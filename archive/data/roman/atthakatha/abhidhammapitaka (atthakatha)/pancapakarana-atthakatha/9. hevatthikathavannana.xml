<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh03a.att16.xml</normativeSource>
    <archivePath>roman/atthakatha/abhidhammapitaka (atthakatha)/pancapakarana-atthakatha/9. hevatthikathavannana.xml</archivePath>
    <baseFileName>9. hevatthikathavannana</baseFileName>
    <titlePath>9. Hevatthikathāvaṇṇanā - Pañcapakaraṇa-aṭṭhakathā - Abhidhammapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">9. Hevatthikathāvaṇṇanā</chapter>
    <paragraph line="2" number="304"> Idāni hevatthikathā nāma hoti. Tattha yesaṃ ‘‘sabbepi atītādibhedā dhammā rūpādivasena atthi, atītaṃ anāgatapaccuppannavasena, anāgatapaccuppannāni vā atītādivasena natthi; tasmā sabbamevidaṃ evaṃ atthi evaṃ natthī’’ti laddhi, seyyathāpi etarahi vuttappabhedānaṃ andhakānaṃ; te sandhāya <bold>atītaṃ atthī</bold>ti pucchā sakavādissa. <bold>Hevatthi heva natthī</bold>ti vissajjanaṃ paravādissa. Tattha <bold>hevā</bold>ti evaṃ <pageBreak edition="Pali Text Society" number="0.0054" />. Atha naṃ sakavādī ‘‘yadi atītova evaṃ atthi, evaṃ natthīti laddhi, evaṃ sante soyeva atthi, soyeva natthi nāmā’’ti pucchanto <bold>sevatthi, seva natthī</bold>ti āha. Itaro teneva sabhāvena atthitaṃ, teneva natthitaṃ sandhāya paṭikkhipati. Dutiyaṃ puṭṭho <pageBreak edition="Vipassana Research Institut" number="0.0155" /> sakabhāveneva atthitaṃ, parabhāveneva natthitaṃ sandhāya paṭijānāti. Tato paraṃ <bold>atthaṭṭho natthaṭṭho</bold>ti atthisabhāvo natthisabhāvo nāma hotīti pucchati. Imināvupāyena sabbavāresu attho veditabbo. Pariyosāne pana <bold>‘‘tena hi atītaṃ hevatthi, heva natthī’’</bold>ti ca ‘‘tena hi rūpaṃ hevatthi, heva natthī’’ti cātiādīni vatvā kiñcāpi paravādinā laddhi patiṭṭhāpitā, ayoniso patiṭṭhāpitattā panesā appatiṭṭhāpitāyevāti.</paragraph>
    <centered line="3">Hevatthikathāvaṇṇanā.</centered>
    <centered line="4">Mahāvaggo niṭṭhito.</centered>
  </content>
</document>