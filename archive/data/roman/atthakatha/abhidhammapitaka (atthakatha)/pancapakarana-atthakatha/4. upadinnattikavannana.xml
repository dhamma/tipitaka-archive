<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh03a.att56.xml</normativeSource>
    <archivePath>roman/atthakatha/abhidhammapitaka (atthakatha)/pancapakarana-atthakatha/4. upadinnattikavannana.xml</archivePath>
    <baseFileName>4. upadinnattikavannana</baseFileName>
    <titlePath>4. Upādinnattikavaṇṇanā - Pañcapakaraṇa-aṭṭhakathā - Abhidhammapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">4. Upādinnattikavaṇṇanā</chapter>
    <paragraph line="2" number="51"> Upādinnupādāniyattikassa <pageBreak edition="V" number="0.0481" /> pañhāvāre <bold>vatthu upādāniyānaṃ khandhānaṃ purejātapaccayena paccayo</bold>ti pavattiṃ sandhāya vuttaṃ. Paṭisandhiyaṃ pana taṃ purejātaṃ na hoti.</paragraph>
    <paragraph line="3" number="72"><bold>Upādinnupādāniyo kabaḷīkāro āhāro upādinnupādāniyassa kāyassa āhārapaccayena paccayo</bold>ti ettha upādinnupādāniyo kabaḷīkārāhāro nāma kammasamuṭṭhānānaṃ rūpānaṃ abbhantaragatā ojā. <bold>Upādinnupādāniyassa kāyassā</bold>ti tasseva kammasamuṭṭhānarūpakāyassa āhārapaccayena paccayo. Rūpajīvitindriyaṃ viya kaṭattārūpānaṃ anupālanaupatthambhanavasena paccayo, na janakavasena. Yaṃ pana maṇḍūkādayo gilitvā ṭhitānaṃ ahiādīnaṃ kāyassa jīvamānakamaṇḍūkādisarīre ojā āhārapaccayena <pageBreak edition="M" number="0.0488" /> paccayoti vadanti, taṃ na gahetabbaṃ. Na hi jīvamānakasarīre ojā aññassa sarīrassa āhārapaccayataṃ sādheti. <bold>Anupādinnupādāniyassa kāyassā</bold>ti ettha pana janakavasenāpi labbhati. <bold>Upādinnupādāniyassa ca anupādinnupādāniyassa</bold> cāti ettha ekassa upatthambhakavasena, ekassa janakavasena, ubhinnampi vā upatthambhakavaseneva vutto. Dve pana āhārā ekato paccayā hontā upatthambhakāva honti, na janakā. Sesamettha pāḷimeva sādhukaṃ oloketvā veditabbaṃ.</paragraph>
    <centered line="4">Upādinnattikavaṇṇanā.</centered>
  </content>
</document>