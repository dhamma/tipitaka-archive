<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03a.att62.xml</normativeSource>
<archivePath>roman/atthakatha/abhidhammapitaka (atthakatha)/pancapakarana-atthakatha/6. dukadukapatthanavannana.xml</archivePath>
<titlePath>6. Dukadukapaṭṭhānavaṇṇanā - Pañcapakaraṇa-aṭṭhakathā - Abhidhammapiṭaka (aṭṭhakathā) - Aṭṭhakathā</titlePath>
</metadata>
<body>
<chapter line="1">6. Dukadukapaṭṭhānavaṇṇanā</chapter>
<paragraph line="2"><bold>Dukadukapaṭṭhāne</bold>pi <pageBreak edition="M" number="0.0494" /><bold>hetusahetukaṃ dhammaṃ paṭicca hetusahetuko dhammo uppajjati hetupaccayā</bold>ti pañhuddhāravaseneva saṅkhepato desanā katā. Tattha hetudukaṃ sahetukadukādīhi, sahetukadukādīni ca tena saddhiṃ yojitāni. Ekekaṃ pana dukaṃ sesehi, sesā ca tehi saddhiṃ paṭipāṭiyā yojetabbā. Idañhi dukadukapaṭṭhānaṃ nāma ‘dukesuyeva duke pakkhipitvā’ desitaṃ. Tenettha sabbadukehi <pageBreak edition="V" number="0.0488" /> saddhiṃ sabbadukānaṃ yojanā veditabbā. Pāḷi pana saṅkhittā. Yena yena ca padena saddhiṃ yaṃ yaṃ padaṃ yojanaṃ na gacchati, taṃ taṃ hāpetvāva desanā katāti.</paragraph>
<centered line="3">Dukadukapaṭṭhānavaṇṇanā.</centered>
<paragraph line="4">Ettāvatā –</paragraph>
<gatha1 line="5">Tikañca paṭṭhānavaraṃ dukuttamaṃ,</gatha1>
<gatha2 line="6">Dukaṃ tikañceva tikaṃ dukañca;</gatha2>
<gatha3 line="7">Tikaṃ tikañceva dukaṃ dukañca,</gatha3>
<gathalast line="8">Cha anulomamhi nayā sugambhīrāti. –</gathalast>
<unindented line="9">Aṭṭhakathāyaṃ vuttagāthāya dīpitā. <bold>Dhammānulomapaṭṭhāne</bold> cha nayā niddiṭṭhā honti. Paccayavasena panettha ekekasmiṃ paṭṭhāne anulomādayo cattāro cattāro nayāti ekena pariyāyena catuvīsatinayapaṭimaṇḍitaṃ anulomapaṭṭhānaṃyeva veditabbaṃ.</unindented>
</body>
</document>