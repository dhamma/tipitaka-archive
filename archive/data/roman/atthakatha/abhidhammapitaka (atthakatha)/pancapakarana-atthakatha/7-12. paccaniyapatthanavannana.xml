<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03a.att63.xml</normativeSource>
<archivePath>roman/atthakatha/abhidhammapitaka (atthakatha)/pancapakarana-atthakatha/7-12. paccaniyapatthanavannana.xml</archivePath>
<titlePath>7-12. Paccanīyapaṭṭhānavaṇṇanā - Pañcapakaraṇa-aṭṭhakathā - Abhidhammapiṭaka (aṭṭhakathā) - Aṭṭhakathā</titlePath>
</metadata>
<body>
<chapter line="1">7-12. Paccanīyapaṭṭhānavaṇṇanā</chapter>
<paragraph line="2" number="1"> Idāni kusalādīnaṃ padānaṃ paṭikkhepavasena dhammānaṃ paccanīyatāya laddhanāmaṃ <bold>paccanīyapaṭṭhānaṃ</bold> dassetuṃ <bold>nakusalaṃ dhammaṃ paṭicca nakusalo dhammo uppajjati hetupaccayā</bold>tiādi āraddhaṃ. Tattha <bold>nakusalaṃ dhammaṃ paṭiccā</bold>ti kusalassa paccayabhāvaṃ vāreti. <bold>Nakusalo dhammo uppajjatī</bold>ti kusalassa uppattiṃ vāreti, tasmā ‘‘akusalābyākataṃ ekaṃ khandhaṃ paṭicca akusalābyākatā tayo khandhā cittasamuṭṭhānañca rūpa’’nti evamādinā nayenettha pañhaṃ vissajjitabbaṃ. Tasmiṃ tasmiṃ paccaye laddhagaṇanā pana pāḷiyaṃ vuttāyeva. Yepi vārā sadisavissajjanā, tepi tattheva dassitā. Tasmā sabbamettha heṭṭhā vuttanayānusārena <pageBreak edition="M" number="0.0495" /> pāḷiṃ upaparikkhitvā veditabbaṃ. Yathā cettha, evaṃ dukapaṭṭhāne, dukatikapaṭṭhāne, tikadukapaṭṭhāne tikatikapaṭṭhāne, dukadukapaṭṭhāne ca.</paragraph>
<paragraph line="3">Ettāvatā <pageBreak edition="V" number="0.0489" /> –</paragraph>
<gatha1 line="4">Tikañca paṭṭhānavaraṃ dukuttamaṃ,</gatha1>
<gatha2 line="5">Dukaṃ tikañceva tikaṃ dukañca;</gatha2>
<gatha3 line="6">Tikaṃ tikañceva, dukaṃ dukañca,</gatha3>
<gathalast line="7">Cha paccanīyamhi nayā sugambhīrāti. –</gathalast>
<unindented line="8">Aṭṭhakathāyaṃ <pageBreak edition="M" number="0.0496" /> vuttagāthāya dīpitā. <bold>Dhammapaccanīyapaṭṭhāne</bold> cha nayā niddiṭṭhā honti. Paccayavasena panettha ekekasmiṃ paṭṭhāne anulomādayo cattāro cattāro nayāti ekena pariyāyena catuvīsatinayapaṭimaṇḍitaṃ paccanīyapaṭṭhānaññeva veditabbaṃ.</unindented>
<centered line="9">Paccanīyapaṭṭhānavaṇṇanā.</centered>
</body>
</document>