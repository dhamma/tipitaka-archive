<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh03a.att13.xml</normativeSource>
    <archivePath>roman/atthakatha/abhidhammapitaka (atthakatha)/pancapakarana-atthakatha/6. atitakkhandhadikatha.xml</archivePath>
    <baseFileName>6. atitakkhandhadikatha</baseFileName>
    <titlePath>6. Atītakkhandhādikathā - Pañcapakaraṇa-aṭṭhakathā - Abhidhammapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">6. Atītakkhandhādikathā</chapter>
    <subhead line="2">1. Nasuttasādhanakathāvaṇṇanā</subhead>
    <paragraph line="3" number="297"> Idāni ‘‘atītaṃ khandhā’’tiādikathā hoti. Tattha khandhādibhāvāvijahanato atītānāgatānaṃ atthitaṃ icchantassa <bold>atītaṃ khandhā</bold>ti pucchā paravādissa, atītassa khandhasaṅgahitattā <bold>āmantā</bold>ti paṭiññā sakavādissa. Puna <bold>atītaṃ</bold><pageBreak edition="P" number="0.0051" /><bold>natthī</bold>ti pucchā paravādissa, tassa niruttipathasuttena atthitāya vāritattā paṭikkhepo sakavādissa. Āyatanadhātupucchāsupi anāgatapañhesupi paccuppannena saddhiṃ saṃsanditvā anulomapaṭilomato āgatapañhesupi ‘‘atītaṃ rūpa’’ntiādipañhesupi imināvupāyena attho veditabbo.</paragraph>
    <subhead line="4">2. Suttasādhanavaṇṇanā</subhead>
    <paragraph line="5" number="298"> Suttasādhane <pageBreak edition="V" number="0.0152" /> pana <bold>na vattabba</bold>nti pucchā sakavādissa. Tattha <bold>natthi cete</bold>ti natthi ca ete dhammāti attho. Khandhādibhāve sati natthitaṃ anicchantassa <bold>āmantā</bold>ti paṭiññā paravādissa, atha nesaṃ natthibhāvasādhanatthaṃ suttāharaṇaṃ sakavādissa. Dutiyapucchāpi paravādissa, paṭiññā sakavādissa, suttāharaṇaṃ paravādissa. Taṃ pana nesaṃ khandhādibhāvameva sādheti, na atthibhāvanti āhaṭampi anāhaṭasadisamevāti.</paragraph>
    <centered line="6">Atītaṃ khandhātiādikathāvaṇṇanā.</centered>
  </content>
</document>