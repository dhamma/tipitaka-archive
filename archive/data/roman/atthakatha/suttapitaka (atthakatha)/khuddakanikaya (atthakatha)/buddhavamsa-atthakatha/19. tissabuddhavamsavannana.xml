<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0511a.att19.xml</normativeSource>
    <source>roman/atthakatha/suttapitaka (atthakatha)/khuddakanikaya (atthakatha)/buddhavamsa-atthakatha/19. tissabuddhavamsavannana.xml</source>
    <script>roman</script>
    <directory>/atthakatha/suttapitaka (atthakatha)/khuddakanikaya (atthakatha)/buddhavamsa-atthakatha</directory>
    <basename>19. tissabuddhavamsavannana</basename>
    <titlePath>19. Tissabuddhavaṃsavaṇṇanā - Buddhavaṃsa-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">19. Tissabuddhavaṃsavaṇṇanā</chapter>
    <paragraph line="2">Tassa <pageBreak edition="Vipassana Research Institut" number="0.0261" /> pana siddhatthassa bhagavato aparabhāge eko kappo buddhasuñño ahosi. Ito dvānavutikappamatthake <bold>tisso, phusso</bold>ti ekasmiṃ kappe dve buddhā nibbattiṃsu. Tattha <bold>tisso</bold> nāma mahāpuriso pāramiyo pūretvā tusitapure nibbattitvā tato cavitvā khemakanagare janasandhassa nāma rañño aggamahesiyā padumadalasadisanayanāya padumānāmāya deviyā kucchismiṃ paṭisandhiṃ gahetvā dasannaṃ <pageBreak edition="Myanmar" number="0.0268" /> māsānaṃ accayena anomuyyāne mātukucchito nikkhami. Sattavassasahassāni agāraṃ ajjhāvasi. Tassa guhāsela-nārisaya-nisabhanāmakā tayo pāsādā ahesuṃ. Subhaddādevippamukhāni tettiṃsa itthisahassāni ahesuṃ.</paragraph>
    <paragraph line="3">So cattāri nimittāni disvā subhaddādeviyā putte ānandakumāre uppanne sonuttaraṃ nāma anuttaraṃ turaṅgavaramāruyha mahābhinikkhamanaṃ nikkhamitvā pabbaji. Taṃ manussānaṃ koṭi anupabbaji. So tehi parivuto aṭṭha māse padhānacariyaṃ caritvā visākhapuṇṇamāya vīranigame vīraseṭṭhissa dhītāya dinnaṃ madhupāyāsaṃ paribhuñjitvā salalavane divāvihāraṃ vītināmetvā sāyanhasamaye vijitasaṅgāmakena nāma yavapālena upanītā aṭṭha tiṇamuṭṭhiyo gahetvā asanabodhiṃ upasaṅkamitvā cattālīsahatthavitthataṃ tiṇasantharaṃ santharitvā tattha pallaṅkaṃ ābhujitvā samāraṃ mārabalaṃ vidhamitvā adhigatasabbaññutaññāṇo – ‘‘anekajātisaṃsāraṃ…pe… taṇhānaṃ khayamajjhagā’’ti udānaṃ udānetvā sattasattāhaṃ bodhisamīpeyeva vītināmetvā yasavatī nagare brahmadevaṃ udayañca dve rājaputte saparivāre upanissayasampanne ākāsena gantvā yasavatīmigadāye <pageBreak edition="Pali Text Society" number="0.0228" /> otaritvā uyyānapālena rājaputte pakkosāpetvā tesaṃ saparivārānaṃ avisārinā byāpinā madhurena brahmassarena dasasahassilokadhātuṃ viññāpentova dhammacakkaṃ pavattesi, tadā koṭisatānaṃ paṭhamo dhammābhisamayo ahosi. Tena vuttaṃ –</paragraph>
    <hangnum line="4" number="1"></hangnum>
    <gatha1 line="5"> ‘‘Siddhatthassa aparena, asamo appaṭipuggalo;</gatha1>
    <gathalast line="6">Anantatejo amitayaso, tisso lokagganāyako.</gathalast>
    <hangnum line="7" number="2"></hangnum>
    <gatha1 line="8"> ‘‘Tamandhakāraṃ <pageBreak edition="Vipassana Research Institut" number="0.0262" /> vidhamitvā, obhāsetvā sadevakaṃ;</gatha1>
    <gathalast line="9">Anukampako mahāvīro, loke uppajji cakkhumā.</gathalast>
    <hangnum line="10" number="3"></hangnum>
    <gatha1 line="11"> ‘‘Tassāpi atulā iddhi, atulaṃ sīlaṃ samādhi ca;</gatha1>
    <gathalast line="12">Sabbattha pāramiṃ gantvā, dhammacakkaṃ pavattayi.</gathalast>
    <hangnum line="13" number="4"></hangnum>
    <gatha1 line="14"> ‘‘So <pageBreak edition="Myanmar" number="0.0269" /> buddho dasasahassimhi, viññāpesi giraṃ suciṃ;</gatha1>
    <gathalast line="15">Koṭisatāni abhisamiṃsu, paṭhame dhammadesane’’ti.</gathalast>
    <paragraph line="16">Tattha <bold>sabbatthā</bold>ti sabbesu dhammesu pāraṃ gantvā. <bold>Dasasahassimhī</bold>ti dasasahassiyaṃ athāparena samayena tissena satthārā saddhiṃ pabbajitānaṃ bhikkhūnaṃ koṭi mahāpurisassa gaṇavāsaṃ pahāya bodhimūlamupagamanasamaye aññatra gatā. Sā tissena sammāsambuddhena dhammacakkaṃ pavattita’’nti sutvā yasavatīmigadāyaṃ āgantvā dasabalamabhivādetvā taṃ parivāretvā nisīdi. Tesaṃ bhagavā dhammaṃ desesi, tadā navutiyā koṭīnaṃ dutiyābhisamayo ahosi. Puna mahāmaṅgalasamāgame maṅgalapariyosāne saṭṭhiyā koṭīnaṃ tatiyo abhisamayo ahosi. Tena vuttaṃ –</paragraph>
    <hangnum line="17" number="5"></hangnum>
    <gatha1 line="18"> ‘‘Dutiyo navutikoṭīnaṃ, tatiyo saṭṭhikoṭiyo;</gatha1>
    <gathalast line="19">Bandhanāto pamocesi, satte naramarū tadā’’ti.</gathalast>
    <paragraph line="20">Tattha <bold>dutiyo navutikoṭīna</bold>nti dutiyo abhisamayo ahosi navutikoṭipāṇīnanti attho. <bold>Bandhanāto</bold>ti bandhanato, dasahi saṃyojanehi parimocesīti attho. Idāni parimocite satte sarūpato dassento <bold>‘‘naramarū’’</bold>ti āha. <bold>Naramarū</bold>ti narāmare.</paragraph>
    <paragraph line="21">Yasavatīnagare kira antovassaṃ pabbajitānaṃ arahantānaṃ satasahassehi parivuto pavāresi, so paṭhamo sannipāto ahosi. Ubhato sujātassa <pageBreak edition="Pali Text Society" number="0.0229" /> sujātassa nāma rañño nārivāhanakumāro nārivāhananagaraṃ anuppatte bhagavati lokanāthe saparivāro paccuggantvā dasabalaṃ sabhikkhusaṅghaṃ nimantetvā sattāhaṃ asadisadānaṃ datvā attano rajjaṃ puttassa niyyātetvā saparivāro sabbalokādhipatissa tissasammāsambuddhassa santike ehibhikkhupabbajjāya pabbaji. Tassa kira sā pabbajjā sabbadisāsu pākaṭā ahosi. Tasmā tato tato āgantvā nārivāhanakumāraṃ mahājano anupabbaji. Tadā tathāgato navutiyā bhikkhusatasahassassa majjhagato pātimokkhaṃ uddisi <pageBreak edition="Vipassana Research Institut" number="0.0263" />, so dutiyo sannipāto ahosi. Puna khemavatīnagare <pageBreak edition="Myanmar" number="0.0270" /> ñātisamāgame buddhavaṃsadhammakathaṃ sutvā asītisatasahassāni tassa santike pabbajitvā arahattaṃ pāpuṇiṃsu, tehi parivuto sugato pātimokkhaṃ uddisi, so tatiyo sannipāto ahosi. Tena vuttaṃ –</paragraph>
    <hangnum line="22" number="6"></hangnum>
    <gatha1 line="23"> ‘‘Sannipātā tayo āsuṃ, tisse lokagganāyake;</gatha1>
    <gathalast line="24">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="25" number="7"></hangnum>
    <gatha1 line="26"> ‘‘Khīṇāsavasatasahassānaṃ, paṭhamo āsi samāgamo;</gatha1>
    <gathalast line="27">Navutisatasahassānaṃ, dutiyo āsi samāgamo.</gathalast>
    <hangnum line="28" number="8"></hangnum>
    <gatha1 line="29"> ‘‘Asītisatasahassānaṃ, tatiyo āsi samāgamo;</gatha1>
    <gathalast line="30">Khīṇāsavānaṃ vimalānaṃ, pupphitānaṃ vimuttiyā’’ti.</gathalast>
    <paragraph line="31">Tadā amhākaṃ bodhisatto yasavatīnagare sujāto nāma rājā hutvā iddhaṃ phītaṃ janapadaṃ anekakoṭidhanasannicayaṃ anurāgamupagatahadayañca parijanaṃ tiṇanaḷamiva pariccajitvā jātiādīsu saṃviggahadayo nikkhamitvā tāpasapabbajjaṃ pabbajitvā mahiddhiko mahānubhāvo hutvā ‘‘buddho loke uppanno’’ti sutvā pañcavaṇṇāya pītiyā phuṭasarīro hutvā sapatisso tissaṃ bhagavantaṃ upasaṅkamitvā vanditvā cintesi – ‘‘handāhaṃ mandāravapāricchattakādīhi dibbakusumehi bhagavantaṃ pūjessāmī’’ti. Atha so evaṃ cintetvā iddhiyā saggalokaṃ gantvā cittalatāvanaṃ pavisitvā padumapāricchattakamandāravādīhi dibbakusumehi ratanamayaṃ caṅkoṭakaṃ gāvutappamāṇaṃ pūretvā gahetvā gaganatalena āgantvā dibbehi surabhikusumehi bhagavantaṃ pūjesi. Ekañca maṇidaṇḍakaṃ suvaṇṇamayakaṇṇikaṃ padumarāgamaṇimayapaṇṇaṃ sugandhakesaracchattaṃ viya padumacchattaṃ bhagavato sirasi dhārayanto catuparisamajjhe aṭṭhāsi. Atha bhagavā naṃ – ‘‘ito dvenavute kappe gotamo nāma buddho bhavissatī’’ti byākāsi. Tena vuttaṃ –</paragraph>
    <hangnum line="32" number="9"></hangnum>
    <gatha1 line="33"> ‘‘Ahaṃ <pageBreak edition="Pali Text Society" number="0.0230" /> tena samayena, sujāto nāma khattiyo;</gatha1>
    <gathalast line="34">Mahābhogaṃ chaḍḍayitvā, pabbajiṃ isipabbajaṃ.</gathalast>
    <hangnum line="35" number="10"></hangnum>
    <gatha1 line="36"> ‘‘Mayi <pageBreak edition="Myanmar" number="0.0271" /> pabbajite sante, uppajji lokanāyako;</gatha1>
    <gathalast line="37">Buddhoti saddaṃ sutvāna, pīti me upapajjatha.</gathalast>
    <hangnum line="38" number="11"></hangnum>
    <gatha1 line="39"> ‘‘Dibbaṃ <pageBreak edition="Vipassana Research Institut" number="0.0264" /> mandāravaṃ pupphaṃ, padumaṃ pārichattakaṃ;</gatha1>
    <gathalast line="40">Ubho hatthehi paggayha, dhunamāno upāgamiṃ.</gathalast>
    <hangnum line="41" number="12"></hangnum>
    <gatha1 line="42"> ‘‘Cātuvaṇṇaparivutaṃ, tissaṃ lokagganāyakaṃ;</gatha1>
    <gathalast line="43">Tamahaṃ pupphaṃ gahetvā, matthake dhārayiṃ jinaṃ.</gathalast>
    <hangnum line="44" number="13"></hangnum>
    <gatha1 line="45"> ‘‘Sopi maṃ buddho byākāsi, janamajjhe nisīdiya;</gatha1>
    <gathalast line="46">Dvenavute ito kappe, ayaṃ buddho bhavissati.</gathalast>
    <hangnum line="47" number="14"></hangnum>
    <gatha1 line="48"> ‘‘Padhānaṃ padahitvāna…pe… hessāma sammukhā imaṃ.</gatha1>
    <hangnum line="49" number="15"></hangnum>
    <gatha1 line="50"> ‘‘Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="51">Uttariṃ vatamadhiṭṭhāsiṃ, dasapāramipūriyā’’ti.</gathalast>
    <paragraph line="52">Tattha <bold>mayi pabbajite</bold>ti mayi pabbajitabhāvaṃ upagate. ‘‘Mama pabbajitaṃ santa’’nti potthakesu likhanti, so pamādalekhoti veditabbo. <bold>Upapajjathā</bold>ti uppajjittha. <bold>Ubho hatthehī</bold>ti ubhehi hatthehi. <bold>Paggayhā</bold>ti gahetvāna. <bold>Dhunamāno</bold>ti vākacīrāni vidhunamānova. <bold>Cātuvaṇṇaparivuta</bold>nti catuparisaparivutaṃ, khattiyabrāhmaṇagahapatisamaṇaparivutanti attho. ‘‘Catuvaṇṇehi parivuta’’nti paṭhanti keci.</paragraph>
    <paragraph line="53">Tassa pana bhagavato khemaṃ nāma nagaraṃ ahosi. Janasandho nāma khattiyo pitā, padumā nāma janikā, brahmadevo ca udayo ca dve aggasāvakā, samaṅgo nāmupaṭṭhāko, phussā ca sudattā ca dve aggasāvikā, asanarukkho bodhi, sarīraṃ saṭṭhihatthubbedhaṃ ahosi, vassasatasahassaṃ āyu, subhaddā nāma aggamahesī, ānando nāma putto, turaṅgayānena nikkhami. Tena vuttaṃ –</paragraph>
    <hangnum line="54" number="16"></hangnum>
    <gatha1 line="55"> ‘‘Khemakaṃ nāma nagaraṃ, janasandho nāma khattiyo;</gatha1>
    <gathalast line="56">Padumā nāma janikā, tissassa ca mahesino.</gathalast>
    <hangnum line="57" number="21"></hangnum>
    <gatha1 line="58"> ‘‘Brahmadevo <pageBreak edition="Myanmar" number="0.0272" /><pageBreak edition="Pali Text Society" number="0.0231" /> ca udayo ca, ahesuṃ aggasāvakā;</gatha1>
    <gathalast line="59">Samaṅgo nāmupaṭṭhāko, tissassa ca mahesino.</gathalast>
    <hangnum line="60" number="22"></hangnum>
    <gatha1 line="61"> ‘‘Phussā <pageBreak edition="Vipassana Research Institut" number="0.0265" /> ceva sudattā ca, ahesuṃ aggasāvikā;</gatha1>
    <gathalast line="62">Bodhi tassa bhagavato, asanoti pavuccati.</gathalast>
    <hangnum line="63" number="24"></hangnum>
    <gatha1 line="64"> ‘‘So buddho saṭṭhiratano, ahu uccattane jino;</gatha1>
    <gathalast line="65">Anūpamo asadiso, himavā viya dissati.</gathalast>
    <hangnum line="66" number="25"></hangnum>
    <gatha1 line="67"> ‘‘Tassāpi atulatejassa, āyu āsi anuttaro;</gatha1>
    <gathalast line="68">Vassasatasahassāni, loke aṭṭhāsi cakkhumā.</gathalast>
    <hangnum line="69" number="26"></hangnum>
    <gatha1 line="70"> ‘‘Uttamaṃ pavaraṃ seṭṭhaṃ, anubhotvā mahāyasaṃ;</gatha1>
    <gathalast line="71">Jalitvā aggikkhandhova, nibbuto so sasāvako.</gathalast>
    <hangnum line="72" number="27"></hangnum>
    <gatha1 line="73"> ‘‘Valāhakova anilena, sūriyena viya ussavo;</gatha1>
    <gathalast line="74">Andhakārova padīpena, nibbuto so sasāvako’’ti.</gathalast>
    <paragraph line="75">Tattha <bold>uccattane</bold>ti uccabhāvena. <bold>Himavā viya dissatī</bold>ti himavāva padissati. Ayameva vā pāṭho. Yathā yojanānaṃ satānucco himavā pañcapabbato sudūre ṭhitānampi uccabhāvena ca sommabhāvena ca atiramaṇīyo hutvā dissati, evaṃ bhagavāpi dissatīti attho. <bold>Anuttaro</bold>ti nātidīgho nātirasso. Āyu vassasatasahassanti attho. <bold>Uttamaṃ pavaraṃ seṭṭha</bold>nti aññamaññavevacanāni. <bold>Ussavo</bold>ti himabindu valāhakaussavaandhakārā viya anilasūriyadīpehi aniccatānilasūriyadīpehi upadduto parinibbuto sasāvako bhagavāti attho.</paragraph>
    <paragraph line="76">Tisso kira bhagavā sunandavatīnagare sunandārāme parinibbāyi. Sesamettha gāthāsu pākaṭamevāti.</paragraph>
    <centered line="77">Tissabuddhavaṃsavaṇṇanā niṭṭhitā.</centered>
    <centered line="78">Niṭṭhito sattarasamo buddhavaṃso.</centered>
  </content>
</document>