<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0509a.att3.xml</normativeSource>
    <archivePath>roman/atthakatha/suttapitaka (atthakatha)/khuddakanikaya (atthakatha)/therigatha-atthakatha/4. catukkanipato.xml</archivePath>
    <baseFileName>4. catukkanipato</baseFileName>
    <titlePath>4. Catukkanipāto - Therīgāthā-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">4. Catukkanipāto</chapter>
    <subhead line="2">1. Bhaddākāpilānītherīgāthāvaṇṇanā</subhead>
    <paragraph line="3">Catukkanipāte <pageBreak edition="Vipassana Research Institut" number="0.0074" /><pageBreak edition="Myanmar" number="0.0070" /><bold>putto buddhassa dāyādo</bold>tiādikā bhaddāya kāpilāniyā theriyā gāthā. Sā kira padumuttarassa bhagavato kāle haṃsavatīnagare kulagehe nibbattitvā viññutaṃ patvā satthu santike dhammaṃ suṇantī satthāraṃ ekaṃ bhikkhuniṃ pubbenivāsaṃ anussarantīnaṃ <pageBreak edition="Pali Text Society" number="0.0068" /> aggaṭṭhāne ṭhapentaṃ disvā adhikārakammaṃ katvā sayampi taṃ ṭhānantaraṃ patthetvā yāvajīvaṃ puññāni katvā tato cutā devamanussesu saṃsarantī anuppanne buddhe bārāṇasiyaṃ kulagehe nibbattitvā patikulaṃ gantvā, ekadivasaṃ attano nanandāya saddhiṃ kalahaṃ karontī tāya paccekabuddhassa piṇḍapāte dinne ‘‘ayaṃ imassa dānaṃ datvā uḷārasampattiṃ labhissatī’’ti paccekabuddhassa hatthato pattaṃ gahetvā bhattaṃ chaḍḍetvā kalalassa pūretvā adāsi. Mahājano garahi – ‘‘bāle, paccekabuddho te kiṃ aparajjhī’’ti? Sā tesaṃ vacanena lajjamānā puna pattaṃ gahetvā kalalaṃ nīharitvā dhovitvā gandhacuṇṇena ubbaṭṭetvā catumadhurassa pūretvā upari āsittena padumagabbhavaṇṇena sappinā vijjotamānaṃ paccekabuddhassa hatthe ṭhapetvā ‘‘yathā ayaṃ piṇḍapāto obhāsajāto, evaṃ obhāsajātaṃ me sarīraṃ hotū’’ti patthanaṃ paṭṭhapesi. Sā tato cavitvā sugatīsuyeva saṃsarantī kassapabuddhakāle bārāṇasiyaṃ mahāvibhavassa seṭṭhino dhītā hutvā nibbatti. Pubbakammaphalena duggandhasarīrā manussehi jigucchitabbā hutvā saṃvegajātā attano ābharaṇehi suvaṇṇiṭṭhakaṃ kāretvā bhagavato cetiye patiṭṭhapesi, uppalahatthena ca pūjaṃ akāsi. Tenassā sarīraṃ tasmiṃyeva bhave sugandhaṃ manoharaṃ jātaṃ. Sā patino piyā manāpā hutvā yāvajīvaṃ kusalaṃ katvā tato cutā sagge nibbatti. Tatthāpi yāvajīvaṃ dibbasukhaṃ anubhavitvā, tato cutā bārāṇasirañño dhītā hutvā tattha devasampattisadisaṃ sampattiṃ anubhavantī cirakālaṃ paccekabuddhe upaṭṭhahitvā, tesu parinibbutesu saṃvegajātā tāpasapabbajjāya pabbajitvā uyyāne vasantī jhānāni bhāvetvā brahmaloke nibbattitvā tato cutā sāgalanagare kosiyagottassa <pageBreak edition="Myanmar" number="0.0071" /> brāhmaṇakulassa gehe nibbattitvā mahatā parihārena vaḍḍhitvā vayappattā mahātitthagāme pipphalikumārassa gehaṃ nītā. Tasmiṃ pabbajituṃ nikkhante mahantaṃ bhogakkhandhaṃ mahantañca ñātiparivaṭṭaṃ pahāya pabbajjatthāya nikkhamitvā pañca vassāni titthiyārāme pavisitvā aparabhāge <pageBreak edition="Vipassana Research Institut" number="0.0075" /> mahāpajāpatigotamiyā santike pabbajjaṃ upasampadañca <pageBreak edition="Pali Text Society" number="0.0069" /> labhitvā vipassanaṃ paṭṭhapetvā na cirasseva arahattaṃ pāpuṇi. Tena vuttaṃ <bold>apadāne</bold> (apa. therī 2.3.244-313) –</paragraph>
    <gatha1 line="4">‘‘Padumuttaro nāma jino, sabbadhammāna pāragū;</gatha1>
    <gathalast line="5">Ito satasahassamhi, kappe uppajji nāyako.</gathalast>
    <gatha1 line="6">‘‘Tadāhu haṃsavatiyaṃ, videho nāma nāmato;</gatha1>
    <gathalast line="7">Seṭṭhī pahūtaratano, tassa jāyā ahosahaṃ.</gathalast>
    <gatha1 line="8">‘‘Kadāci so narādiccaṃ, upecca saparijjano;</gatha1>
    <gathalast line="9">Dhammamassosi buddhassa, sabbadukkhabhayappahaṃ.</gathalast>
    <gatha1 line="10">‘‘Sāvakaṃ dhutavādānaṃ, aggaṃ kittesi nāyako;</gatha1>
    <gathalast line="11">Sutvā sattāhikaṃ dānaṃ, datvā buddhassa tādino.</gathalast>
    <gatha1 line="12">‘‘Nipacca sirasā pāde, taṃ ṭhānamabhipatthayiṃ;</gatha1>
    <gathalast line="13">Sa hāsayanto parisaṃ, tadā hi narapuṅgavo.</gathalast>
    <gatha1 line="14">‘‘Seṭṭhino anukampāya, imā gāthā abhāsatha;</gatha1>
    <gathalast line="15">Lacchase patthitaṃ ṭhānaṃ, nibbuto hohi puttaka.</gathalast>
    <gatha1 line="16">‘‘Satasahassito kappe, okkākakulasambhavo;</gatha1>
    <gathalast line="17">Gotamo nāma gottena, satthā loke bhavissati.</gathalast>
    <gatha1 line="18">‘‘Tassa dhammesu dāyādo, oraso dhammanimmito;</gatha1>
    <gathalast line="19">Kassapo nāma gottena, hessati satthu sāvako.</gathalast>
    <gatha1 line="20">‘‘Taṃ <pageBreak edition="Vipassana Research Institut" number="0.0076" /> sutvā mudito hutvā, yāvajīvaṃ tadā jinaṃ;</gatha1>
    <gathalast line="21">Mettacitto paricari, paccayehi vināyakaṃ.</gathalast>
    <gatha1 line="22">‘‘Sāsanaṃ jotayitvāna, so madditvā kutitthiye;</gatha1>
    <gathalast line="23">Veneyyaṃ vinayitvā ca, nibbuto so sasāvako.</gathalast>
    <gatha1 line="24">‘‘Nibbute <pageBreak edition="Myanmar" number="0.0072" /> tamhi lokagge, pūjanatthāya satthuno;</gatha1>
    <gathalast line="25">Ñātimitte samānetvā, saha tehi akārayi.</gathalast>
    <gatha1 line="26">‘‘Sattayojanikaṃ thūpaṃ, ubbiddhaṃ ratanāmayaṃ;</gatha1>
    <gathalast line="27">Jalantaṃ sataraṃsiṃva, sālarājaṃva phullitaṃ.</gathalast>
    <gatha1 line="28">‘‘Sattasatasahassāni, pātiyo tattha kārayi;</gatha1>
    <gathalast line="29">Naḷaggī viya jotantī, rataneheva sattahi.</gathalast>
    <gatha1 line="30">‘‘Gandhatelena pūretvā, dīpānujjalayī tahiṃ;</gatha1>
    <gathalast line="31">Pūjanatthāya <pageBreak edition="Pali Text Society" number="0.0070" /> mahesissa, sabbabhūtānukampino.</gathalast>
    <gatha1 line="32">‘‘Sattasatasahassāni, puṇṇakumbhāni kārayi;</gatha1>
    <gathalast line="33">Rataneheva puṇṇāni, pūjanatthāya mahesino.</gathalast>
    <gatha1 line="34">‘‘Majjhe aṭṭhaṭṭhakumbhīnaṃ, ussitā kañcanagghiyo;</gatha1>
    <gathalast line="35">Atirocanti vaṇṇena, saradeva divākaro.</gathalast>
    <gatha1 line="36">‘‘Catudvāresu sobhanti, toraṇā ratanāmayā;</gatha1>
    <gathalast line="37">Ussitā phalakā rammā, sobhanti ratanāmayā.</gathalast>
    <gatha1 line="38">‘‘Virocanti parikkhittā, avaṭaṃsā sunimmitā;</gatha1>
    <gathalast line="39">Ussitāni paṭākāni, ratanāni virocare.</gathalast>
    <gatha1 line="40">‘‘Surattaṃ <pageBreak edition="Vipassana Research Institut" number="0.0077" /> sukataṃ cittaṃ, cetiyaṃ ratanāmayaṃ;</gatha1>
    <gathalast line="41">Atirocati vaṇṇena, sasañjhova divākaro.</gathalast>
    <gatha1 line="42">‘‘Thūpassa vediyo tisso, haritālena pūrayi;</gatha1>
    <gathalast line="43">Ekaṃ manosilāyekaṃ, añjanena ca ekikaṃ.</gathalast>
    <gatha1 line="44">‘‘Pūjaṃ etādisaṃ rammaṃ, kāretvā varavādino;</gatha1>
    <gathalast line="45">Adāsi dānaṃ saṅghassa, yāvajīvaṃ yathābalaṃ.</gathalast>
    <gatha1 line="46">‘‘Sahāva seṭṭhinā tena, tāni puññāni sabbaso;</gatha1>
    <gathalast line="47">Yāvajīvaṃ karitvāna, sahāva sugatiṃ gatā.</gathalast>
    <gatha1 line="48">‘‘Sampattiyonubhotvāna, devatte atha mānuse;</gatha1>
    <gathalast line="49">Chāyā viya sarīrena, saha teneva saṃsariṃ.</gathalast>
    <gatha1 line="50">‘‘Ekanavutito <pageBreak edition="Myanmar" number="0.0073" /> kappe, vipassī nāma nāyako;</gatha1>
    <gathalast line="51">Uppajji cārudassano, sabbadhammavipassako.</gathalast>
    <gatha1 line="52">‘‘Tadāyaṃ bandhupatiyaṃ, brāhmaṇo sādhusammato;</gatha1>
    <gathalast line="53">Aḍḍho santo guṇenāpi, dhanena ca suduggato.</gathalast>
    <gatha1 line="54">‘‘Tadāpi tassāhaṃ āsiṃ, brāhmaṇī samacetasā;</gatha1>
    <gathalast line="55">Kadāci so dijavaro, saṅgamesi mahāmuniṃ.</gathalast>
    <gatha1 line="56">‘‘Nisinnaṃ <pageBreak edition="Pali Text Society" number="0.0071" /> janakāyamhi, desentaṃ amataṃ padaṃ;</gatha1>
    <gathalast line="57">Sutvā dhammaṃ pamudito, adāsi ekasāṭakaṃ.</gathalast>
    <gatha1 line="58">‘‘Gharamekena vatthena, gantvānetaṃ sa mabravi;</gatha1>
    <gathalast line="59">Anumoda mahāpuññaṃ, dinnaṃ buddhassa sāṭakaṃ.</gathalast>
    <gatha1 line="60">‘‘Tadāhaṃ <pageBreak edition="Vipassana Research Institut" number="0.0078" /> añjaliṃ katvā, anumodiṃ supīṇitā;</gatha1>
    <gathalast line="61">Sudinno sāṭako sāmi, buddhaseṭṭhassa tādino.</gathalast>
    <gatha1 line="62">‘‘Sukhito sajjito hutvā, saṃsaranto bhavābhave;</gatha1>
    <gathalast line="63">Bārāṇasipure ramme, rājā āsi mahīpati.</gathalast>
    <gatha1 line="64">‘‘Tadā tassa mahesīhaṃ, itthigumbassa uttamā;</gatha1>
    <gathalast line="65">Tassāti dayitā āsiṃ, pubbasnehena bhattuno.</gathalast>
    <gatha1 line="66">‘‘Piṇḍāya vicarante te, aṭṭha paccekanāyake;</gatha1>
    <gathalast line="67">Disvā pamudito hutvā, datvā piṇḍaṃ mahārahaṃ.</gathalast>
    <gatha1 line="68">‘‘Puno nimantayitvāna, katvā ratanamaṇḍapaṃ;</gatha1>
    <gathalast line="69">Kammārehi kataṃ pattaṃ, sovaṇṇaṃ vata tattakaṃ.</gathalast>
    <gatha1 line="70">‘‘Samānetvāna te sabbe, tesaṃ dānamadāsi so;</gatha1>
    <gathalast line="71">Soṇṇāsane paviṭṭhānaṃ, pasanno sehi pāṇibhi.</gathalast>
    <gatha1 line="72">‘‘Tampi dānaṃ sahādāsiṃ, kāsirājenahaṃ tadā;</gatha1>
    <gathalast line="73">Punāhaṃ bārāṇasiyaṃ, jātā kāsikagāmake.</gathalast>
    <gatha1 line="74">‘‘Kuṭumbikakule phīte, sukhito so sabhātuko;</gatha1>
    <gathalast line="75">Jeṭṭhassa bhātuno jāyā, ahosiṃ supatibbatā.</gathalast>
    <gatha1 line="76">‘‘Paccekabuddhaṃ <pageBreak edition="Myanmar" number="0.0074" /> disvāna, kaniyassa mama bhattuno;</gatha1>
    <gathalast line="77">Bhāgannaṃ tassa datvāna, āgate tamhi pāvadiṃ.</gathalast>
    <gatha1 line="78">‘‘Nābhinandittha so dānaṃ, tato tassa adāsahaṃ;</gatha1>
    <gathalast line="79">Ukhā āniya taṃ annaṃ, puno tasseva so adā.</gathalast>
    <gatha1 line="80">‘‘Tadannaṃ <pageBreak edition="Vipassana Research Institut" number="0.0079" /> chaḍḍayitvāna, duṭṭhā buddhassahaṃ tadā;</gatha1>
    <gathalast line="81">Pattaṃ kalalapuṇṇaṃ taṃ, adāsiṃ tassa tādino.</gathalast>
    <gatha1 line="82">‘‘Dāne <pageBreak edition="Pali Text Society" number="0.0072" /> ca gahaṇe ceva, apace padusepi ca;</gatha1>
    <gathalast line="83">Samacittamukhaṃ disvā, tadāhaṃ saṃvijiṃ bhusaṃ.</gathalast>
    <gatha1 line="84">‘‘Puno pattaṃ gahetvāna, sodhayitvā sugandhinā,</gatha1>
    <gathalast line="85">Pasannacittā pūretvā, saghataṃ sakkaraṃ adaṃ.</gathalast>
    <gatha1 line="86">‘‘Yattha yatthūpapajjāmi, surūpā homi dānato;</gatha1>
    <gathalast line="87">Buddhassa apakārena, duggandhā vadanena ca.</gathalast>
    <gatha1 line="88">‘‘Puna kassapavīrassa, nidhāyantamhi cetiye;</gatha1>
    <gathalast line="89">Sovaṇṇaṃ iṭṭhakaṃ varaṃ, adāsiṃ muditā ahaṃ.</gathalast>
    <gatha1 line="90">‘‘Catujjātena gandhena, nicayitvā tamiṭṭhakaṃ;</gatha1>
    <gathalast line="91">Muttā duggandhadosamhā, sabbaṅgasusamāgatā.</gathalast>
    <gatha1 line="92">‘‘Satta pātisahassāni, rataneheva sattahi;</gatha1>
    <gathalast line="93">Kāretvā ghatapūrāni, vaṭṭīni ca sahassaso.</gathalast>
    <gatha1 line="94">‘‘Pakkhipitvā padīpetvā, ṭhapayiṃ sattapantiyo;</gatha1>
    <gathalast line="95">Pūjanatthaṃ lokanāthassa, vippasannena cetasā.</gathalast>
    <gatha1 line="96">‘‘Tadāpi tamhi puññamhi, bhāginīyi visesato;</gatha1>
    <gathalast line="97">Puna kāsīsu sañjāto, sumittā iti vissuto.</gathalast>
    <gatha1 line="98">‘‘Tassāhaṃ bhariyā āsiṃ, sukhitā sajjitā piyā;</gatha1>
    <gathalast line="99">Tadā paccekamunino, adāsiṃ ghanaveṭhanaṃ.</gathalast>
    <gatha1 line="100">‘‘Tassāpi <pageBreak edition="Vipassana Research Institut" number="0.0080" /> bhāginī āsiṃ, moditvā dānamuttamaṃ;</gatha1>
    <gathalast line="101">Punāpi kāsiraṭṭhamhi, jāto koliyajātiyā.</gathalast>
    <gatha1 line="102">‘‘Tadā <pageBreak edition="Myanmar" number="0.0075" /> koliyaputtānaṃ, satehi saha pañcahi;</gatha1>
    <gathalast line="103">Pañca paccekabuddhānaṃ, satāni samupaṭṭhahi.</gathalast>
    <gatha1 line="104">‘‘Temāsaṃ tappayitvāna, adāsi ca ticīvare;</gatha1>
    <gathalast line="105">Jāyā tassa tadā āsiṃ, puññakammapathānugā.</gathalast>
    <gatha1 line="106">‘‘Tato cuto ahu rājā, nando nāma mahāyaso;</gatha1>
    <gathalast line="107">Tassāpi mahesī āsiṃ, sabbakāmasamiddhinī.</gathalast>
    <gatha1 line="108">‘‘Tadā <pageBreak edition="Pali Text Society" number="0.0073" /> rājā bhavitvāna, brahmadatto mahīpati;</gatha1>
    <gathalast line="109">Padumavatīputtānaṃ, paccekamuninaṃ tadā.</gathalast>
    <gatha1 line="110">‘‘Satāni pañcanūnāni, yāvajīvaṃ upaṭṭhahiṃ;</gatha1>
    <gathalast line="111">Rājuyyāne nivāsetvā, nibbutāni ca pūjayiṃ.</gathalast>
    <gatha1 line="112">‘‘Cetiyāni ca kāretvā, pabbajitvā ubho mayaṃ;</gatha1>
    <gathalast line="113">Bhāvetvā appamaññāyo, brahmalokaṃ agamhase.</gathalast>
    <gatha1 line="114">‘‘Tato cuto mahātitthe, sujāto pipphalāyano;</gatha1>
    <gathalast line="115">Mātā sumanadevīti, kosigotto dijo pitā.</gathalast>
    <gatha1 line="116">‘‘Ahaṃ madde janapade, sākalāya puruttame;</gatha1>
    <gathalast line="117">Kappilassa dijassāsiṃ, dhītā mātā sucīmati.</gathalast>
    <gatha1 line="118">‘‘Gharakañcanabimbena, nimminitvāna maṃ pitā;</gatha1>
    <gathalast line="119">Adā kassapadhīrassa, kāmehi vajjitassamaṃ.</gathalast>
    <gatha1 line="120">‘‘Kadāci <pageBreak edition="Vipassana Research Institut" number="0.0081" /> so kāruṇiko, gantvā kammantapekkhako;</gatha1>
    <gathalast line="121">Kākādikehi khajjante, pāṇe disvāna saṃviji.</gathalast>
    <gatha1 line="122">‘‘Gharevāhaṃ tile jāte, disvānātapatāpane;</gatha1>
    <gathalast line="123">Kimī kākehi khajjante, saṃvegamalabhiṃ tadā.</gathalast>
    <gatha1 line="124">‘‘Tadā so pabbajī dhīro, ahaṃ tamanupabbajiṃ;</gatha1>
    <gathalast line="125">Pañca vassāni nivasiṃ, paribbājavate ahaṃ.</gathalast>
    <gatha1 line="126">‘‘Yadā pabbajitā āsi, gotamī jinaposikā;</gatha1>
    <gathalast line="127">Tadāhaṃ tamupagantvā, buddhena anusāsitā.</gathalast>
    <gatha1 line="128">‘‘Na <pageBreak edition="Myanmar" number="0.0076" /> cireneva kālena, arahattamapāpuṇiṃ;</gatha1>
    <gathalast line="129">Aho kalyāṇamittattaṃ, kassapassa sirīmato.</gathalast>
    <gatha1 line="130">‘‘Suto buddhassa dāyādo, kassapo susamāhito;</gatha1>
    <gathalast line="131">Pubbenivāsaṃ yo vedi, saggāpāyañca passati.</gathalast>
    <gatha1 line="132">‘‘Atho jātikkhayaṃ patto, abhiññāvosito muni;</gatha1>
    <gathalast line="133">Etāhi tīhi vijjāhi, tevijjo hoti brāhmaṇo.</gathalast>
    <gatha1 line="134">‘‘Tatheva bhaddākāpilānī, tevijjā maccuhāyinī;</gatha1>
    <gathalast line="135">Dhāreti antimaṃ dehaṃ, jitvā māraṃ savāhanaṃ.</gathalast>
    <gatha1 line="136">‘‘Disvā <pageBreak edition="Pali Text Society" number="0.0074" /> ādīnavaṃ loke, ubho pabbajitā mayaṃ;</gatha1>
    <gathalast line="137">Tyamha khīṇāsavā dantā, sītibhūtāmha nibbutā.</gathalast>
    <gatha1 line="138">‘‘Kilesā jhāpitā mayhaṃ…pe… kataṃ buddhassa sāsana’’nti. (apa. therī 2.3.244-313);</gatha1>
    <paragraph line="139">Arahattaṃ <pageBreak edition="Vipassana Research Institut" number="0.0082" /> pana patvā pubbenivāsañāṇe ciṇṇavasī ahosi. Tattha sātisayaṃ katādhikārattā aparabhāge taṃ satthā jetavane ariyagaṇamajjhe nisinno bhikkhuniyo paṭipāṭiyā ṭhānantaresu ṭhapento pubbenivāsaṃ anussarantīnaṃ aggaṭṭhāne ṭhapesi. Sā ekadivasaṃ mahākassapattherassa guṇābhitthavanapubbakaṃ attano katakiccatādivibhāvanamukhena udānaṃ udānentī –</paragraph>
    <hangnum line="140" number="63"></hangnum>
    <gatha1 line="141"> ‘‘Putto buddhassa dāyādo, kassapo susamāhito;</gatha1>
    <gathalast line="142">Pubbenivāsaṃ yovedi, saggāpāyañca passati.</gathalast>
    <hangnum line="143" number="64"></hangnum>
    <gatha1 line="144"> ‘‘Atho jātikkhayaṃ patto, abhiññāvosito muni;</gatha1>
    <gathalast line="145">Etāhi tīhi vijjāhi, tevijjo hoti brāhmaṇo.</gathalast>
    <hangnum line="146" number="65"></hangnum>
    <gatha1 line="147"> ‘‘Tatheva bhaddākāpilānī, tevijjā maccuhāyinī;</gatha1>
    <gathalast line="148">Dhāreti antimaṃ dehaṃ, jetvā māraṃ savāhanaṃ.</gathalast>
    <hangnum line="149" number="66"></hangnum>
    <gatha1 line="150"> ‘‘Disvā ādīnavaṃ loke, ubho pabbajitā mayaṃ;</gatha1>
    <gathalast line="151">Tyamha khīṇāsavā dantā, sītibhūtāmha nibbutā’’ti. –</gathalast>
    <unindented line="152">Imā gāthā abhāsi.</unindented>
    <paragraph line="153">Tattha <pageBreak edition="Myanmar" number="0.0077" /><bold>putto buddhassa dāyādo</bold>ti buddhānubuddhabhāvato sammāsambuddhassa anujātasuto tato eva tassa dāyabhūtassa navalokuttaradhammassa ādānena dāyādo kassapo lokiyalokuttarehi samādhīhi suṭṭhu samāhitacittatāya <bold>susamāhito. Pubbenivāsaṃ yovedī</bold>ti yo mahākassapatthero pubbenivāsaṃ attano paresañca nivutthakkhandhasantānaṃ pubbenivāsānussatiñāṇena pākaṭaṃ katvā avedi aññāsi paṭivijjhi. <bold>Saggāpāyañca passatī</bold>ti chabbīsatidevalokabhedaṃ saggaṃ catubbidhaṃ apāyañca dibbacakkhunā hatthatale āmalakaṃ viya passati.</paragraph>
    <paragraph line="154"><bold>Atho jātikkhayaṃ patto</bold>ti tato paraṃ jātikkhayasaṅkhātaṃ arahattaṃ patto. <bold>Abhiññāya</bold> abhivisiṭṭhena ñāṇena abhiññeyyaṃ dhammaṃ abhijānitvā pariññeyyaṃ parijānitvā <pageBreak edition="Pali Text Society" number="0.0075" />, pahātabbaṃ pahāya <pageBreak edition="Vipassana Research Institut" number="0.0083" />, sacchikātabbaṃ sacchikatvā <bold>vosito</bold> niṭṭhaṃ patto katakicco. Āsavakkhayapaññāsaṅkhātaṃ monaṃ pattattā <bold>muni</bold>.</paragraph>
    <paragraph line="155"><bold>Tatheva bhaddākāpilānī</bold>ti yathā mahākassapo etāhi yathāvuttāhi tīhi vijjāhi tevijjo maccuhāyī ca, tatheva bhaddākāpilānī tevijjā maccuhāyinīti. Tato eva <bold>dhāreti antimaṃ dehaṃ, jetvā māraṃ savāhana</bold>nti attānameva paraṃ viya katvā dasseti.</paragraph>
    <paragraph line="156">Idāni yathā therassa paṭipatti ādimajjhapariyosānakalyāṇā, evaṃ mamapīti dassentī <bold>‘‘disvā ādīnava’’</bold>nti osānagāthamāha. Tattha <bold>tyamha khīṇāsavā dantā</bold>ti te mayaṃ mahākassapatthero ahañca uttamena damena dantā sabbaso khīṇāsavā ca amha. <bold>Sītibhūtāmha nibbutā</bold>ti tato eva kilesapariḷāhābhāvato sītibhūtā saupādisesāya nibbānadhātuyā nibbutā ca amha bhavāmāti attho.</paragraph>
    <centered line="157">Bhaddākāpilānītherīgāthāvaṇṇanā niṭṭhitā.</centered>
    <centered line="158">Catukkanipātavaṇṇanā niṭṭhitā.</centered>
  </content>
</document>