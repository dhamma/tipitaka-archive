<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510a.att35.xml</normativeSource>
    <archivePath>roman/atthakatha/suttapitaka (atthakatha)/khuddakanikaya (atthakatha)/apadana-atthakatha/41. metteyyavaggo.xml</archivePath>
    <baseFileName>41. metteyyavaggo</baseFileName>
    <titlePath>41. Metteyyavaggo - Apadāna-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">41. Metteyyavaggo</chapter>
    <subhead line="2">1. Tissametteyyattheraapadānavaṇṇanā</subhead>
    <paragraph line="3" number="1"> Ekacattālīsame <pageBreak edition="Vipassana Research Institut" number="2.0203" /> vagge paṭhamāpadāne <bold>pabbhārakūṭaṃ nissāyā</bold>tiādikaṃ tissametteyyattherassa apadānaṃ. Tattha tāpasapabbajjaṃ pabbajitvā padumuttarassa bhagavato ajinacammaṃ nisīdanatthāya dinnameva nānaṃ. Sesaṃ apadānapāḷiyā suviññeyyamevāti.</paragraph>
    <subhead line="4">2. Puṇṇakattheraapadānavaṇṇanā</subhead>
    <paragraph line="5" number="29"> Dutiyāpadāne <pageBreak edition="Myanmar" number="2.0206" /><bold>pabbhārakūṭaṃ nissāyā</bold>tiādikaṃ āyasmato puṇṇakattherassa apadānaṃ. Tattha himavante yakkhasenāpati hutvā parinibbutassa paccekabuddhassa āḷahanakaraṇameva nānattaṃ. Sesaṃ pāṭhānusārena suviññeyyameva.</paragraph>
    <paragraph line="6" number="45"> Tatiyāpadāne <bold>himavantassāvidūre</bold>tiādikaṃ āyasmato mettaguttherassa apadānaṃ. Tattha himavantasamīpe asokapabbate so tāpaso hutvā paṇṇasālāyaṃ vasanto sumedhasambuddhaṃ disvā pattaṃ gahetvā sappipūraṇaṃ viseso. Sesaṃ puññaphalāni ca suviññeyyāneva. Apadānagāthānaṃ attho ca pākaṭoyeva.</paragraph>
    <paragraph line="7" number="72"> Catutthāpadāne <bold>gaṅgā bhāgīrathī nāmā</bold>tiādikaṃ āyasmato dhotakattherassa apadānaṃ. Tatrāpi brāhmaṇo hutvā bhāgīrathīgaṅgāya taramāne bhikkhū disvā pasannamānaso setuṃ kārāpetvā buddhappamukhassa bhikkhusaṅghassa niyyāditabhāvoyeva viseso. Puññaphalaparidīpanagāthānaṃ attho nayānusārena suviññeyyova.</paragraph>
    <paragraph line="8" number="100"> Pañcamāpadāne <bold>himavantassāvidūre</bold>tiādikaṃ āyasmato upasivattherassa apadānaṃ. Ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle kulagehe nibbatto viññutaṃ patto gharāvāsaṃ pahāya isipabbajjaṃ pabbajitvā <pageBreak edition="Vipassana Research Institut" number="2.0204" /> himavante padumuttaraṃ bhagavantaṃ disvā tiṇasantharaṃ santharitvā tattha nisinnassa bhagavato sālapupphapūjaṃ akāsīti ayaṃ viseso, sesamuttānameva.</paragraph>
    <paragraph line="9" number="161"> Chaṭṭhāpadāne <bold>migaluddo pure āsi</bold>ntiādikaṃ āyasmato nandakattherassa apadānaṃ. Ayaṃ kira padumuttarassa bhagavato <pageBreak edition="Pali Text Society" number="0.0485" /> kāle karavikasakuṇo hutvā madhurakūjitaṃ karonto satthāraṃ padakkhiṇaṃ akāsi. Aparabhāge mayūro hutvā aññatarassa paccekabuddhassa vasanaguhādvāre pasannamānaso divasassa tikkhattuṃ madhurena vassitaṃ vassi. Evaṃ tattha tattha bhave puññāni katvā amhākaṃ bhagavato kāle sāvatthiyaṃ kulagehe nibbatto <bold>nandako</bold>ti laddhanāmo satthu santike dhammaṃ <pageBreak edition="Myanmar" number="2.0207" /> sutvā pabbajitvā vipassanaṃ vaḍḍhetvā arahattaṃ pāpuṇi. So aparabhāge attano pubbakammaṃ saritvā somanassajāto pubbacaritāpadānaṃ pakāsento <bold>migaluddo pure āsi</bold>ntiādimāha. Tattha paccekabuddhassa maṇḍapaṃ katvā padumapupphehi chadanameva viseso.</paragraph>
    <paragraph line="10" number="183"> Sattamāpadāne <bold>pabbhārakūṭaṃ nissāyā</bold>tiādikaṃ āyasmato hemakattherassa apadānaṃ. Tatthāpi isipabbajjaṃ pabbajitvā himavante vasanto piyadassiṃ bhagavantaṃ upagataṃ disvā ratanamayaṃ pīṭhaṃ attharitvā aṭṭhāsi. Tattha nisinnassa kumbhamattaṃ jambuphalaṃ āharitvā adāsi. Bhagavā tassa cittappasādatthāya taṃ phalaṃ paribhuñji. Ettakameva viseso.</paragraph>
    <paragraph line="11" number="224"> Aṭṭhamāpadāne <bold>rājāsi vijayo nāmā</bold>tiādikaṃ āyasmato todeyyattherassa apadānaṃ. Tattha <bold>rājāsi vijayo nāmā</bold>ti daharakālato paṭṭhāya sabbasaṅgāmesu jinato, catūhi saṅgahavatthūhi janaṃ rañjanato allīyanato vijayo nāma rājā ahosīti attho. <bold>Ketumatīpuruttame</bold>ti ketu vuccanti dhajapaṭākā. Atha vā nagarasobhanatthāya nagaramajjhe ussāpitaratanatoraṇāni, te ketū niccaṃ ussāpitā sobhayamānā assā atthīti ketumatī. Pūreti dhanadhaññehi sabbajanānaṃ mananti puraṃ. Ketumatī ca sā purañca seṭṭhaṭṭhena uttamañceti ketumatīpuruttamaṃ, tasmiṃ ketumatīpuruttame. <bold>Sūro vikkamasampanno</bold>ti abhīto vīriyasampanno vijayo nāma rājā ajjhāvasīti sambandho. Itthaṃ <pageBreak edition="Pali Text Society" number="0.0486" /> bhūtaṃ purañca sabbavatthuvāhanañca chaḍḍetvā himavantaṃ pavisitvā isipabbajjaṃ pabbajitvā vasanto sumedhabhagavantaṃ disvā somanassaṃ uppādetvā candanena pūjākaraṇameva viseso.</paragraph>
    <paragraph line="12" number="276"> Navamāpadāne <bold>nagare haṃsavatiyā</bold>tiādikaṃ āyasmato jatukaṇṇittherassa apadānaṃ <pageBreak edition="Vipassana Research Institut" number="2.0205" />. Tattha seṭṭhiputto hutvā suvaṇṇapāsāde vasanabhāvo ca pañcahi kāmaguṇehi samaṅgī hutvā vasanabhāvo ca sabbadesavāsīnaṃ sabbasippaviññūnañca āgantvā sevanabhāvo ca viseso.</paragraph>
    <paragraph line="13" number="330"> Dasamāpadāne <bold>himavantassāvidūre</bold>tiādikaṃ āyasmato udenattherassa apadānaṃ. Tattha himavantasamīpe padumapabbataṃ nissāya tāpasapabbajjaṃ <pageBreak edition="Myanmar" number="2.0208" /> pabbajitvā vasantena padumuttarassa bhagavato padumapupphaṃ gahetvā pūjitabhāvova viseso. Sesaṃ sabbattha uttānamevāti.</paragraph>
    <centered line="14">Ekacattālīsamavaggavaṇṇanā samattā.</centered>
  </content>
</document>