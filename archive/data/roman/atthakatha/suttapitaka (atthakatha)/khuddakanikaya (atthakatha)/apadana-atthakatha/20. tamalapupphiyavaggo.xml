<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510a.att20.xml</normativeSource>
    <archivePath>roman/atthakatha/suttapitaka (atthakatha)/khuddakanikaya (atthakatha)/apadana-atthakatha/20. tamalapupphiyavaggo.xml</archivePath>
    <baseFileName>20. tamalapupphiyavaggo</baseFileName>
    <titlePath>20. Tamālapupphiyavaggo - Apadāna-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">20. Tamālapupphiyavaggo</chapter>
    <subhead line="2">1-10. Tamālapupphiyattheraapadānādivaṇṇanā</subhead>
    <paragraph line="3">Vīsatime <pageBreak edition="Vipassana Research Institut" number="2.0176" /> vagge paṭhamattherāpadānaṃ uttānameva.</paragraph>
    <paragraph line="4" number="6"> Dutiyattherāpadāne <bold>yaṃ dāyavāsiko isī</bold>ti isipabbajjaṃ pabbajitvā vane vasanabhāvena <bold>dāyavāsiko isī</bold>ti saṅkhaṃ gato, attano anukampāya taṃ vanaṃ upagatassa siddhatthassa satthuno vasanamaṇḍapacchādanatthāya yaṃ tiṇaṃ, taṃ <bold>lāyati</bold> chindatīti attho. Dabbachadanaṃ katvā anekehi khuddakadaṇḍakehi maṇḍapaṃ katvā taṃ tiṇena chādetvā <bold>siddhatthassa</bold> bhagavato ahaṃ <bold>adāsiṃ</bold> pūjesinti attho.</paragraph>
    <paragraph line="5" number="8"><bold>Sattāhaṃ dhārayuṃ tatthā</bold>ti taṃ maṇḍapaṃ tattha ṭhitā devamanussā sattāhaṃ nirodhasamāpattiṃ samāpajjitvā nisinnassa <bold>satthuno dhārayuṃ</bold> dhāresunti attho. Sesaṃ uttānatthamevāti.</paragraph>
    <paragraph line="6">Tatiyattherassa <pageBreak edition="Myanmar" number="2.0186" /> apadāne <bold>khaṇḍaphulliyatthero</bold>ti ettha <bold>khaṇḍa</bold>nti kaṭṭhānaṃ jiṇṇattā chinnabhinnaṭṭhānaṃ, <bold>phulla</bold>nti kaṭṭhānaṃ jiṇṇaṭṭhāne kaṇṇakitamahicchattakādipupphanaṃ, khaṇḍañca phullañca khaṇḍaphullāni, khaṇḍaphullānaṃ paṭisaṅkharaṇaṃ punappunaṃ thirakaraṇanti khaṇḍaphullapaṭisaṅkharaṇaṃ. Imassa pana therassa sambhārapūraṇakāle phussassa bhagavato cetiye chinnabhinnaṭṭhāne sudhāpiṇḍaṃ makkhetvā thirakaraṇaṃ khaṇḍaphullapaṭisaṅkharaṇaṃ nāma. Tasmā so khaṇḍaphulliyo theroti pākaṭo ahosi. Tatiyaṃ.</paragraph>
    <paragraph line="7" number="17"> Catutthattherassāpadāne <bold>rañño baddhacaro aha</bold>nti rañño paricārako kammakārako ahosinti attho.</paragraph>
    <paragraph line="8" number="19"><bold>Jalajuttamanāmino</bold>ti <pageBreak edition="Pali Text Society" number="0.0466" /> jale udake jātaṃ jalajaṃ, kiṃ taṃ padumaṃ, padumena samānanāmattā <pageBreak edition="Vipassana Research Institut" number="2.0177" /> padumuttarassa bhagavatoti attho. Uttamapadumanāmassa bhagavatoti vā attho. Catutthaṃ.</paragraph>
    <paragraph line="9">Pañcamaṃ uttānatthameva.</paragraph>
    <paragraph line="10" number="28"> Chaṭṭhe <bold>nagare dvāravatiyā</bold>ti mahādvāravātapānakavāṭaphalakāhi vatipākāraṭṭālagopurakaddamodakaparikhāhi ca sampannaṃ nagaranti dvāravatīnagaraṃ, dvāraṃ vatiñca padhānaṃ katvā nagarassa upalakkhitattā ‘‘dvāravatī nagara’’nti voharantīti <bold>nagare dvāravatiyā</bold>ti vuttaṃ. Mālāvaccho pupphārāmo mama ahosīti attho.</paragraph>
    <paragraph line="11" number="31"><bold>Te kisalayā</bold>ti te asokapallavā. Chaṭṭhaṃ.</paragraph>
    <paragraph line="12">Sattamaṭṭhamanavamāni uttānatthāneva. Dasamepi apubbaṃ natthīti.</paragraph>
    <centered line="13">Vīsatimavaṇṇanā samattā.</centered>
  </content>
</document>