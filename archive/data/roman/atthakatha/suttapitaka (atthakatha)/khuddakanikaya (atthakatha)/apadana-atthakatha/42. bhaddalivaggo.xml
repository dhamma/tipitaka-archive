<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510a.att36.xml</normativeSource>
<archivePath>roman/atthakatha/suttapitaka (atthakatha)/khuddakanikaya (atthakatha)/apadana-atthakatha/42. bhaddalivaggo.xml</archivePath>
<title>42. Bhaddālivaggo - Apadāna-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">42. Bhaddālivaggo</chapter>
<subhead line="2">1-10. Bhaddālittheraapadānādivaṇṇanā</subhead>
<paragraph line="3">Bācattālīsamavagge <pageBreak edition="V" number="2.0206" />paṭhamāpadānañca dutiyāpadānañca tatiyāpadānañca nayānusārena suviññeyyameva.</paragraph>
<paragraph line="4" number="106">Catutthāpadāne <bold>nagare bandhumatiyā</bold>tiādikaṃ āyasmato madhumaṃsadāyakattherassa apadānaṃ. Tattha <bold>sūkariko</bold>ti sūkaramaṃsaṃ vikkiṇitvā jīvikaṃ kappento. <bold>Ukkoṭakaṃ randhayitvā</bold>ti pihakapapphāsamaṃsaṃ pacitvā madhumaṃsamhi <bold>okiriṃ</bold>pakkhipiṃ. Tena maṃsena pattaṃ pūretvā bhikkhusaṅghassa datvā tena puññakammena imasmiṃ buddhuppāde arahattaṃ pāpuṇinti attho.</paragraph>
<paragraph line="5">Nāgapallavattherassa pañcamāpadānampi ekadīpiyattherassa chaṭṭhāpadānampi ucchaṅgapupphiyattherassa sattamāpadānampi yāgudāyakattherassa aṭṭhamāpadānampi patthodanadāyakattherassa navamāpadānampi mañcadāyakattherassa dasamāpadānampi sabbaṃ suviññeyyamevāti.</paragraph>
<centered line="6">Bācattālīsamavaggavaṇṇanā samattā.</centered>
</body>
</document>