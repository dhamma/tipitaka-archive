<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510a.att23.xml</normativeSource>
    <archivePath>roman/atthakatha/suttapitaka (atthakatha)/khuddakanikaya (atthakatha)/apadana-atthakatha/25. tuvaradayakavaggo.xml</archivePath>
    <baseFileName>25. tuvaradayakavaggo</baseFileName>
    <titlePath>25. Tuvaradāyakavaggo - Apadāna-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">25. Tuvaradāyakavaggo</chapter>
    <subhead line="2">1-10. Tuvaradāyakattheraapadānādivaṇṇanā</subhead>
    <paragraph line="3" number="1"> Pañcavīsatime <pageBreak edition="P" number="0.0468" /><pageBreak edition="V" number="2.0181" /> vagge paṭhamāpadāne <bold>bharitvā tuvaramādāyā</bold>ti tuvaraaṭṭhiṃ muggakalayasadisaṃ tuvaraṭṭhiṃ bhajjitvā pupphetvā bhājanena ādāya <bold>saṅghassa</bold> vanamajjhogāhakassa <bold>adadiṃ</bold> adāsinti attho.</paragraph>
    <paragraph line="4" number="4-5"> Dutiyāpadāne <bold>dhanuṃ advejjhaṃ katvānā</bold>ti migādīnaṃ māraṇatthāya dhanuṃ sannayhitvā caramāno <bold>kesaraṃ ogataṃ disvā</bold>ti supupphitaṃ khuddakasaraṃ disvā <bold>buddhassa abhiropesi</bold>nti ahaṃ cittaṃ pasādetvā vanaṃ sampattassa tissassa bhagavato abhiropayiṃ pūjesinti attho.</paragraph>
    <paragraph line="5" number="9-10"> Tatiyāpadāne <bold>jalakukkuṭo</bold>ti jātassare caramānakukkuṭo. <bold>Tuṇḍena kesariṃ gayhā</bold>ti padumapupphaṃ mukhatuṇḍena ḍaṃsitvā ākāsena gacchantassa <bold>tissassa</bold> bhagavato <bold>abhiropesiṃ</bold> pūjesinti attho.</paragraph>
    <paragraph line="6" number="14"> Catutthāpadāne <bold>viravapupphamādāyā</bold>ti vividhaṃ ravati saddaṃ karotīti viravaṃ, saddakaraṇavelāyaṃ vikasanato ‘‘virava’’nti laddhanāmaṃ pupphasamūhaṃ ādāya gahetvā siddhatthassa <bold>buddhassa abhiropayiṃ</bold> pūjesinti attho.</paragraph>
    <paragraph line="7" number="17"> Pañcamāpadāne <bold>kuṭigopako</bold>ti senāsanapālako. <bold>Kālena kālaṃ dhūpesi</bold>nti sampattasampattakālānukāle dhūpesiṃ, dhūpena sugandhaṃ akāsinti <pageBreak edition="M" number="2.0189" /> attho. Siddhatthassa bhagavato gandhakuṭikālānusāridhūpena dhūpesiṃ vāsesinti attho.</paragraph>
    <paragraph line="8">Chaṭṭhasattamāpadānāni uttānatthāneva.</paragraph>
    <paragraph line="9" number="27"> Aṭṭhamāpadāne <pageBreak edition="V" number="2.0182" /><bold>satta sattalipupphānī</bold>ti sattalisaṅkhātāni, satta pupphāni sīsenādāya vessabhussa bhagavato <bold>abhiropesiṃ</bold> pūjesinti attho.</paragraph>
    <paragraph line="10" number="31"> Navamāpadāne <bold>bimbijālakapupphānī</bold>ti rattaṅkuravakapupphāni siddhatthassa bhagavato pūjesinti attho.</paragraph>
    <paragraph line="11" number="35"> Dasamāpadāne <bold>uddālakaṃ gahetvānā</bold>ti jātassare vihaṅgasobbhe jātaṃ uddālakapupphaṃ ocinitvā kakusandhassa bhagavato pūjesinti attho. Sesaṃ suviññeyyamevāti.</paragraph>
    <centered line="12">Pañcavīsatimavaggavaṇṇanā samattā.</centered>
  </content>
</document>