<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510a.att37.xml</normativeSource>
<archivePath>roman/atthakatha/suttapitaka (atthakatha)/khuddakanikaya (atthakatha)/apadana-atthakatha/43-48. sakimsammajjakadivaggo.xml</archivePath>
<title>43-48. Sakiṃsammajjakādivaggo - Apadāna-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">43-48. Sakiṃsammajjakādivaggo</chapter>
<subhead line="2">1-60. Sakiṃsammajjakattheraapadānādivaṇṇanā</subhead>
<paragraph line="3">Tecattālīsamavagge <pageBreak edition="P" number="0.0487" /><pageBreak edition="V" number="2.0207" />sabbatherāpadānāni uttānāneva. Kevalaṃ therānaṃ nāmanānattaṃ puññanānattañca viseso.</paragraph>
<paragraph line="4">Catucattālīsame vaggepi sabbāni apadānāni pākaṭāneva. Kevalaṃ puññanānattaṃ phalanānattañca viseso.</paragraph>
<paragraph line="5" number="1">Pañcacattālīsamavagge paṭhamāpadāne <bold>kakusandho mahāvīro</bold>tiādikaṃ āyasmato vibhīṭakamiñjiyattherassa apadānaṃ.</paragraph>
<paragraph line="6" number="2">Tattha <pageBreak edition="M" number="2.0209" /><bold>bījamiñjamadāsaha</bold>nti vibhīṭakaphalāni phāletvā bījāni miñjāni gahetvā madhusakkarāhi yojetvā kakusandhassa bhagavato adāsinti attho. Dutiyāpadānādīni sabbāni suviññeyyāneva, therānaṃ nāmanānattādīnipi pāṭhānusārena veditabbāni.</paragraph>
<paragraph line="7" number="1">Chacattālīsame vagge paṭhamāpadāne <bold>jagatiṃ kārayiṃ aha</bold>nti uttamabodhirukkhassa samantato āḷindaṃ ahaṃ kārayinti attho. Sesāni dutiyāpadānādīni sabbānipi uttānāneva.</paragraph>
<paragraph line="8">Sattacattālīsame vagge paṭhamāpadānādīni pāḷianusārena suviññeyyāneva.</paragraph>
<paragraph line="9">Aṭṭhacattālīsame vagge paṭhamadutiyāpadānāni uttānāneva.</paragraph>
<paragraph line="10" number="30">Tatiyāpadāne <bold>kosiyo nāma bhagavā</bold>ti kosiyagotte jātattā kosiyo nāma paccekabuddhoti <pageBreak edition="V" number="2.0208" />attho. <bold>Cittakūṭe</bold>ti cittakūṭakelāsakūṭasānukūṭādīsu anotattadahaṃ paṭicchādetvā ṭhitapabbatakūṭesu nānāratanaosadhādīhi vicitte cittakūṭapabbate so paccekabuddho vasīti attho.</paragraph>
<paragraph line="11">Catutthapañcamāpadānāni uttānāneva.</paragraph>
<paragraph line="12" number="56">Chaṭṭhāpadāne <bold>kusaṭṭhakamadāsaha</bold>nti pakkhikabhattauposathikabhattadhurabhattasalākabhattādīsu kusapaṇṇavasena dātabbaṃ aṭṭhasalākabhattaṃ ahaṃ adāsinti attho.</paragraph>
<paragraph line="13" number="61">Sattamāpadāne <bold>sobhito nāma sambuddho</bold>ti ārohapariṇāhadvattiṃsamahāpurisalakkhaṇabyāmappabhādīhi sobhamānasarīrattā sobhito nāma sammāsambuddhoti attho.</paragraph>
<paragraph line="14" number="66">Aṭṭhamāpadāne <pageBreak edition="P" number="0.0488" /><bold>takkarāyaṃ vasī tadā</bold>ti taṃ dasapuññakiriyavatthuṃ karontā janā paṭivasanti etthāti takkarā, rājadhānī. Tissaṃ takkarāyaṃ, tadā vasīti attho.</paragraph>
<paragraph line="15" number="72">Navamāpadāne <pageBreak edition="M" number="2.0210" /><bold>pānadhiṃ sukataṃ gayhā</bold>ti upāhanayugaṃ sundarākārena nipphāditaṃ gahetvāti attho. Dasamāpadānaṃ suviññeyyamevāti.</paragraph>
<centered line="16">Aṭṭhacattālīsamavaggavaṇṇanā niṭṭhitā.</centered>
</body>
</document>