<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0510a.att30.xml</normativeSource>
    <source>roman/atthakatha/suttapitaka (atthakatha)/khuddakanikaya (atthakatha)/apadana-atthakatha/32. arakkhadayakavaggo.xml</source>
    <script>roman</script>
    <directory>/atthakatha/suttapitaka (atthakatha)/khuddakanikaya (atthakatha)/apadana-atthakatha</directory>
    <basename>32. arakkhadayakavaggo</basename>
    <titlePath>32. Ārakkhadāyakavaggo - Apadāna-aṭṭhakathā - Khuddakanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">32. Ārakkhadāyakavaggo</chapter>
    <subhead line="2">1-10. Ārakkhadāyakattheraapadānādivaṇṇanā</subhead>
    <paragraph line="3">Bāttiṃsatimavagge <pageBreak edition="Vipassana Research Institut" number="2.0193" /> paṭhamadutiyatatiyāpadānāni suviññeyyāneva.</paragraph>
    <paragraph line="4" number="16"> Catutthāpadāne <bold>jalajaggehi okiri</bold>nti jalajehi uttamehi uppalapadumādīhi pupphehi okiriṃ pūjesinti attho.</paragraph>
    <paragraph line="5">Pañcamāpadānaṃ uttānameva.</paragraph>
    <paragraph line="6" number="26-27"> Chaṭṭhāpadāne <bold>cetiyaṃ uttamaṃ nāma, sikhino lokabandhuno</bold>ti sakalalokattayassa bandhuno ñātakassa sikhissa bhagavato uttamaṃ cetiyaṃ. <bold>Irīṇe</bold> janasañcaravirahite <bold>vane</bold> manussānaṃ kolāhalavirahite mahāaraññe ahosīti sambandho. <bold>Andhāhiṇḍāmahaṃ tadā</bold>ti tasmiṃ kāle vane maggamūḷhabhāvena andho, na cakkhunā <pageBreak edition="Myanmar" number="2.0198" /> andho, ahaṃ āhiṇḍāmi maggaṃ pariyesāmīti attho. <bold>Pavanā nikkhamantenā</bold>ti mahāvanato nikkhamantena mayā <bold>sīhāsanaṃ</bold> uttamāsanaṃ, sīhassa vā bhagavato āsanaṃ diṭṭhanti attho. <bold>Ekaṃsaṃ añjaliṃ katvā</bold>ti ekaṃsaṃ uttarāsaṅgaṃ katvā sirasi añjaliṃ ṭhapetvāti attho. <bold>Santhaviṃ lokanāyaka</bold>nti sakalalokattayanayaṃ taṃ nibbānaṃ pāpentaṃ thomitaṃ thutiṃ akāsinti attho.</paragraph>
    <paragraph line="7" number="34"> Sattamāpadāne <pageBreak edition="Pali Text Society" number="0.0477" /><bold>sudassano mahāvīro</bold>ti sundaradassano dvattiṃsamahāpurisalakkhaṇasampannasarīrattā manoharadassano mahāvīriyo siddhattho bhagavāti sambandho. <bold>Vasatigharamuttame</bold>ti uttame vihāre vasatīti attho.</paragraph>
    <paragraph line="8">Aṭṭhamanavamadasamāpadānāni uttānānevāti.</paragraph>
    <centered line="9">Bāttiṃsatimavaggavaṇṇanā samattā.</centered>
  </content>
</document>