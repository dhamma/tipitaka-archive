<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0304a.att5.xml</normativeSource>
    <source>roman/atthakatha/suttapitaka (atthakatha)/samyuttanikaya (atthakatha)/salayatanavagga-atthakatha/6. moggallanasamyuttam.xml</source>
    <script>roman</script>
    <directory>/atthakatha/suttapitaka (atthakatha)/samyuttanikaya (atthakatha)/salayatanavagga-atthakatha</directory>
    <basename>6. moggallanasamyuttam</basename>
    <titlePath>6. Moggallānasaṃyuttaṃ - Saḷāyatanavagga-aṭṭhakathā - Saṃyuttanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">6. Moggallānasaṃyuttaṃ</chapter>
    <subhead line="2">1-8. Paṭhamajhānapañhāsuttādivaṇṇanā</subhead>
    <paragraph line="3" number="332-339"> Moggallānasaṃyutte <pageBreak edition="Vipassana Research Institut" number="3.0128" /><pageBreak edition="Myanmar" number="3.0129" /><bold>kāmasahagatā</bold>ti pañcanīvaraṇasahagatā. Tassa hi paṭhamajjhānavuṭṭhitassa pañca nīvaraṇāni santato upaṭṭhahiṃsu. Tenassa taṃ paṭhamajjhānaṃ hānabhāgiyaṃ nāma ahosi. Taṃ pamādaṃ ñatvā <pageBreak edition="Pali Text Society" number="3.0090" /> satthā ‘‘mā pamādo’’ti ovādaṃ adāsi. Dutiyajjhānādīsupi imināva nayena attho veditabbo. Ārammaṇasahagatameva hettha ‘‘sahagata’’nti vuttaṃ.</paragraph>
    <subhead line="4">9. Animittapañhāsuttavaṇṇanā</subhead>
    <paragraph line="5" number="340"><bold>Animittaṃ cetosamādhi</bold>nti niccanimittādīni pahāya pavattaṃ vipassanāsamādhiṃyeva sandhāyetaṃ vuttanti. <bold>Nimittānusāri viññāṇaṃ hotī</bold>ti evaṃ iminā vipassanāsamādhivihārena viharato vipassanāñāṇe tikkhe sūre vahamāne. Yathā nāma purisassa tikhiṇena pharasunā rukkhaṃ chindantassa ‘‘suṭṭhu vata me pharasu vahatī’’ti khaṇe khaṇe pharasudhāraṃ olokentassa chejjakiccaṃ na nipphajjati, evaṃ therassāpi ‘‘sūraṃ vata me hutvā ñāṇaṃ vahatī’’ti vipassanaṃ ārabbha nikanti uppajjati. Atha vipassanākiccaṃ sādhetuṃ nāsakkhi. Taṃ sandhāya vuttaṃ ‘‘nimittānusāri viññāṇaṃ hotī’’ti. <bold>Sabbanimittānaṃ amanasikārā animittaṃ cetosamādhiṃ upasampajja vihāsi</bold>nti sabbesaṃ niccasukhaattanimittānaṃ amanasikārena animittaṃ vuṭṭhānagāminivipassanāsampayuttaṃ cetosamādhiṃ nibbānārammaṇaṃ uparimaggaphalasamādhiṃ upasampajja vihāsiṃ.</paragraph>
    <subhead line="6">10-11. Sakkasuttādivaṇṇanā</subhead>
    <paragraph line="7" number="341-342"><bold>Aveccappasādenā</bold>ti <pageBreak edition="Vipassana Research Institut" number="3.0129" /> acalappasādena. <bold>Dasahi ṭhānehī</bold>ti dasahi kāraṇehi. <bold>Adhigaṇhantī</bold>ti abhibhavanti, atikkamitvā tiṭṭhanti. Sesaṃ sabbattha uttānatthamevāti.</paragraph>
    <centered line="8">Moggallānasaṃyuttavaṇṇanā niṭṭhitā.</centered>
  </content>
</document>