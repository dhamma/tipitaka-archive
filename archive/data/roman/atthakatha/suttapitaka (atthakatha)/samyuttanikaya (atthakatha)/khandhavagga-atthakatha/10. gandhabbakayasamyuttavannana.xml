<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0303a.att9.xml</normativeSource>
    <source>roman/atthakatha/suttapitaka (atthakatha)/samyuttanikaya (atthakatha)/khandhavagga-atthakatha/10. gandhabbakayasamyuttavannana.xml</source>
    <script>roman</script>
    <directory>/atthakatha/suttapitaka (atthakatha)/samyuttanikaya (atthakatha)/khandhavagga-atthakatha</directory>
    <basename>10. gandhabbakayasamyuttavannana</basename>
    <titlePath>10. Gandhabbakāyasaṃyuttavaṇṇanā - Khandhavagga-aṭṭhakathā - Saṃyuttanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">10. Gandhabbakāyasaṃyuttavaṇṇanā</chapter>
    <paragraph line="2" number="438-549"> Gandhabbakāyasaṃyutte <pageBreak edition="Vipassana Research Institut" number="2.0314" /><bold>mūlagandhe adhivatthā</bold>ti yassa rukkhassa mūle gandho atthi, taṃ nissāya nibbattā. So hi sakalopi rukkho tesaṃ upakappati. Sesapadesupi eseva nayo. <bold>Gandhagandhe</bold>ti mūlādigandhānaṃ gandhe. Yassa hi rukkhassa sabbesampi mūlādīnaṃ gandho atthi, so idha gandho nāma. Tassa gandhassa gandhe, tasmiṃ adhivatthā. Idha mūlādīni sabbāni tesaṃyeva upakappanti. <bold>So dātā hoti mūlagandhāna</bold>nti so kāḷānusārikādīnaṃ mūlagandhānaṃ dātā hoti. Evaṃ sabbapadesu attho veditabbo. Evañhi sarikkhadānampi datvā patthanaṃ ṭhapenti, asarikkhadānampi. Taṃ dassetuṃ <bold>so annaṃ detī</bold>tiādi dasavidhaṃ dānavatthu vuttaṃ. Sesaṃ sabbattha uttānamevāti.</paragraph>
    <centered line="3">Gandhabbakāyasaṃyuttavaṇṇanā niṭṭhitā.</centered>
  </content>
</document>