<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0303a.att1.xml</normativeSource>
    <archivePath>roman/atthakatha/suttapitaka (atthakatha)/samyuttanikaya (atthakatha)/khandhavagga-atthakatha/2. radhasamyuttam.xml</archivePath>
    <baseFileName>2. radhasamyuttam</baseFileName>
    <titlePath>2. Rādhasaṃyuttaṃ - Khandhavagga-aṭṭhakathā - Saṃyuttanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">2. Rādhasaṃyuttaṃ</chapter>
    <title line="2">1. Paṭhamavaggo</title>
    <subhead line="3">1. Mārasuttavaṇṇanā</subhead>
    <paragraph line="4" number="160"> Rādhasaṃyuttassa <pageBreak edition="Vipassana Research Institut" number="2.0297" /><pageBreak edition="Myanmar" number="2.0308" /> paṭhame <bold>māro vā assā</bold>ti maraṇaṃ vā bhaveyya. <bold>Māretā vā</bold>ti māretabbo vā. <bold>Yo vā pana mīyatī</bold>ti yo vā pana marati. <bold>Nibbidattha</bold>nti nibbidāñāṇatthaṃ. <bold>Nibbānatthā</bold>ti phalavimutti nāmesā anupādānibbānatthāti attho. <bold>Accayāsī</bold>ti <pageBreak edition="Pali Text Society" number="2.0336" /> atikkantosi. <bold>Nibbānogadha</bold>nti nibbāne patiṭṭhitaṃ. Idaṃ maggabrahmacariyaṃ nāma nibbānabbhantare vussati, na nibbānaṃ atikkamitvāti attho. <bold>Nibbānapariyosāna</bold>nti nibbānaṃ assa pariyosānaṃ, nipphatti niṭṭhāti attho. Paṭhamaṃ.</paragraph>
    <subhead line="5">2-10. Sattasuttādivaṇṇanā</subhead>
    <paragraph line="6" number="161-169"> Dutiye <bold>satto satto</bold>ti laggapucchā. <bold>Tatra satto tatra visatto</bold>ti tatra laggo tatra vilaggo. <bold>Paṃsvāgārakehī</bold>ti paṃsugharakehi. <bold>Keḷāyantī</bold>ti kīḷanti. <bold>Dhanāyantī</bold>ti dhanaṃ viya maññanti. <bold>Mamāyantī</bold>ti ‘‘mama idaṃ, mama ida’’nti mamattaṃ karonti, aññassa phusitumpi na denti. <bold>Vikīḷaniyaṃ karontī</bold>ti ‘‘niṭṭhitā kīḷā’’ti te bhindamānā kīḷāvigamaṃ karonti. Tatiye <bold>bhavanettī</bold>ti bhavarajju. Catutthaṃ uttānameva. Pañcamādīsu catūsu cattāri saccāni kathitāni, dvīsu kilesappahānanti. Dutiyādīni.</paragraph>
    <centered line="7">Paṭhamo vaggo.</centered>
    <title line="8">2. Dutiyavaggo</title>
    <subhead line="9">1-12. Mārasuttādivaṇṇanā</subhead>
    <paragraph line="10" number="170-181"> Dutiyavaggassa <pageBreak edition="Vipassana Research Institut" number="2.0298" /> paṭhame <bold>māro, māro</bold>ti maraṇaṃ pucchati. Yasmā pana rūpādivinimuttaṃ maraṇaṃ nāma natthi, tenassa bhagavā <bold>rūpaṃ kho, rādha, māro</bold>tiādimāha <pageBreak edition="Myanmar" number="2.0309" />. Dutiye <bold>māradhammo</bold>ti maraṇadhammo. Etenupāyena sabbattha attho veditabboti.</paragraph>
    <centered line="11">Dutiyo vaggo.</centered>
    <title line="12">3-4. Āyācanavaggādi</title>
    <subhead line="13">1-11. Mārādisuttaekādasakavaṇṇanā</subhead>
    <paragraph line="14" number="182-205"> Tato <pageBreak edition="Pali Text Society" number="2.0337" /> paraṃ uttānatthameva. Ayañhi rādhatthero paṭibhāniyatthero nāma. Tathāgatassa imaṃ theraṃ disvā sukhumaṃ kāraṇaṃ upaṭṭhāti. Tenassa bhagavā nānānayehi dhammaṃ deseti. Evaṃ imasmiṃ rādhasaṃyutte ādito dve vaggā pucchāvasena desitā, tatiyo āyācanena, catuttho upanisinnakakathāvasena. Sakalampi panetaṃ rādhasaṃyuttaṃ therassa vimuttiparipācanīyadhammavaseneva gahitanti veditabbaṃ.</paragraph>
    <centered line="15">Rādhasaṃyuttavaṇṇanā niṭṭhitā.</centered>
  </content>
</document>