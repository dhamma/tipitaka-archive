<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0303a.att7.xml</normativeSource>
    <archivePath>roman/atthakatha/suttapitaka (atthakatha)/samyuttanikaya (atthakatha)/khandhavagga-atthakatha/8. nagasamyuttam.xml</archivePath>
    <baseFileName>8. nagasamyuttam</baseFileName>
    <titlePath>8. Nāgasaṃyuttaṃ - Khandhavagga-aṭṭhakathā - Saṃyuttanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">8. Nāgasaṃyuttaṃ</chapter>
    <subhead line="2">1. Suddhikasuttavaṇṇanā</subhead>
    <paragraph line="3" number="342"> Nāgasaṃyutte <pageBreak edition="Vipassana Research Institut" number="2.0312" /><bold>aṇḍajā</bold>ti aṇḍe jātā. <bold>Jalābujā</bold>ti vatthikose jātā. <bold>Saṃsedajā</bold>ti saṃsede jātā. <bold>Opapātikā</bold>ti upapatitvā <pageBreak edition="Myanmar" number="2.0320" /> viya jātā. Idañca pana suttaṃ aṭṭhuppattiyā <pageBreak edition="Pali Text Society" number="2.0349" /> vuttaṃ. Bhikkhūnañhi ‘‘kati nu kho nāgayoniyo’’ti kathā udapādi. Atha bhagavā puggalānaṃ nāgayonīhi uddharaṇatthaṃ nāgayoniyo āvikaronto imaṃ suttamāha.</paragraph>
    <subhead line="4">2-50. Paṇītatarasuttādivaṇṇanā</subhead>
    <paragraph line="5" number="343-391"> Dutiyādīsu <bold>vossaṭṭhakāyā</bold>ti ahituṇḍikaparibuddhaṃ agaṇetvā vissaṭṭhakāyā. <bold>Dvayakārino</bold>ti duvidhakārino, kusalākusalakārinoti attho. <bold>Sacajja maya</bold>nti sace ajja mayaṃ. <bold>Sahabyataṃ upapajjatī</bold>ti sahabhāvaṃ āpajjati. Tatrassa akusalaṃ upapattiyā paccayo hoti, kusalaṃ upapannānaṃ sampattiyā. <bold>Anna</bold>nti khādanīyabhojanīyaṃ. <bold>Pāna</bold>nti yaṃkiñci pānakaṃ. <bold>Vattha</bold>nti nivāsanapārupanaṃ. <bold>Yāna</bold>nti chattupāhanaṃ ādiṃ katvā yaṃkiñci gamanapaccayaṃ. <bold>Māla</bold>nti yaṃkiñci sumanamālādipupphaṃ. <bold>Gandha</bold>nti yaṃkiñci candanādigandhaṃ. <bold>Vilepana</bold>nti yaṃkiñci chavirāgakaraṇaṃ. <bold>Seyyāvasathapadīpeyya</bold>nti mañcapīṭhādiseyyaṃ ekabhūmikādiāvasathaṃ vaṭṭitelādipadīpūpakaraṇañca detīti attho. Tesañhi dīghāyukatāya ca vaṇṇavantatāya ca sukhabahulatāya ca patthanaṃ katvā imaṃ dasavidhaṃ dānavatthuṃ datvā taṃ sampattiṃ anubhavituṃ tattha nibbattanti. Sesaṃ sabbattha uttānamevāti.</paragraph>
    <centered line="6">Nāgasaṃyuttavaṇṇanā niṭṭhitā.</centered>
  </content>
</document>