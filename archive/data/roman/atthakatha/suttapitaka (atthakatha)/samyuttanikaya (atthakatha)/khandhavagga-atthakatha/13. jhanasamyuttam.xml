<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0303a.att12.xml</normativeSource>
    <archivePath>roman/atthakatha/suttapitaka (atthakatha)/samyuttanikaya (atthakatha)/khandhavagga-atthakatha/13. jhanasamyuttam.xml</archivePath>
    <baseFileName>13. jhanasamyuttam</baseFileName>
    <titlePath>13. Jhānasaṃyuttaṃ - Khandhavagga-aṭṭhakathā - Saṃyuttanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">13. Jhānasaṃyuttaṃ</chapter>
    <subhead line="2">1. Samādhimūlakasamāpattisuttavaṇṇanā</subhead>
    <paragraph line="3" number="662"> Jhānasaṃyuttassa <pageBreak edition="Vipassana Research Institut" number="2.0318" /> paṭhame <bold>samādhikusalo</bold>ti paṭhamaṃ jhānaṃ pañcaṅgikaṃ dutiyaṃ tivaṅgikanti evaṃ aṅgavavatthānakusalo. <bold>Na samādhismiṃ samāpattikusalo</bold>ti cittaṃ hāsetvā kallaṃ katvā jhānaṃ samāpajjituṃ na sakkoti. Iminā nayena sesapadānipi veditabbāni.</paragraph>
    <subhead line="4">2-55. Samādhimūlakaṭhitisuttādivaṇṇanā</subhead>
    <paragraph line="5" number="663-716"> Dutiyādīsu <bold>na samādhismiṃ ṭhitikusalo</bold>ti jhānaṃ ṭhapetuṃ akusalo, sattaṭṭhaaccharāmattaṃ jhānaṃ ṭhapetuṃ na sakkoti. <bold>Na samādhismiṃ vuṭṭhānakusalo</bold>ti jhānato vuṭṭhātuṃ <pageBreak edition="Pali Text Society" number="2.0353" /> akusalo, yathāparicchedena vuṭṭhātuṃ na sakkoti. <bold>Na samādhismiṃ kallitakusalo</bold>ti cittaṃ hāsetvā kallaṃ kātuṃ akusalo. <bold>Na samādhismiṃ ārammaṇakusalo</bold>ti kasiṇārammaṇesu akusalo. <bold>Na samādhismiṃ gocarakusalo</bold>ti kammaṭṭhānagocare ceva bhikkhācāragocare ca akusalo. <bold>Na samādhismiṃ abhinīhārakusalo</bold>ti kammaṭṭhānaṃ abhinīharituṃ akusalo. <bold>Na samādhismiṃ sakkaccakārī</bold>ti jhānaṃ appetuṃ sakkaccakārī na hoti. <bold>Na samādhismiṃ sātaccakārī</bold>ti jhānappanāya satatakārī na hoti, kadācideva karoti. <bold>Na samādhismiṃ sappāyakārī</bold>ti samādhissa sappāye upakārakadhamme pūretuṃ na sakkoti. Tato paraṃ samāpattiādīhi <pageBreak edition="Vipassana Research Institut" number="2.0319" /> padehi <pageBreak edition="Myanmar" number="2.0324" /> yojetvā catukkā vuttā. Tesaṃ attho vuttanayeneva veditabbo. Sakalaṃ panettha jhānasaṃyuttaṃ lokiyajjhānavaseneva kathitanti.</paragraph>
    <centered line="6">Jhānasaṃyuttavaṇṇanā niṭṭhitā.</centered>
    <centered line="7">Iti sāratthappakāsiniyā saṃyuttanikāya-aṭṭhakathāya</centered>
    <centered line="8">Khandhavaggavaṇṇanā niṭṭhitā.</centered>
    <centered line="9">Saṃyuttanikāya-aṭṭhakathāya dutiyo bhāgo.</centered>
  </content>
</document>