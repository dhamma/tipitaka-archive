<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0305a.att7.xml</normativeSource>
    <source>roman/atthakatha/suttapitaka (atthakatha)/samyuttanikaya (atthakatha)/mahavagga-atthakatha/8. anuruddhasamyuttam.xml</source>
    <script>roman</script>
    <directory>/atthakatha/suttapitaka (atthakatha)/samyuttanikaya (atthakatha)/mahavagga-atthakatha</directory>
    <basename>8. anuruddhasamyuttam</basename>
    <titlePath>8. Anuruddhasaṃyuttaṃ - Mahāvagga-aṭṭhakathā - Saṃyuttanikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">8. Anuruddhasaṃyuttaṃ</chapter>
    <title line="2">1. Rahogatavaggo</title>
    <subhead line="3">1-2. Paṭhamarahogatasuttādivaṇṇanā</subhead>
    <paragraph line="4" number="899-900"> Anuruddhasaṃyuttassa <pageBreak edition="Vipassana Research Institut" number="3.0292" /><pageBreak edition="Pali Text Society" number="3.0262" /><pageBreak edition="Myanmar" number="3.0293" /> paṭhame <bold>āraddhā</bold>ti paripuṇṇā. Saṅkhepato panettha chattiṃsāya ṭhānesu arahattaṃ pāpetvā vipassanā kathitā, dutiye dvādasasu ṭhānesu arahattaṃ pāpetvā vipassanā kathitā.</paragraph>
    <subhead line="5">3. Sutanusuttavaṇṇanā</subhead>
    <paragraph line="6" number="901"> Tatiye <bold>mahābhiññata</bold>nti chaabhiññābhāvaṃ. <bold>Hīnaṃ dhamma</bold>ntiādīsu imāya pāḷiyā attho veditabbo –</paragraph>
    <indent line="7">‘‘Katame dhammā hīnā? Dvādasa akusalacittuppādā, ime dhammā hīnā. Katame dhammā majjhimā? Tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ sabbañca rūpaṃ, ime dhammā majjhimā. Katame dhammā paṇītā? Cattāro maggā apariyāpannā, cattāri ca sāmaññaphalāni nibbānañca, ime dhammā paṇītā’’ti (dha. sa. 1423-1425).</indent>
    <subhead line="8">4-7. Paṭhamakaṇḍakīsuttādivaṇṇanā</subhead>
    <paragraph line="9" number="902-905"> Catutthe <bold>kaṇḍakīvane</bold>ti mahākaramandavane. Chaṭṭhe <bold>sahassaṃ loka</bold>nti iminā therassa <pageBreak edition="Vipassana Research Institut" number="3.0293" /> satata vihāro dassito. Thero hi pātova mukhaṃ dhovitvā atītānāgate kappasahassaṃ anussarati. Paccuppanne pana dasacakkavāḷasahassaṃ ekāvajjanassa āpāthamāgacchati. Sattamaṃ uttānameva.</paragraph>
    <subhead line="10">8. Salaḷāgārasuttavaṇṇanā</subhead>
    <paragraph line="11" number="906"> Aṭṭhame <pageBreak edition="Pali Text Society" number="3.0263" /><bold>salaḷāgāre</bold>ti salaḷarukkhamayāya paṇṇasālāya, salaḷarukkhassa vā dvāre ṭhitattā evaṃnāmake agāre. Imasmiṃ sutte vipassanāya saddhiṃ vipassakapuggalo kathito.</paragraph>
    <subhead line="12">9. Ambapālivanasuttavaṇṇanā</subhead>
    <paragraph line="13" number="907"> Navame <pageBreak edition="Myanmar" number="3.0294" /><bold>āsabhiṃ vāca</bold>nti attano arahattabhāvadīpakaṃ uttamavācaṃ. Sesaṃ sabbattha uttānatthamevāti.</paragraph>
    <centered line="14">Rahogatavaggo paṭhamo.</centered>
    <title line="15">2. Dutiyavaggavaṇṇanā</title>
    <paragraph line="16" number="909-922"> Dutiyavagge <bold>ṭhānañca ṭhānato</bold>tiādīhi thero dasabalañāṇaṃ paṭijānāti. Kimpanetaṃ sāvakānaṃ hotīti? Ekadesena hoti, sabbaññubuddhānaṃ panetaṃ nippadesaṃ sabbākāraparipūranti.</paragraph>
    <centered line="17">Anuruddhasaṃyuttavaṇṇanā niṭṭhitā.</centered>
  </content>
</document>