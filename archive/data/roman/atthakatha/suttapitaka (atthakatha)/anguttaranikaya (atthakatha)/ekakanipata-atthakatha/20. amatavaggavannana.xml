<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0401a.att19.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/ekakanipata-atthakatha/20. amatavaggavannana.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/ekakanipata-atthakatha</directory>
    <basename>20. amatavaggavannana</basename>
    <titlePath>20. Amatavaggavaṇṇanā - Ekakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">20. Amatavaggavaṇṇanā</chapter>
    <paragraph line="2" number="600-611"><bold>Amataṃ</bold><pageBreak edition="Vipassana Research Institut" number="1.0404" /><bold>te, bhikkhave, na paribhuñjantī</bold>ti maraṇavirahitaṃ nibbānaṃ na paribhuñjantīti attho. Nanu ca nibbānaṃ lokuttaraṃ, kāyagatāsati lokiyā, kathaṃ taṃ paribhuñjantā amataṃ paribhuñjantīti? Taṃ bhāvetvā adhigantabbato. Kāyagatañhi satiṃ bhāvento amatamadhigacchati, abhāvento nādhigacchati. Tasmā evaṃ vuttaṃ. Etenupāyena sabbattha attho veditabbo. Api cettha <bold>viraddha</bold>nti virādhitaṃ nādhigataṃ. <bold>Āraddha</bold>nti paripuṇṇaṃ. <bold>Pamādiṃsū</bold>ti pamajjanti. <bold>Pamuṭṭha</bold>nti sammuṭṭhaṃ <pageBreak edition="Pali Text Society" number="2.0087" /> vissaritaṃ naṭṭhaṃ vā. <bold>Āsevita</bold>nti ādito sevitaṃ. <bold>Bhāvita</bold>nti vaḍḍhitaṃ. <bold>Bahulīkata</bold>nti punappunaṃ kataṃ. <bold>Anabhiññāta</bold>nti ñātaabhiññāya ajānitaṃ. <bold>Apariññāta</bold>nti ñātapariññāvaseneva apariññātaṃ. <bold>Asacchikata</bold>nti apaccakkhakataṃ. Sesaṃ sabbattha uttānatthamevāti.</paragraph>
    <centered line="3">Amatavaggavaṇṇanā.</centered>
    <centered line="4">Manorathapūraṇiyā aṅguttaranikāya-aṭṭhakathāya sahassasuttantaparimāṇassa</centered>
    <centered line="5">Ekakanipātassa saṃvaṇṇanā niṭṭhitā.</centered>
  </content>
</document>