<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0401a.att0.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/ekakanipata-atthakatha/gantharambhakatha.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/ekakanipata-atthakatha</directory>
    <basename>gantharambhakatha</basename>
    <titlePath>Ganthārambhakathā - Ekakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāye</nikaya>
    <book line="3">Ekakanipāta-aṭṭhakathā</book>
    <subsubhead line="4">Ganthārambhakathā</subsubhead>
    <gatha1 line="5">‘‘Karuṇāsītalahadayaṃ <pageBreak edition="Vipassana Research Institut" number="1.0001" /><pageBreak edition="Pali Text Society" number="1.0001" /><pageBreak edition="Myanmar" number="1.0001" />, paññāpajjotavihatamohatamaṃ;</gatha1>
    <gathalast line="6">Sanarāmaralokagaruṃ, vande <bold>sugataṃ</bold> gativimuttaṃ.</gathalast>
    <gatha1 line="7">‘‘Buddhopi buddhabhāvaṃ, bhāvetvā ceva sacchikatvā ca;</gatha1>
    <gathalast line="8">Yaṃ upagato gatamalaṃ, vande tamanuttaraṃ <bold>dhammaṃ</bold>.</gathalast>
    <gatha1 line="9">‘‘Sugatassa orasānaṃ, puttānaṃ mārasenamathanānaṃ;</gatha1>
    <gathalast line="10">Aṭṭhannampi samūhaṃ, sirasā vande <bold>ariyasaṅghaṃ</bold>.</gathalast>
    <gatha1 line="11">‘‘Iti <pageBreak edition="Vipassana Research Institut" number="1.0002" /> me pasannamatino, ratanattayavandanāmayaṃ puññaṃ;</gatha1>
    <gathalast line="12">Yaṃ suvihatantarāyo, hutvā tassānubhāvena.</gathalast>
    <gatha1 line="13">‘‘Ekakadukādipaṭimaṇḍitassa <bold>aṅguttarāgamavarassa</bold>;</gatha1>
    <gathalast line="14">Dhammakathikapuṅgavānaṃ, vicittapaṭibhānajananassa.</gathalast>
    <gatha1 line="15">‘‘Atthappakāsanatthaṃ, <bold>aṭṭhakathā</bold> ādito vasisatehi;</gatha1>
    <gathalast line="16">Pañcahi yā saṅgītā, anusaṅgītā ca pacchāpi.</gathalast>
    <gatha1 line="17">‘‘Sīhaḷadīpaṃ pana ābhatātha vasinā mahāmahindena;</gatha1>
    <gathalast line="18">Ṭhapitā sīhaḷabhāsāya, dīpavāsīnamatthāya.</gathalast>
    <gatha1 line="19">‘‘Apanetvāna <pageBreak edition="Myanmar" number="1.0002" /><pageBreak edition="Pali Text Society" number="1.0002" /> tatohaṃ, sīhaḷabhāsaṃ manoramaṃ bhāsaṃ;</gatha1>
    <gathalast line="20">Tantinayānucchavikaṃ, āropento vigatadosaṃ.</gathalast>
    <gatha1 line="21">‘‘Samayaṃ avilomento, therānaṃ theravaṃsadīpānaṃ;</gatha1>
    <gathalast line="22">Sunipuṇavinicchayānaṃ, mahāvihāre nivāsīnaṃ.</gathalast>
    <gatha1 line="23">‘‘Hitvā punappunāgatamatthaṃ, atthaṃ pakāsayissāmi;</gatha1>
    <gathalast line="24">Sujanassa ca tuṭṭhatthaṃ, ciraṭṭhitatthañca dhammassa.</gathalast>
    <gatha1 line="25">‘‘Sāvatthipabhūtīnaṃ, nagarānaṃ vaṇṇanā katā heṭṭhā;</gatha1>
    <gathalast line="26">Dīghassa majjhimassa ca, yā me atthaṃ vadantena.</gathalast>
    <gatha1 line="27">‘‘Vitthāravasena sudaṃ, vatthūni ca tattha yāni vuttāni;</gatha1>
    <gathalast line="28">Tesampi na idha bhiyyo, vitthārakathaṃ karissāmi.</gathalast>
    <gatha1 line="29">‘‘Suttānaṃ <pageBreak edition="Vipassana Research Institut" number="1.0003" /> pana atthā, na vinā vatthūhi ye pakāsanti;</gatha1>
    <gathalast line="30">Tesaṃ pakāsanatthaṃ, vatthūnipi dassayissāmi.</gathalast>
    <gatha1 line="31">‘‘Sīlakathā dhutadhammā, kammaṭṭhānāni ceva sabbāni;</gatha1>
    <gathalast line="32">Cariyāvidhānasahito, jhānasamāpattivitthāro.</gathalast>
    <gatha1 line="33">‘‘Sabbā ca abhiññāyo, paññāsaṅkalananicchayo ceva;</gatha1>
    <gathalast line="34">Khandhādhātāyatanindriyāni, ariyāni ceva cattāri.</gathalast>
    <gatha1 line="35">‘‘Saccāni paccayākāradesanā suparisuddhanipuṇanayā;</gatha1>
    <gathalast line="36">Avimuttatantimaggā, vipassanābhāvanā ceva.</gathalast>
    <gatha1 line="37">‘‘Iti pana sabbaṃ yasmā, <bold>visuddhimagge</bold> mayā suparisuddhaṃ;</gatha1>
    <gathalast line="38">Vuttaṃ tasmā bhiyyo, na taṃ idha vicārayissāmi.</gathalast>
    <gatha1 line="39">‘‘Majjhe <bold>visuddhimaggo,</bold> esa catunnampi āgamānañhi;</gatha1>
    <gathalast line="40">Ṭhatvā pakāsayissati, tattha yathābhāsitamatthaṃ.</gathalast>
    <gatha1 line="41">‘‘Icceva <pageBreak edition="Pali Text Society" number="1.0003" /> kato tasmā, tampi gahetvāna saddhimetāya;</gatha1>
    <gathalast line="42">Aṭṭhakathāya vijānatha, aṅguttaranissitaṃ attha’’nti.</gathalast>
    <title line="43">Saṃkhepakathā</title>
  </content>
</document>