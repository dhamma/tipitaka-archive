<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0401a.att5.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/ekakanipata-atthakatha/5. panihitaacchavaggavannana.xml</archivePath>
    <baseFileName>5. panihitaacchavaggavannana</baseFileName>
    <titlePath>5. Paṇihitaacchavaggavaṇṇanā - Ekakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">5. Paṇihitaacchavaggavaṇṇanā</chapter>
    <paragraph line="2" number="41"> Pañcamassa <pageBreak edition="V" number="1.0044" /><pageBreak edition="P" number="1.0055" /> paṭhame <bold>seyyathāpī</bold>ti opammatthe nipāto. Tatra bhagavā katthaci atthena upamaṃ parivāretvā dasseti vatthasutte (ma. ni. 1.70 ādayo) viya, pāricchattakopama- (a. ni. 7.69) aggikkhandhopamādisuttesu (a. ni. 7.72) viya ca, katthaci upamāya atthaṃ parivāretvā dasseti loṇambilasutte (a. ni. 3.101) viya, suvaṇṇakārasuttasūriyopamādisuttesu (a. ni. 7.66) viya ca. Imasmiṃ pana sālisūkopame upamāya atthaṃ parivāretvā dassento <bold>seyyathāpi, bhikkhave</bold>tiādimāha. Tattha <bold>sālisūka</bold>nti sāliphalassa sūkaṃ. <bold>Yavasūkepi</bold> eseva nayo. Vā-saddo vikappattho. <bold>Micchāpaṇihita</bold>nti micchāṭhapitaṃ. Yathā vijjhituṃ sakkoti, na evaṃ uddhaggaṃ katvā ṭhapitanti attho. <bold>Bhecchatī</bold>ti bhindissati, chaviṃ chindissatīti attho. <bold>Micchāpaṇihitena cittenā</bold>ti micchāṭhapitena cittena. Vaṭṭavasena uppannacittaṃ sandhāyetaṃ vuttaṃ. <bold>Avijja</bold>nti aṭṭhasu ṭhānesu aññāṇabhūtaṃ ghanabahalaṃ mahāavijjaṃ. <bold>Vijjaṃ uppādessatī</bold>ti ettha <bold>vijja</bold>nti arahattamaggañāṇaṃ. <bold>Nibbāna</bold>nti taṇhāvānato nikkhantabhāvena evaṃ vuttaṃ amataṃ. <bold>Sacchikarissatī</bold>ti paccakkhaṃ karissati.</paragraph>
    <paragraph line="3" number="42"> Dutiye <bold>sammāpaṇihita</bold>nti yathā bhindituṃ sakkoti, evaṃ uddhaggaṃ katvā suṭṭhu ṭhapitaṃ. <bold>Akkanta</bold>nti ettha pādeneva akkantaṃ nāma hoti, hatthena uppīḷitaṃ. Ruḷhisaddavasena pana akkantanteva <pageBreak edition="P" number="1.0056" /> vuttaṃ. Ayañhettha ariyavohāro. Kasmā pana aññe sepaṇṇikaṇṭakamadanakaṇṭakādayo mahante aggahetvā sukhumaṃ dubbalaṃ sālisūkayavasūkameva gahitanti? Appamattakassāpi <pageBreak edition="M" number="1.0043" /> kusalakammassa vivaṭṭāya samatthabhāvadassanatthaṃ. Yathā hi sukhumaṃ dubbalaṃ sālisūkaṃ vā yavasūkaṃ vā hotu, mahantamahantā sepaṇṇikaṇṭakamadanakaṇṭakādayo vā, etesu yaṃkiñci micchā ṭhapitaṃ hatthaṃ vā pādaṃ vā bhindituṃ lohitaṃ vā uppādetuṃ na sakkoti, sammā ṭhapitaṃ pana sakkoti, evameva appamattakaṃ tiṇamuṭṭhi mattadānakusalaṃ vā hotu, mahantaṃ velāmadānādikusalaṃ vā, sace vaṭṭasampattiṃ patthetvā vaṭṭasannissitavasena micchā ṭhapitaṃ hoti, vaṭṭameva āharituṃ sakkoti, no vivaṭṭaṃ. ‘‘Idaṃ me dānaṃ āsavakkhayāvahaṃ hotū’’ti evaṃ pana <pageBreak edition="V" number="1.0045" /> vivaṭṭaṃ patthentena vivaṭṭavasena sammā ṭhapitaṃ arahattampi paccekabodhiñāṇampi sabbaññutañāṇampi dātuṃ sakkotiyeva. Vuttañhetaṃ –</paragraph>
    <gatha1 line="4">‘‘Paṭisambhidā vimokkhā ca, yā ca sāvakapāramī;</gatha1>
    <gathalast line="5">Paccekabodhi buddhabhūmi, sabbametena labbhatī’’ti. (khu. pā. 8.15);</gathalast>
    <paragraph line="6">Imasmiṃ suttadvaye ca vaṭṭavivaṭṭaṃ kathitaṃ.</paragraph>
    <paragraph line="7" number="43"> Tatiye <bold>paduṭṭhacitta</bold>nti dosena paduṭṭhacittaṃ. <bold>Cetasā cetopariccā</bold>ti attano cittena tassa cittaṃ paricchinditvā. <bold>Yathābhataṃ nikkhitto</bold>ti yathā āharitvā ṭhapito. <bold>Evaṃ niraye</bold>ti evaṃ niraye ṭhitoyevāti vattabbo. <bold>Apāya</bold>ntiādi <pageBreak edition="P" number="1.0057" /> sabbaṃ nirayavevacanameva. Nirayo hi ayasaṅkhātā sukhā apetoti <bold>apāyo,</bold> dukkhassa gati paṭisaraṇanti <bold>duggati,</bold> dukkaṭakārino ettha vivasā nipatantīti <bold>vinipāto,</bold> nirassādatthena <bold>nirayo</bold>.</paragraph>
    <paragraph line="8" number="44"> Catutthe <bold>pasanna</bold>nti saddhāpasādena pasannaṃ. <bold>Sugati</bold>nti sukhassa gatiṃ. <bold>Saggaṃ loka</bold>nti rūpādisampattīhi suṭṭhu aggaṃ lokaṃ.</paragraph>
    <paragraph line="9" number="45"> Pañcame <bold>udakarahado</bold>ti udakadaho. <bold>Āvilo</bold>ti avippasanno. <bold>Luḷito</bold>ti aparisaṇṭhito. <bold>Kalalībhūto</bold>ti kaddamībhūto. <bold>Sippisambuka</bold>ntiādīsu sippiyo ca sambukā ca <bold>sippisambukaṃ</bold>. Sakkharā ca kaṭhalāni ca <bold>sakkharakaṭhalaṃ</bold>. Macchānaṃ gumbaṃ ghaṭāti <bold>macchagumbaṃ. Carantampi tiṭṭhantampī</bold>ti ettha sakkharakaṭhalaṃ tiṭṭhatiyeva, itarāni carantipi tiṭṭhantipi. Yathā pana antarantarā ṭhitāsupi nisinnāsupi nipajjamānāsupi ‘‘etā gāviyo <pageBreak edition="M" number="1.0044" /> carantī’’ti carantiyo upādāya itarāpi ‘‘carantī’’ti vuccanti, evaṃ tiṭṭhantameva sakkharakaṭhalaṃ upādāya itarampi dvayaṃ ‘‘tiṭṭhanta’’nti vuttaṃ, itaraṃ dvayaṃ carantaṃ upādāya sakkharakaṭhalampi ‘‘caranta’’nti vuttaṃ.</paragraph>
    <paragraph line="10"><bold>Āvilenā</bold>ti pañcahi nīvaraṇehi pariyonaddhena. <bold>Attatthaṃ vā</bold>tiādīsu attano diṭṭhadhammiko lokiyalokuttaramissako attho attattho nāma. Attanova samparāye lokiyalokuttaramissako <pageBreak edition="V" number="1.0046" /> attho parattho nāma hoti. So hi <pageBreak edition="P" number="1.0058" /> parattha atthoti parattho. Tadubhayaṃ ubhayattho nāma. Apica attano diṭṭhadhammikasamparāyikopi lokiyalokuttaro attho attattho nāma, parassa tādisova attho parattho nāma, tadubhayampi ubhayattho nāma. <bold>Uttariṃ vā manussadhammā</bold>ti dasakusalakammapathasaṅkhātā manussadhammā uttariṃ. Ayañhi dasavidho dhammo vināpi aññaṃ samādāpakaṃ satthantarakappāvasāne jātasaṃvegehi manussehi sayameva samādinnattā manussadhammoti vuccati, tato uttariṃ pana jhānavipassanāmaggaphalāni veditabbāni. <bold>Alamariyañāṇadassanavisesa</bold>nti ariyānaṃ yuttaṃ, ariyabhāvaṃ vā kātuṃ samatthaṃ ñāṇadassanasaṅkhātaṃ visesaṃ. Ñāṇameva hi jānanaṭṭhena ñāṇaṃ, dassanaṭṭhena dassananti veditabbaṃ, dibbacakkhuñāṇavipassanāñāṇamaggañāṇaphalañāṇapaccavekkhaṇañāṇānametaṃ adhivacanaṃ.</paragraph>
    <paragraph line="11" number="46"> Chaṭṭhe <bold>accho</bold>ti abahalo, pasannotipi vaṭṭati. <bold>Vippasanno</bold>ti suṭṭhu pasanno. <bold>Anāvilo</bold>ti na āvilo, parisuddhoti attho, pheṇapubbuḷasaṅkhasevālapaṇakavirahitoti vuttaṃ hoti. <bold>Anāvilenā</bold>ti pañcanīvaraṇavimuttena. Sesaṃ catutthe vuttanayameva. Imasmimpi suttadvaye vaṭṭavivaṭṭameva kathitaṃ.</paragraph>
    <paragraph line="12" number="47"> Sattame <bold>rukkhajātāna</bold>nti paccatte sāmivacanaṃ, rukkhajātānīti attho. Rukkhānametaṃ adhivacanaṃ. <bold>Yadida</bold>nti nipātamattaṃ. <bold>Mudutāyā</bold>ti <pageBreak edition="P" number="1.0059" /> mudubhāvena. Koci hi rukkho vaṇṇena aggo hoti, koci gandhena, koci rasena, koci thaddhatāya. Phandano pana mudutāya ceva kammaññatāya ca aggo seṭṭhoti dasseti. <bold>Cittaṃ, bhikkhave, bhāvitaṃ bahulīkata</bold>nti ettha samathavipassanāvasena bhāvitañceva punappunakatañca cittaṃ <pageBreak edition="M" number="1.0045" /> adhippetaṃ. Kurundakavāsi phussamittatthero panāha – ‘‘ekantaṃ mudu ceva kammaniyañca cittaṃ nāma abhiññāpādakacatutthajjhānacittameva, āvuso’’ti.</paragraph>
    <paragraph line="13" number="48"> Aṭṭhame <bold>evaṃ lahuparivatta</bold>nti evaṃ lahuṃ uppajjitvā lahuṃ nirujjhanakaṃ. <bold>Yāvañcā</bold>ti adhimattapamāṇatthe nipāto, ativiya na sukarāti attho. <bold>Ida</bold>nti nipātamattaṃ. <bold>Citta</bold>nti ekacce tāva ācariyā ‘‘bhavaṅgacitta’’nti vadanti, taṃ pana paṭikkhipitvā ‘‘idha cittanti yaṃkiñci antamaso cakkhuviññāṇampi adhippetamevā’’ti vuttaṃ. Imasmiṃ panatthe milindarājā dhammakathikaṃ nāgasenattheraṃ pucchi, ‘‘bhante nāgasena, ekasmiṃ accharākkhaṇe pavattitacittasaṅkhārā <pageBreak edition="V" number="1.0047" /> sace rūpino assu, kīva mahārāsi bhaveyyā’’ti? ‘‘Vāhasatānaṃ kho, mahārāja, vīhīnaṃ aḍḍhacūḷañca vāhā vīhisattambaṇāni dve ca tumbā ekaccharākkhaṇe pavattitassa cittassa saṅkhampi na upenti, kalampi na upenti, kalabhāgampi na upentī’’ti (mi. pa. 4.1.2). Atha kasmā sammāsambuddhena ‘‘upamāpi na sukarā’’ti vuttaṃ? Yatheva hi upamaṃ paṭikkhipitvāpi kappadīghabhāvassa <pageBreak edition="P" number="1.0060" /> yojanikapabbatena yojanikasāsapapuṇṇanagarena, nirayadukkhassa sattisatāhatopamena, saggasukhassa ca cakkavattisampattiyā upamā katā, evamidhāpi kātabbāti? Tattha ‘‘sakkā pana, bhante, upamā kātu’’nti evaṃ pucchāvasena upamā katā, imasmiṃ sutte pucchāya abhāvena na katā. Idañhi suttaṃ dhammadesanāpariyosāne vuttaṃ. Iti imasmiṃ sutte cittarāsi nāma kathitoti.</paragraph>
    <paragraph line="14" number="49"> Navame <bold>pabhassara</bold>nti paṇḍaraṃ parisuddhaṃ. <bold>Citta</bold>nti bhavaṅgacittaṃ. Kiṃ pana cittassa vaṇṇo nāma atthīti? Natthi. Nīlādīnañhi aññataravaṇṇaṃ vā hotu avaṇṇaṃ vā yaṃkiñci parisuddhatāya ‘‘pabhassara’’nti vuccati. Idampi nirupakkilesatāya parisuddhanti pabhassaraṃ. <bold>Tañca kho</bold>ti taṃ bhavaṅgacittaṃ. <bold>Āgantukehī</bold>ti asahajātehi pacchā javanakkhaṇe uppajjanakehi. <bold>Upakkilesehī</bold>ti rāgādīhi upakkiliṭṭhattā upakkiliṭṭhaṃ nāmāti vuccati. Kathaṃ? Yathā hi sīlavantā ācārasampannā mātāpitaro vā ācariyupajjhāyā vā dussīlānaṃ durācārānaṃ avattasampannānaṃ puttānañceva antevāsikasaddhivihārikānañca vasena ‘‘attano putte vā antevāsikasaddhivihārike vā na tajjenti na sikkhāpenti na ovadanti nānusāsantī’’ti <pageBreak edition="M" number="1.0046" /> avaṇṇaṃ akittiṃ labhanti, evaṃsampadamidaṃ veditabbaṃ. Ācārasampannā mātāpitaro viya ca ācariyupajjhāyā viya ca bhavaṅgacittaṃ daṭṭhabbaṃ, puttādīnaṃ vasena tesaṃ akittilābho viya javanakkhaṇe rajjanadussanamuyhanasabhāvānaṃ lobhasahagatādīnaṃ cittānaṃ vasena uppannehi āgantukehi <pageBreak edition="P" number="1.0061" /> upakkilesehi pakatiparisuddhampi bhavaṅgacittaṃ upakkiliṭṭhaṃ nāma hotīti.</paragraph>
    <paragraph line="15" number="50"> Dasamepi bhavaṅgacittameva <bold>cittaṃ. Vippamutta</bold>nti javanakkhaṇe arajjamānaṃ adussamānaṃ amuyhamānaṃ tihetukañāṇasampayuttādikusalavasena uppajjamānaṃ āgantukehi upakkilesehi vippamuttaṃ nāma hoti. Idhāpi yathā sīlavantānaṃ ācārasampannānaṃ puttādīnaṃ vasena mātādayo ‘‘sobhanā eteyeva attano puttakādayo sikkhāpenti ovadanti anusāsantī’’ti vaṇṇakittilābhino <pageBreak edition="V" number="1.0048" /> honti, evaṃ javanakkhaṇe uppannakusalacittavasena idaṃ bhavaṅgacittaṃ āgantukehi upakkilesehi vippamuttanti vuccatīti.</paragraph>
    <centered line="16">Paṇihitaacchavaggavaṇṇanā.</centered>
  </content>
</document>