<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404a.att12.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/atthakadinipata-atthakatha/3. sattavasavaggo.xml</archivePath>
<title>3. Sattāvāsavaggo - Aṭṭhakādinipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">3. Sattāvāsavaggo</chapter>
<subhead line="2">1. Tiṭhānasuttavaṇṇanā</subhead>
<paragraph line="3" number="21">Tatiyassa <pageBreak edition="M" number="3.0273" /><pageBreak edition="V" number="3.0271" /><pageBreak edition="P" number="4.0188" />paṭhame <bold>uttarakurukā</bold>ti uttarakuruvāsino. <bold>Adhiggaṇhantī</bold>ti adhibhavanti, adhikā visiṭṭhā jeṭṭhakā honti. <bold>Amamā</bold>ti nittaṇhā. Aṭṭhakathāyaṃ pana niddukkhāti vuttaṃ. <bold>Apariggahā</bold>ti ‘‘idaṃ mayha’’nti pariggaharahitā. <bold>Niyatāyukā</bold>ti tesañhi nibaddhaṃ āyu vassasahassameva, gatipi nibaddhā, tato cavitvā saggeyeva nibbattanti. <bold>Satimanto</bold>ti devatānañhi ekantasukhitāya sati thirā na hoti, nerayikānaṃ ekantadukkhitāya. Imesaṃ pana vokiṇṇasukhadukkhattā sati thirā hoti. <bold>Idha brahmacariyavāso</bold>ti jambudīpe buddhapaccekabuddhānaṃ uppajjanato aṭṭhaṅgikamaggabrahmacariyavāsopi idheva hoti.</paragraph>
<subhead line="4">2. Assakhaḷuṅkasuttavaṇṇanā</subhead>
<paragraph line="5" number="22">Dutiye <bold>javasampanno</bold>ti padajavena sampanno. <bold>Na vaṇṇasampanno</bold>ti na sarīravaṇṇena sampanno. Purisakhaḷuṅkesu <bold>javasampanno</bold>ti ñāṇajavena sampanno. <bold>Na vaṇṇasampanno</bold>ti na guṇavaṇṇena sampanno. Sesaṃ pāḷinayeneva veditabbaṃ. Yañhettha vattabbaṃ siyā, taṃ tikanipātavaṇṇanāyaṃ vuttameva.</paragraph>
<subhead line="6">3. Taṇhāmūlakasuttavaṇṇanā</subhead>
<paragraph line="7" number="23">Tatiye <bold>taṇhaṃ paṭiccā</bold>ti dve taṇhā esanataṇhā esitataṇhā ca. Yāya taṇhāya ajapathasaṅkupathādīni paṭipajjitvā <pageBreak edition="P" number="4.0189" />bhoge esati gavesati, ayaṃ esanataṇhā nāma. Yā tesu esitesu gavesitesu paṭiladdhesu taṇhā, ayaṃ esitataṇhā nāma. Idha pana esanataṇhā daṭṭhabbā. <bold>Pariyesanā</bold>ti rūpādiārammaṇapariyesanā. Sā hi esanataṇhāya sati hoti. <bold>Lābho</bold>ti rūpādiārammaṇapaṭilābho. So hi pariyesanāya sati hoti.</paragraph>
<paragraph line="8"><bold>Vinicchayo</bold><pageBreak edition="V" number="3.0272" />pana ñāṇataṇhādiṭṭhivitakkavasena catubbidho. Tattha ‘‘sukhavinicchayaṃ jaññā, sukhavinicchayaṃ ñatvā ajjhattaṃ sukhamanuyuñjeyyā’’ti (ma. ni. 3.323) ayaṃ ñāṇavinicchayo <pageBreak edition="M" number="3.0274" />. ‘‘Vinicchayāti dve vinicchayā taṇhāvinicchayo ca diṭṭhivinicchayo cā’’ti (mahāni. 102) evaṃ āgatāni aṭṭhasatataṇhāvicaritāni taṇhāvinicchayo. Dvāsaṭṭhi diṭṭhiyo diṭṭhivinicchayo. ‘‘Chando kho, devānaminda, vitakkanidāno’’ti (dī. ni. 2.358) imasmiṃ pana sutte idha vinicchayoti vutto vitakkoyeva āgato. Lābhaṃ labhitvā hi iṭṭhāniṭṭhaṃ sundarāsundaraṃ vitakkeneva vinicchinanti ‘‘ettakaṃ me rūpārammaṇatthāya bhavissati, ettakaṃ saddhārammaṇatthāya, ettakaṃ mayhaṃ bhavissati, ettakaṃ parassa, ettakaṃ paribhuñjissāmi, ettakaṃ nidahissāmī’’ti. Tena vuttaṃ – <bold>lābhaṃ paṭicca vinicchayo</bold>ti.</paragraph>
<paragraph line="9"><bold>Chandarāgo</bold>ti <pageBreak edition="P" number="4.0190" />evaṃ akusalavitakkena vitakkite vatthusmiṃ dubbalarāgo ca balavarāgo ca uppajjati. Idañhi idha chandoti dubbalarāgassādhivacanaṃ. <bold>Ajjhosāna</bold>nti ahaṃ mamanti balavasanniṭṭhānaṃ. <bold>Pariggaho</bold>ti taṇhādiṭṭhivasena pariggahakaraṇaṃ. <bold>Macchariya</bold>nti parehi sādhāraṇabhāvassa asahanatā. Tenevassa porāṇā evaṃ vacanatthaṃ vadanti – ‘‘idaṃ acchariyaṃ mayhameva hotu, mā aññassa acchariyaṃ hotūti pavattattā macchariyanti vuccatī’’ti. <bold>Ārakkho</bold>ti dvārapidahanamañjūsāgopanādivasena suṭṭhu rakkhanaṃ. Adhikarotīti <bold>adhikaraṇaṃ,</bold>kāraṇassetaṃ nāmaṃ. <bold>Ārakkhādhikaraṇa</bold>nti bhāvanapuṃsakaṃ, ārakkhāhetūti attho. <bold>Daṇḍādānā</bold>dīsu paranisedhanatthaṃ daṇḍassa ādānaṃ <bold>daṇḍādānaṃ</bold>. Ekato dhārādino satthassa ādānaṃ <bold>satthādānaṃ. Kalaho</bold>ti kāyakalahopi vācākalahopi. Purimo <bold>viggaho,</bold>pacchimo <bold>vivādo</bold>(dī. ni. aṭṭha. 2.103). Tuvaṃtuvanti agāravavasena <bold>tuvaṃtuvaṃvacanaṃ</bold>.</paragraph>
<subhead line="10">4. Sattāvāsasuttavaṇṇanā</subhead>
<paragraph line="11" number="24">Catutthe <bold>sattāvāsā</bold>ti sattānaṃ āvāsā, vasanaṭṭhānānīti attho. Tattha suddhāvāsāpi sattāvāsova, asabbakālikattā pana na gahitā. Suddhāvāsā hi buddhānaṃ khandhāvāraṭṭhānasadisā, asaṅkheyyakappe buddhesu anibbattesu taṃ ṭhānaṃ suññaṃ hoti. Iti asabbakālikattā na gahitā. Sesamettha <pageBreak edition="P" number="4.0191" />viññāṇaṭṭhitīsu vuttanayeneva veditabbaṃ.</paragraph>
<subhead line="12">5. Paññāsuttavaṇṇanā</subhead>
<paragraph line="13" number="25">Pañcame <pageBreak edition="M" number="3.0275" /><pageBreak edition="V" number="3.0273" /><bold>yato</bold>ti yasmiṃ kāle. <bold>Suparicitaṃ hotī</bold>ti suṭṭhu upacitaṃ suvaḍḍhitaṃ hoti. <bold>Kallaṃ vacanāyā</bold>ti yuttaṃ vattuṃ. <bold>Vītarāga</bold>nti vigatarāgaṃ. <bold>Asarāgadhamma</bold>nti na sarajjanasabhāvaṃ. <bold>Anāvattidhamma</bold>nti anāvattanasabhāvaṃ anibbattārahaṃ, appaṭisandhikabhāveneva nirujjhanasabhāvanti attho. Imasmiṃ sutte khīṇāsavova kathito.</paragraph>
<subhead line="14">6. Silāyūpasuttavaṇṇanā</subhead>
<paragraph line="15" number="26">Chaṭṭhe <bold>candikāputto</bold>ti mātu nāmavasena paññāto candikāputtatthero. <bold>Cetasā cittaṃ hotī</bold>ti cittavārapariyāyena cittavārapariyāyo cito vaḍḍhito hoti. <bold>Cetasā cittaṃ suparicita</bold>nti cittavārapariyāyena cittavārapariyāyo uparūpari sucito suvaḍḍhito hoti. <bold>Nevassa cittaṃ pariyādiyantī</bold>ti tāni ārammaṇāni tassa khīṇāsavassa cittuppādaṃ gahetvā khepetvā ṭhātuṃ na sakkonti. <bold>Amissīkata</bold>nti tāni ārammaṇāni anallīnattā tehi amissīkataṃ. <bold>Āneñjappatta</bold>nti <pageBreak edition="P" number="4.0192" />aniñjanabhāvaṃ nipphandanabhāvaṃ pattaṃ.</paragraph>
<paragraph line="16"><bold>Silāyūpo</bold>ti silāthambho. <bold>Soḷasakukkuko</bold>ti dīghato soḷasahattho. <bold>Heṭṭhānemaṅgamā</bold>ti āvāṭassa heṭṭhāgatā. <bold>Upari nemassā</bold>ti upari āvāṭassa. <bold>Sunikhātattā</bold>ti ayamusalehi koṭṭetvā koṭṭetvā suṭṭhu nikhātattā. <bold>Evameva kho</bold>ti ettha silāyūpo viya khīṇāsavo daṭṭhabbo, mahāvātā viya chasu dvāresu uppajjanakā kilesā, catūhi disāhi āgantvā vātānaṃ silāyūpaṃ cāletuṃ asamatthabhāvo viya chasu dvāresu uppajjanakakilesānaṃ khīṇāsavassa cittaṃ cāletuṃ asamatthabhāvo veditabbo. Imasmimpi sutte khīṇāsavova kathito.</paragraph>
<subhead line="17">7-8. Verasuttadvayavaṇṇanā</subhead>
<paragraph line="18" number="27-28">Sattame <bold>bhayaṃ veraṃ pasavatī</bold>ti cittutrāsabhayañca puggalaverañca paṭilabhati. <bold>Cetasika</bold>nti cittanissitaṃ. <bold>Dukkha</bold>nti kāyavatthukaṃ. <bold>Domanassa</bold>nti <pageBreak edition="M" number="3.0276" />paṭighasampayuttadukkhaṃ. Imasmiṃ <pageBreak edition="V" number="3.0274" />sutte sotāpattimaggo kathito. Aṭṭhamaṃ bhikkhusaṅghassa kathitaṃ, imasmiṃ pana sotāpannova kathitoti vuttaṃ.</paragraph>
<subhead line="19">9. Āghātavatthusuttavaṇṇanā</subhead>
<paragraph line="20" number="29">Navame <bold>āghātavatthūnī</bold>ti āghātakāraṇāni. <bold>Āghātaṃ bandhatī</bold>ti kopaṃ bandhati uppādeti.</paragraph>
<subhead line="21">10-11. Āghātapaṭivinayasuttādivaṇṇanā</subhead>
<paragraph line="22" number="30-31">Dasame <bold>āghātapaṭivinayā</bold>ti āghātassa paṭivinayakāraṇāni. <bold>Taṃ</bold><pageBreak edition="P" number="4.0193" /><bold>kutettha labbhā</bold>ti ‘‘taṃ anatthacaraṇaṃ mā ahosī’’ti etasmiṃ puggale kuto labbhā, kena kāraṇena sakkā laddhuṃ, ‘‘paro nāma parassa attano cittaruciyā anatthaṃ karotī’’ti evaṃ cintetvā āghātaṃ paṭivineti. Atha vā sacāhaṃ kopaṃ kareyyaṃ, taṃ kopakaraṇaṃ ettha puggale kuto labbhā, kena kāraṇena laddhabbanti attho. Kuto lābhātipi pāṭho. Sacāhaṃ ettha kopaṃ kareyyaṃ, tasmiṃ me kopakaraṇe kuto lābhā lābhā, nāma ke siyunti attho. Imasmiñca atthe <bold>ta</bold>nti nipātamattameva hoti. Ekādasame <bold>anupubbanirodhā</bold>ti anupaṭipāṭinirodhā. Sesaṃ sabbattha uttānatthamevāti.</paragraph>
<centered line="23">Sattāvāsavaggo tatiyo.</centered>
</body>
</document>