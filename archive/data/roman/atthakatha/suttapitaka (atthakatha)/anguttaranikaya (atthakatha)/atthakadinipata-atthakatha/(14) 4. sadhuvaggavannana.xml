<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0404a.att28.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/atthakadinipata-atthakatha/(14) 4. sadhuvaggavannana.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/atthakadinipata-atthakatha</directory>
    <basename>(14) 4. sadhuvaggavannana</basename>
    <titlePath>(14) 4. Sādhuvaggavaṇṇanā - Aṭṭhakādinipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">(14) 4. Sādhuvaggavaṇṇanā</chapter>
    <paragraph line="2" number="134"> Catutthassa paṭhame <bold>sādhu</bold>nti bhaddakaṃ siliṭṭhakaṃ. Dutiyādīni uttānatthānevāti. Ariyamaggavaggo uttānatthoyevāti.</paragraph>
    <centered line="3">Sādhuvaggo catuttho.</centered>
    <centered line="4">Tatiyapaṇṇāsakaṃ niṭṭhitaṃ.</centered>
    <title line="5">4. Catutthapaṇṇāsakaṃ</title>
    <paragraph line="6" number="155"> Catutthassa <pageBreak edition="Vipassana Research Institut" number="3.0336" /><pageBreak edition="Myanmar" number="3.0338" /> paṭhamādīni uttānatthānevāti.</paragraph>
    <subhead line="7">8. Kammanidānasuttavaṇṇanā</subhead>
    <paragraph line="8" number="174"> Aṭṭhame <bold>lobhahetukampī</bold>ti pāṇātipātassa lobho upanissayakoṭiyā hetu hoti dosamohasampayuttopi. Iminā upāyena sabbattha attho veditabbo.</paragraph>
    <subhead line="9">9. Parikkamanasuttavaṇṇanā</subhead>
    <paragraph line="10" number="175"> Navame <bold>parikkamanaṃ hotī</bold>ti parivajjanaṃ hoti.</paragraph>
    <subhead line="11">10. Cundasuttavaṇṇanā</subhead>
    <paragraph line="12" number="176"> Dasame <bold>kammāraputtassā</bold>ti suvaṇṇakāraputtassa. <bold>Kassa no tva</bold>nti kassa nu tvaṃ. <bold>Pacchābhūmakā</bold>ti pacchābhūmivāsikā. <bold>Kamaṇḍalukā</bold>ti kamaṇḍaludhārino. <bold>Sevālamālikā</bold>ti sevālamālā viya dhārenti. Sevālapaṭanivāsitātipi vuttameva. <bold>Udakorohakā</bold>ti sāyatatiyakaṃ udakorohanānuyogamanuyuttā. <bold>Āmaseyyāsī</bold>ti hatthena parimajjeyyāsi.</paragraph>
    <subhead line="13">11. Jāṇussoṇisuttavaṇṇanā</subhead>
    <paragraph line="14" number="177"> Ekādasame <bold>upakappatū</bold>ti pāpuṇātu. <bold>Ṭhāne</bold>ti okāse. <bold>No aṭṭhāne</bold>ti no anokāse. <bold>Nerayikānaṃ</bold><pageBreak edition="Pali Text Society" number="5.0075" /><bold>āhāro</bold> nāma tattha nibbattanakammameva. Teneva hi te tattha yāpenti. <bold>Tiracchānayonikānaṃ</bold> pana tiṇapaṇṇādivasena āhāro veditabbo. <bold>Manussānaṃ</bold> odanakummāsādivasena <pageBreak edition="Vipassana Research Institut" number="3.0337" />, <bold>devānaṃ</bold> sudhābhojanādivasena, <bold>pettivesayikānaṃ</bold> kheḷasiṅghāṇikādivasena. <bold>Yaṃ vā panassa ito anuppavecchantī</bold>ti yaṃ tassa mittādayo ito dadantā anupavesenti. Pettivesayikā eva hi paradattūpajīvino honti, na aññesaṃ parehi dinnaṃ <pageBreak edition="Myanmar" number="3.0339" /> upakappati. <bold>Dāyakopi anipphalo</bold>ti yaṃ sandhāya taṃ dānaṃ dinnaṃ, tassa upakappatu vā mā vā, dāyakena pana na sakkā nipphalena bhavituṃ, dāyako tassa dānassa vipākaṃ labhatiyeva.</paragraph>
    <paragraph line="15"><bold>Aṭṭhānepi bhavaṃ gotamo parikappaṃ vadatī</bold>ti anokāse uppannepi tasmiṃ ñātake bhavaṃ gotamo dānassa phalaṃ parikappetiyeva paññāpetiyevāti pucchati. Brāhmaṇassa hi ‘‘evaṃ dinnassa dānassa phalaṃ dāyako na labhatī’’ti laddhi. Athassa bhagavā pañhaṃ paṭijānitvā ‘‘dāyako nāma yattha katthaci puññaphalūpajīviṭṭhāne nibbatto dānassa phalaṃ labhatiyevā’’ti dassetuṃ <bold>idha brāhmaṇā</bold>tiādimāha. <bold>So tattha lābhī hotī</bold>ti so tattha hatthiyoniyaṃ nibbattopi maṅgalahatthiṭṭhānaṃ patvā lābhī hoti. Assādīsupi eseva nayo. Sādhuvaggo uttānatthoyevāti.</paragraph>
    <centered line="16">Jāṇussoṇivaggo dutiyo.</centered>
    <centered line="17">Catutthapaṇṇāsakaṃ niṭṭhitaṃ.</centered>
  </content>
</document>