<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404a.att26.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/atthakadinipata-atthakatha/(12) 2. paccorohanivaggo.xml</archivePath>
<title>(12) 2. Paccorohaṇivaggo - Aṭṭhakādinipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">(12) 2. Paccorohaṇivaggo</chapter>
<subhead line="2">1-2. Adhammasuttadvayavaṇṇanā</subhead>
<paragraph line="3" number="113-114">Dutiyassa <pageBreak edition="M" number="3.0336" />paṭhame pāṭiyekkaṃ pucchā ca vissajjanā ca katā. Dutiye ekatova.</paragraph>
<subhead line="4">3. Tatiyaadhammasuttavaṇṇanā</subhead>
<paragraph line="5" number="115">Tatiye <bold>uddesaṃ uddisitvā</bold>ti mātikaṃ nikkhipitvā. <bold>Satthu</bold><pageBreak edition="P" number="5.0072" /><bold>ceva saṃvaṇṇito</bold>ti pañcasu ṭhānesu etadagge ṭhapentena satthārā saṃvaṇṇito. <bold>Sambhāvito</bold>ti guṇasambhāvanāya sambhāvito. <bold>Pahotī</bold>ti sakkoti. <bold>Atisitvā</bold>ti atikkamitvā. <bold>Jānaṃ jānātī</bold>ti jānitabbakaṃ <pageBreak edition="V" number="3.0334" />jānāti. <bold>Passaṃ passatī</bold>ti passitabbakaṃ passati. <bold>Cakkhubhūto</bold>ti cakkhu viya bhūto jāto nibbatto. <bold>Ñāṇabhūto</bold>ti ñāṇasabhāvo. <bold>Dhammabhūto</bold>ti dhammasabhāvo. <bold>Brahmabhūto</bold>ti seṭṭhasabhāvo. <bold>Vattā</bold>ti vattuṃ samattho. <bold>Pavattā</bold>ti pavattetuṃ samattho. <bold>Atthassa ninnetā</bold>ti atthaṃ nīharitvā dassetā. <bold>Yathā no bhagavā</bold>ti yathā amhākaṃ bhagavā byākareyya.</paragraph>
<subhead line="6">4. Ajitasuttavaṇṇanā</subhead>
<paragraph line="7" number="116">Catutthe <bold>ajito</bold>ti evaṃnāmako. <bold>Cittaṭṭhānasatānī</bold>ti cittuppādasatāni. <bold>Yehī</bold>ti yehi cittaṭṭhānasatehi anuyuñjiyamānā. <bold>Upāraddhāva jānanti upāraddhasmā</bold>ti viraddhā niggahitā evaṃ jānanti ‘‘viraddhā mayaṃ, niggahitā mayaṃ, āropito no doso’’ti. <bold>Paṇḍitavatthūnī</bold>ti paṇḍitabhāvatthāya kāraṇāni.</paragraph>
<subhead line="8">5-6. Saṅgāravasuttādivaṇṇanā</subhead>
<paragraph line="9" number="117-118">Pañcame <bold>orimaṃ tīra</bold>nti lokiyaṃ orimatīraṃ. <bold>Pārimaṃ tīra</bold>nti lokuttaraṃ pārimatīraṃ. <bold>Pāragāmino</bold>ti nibbānagāmino. <bold>Tīramevānudhāvatī</bold>ti sakkāyadiṭṭhitīraṃyeva anudhāvati. <bold>Dhamme</bold><pageBreak edition="P" number="5.0073" /><bold>dhammānuvattino</bold>ti sammā akkhāte navavidhe lokuttaradhamme anudhammavattino, tassa dhammassānucchavikāya sahasīlāya pubbabhāgapaṭipattiyā pavattamānā. <bold>Maccudheyyaṃ</bold><pageBreak edition="M" number="3.0337" /><bold>suduttara</bold>nti maccuno ṭhānabhūtaṃ tebhūmakavaṭṭaṃ suduttaraṃ taritvā. <bold>Pāramessantī</bold>ti nibbānaṃ pāpuṇissanti.</paragraph>
<paragraph line="10"><bold>Okā anokamāgammā</bold>ti vaṭṭato vivaṭṭaṃ āgamma. <bold>Viveke yattha dūrama</bold>nti yasmiṃ kāyacittaupadhiviveke durabhiramaṃ, tatrābhiratimiccheyya. <bold>Hitvā kāme</bold>ti duvidhepi kāme pahāya. <bold>Akiñcano</bold>ti nippalibodho. <bold>Ādānapaṭinissage</bold>ti gahaṇapaṭinissaggasaṅkhāte nibbāne. <bold>Anupādāya ye ratā</bold>ti catūhi upādānehi kiñcipi anupādiyitvā ye abhiratā. <bold>Parinibbutā</bold>ti te apaccayaparinibbānena parinibbutā nāmāti veditabbā. Chaṭṭhaṃ bhikkhūnaṃ desitaṃ.</paragraph>
<subhead line="11">7-8. Paccorohaṇīsuttadvayavaṇṇanā</subhead>
<paragraph line="12" number="119-120">Sattame <pageBreak edition="V" number="3.0335" /><bold>paccorohaṇī</bold>ti pāpassa paccorohaṇaṃ. <bold>Pattharitvā</bold>ti santharitvā. <bold>Antarā ca velaṃ antarā ca agyāgāra</bold>nti vālikārāsissa ca aggiagārassa ca antare. Aṭṭhamaṃ bhikkhusaṅghassa desitaṃ. Sesaṃ sabbattha uttānatthamevāti.</paragraph>
<centered line="13">Paccorohaṇivaggo dutiyo.</centered>
</body>
</document>