<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404a.att20.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/atthakadinipata-atthakatha/(6) 1. sacittavaggo.xml</archivePath>
    <baseFileName>(6) 1. sacittavaggo</baseFileName>
    <titlePath>(6) 1. Sacittavaggo - Aṭṭhakādinipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">(6) 1. Sacittavaggo</chapter>
    <subhead line="2">1-4. Sacittasuttādivaṇṇanā</subhead>
    <paragraph line="3" number="51-54"> Dutiyassa <pageBreak edition="Vipassana Research Institut" number="3.0313" /><pageBreak edition="Myanmar" number="3.0316" /> paṭhame <bold>sacittapariyāyakusalo</bold>ti attano cittavārakusalo. <bold>Raja</bold>nti āgantukaupakkilesaṃ. <bold>Aṅgaṇa</bold>nti tatthajātakaaṅgakāḷatilakādiṃ. <bold>Āsavānaṃ khayāyā</bold>ti arahattatthāya. Tatiye <bold>paṭibhānenā</bold>ti vacanasaṇṭhānena. Catutthe <pageBreak edition="Pali Text Society" number="5.0042" /><bold>adhipaññādhammavipassanāyā</bold>ti saṅkhārapariggāhakavipassanāya.</paragraph>
    <subhead line="4">8. Mūlakasuttavaṇṇanā</subhead>
    <paragraph line="5" number="58"> Aṭṭhame <bold>amatogadhā</bold>ti ettha saupādisesā nibbānadhātu kathitā, <bold>nibbānapariyosānā</bold>ti ettha anupādisesā. Anupādisesaṃ pattassa hi sabbe dhammā pariyosānappattā nāma honti. Sesapadāni heṭṭhā vuttatthāneva.</paragraph>
    <subhead line="6">9. Pabbajjāsuttavaṇṇanā</subhead>
    <paragraph line="7" number="59"> Navame <bold>tasmā</bold>ti yasmā evaṃ aparicitacittassa sāmaññattho na sampajjati, tasmā. <bold>Yathāpabbajjāparicitañca no cittaṃ bhavissatī</bold>ti yathā pabbajjānurūpena paricitaṃ. Ye hi keci pabbajanti nāma, sabbe te arahattaṃ patthetvā. Tasmā yaṃ cittaṃ arahattādhigamatthāya paricitaṃ vaḍḍhitaṃ, taṃ yathāpabbajjāparicitaṃ nāmāti veditabbaṃ. Evarūpaṃ pana cittaṃ bhavissatīti sikkhitabbaṃ. <bold>Lokassa samañca visamañcā</bold>ti sattalokassa sucaritaduccaritāni. <bold>Lokassa bhavañca vibhavañcā</bold>ti tassa vaḍḍhiñca vināsañca, tathā sampattiñca vipattiñca. <bold>Lokassa</bold><pageBreak edition="Vipassana Research Institut" number="3.0314" /><bold>samudayañca atthaṅgamañcā</bold>ti pana saṅkhāralokaṃ sandhāya vuttaṃ, khandhānaṃ nibbattiñca bhedañcāti attho.</paragraph>
    <subhead line="8">10. Girimānandasuttavaṇṇanā</subhead>
    <paragraph line="9" number="60"> Dasame <pageBreak edition="Myanmar" number="3.0317" /><bold>anukampaṃ upādāyā</bold>ti girimānandatthere anukampaṃ paṭicca. <bold>Cakkhurogo</bold>tiādayo vatthuvasena veditabbā. Nibbattitappasādānañhi rogo nāma natthi. <bold>Kaṇṇarogo</bold>ti <pageBreak edition="Pali Text Society" number="5.0043" /> bahikaṇṇe rogo. <bold>Pināso</bold>ti bahināsikāya rogo. <bold>Nakhasā</bold>ti nakhehi vilekhitaṭṭhāne rogo. <bold>Pittasamuṭṭhānā</bold>ti pittasamuṭṭhitā. Te kira dvattiṃsa honti. <bold>Semhasamuṭṭhānā</bold>dīsupi eseva nayo. <bold>Utupariṇāmajā</bold>ti utupariṇāmena accuṇhātisītena uppajjanakarogā. <bold>Visamaparihārajā</bold>ti aticiraṭṭhānanisajjādinā visamaparihārena jātā. <bold>Opakkamikā</bold>ti vadhabandhanādinā upakkamena jātā. <bold>Kammavipākajā</bold>ti balavakammavipākasambhūtā. <bold>Santa</bold>nti rāgādisantatāya santaṃ. Atappakaṭṭhena <bold>paṇītaṃ</bold>. Sesaṃ sabbattha uttānatthamevāti.</paragraph>
    <centered line="10">Sacittavaggo paṭhamo.</centered>
  </content>
</document>