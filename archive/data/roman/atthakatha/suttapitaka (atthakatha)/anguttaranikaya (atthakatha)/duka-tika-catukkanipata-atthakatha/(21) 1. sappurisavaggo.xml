<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402a.att56.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(21) 1. sappurisavaggo.xml</archivePath>
    <baseFileName>(21) 1. sappurisavaggo</baseFileName>
    <titlePath>(21) 1. Sappurisavaggo - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">(21) 1. Sappurisavaggo</chapter>
    <subhead line="2">1-6. Sikkhāpadasuttavaṇṇanā</subhead>
    <paragraph line="3" number="201"> Pañcamassa <pageBreak edition="V" number="2.0385" /><pageBreak edition="M" number="2.0389" /> paṭhame <bold>asappurisa</bold>nti lāmakapurisaṃ tucchapurisaṃ mūḷhapurisaṃ avijjāya andhīkataṃ bālaṃ. <bold>Asappurisatara</bold>nti atirekena asappurisaṃ. Itare dve vuttapaṭipakkhavasena veditabbā. Sesamettha uttānatthameva. Yathā cettha, evaṃ ito paresu pañcasu. Etesu hi paṭhamaṃ pañcaveravasena desitaṃ, dutiyaṃ assaddhammavasena, tatiyaṃ kāyavacīdvāravasena, catutthaṃ manodvāravasena, pañcamaṃ aṭṭhamicchattavasena, chaṭṭhaṃ dasamicchattavasena.</paragraph>
    <subhead line="4">7-10. Pāpadhammasuttacatukkavaṇṇanā</subhead>
    <paragraph line="5" number="207-210"> Sattame <pageBreak edition="P" number="3.0210" /><bold>pāpa</bold>nti lāmakaṃ saṃkiliṭṭhapuggalaṃ. <bold>Kalyāṇa</bold>nti bhaddakaṃ anavajjapuggalaṃ. Sesamettha uttānatthameva. Aṭṭhamepi eseva nayo. Navame <bold>pāpadhamma</bold>nti lāmakadhammaṃ. <bold>Kalyāṇadhamma</bold>nti anavajjadhammaṃ. Sesamettha uttānatthameva. Dasamepi eseva nayo. Imasmiṃ vagge dasasupi suttesu agāriyappaṭipadā kathitā. Sacepi sotāpannasakadāgāmino honti, vaṭṭatiyevāti.</paragraph>
    <centered line="6">Sappurisavaggo paṭhamo.</centered>
  </content>
</document>