<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402a.att12.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(13) 3. danavaggavannana.xml</archivePath>
    <baseFileName>(13) 3. danavaggavannana</baseFileName>
    <titlePath>(13) 3. Dānavaggavaṇṇanā - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">(13) 3. Dānavaggavaṇṇanā</chapter>
    <paragraph line="2" number="142"> Tatiyassa <pageBreak edition="V" number="2.0061" /> paṭhame <bold>dānānī</bold>ti diyyanakavasena dānāni, deyyadhammassetaṃ nāmaṃ. Savatthukā vā cetanā dānaṃ, sampattipariccāgassetaṃ nāmaṃ. <bold>Āmisadāna</bold>nti cattāro paccayā diyyanakavasena āmisadānaṃ nāma. <bold>Dhammadāna</bold>nti idhekacco amatapattipaṭipadaṃ kathetvā deti, idaṃ dhammadānaṃ nāma.</paragraph>
    <paragraph line="3" number="143"> Dutiye <pageBreak edition="P" number="2.0160" /> cattāro paccayā yajanakavasena <bold>yāgo</bold> nāma <bold>dhammopi</bold> yajanakavasena yāgoti veditabbo.</paragraph>
    <paragraph line="4" number="144"> Tatiye āmisassa cajanaṃ <bold>āmisacāgo,</bold> dhammassa cajanaṃ <bold>dhammacāgo</bold>. Catutthe upasaggamattaṃ viseso.</paragraph>
    <paragraph line="5" number="146"> Pañcame catunnaṃ paccayānaṃ bhuñjanaṃ <bold>āmisabhogo,</bold> dhammassa bhuñjanaṃ <bold>dhammabhogo</bold>. Chaṭṭhe upasaggamattaṃ viseso.</paragraph>
    <paragraph line="6" number="148"> Sattame catunnaṃ paccayānaṃ saṃvibhajanaṃ <bold>āmisasaṃvibhāgo,</bold> dhammassa saṃvibhajanaṃ <bold>dhammasaṃvibhāgo</bold>.</paragraph>
    <paragraph line="7" number="149"> Aṭṭhame catūhi paccayehi saṅgaho <bold>āmisasaṅgaho,</bold> dhammena saṅgaho <bold>dhammasaṅgaho</bold>.</paragraph>
    <paragraph line="8" number="150"> Navame <pageBreak edition="M" number="2.0061" /> catūhi paccayehi anuggaṇhanaṃ <bold>āmisānuggaho,</bold> dhammena anuggaṇhanaṃ <bold>dhammānuggaho</bold>.</paragraph>
    <paragraph line="9" number="151"> Dasame catūhi paccayehi anukampanaṃ <bold>āmisānukampā,</bold> dhammena anukampanaṃ <bold>dhammānukampā</bold>ti.</paragraph>
    <centered line="10">Dānavaggo tatiyo.</centered>
  </content>
</document>