<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402a.att15.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/1. kodhapeyyalam.xml</archivePath>
<title>1. Kodhapeyyālaṃ - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">1. Kodhapeyyālaṃ</chapter>
<paragraph line="2" number="181">Ito <pageBreak edition="M" number="2.0064" /><pageBreak edition="V" number="2.0066" />paresu kujjhanalakkhaṇo <bold>kodho</bold>. Upanandhanalakkhaṇo <bold>upanāho</bold>. Sukatakaraṇamakkhanalakkhaṇo <bold>makkho</bold>. Yugaggāhalakkhaṇo <bold>palāso</bold>. Usūyanalakkhaṇā <bold>issā</bold>. Pañcamaccherabhāvo <pageBreak edition="P" number="2.0163" /><bold>macchariyaṃ</bold>. Taṃ sabbampi maccharāyanalakkhaṇaṃ. Katapaṭicchādanalakkhaṇā <bold>māyā</bold>. Kerāṭikalakkhaṇaṃ <bold>sāṭheyyaṃ</bold>. Alajjanākāro <bold>ahirikaṃ</bold>. Upavādato abhāyanākāro <bold>anottappaṃ. Akkodhā</bold>dayo tesaṃ paṭipakkhavasena veditabbā.</paragraph>
<paragraph line="3" number="185"><bold>Sekkhassa bhikkhuno</bold>ti sattavidhassāpi sekkhassa upariupariguṇehi parihānāya saṃvattanti, puthujjanassa pana paṭhamataraṃyeva parihānāya saṃvattantīti veditabbā. <bold>Aparihānāyā</bold>ti upariupariguṇehi aparihānatthāya.</paragraph>
<paragraph line="4" number="187"><bold>Yathābhataṃ nikkhitto</bold>ti yathā ānetvā nikkhitto, evaṃ niraye patiṭṭhito vāti veditabbo.</paragraph>
<paragraph line="5" number="190"><bold>Ekacco</bold>ti yassete kodhādayo atthi, so ekacco nāma.</paragraph>
<centered line="6">Kodhapeyyālaṃ niṭṭhitaṃ.</centered>
</body>
</document>