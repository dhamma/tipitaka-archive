<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402a.att8.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(9) 4. dhammavaggavannana.xml</archivePath>
    <baseFileName>(9) 4. dhammavaggavannana</baseFileName>
    <titlePath>(9) 4. Dhammavaggavaṇṇanā - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">(9) 4. Dhammavaggavaṇṇanā</chapter>
    <paragraph line="2" number="88"> Catutthassa <pageBreak edition="Vipassana Research Institut" number="2.0055" /><pageBreak edition="Myanmar" number="2.0055" /> paṭhame <bold>cetovimuttī</bold>ti phalasamādhi. <bold>Paññāvimuttī</bold>ti phalapaññā.</paragraph>
    <paragraph line="3" number="89"> Dutiye <bold>paggāho</bold>ti vīriyaṃ. <bold>Avikkhepo</bold>ti cittekaggatā.</paragraph>
    <paragraph line="4" number="90"> Tatiye <bold>nāma</bold>nti cattāro arūpakkhandhā. <bold>Rūpa</bold>nti rūpakkhandho. Iti imasmiṃ sutte dhammakoṭṭhāsaparicchedañāṇaṃ nāma kathitaṃ.</paragraph>
    <paragraph line="5" number="91"> Catutthe <bold>vijjā</bold>ti phalañāṇaṃ. <bold>Vimuttī</bold>ti taṃsampayuttā sesadhammā.</paragraph>
    <paragraph line="6" number="92"> Pañcame <bold>bhavadiṭṭhī</bold>ti sassatadiṭṭhi. <bold>Vibhavadiṭṭhī</bold>ti ucchedadiṭṭhi. Chaṭṭhasattamāni uttānatthāneva.</paragraph>
    <paragraph line="7" number="95"> Aṭṭhame <bold>dovacassatā</bold>ti dubbacabhāvo. <bold>Pāpamittatā</bold>ti pāpamittasevanabhāvo. Navamaṃ <pageBreak edition="Pali Text Society" number="2.0155" /> vuttavipariyāyena veditabbaṃ.</paragraph>
    <paragraph line="8" number="97"> Dasame <bold>dhātukusalatā</bold>ti aṭṭhārasa dhātuyo dhātūti jānanaṃ. <bold>Manasikārakusalatā</bold>ti tāsaṃyeva dhātūnaṃ aniccādivasena lakkhaṇattayaṃ āropetvā jānanaṃ.</paragraph>
    <paragraph line="9" number="98"> Ekādasame <bold>āpattikusalatā</bold>ti pañcannañca sattannañca āpattikkhandhānaṃ jānanaṃ. <bold>Āpattivuṭṭhānakusalatā</bold>ti desanāya vā kammavācāya vā āpattīhi vuṭṭhānajānananti.</paragraph>
    <centered line="10">Dhammavaggo catuttho.</centered>
  </content>
</document>