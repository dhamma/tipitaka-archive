<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402a.att13.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(14) 4. santharavaggavannana.xml</archivePath>
    <baseFileName>(14) 4. santharavaggavannana</baseFileName>
    <titlePath>(14) 4. Santhāravaggavaṇṇanā - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">(14) 4. Santhāravaggavaṇṇanā</chapter>
    <paragraph line="2" number="152"> Catutthassa <pageBreak edition="Vipassana Research Institut" number="2.0062" /> paṭhame catūhi paccayehi attano ca parassa ca antarapaṭicchādanavasena santharaṇaṃ <bold>āmisasanthāro,</bold> dhammena santharaṇaṃ <bold>dhammasanthāro</bold>. Dutiye upasaggamattaṃ viseso.</paragraph>
    <paragraph line="3" number="154"> Tatiye vuttappakārassa āmisassa esanā <bold>āmisesanā,</bold> dhammassa esanā <bold>dhammesanā</bold>. Catutthe upasaggamattameva viseso.</paragraph>
    <paragraph line="4" number="156"> Pañcame matthakappattā āmisapariyesanā <bold>āmisapariyeṭṭhi,</bold> matthakappattāva dhammapariyesanā <bold>dhammapariyeṭṭhī</bold>ti vuttā.</paragraph>
    <paragraph line="5" number="157"> Chaṭṭhe āmisena pūjanaṃ <bold>āmisapūjā,</bold> dhammena pūjanaṃ <bold>dhammapūjā</bold>.</paragraph>
    <paragraph line="6" number="158"> Sattame <pageBreak edition="Pali Text Society" number="2.0161" /><bold>ātitheyyānī</bold>ti āgantukadānāni. Atitheyyānītipi pāṭho.</paragraph>
    <paragraph line="7" number="159"> Aṭṭhame āmisaṃ ijjhanakasamijjhanakavasena <bold>āmisiddhi,</bold> dhammopi ijjhanakasamijjhanakavasena <bold>dhammiddhi</bold>.</paragraph>
    <paragraph line="8" number="160"> Navame āmisena vaḍḍhanaṃ <bold>āmisavuddhi,</bold> dhammena vaḍḍhanaṃ <bold>dhammavuddhi</bold>.</paragraph>
    <paragraph line="9" number="161"> Dasame ratikaraṇaṭṭhena āmisaṃ <bold>āmisaratanaṃ,</bold> dhammo <bold>dhammaratanaṃ</bold>.</paragraph>
    <paragraph line="10"></paragraph>
    <paragraph line="11" number="162"> Ekādasame <pageBreak edition="Vipassana Research Institut" number="2.0063" /><pageBreak edition="Myanmar" number="2.0062" /> āmisassa cinanaṃ vaḍḍhanaṃ <bold>āmisasannicayo,</bold> dhammassa cinanaṃ vaḍḍhanaṃ <bold>dhammasannicayo</bold>.</paragraph>
    <paragraph line="12" number="163"> Dvādasame āmisassa vipulabhāvo <bold>āmisavepullaṃ,</bold> dhammassa vipulabhāvo <bold>dhammavepulla</bold>nti.</paragraph>
    <centered line="13">Santhāravaggo catuttho.</centered>
  </content>
</document>