<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402a.att10.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(11) 1. asaduppajahavaggavannana.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha</directory>
    <basename>(11) 1. asaduppajahavaggavannana</basename>
    <titlePath>(11) 1. Āsāduppajahavaggavaṇṇanā - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">(11) 1. Āsāduppajahavaggavaṇṇanā</chapter>
    <paragraph line="2" number="119"> Tatiyassa <pageBreak edition="Vipassana Research Institut" number="2.0057" /><pageBreak edition="Myanmar" number="2.0057" /> paṇṇāsakassa paṭhame <bold>āsā</bold>ti taṇhā. <bold>Duppajahā</bold>ti duccajā dunnīharā. Lābhāsāya duppajahabhāvena sattā dasapi vassāni vīsatipi saṭṭhipi vassāni ‘‘ajja labhissāma, sve labhissāmā’’ti rājānaṃ upaṭṭhahanti, kasikammādīni karonti, ubhatobyūḷhaṃ saṅgāmaṃ pakkhandanti, ajapathasaṅkupathādayo paṭipajjanti, nāvāya mahāsamuddaṃ pavisanti. Jīvitāsāya duppajahattā sampatte maraṇakālepi vassasatajīviṃ attānaṃ maññanti. So kammakammanimittādīni passantopi ‘‘dānaṃ dehi pūjaṃ, karohī’’ti anukampakehi vuccamāno ‘‘nāhaṃ marissāmi, jīvissāmi’’cceva āsāya kassaci vacanaṃ na gaṇhāti.</paragraph>
    <paragraph line="3" number="120"> Dutiye <bold>pubbakārī</bold>ti paṭhamaṃ upakārassa kārako. <bold>Kataññūkatavedī</bold>ti tena kataṃ ñatvā pacchā kārako. Tesu pubbakārī ‘‘iṇaṃ demī’’ti saññaṃ karoti, pacchā kārako ‘‘iṇaṃ jīrāpemī’’ti saññaṃ karoti.</paragraph>
    <paragraph line="4" number="121"> Tatiye <bold>titto ca tappetā cā</bold>ti paccekabuddho ca tathāgatasāvako ca khīṇāsavo titto nāma, tathāgato arahaṃ sammāsambuddho titto ca tappetā ca.</paragraph>
    <paragraph line="5" number="122"> Catutthe <bold>duttappayā</bold>ti dāyakena duttappayā tappetuṃ na sukarā. <bold>Nikkhipatī</bold>ti <pageBreak edition="Pali Text Society" number="2.0157" /> nidahati na paribhuñjati. <bold>Vissajjetī</bold>ti paresaṃ deti.</paragraph>
    <paragraph line="6" number="123"> Pañcame <bold>na vissajjetī</bold>ti sabbaṃyeva paresaṃ na deti, attano pana yāpanamattaṃ gahetvā avasesaṃ deti.</paragraph>
    <paragraph line="7" number="124"> Chaṭṭhe <pageBreak edition="Vipassana Research Institut" number="2.0058" /><bold>subhanimitta</bold>nti iṭṭhārammaṇaṃ.</paragraph>
    <paragraph line="8" number="125"> Sattame <pageBreak edition="Myanmar" number="2.0058" /><bold>paṭighanimitta</bold>nti aniṭṭhanimittaṃ.</paragraph>
    <paragraph line="9" number="126"> Aṭṭhame <bold>parato ca ghoso</bold>ti parassa santikā assaddhammasavanaṃ.</paragraph>
    <paragraph line="10" number="127"> Navame <bold>parato ca ghoso</bold>ti parassa santikā saddhammasavanaṃ. Sesaṃ sabbattha uttānatthamevāti.</paragraph>
    <centered line="11">Āsāduppajahavaggo paṭhamo.</centered>
  </content>
</document>