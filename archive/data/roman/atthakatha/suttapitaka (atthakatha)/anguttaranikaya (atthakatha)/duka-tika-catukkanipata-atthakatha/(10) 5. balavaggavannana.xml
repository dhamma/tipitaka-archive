<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402a.att9.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(10) 5. balavaggavannana.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha</directory>
    <basename>(10) 5. balavaggavannana</basename>
    <titlePath>(10) 5. Bālavaggavaṇṇanā - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">(10) 5. Bālavaggavaṇṇanā</chapter>
    <paragraph line="2" number="99"> Pañcamassa <pageBreak edition="Vipassana Research Institut" number="2.0056" /> paṭhame <bold>anāgataṃ bhāraṃ vahatī</bold>ti ‘‘sammajjanī padīpo ca, udakaṃ āsanena ca, chandapārisuddhiutukkhānaṃ, bhikkhugaṇanā ca ovādo, pātimokkhaṃ therabhāroti vuccatī’’ti imaṃ dasavidhaṃ therabhāraṃ navako hutvā <pageBreak edition="Myanmar" number="2.0056" /> therena anajjhiṭṭho karonto anāgataṃ bhāraṃ vahati nāma. <bold>Āgataṃ bhāraṃ na vahatī</bold>ti thero samāno tameva dasavidhaṃ bhāraṃ attanā vā akaronto paraṃ vā asamādapento āgataṃ bhāraṃ na vahati nāma. Dutiyasuttepi imināva nayena attho veditabbo.</paragraph>
    <paragraph line="3" number="101"> Tatiye <bold>akappiye kappiyasaññī</bold>ti akappiye sīhamaṃsādimhi ‘‘kappiyaṃ ida’’nti evaṃsaññī. <bold>Kappiye akappiyasaññī</bold>ti kumbhīlamaṃsabiḷāramaṃsādimhi kappiye ‘‘akappiyaṃ ida’’nti evaṃsaññī. Catutthaṃ vuttanayeneva veditabbaṃ.</paragraph>
    <paragraph line="4" number="103"> Pañcame <bold>anāpattiyā āpattisaññī</bold>ti āpucchitvā bhaṇḍakaṃ dhovantassa, pattaṃ pacantassa, kese chindantassa, gāmaṃ pavisantassātiādīsu anāpatti, tattha ‘‘āpatti aya’’nti evaṃsaññī. <bold>Āpattiyā anāpattisaññī</bold>ti tesaññeva vatthūnaṃ anāpucchākaraṇe āpatti, tattha ‘‘anāpattī’’ti evaṃsaññī. Chaṭṭhepi <pageBreak edition="Pali Text Society" number="2.0156" /> vuttanayeneva attho veditabbo. Sattamādīni uttānatthāneva.</paragraph>
    <paragraph line="5" number="109"> Ekādasame <bold>āsavā</bold>ti kilesā. <bold>Na kukkuccāyitabba</bold>nti saṅghabhogassa apaṭṭhapanaṃ avicāraṇaṃ na kukkuccāyitabbaṃ nāma, taṃ kukkuccāyati. <bold>Kukkuccāyitabba</bold>nti tasseva paṭṭhapanaṃ vicāraṇaṃ, taṃ na kukkuccāyati. Dvādasamādīni heṭṭhā vuttanayeneva veditabbānīti.</paragraph>
    <centered line="6">Bālavaggo pañcamo.</centered>
    <centered line="7">Dutiyapaṇṇāsakaṃ niṭṭhitaṃ.</centered>
    <title line="8">3. Tatiyapaṇṇāsakaṃ</title>
  </content>
</document>