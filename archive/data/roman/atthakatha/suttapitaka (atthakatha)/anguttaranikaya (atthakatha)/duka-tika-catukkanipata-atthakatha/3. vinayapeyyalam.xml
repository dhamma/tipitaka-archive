<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402a.att17.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/3. vinayapeyyalam.xml</archivePath>
    <baseFileName>3. vinayapeyyalam</baseFileName>
    <titlePath>3. Vinayapeyyālaṃ - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">3. Vinayapeyyālaṃ</chapter>
    <paragraph line="2" number="201"><bold>Dveme</bold><pageBreak edition="V" number="2.0068" /><pageBreak edition="M" number="2.0065" />, <bold>bhikkhave, atthavase paṭiccā</bold>ti, bhikkhave, dve atthe nissāya dve kāraṇāni sandhāya. <bold>Sikkhāpadaṃ paññatta</bold>nti sikkhākoṭṭhāso ṭhapito. <bold>Saṅghasuṭṭhutāyā</bold>ti saṅghassa suṭṭhubhāvāya, ‘‘suṭṭhu, bhante’’ti vatvā sampaṭicchanatthāyāti attho. <bold>Saṅghaphāsutāyā</bold>ti saṅghassa phāsuvihāratthāya. <bold>Dummaṅkūna</bold>nti dussīlānaṃ. <bold>Pesalāna</bold>nti pīyasīlānaṃ. <bold>Diṭṭhadhammikānaṃ āsavāna</bold>nti diṭṭhadhamme imasmiṃyeva attabhāve vītikkamapaccayā paṭiladdhabbānaṃ vadhabandhanādidukkhadhammasaṅkhātānaṃ āsavānaṃ. <bold>Saṃvarāyā</bold>ti pidahanatthāya. <bold>Samparāyikāna</bold>nti <pageBreak edition="P" number="2.0164" /> tathārūpānaṃyeva apāyadukkhasaṅkhātānaṃ samparāye uppajjanakaāsavānaṃ. <bold>Paṭighātāyā</bold>ti paṭisedhanatthāya. <bold>Verāna</bold>nti akusalaverānampi puggalaverānampi. <bold>Vajjāna</bold>nti dosānaṃ. Te eva vā dukkhadhammā vajjanīyattā idha vajjāti adhippetā. <bold>Bhayāna</bold>nti cittutrāsabhayānampi bhayahetūnaṃ tesaṃyeva dukkhadhammānampi. <bold>Akusalāna</bold>nti akkhamaṭṭhena akusalasaṅkhātānaṃ dukkhadhammānaṃ. <bold>Gihīnaṃ anukampāyā</bold>ti gihīsu ujjhāyantesu paññattasikkhāpadaṃ gihīnaṃ anukampāya paññattaṃ nāma. <bold>Pāpicchānaṃ pakkhupacchedāyā</bold>ti pāpicchā pakkhaṃ nissāya saṅghaṃ bhindeyyunti tesaṃ pakkhupacchedanatthāya. <bold>Appasannānaṃ pasādāyā</bold>ti pubbe appasannānampi paṇḍitamanussānaṃ sikkhāpadapaññattisampadaṃ disvā pasāduppattiatthāya. <bold>Pasannānaṃ bhiyyobhāvāyā</bold>ti pasannānaṃ uparūparipasādabhāvāya. <bold>Saddhammaṭṭhitiyā</bold>ti saddhammassa ciraṭṭhitatthaṃ. <bold>Vinayānuggahāyā</bold>ti pañcavidhassāpi vinayassa anuggaṇhanatthāya.</paragraph>
    <paragraph line="3" number="202-230"><bold>Pātimokkhaṃ paññatta</bold>nti bhikkhupātimokkhaṃ bhikkhunipātimokkhanti duvidhaṃ pātimokkhaṃ paññattaṃ. <bold>Pātimokkhuddeso</bold>ti <bold>bhikkhūnaṃ pañca, bhikkhunīnaṃ cattāroti nava pātimokkhuddesā paññattā. Pātimokkhaṭṭhapana</bold>nti uposathaṭṭhapanaṃ. <bold>Pavāraṇā paññattā</bold>ti cātuddasikā pannarasikāti dve pavāraṇā paññattā. <bold>Pavāraṇaṭṭhapanaṃ paññatta</bold>nti sāpattikassa bhikkhuno pavāraṇā uttiyā vattamānāya pavāraṇaṭṭhapanaṃ paññattaṃ. Tajjanīyakammādīsu <pageBreak edition="M" number="2.0066" /> bhikkhū vācāsattīhi vitudantānaṃ paṇḍukalohitakānaṃ bhikkhūnaṃ <bold>tajjanīyakammaṃ</bold> (cūḷava. 1 ādayo) paññattaṃ. Bālassa <pageBreak edition="P" number="2.0165" /> abyattassa seyyasakassa <pageBreak edition="V" number="2.0069" /> bhikkhuno <bold>niyassakammaṃ</bold> paññattaṃ. Kuladūsake assajipunabbasuke bhikkhū ārabbha <bold>pabbājanīyakammaṃ</bold> (cūḷava. 21 ādayo) paññattaṃ. Gihīnaṃ akkosakassa sudhammattherassa <bold>paṭisāraṇīyakammaṃ</bold> (cūḷava. 33 ādayo) paññattaṃ. Āpattiyā adassanādīsu <bold>ukkhepanīyakammaṃ</bold> paññattaṃ. Garukāpattiṃ āpannassa paṭicchannāya āpattiyā <bold>parivāsadānaṃ</bold> paññattaṃ. Parivāse antarāpattiṃ āpannassa <bold>mūlāya paṭikassanaṃ</bold> paññattaṃ. Paṭicchannāyapi appaṭicchannāyapi āpattiyā <bold>mānattadānaṃ</bold> paññattaṃ. Ciṇṇamānattassa <bold>abbhānaṃ</bold> paññattaṃ. Sammā vattantassa <bold>osāraṇīyaṃ</bold> paññattaṃ. Asammāvattanādīsu <bold>nissāraṇīyaṃ</bold> paññattaṃ.</paragraph>
    <paragraph line="4">Ehibhikkhūpasampadā saraṇagamanūpasampadā ovādūpasampadā pañhābyākaraṇūpasampadā ñatticatutthakammūpasampadā garudhammūpasampadā ubhatosaṅghe upasampadā dūtena upasampadāti aṭṭhavidhā <bold>upasampadā</bold> paññattā. Ñattikammaṃ nava ṭhānāni gacchatīti evaṃ navaṭṭhānikaṃ <bold>ñattikammaṃ</bold> paññattaṃ. Ñattidutiyakammaṃ satta ṭhānāni gacchatīti evaṃ sattaṭṭhānikameva <bold>ñattidutiyakammaṃ</bold> paññattaṃ. Ñatticatutthakammaṃ satta ṭhānāni gacchatīti evaṃ sattaṭṭhānikameva <bold>ñatticatutthakammaṃ</bold> paññattaṃ. Paṭhamapārājikādīnaṃ paṭhamapaññatti <bold>apaññatte paññattaṃ</bold>. Tesaṃyeva anupaññatti <bold>paññatte anupaññattaṃ</bold>. Dhammasammukhatā vinayasammukhatā saṅghasammukhatā puggalasammukhatāti imassa catubbidhassa sammukhībhāvassa vasena <bold>sammukhāvinayo</bold> paññatto. Sativepullappattassa khīṇāsavassa acodanatthāya <bold>sativinayo</bold> paññatto. Ummattakassa <pageBreak edition="P" number="2.0166" /> bhikkhuno <bold>amūḷhavinayo</bold> paññatto. Appaṭiññāya cuditakassa āpattiyā ataraṇatthaṃ <bold>paṭiññātakaraṇaṃ</bold> paññattaṃ. Bahutarānaṃ dhammavādīnaṃ laddhiṃ gahetvā adhikaraṇavūpasamanatthaṃ. <bold>Yebhuyyasikā</bold> paññattā. Pāpussannassa puggalassa niggaṇhanatthaṃ <bold>tassapāpiyasikā</bold> paññattā. Bhaṇḍanādivasena bahuṃ assāmaṇakaṃ katvā āpattiṃ āpannānaṃ bhikkhūnaṃ ṭhapetvā thullavajjaṃ ṭhapetvā gihipaṭisaṃyuttañca avasesāpattīnaṃ vūpasamanatthāya <bold>tiṇavatthārako</bold> paññatto.</paragraph>
    <centered line="5">Vinayapeyyālaṃ niṭṭhitaṃ.</centered>
  </content>
</document>