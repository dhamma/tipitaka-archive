<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402a.att7.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(8) 3. sanimittavaggavannana.xml</archivePath>
<title>(8) 3. Sanimittavaggavaṇṇanā - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">(8) 3. Sanimittavaggavaṇṇanā</chapter>
<paragraph line="2" number="78-79">Tatiyassa <pageBreak edition="V" number="2.0054" /><pageBreak edition="P" number="2.0154" />paṭhame <bold>sanimittā</bold>ti sakāraṇā. Dutiyādīsupi eseva nayo. Nidānaṃ hetu saṅkhāro paccayo rūpanti sabbānipi hi etāni kāraṇavevacanāneva.</paragraph>
<paragraph line="3" number="84">Sattame <bold>savedanā</bold>ti paccayabhūtāya sampayuttavedanāya satiyeva uppajjanti, nāsatīti attho. Aṭṭhamanavamesupi eseva nayo.</paragraph>
<paragraph line="4" number="87">Dasame <bold>saṅkhatārammaṇā</bold>ti paccayanibbattaṃ saṅkhatadhammaṃ ārammaṇaṃ katvāva uppajjanti. <bold>No asaṅkhatārammaṇā</bold>ti asaṅkhataṃ pana nibbānaṃ ārabbha na uppajjanti. <bold>Na hontī</bold>ti maggakkhaṇe na honti nāma, phale patte nāhesunti. Evametesu dasasupi ṭhānesu yāva arahattā desanā desitāti.</paragraph>
<centered line="5">Sanimittavaggo tatiyo.</centered>
</body>
</document>