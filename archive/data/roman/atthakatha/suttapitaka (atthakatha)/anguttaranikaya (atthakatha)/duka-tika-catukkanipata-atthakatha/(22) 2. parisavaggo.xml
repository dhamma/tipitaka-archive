<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402a.att57.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(22) 2. parisavaggo.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha</directory>
    <basename>(22) 2. parisavaggo</basename>
    <titlePath>(22) 2. Parisāvaggo - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">(22) 2. Parisāvaggo</chapter>
    <subhead line="2">1. Parisāsuttavaṇṇanā</subhead>
    <paragraph line="3" number="211"> Dutiyassa <pageBreak edition="Vipassana Research Institut" number="2.0386" /> paṭhame parisaṃ dūsentīti <bold>parisadūsanā</bold>. Parisaṃ sobhentīti <bold>parisasobhanā</bold>.</paragraph>
    <subhead line="4">2. Diṭṭhisuttavaṇṇanā</subhead>
    <paragraph line="5" number="212"> Dutiye manoduccarite pariyāpannāpi micchādiṭṭhi mahāsāvajjatāya visuṃ vuttā, tassā ca paṭipakkhavasena sammādiṭṭhi.</paragraph>
    <subhead line="6">3. Akataññutāsuttavaṇṇanā</subhead>
    <paragraph line="7" number="213"> Tatiye <pageBreak edition="Myanmar" number="2.0390" /><bold>akataññutā akataveditā</bold>ti akataññutāya akataveditāya. Ubhayampetaṃ atthato ekameva. Sukkapakkhepi eseva nayo.</paragraph>
    <subhead line="8">4-7. Pāṇātipātīsuttādivaṇṇanā</subhead>
    <paragraph line="9" number="214-217"> Catutthaṃ catunnaṃ kammakilesānaṃ tappaṭipakkhassa ca vasena vuttaṃ, pañcamaṃ sukkapakkhānaṃ ādito catunnaṃ micchattānaṃ vasena, chaṭṭhaṃ avasesānaṃ catunnaṃ, sattamaṃ anariyavohāraariyavohārānaṃ. Tathā <pageBreak edition="Pali Text Society" number="3.0211" /> aṭṭhamanavamadasamāni sappaṭipakkhānaṃ assaddhammānaṃ vasena vuttāni. Sabbasuttesu pana sukkapakkhadhammā lokiyalokuttaramissakāva kathitā. Navasu suttesu kiñcāpi ‘‘sagge’’ti vuttaṃ, tayo pana maggā tīṇi ca phalāni labbhantiyevāti.</paragraph>
    <centered line="10">Parisāvaggo dutiyo.</centered>
  </content>
</document>