<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402a.att33.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/duka-tika-catukkanipata-atthakatha/(15) 5. mangalavaggo.xml</archivePath>
<title>(15) 5. Maṅgalavaggo - Duka-tika-catukkanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">(15) 5. Maṅgalavaggo</chapter>
<subhead line="2">1-9. Akusalasuttādivaṇṇanā</subhead>
<paragraph line="3" number="147-155">Pañcamassa <pageBreak edition="V" number="2.0237" />paṭhame <bold>yathābhataṃ nikkhitto</bold>ti yathā ānetvā ṭhapito. Dutiye <bold>sāvajjenā</bold>ti sadosena. Tatiye <bold>visamenā</bold>ti sapakkhalanena. <bold>Samenā</bold>ti apakkhalanena. Catutthe <bold>asucinā</bold>ti gūthasadisena aparisuddhena amejjhena. <bold>Sucinā</bold>ti parisuddhena mejjhena. Pañcamādīni uttānāneva.</paragraph>
<subhead line="4">10. Pubbaṇhasuttavaṇṇanā</subhead>
<paragraph line="5" number="156">Dasame <bold>sunakkhatta</bold>ntiādīsu yasmiṃ divase tayo sucaritadhammā pūritā honti, so divaso laddhanakkhattayogo nāma, tenassa sadā <bold>sunakkhattaṃ</bold>nāma hotīti vuccati. Sveva divaso katamaṅgalo nāma hoti, tenassa sadā <bold>sumaṅgala</bold>nti vuccati. Pabhātampissa sadā <bold>suppabhāta</bold>meva, sayanato uṭṭhānampi <bold>suhuṭṭhita</bold>meva, khaṇopi <bold>sukkhaṇova,</bold>muhuttopi <bold>sumuhuttova</bold>. Ettha ca dasaccharapamāṇo <pageBreak edition="P" number="2.0383" />kālo khaṇo nāma, tena khaṇena dasakkhaṇo kālo layo nāma, tena layena ca dasalayo kālo khaṇalayo nāma, tena dasaguṇo muhutto nāma, tena dasaguṇo khaṇamuhutto nāmāti ayaṃ vibhāgo veditabbo. <bold>Suyiṭṭhaṃ brahmacārisū</bold>ti yasmiṃ divase tīṇi sucaritāni pūritāni, tadāssa seṭṭhacārīsu dinnadānaṃ suyiṭṭhaṃ nāma hoti <pageBreak edition="M" number="2.0245" />. <bold>Padakkhiṇaṃ kāyakamma</bold>nti taṃ divasaṃ tena kataṃ kāyakammaṃ vaḍḍhikāyakammaṃ nāma hoti. Sesapadesupi eseva nayo. <bold>Padakkhiṇāni katvānā</bold>ti vaḍḍhiyuttāni kāyakammādīni katvā. <bold>Labhantatthe padakkhiṇe</bold>ti padakkhiṇe vaḍḍhiattheyeva labhati. Sesaṃ uttānamevāti.</paragraph>
<centered line="6">Maṅgalavaggo pañcamo.</centered>
<centered line="7">Tatiyapaṇṇāsakaṃ niṭṭhitaṃ.</centered>
</body>
</document>