<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403a.att18.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/(19) 4. arannavaggo.xml</archivePath>
<titlePath>(19) 4. Araññavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
</metadata>
<body>
<chapter line="1">(19) 4. Araññavaggo</chapter>
<subhead line="2">1. Āraññikasuttavaṇṇanā</subhead>
<paragraph line="3" number="181"> Catutthassa <pageBreak edition="V" number="3.0066" /> paṭhame <bold>mandattā momūhattā</bold>ti neva samādānaṃ jānāti, na ānisaṃsaṃ. Attano pana mandattā momūhattā aññāṇeneva āraññako <pageBreak edition="M" number="3.0065" /> hoti. <bold>Pāpiccho icchāpakato</bold>ti ‘‘araññe me viharantassa ‘ayaṃ āraññako’ti catupaccayasakkāraṃ karissanti, ‘ayaṃ bhikkhu lajjī pavivitto’tiādīhi ca guṇehi sambhāvessantī’’ti evaṃ pāpikāya icchāya ṭhatvā tāya eva icchāya abhibhūto hutvā āraññako hoti. Ummādavasena araññaṃ pavisitvā viharanto pana <bold>ummādā cittakkhepā</bold> āraññako nāma hoti. <bold>Vaṇṇita</bold>nti <pageBreak edition="P" number="3.0307" /> idaṃ āraññakaṅgaṃ nāma buddhehi ca buddhasāvakehi ca vaṇṇitaṃ pasatthanti āraññako hoti. <bold>Idamatthita</bold>nti imāya kalyāṇāya paṭipattiyā attho etassāti idamatthī, idamatthino bhāvo idamatthitā. Taṃ idamatthitaṃyeva nissāya, na aññaṃ kiñci lokāmisanti attho. Sesamettha ito paresu ca uttānatthameva.</paragraph>
<centered line="4">Araññavaggo catuttho.</centered>
</body>
</document>