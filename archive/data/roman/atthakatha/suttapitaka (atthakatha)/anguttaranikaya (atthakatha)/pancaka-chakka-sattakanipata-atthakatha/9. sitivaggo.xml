<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403a.att34.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/9. sitivaggo.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha</directory>
    <basename>9. sitivaggo</basename>
    <titlePath>9. Sītivaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">9. Sītivaggo</chapter>
    <subhead line="2">1. Sītibhāvasuttavaṇṇanā</subhead>
    <paragraph line="3" number="85"> Navamassa paṭhame <bold>sītibhāva</bold>nti sītalabhāvaṃ. <bold>Yasmiṃ samaye cittaṃ niggaṇhitabba</bold>ntiādīsu uddhaccasamaye cittaṃ samādhinā niggahetabbaṃ nāma, kosajjānupatitakāle vīriyena paggahetabbaṃ nāma, nirassādagatakāle samādhinā sampahaṃsitabbaṃ nāma, samappavattakāle bojjhaṅgupekkhāya ajjhupekkhitabbaṃ nāma.</paragraph>
    <subhead line="4">2. Āvaraṇasuttavaṇṇanā</subhead>
    <paragraph line="5" number="86"> Dutiye <bold>kammāvaraṇatāyā</bold>ti pañcānantariyakammehi. <bold>Kilesāvaraṇatāyā</bold>ti niyatamicchādiṭṭhiyā. <bold>Vipākāvaraṇatāyā</bold>ti akusalavipākapaṭisandhiyā vā kusalavipākehi ahetukapaṭisandhiyā vāti.</paragraph>
    <subhead line="6">4-5. Sussūsatisuttādivaṇṇanā</subhead>
    <paragraph line="7" number="88-89"> Catutthe <pageBreak edition="Vipassana Research Institut" number="3.0143" /><bold>anattha</bold>nti avaḍḍhiṃ. <bold>Atthaṃ riñcatī</bold>ti vaḍḍhiatthaṃ chaḍḍeti. <bold>Ananulomikāyā</bold>ti <pageBreak edition="Pali Text Society" number="3.0414" /> sāsanassa ananulomikāya. Pañcame <bold>diṭṭhisampada</bold>nti sotāpattimaggaṃ.</paragraph>
    <subhead line="8">8-11. Abhabbaṭṭhānasuttacatukkavaṇṇanā</subhead>
    <paragraph line="9" number="92-95"> Aṭṭhame <bold>anāgamanīyaṃ vatthu</bold>nti anupagantabbaṃ kāraṇaṃ, pañcannaṃ verānaṃ dvāsaṭṭhiyā ca diṭṭhigatānametaṃ adhivacanaṃ. <bold>Aṭṭhamaṃ bhava</bold>nti kāmāvacare aṭṭhamaṃ paṭisandhiṃ. Navame <bold>kotūhalamaṅgalenā</bold>ti diṭṭhasutamutamaṅgalena <pageBreak edition="Myanmar" number="3.0141" />. Dasame <bold>sayaṃkata</bold>ntiādīni attadiṭṭhivasena vuttāni. <bold>Adhiccasamuppanna</bold>nti ahetunibbattaṃ. Sesaṃ sabbattha uttānamevāti.</paragraph>
    <centered line="10">Sītivaggo navamo.</centered>
  </content>
</document>