<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403a.att33.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/8. arahattavaggo.xml</archivePath>
    <baseFileName>8. arahattavaggo</baseFileName>
    <titlePath>8. Arahattavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">8. Arahattavaggo</chapter>
    <subhead line="2">1. Dukkhasuttavaṇṇanā</subhead>
    <paragraph line="3" number="75"> Aṭṭhamassa paṭhame <bold>savighāta</bold>nti saupaghātaṃ sopaddavaṃ. <bold>Sapariḷāha</bold>nti kāyikacetasikena pariḷāhena sapariḷāhaṃ. <bold>Pāṭikaṅkhā</bold>ti icchitabbā avassaṃbhāvinī.</paragraph>
    <subhead line="4">2. Arahattasuttavaṇṇanā</subhead>
    <paragraph line="5" number="76"> Dutiye <pageBreak edition="Myanmar" number="3.0139" /><pageBreak edition="Pali Text Society" number="3.0412" /><bold>māna</bold>nti jātiādīhi maññanaṃ. <bold>Omāna</bold>nti hīnohamasmīti mānaṃ. <bold>Atimāna</bold>nti atikkamitvā pavattaṃ accuṇṇatimānaṃ. <bold>Adhimāna</bold>nti adhigatamānaṃ. <bold>Thambha</bold>nti kodhamānehi thaddhabhāvaṃ. <bold>Atinipāta</bold>nti hīnassa hīnohamasmīti mānaṃ.</paragraph>
    <subhead line="6">3. Uttarimanussadhammasuttavaṇṇanā</subhead>
    <paragraph line="7" number="77"> Tatiye <pageBreak edition="Vipassana Research Institut" number="3.0141" /><bold>uttarimanussadhammā</bold>ti manussadhammato uttari. <bold>Alamariyañāṇadassanavisesa</bold>nti ariyabhāvaṃ kātuṃ samatthaṃ ñāṇadassanavisesaṃ, cattāro magge cattāri ca phalānīti attho. <bold>Kuhana</bold>nti tividhaṃ kuhanavatthuṃ. <bold>Lapana</bold>nti lābhatthikatāya ukkhipitvā avakkhipitvā vā lapanaṃ.</paragraph>
    <subhead line="8">4. Sukhasomanassasuttavaṇṇanā</subhead>
    <paragraph line="9" number="78"> Catutthe <bold>yoni cassa āraddhā hotī</bold>ti kāraṇañcassa paripuṇṇaṃ paggahitaṃ hoti. <bold>Dhammārāmo</bold>ti dhamme ratiṃ vindati. Bhāvanāya ramati, bhāvento vā ramatīti <bold>bhāvanārāmo</bold>. Pahāne ramati, pajahanto vā ramatīti <bold>pahānārāmo</bold>. Tividhe paviveke ramatīti <bold>pavivekārāmo</bold>. Abyāpajjhe niddukkhabhāve ramatīti <bold>abyāpajjhārāmo</bold>. Nippapañcasaṅkhāte nibbāne ramatīti <bold>nippapañcārāmo</bold>.</paragraph>
    <subhead line="10">5. Adhigamasuttavaṇṇanā</subhead>
    <paragraph line="11" number="79"> Pañcame <bold>na āyakusalo</bold>ti na āgamanakusalo. <bold>Na apāyakusalo</bold>ti na apagamanakusalo. <bold>Chanda</bold>nti kattukamyatāchandaṃ. <bold>Na ārakkhatī</bold>ti na rakkhati.</paragraph>
    <subhead line="12">6. Mahantattasuttavaṇṇanā</subhead>
    <paragraph line="13" number="80"> Chaṭṭhe <bold>ālokabahulo</bold>ti ñāṇālokabahulo. <bold>Yogabahulo</bold>ti yoge bahulaṃ karoti. <bold>Vedabahulo</bold>ti pītipāmojjabahulo. <bold>Asantuṭṭhibahulo</bold>ti <pageBreak edition="Pali Text Society" number="3.0413" /> kusaladhammesu asantuṭṭho. <bold>Anikkhittadhuro</bold>ti aṭṭhapitadhuro paggahitavīriyo. <bold>Uttari ca patāretī</bold>ti sampati ca uttariñca vīriyaṃ karoteva. Sattamaṃ uttānameva.</paragraph>
    <subhead line="14">8-10. Dutiyanirayasuttādivaṇṇanā</subhead>
    <paragraph line="15" number="82-84"> Aṭṭhame <pageBreak edition="Myanmar" number="3.0140" /><pageBreak edition="Vipassana Research Institut" number="3.0142" /><bold>pagabbho</bold>ti kāyapāgabbhiyādīhi samannāgato. Navamaṃ uttānatthameva. Dasame <bold>vighātavā</bold>ti mahicchataṃ nissāya uppannena lobhadukkhena dukkhito. Sesaṃ sabbattha uttānamevāti.</paragraph>
    <centered line="16">Arahattavaggo aṭṭhamo.</centered>
  </content>
</document>