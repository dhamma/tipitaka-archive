<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403a.att32.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/7. devatavaggo.xml</archivePath>
    <baseFileName>7. devatavaggo</baseFileName>
    <titlePath>7. Devatāvaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">7. Devatāvaggo</chapter>
    <subhead line="2">1-3. Anāgāmiphalasuttādivaṇṇanā</subhead>
    <paragraph line="3" number="65-67"> Sattamassa paṭhame <bold>assaddhiya</bold>nti assaddhabhāvaṃ. <bold>Duppaññata</bold>nti nippaññabhāvaṃ. Dutiye <bold>pamāda</bold>nti sativippavāsaṃ. Tatiye <bold>ābhisamācārika</bold>nti uttamasamācārabhūtaṃ vattavasena paṇṇattisīlaṃ. <bold>Sekhadhamma</bold>nti sekhapaṇṇattisīlaṃ. <bold>Sīlānī</bold>ti cattāri mahāsīlāni.</paragraph>
    <subhead line="4">4. Saṅgaṇikārāmasuttavaṇṇanā</subhead>
    <paragraph line="5" number="68"> Catutthe <pageBreak edition="Vipassana Research Institut" number="3.0139" /><bold>saṅgaṇikārāmo</bold>ti gaṇasaṅgaṇikārāmo. Suttantikagaṇādīsu pana gaṇesu attano vā parisāsaṅkhāte gaṇe ramatīti <bold>gaṇārāmo. Paviveke</bold>ti kāyaviveke. <bold>Cittassa nimitta</bold>nti samādhivipassanācittassa nimittaṃ samādhivipassanākāraṃ. <bold>Sammādiṭṭhi</bold>nti vipassanāsammādiṭṭhiṃ. <bold>Samādhi</bold>nti maggasamādhiñceva phalasamādhiñca. <bold>Saṃyojanānī</bold>ti dasa saṃyojanāni. <bold>Nibbāna</bold>nti apaccayaparinibbānaṃ.</paragraph>
    <subhead line="6">5. Devatāsuttavaṇṇanā</subhead>
    <paragraph line="7" number="69"> Pañcame <bold>sovacassatā</bold>ti subbacabhāvo. <bold>Kalyāṇamittatā</bold>ti sucimittatā. <bold>Satthugāravo</bold>ti satthari gāravayutto. Esa nayo sabbattha.</paragraph>
    <subhead line="8">6. Samādhisuttavaṇṇanā</subhead>
    <paragraph line="9" number="70"> Chaṭṭhe <pageBreak edition="Myanmar" number="3.0138" /><pageBreak edition="Pali Text Society" number="3.0411" /><bold>na santenā</bold>ti paccanīkakilesehi avūpasantena. <bold>Na paṇītenā</bold>ti na atappakena. <bold>Na paṭippassaddhiladdhenā</bold>ti kilesappaṭippassaddhiyā aladdhena appattena. <bold>Na ekodibhāvādhigatenā</bold>ti na ekaggabhāvaṃ upagatena.</paragraph>
    <subhead line="10">7. Sakkhibhabbasuttavaṇṇanā</subhead>
    <paragraph line="11" number="71"> Sattame <bold>tatra tatrā</bold>ti tasmiṃ tasmiṃ visese. <bold>Sakkhibhabbata</bold>nti paccakkhabhāvaṃ. <bold>Āyatane</bold>ti kāraṇe. <bold>Hānabhāgiyā</bold>dayo visuddhimagge (visuddhi. 1.39) saṃvaṇṇitā. <bold>Asakkaccakārī</bold>ti na sukatakārī, na ādarakārī. <bold>Asappāyakārī</bold>ti na sappāyakārī, na upakārabhūtadhammakārī.</paragraph>
    <subhead line="12">8. Balasuttavaṇṇanā</subhead>
    <paragraph line="13" number="72"> Aṭṭhame <pageBreak edition="Vipassana Research Institut" number="3.0140" /><bold>balata</bold>nti balabhāvaṃ thāmabhāvaṃ. <bold>Asātaccakārī</bold>ti na satatakārī. Sesaṃ heṭṭhā vuttanayameva.</paragraph>
    <subhead line="14">9-10. Tajjhānasuttadvayavaṇṇanā</subhead>
    <paragraph line="15" number="73-74"> Navame <bold>na yathābhūtaṃ sammappaññāya sudiṭṭho hotī</bold>ti vatthukāmakilesakāmesu ādīnavo na yathāsabhāvato jhānapaññāya sudiṭṭho hoti. Dasamaṃ uttānatthamevāti.</paragraph>
    <centered line="16">Devatāvaggo sattamo.</centered>
  </content>
</document>