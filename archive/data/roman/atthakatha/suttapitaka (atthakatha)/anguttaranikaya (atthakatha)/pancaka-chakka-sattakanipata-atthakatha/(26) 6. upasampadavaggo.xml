<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403a.att25.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/(26) 6. upasampadavaggo.xml</archivePath>
<title>(26) 6. Upasampadāvaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">(26) 6. Upasampadāvaggo</chapter>
<subhead line="2">1-3. Upasampādetabbasuttādivaṇṇanā</subhead>
<paragraph line="3" number="251-253">Chaṭṭhassa <pageBreak edition="M" number="3.0085" /><pageBreak edition="V" number="3.0087" />paṭhame <bold>upasampādetabba</bold>nti upajjhāyena hutvā upasampādetabbaṃ. Dutiye <bold>nissayo dātabbo</bold>ti ācariyena hutvā nissayo dātabbo. Tatiye <bold>sāmaṇero upaṭṭhāpetabbo</bold>ti upajjhāyena hutvā sāmaṇero gahetabbo. Iti imāni tīṇipi suttāni paṭhamabodhiyaṃ khīṇāsavavasena vuttāni. Catutthādīni anupadavaṇṇanāto uttānatthāneva.</paragraph>
<subhead line="4">1. Sammutipeyyālādivaṇṇanā</subhead>
<paragraph line="5" number="272">Bhattuddesakādīnaṃ <pageBreak edition="P" number="3.0334" />vinicchayakathā samantapāsādikāya vinayaṭṭhakathāyaṃ (cūḷava. aṭṭha. 325) vuttanayena veditabbāti. <bold>Sammato na pesetabbo</bold>ti pakatiyā sammato ‘‘gaccha bhattāni uddisāhī’’ti na pesetabbo.</paragraph>
<paragraph line="6" number="273-285"><bold>Sāṭiyaggāhāpako</bold>ti vassikasāṭikāya gāhāpako. <bold>Pattaggāhāpako</bold>ti ‘‘yo ca tassā bhikkhuparisāya pattapariyanto, so tassa bhikkhuno padātabbo’’ti ettha vuttapattaggāhāpako.</paragraph>
<paragraph line="7" number="293-302"><bold>Ājīvako</bold>ti naggaparibbājako. <bold>Nigaṇṭho</bold>ti purimabhāgappaṭicchanno. <bold>Muṇḍasāvako</bold>ti nigaṇṭhasāvako. <bold>Jaṭilako</bold>ti tāpaso. <bold>Paribbājako</bold>ti channaparibbājako. <bold>Māgaṇḍikā</bold>dayopi titthiyā eva. Etesaṃ pana sīlesu paripūrakāritāya abhāvena sukkapakkho na gahito. Sesamettha uttānamevāti.</paragraph>
<centered line="8">Manorathapūraṇiyā aṅguttaranikāya-aṭṭhakathāya</centered>
<centered line="9">Pañcakanipātassa saṃvaṇṇanā niṭṭhitā.</centered>
<centered line="10">Namo tassa bhagavato arahato sammāsambuddhassa</centered>
<nikaya line="11">Aṅguttaranikāye</nikaya>
<book line="12">Chakkanipāta-aṭṭhakathā</book>
<title line="13">1. Paṭhamapaṇṇāsakaṃ</title>
</body>
</document>