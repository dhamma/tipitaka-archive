<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403a.att46.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/8. vinayavaggo.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha</directory>
    <basename>8. vinayavaggo</basename>
    <titlePath>8. Vinayavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">8. Vinayavaggo</chapter>
    <subhead line="2">1. Paṭhamavinayadharasuttavaṇṇanā</subhead>
    <paragraph line="3" number="75"> Aṭṭhamassa paṭhame <bold>āpattiṃ jānātī</bold>ti āpattiṃyeva āpattīti jānāti. Sesapadesupi eseva nayo.</paragraph>
    <subhead line="4">2. Dutiyavinayadharasuttavaṇṇanā</subhead>
    <paragraph line="5" number="76"> Dutiye <pageBreak edition="Myanmar" number="3.0190" /><bold>svāgatānī</bold>ti suāgatāni suppaguṇāni. <bold>Suvibhattānī</bold>ti koṭṭhāsato suṭṭhu vibhattāni <pageBreak edition="Vipassana Research Institut" number="3.0190" />. <bold>Suppavattīnī</bold>ti āvajjitāvajjitaṭṭhāne suṭṭhu pavattāni daḷhappaguṇāni. <bold>Suvinicchitānī</bold>ti suṭṭhu vinicchitāni. <bold>Suttaso</bold>ti vibhaṅgato. <bold>Anubyañjanaso</bold>ti khandhakaparivārato.</paragraph>
    <subhead line="6">3. Tatiyavinayadharasuttavaṇṇanā</subhead>
    <paragraph line="7" number="77"> Tatiye <bold>vinaye kho pana ṭhito hotī</bold>ti vinayalakkhaṇe patiṭṭhito hoti. <bold>Asaṃhīro</bold>ti na sakkā hoti gahitaggahaṇaṃ vissajjāpetuṃ.</paragraph>
    <subhead line="8">9. Satthusāsanasuttavaṇṇanā</subhead>
    <paragraph line="9" number="83"> Navame <bold>eko</bold>ti adutiyo. <bold>Vūpakaṭṭho</bold>ti kāyena gaṇato, cittena kilesehi vūpakaṭṭho vivekaṭṭho dūrībhūto. <bold>Appamatto</bold>ti <pageBreak edition="Pali Text Society" number="4.0067" /> satiavippavāse ṭhito. <bold>Pahitatto</bold>ti pesitatto. <bold>Nibbidāyā</bold>ti vaṭṭe ukkaṇṭhanatthāya. <bold>Virāgāyā</bold>ti rāgādīnaṃ virajjanatthāya. <bold>Nirodhāyā</bold>ti appavattikaraṇatthāya. <bold>Vūpasamāyā</bold>ti kilesavūpasamāya appavattiyā. <bold>Abhiññāyā</bold>ti tilakkhaṇaṃ āropetvā abhijānanatthāya. <bold>Sambodhāyā</bold>ti maggasaṅkhātassa sambodhassa atthāya. <bold>Nibbānāyā</bold>ti nibbānassa sacchikaraṇatthāya.</paragraph>
    <subhead line="10">10. Adhikaraṇasamathasuttavaṇṇanā</subhead>
    <paragraph line="11" number="84"> Dasame adhikaraṇāni samenti vūpasamentīti <bold>adhikaraṇasamathā. Uppannuppannāna</bold>nti uppannānaṃ uppannānaṃ. <bold>Adhikaraṇāna</bold>nti vivādādhikaraṇaṃ anuvādādhikaraṇaṃ āpattādhikaraṇaṃ kiccādhikaraṇanti imesaṃ catunnaṃ. <bold>Samathāya vūpasamāyā</bold>ti samathatthañceva vūpasamanatthañca. <bold>Sammukhāvinayo dātabbo…pe… tiṇavatthārako</bold>ti ime satta samathā dātabbā. Tesaṃ vinicchayo vinayasaṃvaṇṇanato (cūḷava. aṭṭha. 186-187 ādayo) gahetabbo. Apica dīghanikāye saṅgītisuttavaṇṇanāyampi <pageBreak edition="Myanmar" number="3.0191" /> (dī. ni. aṭṭha. 3.331 adhikaraṇasamathasattakavaṇṇanā) vitthāritoyeva, tathā majjhimanikāye sāmagāmasuttavaṇṇanāyāti (ma. ni. aṭṭha. 3.46).</paragraph>
    <centered line="12">Vinayavaggo aṭṭhamo.</centered>
    <paragraph line="13">Ito <pageBreak edition="Vipassana Research Institut" number="3.0191" /> parāni satta suttāni uttānatthāneva. Na hettha kiñci heṭṭhā avuttanayaṃ nāma atthīti.</paragraph>
    <centered line="14">Manorathapūraṇiyā aṅguttaranikāya-aṭṭhakathāya</centered>
    <centered line="15">Sattakanipātassa saṃvaṇṇanā niṭṭhitā.</centered>
  </content>
</document>