<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403a.att39.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/1. dhanavaggo.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha</directory>
    <basename>1. dhanavaggo</basename>
    <titlePath>1. Dhanavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">1. Dhanavaggo</chapter>
    <subhead line="2">1-5. Paṭhamapiyasuttādivaṇṇanā</subhead>
    <paragraph line="3" number="1-5"> Sattakanipātassa <pageBreak edition="Vipassana Research Institut" number="3.0147" /><pageBreak edition="Myanmar" number="3.0145" /><pageBreak edition="Pali Text Society" number="4.0001" /> paṭhame <bold>anavaññattikāmo</bold>ti abhiññātabhāvakāmo. Tatiye <bold>yoniso vicine dhamma</bold>nti upāyena catusaccadhammaṃ vicināti. <bold>Paññāyatthaṃ vipassatī</bold>ti sahavipassanāya maggapaññāya saccadhammaṃ vipassati. <bold>Pajjotassevā</bold>ti dīpasseva. <bold>Vimokkho hoti cetaso</bold>ti tassa imehi balehi samannāgatassa khīṇāsavassa dīpanibbānaṃ viya carimakacittassa vatthārammaṇehi vimokkho hoti, gataṭṭhānaṃ na paññāyati. Catutthe <bold>saddho hotī</bold>tiādīni pañcakanipāte vaṇṇitāneva. Pañcame <bold>dhanānī</bold>ti adāliddiyakaraṇaṭṭhena dhanāni.</paragraph>
    <subhead line="4">7. Uggasuttavaṇṇanā</subhead>
    <paragraph line="5" number="7"> Sattame <pageBreak edition="Vipassana Research Institut" number="3.0148" /><bold>uggo rājamahāmatto</bold>ti pasenadikosalassa mahāamacco. <bold>Upasaṅkamī</bold>ti bhuttapātarāso upasaṅkami. <bold>Aḍḍho</bold>ti nidhānagatena dhanena aḍḍho. <bold>Migāro</bold><pageBreak edition="Pali Text Society" number="4.0002" /><bold>rohaṇeyyo</bold>ti rohaṇaseṭṭhino nattāraṃ migāraseṭṭhiṃ sandhāyevamāha. <bold>Mahaddhano</bold>ti vaḷañjanadhanena mahaddhano. <bold>Mahābhogo</bold>ti upabhogaparibhogabhaṇḍassa mahantatāya mahābhogo. <bold>Hiraññassā</bold>ti suvaṇṇasseva. Suvaṇṇāmeva hissa koṭisaṅkhyaṃ ahosi. <bold>Rūpiyassā</bold>ti sesassa taṭṭakasarakaattharaṇapāvuraṇādino paribhogaparikkhārassa pamāṇasaṅkhāne vādoyeva natthi.</paragraph>
    <subhead line="6">8. Saṃyojanasuttavaṇṇanā</subhead>
    <paragraph line="7" number="8"> Aṭṭhame <pageBreak edition="Myanmar" number="3.0146" /><bold>anunayasaṃyojana</bold>nti kāmarāgasaṃyojanaṃ. Sabbāneva cetāni bandhanaṭṭhena saṃyojanānīti veditabbāni. Imasmiṃ sutte vaṭṭameva kathitaṃ. Sesaṃ sabbattha uttānatthamevāti.</paragraph>
    <centered line="8">Dhanavaggo paṭhamo.</centered>
  </content>
</document>