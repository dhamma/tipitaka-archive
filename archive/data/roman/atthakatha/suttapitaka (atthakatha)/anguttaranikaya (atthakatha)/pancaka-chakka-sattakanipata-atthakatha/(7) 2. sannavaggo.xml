<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403a.att6.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/(7) 2. sannavaggo.xml</archivePath>
<title>(7) 2. Saññāvaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">(7) 2. Saññāvaggo</chapter>
<subhead line="2">1-2. Saññāsuttadvayavaṇṇanā</subhead>
<paragraph line="3" number="61-62">Dutiyassa paṭhame <bold>mahapphalā</bold>ti vipākaphalena mahapphalā. Vipākānisaṃseneva <bold>mahānisaṃsā. Amatogadhā</bold>ti nibbānapatiṭṭhā. <bold>Sabbaloke</bold><pageBreak edition="P" number="3.0263" /><bold>anabhiratisaññā</bold>ti sabbasmiṃ tedhātusannivese loke ukkaṇṭhitassa uppajjanakasaññā. Dutiyaṃ uttānatthameva.</paragraph>
<subhead line="4">3-4. Vaḍḍhasuttadvayavaṇṇanā</subhead>
<paragraph line="5" number="63-64">Tatiye <pageBreak edition="V" number="3.0031" /><bold>varādāyī</bold>ti uttamassa varassa ādāyako. Sesamettha catutthe ca uttānatthamevāti.</paragraph>
<subhead line="6">5. Sākacchasuttavaṇṇanā</subhead>
<paragraph line="7" number="65">Pañcame <bold>alaṃsākaccho</bold>ti sākacchāya yutto. <bold>Āgataṃ pañha</bold>nti pucchitaṃ pañhaṃ. <bold>Byākattā hotī</bold>ti vissajjitā hoti.</paragraph>
<subhead line="8">6. Sājīvasuttavaṇṇanā</subhead>
<paragraph line="9" number="66">Chaṭṭhe <pageBreak edition="M" number="3.0031" /><bold>alaṃsājīvo</bold>ti sājīvāya yutto. <bold>Sājīvo</bold>ti pañhapucchanañceva pañhavissajjanañca. Sabbepi hi sabrahmacārino pañhaṃ upajīvanti, tenetaṃ pañhapucchanavissajjanaṃ samānājīvatāya sājīvoti vuttaṃ. <bold>Kataṃ pañha</bold>nti abhisaṅkhataṃ pañhaṃ.</paragraph>
<subhead line="10">7-10. Paṭhamaiddhipādasuttādivaṇṇanā</subhead>
<paragraph line="11" number="67-70">Sattame <bold>ussoḷhī</bold>ti adhimattavīriyaṃ. Aṭṭhame attano bodhimaṇḍe paṭividdhe āgamanaiddhipāde kathetvā upari attanova cha abhiññā kathesīti. Navamadasamesu vipassanā kathitā. Sesaṃ sabbattha uttānamevāti.</paragraph>
<centered line="12">Saññāvaggo dutiyo.</centered>
</body>
</document>