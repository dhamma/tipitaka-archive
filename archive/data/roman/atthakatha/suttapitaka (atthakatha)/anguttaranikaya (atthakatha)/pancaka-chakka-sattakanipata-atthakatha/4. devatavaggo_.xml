<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403a.att42.xml</normativeSource>
<archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/4. devatavaggo_.xml</archivePath>
<title>4. Devatāvaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</title>
</metadata>
<body>
<chapter line="1">4. Devatāvaggo</chapter>
<subhead line="2">5. Paṭhamamittasuttavaṇṇanā</subhead>
<paragraph line="3" number="36">Catutthassa <pageBreak edition="V" number="3.0164" />pañcame <bold>duddada</bold>nti duppariccajaṃ mahārahaṃ bhaṇḍakaṃ. <bold>Dukkaraṃ karotī</bold>ti kātuṃ asukaraṃ kammaṃ karoti. <bold>Dukkhamaṃ khamatī</bold>ti sahāyassa atthāya duradhivāsaṃ adhivāseti. <bold>Guyhamassa āvikarotī</bold>ti attano guyhaṃ tassa āvikaroti. <bold>Guyhamassa pariguhatī</bold>ti tassa guyhaṃ aññesaṃ nācikkhati. <bold>Khīṇena nātimaññatī</bold>ti tassa bhoge khīṇe tena khayena taṃ nātimaññati, tasmiṃ omānaṃ attani ca atimānaṃ na karoti.</paragraph>
<subhead line="4">6. Dutiyamittasuttavaṇṇanā</subhead>
<paragraph line="5" number="37">Chaṭṭhe <bold>vattā</bold>ti vacanakusalo. <bold>Vacanakkhamo</bold>ti vacanaṃ khamati, dinnaṃ ovādaṃ karoti. <bold>Gambhīra</bold>nti guyhaṃ rahassaṃ jhānanissitaṃ vipassanāmaggaphalanibbānanissitaṃ.</paragraph>
<subhead line="6">7. Paṭhamapaṭisambhidāsuttavaṇṇanā</subhead>
<paragraph line="7" number="38">Sattame <pageBreak edition="P" number="4.0025" /><bold>idaṃ me cetaso līnatta</bold>nti uppanne cetaso līnatte ‘‘idaṃ me cetaso līnatta’’nti yathāsabhāvato jānāti. <bold>Ajjhattaṃ saṃkhittaṃ</bold>nāma thinamiddhānugataṃ. <bold>Bahiddhā vikkhittaṃ</bold>nāma pañcasu kāmaguṇesu <pageBreak edition="M" number="3.0163" />vikkhittaṃ. <bold>Vedanā</bold>tiādīni papañcamūlavasena gahitāni. Vedanā hi taṇhāya mūlaṃ sukhavasena taṇhuppattito, saññā diṭṭhiyā mūlaṃ avibhūtārammaṇe diṭṭhiuppattito, vitakko mānassa mūlaṃ vitakkavasena asmīti mānuppattito. <bold>Sappāyāsappāyesū</bold>ti upakārānupakāresu. <bold>Nimitta</bold>nti kāraṇaṃ. Sesaṃ sabbattha uttānatthamevāti.</paragraph>
<centered line="8">Devatāvaggo catuttho.</centered>
</body>
</document>