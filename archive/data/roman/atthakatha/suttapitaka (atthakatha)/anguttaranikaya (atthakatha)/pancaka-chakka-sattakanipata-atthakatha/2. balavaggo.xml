<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403a.att1.xml</normativeSource>
    <archivePath>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/2. balavaggo.xml</archivePath>
    <baseFileName>2. balavaggo</baseFileName>
    <titlePath>2. Balavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">2. Balavaggo</chapter>
    <subhead line="2">1. Ananussutasuttavaṇṇanā</subhead>
    <paragraph line="3" number="11"> Dutiyassa <pageBreak edition="M" number="3.0004" /> paṭhame <bold>pubbāhaṃ, bhikkhave, ananussutesu dhammesū</bold>ti ahaṃ, bhikkhave, pubbe ananussutesu catūsu saccadhammesu. <bold>Abhiññāvosānapāramippatto paṭijānāmī</bold>ti catūsu saccesu catūhi maggehi soḷasavidhassa kiccassa karaṇena abhijānitvā vosānapāramiṃ sabbesaṃ kiccānaṃ niṭṭhitattā katakiccabhāvaṃ pāraṃ patto paṭijānāmīti mahābodhipallaṅke attano āgamanīyaguṇaṃ dasseti. <bold>Tathāgatassā</bold>ti aṭṭhahi kāraṇehi tathāgatassa. <bold>Tathāgatabalānī</bold>ti yathā tehi gantabbaṃ, tatheva gatāni pavattāni ñāṇabalāni. <bold>Āsabhaṃ ṭhāna</bold>nti seṭṭhaṭṭhānaṃ. <bold>Sīhanāda</bold>nti abhītanādaṃ. <bold>Brahmacakka</bold>nti seṭṭhacakkaṃ. <bold>Pavattetī</bold>ti katheti.</paragraph>
    <subhead line="4">2. Kūṭasuttavaṇṇanā</subhead>
    <paragraph line="5" number="12"> Dutiye <pageBreak edition="P" number="3.0226" /><bold>sekhabalānī</bold>ti sekhānaṃ ñāṇabalāni. <bold>Agga</bold>nti uttamaṃ. Sesabalāni gopānasiyo kūṭaṃ viya saṅgaṇhātīti <bold>saṅgāhikaṃ</bold>. Tāneva balāni saṃhatāni karotīti <bold>saṅghātaniyaṃ</bold>.</paragraph>
    <subhead line="6">3. Saṃkhittasuttavaṇṇanā</subhead>
    <paragraph line="7" number="13"> Tatiye <pageBreak edition="V" number="3.0005" /> tattha muṭṭhassacce na kampatīti <bold>satibalaṃ</bold>. Uddhacce na kampatīti <bold>samādhibalaṃ</bold>.</paragraph>
    <subhead line="8">4. Vitthatasuttavaṇṇanā</subhead>
    <paragraph line="9" number="14"> Catutthe <bold>satinepakkenā</bold>ti ettha nepakkaṃ vuccati paññā, sā satiyā upakārakabhāvena gahitā.</paragraph>
    <subhead line="10">5. Daṭṭhabbasuttavaṇṇanā</subhead>
    <paragraph line="11" number="15"> Pañcame savisayasmiṃyeva lokiyalokuttaradhamme kathetuṃ <bold>kattha ca, bhikkhave, saddhābalaṃ daṭṭhabba</bold>ntiādimāha. Yathā hi cattāro seṭṭhiputtā, rājāti rājapañcamesu sahāyesu ‘‘nakkhattaṃ kīḷissāmā’’ti vīthiṃ otiṇṇesu ekassa seṭṭhiputtassa gehaṃ gatakāle itare cattāro <pageBreak edition="M" number="3.0005" /> tuṇhī nisīdanti, gehasāmikova ‘‘imesaṃ khādanīyaṃ bhojanīyaṃ detha, gandhamālālaṅkārādīni dethā’’ti gehe vicāreti. Dutiyatatiyacatutthassa gehaṃ gatakāle itare cattāro tuṇhī nisīdanti, gehasāmikova ‘‘imesaṃ khādanīyaṃ bhojanīyaṃ detha, gandhamālālaṅkārādīni dethā’’ti gehe vicāreti. Atha sabbapacchā rañño gehaṃ gatakāle kiñcāpi rājā sabbattha issaro, imasmiṃ pana kāle attano geheyeva ‘‘imesaṃ khādanīyaṃ bhojanīyaṃ detha, gandhamālālaṅkārādīni dethā’’ti vicāreti, evamevaṃ saddhāpañcamesu balesu tesu sahāyesu ekato vīthiṃ otarantesu viya ekārammaṇe uppajjamānesupi yathā paṭhamassa gehe itare cattāro tuṇhī nisīdanti, gehasāmikova vicāreti, evaṃ sotāpattiyaṅgāni patvā adhimokkhalakkhaṇaṃ saddhābalameva jeṭṭhakaṃ hoti pubbaṅgamaṃ, sesāni tadanvayāni honti. Yathā dutiyassa gehe itare cattāro tuṇhī nisīdanti, gehasāmikova vicāreti, evaṃ sammappadhānāni patvā paggahalakkhaṇaṃ vīriyabalameva jeṭṭhakaṃ hoti pubbaṅgamaṃ <pageBreak edition="P" number="3.0227" />, sesāni tadanvayāni honti. Yathā tatiyassa gehe itare cattāro tuṇhī nisīdanti, gehasāmikova vicāreti, evaṃ satipaṭṭhānāni patvā upaṭṭhānalakkhaṇaṃ satibalameva jeṭṭhakaṃ hoti pubbaṅgamaṃ, sesāni tadanvayāni honti. Yathā catutthassa gehe itare cattāro <pageBreak edition="V" number="3.0006" /> tuṇhī nisīdanti, gehasāmikova vicāreti, evaṃ jhānavimokkhe patvā avikkhepalakkhaṇaṃ samādhibalameva jeṭṭhakaṃ hoti pubbaṅgamaṃ, sesāni tadanvayāni honti. Sabbapacchā rañño gehaṃ gatakāle pana yathā itare cattāro tuṇhī nisīdanti, rājāva gehe vicāreti, evameva ariyasaccāni patvā pajānanalakkhaṇaṃ paññābalameva jeṭṭhakaṃ hoti pubbaṅgamaṃ, sesāni tadanvayāni hontīti evamidha pañca balāni missakāni kathitāni. Chaṭṭhaṃ uttānatthameva. Evaṃ purimavagge ca idha ca aṭṭhasu suttesu sekhabalāneva kathitāni. Karaṇḍakolavāsī mahādattatthero panāha – ‘‘heṭṭhā catūsu suttesu sekhabalāni kathitāni, upari catūsu asekhabalānī’’ti.</paragraph>
    <subhead line="12">7. Paṭhamahitasuttavaṇṇanā</subhead>
    <paragraph line="13" number="17"> Sattame sīlādayo missakāva kathitā. <bold>Vimuttī</bold>ti arahattaphalavimuttiyeva. <bold>Vimuttiñāṇadassanaṃ</bold> paccavekkhaṇañāṇaṃ, taṃ lokiyameva.</paragraph>
    <subhead line="14">8-10. Dutiyahitasuttādivaṇṇanā</subhead>
    <paragraph line="15" number="18-20"> Aṭṭhame <pageBreak edition="M" number="3.0006" /> dussīlo bahussuto kathito, navame appassuto dussīlo, dasame bahussuto khīṇāsavoti.</paragraph>
    <centered line="16">Balavaggo dutiyo.</centered>
  </content>
</document>