<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403a.att12.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/(13) 3. gilanavaggo.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha</directory>
    <basename>(13) 3. gilanavaggo</basename>
    <titlePath>(13) 3. Gilānavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">(13) 3. Gilānavaggo</chapter>
    <subhead line="2">4. Dutiyaupaṭṭhākasuttavaṇṇanā</subhead>
    <paragraph line="3" number="124"> Tatiyassa catutthe <bold>nappaṭibalo</bold>ti kāyabalena ca ñāṇabalena ca asamannāgato. <bold>Āmisantaro</bold>ti āmisahetuko cīvarādīni paccāsīsamāno.</paragraph>
    <subhead line="4">5-6. Anāyussāsuttadvayavaṇṇanā</subhead>
    <paragraph line="5" number="125-126"> Pañcame <pageBreak edition="Vipassana Research Institut" number="3.0047" /><bold>anāyussā</bold>ti āyupacchedanā, na āyuvaḍḍhanā. Chaṭṭhepi eseva nayo.</paragraph>
    <subhead line="6">7. Vapakāsasuttavaṇṇanā</subhead>
    <paragraph line="7" number="127"> Sattame <bold>nālaṃ saṅghamhā vapakāsitu</bold>nti saṅghato nikkhamitvā ekako vasituṃ na yutto. Kāmañcesa saṅghamajjhepi vasituṃ ayuttova asaṅghasobhanatāya, ovādānusāsanippaṭibaddhattā pana nippariyāyeneva saṅghamhā vapakāsituṃ na yutto. <bold>Alaṃ saṅghamhā vapakāsitu</bold>nti cātuddisattā saṅghamhā nikkhamma ekako vasituṃ yutto, saṅghasobhanatāya pana saṅghepi vasituṃ yuttoyeva. Aṭṭhamaṃ uttānatthameva.</paragraph>
    <subhead line="8">9. Parikuppasuttavaṇṇanā</subhead>
    <paragraph line="9" number="129"> Navame <bold>āpāyikā</bold>ti apāyagāmino. <bold>Nerayikā</bold>ti nirayagāmino. <bold>Parikuppā</bold>ti <pageBreak edition="Pali Text Society" number="3.0283" /> parikuppanasabhāvā purāṇavaṇasadisā. <bold>Atekicchā</bold>ti akattabbaparikammā. Dasamaṃ uttānatthamevāti.</paragraph>
    <centered line="10">Gilānavaggo tatiyo.</centered>
  </content>
</document>