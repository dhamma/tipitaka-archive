<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403a.att9.xml</normativeSource>
    <source>roman/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha/(10) 5. kakudhavaggo.xml</source>
    <script>roman</script>
    <directory>/atthakatha/suttapitaka (atthakatha)/anguttaranikaya (atthakatha)/pancaka-chakka-sattakanipata-atthakatha</directory>
    <basename>(10) 5. kakudhavaggo</basename>
    <titlePath>(10) 5. Kakudhavaggo - Pañcaka-chakka-sattakanipāta-aṭṭhakathā - Aṅguttaranikāya (aṭṭhakathā) - Suttapiṭaka (aṭṭhakathā) - Aṭṭhakathā</titlePath>
  </metadata>
<content>
    <chapter line="1">(10) 5. Kakudhavaggo</chapter>
    <subhead line="2">1-2. Sampadāsuttadvayavaṇṇanā</subhead>
    <paragraph line="3" number="91-92"> Pañcamassa <pageBreak edition="Vipassana Research Institut" number="3.0041" /> paṭhame pañca sampadā missikā kathitā. Dutiye purimā catasso missikā, pañcamī lokikāva.</paragraph>
    <subhead line="4">3. Byākaraṇasuttavaṇṇanā</subhead>
    <paragraph line="5" number="93"> Tatiye <bold>aññābyākaraṇānī</bold>ti arahattabyākaraṇāni. <bold>Mandattā</bold>ti mandabhāvena aññāṇena. <bold>Momūhattā</bold>ti atimūḷhabhāvena. <bold>Aññaṃ byākarotī</bold>ti arahattaṃ pattosmīti katheti. <bold>Icchāpakato</bold>ti icchāya abhibhūto. <bold>Adhimānenā</bold>ti adhigatamānena. <bold>Sammadevā</bold>ti hetunā nayena kāraṇeneva.</paragraph>
    <subhead line="6">4-5. Phāsuvihārasuttādivaṇṇanā</subhead>
    <paragraph line="7" number="94-95"> Catutthe <bold>phāsuvihārā</bold>ti sukhavihārā. Pañcame <bold>akuppa</bold>nti arahattaṃ.</paragraph>
    <subhead line="8">6. Sutadharasuttavaṇṇanā</subhead>
    <paragraph line="9" number="96"> Chaṭṭhe <pageBreak edition="Myanmar" number="3.0041" /><bold>appaṭṭho</bold>ti appasamārambho. <bold>Appakicco</bold>ti appakaraṇīyo. <bold>Subharo</bold>ti sukhena bharitabbo suposo. <bold>Susantoso</bold>ti tīhi santosehi suṭṭhu santoso. <bold>Jīvitaparikkhāresū</bold>ti jīvitasambhāresu. <bold>Appāhāro</bold>ti mandāhāro. <bold>Anodarikatta</bold>nti na odarikabhāvaṃ amahagghasabhāvaṃ anuyutto. <bold>Appamiddho</bold>ti <pageBreak edition="Pali Text Society" number="3.0277" /> na bahuniddo. Sattamaṭṭhamāni uttānatthāni.</paragraph>
    <subhead line="10">9. Sīhasuttavaṇṇanā</subhead>
    <paragraph line="11" number="99"> Navame <pageBreak edition="Vipassana Research Institut" number="3.0042" /><bold>sakkaccaññeva deti no asakkacca</bold>nti anavaññāya avirajjhitvāva deti, no avaññāya virajjhitvā. <bold>Mā me yoggapatho nassā</bold>ti mayā katayoggapatho mayhaṃ mā nassatu, ‘‘eko sīho uṭṭhāya biḷāraṃ paharanto virajjhitvā paharī’’ti evaṃ vattāro mā hontūti attho. <bold>Annabhāranesādāna</bold>nti ettha annaṃ vuccati yavabhattaṃ, taṃ bhāro etesanti annabhārā. Yācakānaṃ etaṃ nāmaṃ. Nesādā vuccanti sākuṇikā. Iti sabbapacchimāya koṭiyā etesaṃ yācakanesādānampi sakkaccameva deseti.</paragraph>
    <subhead line="12">10. Kakudhatherasuttavaṇṇanā</subhead>
    <paragraph line="13" number="100"> Dasame <bold>attabhāvapaṭilābho</bold>ti sarīrapaṭilābho. <bold>Dve vā tīṇi vā māgadhakāni gāmakkhettānī</bold>ti ettha māgadhikaṃ gāmakkhettaṃ atthi khuddakaṃ, atthi majjhimaṃ, atthi mahantaṃ. Khuddakaṃ gāmakkhettaṃ ito cattālīsaṃ usabhāni, ito cattālīsanti gāvutaṃ hoti, majjhimaṃ ito gāvutaṃ, ito gāvutanti aḍḍhayojanaṃ hoti, mahantaṃ ito diyaḍḍhagāvutaṃ, ito diyaḍḍhagāvutanti tigāvutaṃ hoti. Tesu khuddakena gāmakkhettena tīṇi, khuddakena ca majjhimena ca dve gāmakkhettāni tassa attabhāvo. Tigāvutañhissa sarīraṃ. <bold>Pariharissāmī</bold>ti paṭijaggissāmi gopayissāmi. <bold>Rakkhasseta</bold>nti rakkhassu etaṃ. <bold>Moghapuriso</bold>ti tucchapuriso. <bold>Nāssassā</bold>ti na <pageBreak edition="Myanmar" number="3.0042" /> etassa bhaveyya. <bold>Samudācareyyāmā</bold>ti <pageBreak edition="Pali Text Society" number="3.0278" /> katheyyāma. <bold>Sammannatī</bold>ti sammānaṃ karoti. <bold>Yaṃ tumo karissati tumova tena paññāyissatī</bold>ti yaṃ esa karissati, esova tena kammena pākaṭo bhavissati. Sesaṃ sabbattha uttānatthamevāti.</paragraph>
    <centered line="14">Kakudhavaggo pañcamo.</centered>
    <centered line="15">Dutiyapaṇṇāsakaṃ niṭṭhitaṃ.</centered>
    <title line="16">3. Tatiyapaṇṇāsakaṃ</title>
  </content>
</document>