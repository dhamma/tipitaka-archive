<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02a3.att10.xml</normativeSource>
    <archivePath>roman/atthakatha/vinayapitaka (atthakatha)/culavagga-atthakatha/11. pancasatikakkhandhakam.xml</archivePath>
    <baseFileName>11. pancasatikakkhandhakam</baseFileName>
    <titlePath>11. Pañcasatikakkhandhakaṃ - Cūḷavagga-aṭṭhakathā - Vinayapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">11. Pañcasatikakkhandhakaṃ</chapter>
    <subhead line="2">Khuddānukhuddakasikkhāpadakathā</subhead>
    <paragraph line="3" number="441"> Pañcasatikakkhandhake <pageBreak edition="Vipassana Research Institut" number="0.0133" /><pageBreak edition="Myanmar" number="0.0133" /> – <bold>cattāri pārājikāni ṭhapetvā avasesāni khuddānukhuddakānī</bold>ti evamādi ekasikkhāpadampi apariccajitvā sabbesaṃ saṅgahetabbabhāvadassanatthaṃ pariyāyena vuttaṃ. <bold>Idaṃ vo samaṇāna</bold>nti idaṃ samaṇānaṃ. Padapūraṇamatte vokāro.</paragraph>
    <paragraph line="4" number="443"><bold>Idampi te āvuso ānanda dukkaṭa</bold>nti ‘‘idaṃ tayā duṭṭhu kata’’nti kevalaṃ garahantehi therehi vuttaṃ <pageBreak edition="Pali Text Society" number="6.1297" />, na āpattiṃ sandhāya vuttaṃ. Na hi te āpattānāpattiṃ na jānanti. Idāneva cetaṃ anussāvitaṃ – ‘‘saṅgho apaññattaṃ na paññapeti, paññattaṃ na samucchindatī’’ti. <bold>Desehi taṃ dukkaṭa</bold>nti idampi ca ‘‘āma, bhante, duṭṭhu mayā kata’’nti evaṃ paṭijānāhi, taṃ dukkaṭanti idaṃ sandhāya vuttaṃ, na āpattidesanaṃ. Thero pana yasmā asatiyā na pucchi na anādarena, tasmā tattha duṭṭhukatabhāvampi asallakkhento ‘‘nāhaṃ taṃ dukkaṭaṃ passāmī’’ti vatvā theresu gāravaṃ dassento ‘‘apicāyasmantānaṃ sandhāya desemi taṃ dukkaṭa’’nti āha. Yathā tumhe vadatha, tathā paṭijānāmīti vuttaṃ hoti. Eseva nayo avasesesu catūsu ṭhānesu. Sesamettha yaṃ vattabbaṃ siyā, taṃ nidānavaṇṇanāyameva vuttaṃ.</paragraph>
    <centered line="5">Khuddānukhuddakasikkhāpadakathā niṭṭhitā.</centered>
    <centered line="6">Pañcasatikakkhandhakavaṇṇanā niṭṭhitā.</centered>
  </content>
</document>