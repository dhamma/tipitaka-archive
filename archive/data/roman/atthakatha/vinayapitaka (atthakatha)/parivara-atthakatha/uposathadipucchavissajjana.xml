<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02a4.att5.xml</normativeSource>
    <archivePath>roman/atthakatha/vinayapitaka (atthakatha)/parivara-atthakatha/uposathadipucchavissajjana.xml</archivePath>
    <baseFileName>uposathadipucchavissajjana</baseFileName>
    <titlePath>Uposathādipucchāvissajjanā - Parivāra-aṭṭhakathā - Vinayapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <chapter line="1">Uposathādipucchāvissajjanā</chapter>
    <paragraph line="2" number="332"> ‘‘Uposathakammassa <pageBreak edition="M" number="0.0185" /><pageBreak edition="V" number="0.0185" /> ko ādī’’tiādīnaṃ pucchānaṃ vissajjane <bold>sāmaggī ādī</bold>ti ‘‘uposathaṃ karissāmā’’ti sīmaṃ sodhetvā chandapārisuddhiṃ āharitvā sannipatitānaṃ kāyasāmaggī ādi. <bold>Kiriyā majjhe</bold>ti pubbakiccaṃ katvā pātimokkhaosāraṇakiriyā majjhe. <bold>Niṭṭhānaṃ pariyosāna</bold>nti ‘‘tattha sabbeheva samaggehi sammodamānehi avivadamānehi sikkhitabba’’nti idaṃ pātimokkhaniṭṭhānaṃ pariyosānaṃ. <bold>Pavāraṇākammassa sāmaggī ādī</bold>ti ‘‘pavāraṇaṃ karissāmā’’ti sīmaṃ sodhetvā chandapavāraṇaṃ āharitvā sannipatitānaṃ kāyasāmaggī ādi. <bold>Kiriyā majjhe</bold>ti pavāraṇāñatti ca pavāraṇākathā ca majjhe, saṅghanavakassa ‘‘passanto paṭikarissāmī’’ti vacanaṃ pariyosānaṃ. Tajjanīyakammādīsu <bold>vatthu</bold> nāma yena vatthunā kammāraho hoti, taṃ vatthu. <bold>Puggalo</bold>ti yena taṃ vatthu kataṃ, so puggalo. <bold>Kammavācā pariyosāna</bold>nti ‘‘kataṃ saṅghena itthannāmassa bhikkhuno tajjanīyakammaṃ, khamati saṅghassa, tasmā tuṇhī, evametaṃ dhārayāmī’’ti evaṃ tassā tassā kammavācāya avasānavacanaṃ pariyosānaṃ. Sesaṃ sabbattha uttānamevāti</paragraph>
    <centered line="3">Uposathādipucchāvissajjanāvaṇṇanā niṭṭhitā.</centered>
    <subhead line="4">Atthavasapakaraṇāvaṇṇanā</subhead>
    <paragraph line="5" number="334"> Atthavasapakaraṇe – <bold>dasa atthavase</bold>tiādīsu yaṃ vattabbaṃ taṃ paṭhamapārājikavaṇṇanāyameva vuttaṃ. <bold>Yaṃ saṅghasuṭṭhu taṃ saṅghaphāsū</bold>tiādīsu uparimaṃ uparimaṃ padaṃ heṭṭhimassa heṭṭhimassa padassa attho.</paragraph>
    <paragraph line="6"><bold>Atthasataṃ</bold><pageBreak edition="V" number="0.0186" /><bold>dhammasata</bold>ntiādimhi pana yadetaṃ dasasu padesu ekekaṃ mūlaṃ katvā dasakkhattuṃ yojanāya padasataṃ <pageBreak edition="P" number="7.1347" /> vuttaṃ. Tattha pacchimassa pacchimassa padassa vasena atthasataṃ purimassa purimassa vasena dhammasataṃ veditabbaṃ. Atha vā ye dasa atthavase paṭicca tathāgatena sāvakānaṃ sikkhāpadaṃ paññattaṃ, ye pubbe paṭhamapārājikavaṇṇanāyaṃ ‘‘tattha saṅghasuṭṭhutā nāma saṅghassa suṭṭhubhāvo ‘suṭṭhu devā’ti āgataṭṭhāne viya ‘suṭṭhu bhante’ti vacanasampaṭicchanabhāvo, yo ca tathāgatassa vacanaṃ sampaṭicchati, tassa taṃ dīgharattaṃ <pageBreak edition="M" number="0.0186" /> hitāya sukhāya hoti, tasmā saṅghassa ‘suṭṭhu bhante’ti mama vacanasampaṭicchanatthaṃ paññapessāmi asampaṭicchane ādīnavaṃ sampaṭicchane ca ānisaṃsaṃ dassetvā na balakkārena abhibhavitvāti etamatthaṃ āvikaronto āha – saṅghasuṭṭhutāyā’’ti evamādinā nayena vaṇṇitā, tesaṃ idha dasakkhattuṃ āgatattā atthasataṃ tadatthajotakānañca padānaṃ vasena dhammasataṃ veditabbaṃ. Idāni atthajotakānaṃ niruttīnaṃ vasena niruttisataṃ, dhammabhūtānaṃ niruttīnaṃ vasena niruttisatanti dve niruttisatāni, atthasate ñāṇasataṃ, dhammasate ñāṇasataṃ, dvīsu niruttisatesu dve ñāṇasatānīti cattāri ñāṇasatāni ca veditabbāni.</paragraph>
    <gatha1 line="7">‘‘Atthasataṃ dhammasataṃ, dve niruttisatāni;</gatha1>
    <gathalast line="8">Cattāri ñāṇasatāni, atthavase pakaraṇe’’ti.</gathalast>
    <paragraph line="9">Iti hi yaṃ vuttaṃ, idametaṃ paṭicca vuttanti.</paragraph>
    <centered line="10">Iti samantapāsādikāya vinayasaṃvaṇṇanāya</centered>
    <centered line="11">Mahāvaggavaṇṇanā niṭṭhitā.</centered>
  </content>
</document>