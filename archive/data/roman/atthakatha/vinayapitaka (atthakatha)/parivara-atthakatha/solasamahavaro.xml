<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02a4.att0.xml</normativeSource>
    <archivePath>roman/atthakatha/vinayapitaka (atthakatha)/parivara-atthakatha/solasamahavaro.xml</archivePath>
    <baseFileName>solasamahavaro</baseFileName>
    <titlePath>Soḷasamahāvāro - Parivāra-aṭṭhakathā - Vinayapiṭaka (aṭṭhakathā) - Aṭṭhakathā</titlePath>
    <versions>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Vinayapiṭake</nikaya>
    <book line="3">Parivāra-aṭṭhakathā</book>
    <chapter line="4">Soḷasamahāvāro</chapter>
    <subhead line="5">Paññattivāravaṇṇanā</subhead>
    <gatha1 line="6">Visuddhaparivārassa <pageBreak edition="Pali Text Society" number="7.1301" /><pageBreak edition="Myanmar" number="0.0137" /><pageBreak edition="Vipassana Research Institut" number="0.0137" />, parivāroti sāsane;</gatha1>
    <gathalast line="7">Dhammakkhandhasarīrassa, khandhakānaṃ anantarā.</gathalast>
    <gatha1 line="8">Saṅgahaṃ yo samāruḷho, tassa pubbāgataṃ nayaṃ;</gatha1>
    <gathalast line="9">Hitvā dāni karissāmi, anuttānatthavaṇṇanaṃ.</gathalast>
    <paragraph line="10" number="1"> Tattha <pageBreak edition="Vipassana Research Institut" number="0.0138" /><bold>yaṃ tena bhagavatā…pe… paññatta</bold>nti ādinayappavattāya tāva pucchāya ayaṃ saṅkhepattho – yo so bhagavā sāsanassa ciraṭṭhitikatthaṃ dhammasenāpatinā saddhammagāravabahumānavegasamussitaṃ añjaliṃ sirasmiṃ patiṭṭhāpetvā yācito dasa atthavase paṭicca vinayapaññattiṃ paññapesi, tena bhagavatā tassa tassa sikkhāpadassa paññattikālaṃ jānatā, tassā tassā sikkhāpadapaññattiyā dasa atthavase passatā; apica pubbenivāsādīhi jānatā, dibbena cakkhunā passatā, tīhi vijjāhi chahi vā pana abhiññāhi jānatā, sabbattha appaṭihatena samantacakkhunā passatā, sabbadhammajānanasamatthāya paññāya jānatā, sabbasattānaṃ cakkhuvisayātītāni tirokuṭṭādigatāni cāpi rūpāni ativisuddhena maṃsacakkhunā ca passatā, attahitasādhikāya samādhipadaṭṭhānāya paṭivedhapaññāya jānatā, parahitasādhikāya karuṇāpadaṭṭhānāya <pageBreak edition="Pali Text Society" number="7.1302" /> desanāpaññāya passatā, arahatā sammāsambuddhena ‘‘yaṃ paṭhamaṃ pārājikaṃ paññattaṃ, taṃ kattha paññattaṃ, kaṃ ārabbha paññattaṃ, kismiṃ vatthusmiṃ paññattaṃ, atthi tattha paññatti…pe… kenābhata’’nti.</paragraph>
    <paragraph line="11" number="2"> Pucchāvissajjane <pageBreak edition="Myanmar" number="0.0138" /> pana <bold>‘‘yaṃ tena bhagavatā jānatā passatā arahatā sammāsambuddhena paṭhamaṃ pārājika’’</bold>nti idaṃ kevalaṃ pucchāya āgatassa ādipadassa paccuddharaṇamattameva, <bold>‘‘kattha paññattanti vesāliyā paññattaṃ; kaṃ ārabbhāti sudinnaṃ kalandaputtaṃ ārabbhā’’</bold>ti evamādinā pana nayena punapi ettha ekekaṃ padaṃ pucchitvāva vissajjitaṃ. <bold>Ekā paññattī</bold>ti ‘‘yo pana bhikkhu methunaṃ dhammaṃ paṭiseveyya pārājiko hoti asaṃvāso’’ti ayaṃ ekā paññatti. <bold>Dve anupaññattiyo</bold>ti ‘‘antamaso tiracchānagatāyapī’’ti ca, ‘‘sikkhaṃ apaccakkhāyā’’ti ca makkaṭivajjiputtakavatthūnaṃ vasena vuttā – imā dve anupaññattiyo. Ettāvatā ‘‘atthi tattha paññatti anupaññatti anuppannapaññattī’’ti imissā pucchāya dve koṭṭhāsā vissajjitā honti. Tatiyaṃ vissajjetuṃ pana <bold>‘‘anuppannapaññatti tasmiṃ natthī’’</bold>ti vuttaṃ. Ayañhi <bold>anuppannapaññatti</bold> nāma anuppanne dose paññattā; sā aṭṭhagarudhammavasena bhikkhunīnaṃyeva āgatā, aññatra natthi. Tasmā vuttaṃ ‘‘anuppannapaññatti tasmiṃ natthī’’ti. <bold>Sabbatthapaññattī</bold>ti majjhimadese ceva paccantimajanapadesu ca sabbatthapaññatti. Vinayadharapañcamena gaṇena ‘‘upasampadā, guṇaṅguṇūpāhanā, dhuvanahānaṃ, cammattharaṇa’’nti imāni hi cattāri sikkhāpadāni majjhimadeseyeva paññatti. Ettheva etehi āpatti hoti, na paccantimajanapadesu. Sesāni sabbāneva sabbatthapaññatti nāma.</paragraph>
    <paragraph line="12"><bold>Sādhāraṇapaññattī</bold>ti <pageBreak edition="Vipassana Research Institut" number="0.0139" /> bhikkhūnañceva bhikkhunīnañca sādhāraṇapaññatti; suddhabhikkhūnameva hi suddhabhikkhunīnaṃ vā paññattaṃ sikkhāpadaṃ <bold>asādhāraṇapaññatti</bold> nāma hoti. Idaṃ pana bhikkhuṃ ārabbha uppanne vatthusmiṃ ‘‘yā pana bhikkhunī chandaso methunaṃ dhammaṃ paṭiseveyya, antamaso tiracchānagatenapi pārājikā hoti asaṃvāsā’’ti bhikkhunīnampi <pageBreak edition="Pali Text Society" number="7.1303" /> paññattaṃ, vinītakathāmattameva hi tāsaṃ natthi, sikkhāpadaṃ pana atthi, tena vuttaṃ ‘‘sādhāraṇapaññattī’’ti. <bold>Ubhatopaññattiya</bold>mpi eseva nayo. Byañjanamattameva hi ettha nānaṃ, bhikkhūnaṃ bhikkhunīnampi sādhāraṇattā <bold>sādhāraṇapaññatti,</bold> ubhinnampi paññattattā <bold>ubhatopaññattī</bold>ti. Atthe pana bhedo natthi.</paragraph>
    <paragraph line="13"><bold>Nidānogadha</bold>nti ‘‘yassa siyā āpatti so āvikareyyā’’ti ettha sabbāpattīnaṃ anupaviṭṭhattā <bold>nidānogadhaṃ;</bold> nidāne anupaviṭṭhanti attho. <bold>Dutiyena uddesenā</bold>ti nidānogadhaṃ nidānapariyāpannampi samānaṃ ‘‘tatrime cattāro <pageBreak edition="Myanmar" number="0.0139" /> pārājikā dhammā’’tiādinā dutiyeneva uddesena uddesaṃ āgacchati. <bold>Catunnaṃ vipattīna</bold>nti sīlavipattiādīnaṃ. Paṭhamā hi dve āpattikkhandhā sīlavipatti nāma, avasesā pañca ācāravipatti nāma. Micchādiṭṭhi ca antaggāhikadiṭṭhi ca diṭṭhivipatti nāma, ājīvahetu paññattāni cha sikkhāpadāni ājīvavipatti nāma. Iti imāsaṃ catunnaṃ vipattīnaṃ idaṃ pārājikaṃ sīlavipatti nāma hoti.</paragraph>
    <paragraph line="14"><bold>Ekena samuṭṭhānenā</bold>ti dvaṅgikena ekena samuṭṭhānena. Ettha hi cittaṃ aṅgaṃ hoti, kāyena pana āpattiṃ āpajjati. Tena vuttaṃ ‘‘kāyato ca cittato ca samuṭṭhātī’’ti. <bold>Dvīhi samathehi sammatī</bold>ti ‘‘āpannosī’’ti sammukhā pucchiyamāno ‘‘āma āpannomhī’’ti paṭijānāti, tāvadeva bhaṇḍanakalahaviggahā vūpasantā honti, sakkā ca hoti taṃ puggalaṃ apanetvā uposatho vā pavāraṇā vā kātuṃ. Iti sammukhāvinayena ca paṭiññātakaraṇena cāti dvīhi samathehi sammati, na ca tappaccayā koci upaddavo hoti. Yaṃ pana upari paññattivagge ‘‘na katamena samathena sammatī’’ti vuttaṃ, taṃ samathaṃ otāretvā anāpatti kātuṃ na sakkāti imamatthaṃ sandhāya vuttaṃ.</paragraph>
    <paragraph line="15"><bold>Paññatti vinayo</bold>ti ‘‘yo pana bhikkhū’’tiādinā nayena vuttamātikā paññatti vinayoti attho. <bold>Vibhattī</bold>ti padabhājanaṃ vuccati; <bold>vibhattī</bold>ti hi vibhaṅgassevetaṃ nāmaṃ. <bold>Asaṃvaro</bold>ti <pageBreak edition="Vipassana Research Institut" number="0.0140" /> vītikkamo. <bold>Saṃvaro</bold>ti avītikkamo. <bold>Yesaṃ vattatī</bold>ti yesaṃ vinayapiṭakañca aṭṭhakathā ca sabbā paguṇāti attho. <bold>Te dhārentī</bold>ti te etaṃ paṭhamapārājikaṃ <pageBreak edition="Pali Text Society" number="7.1304" /> pāḷito ca atthato ca dhārenti; na hi sakkā sabbaṃ vinayapiṭakaṃ ajānantena etassa attho jānitunti. <bold>Kenābhata</bold>nti idaṃ paṭhamapārājikaṃ pāḷivasena ca atthavasena ca yāva ajjatanakālaṃ kena ānītanti. <bold>Paramparābhata</bold>nti paramparāya ānītaṃ.</paragraph>
    <paragraph line="16" number="3"> Idāni yāya paramparāya ānītaṃ, taṃ dassetuṃ <bold>‘‘upāli dāsako cevā</bold>’’tiādinā nayena porāṇakehi mahātherehi gāthāyo ṭhapitā <pageBreak edition="Myanmar" number="0.0140" />. Tattha yaṃ vattabbaṃ, taṃ nidānavaṇṇanāyameva vuttaṃ. Iminā nayena dutiyapārājikādipucchāvissajjanesupi vinicchayo veditabboti.</paragraph>
    <centered line="17">Mahāvibhaṅge paññattivāravaṇṇanā niṭṭhitā.</centered>
    <subhead line="18">Katāpattivārādivaṇṇanā</subhead>
    <paragraph line="19" number="157"> Ito paraṃ ‘‘methunaṃ dhammaṃ paṭisevanto kati āpattiyo āpajjatī’’ti ādippabhedo <bold>katāpattivāro,</bold> ‘‘methunaṃ dhammaṃ paṭisevantassa āpattiyo catunnaṃ vipattīnaṃ kati vipattiyo bhajantī’’ti ādippabhedo <bold>vipattivāro,</bold> ‘‘methunaṃ dhammaṃ paṭisevantassa āpattiyo sattannaṃ āpattikkhandhānaṃ katihi āpattikkhandhehi saṅgahitā’’ti ādippabhedo <bold>saṅgahavāro,</bold> ‘‘methunaṃ dhammaṃ paṭisevantassa āpattiyo channaṃ āpattisamuṭṭhānānaṃ katihi samuṭṭhānehi samuṭṭhahantī’’ti ādippabhedo <bold>samuṭṭhānavāro,</bold> ‘‘methunaṃ dhammaṃ paṭisevantassa āpattiyo catunnaṃ adhikaraṇānaṃ katamaṃ adhikaraṇa’’nti ādippabhedo <bold>adhikaraṇavāro,</bold> ‘‘methunaṃ dhammaṃ paṭisevantassa āpattiyo sattannaṃ samathānaṃ katihi samathehi sammantī’’ti ādippabhedo <bold>samathavāro,</bold> tadanantaro <bold>samuccayavāro</bold> cāti ime satta vārā uttānatthā eva.</paragraph>
    <paragraph line="20" number="188"> Tato paraṃ ‘‘methunaṃ dhammaṃ paṭisevanapaccayā pārājikaṃ kattha paññatta’’ntiādinā nayena puna paccayavasena eko <bold>paññattivāro,</bold> tassa vasena purimasadisā eva katāpattivārādayo satta vārāti evaṃ aparepi aṭṭha vārā vuttā, tepi uttānatthā eva. Iti ime aṭṭha, purimā aṭṭhāti mahāvibhaṅge soḷasa vārā dassitā. Tato paraṃ teneva nayena bhikkhunivibhaṅgepi <pageBreak edition="Vipassana Research Institut" number="0.0141" /> soḷasa vārā āgatāti evamime ubhatovibhaṅge dvattiṃsa vārā pāḷinayeneva <pageBreak edition="Pali Text Society" number="7.1305" /> veditabbā. Na hettha kiñci pubbe avinicchitaṃ nāma atthi.</paragraph>
    <centered line="21">Mahāvibhaṅge ca bhikkhunivibhaṅge ca</centered>
    <centered line="22">Soḷasamahāvāravaṇṇanā niṭṭhitā.</centered>
  </content>
</document>