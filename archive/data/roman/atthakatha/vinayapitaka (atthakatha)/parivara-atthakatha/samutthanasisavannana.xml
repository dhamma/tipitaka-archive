<?xml version="1.0"?>
<document>
<metadata>
<normativeSource>http://tipitaka.org/romn/cscd/vin02a4.att1.xml</normativeSource>
<archivePath>roman/atthakatha/vinayapitaka (atthakatha)/parivara-atthakatha/samutthanasisavannana.xml</archivePath>
<titlePath>Samuṭṭhānasīsavaṇṇanā - Parivāra-aṭṭhakathā - Vinayapiṭaka (aṭṭhakathā) - Aṭṭhakathā</titlePath>
</metadata>
<body>
<chapter line="1">Samuṭṭhānasīsavaṇṇanā</chapter>
<paragraph line="2" number="257"> Tadanantarāya <pageBreak edition="M" number="0.0141" /><pageBreak edition="V" number="0.0142" /> pana samuṭṭhānakathāya <bold>anattā iti nicchayā</bold>ti anattā iti nicchitā. <bold>Sabhāgadhammāna</bold>nti aniccākārādīhi sabhāgānaṃ saṅkhatadhammānaṃ. <bold>Nāmamattaṃ na nāyatī</bold>ti nāmamattampi na paññāyati. <bold>Dukkhahāni</bold>nti dukkhaghātanaṃ. <bold>Khandhakā yā ca mātikā</bold>ti khandhakā yā ca mātikāti attho. Ayameva vā pāṭho. <bold>Samuṭṭhānaṃ niyato kata</bold>nti samuṭṭhānaṃ niyatokataṃ niyatakataṃ; niyatasamuṭṭhānanti attho. Etena bhūtārocanacorivuṭṭhāpanaananuññātasikkhāpadattayassa saṅgaho paccetabbo. Etāneva hi tīṇi sikkhāpadāni niyatasamuṭṭhānāni, aññehi saddhiṃ asambhinnasamuṭṭhānāni.</paragraph>
<paragraph line="3"><bold>Sambhedaṃ nidānañcañña</bold>nti aññampi sambhedañca nidānañca. Tattha sambhedavacanena samuṭṭhānasambhedassa gahaṇaṃ paccetabbaṃ, tāni hi tīṇi sikkhāpadāni ṭhapetvā sesāni sambhinnasamuṭṭhānāni. Nidānavacanena sikkhāpadānaṃ paññattidesasaṅkhātaṃ nidānaṃ paccetabbaṃ. <bold>Sutte dissanti uparī</bold>ti sikkhāpadānaṃ samuṭṭhānaniyamo sambhedo nidānanti imāni tīṇi suttamhi eva dissanti; paññāyantīti attho. Tattha ‘‘ekena samuṭṭhānena samuṭṭhāti, kāyato ca cittato cā’’tiādimhi tāva purimanaye samuṭṭhānaniyamo ca sambhedo ca dissanti. Itaraṃ pana nidānaṃ nāma –</paragraph>
<gatha1 line="4">‘‘Vesāliyā rājagahe, sāvatthiyā ca āḷavī;</gatha1>
<gathalast line="5">Kosambiyā ca sakkesu, bhaggesu ceva paññattā’’ti.</gathalast>
<paragraph line="6">Evaṃ upari dissati, parato āgate sutte dissatīti veditabbaṃ.</paragraph>
<paragraph line="7"><bold>‘‘Vibhaṅge</bold><pageBreak edition="V" number="0.0143" /><bold>dvīsū’’</bold>ti gāthāya ayamattho – yaṃ sikkhāpadaṃ dvīsu vibhaṅgesu paññattaṃ uposathadivase bhikkhū ca bhikkhuniyo ca uddisanti, tassa yathāñāyaṃ samuṭṭhānaṃ pavakkhāmi, taṃ me suṇāthāti.</paragraph>
<paragraph line="8"><bold>Sañcarittānubhāsanañcā</bold>ti sañcarittañca samanubhāsanañca. <bold>Atirekañca cīvara</bold>nti atirekacīvaraṃ <pageBreak edition="P" number="7.1306" />; kathinanti attho. <bold>Lomāni padasodhammo</bold>ti eḷakalomāni <pageBreak edition="M" number="0.0142" /> ca padasodhammo ca. <bold>Bhūtaṃ saṃvidhānena cā</bold>ti bhūtārocanañca saṃvidahitvā addhānappaṭipajjanañca. <bold>Theyyadesanā coriṃ cā</bold>ti theyyasattho ca chattapāṇissa agilānassa dhammadesanā ca corivuṭṭhāpanañca. <bold>Ananuññātāya terasā</bold>ti mātāpitusāmikehi ananuññātāya saddhiṃ imāni terasa samuṭṭhānāni honti. <bold>Sadisā idha dissare</bold>ti idha ubhatovibhaṅge etesu terasasu samuṭṭhānasīsesu ekekasmiṃ aññānipi sadisāni samuṭṭhānāni dissanti.</paragraph>
<subhead line="9">Paṭhamapārājikasamuṭṭhānavaṇṇanā</subhead>
<paragraph line="10" number="258"> Idāni tāni dassetuṃ <bold>‘‘methunaṃ sukkasaṃsaggo’’</bold>tiādi vuttaṃ. Tattha <bold>methuna</bold>nti idaṃ tāva paṭhamapārājikaṃ nāma ekaṃ samuṭṭhānasīsaṃ, sesāni tena sadisāni. Tattha <bold>sukkasaṃsaggo</bold>ti sukkavissaṭṭhi ceva kāyasaṃsaggo ca. <bold>Aniyatā paṭhamikā</bold>ti paṭhamaṃ aniyatasikkhāpadaṃ. <bold>Pubbūpaparipācitā</bold>ti ‘‘jānaṃ pubbūpagataṃ bhikkhu’’nti sikkhāpadañca bhikkhuniparipācitapiṇḍapātasikkhāpadañca. <bold>Raho bhikkhuniyā sahā</bold>ti bhikkhuniyā saddhiṃ raho nisajjasikkhāpadañca.</paragraph>
<paragraph line="11"><bold>Sabhojane raho dve cā</bold>ti sabhojane kule anupakhajjanisajjasikkhāpadañca dve rahonisajjasikkhāpadāni ca. <bold>Aṅguli udake hasa</bold>nti aṅgulipatodakañca udake hasadhammasikkhāpadañca. <bold>Pahāre uggire cevā</bold>ti pahāradānasikkhāpadañca talasattikauggiraṇasikkhāpadañca. <bold>Tepaññāsā ca sekhiyā</bold>ti parimaṇḍalanivāsanādīni khuddakavaṇṇanāvasāne vuttāni tepaññāsa sekhiyasikkhāpadāni ca.</paragraph>
<paragraph line="12"><bold>Adhakkhagāmāvassutā</bold>ti bhikkhunīnaṃ adhakkhakasikkhāpadañca gāmantaragamanaṃ avassutā avassutassa <pageBreak edition="V" number="0.0144" /> hatthato khādanīyabhojanīyaggahaṇasikkhāpadañca. <bold>Talamaṭṭhañca suddhikā</bold>ti talaghātakaṃ jatumaṭṭhaṃ udakasuddhikādiyanañca. <bold>Vassaṃvuṭṭhā ca ovāda</bold>nti vassaṃvuṭṭhā chappañcayojanāni sikkhāpadañca ovādāya agamanasikkhāpadañca. <bold>Nānubandhe pavattini</bold>nti yā pana bhikkhunī vuṭṭhāpitaṃ pavattiniṃ dve vassāni nānubandheyyāti vuttasikkhāpadaṃ.</paragraph>
<paragraph line="13"><bold>Ime</bold><pageBreak edition="M" number="0.0143" /><bold>sikkhā</bold>ti imā sikkhāyo; liṅgavipariyāyo kato. <bold>Kāyamānasikā katā</bold>ti kāyacittasamuṭṭhānā katā.</paragraph>
<subhead line="14">Dutiyapārājikasamuṭṭhānavaṇṇanā</subhead>
<paragraph line="15" number="259"><bold>Adinna</bold>nti <pageBreak edition="P" number="7.1307" /> idaṃ tāva adinnādānanti vā dutiyapārājikanti vā ekaṃ samuṭṭhānasīsaṃ, sesāni tena sadisāni. Tattha <bold>viggahuttarī</bold>ti manussaviggahauttarimanussadhammasikkhāpadāni. <bold>Duṭṭhullā attakāmina</bold>nti duṭṭhullavācāattakāmapāricariyasikkhāpadāni. <bold>Amūlā aññabhāgiyā</bold>ti dve duṭṭhadosasikkhāpadāni. <bold>Aniyatā dutiyikā</bold>ti dutiyaṃ aniyatasikkhāpadaṃ.</paragraph>
<paragraph line="16"><bold>Acchinde pariṇāmane</bold>ti sāmaṃ cīvaraṃ datvā acchindanañca saṅghikalābhassa attano pariṇāmanañca. <bold>Musā omasapesuṇā</bold>ti musāvādo ca omasavādo ca bhikkhupesuññañca. <bold>Duṭṭhullā pathavīkhaṇe</bold>ti duṭṭhullāpattiārocanañca pathavīkhaṇañca. <bold>Bhūtaṃ aññāya ujjhāpe</bold>ti bhūtagāmaaññavādakaujjhāpanakasikkhāpadāni.</paragraph>
<paragraph line="17"><bold>Nikkaḍḍhanaṃ siñcanañcā</bold>ti vihārato nikkaḍḍhanañca udakena tiṇādisiñcanañca. <bold>Āmisahetu bhuttāvī</bold>ti ‘‘āmisahetu bhikkhuniyo ovadantī’’ti sikkhāpadañca, bhuttāviṃ anatirittena khādanīyādinā pavāraṇāsikkhāpadañca. <bold>Ehi anādari bhiṃsā</bold>ti ‘‘ehāvuso gāmaṃ vā’’ti sikkhāpadañca, anādariyañca bhikkhubhiṃsāpanakañca. <bold>Apanidhe ca jīvita</bold>nti pattādīnaṃ apanidhānasikkhāpadañca, sañcicca pāṇaṃ jīvitāvoropanañca.</paragraph>
<paragraph line="18"><bold>Jānaṃ sappāṇakaṃ kamma</bold>nti jānaṃ sappāṇakaudakasikkhāpadañca punakammāya ukkoṭanañca. <bold>Ūnasaṃvāsanāsanā</bold>ti <pageBreak edition="V" number="0.0145" /> ūnavīsativassasikkhāpadañca ukkhittakena saddhiṃ saṃvāsasikkhāpadañca nāsitakasāmaṇerasambhogasikkhāpadañca. <bold>Sahadhammikaṃ vilekhā</bold>ti sahadhammikaṃ vuccamānasikkhāpadañca, vilekhāya saṃvattantīti āgatasikkhāpadañca. <bold>Moho amūlakena cā</bold>ti mohanake pācittiyasikkhāpadañca, amūlakena saṅghādisesena anuddhaṃsanasikkhāpadañca.</paragraph>
<paragraph line="19"><bold>Kukkuccaṃ dhammikaṃ cīvaraṃ datvā</bold>ti kukkuccaupadahanañca, dhammikānaṃ kammānaṃ chandaṃ datvā khīyanañca, cīvaraṃ datvā khīyanañca. <bold>Pariṇāmeyya puggale</bold>ti saṅghikaṃ lābhaṃ <pageBreak edition="M" number="0.0144" /> puggalassa pariṇāmanasikkhāpadaṃ. <bold>Kiṃ te akālaṃ acchinde</bold>ti ‘‘kiṃ te ayye eso purisapuggalo karissatī’’ti āgatasikkhāpadañca, ‘‘akālacīvaraṃ kālacīvara’’nti adhiṭṭhahitvā bhājanasikkhāpadañca, bhikkhuniyā saddhiṃ cīvaraṃ parivattetvā acchindanasikkhāpadañca. <bold>Duggahī nirayena</bold><pageBreak edition="P" number="7.1308" /><bold>cā</bold>ti duggahitena duppadhāritena paraṃ ujjhāpanasikkhāpadañca, nirayena vā brahmacariyena vā abhisapanasikkhāpadañca.</paragraph>
<paragraph line="20"><bold>Gaṇaṃ vibhaṅga dubbala</bold>nti ‘‘gaṇassa cīvaralābhaṃ antarāyaṃ kareyyā’’ti ca ‘‘dhammikaṃ cīvaravibhaṅgaṃ paṭibāheyyā’’ti ca ‘‘dubbalacīvarapaccāsāya cīvarakālasamayaṃ atikkāmeyyā’’ti ca vuttasikkhāpadāni. <bold>Kathinā phāsu passaya</bold>nti ‘‘dhammikaṃ kathinuddhāraṃ paṭibāheyya, bhikkhuniyā sañcicca aphāsuṃ kareyya, bhikkhuniyā upassayaṃ datvā kupitā anattamanā nikkaḍḍheyya vā’’ti vuttasikkhāpadāni. <bold>Akkosacaṇḍī maccharī</bold>ti ‘‘bhikkhuṃ akkoseyya vā paribhāseyya vā, caṇḍikatā gaṇaṃ paribhāseyya, kule maccharinī assā’’ti vuttasikkhāpadāni. <bold>Gabbhiniñca pāyantiyā</bold>ti ‘‘gabbhiniṃ vuṭṭhāpeyya, pāyantiṃ vuṭṭhāpeyyā’’ti vuttasikkhāpadāni.</paragraph>
<paragraph line="21"><bold>Dvevassaṃ sikkhā saṅghenā</bold>ti ‘‘dve vassāni chasu dhammesu asikkhitasikkhaṃ sikkhamānaṃ vuṭṭhāpeyya, sikkhitasikkhaṃ sikkhamānaṃ saṅghena asammataṃ vuṭṭhāpeyyā’’ti vuttasikkhāpadāni. <bold>Tayo ceva gihīgatā</bold>ti ūnadvādasavassaṃ gihigataṃ, paripuṇṇadvādasavassaṃ gihigataṃ ‘‘dve vassāni chasu dhammesu asikkhitasikkhaṃ dve vassāni sikkhitasikkhaṃ saṅghena asammata’’nti vuttasikkhāpadāni. <bold>Kumāribhūtā tisso</bold>ti ‘‘ūnavīsativassaṃ kumāribhūta’’ntiādinā nayena vuttā <pageBreak edition="V" number="0.0146" /> tisso. <bold>Ūnadvādasasammatā</bold>ti ‘‘ūnadvādasavassā vuṭṭhāpeyya, paripuṇṇadvādasavassā saṅghena asammatā vuṭṭhāpeyyā’’ti vuttasikkhāpadadvayaṃ.</paragraph>
<paragraph line="22"><bold>Alaṃ tāva sokāvāsa</bold>nti ‘‘alaṃ tāva te ayye vuṭṭhāpitenā’’ti ca, ‘‘caṇḍiṃ sokāvāsaṃ sikkhamānaṃ vuṭṭhāpeyyā’’ti ca vuttasikkhāpadadvayaṃ. <bold>Chandā anuvassā ca dve</bold>ti ‘‘pārivāsikachandadānena sikkhamānaṃ vuṭṭhāpeyya, anuvassaṃ vuṭṭhāpeyya, ekaṃ vassaṃ dve vuṭṭhāpeyyā’’ti vuttasikkhāpadattayaṃ. <bold>Samuṭṭhānā tikā katā</bold>ti tikasamuṭṭhānā katā.</paragraph>
<subhead line="23">Sañcarittasamuṭṭhānavaṇṇanā</subhead>
<paragraph line="24" number="260"><bold>Sañcarī</bold><pageBreak edition="M" number="0.0145" /><bold>kuṭi vihāro</bold>ti sañcarittaṃ saññācikāya kuṭikaraṇaṃ mahallakavihārakaraṇañca. <bold>Dhovanañca paṭiggaho</bold>ti aññātikāya <pageBreak edition="P" number="7.1309" /> bhikkhuniyā purāṇacīvaradhovāpanañca cīvarapaṭiggahaṇañca. <bold>Viññattuttari abhihaṭṭhu</bold>nti aññātakaṃ gahapatiṃ cīvaraviññāpanaṃ tatuttarisādiyanasikkhāpadañca. <bold>Ubhinnaṃ dūtakena cā</bold>ti ‘‘cīvaracetāpannaṃ upakkhaṭaṃ hotī’’ti āgatasikkhāpadadvayañca dūtena cīvaracetāpannapahitasikkhāpadañca.</paragraph>
<paragraph line="25"><bold>Kosiyā suddhadvebhāgā, chabbassāni nisīdana</bold>nti ‘‘kosiyamissakaṃ santhata’’ntiādīni pañca sikkhāpadāni. <bold>Riñcanti rūpikā cevā</bold>ti vibhaṅge ‘‘riñcanti uddesa’’nti āgataṃ eḷakalomadhovāpanaṃ rūpiyappaṭiggahaṇasikkhāpadañca. <bold>Ubho nānappakārakā</bold>ti rūpiyasaṃvohārakayavikkayasikkhāpadadvayaṃ.</paragraph>
<paragraph line="26"><bold>Ūnabandhanavassikā</bold>ti ūnapañcabandhanapattasikkhāpadañca vassikasāṭikasikkhāpadañca. <bold>Suttaṃ vikappanena cā</bold>ti suttaṃ viññāpetvā cīvaravāyāpanañca tantavāye upasaṅkamitvā cīvare vikappāpajjanañca. <bold>Dvāradānasibbāni cā</bold>ti yāva dvārakosā aggaḷaṭṭhapanāya, ‘‘aññātikāya bhikkhuniyā cīvaraṃ dadeyya, cīvaraṃ sibbeyyā’’ti vuttasikkhāpadattayaṃ. <bold>Pūvapaccayajoti cā</bold>ti pūvehi vā manthehi vā abhihaṭṭhuṃ pavāraṇāsikkhāpadaṃ cātumāsapaccayappavāraṇājotisamādahanasikkhāpadāni ca.</paragraph>
<paragraph line="27"><bold>Ratanaṃ</bold><pageBreak edition="V" number="0.0147" /><bold>sūci mañco ca, tūlaṃ nisīdanakaṇḍu ca, vassikā ca sugatenā</bold>ti ratanasikkhāpadañceva sūcigharasikkhāpadādīni ca satta sikkhāpadāni. <bold>Viññatti aññaṃ cetāpanā, dve saṅghikā mahājanikā, dve puggalalahukā garū</bold>ti ‘‘yā pana bhikkhunī aññaṃ viññāpetvā aññaṃ viññāpeyyā’’tiādīni nava sikkhāpadāni. <bold>Dve vighāsā sāṭikā cā</bold>ti ‘‘uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍeyya vā chaḍḍāpeyya vā, harite chaḍḍeyya vā chaḍḍāpeyya vā’’ti evaṃ vuttāni dve vighāsasikkhāpadāni ca udakasāṭikāsikkhāpadañca. <bold>Samaṇacīvarena cā</bold>ti ‘‘samaṇacīvaraṃ dadeyyā’’ti idametaṃ sandhāya vuttaṃ.</paragraph>
<subhead line="28">Samanubhāsanāsamuṭṭhānavaṇṇanā</subhead>
<paragraph line="29" number="261"><bold>Bhedānuvattadubbacadūsaduṭṭhulladiṭṭhi</bold><pageBreak edition="M" number="0.0146" /><bold>cā</bold>ti saṅghabhedānuvattakadubbacakuladūsakaduṭṭhullappaṭicchādanadiṭṭhiappaṭinissajjanasikkhāpadāni. <bold>Chandaṃ ujjagghikā dve cā</bold>ti <pageBreak edition="P" number="7.1310" /> chandaṃ adatvā gamanasikkhāpadaṃ ujjagghikāya antaraghare gamananisīdanasikkhāpadadvayañca. <bold>Dve ca saddā</bold>ti ‘‘appasaddo antaraghare gamissāmi, nisīdissāmī’’ti sikkhāpadadvayañca. <bold>Na byāhare</bold>ti ‘‘na sakabaḷena mukhena byāharissāmī’’ti sikkhāpadaṃ.</paragraph>
<paragraph line="30"><bold>Chamā nīcāsane ṭhānaṃ, pacchato uppathena cā</bold>ti chamāyaṃ nisīditvā, nīce āsane nisīditvā; ṭhitena nisinnassa, pacchato gacchantena purato gacchantassa, uppathena gacchantena pathena gacchantassa dhammadesanāsikkhāpadāni. <bold>Vajjānuvattigahaṇā</bold>ti vajjappaṭicchādanauakhattānuvattakahatthaggahaṇādisaṅkhātāni tīṇi pārājikāni. <bold>Osāre paccācikkhanā</bold>ti ‘‘anapaloketvā kārakasaṅghaṃ anaññāya gaṇassa chandaṃ osāreyyā’’ti ca ‘‘buddhaṃ paccakkhāmī’’ti ca vuttasikkhāpadadvayaṃ.</paragraph>
<paragraph line="31"><bold>Kismiṃ saṃsaṭṭhā dve vadhī</bold>ti ‘‘kismiñcideva adhikaraṇe paccākatā’’ti ca ‘‘bhikkhuniyo paneva saṃsaṭṭhā viharantī’’ti ca ‘‘yā pana bhikkhunī evaṃ vadeyya saṃsaṭṭhāva ayye tumhe viharathā’’ti ca ‘‘attānaṃ vadhitvā vadhitvā rodeyyā’’ti ca vuttasikkhāpadāni. <bold>Visibbe dukkhitāya cā</bold>ti ‘‘bhikkhuniyā cīvaraṃ visibbetvā vā visibbāpetvā vā’’ti ca ‘‘dukkhitaṃ <pageBreak edition="V" number="0.0148" /> sahajīvini’’nti ca vuttasikkhāpadadvayaṃ. <bold>Puna saṃsaṭṭhā na vūpasame</bold>ti ‘‘saṃsaṭṭhā vihareyya gahapatinā vā gahapatiputtena vā’’ti evaṃ puna vuttasaṃsaṭṭhasikkhāpadañca ‘‘ehayye, imaṃ adhikaraṇaṃ vūpasamehī’’ti vuccamānā, ‘‘sādhū’’ti paṭissuṇitvā ‘‘sā pacchā anantarāyikinī neva vūpasammeyyā’’ti vuttasikkhāpadañca. <bold>Ārāmañca pavāraṇā</bold>ti ‘‘jānaṃ sabhikkhukaṃ ārāmaṃ anāpucchā paviseyyā’’ti ca ‘‘ubhatosaṅghe tīhi ṭhānehi na pavāreyyā’’ti ca vuttasikkhāpadadvayaṃ.</paragraph>
<paragraph line="32"><bold>Anvaddhaṃ sahajīviniṃ dve</bold>ti ‘‘anvaddhamāsaṃ bhikkhuniyā bhikkhusaṅghato dve dhammā paccāsīsitabbā’’ti vuttasikkhāpadañca, ‘‘sahajīviniṃ vuṭṭhāpetvā dve vassāni neva anuggaṇheyya, sahajīviniṃ vuṭṭhāpetvā neva vūpakāseyyā’’ti vuttasikkhāpadadvayañca. <bold>Cīvaraṃ anubandhanā</bold>ti ‘‘sace me tvaṃ, ayye, cīvaraṃ dassasi, evāhaṃ <pageBreak edition="M" number="0.0147" /> taṃ vuṭṭhāpessāmī’’ti ca ‘‘sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī’’ti ca vuttasikkhāpadadvayaṃ.</paragraph>
<subhead line="33">Kathinasamuṭṭhānavaṇṇanā</subhead>
<paragraph line="34" number="262"><bold>Ubbhataṃ</bold><pageBreak edition="P" number="7.1311" /><bold>kathinaṃ tīṇī</bold>ti ‘‘niṭṭhitacīvarasmiṃ bhikkhunā ubbhatasmiṃ kathine’’ti vuttāni āditova tīṇi sikkhāpadāni. <bold>Paṭhamaṃ pattabhesajja</bold>nti ‘‘dasāhaparamaṃ atirekapatto’’ti vuttaṃ paṭhamapattasikkhāpadañca ‘‘paṭisāyanīyāni bhesajjānī’’ti vuttasikkhāpadañca. <bold>Accekañcāpi sāsaṅka</bold>nti accekacīvarasikkhāpadañca tadanantarameva sāsaṅkasikkhāpadañca. <bold>Pakkamantena vā duve</bold>ti ‘‘taṃ pakkamanto neva uddhareyyā’’ti bhūtagāmavagge vuttasikkhāpadadvayaṃ.</paragraph>
<paragraph line="35"><bold>Upassayaṃ paramparā</bold>ti ‘‘bhikkhunupassayaṃ gantvā bhikkhuniyo ovadeyyā’’ti ca ‘‘paramparabhojane pācittiya’’nti ca vuttasikkhāpadadvayaṃ. <bold>Anatirittaṃ nimantanā</bold>ti ‘‘anatirittaṃ khādanīyaṃ vā bhojanīyaṃ vā’’ti ca ‘‘nimantito sabhatto samāno’’ti ca vuttasikkhāpadadvayaṃ. <bold>Vikappaṃ rañño vikāle</bold>ti ‘‘sāmaṃ cīvaraṃ vikappetvā’’ti ca ‘‘rañño khattiyassā’’ti ca ‘‘vikāle gāmaṃ paviseyyā’’ti ca vuttasikkhāpadattayaṃ. <bold>Vosāsāraññakena cā</bold>ti <pageBreak edition="V" number="0.0149" /> ‘‘vosāsamānarūpā ṭhitā’’ti ca ‘‘tathārūpesu āraññakesu senāsanesu pubbe appaṭisaṃvidita’’nti ca vuttasikkhāpadadvayaṃ.</paragraph>
<paragraph line="36"><bold>Ussayā sannicayañcā</bold>ti ‘‘ussayavādikā’’ti ca ‘‘pattasannicayaṃ kareyyā’’ti ca vuttasikkhāpadadvayaṃ. <bold>Pure pacchā vikāle cā</bold>ti ‘‘yā pana bhikkhunī purebhattaṃ kulāni upasaṅkamitvā’’ti ca, ‘‘pacchābhattaṃ kulāni upasaṅkamitvā’’ti ca, ‘‘vikāle kulāni upasaṅkamitvā’’ti ca vuttasikkhāpadattayaṃ. <bold>Pañcāhikā saṅkamanī</bold>ti ‘‘pañcāhikā saṅghāṭicāraṃ atikkameyyā’’ti ca ‘‘cīvarasaṅkamanīyaṃ dhāreyyā’’ti ca vuttasikkhāpadadvayaṃ. <bold>Dvepi āvasathena cā</bold>ti ‘‘āvasathacīvaraṃ anissajjitvā paribhuñjeyya, āvasathaṃ anissajjitvā cārikaṃ pakkameyyā’’ti ca evaṃ āvasathena saddhiṃ vuttasikkhāpadāni ca dve.</paragraph>
<paragraph line="37"><bold>Pasākhe āsane cevā</bold>ti ‘‘pasākhe jātaṃ gaṇḍaṃ vā’’ti ca ‘‘bhikkhussa purato anāpucchā āsane nisīdeyyā’’ti ca vuttasikkhāpadadvayaṃ.</paragraph>
<subhead line="38">Eḷakalomasamuṭṭhānavaṇṇanā</subhead>
<paragraph line="39" number="263"><bold>Eḷakalomā</bold><pageBreak edition="M" number="0.0148" /><bold>dve seyyā</bold>ti eḷakalomasikkhāpadañceva dve ca sahaseyyasikkhāpadāni. <bold>Āhacca piṇḍabhojana</bold>nti āhaccapādakasikkhāpadañca āvasathapiṇḍabhojanasikkhāpadañca. <bold>Gaṇavikālasannidhī</bold>ti gaṇabhojanavikālabhojanasannidhikārakasikkhāpadattayaṃ <pageBreak edition="P" number="7.1312" />. <bold>Dantaponena celakā</bold>ti dantaponasikkhāpadañca acelakasikkhāpadañca. <bold>Uyyuttaṃ senaṃ uyyodhī</bold>ti ‘‘uyyuttaṃ senaṃ dassanāya gaccheyya, senāya vaseyya, uyyodhikaṃ vā…pe… anīkadassanaṃ vā gaccheyyā’’ti vuttasikkhāpadattayaṃ. <bold>Surā orena nhāyanā</bold>ti surāpānasikkhāpadañca orenaddhamāsanahānasikkhāpadañca. <bold>Dubbaṇṇe dve desanikā</bold>ti ‘‘tiṇṇaṃ dubbaṇṇakaraṇāna’’nti vuttasikkhāpadañca vuttāvasesapāṭidesanīyadvayañca. <bold>Lasuṇupatiṭṭhe naccanā</bold>ti lasuṇasikkhāpadaṃ, ‘‘bhikkhussa bhuñjantassa pānīyena vā vidhūpanena vā upatiṭṭheyyā’’ti vuttasikkhāpadaṃ, ‘‘naccaṃ vā gītaṃ vā vāditaṃ vā dassanāya gaccheyyā’’ti vuttasikkhāpadañca. Ito paraṃ pāḷiṃ virajjhitvā likhanti. Yathā pana atthaṃ vaṇṇayissāma; evamettha anukkamo veditabbo.</paragraph>
<paragraph line="40"><bold>Nhānamattharaṇaṃ</bold><pageBreak edition="V" number="0.0150" /><bold>seyyā</bold>ti ‘‘naggā nahāyeyya, ekattharaṇapāvuraṇā tuvaṭṭeyyuṃ, ekamañce tuvaṭṭeyyu’’nti vuttasikkhāpadattayaṃ. <bold>Antoraṭṭhe tathā bahī</bold>ti ‘‘antoraṭṭhe sāsaṅkasammate, tiroraṭṭhe sāsaṅkasammate’’ti vuttasikkhāpadadvayaṃ. <bold>Antovassaṃ cittāgāra</bold>nti ‘‘antovassaṃ cārikaṃ pakkameyya, rājāgāraṃ vā cittāgāraṃ vā…pe… pokkharaṇiṃ vā dassanāya gaccheyyā’’ti ca vuttasikkhāpadadvayaṃ. <bold>Āsandiṃ suttakantanā</bold>ti ‘‘āsandiṃ vā pallaṅkaṃ vā paribhuñjeyya, suttaṃ kanteyyā’’ti vuttasikkhāpadadvayaṃ.</paragraph>
<paragraph line="41"><bold>Veyyāvaccaṃ sahatthā cā</bold>ti ‘‘gihiveyyāvaccaṃ kareyya, agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyyā’’ti vuttasikkhāpadadvayaṃ. <bold>Abhikkhukāvāsena cā</bold>ti ‘‘abhikkhuke āvāse vassaṃ vaseyyā’’ti idametaṃ sandhāya vuttaṃ. <bold>Chattaṃ yānañca saṅghāṇi</bold>nti ‘‘chattupāhanaṃ dhāreyya, yānena yāyeyya, saṅghāṇiṃ dhāreyyā’’ti vuttasikkhāpadattayaṃ. <bold>Alaṅkāragandhavāsita</bold>nti ‘‘itthālaṅkāraṃ dhāreyya, gandhacuṇṇakena nahāyeyya, vāsitakena piññākena nahāyeyyā’’ti vuttasikkhāpadattayaṃ. <bold>Bhikkhunī</bold>tiādinā ‘‘bhikkhuniyā ummaddāpeyyā’’tiādīni cattāri sikkhāpadāni vuttāni. <bold>Asaṅkaccikā āpattī</bold>ti ‘‘asaṅkaccikā <pageBreak edition="M" number="0.0149" /> gāmaṃ paviseyya pācittiya’’nti evaṃ vuttaāpatti ca. <bold>Cattārīsā catuttarī</bold>ti <pageBreak edition="P" number="7.1313" /> etāni sabbānipi catucattālīsa sikkhāpadāni vuttāni.</paragraph>
<paragraph line="42"><bold>Kāyena na vācācittena, kāyacittena na vācato</bold>ti kāyena ceva kāyacittena ca samuṭṭhahanti; na vācācittena na vācatoti attho. <bold>Dvisamuṭṭhānikā sabbe, samā eḷakalomikā</bold>ti idaṃ uttānatthameva.</paragraph>
<subhead line="43">Padasodhammasamuṭṭhānavaṇṇanā</subhead>
<paragraph line="44" number="264"><bold>Padaññatra asammatā</bold>ti ‘‘padaso dhammaṃ, mātugāmassa uttarichappañcavācāhi dhammaṃ deseyya, aññatra viññunā purisaviggahena, asammato bhikkhuniyo ovadeyyā’’ti vuttasikkhāpadattayaṃ. <bold>Tathā atthaṅgatena cā</bold>ti ‘‘atthaṅgate sūriye ovadeyyā’’ti idametaṃ sandhāya vuttaṃ. <bold>Tiracchānavijjā dve</bold>ti ‘‘tiracchānavijjaṃ pariyāpuṇeyya, vāceyyā’’ti evaṃ vuttasikkhāpadadvayaṃ <pageBreak edition="V" number="0.0151" />. <bold>Anokāso ca pucchanā</bold>ti ‘‘anokāsakataṃ bhikkhuṃ pañhaṃ puccheyyā’’ti idametaṃ sandhāya vuttaṃ.</paragraph>
<subhead line="45">Addhānasamuṭṭhānavaṇṇanā</subhead>
<paragraph line="46" number="265"><bold>Addhānanāvaṃ paṇīta</bold>nti ‘‘bhikkhuniyā saddhiṃ saṃvidhāya ekaddhānamaggaṃ paṭipajjeyya, ekaṃ nāvaṃ abhiruheyya, paṇītabhojanāni agilāno attano atthāya viññāpetvā bhuñjeyyā’’ti vuttasikkhāpadattayaṃ. <bold>Mātugāmena saṃhare</bold>ti mātugāmena saddhiṃ saṃvidhāya gamanañca ‘‘sambādhe lomaṃ saṃharāpeyyā’’ti vuttasikkhāpadañca. <bold>Dhaññaṃ nimantitā cevā</bold>ti ‘‘dhaññaṃ viññāpetvā vā’’ti ca ‘‘nimantitā vā pavāritā vā khādanīyaṃ vā bhojanīyaṃ vā khādeyya vā bhuñjeyya vā’’ti vuttasikkhāpadañca. <bold>Aṭṭha cā</bold>ti bhikkhunīnaṃ vuttā aṭṭha pāṭidesanīyā vā.</paragraph>
<subhead line="47">Theyyasatthasamuṭṭhānavaṇṇanā</subhead>
<paragraph line="48" number="266"><bold>Theyyasatthaṃ upassutī</bold>ti theyyasatthena saddhiṃ saṃvidhāya ekaddhānamaggagamanañca upassutitiṭṭhanañca. <bold>Sūpaviññāpanena cā</bold>ti idaṃ sūpodanaviññattiṃ sandhāya vuttaṃ. <bold>Rattichannañca okāsa</bold>nti ‘‘rattandhakāre appadīpe, paṭicchanne <pageBreak edition="M" number="0.0150" /> okāse, ajjhokāse purisena saddhi’’nti evaṃ vuttasikkhāpadattayaṃ. <bold>Byūhena sattamā</bold>ti idaṃ tadanantarameva ‘‘rathikāya vā byūhe vā siṅghāṭake vā purisena saddhi’’nti āgatasikkhāpadaṃ sandhāya vuttaṃ.</paragraph>
<subhead line="49">Dhammadesanāsamuṭṭhānavaṇṇanā</subhead>
<paragraph line="50" number="267"> Dhammadesanāsamuṭṭhānāni ekādasa <pageBreak edition="P" number="7.1314" /> uttānāneva. Evaṃ tāva sambhinnasamuṭṭhānaṃ veditabbaṃ. Niyatasamuṭṭhānaṃ pana tividhaṃ, taṃ ekekasseva sikkhāpadassa hoti, taṃ visuṃyeva dassetuṃ <bold>‘‘bhūtaṃ kāyena jāyatī’’</bold>tiādi vuttaṃ, taṃ uttānameva. <bold>Nettidhammānulomika</bold>nti vinayapāḷidhammassa anulomanti.</paragraph>
<centered line="51">Samuṭṭhānasīsavaṇṇanā niṭṭhitā.</centered>
</body>
</document>