<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0810n.nrf3.xml</normativeSource>
    <archivePath>roman/anya/byakarana gantha-sangaho/abhidhanappadipikatika/3. samannakanda.xml</archivePath>
    <baseFileName>3. samannakanda</baseFileName>
    <titlePath>3. Sāmaññakaṇḍa - Abhidhānappadīpikāṭīkā - Byākaraṇa gantha-saṅgaho - Anya</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="pā.1.4.91" source-abbr="pā.1.4.91"/>
      <version source="rūpasiddhi-kārakataṇḍe" source-abbr="rūpasiddhi-kārakataṇḍe"/>
    </versions>
  </metadata>
  <content>
    <chapter line="1">3. Sāmaññakaṇḍa</chapter>
    <title line="2">1. Visesyādhīnavaggavaṇṇanā</title>
    <paragraph line="3" number="691"><bold>Iha</bold> vakkhamāne sāmaññakaṇḍe <bold>sāṅgopāṅgehi</bold> aṅgaupāṅgadvayasahitehi <bold>visesyādhīnehi</bold> visesyāyattehi visesanasaddehi sobhanādīhi <bold>saṃkiṇṇehi</bold> aññamaññavijātiyatthehi dabbakriyāguṇādīhi <bold>anekatthehi</bold> samayavaṇṇādīhi <bold>abyayehi</bold> cirassamādīhi ca <bold>kamā</bold> kamato vaggā kathyante, te ca pubbavaggasannissayā, tathā hi <bold>sobhanā</bold>dayo <pageBreak edition="Myanmar" number="0.0455" /><bold>devamanussā</bold>dīsu visesanabhāvena sambandhā, <bold>kriyā</bold>dayo tu tadādhāratāya, <bold>samayā</bold>dayo vācakatāya, <bold>cirassa</bold>mādayo taṃkriyāvisesanabhāvena, tatoyeva sādhāraṇattā sāmaññakaṇḍamidaṃ.</paragraph>
    <paragraph line="4" number="692"> Iha satthe bhiyyo rūpantarā liṅgavinicchayo, so atrāpi vagge bhiyyo rūpantarāyevāti vippaṭipattinirāsatthaṃ byāpakanyāyamāha <bold>‘‘guṇi’’</bold>ccādinā. Tassattho – visesanabhūtā sabbe guṇasaddā, dabbasaddā, kriyāsaddā ca visesyādhīnabhāvena hetunāyeva, na bhiyyo rūpantarāpi visesanasaddena samaliṅgino siyunti, yathā – sobhanā itthī, sobhano puriso, sobhanaṃ cittaṃ.</paragraph>
    <paragraph line="5" number="693-696"><bold>Subha</bold>ntaṃ sobhane. <bold>Subha</bold> sobhane, yu. <bold>Ruca</bold> dittiyaṃ, iro. <bold>Sādha</bold> saṃsiddhiyaṃ, u. Manaṃ tosetīti <bold>manuññaṃ.</bold> Ñā parimāṇatosananisāmanesu, antassukāro, manaṃ ā bhuso tosetīti vā <bold>manuññaṃ,</bold> tadā ‘‘mano añña’’nti chedo, <bold>ā</bold>lopo. <bold>Cara</bold> gatibhakkhanesu, ṇvu, carati cittametthāti <bold>cāru.</bold> Suṭṭhu darīyate <bold>sundaraṃ, dara</bold> dāraṇe <pageBreak edition="Myanmar" number="0.0456" />. <bold>Vagga</bold> gamane, u, <bold>vaggu.</bold> Mano ramati asmiṃ. <bold>Kamu</bold> icchāyaṃ, to. Harati cittaṃ <bold>hārī,</bold> ṇī. <bold>Mana</bold> ñāṇe, ju, mano javati yasmiṃ vā <bold>mañju, na</bold>lopo. Piyasīlayuttatāya <bold>pesalaṃ, piya</bold>ssa <bold>pe,</bold> īssattaṃ. <bold>Bhadi</bold> kalyāṇe, do. <bold>Vā</bold> gatiyaṃ, mo. <bold>Kala</bold> saṅkhyāne, yāṇo. Manaṃ appeti vaḍḍhetīti <bold>manāpaṃ,</bold> mano appoti yasminti vā <bold>manāpaṃ, āpa</bold> pāpuṇane, a<bold>pā</bold>dipubbo ca. Labhitabbanti <bold>laddhaṃ,</bold> to, sakatthe ko. Subhatīti <bold>subhaṃ,</bold> sundarena sabhāvena bhavatīti vā <bold>subhaṃ.</bold></paragraph>
    <paragraph line="6"><bold>Puṅgava</bold>ntaṃ uttame, ubbhuto atyatthaṃ uttamo, <bold>ubha</bold>saddato ubbhutatthato visesatthe tamo, uggatatamattā vā <bold>uttamo. Vara</bold> patthanāyaṃ, <bold>pavaro. Iṭṭha</bold>paccaye <bold>vuḍḍha</bold>ssa <bold>jā</bold>deso, <bold>jeṭṭho.</bold> Pakaṭṭhaṃ mukhaṃ ārambho assa <bold>pamukho.</bold> Natthi uttaro uttamo yasmā <bold>anuttaro.</bold> Pamukho ca anuttaro cāti dvando. A<bold>pā</bold>dipubbe <bold>varo.</bold> Mukhamiva <bold>mukhyo, iva</bold>tthe yo. Padadhātīti <bold>padhānaṃ,</bold> yu. Pamukhabhāve tiṭṭhatīti <bold>pāmokkho,</bold> ubhayatrāpi vuḍḍhi. Pakaṭṭhaṃ rātīti <bold>paraṃ,</bold> ṇo. ‘‘Agga’’nti jānitabbanti <bold>aggaññaṃ,</bold> ‘‘agga’’nti pamānitabbanti vā <bold>aggaññaṃ. Uttaro uttama</bold>sadiso. Padhānabhāvaṃ nītaṃ <bold>paṇītaṃ, nī</bold> naye, kammani ṇo. Paraṃ paccanīkaṃ māretīti <bold>paramaṃ,</bold> pakaṭṭhabhāve ramatītivā <bold>paramaṃ,</bold> ṇo. Iyiṭṭhesu <bold>pasattha</bold>ssa, <bold>vuḍḍha</bold>ssa ca <bold>so, seyyo, seṭṭho</bold> ca, ‘‘kvacāsavaṇṇaṃ lutte’’ti isse. Gāmaṃ netīti <bold>gāmaṇi,</bold> ‘‘tassīlādīsu ṇī tvāvī cā’’ti ṇī, rasso, <bold>gāmaṇi.</bold> Santatamatāya <bold>sattamo, santa</bold>to tamo, <bold>santa</bold>ssa ca <bold>so.</bold> Visesīyateti <bold>visiṭṭho, sisa</bold> visesane, to. <bold>Ara</bold> gamane, ṇyo, <bold>i</bold>kārāgamo, <bold>ariyo.</bold> Natthi aggo yasmā <bold>nāgo,</bold> dīghādi, <bold>ga</bold>lopo ca. I gatiyaṃ, ṇvu, isse, <bold>a</bold>lopo ca, <bold>eko,</bold> sadisarahitatāya vā ekībhāve tiṭṭhatīti <bold>eko,</bold> ko. Ussāpeti paccanīketi <bold>usabho, usa</bold> dāhe, abho <pageBreak edition="Myanmar" number="0.0457" />. <bold>Aja</bold> gamane, a, <bold>ja</bold>ssa <bold>go,</bold> dvittaṃ, <bold>aggo.</bold> Muca mocane, hīnamajjhimabhāvehi muccatīti <bold>mokkho,</bold> to, <bold>ta</bold>ssa <bold>kho. Mokkha</bold> mocane vā, a. Padhānabhāvaṃ gacchatīti <bold>puṅgavo,</bold> yadādi, pukkhalopyatra, <bold>pusa</bold> vuḍḍhimhi, alo, <bold>sa</bold>ssa <bold>kho,</bold> asarūpadvittaṃ. Ete <bold>cuttamā</bold>dayo samāsagāpi asamāsagāpi uttamatthavācakā. <bold>Amarakose</bold> pana nāgosabhapuṅgavānaṃ samāsagatteyeva uttamatthavācakatā vuttā, vuttañca –</paragraph>
    <gatha1 line="7">‘‘Uttarasmiṃ pade byaggha-puṅgavo’sabhakuñjarā;</gatha1>
    <gathalast line="8">Sīhasaddūlanāgādyā, pume seṭṭhatthagocarā’’ti <note>amara 21.59</note>.</gathalast>
    <paragraph line="9">Tassattho – <bold>byagghā</bold>dayo kammadhārayasamāse sati uttarapadībhūtā seṭṭhatthavisayā pubbapadassa seṭṭhatthavācakā pulliṅgā ca bhavanti, yathā ‘‘purisabyaggho, munipuṅgavo’’iccādi. <bold>Sīhā</bold>dayo, <bold>ādi</bold>nā <bold>varāhapuṇḍarīkadhorayhasovīrā</bold>dayo ca samāsagā kammadhārayasamāse uttarapadabhūtā seṭṭhatthavācakā pumeva bhavanti, yathā ‘‘sakyasīho, kavikuñjaro, purisasaddūlo, purisavarāho’’iccādi.</paragraph>
    <paragraph line="10" number="697"> Cittassa, akkhino ca pītijanakaṃ vatthu abyāsekaṃ, asecanañca nāma, na byāsiñcanti nakkharanti nayanamanāni yasmāti <bold>abyāsekaṃ, asecana</bold>ñca, na byāsiñcanti ca yasmiṃ āgantukabhūtāni aññarasānīti vā <bold>abyāsekaṃ, asecana</bold>ñca. Ṇo, yu ca.</paragraph>
    <paragraph line="11">Chakkaṃ iṭṭhe vatthumhi. Icchitabbaṃ, esitabbanti vā <bold>iṭṭhaṃ, isu</bold> icchāyaṃ, <bold>isa</bold> gavesane ca, to. Subhattaṃ gacchatīti <bold>subhagaṃ,</bold> kvi. Hadaye sādhu, hadayassa vā piyanti <bold>hajjaṃ,</bold> ṇo, <bold>da</bold>ntassa lopo, <bold>dya</bold>ssa <bold>jjo.</bold> Dayitabbaṃ ādātabbanti <bold>dayitaṃ,</bold><pageBreak edition="Myanmar" number="0.0458" /> to. <bold>Valla</bold> saṃvaraṇe, kammani abho. Piyāyitabbanti <bold>piyaṃ,pī</bold> tappanakantīsu, ṇyo, rassādi.</paragraph>
    <paragraph line="12" number="698"> Tikaṃ tucche. <bold>Tuca</bold> vināse, cho. <bold>Rica</bold> viyojanasambajjhanesu, sambajjhanaṃ missanaṃ, to, sakatthe ko. Sunassa hitaṃ <bold>suññaṃ,</bold> yo, <bold>nya</bold>ssa <bold>ñño, suna</bold> gatiyaṃ vā, yo. Dvayaṃ asāre. <bold>Phala</bold> nipphattiyaṃ, u, gu vā. Pubbatra <bold>go</bold>nto, asse, <bold>pheggu.</bold></paragraph>
    <paragraph line="13">Tikaṃ pavitte. <bold>Medha</bold> hiṃsāsaṅgamesu, medhīyate saṅgamīyate <bold>mejjhaṃ,</bold> ṇyo, <bold>jha</bold>ssa <bold>jho,</bold> asarūpadvittaṃ. <bold>Pu</bold> pavane, to, dīghādi. Vuḍḍhāvādeso, <bold>i</bold>kārāgamo ca. Dvayaṃ aviraddhe. Na virajjhatīti <bold>aviraddho, radha</bold> hiṃsāparādhāpagamanesu, to. ‘‘Dhaḍhabhahehi dhaḍhā ce’’ti <bold>ta</bold>ssa <bold>dho. Paṇa</bold> byavahārathutīsu, ṇvu, viraddhavohārena na paṇāmetīti <bold>apaṇṇako.</bold></paragraph>
    <paragraph line="14" number="699-701"> Dvayaṃ jātyācārādinā anindite. <bold>U</bold>pubbo, <bold>pa</bold>pubbo ca <bold>kasa</bold> vilekhane, hiṃsāyañca, to, ‘‘sādisantapucchabhanjahaṃsādīhi ṭṭho’’ti sahādibyañjanena <bold>ta</bold>ssa <bold>ṭṭho.</bold></paragraph>
    <paragraph line="15"><bold>Gārayha</bold>ntaṃ <pageBreak edition="Myanmar" number="0.0459" /> jātyācārādinā nindite. Nihīyateti <bold>nihīno, hā</bold> cāge, ino, dīgho. A<bold>pā</bold>dipubbe <bold>hīno. Lama</bold> nindāyaṃ, ṇvu, <bold>lāmako. Kiṭa</bold> gatiyaṃ, <bold>pati ni</bold>pubbo tu nindāyaṃ, ṭho, <bold>patikiṭṭhaṃ, nikiṭṭha</bold>ñca. <bold>Ittara</bold>saddo lāmakatthavācako pāṭipadiko, ‘‘jātyācārādīhi nihīnoya’’nti avaditabboti <bold>avajjo,</bold> tabbhāvattho cettha <bold>a</bold>kāro. <bold>Vada</bold> viyattiyaṃ vācāyaṃ, ṇyo, <bold>dya</bold>ssa <bold>jjo.</bold> Kucchā sañjātā assa <bold>kucchito.</bold> Adhobhāge jāto <bold>adhamo,</bold> ossattaṃ. <bold>Uma</bold> nindāyaṃ, kamme a, sakatthe ko, usso, <bold>omako.</bold> Garahitabboti <bold>gārayho, garaha</bold> nindāyaṃ, ṇyo, vaṇṇavipariyayo.</paragraph>
    <paragraph line="16">Dvayaṃ malayutte. Malayuttatāya <bold>malīno,</bold> ino, dīgho. Assatthyatthe ī, <bold>masa</bold>paccaye <bold>malīmaso,</bold> kaccaraṃ, maladūsitampi, kucchitaṃ caratīti <bold>kaccaraṃ.</bold></paragraph>
    <paragraph line="17">Tipādaṃ vipule. <bold>Braha</bold> vuddhiyaṃ, rājādi, <bold>brahā. Maha</bold> pūjāyaṃ, anto. <bold>Pula</bold> mahatte, <bold>vipulaṃ. Sala</bold> gamane, <bold>visālaṃ,</bold> ṇo. <bold>Patha</bold> saṅkhyāne, ulo, assu, <bold>puthulaṃ, u</bold>mhi <bold>puthu. Gara</bold> secane, u, <bold>garu. Ara</bold> gamane, u, assu, <bold>uru. Tanu</bold> vitthāre, to, <bold>iṇṇā</bold>deso, <bold>ta</bold>ssa <bold>tho,</bold> assi, asarūpadvittaṃ, <bold>vitthiṇṇaṃ.</bold></paragraph>
    <paragraph line="18"><bold>Vaṭhara</bold>ntaṃ thūle. <bold>Pī</bold> tappanakantīsu, ino. <bold>Thūla</bold> paribrūhane, a. <bold>Pī</bold>dhātuto īvaro, <bold>pīvaraṃ. La</bold>paccaye <bold>thullaṃ,</bold> rassādi. <bold>Vada</bold> viyattiyaṃ vācāyaṃ, vadatīti <bold>vaṭharaṃ,</bold> aro, <bold>da</bold>ssa <bold>ṭho.</bold> Thūlamupacitamaṃsavipulāyatamaṃsādi.</paragraph>
    <paragraph line="19">Dvayaṃ sannicite. <bold>Āni</bold>pubbo <bold>ci</bold> caye, kamme to, <bold>ācitaṃ, nicita</bold>ñca.</paragraph>
    <paragraph line="20" number="702"> Siloko <pageBreak edition="Myanmar" number="0.0460" /> sabbasmiṃ. Saratīti <bold>sabbaṃ,</bold> vo, <bold>ra</bold>ssa ca <bold>vo. Saṃ</bold>pubbo <bold>asu</bold> khepane, to, <bold>samattaṃ,</bold> atha vā <bold>sama tima</bold> vekallabye, to, <bold>samattaṃ.</bold> Na khiyatīti <bold>akhilaṃ,</bold> lo, <bold>akhilaṃ, nikhila</bold>ñca tathā. <bold>Saka</bold> sattiyaṃ, alo, kalābhi avayavehi saha vattateti vā <bold>sakalaṃ.</bold> Sesato avasiṭṭhato niggataṃ <bold>nissesaṃ. Kasa</bold> gamane, ino, <bold>ṇa</bold>ttaṃ, <bold>kasiṇaṃ.</bold> Na sesaṃ avasiṭṭhaṃ <bold>asesaṃ.</bold> Aggena sikharena saṅgataṃ <bold>samaggaṃ.</bold> Kate samāse pubbanipāto abhidhānā. <bold>Ūna</bold> parihāne, na ūnaṃ asmiṃ <bold>anūnakaṃ,</bold> ko.</paragraph>
    <paragraph line="21" number="703"><bold>Bahula</bold>ntaṃ bahutte, bhāveti vaḍḍhetīti <bold>bhūri, bhū</bold> sattāyaṃ, ri, <bold>bhūri,</bold> dīghādi, rassanto, <bold>ī</bold>mhi <bold>bhūrī,</bold> medhā. <bold>Pahu</bold> sattiyaṃ, to, <bold>u</bold>kārāgamo, <bold>pa</bold>pubbo <bold>hū</bold> sattāyaṃ vā, rasso. <bold>Paci</bold> vitthāre, uro, <bold>pacuraṃ. Bhī</bold> bhaye, bhāyati yasmāti <bold>bhiyyo,</bold> dvittaṃ. Sampahotīti <bold>sampahulaṃ,</bold> lo. <bold>Baha</bold> vuḍḍhiyaṃ, u, <bold>bahu. Yebhuyya</bold>saddo bahulatthavācako pāṭipadiko. Bahū atthe lābhīti <bold>bahulaṃ.</bold></paragraph>
    <paragraph line="22">Dvayaṃ bahigate. Bahi jātaṃ <bold>bāhiraṃ,</bold> iraṇa.</paragraph>
    <paragraph line="23" number="704-706"><bold>Yesaṃ</bold><pageBreak edition="Myanmar" number="0.0461" /> padatthānaṃ <bold>mattaṃ</bold> pamāṇaṃ satādito <bold>paraṃ</bold> adhikaṃ bhavati, te <bold>parosatādī. Ādi</bold>nā parosahassādi. Satato paro <bold>parosataṃ.</bold> Sahassato paro <bold>parosahassaṃ,</bold> parassa pubbanipāto abhidhānā <bold>para</bold>saddā <bold>o</bold>kārāgamo. Pajjaṃ appe. Parito attaṃ khaṇḍitaṃ <bold>parittaṃ. Sukha</bold> takriyāyaṃ, takriyā sukhanaṃ, umo. <bold>Suca</bold> socane vā. <bold>Khuda</bold> pipāsāyaṃ, do, <bold>khuddaṃ. Thuca</bold> pasāde, ṇo. <bold>Ala</bold> bhūsanapariyattinivāraṇesu, po, <bold>la</bold>ssa <bold>po, appaṃ. Kisa</bold> tanukaraṇe, ṇo. <bold>Tanu</bold> vitthāre. <bold>Ci</bold> caye, ulo, dvittaṃ, <bold>cullaṃ,</bold> nīce pana <bold>cullo. Mā</bold> māne, chadādīhi to. Rassādi, <bold>mattā,</bold> itthiyaṃ. <bold>Lisa</bold> appībhāve, a. <bold>Lū</bold> chedane, luyateti <bold>lavo,</bold> a. <bold>Aṇa</bold> gatyattho, u. <bold>Kaṇa</bold> sadde, a, <bold>kaṇo.</bold> Lavādīhi saha kaṇo pume, vuttañca <bold>amarakose</bold> ‘‘pume lavalesakaṇāṇavo’’ti <note>amara 21.62</note>.</paragraph>
    <paragraph line="24"><bold>Ñatta</bold>ntaṃ <pageBreak edition="Myanmar" number="0.0462" /> samīpe. Saṅgatā āpo yasmiṃ <bold>samīpaṃ,</bold> āssī. <bold>Pā</bold>dito yadādinā kaṭo, <bold>nikaṭo,</bold> natthi kaṭo āvaraṇaṃ etassāti vā <bold>nikaṭo. Sada</bold>smā to, āsanno. Kaṇṭhaṃ samīpaṃ upagataṃ <bold>upakaṭṭho.</bold> ‘‘Kaṇṭho gale sanniṭṭhāne, sadde madanapādape’’ti hi <bold>nānatthasaṅgaho,</bold> idha pana <bold>kaṇṭha</bold>ssa <bold>kaṭṭhā</bold>deso, <bold>ṇa</bold>lopo vā. Abhyāsīdatīti <bold>abhyāso.</bold> ‘‘Abhyāso tu samīpamhi, pumā abhyasanepi ce’’ti <note>cintāmaṇiṭīkā 21.67</note><bold>rabhaso.</bold> Saha antena <bold>santikaṃ,</bold> sakatthe iko. Vidūrapaṭipakkhattā <bold>avidūraṃ.</bold> Saṅgataṃ antaṃ <bold>sāmantaṃ, sa</bold>saddassa dīgho, niggahītassa mo, <bold>saṃ ni</bold>pubbopi <bold>kaṭṭha</bold>saddo samīpatthoyevāti dassanatthaṃ udāhaṭaṃ, <bold>kasa</bold> vilekhane vā, to, <bold>sannikaṭṭhaṃ.</bold> Antikabhāvaṃ upagataṃ <bold>upantikaṃ.</bold> Saha kāsena vattate <bold>sakāsaṃ, kāsa</bold> dittiyaṃ. Antayogā antikaṃ, iko. Ñāyateti <bold>ñattaṃ,</bold> to, <bold>sakāsa</bold>saddena saniḍasadesasavidhasamariyādasavesāpi gayhanti. Saha niḍena, saha desena, saha vidhāya, saha mariyādāya, saha vesena vattateti viggaho, byuppattinimittaṃ, rūḷhīsaddā pana ete.</paragraph>
    <paragraph line="25">Dvayaṃ dūramatte. Dukkhena arati yaṃ dūraṃ. <bold>Vipa</bold>pubbo <bold>kaṭṭha</bold>saddo dūre, sakatthe ko, <bold>vippakaṭṭhakaṃ.</bold></paragraph>
    <paragraph line="26" number="707"> Tikaṃ ghane, natthi antaraṃ chiddaṃ yassa. <bold>Hana</bold>tismā a, <bold>ha</bold>ssa <bold>gho</bold> ca, <bold>ghanaṃ. Samu</bold> upasame, do, <bold>sandaṃ.</bold> Pādo viraḷe. Viramatīti <bold>viraḷaṃ,</bold> a, vaṇṇavikāro. Piyo lavo appo yasmiṃ <bold>pelavaṃ, piya</bold>ssa <bold>pe, pili</bold> gamane vā, avo. <bold>Tanu</bold> appādīsupi.</paragraph>
    <paragraph line="27">Dvayaṃ <pageBreak edition="Myanmar" number="0.0463" /> dīghe. <bold>Yata</bold> āyatane, <bold>āyataṃ. I</bold> gamane vā, to, bhūvādi, isse, e aya, dīghādi. <bold>Di</bold> khaye, gho, dīghādi. Tikaṃ vaṭṭale. Niggataṃ talaṃ asmāti <bold>nittalaṃ. Vaṭṭa</bold> vaṭṭane, <bold>vaṭṭaṃ,</bold> latādi. <bold>Ula</bold>paccaye <bold>vaṭṭulaṃ.</bold></paragraph>
    <paragraph line="28" number="708"><bold>Ucchita</bold>ntaṃ unnate. <bold>Ci</bold> caye, uccinotīti <bold>ucco,</bold> a. Unnamatīti <bold>unnato. Tuja</bold> hiṃsāyaṃ, phalane ca, a, <bold>tuṅgo.</bold> Uggataṃ aggaṃ assa <bold>udaggo.</bold> Uddhaṃ sito <bold>ucchito, si</bold> sevāyaṃ, to, <bold>sa</bold>ssa <bold>cho,</bold> asarūpadvittaṃ, <bold>ucchito.</bold> Paṃsupi, pakaṭṭho aṃsu ditti yassa <bold>paṃsu.</bold></paragraph>
    <paragraph line="29">Tikaṃ vāmane. Uddhaṃ na añcatīti <bold>nīco, añca</bold> gamane, ṇo, <bold>a</bold>kāra<bold>ña</bold>kārānaṃ lopo, <bold>ni</bold>saddo atra nisedhe. <bold>Rasa</bold> sadde, so, <bold>rasso. Vā</bold> gamane, mano, <bold>vāmano.</bold></paragraph>
    <paragraph line="30">Tikaṃ ujumhi. Na jimhaṃ kuṭilaṃ <bold>ajimhaṃ.</bold> Tasmiṃ avaṅkatāya pakaṭṭho guṇo yassa <bold>paguṇo. Aja</bold> gamane, u, assu, <bold>uju.</bold></paragraph>
    <paragraph line="31" number="709"> Chakkaṃ vaṅke. <bold>Ala</bold>dhātumhā aro, <bold>ḷa</bold>ttaṃ. <bold>Vela</bold> gamane, to, dvittādi, virūpena ilayatīti vā <bold>vellitaṃ,</bold> to, <bold>ila</bold> gamane. <bold>Vaṅka</bold> koṭilye, a. <bold>Kuṭa</bold> chedane, ilo, <bold>kuṭa</bold> koṭilye vā. <bold>Hā</bold> cāge, kattari mo, dvittaṃ, vaṇṇavipariyayādi, <bold>jimhaṃ. Kuñca</bold> koṭilye, to. Vakkampi, <bold>vakka</bold> gamane.</paragraph>
    <paragraph line="32">Pañcakaṃ <pageBreak edition="Myanmar" number="0.0464" /> dhuve. <bold>Dhu</bold> gatitheriyesu, a, <bold>uvā</bold>deso. Sassate nicce bhavo <bold>sassato. Nicco</bold> vutto <note>abhidhānappadīpikāṭīkā</note>. Sadā kāle bhavo <bold>sadātano. Sana</bold>saddo niccattho sattamyanto nipāto, <bold>sanaṃ</bold>saddo vā <note>abhidhānappadīpikāṭīkā</note>, tatra bhavo <bold>sanantano,</bold> ubhayatrāpi bhavatthe tano, pubbe niggahītāgamo.</paragraph>
    <paragraph line="33" number="710"> Ekeneva bhāvādirūpena kālassa byāpako nibbānākāsādikūṭaṭṭhoti pakāsito. Māyāniccalayantādīsu <bold>kūṭaṃ</bold> vakkhati <note>abhidhānappadīpikāṭīkā</note>. Niccalo tiṭṭhatīti <bold>kūṭaṭṭho,</bold> pabbato, kūṭaṭṭho viya sadā tiṭṭhatīti <bold>kūṭaṭṭho.</bold></paragraph>
    <paragraph line="34">Dvayaṃ lahuke. <bold>Laṅgha</bold> gati sosanesu, u, <bold>gha</bold>ssa <bold>ha</bold>ttaṃ, niggahītalopo, <bold>lahu,</bold> laghupi. <bold>Saṃ</bold>pubbe, satthika<bold>ka</bold>paccaye ca <bold>sallahukaṃ.</bold> Tikaṃ saṅkhyāte. <bold>Khyā</bold> kathane. <bold>Gaṇa</bold> saṅkhyāne. <bold>Mā</bold> parimāṇe, sabbatra to.</paragraph>
    <paragraph line="35" number="711"> Tikaṃ tikhiṇe. <bold>Tija</bold> nisāne, ho, vaṇṇavikāro, <bold>tiṇhaṃ. Tija</bold> nisāne, ino, <bold>ja</bold>ssa <bold>kho, ṇa</bold>ttaṃ, <bold>tikhiṇaṃ. Tija</bold>toyeva vo, <bold>ja</bold>ssa <bold>vo, ba</bold>ttaṃ, <bold>tibbaṃ.</bold> Tikaṃ caṇḍe. <bold>Caṇḍa</bold> kope, <bold>caṇḍaṃ. Ujja</bold> balapālanesu, a, <bold>jja</bold>ssa <bold>ggo, uggaṃ. Khara</bold> vināse, a, <bold>kharaṃ.</bold></paragraph>
    <paragraph line="36">Catukkaṃ <pageBreak edition="Myanmar" number="0.0465" /> jaṅgame. <bold>Gamu</bold> gamane, dvittādi, <bold>jaṅgamaṃ. Cara</bold> gamane, a, <bold>caraṃ.</bold> Tasati calatīti <bold>tasaṃ, tasa</bold> ubbege, ubbego bhayaṃ, calanañca. <bold>Cara</bold>bhismā caro, majjhe dīgho, <bold>carācaraṃ,</bold> abbhāsante vā rāgamo, <bold>carācaraṃ,</bold> sabbatra <bold>a</bold>paccayo. Iṅgampi, iṅgatīti <bold>iṅgo, iṅga</bold> gamane.</paragraph>
    <paragraph line="37" number="712-713"> Dvayaṃ calanamatte. <bold>Kampa</bold> calane. <bold>Cala</bold> kampane, sabbatra kattari yu.</paragraph>
    <paragraph line="38">Dvayaṃ adhike. Atiriccatīti <bold>atiritto, rica</bold> viyojanasampaṭicchanagatīsu, to, bhujādi. Adhi eti gacchatīti <bold>adhiko, i</bold> gamane, ko.</paragraph>
    <paragraph line="39"><bold>Jaṅgamā</bold> pāṇito añño thāvaro nāma, tiṭṭhatīti <bold>thāvaro, ṭhā</bold> gatinivattiyaṃ, varo, vaṇṇavikāro, <bold>thāvaro,</bold> ṭhāvaropītyeke.</paragraph>
    <paragraph line="40">Catukkaṃ lole. <bold>Lola</bold> ummādane. <bold>Cala</bold> kampane, dvittādi, <bold>cañcalaṃ. Tara</bold> plavanataraṇesu, taraṃ lātīti <bold>taralaṃ,</bold> ete calanamattepi.</paragraph>
    <paragraph line="41">Catukkaṃ purāṇe. Pure bhavo <bold>purāṇo,</bold> yadādinā <bold>na</bold>paccayo, <bold>ṇa</bold>ttaṃ. Purā bhavo <bold>purātano, tana</bold>paccayo. <bold>Sanaṃ</bold>saddo <pageBreak edition="Myanmar" number="0.0466" /> iha sattamyanto purāṇatthe nipāto. Tatra bhavo <bold>sanantano,</bold> pubbe viya <bold>sanaṃ</bold>saddo vā, tatrāpi pubbe viya niggahītāgamo. <bold>Ciraṃ</bold>saddo nipāto sattamyanto purāṇattho iha gayhate, tatra bhavo <bold>cirantano.</bold> Niggahītalopo <bold>cirakālā</bold>dīsu.</paragraph>
    <paragraph line="42">Catukkaṃ abhinave. Patito aggo yassa <bold>paccaggho, ga</bold>ssa <bold>gho,</bold> bahuko vā aggho yassa <bold>paccaggho,</bold> anekatthattā hi upasagganipātānaṃ bahukattho ettha <bold>pati</bold>saddo. <bold>Nava</bold>saddāsakatthe tano, <bold>nava</bold>ssa <bold>nu</bold>bhāvo ca. Navo eva <bold>abhinavo, nu</bold> thutiyaṃ, a, <bold>navo.</bold></paragraph>
    <paragraph line="43" number="714-715"> Pañcakaṃ kakkhaḷe. Kantatīti <bold>kurūraṃ,</bold> ūro, <bold>kanta</bold>ssa ca <bold>kurā</bold>deso, <bold>kara</bold> hiṃsāyaṃ vā, ūro, assu. <bold>Kaṭha</bold> kicchajīvane, muddhajadutiyanto dhātu, ino, vaṇṇavipariyaye kathinantipi. <bold>Dala</bold> vidāraṇe, ho, <bold>ḷattaṃ, baha</bold> vuddhimhi vā, <bold>ba</bold>ssa <bold>do,</bold> ḷanto ca, <bold>daḷhaṃ daha</bold> bhasmīkaraṇe vā, a, ḷanto ca. Niṭṭhātīti <bold>niṭṭhuraṃ, ṭhā</bold> gatinivattiyaṃ, uro. <bold>Kakkha</bold> hasane, alo, ḷattaṃ. Kaṭhoraṃ, jaraṭhaṃ, muttimaṃ, muttampi, <bold>kaṭha</bold> kicchajīvane, oro. <bold>Jara</bold> jīraṇe, bhūvādi, ṭho. Mutti kathinyaṃ, taṃyogā <bold>muttimaṃ. A</bold>paccaye <bold>muttaṃ.</bold></paragraph>
    <paragraph line="44">Sattakaṃ ante. <bold>Ama</bold> gamane, to, <bold>anto,</bold> anitthī. <bold>Pari</bold>pubbo <bold>pariyanto. Pa</bold>pubbo <bold>panto.</bold> Pacchā bhavo <bold>pacchimo.</bold> Ante bhavo <bold>antimo,</bold> imo. Jaghane sādhu <bold>jighaññaṃ,</bold> yo, assi. <bold>Cara</bold>tismā imo. <bold>Carimaṃ, cara</bold>saddā vā imo.</paragraph>
    <paragraph line="45">Catukkaṃ <pageBreak edition="Myanmar" number="0.0467" /> paṭhame. <bold>Pubba</bold> pūraṇe, a. Aggaṃ seṭṭhepi vuttaṃ. <bold>Paṭha</bold> viyattiyaṃ vācāyaṃ, amo, <bold>patha</bold> saṅkhyāne vā, amo, vaṇṇavikāro, <bold>paṭhamaṃ,</bold> pathamantipi. Ādīyate paṭhamaṃ gaṇhīyateti <bold>ādi,</bold> i, pume, <bold>so</bold>saddo <bold>ādi</bold>ssa pulliṅgattajotako, purimaṃ, puratthāpi, bhavatthe imatthā.</paragraph>
    <paragraph line="46">Dvayaṃ anucchavike. Paṭiggahito rūpo <bold>patirūpo.</bold> Chaviyā anurūpaṃ <bold>anucchavikaṃ,</bold> sakatthe ko.</paragraph>
    <paragraph line="47">Dvayaṃ niratthake. <bold>Mūha</bold> vecitte, a, <bold>ha</bold>ssa <bold>gho.</bold> Natthi attho yassa, sakatthe ko.</paragraph>
    <paragraph line="48" number="716"> Dvayaṃ pākaṭe. Visiṭṭho attā yassa <bold>byattaṃ. Puṭa</bold> pakāsane, <bold>puṭa</bold> vikāsane vā.</paragraph>
    <paragraph line="49">Tikaṃ mudumhi. <bold>Muda</bold> modane, u, <bold>muda</bold> saṃsagge vā. Sobhanaṃ kumāraṃ kanti yassa. <bold>Ku</bold> sadde, alo, manto ca.</paragraph>
    <paragraph line="50">Dvayaṃ indriyaggayhe. Akkhaṃ indriyaṃ patigataṃ nissitaṃ, akkhena vā patigataṃ <bold>paccakkhaṃ,</bold> kate samāse <bold>pati</bold>saddassa pubbanipāto abhidhānato. Indriyaṃ cakkhādikaṃ, tena gayhaṃ <bold>indriyaggayhaṃ.</bold></paragraph>
    <paragraph line="51">Dvayaṃ apaccakkhe. Paccakkhaviparītaṃ <bold>apaccakkhaṃ,</bold> paramāṇvādi. Indriyaṃ atikkantaṃ <bold>atindriyaṃ.</bold></paragraph>
    <paragraph line="52" number="717"> Catukkaṃ aññatthe. <bold>Itara</bold>saddo pāṭipadiko aññatthavācako, <bold>idaṃ</bold>saddā vā taro aññatthe, <bold>daṃ</bold>lopo ca <pageBreak edition="Myanmar" number="0.0468" />. <bold>Añña</bold>saddā sakatthe taro. Eko seṭṭhepi vutto. <bold>Añña</bold>saddo pāṭipadiko bhinnattho, na ñāyateti vā <bold>añño.</bold></paragraph>
    <paragraph line="53">Tikaṃ nānappakāre. Bahavo vidhā pakārā assa <bold>bahuvidho.</bold> Vicittā vidhā yassa <bold>vividho.</bold></paragraph>
    <paragraph line="54">Dvayaṃ anivārite. Natthi bādho nisedho yassa <bold>abādhaṃ.</bold> Natthi aggaḷaṃ assa.</paragraph>
    <paragraph line="55" number="718"> Catukkaṃ asahāye. Asahāyatthe <bold>eka</bold>to ākī, cco, ko ca, <bold>ekākī, ekacco.</bold> Aññatthepi <bold>ekako</bold> vutto. <bold>Samā</bold> tulyatthā.</paragraph>
    <paragraph line="56">Anekasambandhini <bold>sādhāraṇā</bold>didvayaṃ. Saha ādhāraṇena vattatīti <bold>sādhāraṇaṃ,</bold> yadādi, thiyaṃ sādhāraṇī, sādhāraṇā ca. Samānameva <bold>sāmaññaṃ,</bold> yo, <bold>sāmaññā</bold> itthiyaṃ.</paragraph>
    <paragraph line="57">Dvayaṃ appāvakāse. Sambādhate asmiṃ, ro. <bold>Saṃ</bold>saddā kaṭo, yadādi, <bold>saṅkaṭaṃ,</bold> saha āvaraṇena vattatīti vā <bold>saṅkaṭaṃ,</bold> sahattho <bold>saṃ</bold>saddo.</paragraph>
    <paragraph line="58" number="719"><bold>Vāmaṃ kaḷevaraṃ</bold> vāmakāyo sabyaṃ nāma. ‘‘Sabyaṃ vāme ca dakkhiṇe’’ti <note>cintāmaṇiṭīkā 21.84</note> hi <bold>ajayo, sava</bold> gatiyaṃ, yo. <bold>Dakkhiṇaṃ</bold> kaḷevaraṃ apasabyaṃ, sabyato apagataṃ <bold>apasabyaṃ.</bold></paragraph>
    <paragraph line="59">Dvayaṃ <pageBreak edition="Myanmar" number="0.0469" /> viparīte. Paṭikūlati āvaratīti <bold>paṭikūlaṃ, kūla</bold> āvaraṇe. <bold>Apasabyaṃ</bold> dakkhiṇepi vuttaṃ.</paragraph>
    <paragraph line="60">Duradhigamanto pathaṃ gahanaṃ, yathā – gahanametaṃ satthaṃ, dubbivekamiccattho. Gacchantaṃ hantīti <bold>gahanaṃ,</bold> gahaṇampi, yadādi. <bold>Kala</bold> gamane, ilo, kaliṃ lātīti vā <bold>kalilaṃ.</bold></paragraph>
    <paragraph line="61" number="720-721"> Dvayaṃ bahuppakāre. Uccañca taṃ avacañceti <bold>uccāvacaṃ,</bold> kammadhārayo. Bahavo bhedā assa.</paragraph>
    <paragraph line="62">Tikaṃ janādinirantaragate. <bold>Saṅka</bold> saṅkāyaṃ, to. <bold>Kira</bold> pakkhepavikkhipanesu, to, <bold>iṇṇā</bold>deso. <bold>Saṅka</bold> saṅkāyaṃ, ulo, <bold>saṅkulaṃ, saṃ</bold>pubbo <bold>kula</bold> santāne vā, ro.</paragraph>
    <paragraph line="63">Siloko cheke. Kato abhyāsito hattho padattho yena <bold>katahattho. Kusa</bold> silesane, alo. Pakaṭṭhā vīṇā assa. Abhijānāti <bold>abhiñño. Sikkha</bold> vijjopādāne, to. <bold>Puṇa</bold> kammani subhe, ro. <bold>Paṭa</bold> gamane, u. <bold>Chidi</bold> dvidhākaraṇe, kattari a, <bold>da</bold>ssa <bold>ko. Cata</bold> yācane, uro. <bold>Dala</bold> dittiyaṃ, kho, <bold>la</bold>ssa <bold>ko, dakkha</bold> vuḍḍhiyaṃ vā, a, <bold>dakkha</bold> vuḍḍhihiṃsāgatisīghesu vā. <bold>Pisa</bold> hiṃsābaladānaniketanesu, alo, <bold>pesalo.</bold> Katamukho, katīpi, <bold>kata</bold>saddo <pageBreak edition="Myanmar" number="0.0470" /> abhyāsitattho, kataṃ abyāsitaṃ mukhaṃ upāyo anenāti <bold>katamukho.</bold> Kataṃ assatthīti <bold>katī.</bold></paragraph>
    <paragraph line="64">Sattakaṃ bāle. <bold>Bala</bold> pāṇane, balatīti <bold>bālo,</bold> assāsitapassāsitamattena jīvati, na paññājīvitenātyattho. <bold>Dā</bold> kucchāyaṃ gatiyaṃ vā, tu, dvittaṃ, rassādi. <bold>Jala</bold> dhaññe, a, ḷattaṃ. <bold>Mūha</bold> vecitte, lo, vaṇṇavipariyayo, <bold>mūḷho. Manda</bold> jaḷatte. Bālyayogā <bold>bāliso,</bold> iso. Añño, yathājātopi, na jānātīti <bold>añño.</bold> Yādiso jāto viveko <bold>yathājāto.</bold></paragraph>
    <paragraph line="65" number="722"> Tikaṃ bhāgyasampanne. Puññaṃ, sukatañca yasmiṃ atthi <bold>puññavā, sukatī,</bold> vantu, ī ca. Dhanaṃ gahaṇaṃ laddhoti <bold>dhañño,</bold> yo. Dvayaṃ mahāvīriye. <bold>Mahādhiti</bold> mahāvīriyo. Dvayaṃ mahicche. Mahāsayopi.</paragraph>
    <paragraph line="66">Dvayaṃ bahulahadaye, pasatthahadaye ca. Hadayaṃ bahulaṃ, pasatthañca yassa <bold>hadayī, hadayālu</bold> ca, tabbahule ī, ālu ca, suhadayopi.</paragraph>
    <paragraph line="67" number="723"> Dvayaṃ haṭṭhacitte. ‘‘Hāsamano vikubbāno, pamāno haṭṭhamānaso’’ti <note>amara 21.7</note><bold>amarasīho.</bold> Dvayaṃ dummane. Duṭṭhaṃ, dukkhitaṃ vā mano yassa. Virūpaṃ mano yassa. Antamanopi.</paragraph>
    <paragraph line="68">Catukkaṃ <pageBreak edition="Myanmar" number="0.0471" /> bahuppade. Yācakānaṃ vadaṃ vacanaṃ jānātīti <bold>vadāniyo, vadaññū</bold> ca, iyo, rū ca, pubbatraññassa <bold>nāde</bold>so, majjhadīgho ca. Dāne soṇḍo pasuto. <bold>Soṇḍa</bold>saddotra majjamadetyeke, thūlalakkhopyatra, dānatthaṃ thūlaṃ lakkhaṃ assa.</paragraph>
    <paragraph line="69" number="724"> Siloko pākaṭamatte. <bold>Khyā</bold> pakāsane, to. <bold>Pati</bold>pubbo <bold>i</bold> gamane, to. Abhimukhaṃ etīti <bold>patīto. Ñā</bold> avabodhane, to, <bold>paññāto, abhiññāto</bold> ca. <bold>Patha</bold> khyāne. <bold>Su</bold> gatibuddhīsu, to, <bold>suto, vissuto</bold> ca, <bold>su</bold> savane vā, kamme to. <bold>Vida</bold> ñāṇe, <bold>vidito. Sidhu</bold> saṃrādhe, to, <bold>sidha</bold> saṃsiddhiyaṃ vā. <bold>Kaṭa</bold> gatiyaṃ, dassanaṃ kaṭatīti <bold>pākaṭo,</bold> upasaggassa dīgho.</paragraph>
    <paragraph line="70" number="725"> Tipādaṃ issare. <bold>Īsa</bold> issariye, īsatīti <bold>issaro,</bold> aro, rassādi, dvittaṃ. <bold>Nī</bold> naye, ṇvu, <bold>nāyako.</bold> Saṃ dhanaṃ assatthīti <bold>sāmī,</bold> dīghādi, rassante sāmipi. <bold>Pā</bold> rakkhaṇe,ti, rassādi, <bold>pati. Adhi</bold>pubbe <bold>adhipati. Īsa</bold> issariye, a, <bold>īso.</bold> Pabhavatīti <bold>pabhu,</bold> u, pabhūpi. <bold>Aya</bold> gamane, yo, <bold>ayyo.</bold> Adhipātīti <bold>adhipo,</bold> ro. Adhibhavatīti <bold>adhibhū,</bold> kvi. <bold>Nī</bold> naye, ritu, <bold>netā.</bold></paragraph>
    <paragraph line="71">Tikaṃ <pageBreak edition="Myanmar" number="0.0472" /> bahudhane. Ibhaṃ arahatīti <bold>ibbho,</bold> vo, vaṇṇavipariyayo. <bold>Jhe</bold> cintāyaṃ, a, ajjhāyati dhanaṃ <bold>aḍḍho,</bold> jhassa <bold>ḍho,</bold> asarūpadvittaṃ, rassādi ca. <bold>Dhanā</bold> atisaye ī, <bold>dhanī.</bold></paragraph>
    <paragraph line="72" number="726"> Dvayaṃ dakkhiṇeyye. Dānaṃ paṭiggaṇhituṃ arahatīti <bold>dānāraho, dakkha</bold> vuddhiyaṃ, sīghatthe ca, dakkhanti bhogasampadādīhi yāya, sā dakkhiṇā, iṇo, taṃ arahatīti <bold>dakkhiṇeyyo.</bold></paragraph>
    <paragraph line="73">Dvayaṃ snehavati. <bold>Siniha</bold> pītiyaṃ, dho, <bold>ha</bold>ssa <bold>do, siniddho,</bold> vaccho sineho yassatthi <bold>vacchalo,</bold> lo.</paragraph>
    <paragraph line="74">Pamāṇiko parikkhako, parikkhate avadhārayate pamāṇehi atthanti <bold>parikkhako, ikkha</bold> dassanaṅkesu, ṇvu. Kāraṇaṃ jānātīti <bold>kāraṇiko,</bold> iko.</paragraph>
    <paragraph line="75">Dvayaṃ āsatte. <bold>Sanja</bold> saṅge, to. Taṃ taṃ vatthu paraṃ padhānaṃ assa <bold>tapparo.</bold></paragraph>
    <paragraph line="76" number="727"> Tikaṃ kāruṇike. Karuṇā sīlaṃ assa <bold>kāruṇiko.</bold> Dayā karuṇā yassatthi <bold>dayālu,</bold> ālu. Dukkhitesu suṭṭhu ramatīti <bold>sūrato,</bold> upasaggassa dīghatā.</paragraph>
    <paragraph line="77">Iṭṭhatthe <pageBreak edition="Myanmar" number="0.0473" /> abhimatappayojane uyyuto puggalo ussuko nāma, uṭṭhānaṃ suṭṭhu kāyatīti <bold>ussuko,</bold> hasādyanuṭṭheyaṃ.</paragraph>
    <paragraph line="78">Yo ālasyāvasādīhi anutiṭṭhati, so dīghasutto, dīghañca taṃ suttañca, tamiva caratīti <bold>dīghasuttaṃ,</bold> dīghasuttapariyantikaṃ kāriyaṃ karotīti <bold>dīghasutto.</bold> Cirena kriyānuṭṭhānaṃ assa.</paragraph>
    <paragraph line="79" number="728"> Dvayaṃ parāyatte, parasmiṃ, parena vā adhīno <bold>parādhīno,</bold> ajhantā sakatthe ino yadādinā. Paratanto, paravā, attavāpi <note>nāthavā (amara 21.26</note>, tantayatīti tanto, <bold>tanta</bold> kuṭumbadhāraṇe, a, paro tanto niyāmako yassa. Paro seṭṭho nāyako, attā ca atthīti <bold>paravā, attavā</bold> ca, vantu.</paragraph>
    <paragraph line="80">Āyattatāmatte catukkaṃ. <bold>Yata</bold> payatane, <bold>ā</bold>pubbo avasībhāve, to. Antena samīpena sahāti <bold>santako,</bold> sakatthe ko. Pariggayhate ‘‘saka’’nti karīyateti <bold>pariggaho.</bold> Adhigato ino pabhū yenāti <bold>adhīno.</bold></paragraph>
    <paragraph line="81">Sena attanā īritaṃ sīlaṃ assāti <bold>serī,</bold> tasmiṃ serini ca <bold>sacchando</bold> vattati, sassa attano chando yassatthīti <bold>sacchando,</bold> a. Savaso, sayaṃvasī, niravaggahopi.</paragraph>
    <paragraph line="82" number="729"> Guṇadose <pageBreak edition="Myanmar" number="0.0474" /><bold>anisamma</bold> anupaparikkhitvā yo karoti, so <bold>jammo, jama</bold> adane, mo.</paragraph>
    <paragraph line="83">Dvayaṃ atitaṇhe. <bold>Lubha</bold> lobhe, a, dvittaṃ, <bold>bha</bold>ssa <bold>po, lolupo,</bold> lolubhopi.</paragraph>
    <paragraph line="84">Tikaṃ luddhe. <bold>Gidha</bold> abhikaṅkhāyaṃ, to. <bold>Lubha</bold> giddhiyaṃ, to. <bold>Lola</bold> ummādane, a, <bold>lolo.</bold> Atha mahātaṇhātitaṇhagiddhānaṃ ko bhedo? Mahātaṇho nānārammaṇaṃ icchati, atitaṇho ekasmimpi ārammaṇe anekavāraṃ, adhikañca tasati, giddho pana ubhayathāpīti ayametesaṃ viseso.</paragraph>
    <paragraph line="85">Yo kriyāsu mando, so <bold>kuṇṭho, kuṇṭha</bold> paṭighāte, ālasye ca, a.</paragraph>
    <paragraph line="86" number="730"> Pañcakaṃ kāmake. <bold>Kamu</bold> icchāyaṃ, curādi, ritu, <bold>kāmayitā,</bold> kāritalope <bold>kamitā. Yu</bold>mhi <bold>kāmano,</bold> kamanopi. <bold>Ṇī</bold>paccaye <bold>kāmī, ṇuka</bold>paccaye <bold>kāmuko,</bold> anuko, abhikopyatra, anukāmayate <bold>anuko,</bold> kvi. Abhikāmayate <bold>abhiko,</bold> kvi. Atikopi.</paragraph>
    <paragraph line="87">Dvayaṃ matte. Suṇḍā surā, tatra kusalo <bold>soṇḍo,</bold> pānāgāraṃ vā suṇḍā, tatra bhavo, ṭhitaṃ vā <bold>soṇḍo. Mada</bold> ummāde <pageBreak edition="Myanmar" number="0.0475" />, to. Ukkaṭo, khivopi, madena uddhato <bold>ukkaṭo,</bold> yadādinā uto kaṭo mattatthe <note>pāṇini 5.2.29</note>. <bold>Khiva</bold> made, a.</paragraph>
    <paragraph line="88">Tikaṃ vacanakārini. Pavattinivattīsu vidhātuṃ sakyo <bold>vidheyyo,</bold> iyyo. Ādesitaṃ, ādarena vā suṇotīti <bold>assavo,</bold> rassādi, a. Sundaraṃ vaco ācariyādīnaṃ etasmiṃ hetubhūteti <bold>subbaco.</bold> Vinayaggāhīpi, vinayaṃ vidhipaṭisedhavacanaṃ gahetuṃ sīlo <bold>vinayaggāhī.</bold></paragraph>
    <paragraph line="89" number="731"> Taṅkhaṇuppattiñāṇaṃ paṭibhā, tāya yutto <bold>pagabbho,</bold> sīghameva gabbhatīti <bold>pagabbho, gabbha</bold> dhāraṇe.</paragraph>
    <paragraph line="90">Tikaṃ bhīruke. Bhī bhayaṃ sīlo yassa <bold>bhīsīlo.</bold> Bhāyatīti <bold>bhīru, bhī</bold> bhaye, ru. <bold>Ruka</bold>paccaye <bold>bhīruko,</bold> sakatthe vā ko.</paragraph>
    <paragraph line="91">Dvayaṃ asūre. Na vīro sūro <bold>avīro.</bold> Kucchitatarattā <bold>kātaro, ku</bold>ssa <bold>kā</bold>deso.</paragraph>
    <paragraph line="92">Dvayaṃ hiṃsāsīle, hananasīlo <bold>hiṃsāsīlo, ghātuko,</bold> uko, <bold>hana</bold>ssa <bold>ghāto.</bold> Sarāru, hiṃsopi.</paragraph>
    <paragraph line="93" number="732"> Tikaṃ kodhayutte. <bold>Kudha</bold> kope, kujjhanasīlo <bold>kodhano,</bold> yu. <bold>Dusa</bold> dose, <bold>dosano,</bold> paṭigho <pageBreak edition="Myanmar" number="0.0476" />, yu. <bold>Kupa</bold> kope, kupatīti <bold>kopī,</bold> ṇī. Amarisanopi, natthi marisanaṃ khamā assa <bold>amarisano, marisa</bold> asahane.</paragraph>
    <paragraph line="94">Dvayaṃ adhikakodhayutte. Caṇḍateti <bold>caṇḍo,</bold> a, <bold>caṇḍa</bold> kope. Atirekaṃ kujjhatīti <bold>accantakodhano.</bold> Accantakopanopi, tadā <bold>kupa</bold>to yu.</paragraph>
    <paragraph line="95">Pañcakaṃ khantiyutte. <bold>Saha</bold> khamane, yu. <bold>Khamu</bold> sahane, yu. <bold>Tu</bold>mhi <bold>khantā,</bold> satthādi. Titikkhā yassatthīti <bold>titikkhavā. Mantu</bold>mhi <bold>khantimā,</bold> savibhattissa <bold>ntu</bold>ssa <bold>ā.</bold></paragraph>
    <paragraph line="96" number="733"> Dvayaṃ saddhāyutte. <bold>Hi</bold> padapūraṇe. Saddhā yassatthīti <bold>saddhālu.</bold> Saddhā ratanattayādīsu pasādo, taṇhā, ādaro ca. Dvayaṃ dhajayutte. Cihane ca paṭākāyaṃ, dhajo sophe ca soṇḍike, <bold>sopho</bold> pulliṅgaṃ.</paragraph>
    <paragraph line="97">Dvayaṃ niddāsīle. Niddā eva sīlaṃ yassa so <bold>niddāsīlo.</bold> Dvayaṃ pabhāyutte. <bold>Bhā</bold> dittimhi, <bold>sara</bold>paccayo, rassādi, dvittañca, <bold>bhassaro,</bold> bhāsā rati yassāti vā <bold>bhassaro,</bold> rassādi eva. <bold>Sa</bold>ssa dvittābhāve <bold>bhāsuro,</bold> assu, <bold>bhāsa</bold> dittiyaṃ vā, uro, atha vā dvayaṃ bahukathāyutte, bhāsāsu sabbāsu bahūsu kathāsu ramatīti <bold>bhassaro,</bold> kvi, bhāsatīti vā <bold>bhassaro,</bold> aro, rassādi, dvittañca, bhāsāsu ramatīti vā <bold>bhāsaro,</bold> kvi, majjharasso, bhāsatīti vā <bold>bhāsaro,</bold> aro, imasmiṃ pakkhe assuttābhāvo.</paragraph>
    <paragraph line="98" number="734"> Tikaṃ <pageBreak edition="Myanmar" number="0.0477" /> nagge. Na gacchatīti <bold>naggo,</bold> dvittaṃ, <bold>lagga</bold> saṅge vā, <bold>na</bold>ttaṃ, <bold>naji laji</bold> bile vā, ṇo, <bold>ja</bold>ssa <bold>go,</bold> dvittaṃ. Disā eva ambaraṃ vatthaṃ etassa, na pakativatthanti <bold>digambaro. Sa</bold>ssa <bold>go.</bold> Natthi vatthaṃ etassa, atha vā digambarā vatthā, aññatitthiko avattho cāti ete dve naggo nāma, naggā nāmāti vā, ‘‘te itthikhyā po, satta pakaraṇāni abhidhammo nāmā’’tyādīsu viya saññāsaññīsaddānaṃ vacanabhedassāpi sambhavato. Naggo ca naggo ca naggā, purimasmiṃ pakkhe pana sāmaññatāya ekavacananiddeso.</paragraph>
    <paragraph line="99">Dvayaṃ bhakkhake. <bold>Ghasa</bold> adane, maro, <bold>ghasmaro. Bhakkha</bold> adane, ṇvu.</paragraph>
    <paragraph line="100">Vattuṃ sotuñca akusalo, vacane savane ca akusalo <bold>eḷamūgo</bold> nāma, eḷo badhiro, mūgo avacano, kammadhārayo, saṭhepi eḷamūgo.</paragraph>
    <paragraph line="101" number="735"><bold>Mukharā</bold>dayo tayo appiyavādini. Vājhāvājhesu mukhaṃ assatthi, nindāyaṃ ro. Ninditaṃ mukhaṃ yassa <bold>dummukho.</bold> Abaddhaṃ anaggaḷaṃ mukhaṃ yassa <bold>abaddhamukho.</bold></paragraph>
    <paragraph line="102">Bahu <pageBreak edition="Myanmar" number="0.0478" /> ca gārayhañca vaco yassa so <bold>vācālo</bold> nāma. Kucchitā vācā assa santīti <bold>vācālo,</bold> nindāyaṃ lo.</paragraph>
    <paragraph line="103">Dvayaṃ suvacane. Vadatīti <bold>vattā,</bold> pasaṃsāyaṃ tu. Vadatīti <bold>vado. So</bold> padapūraṇe.</paragraph>
    <paragraph line="104" number="736"> Tikaṃ attaniye. Netabboti niyo, niyo <bold>eva nijo, nī</bold> naye, ṇyo, <bold>ya</bold>ssa <bold>jo,</bold> samīpe jāyatīti vā <bold>nijo.</bold> Sassa attano ayaṃ <bold>sako,</bold> idamatthe ko, so eva vā <bold>sako,</bold> sassāyaṃ sako, ṇo. Attani jāto <bold>attaniyo,</bold> aniyo.</paragraph>
    <paragraph line="105">Tikaṃ acchariye. <bold>Vi</bold>pubbo <bold>maha</bold> pūjāyaṃ, bhūvādi, ṇyo, mantalopo, <bold>vimhayo. Ā</bold>pubbo <bold>cara</bold> gatibhakkhanesu, a, <bold>cara</bold>ssa <bold>cchariyo,</bold> rassādi ca, <bold>acchariyo.</bold> Na bhavitthāti <bold>abbhuto,</bold> asarūpadvittaṃ, rasso ca, abhūtopi <note>saddanītipadamālāyaṃ 340.1 piṭṭhesu passitabbaṃ</note>.</paragraph>
    <paragraph line="106">Sokādīhi itikattabbatāpaṭipattisuñño <bold>vihattho, byākulo</bold> ca. Vikkhitto hattho yassa <bold>vihattho. Kula</bold> saṅkhyāne <bold>viā</bold>pubbo.</paragraph>
    <paragraph line="107">Katasannāho <bold>vadhudyato</bold> hantumudyato uyyuto ātatāyī nāma. ‘‘Vadhuyyutto’’tipi pāṭho. <bold>Ā</bold>pubbo <bold>tā</bold> pālane, ṇī, dvittaṃ, ākārantānamāyo, <bold>ātatāyī.</bold></paragraph>
    <paragraph line="108" number="737"><bold>Sīsacchejjamhi</bold><pageBreak edition="Myanmar" number="0.0479" /> sīsacchedārahe <bold>vajjho.</bold> Hantabboti <bold>vajjho, hana</bold> hiṃsāyaṃ, ṇyo, <bold>hana</bold>ssa <bold>vadho, jha</bold>ssa <bold>jho.</bold> Asarūpadvittaṃ, <bold>vajjho.</bold></paragraph>
    <paragraph line="109">Tikaṃ vakkāsaye. Nikantatīti <bold>nikato, kanta</bold> chedane, a, <bold>na</bold>lopo. <bold>Saṭha</bold> ketave, a. Natthi ujutā yassa <bold>anuju.</bold></paragraph>
    <paragraph line="110">Tikaṃ bhedakārake. <bold>Sūca</bold> pesuññe, ṇvu. <bold>Pisi</bold> sañcuṇṇane, <bold>pisi</bold> avayave vā, pisatīti <bold>pisuṇo,</bold> yadādinā uno, <bold>ṇa</bold>ttaṃ. Kaṇṇe japatīti, aluttasamāso, arucitabbarocakepi <bold>kaṇṇejapo.</bold></paragraph>
    <paragraph line="111">Dvayaṃ paharaṇasīle. <bold>Dhubbī</bold> hiṃsāyaṃ, to, bhujādi. Vañcayate vippalapateti <bold>vañcako, vañca</bold> gamane.</paragraph>
    <paragraph line="112" number="738"> Ariyāsāmaññena ca bālapurisassa lakkhaṇamāha. <bold>Hi</bold> padapūraṇe. <bold>Yo puriso</bold> yo jano, <bold>jana</bold>pariyāyo cettha <bold>purisa</bold>saddo ‘‘dve mahāpurisā abhinikkhantā’’tyādīsu viya, <bold>anisamma</bold> anupaparikkhitvā vadhabandhanādikiccaṃ karoti, so <bold>khalu</bold> ekantato ‘‘capalo’’ti viññeyyo, kasmā? <bold>Avinicchitakārittā</bold> sammā avinicchitassa kāriyassa karaṇasīlattā. <bold>Capa</bold> kakkaraṇe, <bold>capa</bold> santāne vā, alo, <bold>capalo.</bold></paragraph>
    <paragraph line="113" number="739"> Catukkaṃ <pageBreak edition="Myanmar" number="0.0480" /> kadariye. Kucchitaṃ dadātīti <bold>khuddo,</bold> do, <bold>ka</bold>ssa <bold>kho,</bold> adānasīlatāya samparāyesu khuddaṃ bubhukkhissāmīti vā <bold>khuddo, khuda</bold> bubhukkhāyaṃ, do anāgatatthe. Parānupabhogena atthasañcayasīlattā kucchito ariyo atthapati <bold>kadariyo,</bold> adāyakattā kucchitaṃ ṭhānaṃ aratīti vā <bold>kadariyo,</bold> iyo. Dānādīsu namanābhāvena thaddhena maccherayuttacittena sahitatāya <bold>thaddhamaccharī,</bold> ī. Kucchito paṇo yassa <bold>kapaṇo,</bold> kipacāno, mitappacopi. Kucchitaṃ pacānoti dutiyāsamāso. Mitaṃ pacatīti <bold>mitappaco,</bold> ṇo.</paragraph>
    <paragraph line="114">Addhaṃ dalidde. Natthi kiñcanaṃ appamattakampi dhanaṃ yassa <bold>akiñcano. Dalidda</bold> duggatiyaṃ, a, <bold>dala</bold> vidāraṇe vā, ido, dvittaṃ. <bold>Dīna</bold> duggatabhāve, <bold>dīno, di</bold> khaye vā, īno. Natthi dhanaṃ assa. Ninditaṃ gamanaṃ assa <bold>duggato.</bold></paragraph>
    <paragraph line="115" number="740"> Yaṃ kammaṃ ‘‘idamahaṃ uppādessāmī’’ti asambhāvitaṃ acintitameva hutvā sampattaṃ, taṃ ‘‘kākatālīya’’ntyuccate. Tālassa idaṃ phalaṃ tālaṃ, kāko ca tālañca kākatālāni, tehi sadisaṃ kammaṃ <bold>kākatāliyaṃ,</bold> kākassa, tālaphalassa uḍḍanapatanasadisaṃ kammantyattho.</paragraph>
    <paragraph line="116">Catukkaṃ yācake. Yācanaṃ karotīti <bold>yācanako,</bold> yācatīti vā, <bold>yāca</bold> yācane, yu. Sakatthe ko. <bold>Attha</bold> yācanāyaṃ, atthanaṃ attho, so assatthīti <bold>atthī.</bold> Ṇvu, yācako <pageBreak edition="Myanmar" number="0.0481" />. ‘‘Mādisassa dhanaṃ datvā rājā saggaṃ gamissatī’’tyādinā dānaphalaṃ vaṇṇetvā vakati yācatīti <bold>vanibbako, vaṇṇassa vani, vaka</bold> ādāne, ādānamettha yācanameva.</paragraph>
    <paragraph line="117" number="741"><bold>Kiñcidūnaka</bold>ntaṃ patipādena nāmaṃ. Pakkhisappamacchādayo aṇḍato jātattā <bold>aṇḍajā.</bold> Narādayo pana gabbhāsayasaṅkhātajalābuto, tatra vā jātattā <bold>jalābujā.</bold> Kimi ca ḍaṃsā ca <bold>ādi</bold>nā makasamaṅgurādayo ca sedajā, sedakāraṇattā usmā sedo, tato jātā <bold>sedajā.</bold> Devo ca <bold>ādi</bold>nā brahmanerayikādayo ca <bold>opapātikā,</bold> upagantvā patatīti upapātī, ṇī, soḷasavassuddesikādiko attabhāvo, so yesamatthi, te <bold>opapātikā.</bold></paragraph>
    <paragraph line="118" number="742"><bold>Jaṇṇumatte</bold> jaṇṇuppamāṇayutte udakādimhi <bold>jaṇṇutaggho,</bold> jaṇṇuppamāṇo <bold>jaṇṇutaggho,</bold> pamāṇatthe taggho, jaṇṇuppamāṇo <bold>jaṇṇumatto,</bold> pamāṇatthe matto <note>moggallāne 4.47 sutte passitabbaṃ</note>, tasmiṃ.</paragraph>
    <paragraph line="119"><bold>Kiñcidūnake</bold> appamattakayutte kappo <note>pāṇini 5.4.67</note>, ūnassa appakatāya kappīyati ekādivasena paricchijjatīti <bold>kappo, kappa</bold> paricchedane.</paragraph>
    <paragraph line="120">Catukkaṃ <pageBreak edition="Myanmar" number="0.0482" /> pariyāpanne. Anto gacchatīti <bold>antaggataṃ,</bold> ‘‘lopañca tatrākāro’’ti <bold>o</bold>lope <bold>a</bold>āgamo, dvittaṃ. Antogatampi. Paricchinditvā āpannaṃ gahitaṃ <bold>pariyāpannaṃ. Gādha</bold> patiṭṭhāyaṃ, anto ogādhatīti <bold>antogadhaṃ,</bold> rasso, ogādhatīti <bold>ogadhaṃ.</bold></paragraph>
    <paragraph line="121" number="743"> Dvayaṃ sādhite. <bold>Rādha sādha</bold> siddhiyaṃ, kammani to.</paragraph>
    <paragraph line="122">Dvayaṃ kuthite. <bold>Paca</bold> pāke, atīte kattari to, <bold>ta</bold>ssa <bold>kko, ca</bold>lopo. <bold>Kutha</bold> nippakke, to.</paragraph>
    <paragraph line="123">Āpadaṃ byasanaṃ patto āpanno nāma, atipīḷanaṃ āpajjatīti <bold>āpanno,</bold> ‘‘ā tukodhamudāṭṭīsū’’ti hi <bold>ekakkharakoso</bold><note>ekakkharakosa 14 gāthā</note><bold>. Pada</bold> gamane, ‘‘āpanno ca vipattimhi, patte ca vāccaliṅgiko’’ti <bold>nānatthasaṅgaho.</bold></paragraph>
    <paragraph line="124">Dvayaṃ paresamavasagate. Natthi vaso āyatto paresaṃ etasmiṃ serībhūteti <bold>vivaso, avaso</bold> ca.</paragraph>
    <paragraph line="125" number="744"> Chakkaṃ khitte. <bold>Nuda</bold> peraṇe, <bold>nuda</bold> khepe vā, to, <bold>ta</bold>ssa <bold>inno.</bold> Aninnādese bhujādi, <bold>nutto.</bold> Nutopi. <bold>Asu</bold> khepane, to, bhujādi, <bold>atto. Khipa</bold> peraṇe, to.</paragraph>
    <paragraph line="126"><bold>Īra</bold><pageBreak edition="Myanmar" number="0.0483" /> gatiyaṃ, kampane ca, ito, <bold>īrito. Ā</bold>pubbo <bold>vidha</bold> peraṇe, to, <bold>āviddho.</bold></paragraph>
    <paragraph line="127">Catukkaṃ kampite. <bold>Kampa</bold> calane, <bold>dhū</bold> vidhunane, kampane ca. <bold>Dhūto, ādhūto, cala</bold> kampane, <bold>calito.</bold> Vellito, pekhitopi. <bold>Vella</bold> calanattho. <bold>Pekha</bold> gatyattho, <bold>pekhito.</bold></paragraph>
    <paragraph line="128">Dvayaṃ nisite. <bold>Nisi</bold> nisāne. <bold>Tija</bold> nisāne, nisānaṃ tikkhakaraṇaṃ, ubhayatrāpi kammani to.</paragraph>
    <paragraph line="129" number="745-746"> Tikaṃ pattabbe. <bold>Pata</bold> gamane, tabbo. <bold>Gamu</bold> gatiyaṃ, ṇyo, <bold>mya</bold>ssa <bold>mmo</bold> vā, <bold>gammaṃ,</bold> gamyaṃ, <bold>dya</bold>ssa <bold>jjo, āpajjaṃ.</bold></paragraph>
    <paragraph line="130">Dvayaṃ pariṇate. <bold>Paci</bold>no anekatthattā iha pariṇatattho. <bold>Namu</bold> namane, bhūvādi, kattari to, <bold>samā</bold> dve tulyatthā.</paragraph>
    <paragraph line="131">Pañcakaṃ veṭhite. <bold>Veṭha</bold> veṭhane. Valamiva valayaṃ, kuṇḍalākāraṃ valayaṃ kataṃ <bold>valayitaṃ,</bold> nāmadhātu, kāritantā to. <bold>Rudha</bold> āvaraṇe, <bold>ruddhaṃ. Saṃ</bold>pubbo <bold>vu</bold> saṃvaraṇe, <bold>saṃvutaṃ.</bold> Samantato vutaṃ <bold>āvutaṃ, vu</bold> saṃvaraṇe, sabbatra kammani to.</paragraph>
    <paragraph line="132">Dvayaṃ <pageBreak edition="Myanmar" number="0.0484" /> parikhādinā parikkhitte. Pari samantato karīyateti <bold>parikkhittaṃ,</bold> parikkhatampi. <bold>Vu</bold> saṃvaraṇe, <bold>nivutaṃ.</bold></paragraph>
    <paragraph line="133">Tikaṃ vitthate. <bold>Sara</bold> gatiyaṃ, to, <bold>ta</bold>ssa <bold>ṭo, ra</bold>lopo, <bold>visaṭaṃ. Tanu</bold> vitthāre, to, <bold>ta</bold>ssa <bold>to, na</bold>lopo, <bold>vitthataṃ, tataṃ.</bold></paragraph>
    <paragraph line="134">Dvayaṃ lepanīye. <bold>Lipa</bold> lepane, <bold>diha</bold> upalepane, ubhayatrāpi kammani to.</paragraph>
    <paragraph line="135">Dvayaṃ guḷhe. <bold>Guha</bold> saṃvaraṇe, ḷo, <bold>guḷho. Gupa</bold> gopane, <bold>gutto.</bold></paragraph>
    <paragraph line="136">Dvayaṃ posanīye. <bold>Pusa</bold> posane, to, <bold>satānaṃ ṭṭho, ṭṭhā</bold>bhāve <bold>posito.</bold></paragraph>
    <paragraph line="137" number="747"> Dvayaṃ salajje. <bold>Lajja</bold> pīḷe, pīḷo lajjāva. <bold>Hīḷa</bold> nindālajjāsu, <bold>hīḷito.</bold></paragraph>
    <paragraph line="138">Dvayaṃ sadde. <bold>Sana dhana</bold> sadde, <bold>sanitaṃ, dhanitaṃ.</bold></paragraph>
    <paragraph line="139">Pañcakaṃ bandhanīye. Sandanaṃ bandhanaṃ, taṃyogā vantu. Sandānavantaṃ kataṃ <bold>sandānitaṃ,</bold> nāmadhātumhā to, <bold>vantu</bold>lopo. Sandānaṃ sajjā, tamassāti vā, ito. <bold>Si</bold> bandhane, to. <bold>Bandha</bold> bandhane, <bold>baddho. Kīla</bold> bandhane. <bold>Yamu</bold> uparame, <bold>saṃ</bold>pubbo bandhane, sabbatra kammani to. Mūtaṃ, udditaṃ, sadditampi. <bold>Mū</bold> bandhane. <bold>Dā</bold> avakhaṇḍane. <bold>U saṃ</bold>pubbo bandhane. Vuttañca ‘‘uddānantu ca bandhana’’nti.</paragraph>
    <paragraph line="140" number="748"> Tikaṃ <pageBreak edition="Myanmar" number="0.0485" /> siddhe. <bold>Sidha</bold> saṃsiddhimhi. <bold>Pada</bold> gamane, nipubbo siddhiyaṃ. <bold>Vatta</bold> vattane, vattanaṃpyatra sijjhanaṃ <bold>ni</bold>pubbattā.</paragraph>
    <paragraph line="141">Tikaṃ vidārite. <bold>Dara bhida</bold> vidāraṇe, <bold>innā</bold>deso. <bold>Bhinnaṃ.</bold> Aninnādese tu <bold>bheditaṃ.</bold></paragraph>
    <paragraph line="142">Dvayaṃ tiṇādīhi chādanīye. <bold>Chada</bold> saṃvaraṇe, to, <bold>ta</bold>ssa sadhātvantassa <bold>annā</bold>deso.</paragraph>
    <paragraph line="143">Tikaṃ chindite. <bold>Vidha</bold> vedhane. <bold>Chidda</bold> kaṇṇabhede, curādi. <bold>Vidha</bold> vedhane, sabbatra kamme to, aparadvaye ca sañjātatthe ito.</paragraph>
    <paragraph line="144" number="749"> Tikaṃ ānīte. <bold>Hara</bold> haraṇe, <bold>bhara</bold> dhāraṇaposanesu, <bold>ā</bold>pubbo <bold>nī</bold> naye.</paragraph>
    <paragraph line="145">Dvayaṃ damayutte. <bold>Damu</bold> damane, kattari to. Pakkamādīhi nto. A<bold>ntā</bold>dese <bold>damito.</bold> Kammasādhanopyayaṃ.</paragraph>
    <paragraph line="146">Dvayaṃ sante. <bold>Samu</bold> upasame, kattarito. A<bold>ntā</bold>dese <bold>samito,</bold> kammasādhanopyayaṃ.</paragraph>
    <paragraph line="147">Dvayaṃ puṇṇe. <bold>Pūra</bold> pūraṇe, tarādīhi iṇṇo, dvīsupi kattukammasādhanāni labbhanti.</paragraph>
    <paragraph line="148" number="750"> Tipādaṃ <pageBreak edition="Myanmar" number="0.0486" /> pūjite. <bold>Cāya</bold> pūjānisāmanesu. <bold>Maha</bold> pūjāyaṃ, <bold>pūja</bold> pūjane, <bold>araha</bold> pūjāyaṃ, <bold>arahito. Acca</bold> pūjāyaṃ. <bold>Māna</bold> pūjāyaṃ. <bold>Ci</bold> caye, <bold>apa</bold>pubbo pūjane. Namassitopi, <bold>namassa</bold>dhātu pūjāyaṃ.</paragraph>
    <paragraph line="149">Dvayaṃ tacchite dāruādimhi. <bold>Taccha</bold> tanukaraṇe, tanukarīyateti <bold>tanūkato,</bold> dīgho.</paragraph>
    <paragraph line="150" number="751"> Dvayaṃ aggiādīhi tatte. <bold>Tapa dhūpa</bold> santāpe.</paragraph>
    <paragraph line="151">Dvayaṃ rājādīnaṃ santike bhajanādivasena upagate. <bold>Cara</bold> gatyattho, <bold>upacarito. Āsa</bold> upavesane, <bold>upāsito.</bold></paragraph>
    <paragraph line="152">Addhaṃ cute. <bold>Bhasa</bold> adhopatane, to. <bold>Gaḷa</bold> secane, <bold>gaḷitaṃ. Pada</bold> gamane, <bold>pannaṃ. Cu</bold> cavane, <bold>cu</bold> gamane vā. <bold>Dhaṃsu</bold> avasaṃsane, gatiyañca. Kannampi, <bold>kanna</bold> gatisosanesu.</paragraph>
    <paragraph line="153" number="752"><bold>Tuṭṭha</bold>ntaṃ pamudite, <bold>pī</bold> tappanakantīsu. <bold>Muda</bold> hāse. <bold>Hasa</bold> haṃsane, <bold>hasa</bold> alike vā. <bold>Mada</bold> hāse, <bold>matto. Tusa</bold> pītiyaṃ.</paragraph>
    <paragraph line="154">Catukkaṃ <pageBreak edition="Myanmar" number="0.0487" /> chinne. <bold>Kanta</bold> chedane. <bold>Chidi</bold> dvidhākaraṇe. <bold>Lū</bold> chedane, ṇo, yu vā. <bold>Dā</bold> lavane, tu, <bold>dā</bold> avakhaṇḍane vā. Chātampi. <bold>Cho</bold> chedane, ossākāro.</paragraph>
    <paragraph line="155">Tikaṃ pasatthe. <bold>Saṭha</bold> thutiyaṃ, to. <bold>Vaṇṇa</bold> vaṇṇakriyāvitthāraguṇavacanesu. <bold>Thu</bold> abhitthave. Īḍito, paṇitopi, <bold>īḍa</bold> thutimhi. <bold>Paṇa</bold> byavahāre, thutimhi ca, <bold>paṇito.</bold></paragraph>
    <paragraph line="156" number="753"> Pañcakaṃ alle, <bold>tima</bold> addabhāve niccalepi, pakkamādīhi nto. <bold>Alla</bold> kledane, lo, <bold>allaṃ. Adda</bold> gatimhi, yācane ca, <bold>ā</bold>pubbo <bold>dā</bold> avakhaṇḍane vā, do, <bold>addaṃ. Kilida</bold> addabhāve, <bold>innā</bold>deso. <bold>Unda</bold> kledane, <bold>inno, unno</bold> vā, sāddampi. Addaguṇayuttaṃ addaṃ, tena saha vattate <bold>sāddaṃ.</bold></paragraph>
    <paragraph line="157">Catukkaṃ gavesite. <bold>Magga</bold> anvesane, curādi. <bold>Esa</bold> gatiyaṃ, bhūvādi. <bold>Gavesa</bold> maggane, curādi.</paragraph>
    <paragraph line="158">Dvayaṃ laddhe. <bold>Labha</bold> pattiyaṃ. <bold>Pa</bold>pubbo <bold>āpa</bold> byāpane, to, bhujādi, <bold>ā</bold>lopo, <bold>pattaṃ.</bold> Bhāvitaṃ, āsāditaṃ, vibhūtañca.</paragraph>
    <paragraph line="159" number="754"><bold>Pālita</bold>ntaṃ rakkhanīye, <bold>rakkha</bold> pālane. <bold>Gupa</bold> gopane, bhujādi. <bold>Tā</bold> pālane, <bold>tātaṃ. Āyā</bold>game <bold>gopāyitaṃ. Ava</bold> rakkhaṇe, <bold>avitaṃ.</bold></paragraph>
    <paragraph line="160">Catukkaṃ <pageBreak edition="Myanmar" number="0.0488" /> catte. <bold>Saja</bold> vissagge. <bold>Caja</bold> hāniyaṃ. <bold>Hā</bold> cāge, ino, dīghādi, <bold>hīno. Ujha</bold> ussagge, <bold>samujjhitaṃ.</bold> Dhūtampi, <bold>dhū</bold> kampane.</paragraph>
    <paragraph line="161" number="755"> Pajjaṃ bhāsite. <bold>Bhāsa</bold> byattiyaṃ vācāyaṃ. <bold>Lapa</bold> byattiyaṃ vācāyaṃ, <bold>vaca</bold> bhāsane, <bold>vuttaṃ. Abhi</bold>pubbo <bold>dhā</bold> dhāraṇe, to, <bold>dhā</bold>tissa <bold>hi, hi</bold> gamane vā, <bold>abhihitaṃ. Khyā</bold> kathane. <bold>Jappa</bold> byattiyaṃ vācāyaṃ. <bold>Īra</bold> khepagativacanakampanesu, <bold>udīritaṃ. Katha</bold> vākyapabandhe. <bold>Gada</bold> viyattiyaṃ vācāyaṃ. <bold>Bhaṇa</bold> bhaṇane. <bold>Vada</bold> viyattiyaṃ vācāyaṃ, to, vassu, <bold>uditaṃ.</bold></paragraph>
    <paragraph line="162" number="756"> Catukkaṃ avamānite. <bold>Ñā</bold> avabodhane. <bold>Gaṇa</bold> saṅkhyāne. <bold>Bhū</bold> sattāyaṃ. <bold>Māna</bold> pūjāyaṃ, <bold>mana</bold> ñāṇe vā, <bold>avapari</bold>pubbā ete paribhūte. Heṭṭhā katvā ñāyati, gaṇīyati, maññatīti <bold>avaññito, avagaṇito, avamānito</bold> ca. Paribhavīyati avamānaṃ karīyatīti <bold>paribhūto.</bold></paragraph>
    <paragraph line="163">Catukkaṃ chāte. <bold>Ghasa</bold> adane, cho, dvittaṃ. Jighacchā sañjātā yassa <bold>jighacchito. Khuda</bold> pipāsāyaṃ. <bold>Chāda</bold> bhakkhane. <bold>Bhuja</bold> pālanajjhohāresu, kho, dvittādi, bubhukkhā sañjātā yassa <bold>bubhukkhito.</bold></paragraph>
    <paragraph line="164" number="757"> Chakkaṃ <pageBreak edition="Myanmar" number="0.0489" /> ñāte. <bold>Budha ñā</bold> avagamane. <bold>Pada</bold> gamane, to, <bold>ta</bold>ssa <bold>anno, paṭipannaṃ. Vida</bold> ñāṇe. <bold>Gati</bold> bujhattho. <bold>Avagataṃ. Mana</bold> ñāṇe, to, <bold>mataṃ.</bold></paragraph>
    <paragraph line="165">Addhaṃ gilite. <bold>Gala</bold> adane, assi, <bold>gilito. Khāda</bold> bhakkhane. <bold>Bhuja</bold> pālanajjhohāresu. <bold>Bhakkha</bold> adane. <bold>Adhiava</bold>pubbo <bold>hara</bold> haraṇe, to, <bold>ta</bold>ssa <bold>ṭo, ra</bold>lopo, <bold>ajjhohaṭo. Asa</bold> bhakkhane, <bold>asito.</bold> Jappito, gasitopi, <bold>jappa</bold> adane. <bold>Gasa</bold> adane.</paragraph>
    <centered line="166">Visesyādhīnavaggavaṇṇanā niṭṭhitā.</centered>
    <title line="167">2. Saṃkiṇṇavaggavaṇṇanā</title>
    <paragraph line="168" number="758"> Pubbasmiṃ <pageBreak edition="Myanmar" number="0.0490" /> kaṇḍadvaye buddhādīni nāmāni samānatthāni pakaraṇena nibaddhāni, asmimpi kaṇḍe sobhanādīni visesananāmāni, samayādīnyanekatthāni, cirassamādīni ca abyayāni pakaraṇeneva nibaddhāni, idāni pana pubbavaggesu vitthārabhayā ye na nibaddhā, taṃsaṅgahatthaṃ, taṃsamayānupālanatthañca saṃkiṇṇamārabhate <bold>‘‘ñe yya’’</bold>miccādinā. Tassattho – <bold>ihāpi</bold> saṃkiṇṇavaggepi <bold>kvāpi</bold> katthaci kriyādīsu <bold>paccayatthavasena ā</bold>paccayādīnaṃ itthiliṅgādibhāvajotakassa sabhāvassa vasena <bold>liṅgaṃ</bold> itthiliṅgādikaṃ ñeyyanti. <bold>Ca</bold>kārena bhiyyo rūpantarādipariggahopi. <bold>Ihā</bold>ti ca upalakkhaṇaṃ, vaggantaresupi paccayatthavasena liṅgādinicchayasambhavato.</paragraph>
    <paragraph line="169">Kattabbato <bold>kriyā, kara</bold> karaṇe, ṇyo, <bold>i</bold>kārā<bold>ga</bold>mo, assi, vaṇṇavipariyaye kriyā, kriyampi, <bold>ririya</bold>paccaye kiriyaṃ, kiriyāpi. <bold>Ramma</bold>paccaye <bold>kammaṃ.</bold></paragraph>
    <paragraph line="170">Tikaṃ cittopasame. <bold>Samu</bold> upasame,ti, <bold>santi. Tha</bold>mhi <bold>samatho.</bold><bold>A</bold>mhi <bold>samo.</bold></paragraph>
    <paragraph line="171">Tikaṃ kāyopasame. <bold>Damu</bold> upasame. <bold>Tha</bold>mhi <bold>damatho. Ti</bold>mhi <bold>danti.</bold> Cittopasamepyete.</paragraph>
    <paragraph line="172">Suddhakammani vattaṃ bhavati. <bold>Vatta</bold> vattane, <bold>vatta</bold> samādāne vā <bold>vattaṃ,</bold> asītimahāvattādi.</paragraph>
    <paragraph line="173"><bold>Āsaṅgavacanaṃ</bold> āsattavacanaṃ saddasarūpaṃ parāyaṇaṃ nāma vuttaṃ, tañca tīsu. Paraṃ āyanaṃ āyatto tāṇaṃ <bold>parāyaṇaṃ,</bold> kammāsatto iccattho, sākalyavacane tu pārāyaṇaṃ, pāraṃ pariyantaṃ ayanti gacchanti kassaci anenāti <bold>pārāyaṇaṃ,</bold> yu, <bold>ṇa</bold>ttaṃ, yathā – nāmapārāyaṇaṃ, dhātupārāyaṇaṃ.</paragraph>
    <paragraph line="174" number="759"> Tikaṃ <pageBreak edition="Myanmar" number="0.0491" /> dvidhābhāve. <bold>Bhidi</bold> dvidhākaraṇe, ṇo. <bold>Dara</bold> vidāraṇe. <bold>Phuṭa</bold> vikasane, <bold>phuṭa</bold> bhedane vā, yu.</paragraph>
    <paragraph line="175">Dvayaṃ tappane. <bold>Tapa</bold> pīṇane, yu. <bold>Pī</bold> tappane, yu, kiyādi, <bold>na</bold>ssa <bold>ṇa</bold>ttaṃ. Avanampi, <bold>ava</bold> pālane, dittiyañca anekatthattā.</paragraph>
    <paragraph line="176">Dvayaṃ sāpe. <bold>Kusa</bold> avhāne, bhedane ca, yu. <bold>Sanja</bold> saṅge, <bold>abhisaṅgo.</bold></paragraph>
    <paragraph line="177">Tikaṃ yācanāyaṃ. <bold>Bhikkha</bold> yācane, yu. <bold>Yāca</bold> yācane. <bold>Attha</bold> yācane. Addanopyatra, <bold>adda</bold> gatimhi, yācane ca.</paragraph>
    <paragraph line="178" number="760"> Nimittarahitaṃ yadicchā nāma, yā yā icchā adhippāyo <bold>yadicchā</bold> nāma. Seritāpi.</paragraph>
    <paragraph line="179">Tikaṃ āpucchane, āpucchanañca gamanāgamanādisamaye suhajja bandhavādīnamāliṅgana cumbanasvāgatapiyavacanārogyapucchanagamanānuññādinā ānandanaṃ. <bold>Puccha</bold> pucchane, <bold>āpucchanaṃ. Nanda</bold> samiddhiyaṃ, <bold>ānandanaṃ. Sabhāja</bold> pītidassanesu, <bold>sabhāja</bold> pītivacanesu vā, curādi, yu, <bold>sabhājanaṃ.</bold></paragraph>
    <paragraph line="180">Dvayaṃ naye. Ñāyanti yenāti <bold>ñāyo,</bold> ākārantānamāyo. Nyāyopi, nissesato ayati yena <bold>nyāyo. Nī</bold> naye, <bold>ayā</bold>deso, <bold>nayo.</bold></paragraph>
    <paragraph line="181">Dvayaṃ <pageBreak edition="Myanmar" number="0.0492" /> vuddhimhi. <bold>Phā</bold> vuddhimhi, <bold>phāya</bold> vuddhiyaṃ vā, <bold>ya</bold>lopo,ti, <bold>phāti,</bold> nāriyaṃ. <bold>Vaddha</bold> vaddhane,ti, <bold>da</bold>lopo, dhaḍhabhahehi dhaḍhā ca, assu, <bold>vuddhi,</bold> vuḍḍhipi.</paragraph>
    <paragraph line="182" number="761"><bold>Kilama</bold> hāsakkhaye, tho, <bold>kilamatho. Yu</bold>mhi <bold>kilamanaṃ. Sū</bold> pāṇipasave, pasavanaṃ <bold>pasavo, ti</bold>mhi <bold>pasūti.</bold></paragraph>
    <paragraph line="183"><bold>Kasa</bold> gatiyaṃ hiṃsāyañca, niggahītāgamo, <bold>ukkaṃso, kasa</bold> vilekhane vā. <bold>Atisayo</bold> vutto. <bold>Bhusā</bold>dayo pamāṇātisayavasena vuttā, <bold>ukkaṃso</bold> guṇātisayavasena vutto, <bold>atisayo</bold> pana ubhayavasenāti ubhayatra niddiṭṭhānaṃ bhedo. Tikaṃ jayane. Jayanaṃ <bold>jayo,</bold> yu, <bold>jayanaṃ. Ti</bold>mhi <bold>jiti,</bold> nārī.</paragraph>
    <paragraph line="184" number="762"><bold>Bandhana</bold>ntāni dve dve nāmāni. <bold>Vasa</bold> kantiyaṃ. <bold>Kamu</bold> kantiyaṃ,ti. <bold>Vidha</bold> vedhane, byathane ca anekatthattā, a, ikārassa <bold>yā</bold>deso, <bold>byadho, vedho. Gaha</bold> upādāne nibandhane ca, <bold>gaho, gāho</bold> ca. <bold>Vara</bold> āvaraṇe, <bold>varo. Vu</bold> saṃvaraṇe,ti, <bold>vuti. Paca</bold> pāke, itthiyamatiyavo vā, a. Pacanaṃ <bold>pāko,</bold> ṇo.</paragraph>
    <paragraph line="185">Dvayaṃ āhvāne. <bold>Hu</bold> dānādanahabyappadānesu, ṇo, <bold>havo. Ti</bold>mhi <bold>huti.</bold> Dvayaṃ anubhavane. <bold>Vida</bold> ñāṇe, ṇo, <bold>vedo <pageBreak edition="Myanmar" number="0.0493" />. Vida</bold> vedanākhyānanivāsesu, curādi, yu, <bold>vedanaṃ, vā</bold>kāro <bold>vedanā</bold>saddassa napuṃsakattāpekkho.</paragraph>
    <paragraph line="186" number="763"> Dvayaṃ dhanādijāniyaṃ. <bold>Jara</bold> vayohānimhi, yu, <bold>jīraṇaṃ,</bold> assī. <bold>Hā</bold> cāge, yu, nadādi, rasso, <bold>ha</bold>ssa <bold>jo, jāni. Tā</bold> pālane, yu, <bold>ṇa</bold>ttaṃ. Dvayaṃ pamāṇe. <bold>Mā</bold> māne,ti, <bold>pamiti. A</bold>mhi <bold>pamā.</bold></paragraph>
    <paragraph line="187">Dvayaṃ saṃyoge. <bold>Silisa</bold> āliṅgane. <bold>Saṃ</bold>pubbo <bold>dhā</bold> dhāraṇe, i, sandhanaṃ <bold>sandhi.</bold> Dvayaṃ khaye. <bold>Khi</bold> khaye, ṇo, isse, <bold>e</bold> aya, <bold>khayo. Ci</bold> caye, <bold>apa</bold>pubbo khaye. Dvayaṃ sadde. <bold>Ru</bold> sadde, ṇo, vuddhyādeso. <bold>Raṇa</bold> sadde. A, <bold>raṇo.</bold></paragraph>
    <paragraph line="188" number="764"><bold>Gada</bold> byattiyaṃ vācāyaṃ, ṇo, a ca, <bold>nigādo, nigado</bold> ca. Dvayaṃ made. <bold>Mada</bold> ummāde, <bold>mādo, mado</bold> ca. <bold>Si</bold> bandhane,ti, <bold>siti.</bold></paragraph>
    <paragraph line="189">Tikaṃ ākāre. Ākaraṇaṃ <bold>ākāro,</bold> anekatthattā mukhavaṅkādyaṅgavikāro vā, iṅgati jānātīti vā yena ākāro. <bold>Iṅga</bold> gamanattho, to, a ca, <bold>iṅgitaṃ, iṅgo</bold> ca. <bold>Atthassa</bold> dhanassa <bold>apagamo</bold> vināso <bold>byayo</bold> nāma. <bold>Byaya</bold> cittasamussagge.</paragraph>
    <paragraph line="190" number="765"> Dvayaṃ <pageBreak edition="Myanmar" number="0.0494" /> antarāye. Cutipaṭisandhīnamantare ayatīti <bold>antarāyo.</bold> Paṭipakkhavasena ūhati pavattatīti <bold>paccūho,</bold> atha vā kāriyasiddhi antaraṃ byavadhānaṃ ayati gamayatīti <bold>antarāyo.</bold> Paccūhanti vinihantīti <bold>paccūho.</bold></paragraph>
    <paragraph line="191">Vikaraṇaṃ aññathā bhavananti <bold>vikāro, vikati ca, kara</bold> karaṇe, ṇo,ti ca.</paragraph>
    <paragraph line="192">Dvayaṃ sabhāvavigame. <bold>Silisa</bold> āliṅgane, <bold>pavi</bold>pubbo taṃsabhāvavigame, vigato dhuro sadisabhāvo yasmāti <bold>vidhuro,</bold> ‘‘vidhuraṃ pavisilese, klivañca vikale tisū’’ti <note>cintāmaṇiṭīkā 22.20</note><bold>rabhaso. Vidha</bold> vidhāne vā, uro. Dvayaṃ āsane. <bold>Visa</bold> pavesane, <bold>upavesanaṃ. Āsa</bold> upavesane, <bold>āsanaṃ.</bold></paragraph>
    <paragraph line="193" number="766"> Tipādaṃ adhippāye. Cittamadhyāgantvā sayatīti <bold>ajjhāsayo.</bold> Anamipubbe <bold>āsayo.</bold> Adhipayati citteti <bold>adhippāyo,</bold> ṇo, <bold>paya</bold> gamane. Citte abhisandhāyatīti <bold>abhisandhi,</bold> dvīsu. Bhavati citteti <bold>bhāvo,</bold> ṇo. Adhimuccanaṃ citte adhiṭṭhānaṃ <bold>adhimutti,</bold> nārī. <bold>Chando</bold> taṇhāyampi vutto.</paragraph>
    <paragraph line="194">Dvayaṃ ādīnave. <bold>Doso</bold> paṭighe vutto. Ā bhuso dīnaṃ vāyati gamayatīti <bold>ādīnavo, dīna</bold> duggatabhāve, vo, <bold>vī</bold> gamane ca.</paragraph>
    <paragraph line="195" number="767"> Dvayaṃ <pageBreak edition="Myanmar" number="0.0495" /> ānisaṃse. <bold>Saṃsa</bold> hiṃsāthutīsu, <bold>ānisaṃso</bold> amukhyaphale, mukhyaphale ca, tathā <bold>guṇo. Guṇa</bold> pakāsane, pakāseti kāraṇanti <bold>guṇo, gaṇa</bold> saṅkhyāne vā, assu, <bold>guṇo.</bold> Dvayaṃ majjhe. <bold>Maja</bold> suddhiyaṃ, jho. <bold>Vi</bold>pubbe <bold>vemajjhaṃ.</bold></paragraph>
    <paragraph line="196">Dvayaṃ taruṇasūriyaṭṭhāne. Ahassa majjho majjhaho, so eva <bold>majjhanhiko, ha</bold>ssa <bold>nho</bold><note>moggallāna 3.110 suttaṃ passitabbaṃ</note>. Ahassa majjho <bold>majjhanho, majjhanto</bold>pi. Dvayaṃ nānattāyaṃ. Vigatā mattā sadisappamāṇaṃ etena hetubhūtena <bold>vemattaṃ.</bold> Nānameva <bold>nānatā, nāna</bold>saddo punnapuṃsake, abyaye tu nānā.</paragraph>
    <paragraph line="197" number="768"> Dvayaṃ niddāpaṭikkhepe. <bold>Jāgara</bold> niddakkhaye, jāgarameva <bold>jāgariyo.</bold> Dvayaṃ jalādīnamavicchannāyaṃ santatiyaṃ. <bold>Vaha</bold>tismā ṇo, <bold>pavāho. Vatu</bold> āvattane,ti, <bold>pavatti.</bold></paragraph>
    <paragraph line="198">Tikaṃ vitthāre. <bold>Asu</bold> khepane, ṇo, <bold>byāso. Pa</bold>pubbo <bold>pañca</bold> vitthāre. <bold>Thara</bold> santharaṇe, <bold>pā</bold>dipubbo ca vitthāre. Tikaṃ saṃyame. <bold>Yamu</bold> uparame, ṇo, <bold>yāmo.</bold> Itaresu a.</paragraph>
    <paragraph line="199" number="769"> Dvayaṃ <pageBreak edition="Myanmar" number="0.0496" /> gattānaṃ maddane. ‘‘Sambāhano’ṅgamaddako’’ti <bold>vopālito, saṃ</bold>pubbo <bold>vāha</bold> payatane, maddane vā, yu. <bold>Madda</bold> maddane. Dvayaṃ nānārammaṇādīsu visappane. <bold>Sara</bold> gamane, ṇa. <bold>Sappa</bold> gamane, yu, <bold>visappanaṃ.</bold></paragraph>
    <paragraph line="200">Dvayaṃ paricaye. <bold>Thu</bold> abhitthave. <bold>Ci</bold> caye. Tikaṃ saṅgame. <bold>Mila</bold> silesane, ṇo, sakatthe ko, <bold>melako. Sanja</bold> saṅge, ṇo. <bold>Saṃ</bold>pubbā <bold>gami</bold>to a.</paragraph>
    <paragraph line="201" number="770"><bold>Sannikaṭṭhamhi</bold> samīpe <bold>sannidhi</bold>saddo, sannidhānaṃ <bold>sannidhi,</bold> pume, ṭhapanepyayaṃ. <bold>Nasa</bold> adassane, ṇo. <bold>Disa</bold> pekkhane, yu, dissādeso, issattaṃ.</paragraph>
    <paragraph line="202">Tikaṃ dhaññādīnaṃ lavane. <bold>Lū</bold> chedane, a. <bold>Ṇa</bold>mhi <bold>abhilāvo. Yu</bold>mhi <bold>lavanaṃ.</bold> Dvayaṃ khaṇappattiyaṃ. <bold>Pa</bold>pubbo <bold>thu</bold> abhitthave. <bold>Sara</bold> gamane, <bold>avasaro. Samā</bold>ti dve tulyatthā.</paragraph>
    <paragraph line="203" number="771"> Catukkaṃ <pageBreak edition="Myanmar" number="0.0497" /> pariyosāne. <bold>Sā</bold> tanukaraṇe, yu, <bold>osānaṃ. Pari</bold>pubbo <bold>pariyosānaṃ.</bold> Ukkaṃsātisayā pakaṭṭhepyuttā.</paragraph>
    <paragraph line="204">Dvayaṃ saṇṭhāne. <bold>Visa</bold> pavesane, <bold>sanniveso. Ṭhā</bold> gatinivattiyaṃ, yu, <bold>saṇṭhānaṃ.</bold> Dvayaṃ abbhantaravācakaṃ pāṭipadikaṃ. Atha vā <bold>abhi</bold> bandhane, aro, dhātvatthānuvattako <bold>abhi, abbhantaraṃ.</bold> Abbhābhāve <bold>antaraṃ.</bold></paragraph>
    <paragraph line="205" number="772"> Tikaṃ pāṭihāriye. <bold>Hi</bold> gatimhi, paṭito hissa heraṇa hīraṇa, <bold>pāṭiheraṃ, pāṭihīraṃ.</bold> Yadādinā hāriyañca, <bold>pāṭihāriyaṃ,</bold> atha vā paṭipakkhe haratīti <bold>pāṭihīraṃ,</bold> ṇo, assī. <bold>E</bold>kārādese <bold>pāṭiheraṃ. Ṇya</bold>mhi <bold>pāṭihāriyaṃ,</bold> vihatupakkilesena paccāharitabbaṃ pavattetabbanti <bold>pāṭihīra</bold>ntiādipi kātabbaṃ.</paragraph>
    <paragraph line="206">Dvayaṃ kattabbamatte. <bold>Kara</bold>mhā ricca, <bold>kiccaṃ,</bold> avassaṃ kātabbepi. <bold>Anīya</bold>paccaye <bold>karaṇīyaṃ.</bold></paragraph>
    <paragraph line="207">Dvayaṃ pupphādinā udakādīnaṃ paribhāvane. Sundaraṃ karīyate yenāti <bold>saṅkhāro,</bold> ṇo, <bold>kharā</bold>deso. <bold>Vasa</bold> nivāse, yu, <bold>vāsanā,</bold> kilesādīnaṃ sattivisesepi. Sā hi kusalāpi atthi akusalāpi abyākatāpi, tathā pahātabbāpi <pageBreak edition="Myanmar" number="0.0498" /> atthi appahātabbāpi. Tattha yā kusalābyākatā, na sā pahātabbā. Yā pana akusalā, sā sukhumataratāya bhagavatoyeva ariyamaggena pahātabbā, nāññesaṃ. Evaṃ sante ariyānampi apāyūpapatti siyāti? Na siyā, sabbesameva ariyānaṃ apāyūpapattihetukāya vāsanāya pahīnattā. Duvidhā hi akusalā vāsanā kāyavacīpayogahetubhūtā ca apāyūpapattihetubhūtā ca. Tattha purimā bhagavatoyeva ariyamaggena pahātabbā, itarā sabbesampi ariyamaggenāti, tasmā yaṃ vuttaṃ ‘‘buddhāva savāsane kilese pajahituṃ sakkonti, nāññe’’ti, taṃ kāyavacīpayogahetubhūtaṃ vāsanaṃ sandhāya vuttaṃ, netaranti niṭṭhametthāvagantabbaṃ.</paragraph>
    <paragraph line="208" number="773"> Tikaṃ dhaññādīnaṃ pūtakaraṇe. <bold>Pū</bold> pavane, yu. <bold>A</bold>paccaye <bold>pavo. Ṇa</bold>mhi <bold>nippāvo.</bold> Dvayaṃ tasare. <bold>Tasa</bold> ubbege, aro. Suttena veṭhanaṃ <bold>suttaveṭhanaṃ.</bold></paragraph>
    <paragraph line="209">Dvayaṃ duggasañcāre. Saṅkamyate yenāti <bold>saṅkamo.</bold> Sañcaranti anenāti sañcāro, duggassa sañcāro <bold>duggasañcāro.</bold> Dvayaṃ paṭhamārambhe. Paṭhamaṃ kamo <bold>pakkamo, upakkamo</bold> ca.</paragraph>
    <paragraph line="210" number="774"> Tikaṃ pāṭhe. <bold>Paṭha</bold> viyattiyaṃ vācāyaṃ, ṇo, <bold>pāṭho. Ni</bold>pubbe <bold>nipāṭho, a</bold>mhi <bold>nipaṭho.</bold> Dvayaṃ apaharitādino vatthuno <pageBreak edition="Myanmar" number="0.0499" /> anvesane. <bold>Ci</bold> caye, cayanamatra anvesanaṃ. <bold>Magga</bold> anvesane, curādi, yu, ete dve apume, saṃvikkhanaṃpyatra.</paragraph>
    <paragraph line="211">Catukkaṃ āliṅgane. <bold>Liṅga</bold> gatyattho. <bold>Sanja</bold> saṅge. <bold>Silisa</bold> āliṅgane. <bold>Guha</bold> saṃvaraṇe, yu, parirambhopyatra. <bold>Rambha</bold> sadde.</paragraph>
    <paragraph line="212" number="775"> Catukkaṃ ālokane. <bold>Loka</bold> dassane. <bold>Jhe</bold> cintāyaṃ. <bold>Ikkha</bold> dassanaṅkesu. <bold>Disa</bold> pekkhane, sabbatra bhāve yu.</paragraph>
    <paragraph line="213">Catukkaṃ nirākaraṇe. <bold>Disa</bold> pekkhane. <bold>Asu</bold> khepane, <bold>nirasanaṃ. Pati ā</bold>pubbo <bold>khā</bold>kathane. <bold>Kara</bold> karaṇe, itthiyamatiyavo vā,ti.</paragraph>
    <paragraph line="214" number="776"> Pañcakaṃ vipariyaye. <bold>Vipari</bold>pubbo <bold>asu</bold> khepane, ṇo, <bold>vipallāso.</bold> Aññena pakārena bhavanaṃ <bold>aññathābhāvo. Vipari</bold>pubbo <bold>aya</bold> gamane, <bold>vipariyayo. Asu</bold> khepane, <bold>vipariyāso.</bold></paragraph>
    <paragraph line="215">Tikaṃ atikkame. Atikkamanaṃ <bold>atikkamo.</bold> Atikkamma patanaṃ <bold>atipāto. Aya</bold> gamane, <bold>upaccayo.</bold></paragraph>
    <centered line="216">Saṃkiṇṇavaggavaṇṇanā niṭṭhitā.</centered>
    <title line="217">3. Anekatthavaggavaṇṇanā</title>
    <paragraph line="218" number="777"> Idāni <pageBreak edition="Myanmar" number="0.0500" /> saṃkiṇṇavaggato anantaraṃ gāthāto, gāthāya addhato, pādato cāti imehi tīhi pakārehi <bold>anekatthe</bold> nānatthe <bold>samayā</bold>dike sadde <bold>kamā</bold> kamato pavakkhāmi. <bold>Ettha</bold> anekatthavagge <bold>ekassa bhūta</bold>saddādikassa yā punaruttatā, sā thīpunnapuṃsakasaṅkhātaliṅgavisesatthaṃ katā.</paragraph>
    <paragraph line="219" number="778"> Samavāyatthādivācake bahavo <bold>samaya</bold>sadde jātiyā saṅgayha ‘‘samayo’’ti ekavacananiddeso kato. Tatra ‘‘kālañca samayañca upādāyā’’tyādīsu <note>dī. ni. 1.447</note> samavāye paccayasāmaggiyaṃ. ‘‘Mahāsamayo pavanasmiṃ, devakāyā samāgatā’’tyādīsu samūhe. ‘‘Samayopi kho te bhaddāli appaṭividdho’’tyādīsu <note>ma. ni. 2.135</note> kāraṇe. ‘‘Ekoyeva ca kho khaṇo ca samayo cā’’tyādīsu <note>a. ni. 8.29</note> khaṇe okāse. ‘‘Abhisamayattho’’tyādīsu paṭivedhe. ‘‘Ekaṃ samayaṃ bhagavā’’tyādīsu <note>dī. ni. 1.1</note> kāle. ‘‘Sammā mānābhisamayā’’tyādīsu <note>ma. ni. 1.28</note> pahāne. ‘‘Atthābhisamayā dhīro’’tyādīsu lābhe <note>saṃ. ni. 1.129</note>. ‘‘Samayappavādake tindukācire’’tyādīsu <note>ma. ni. 2.208</note> diṭṭhiyaṃ.</paragraph>
    <paragraph line="220">Tattha <pageBreak edition="Myanmar" number="0.0501" /> sahakārīkāraṇatāya sannijjhaṃ sameti samavetīti <bold>samayo,</bold> samavāyo. Samaṃ, saha vā avayavānaṃ ayanaṃ pavatti avaṭṭhānanti <bold>samayo,</bold> samūho, yathā – samudāyoti avayavasahāvatthānameva hi samūhoti. Avasesapaccayānaṃ samāgame eti phalaṃ etasmā uppajjati pavattati cāti <bold>samayo,</bold> kāraṇaṃ, yathā ‘‘samudāyo’’ti. Sametisamāgacchati ettha maggabrahmacariyaṃ tadādhārapuggalehīti <bold>samayo,</bold> khaṇo. Abhimukhaṃ ñāṇena sammā etabbo avagantabboti <bold>abhisamayo,</bold> dhammānaṃ aviparīto sabhāvo. Abhimukhabhāvena sammā eti gacchati bujjhatīti <bold>abhisamayo,</bold> dhammānaṃ aviparītasabhāvāvabodho. Sameti ettha, etena vā saṅgacchati satto, sabhāvadhammo vā sahajātādīhi, uppādādīhi vāti <bold>samayo,</bold> kālo, dhammappavattimattatāya atthato abhūtopi hi kālo dhammappavattiyā adhikaraṇaṃ viya, karaṇaṃ viya ca parikappanāmattasiddhena rūpena voharīyatīti. Samassa nirodhassa yānaṃ, sammā vā yānaṃ apagamoti <bold>samayo,</bold> pahānaṃ. Samiti saṅgati samodhānanti <bold>samayo,</bold> paṭilābho, sameti sambandho eti attano visaye pavattati, daḷhaggahaṇabhāvato vā sampayuttā ayanti pavattanti sattā yathābhinivesaṃ etenāti <bold>samayo,</bold> diṭṭhi. Diṭṭhisaṃyojanena hi sattā ativiya bajjhantīti, evaṃ tasmiṃ tasmiṃ atthe <bold>samaya</bold>saddassa pavatti veditabbā. <bold>Samaya</bold>saddassa atthuddhāre <bold>abhisamaya</bold>saddassa udāharaṇaṃ sopasaggo, anupasaggo ca <bold>samaya</bold>saddo samavāyādyatthavācako hotīti dassanatthaṃ. Evaṃ sabbatra udāharaṇaṃ taṃtadatthānurūpanibbacanādayo daṭṭhabbā.</paragraph>
    <paragraph line="221" number="779"><bold>Saṇṭhānaṃ</bold> dīgharassādi. <bold>Rūpaṃ</bold> rūpāyatanaṃ, <bold>jāti</bold> khattiyādikulaṃ. <bold>Chavi</bold> bahicammaṃ, <bold>pamāṇaṃ</bold> mariyādo. <bold>Akkharaṃ</bold> akārādi <pageBreak edition="Myanmar" number="0.0502" />, <bold>yaso</bold> parivāro, kitti ca. <bold>Guṇo</bold> sīlādi, tapaniyepi <bold>vaṇṇo.</bold></paragraph>
    <paragraph line="222" number="780"><bold>Pātimokkhassa</bold> bhikkhubhikkhunīnaṃ vasena duvidhassa pātimokkhassa uddese ‘‘saṅgho uposathaṃ kareyyā’’ti <note>mahāva. 134</note>. Paṇṇattiyaṃ ‘‘uposatho nāma nāgarājā’’ti <note>dī. ni. 2.246</note>. <bold>Upavāso</bold> vutto. <bold>Aṭṭhaṅgo</bold> ‘‘pāṇātipātā veramaṇi’’ādi. <bold>Uposathadinaṃ</bold> ‘‘ajjuposatho pannaraso’’tyādīsu <note>mahāva. 168</note>.</paragraph>
    <paragraph line="223" number="781-782"><bold>Rathaṅgaṃ</bold> cakkadvayaṃ. <bold>Lakkhaṇaṃ</bold> cakkalakkhaṇaṃ. ‘‘Mayā pavattitaṃ cakka’’ntyādīsu <note>su. ni. 562</note><bold>dhammacakke. Uracakkaṃ</bold> nāma khuracakkaṃ ‘‘cakkaṃ bhamati matthake’’ti <note>jā. 1.1.104; 1.5.100</note>. ‘‘Catucakkaṃ navadvāra’’ntyādīsu <note>saṃ. ni. 1.29</note><bold>iriyāpathacakke.</bold> ‘‘Cattārimāni, bhikkhave, cakkāni, yehi samannāgatānaṃ devamanussānaṃ catucakkaṃ vattatī’’tyādīsu <note>a. ni. 4.131</note><bold>sampatticakke.</bold> ‘‘Pitarā pavattitaṃ cakkaṃ anuvattetī’’tyādīsu <note>a. ni. 5.132</note><bold>cakkaratane. Maṇḍalaṃ</bold> ‘‘alātacakka’’ntyādīsu ‘‘asanivicakka’’nti <note>dī. ni. 3.61; saṃ. ni. 2.162</note> ca. <bold>Balaṃ</bold> thāmo. <bold>Kulālo</bold> kumbhakāro, tassa bhaṇḍe kulālacakkanti. <bold>Āṇāyaṃ</bold> ‘‘cakkaṃ vattayati pāṇīna’’nti <note>jā. 1.7.149</note>. <bold>Āyudhe</bold> cakkākāre āyudhe. <bold>Dānaṃ</bold> deyyadhammo. <bold>Rāsi</bold> khandho. Saddhagāthāpi gāthāyeva.</paragraph>
    <gatha1 line="224">‘‘Daṇḍakā <pageBreak edition="Myanmar" number="0.0503" /> caṇḍavuṭṭhyādi, pādehi chahi tīhi tu;</gatha1>
    <gathalast line="225">Gāthāti ca paratthevaṃ, chandosaññā pakāsitā.</gathalast>
    <gatha1 line="226">Anantaroditaṃ cañña-metaṃ sāmaññanāmato;</gatha1>
    <gathalast line="227">Gāthāicceva niddiṭṭhaṃ, munindavacane panā’’ti <note>vuttodaya 14-15 gāthā</note> hi vuttaṃ.</gathalast>
    <hangnum line="228" number="783"></hangnum>
    <gatha1 line="229"> ‘‘Kiṃ te vataṃ kiṃ pana brahmacariyaṃ,</gatha1>
    <gatha2 line="230">Kissa suciṇṇassa ayaṃ vipāko;</gatha2>
    <gatha3 line="231">Iddhijutibalaviriyūpapatti,</gatha3>
    <gathalast line="232">Idañca te nāga mahāvimānaṃ.</gathalast>
    <gatha1 line="233">Ahañca bhariyā ca manussaloke,</gatha1>
    <gatha2 line="234">Saddhā ubho dānapatī ahumha;</gatha2>
    <gatha3 line="235">Opānabhūtaṃ me gharaṃ tadāsi,</gatha3>
    <gathalast line="236">Santappitā samaṇabrāhmaṇā ca.</gathalast>
    <gatha1 line="237">Taṃ me vataṃ taṃ pana brahmacariyaṃ,</gatha1>
    <gatha2 line="238">Tassa suciṇṇassa ayaṃ vipāko;</gatha2>
    <gatha3 line="239">Iddhijutibalaviriyūpapatti,</gatha3>
    <gathalast line="240">Idañca me dhīra mahāvimāna’’nti <note>jā. 2.22.1592, 1593, 1595</note></gathalast>
    <paragraph line="241">Imasmiṃ vidhurapaṇḍitajātake <bold>dānasmiṃ</bold> āgato.</paragraph>
    <paragraph line="242">‘‘Taṃ kho pana pañcasikha brahmacariyaṃ neva nibbidāya na virāgāya yāvadeva brahmalokūpapattiyā’’ti <note>dī. ni. 2.329</note> imasmiṃ mahāgovindasutte <bold>appamaññāsu.</bold> ‘‘Tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāvadeva manussesu suppakāsita’’nti <note>dī. ni. 3.174</note><pageBreak edition="Myanmar" number="0.0504" /> pāsādikasutte sikkhattayasaṅgahe sakalasmiṃ <bold>sāsane.</bold> ‘‘Pare abrahmacārī bhavissanti, mayamettha brahmacārino bhavissāmā’’ti <note>ma. ni. 1.83</note> imasmiṃ sallekhasutte <bold>methunā viratiyaṃ.</bold></paragraph>
    <gatha1 line="243">‘‘Kena pāṇi kāmadado, kena pāṇi madhussavo;</gatha1>
    <gathalast line="244">Kena te brahmacariyena, puññaṃ pāṇimhi ijjhati.</gathalast>
    <gatha1 line="245">Tena pāṇi kāmadado, tena pāṇi madhussavo;</gatha1>
    <gathalast line="246">Tena me brahmacariyena, puññaṃ pāṇimhi ijjhatī’’ti <note>pe. va. 275</note>. –</gathalast>
    <paragraph line="247">Imasmiṃ aṅkurapetavatthumhi <bold>veyyāvacce.</bold></paragraph>
    <gatha1 line="248">‘‘Mayañca bhariyā nātikkamāma,</gatha1>
    <gatha2 line="249">Amhe ca bhariyā nātikkamanti;</gatha2>
    <gatha3 line="250">Aññatra tā brahmacariyaṃ carāma,</gatha3>
    <gathalast line="251">Tasmā hi amhaṃ daharā na miyyare’’ti <note>jā. 1.10.97</note>. –</gathalast>
    <paragraph line="252">Mahādhammapālajātake <bold>sadāratuṭṭhiyaṃ.</bold></paragraph>
    <paragraph line="253">‘‘Evaṃ kho taṃ, bhikkhave, tittiriyaṃ nāma brahmacariyaṃ ahosī’’ti <note>cūḷava. 311</note> imasmiṃ tittirajātake <bold>pañcasīle.</bold></paragraph>
    <paragraph line="254">‘‘Idaṃ kho pana pañcasikha brahmacariyaṃ ekantanibbidāya virāgāya…pe… ayameva ariyo aṭṭhaṅgiko maggo’’ti <note>dī. ni. 2.329</note> mahāgovindasutteyeva <bold>ariyamagge.</bold></paragraph>
    <gatha1 line="255">‘‘Hīnena brahmacariyena, khattiye upapajjati;</gatha1>
    <gathalast line="256">Majjhimena ca devattaṃ, uttamena visujjhatī’’ti <note>jā. 1.8.75</note>. –</gathalast>
    <paragraph line="257">Nimijātake attadamanavasena kate <bold>aṭṭhaṅguposathe.</bold></paragraph>
    <paragraph line="258">‘‘Abhijānāmi kho panāhaṃ, sāriputta, caturaṅgasamannāgataṃ brahmacariyaṃ caritvā tapassi sudaṃ homī’’ti <note>ma. ni. 1.155</note> lomahaṃsasutte dhitisaṅkhāte <bold>vīriye.</bold></paragraph>
    <paragraph line="259" number="784"><bold>Sabhāvo</bold><pageBreak edition="Myanmar" number="0.0505" /> aviparītattho. <bold>Pariyatti</bold> pariyāpuṇitabbā vinayābhidhammasuttantā. <bold>Ñāyo</bold> yutti, sappaṭipadā vā maggādayo. <bold>Ñeyye</bold> saṅkhāravikāralakkhaṇanibbānapaññattivasena pañcavidhe ñeyye. <bold>Nissattatā</bold> sattasabhāvassa abhāvatā. <bold>Āpattiyaṃ</bold> ‘‘pārājikaṃ dhamma’’nti. ‘‘Saha dhammena niggayhā’’tyādīsu kāraṇe. <bold>Ādi</bold>nā samayaññūpamāhiṃsādīsupi <bold>dhammo.</bold></paragraph>
    <paragraph line="260" number="785"><bold>Payojanaṃ</bold> phalaṃ. <bold>Saddābhidheyye</bold> saddatthe. <bold>Vuḍḍhiyaṃ</bold> vaḍḍhane. <bold>Vatthumhi</bold> dabbe. <bold>Nāse</bold> vināse. <bold>Pacchimapabbate</bold> atthagirimhi. Nivattivisayuppattisabhāvādīsupi.</paragraph>
    <paragraph line="261" number="786"><bold>Yebhuyyatā</bold> bāhulyatā. <bold>Abyāmissaṃ</bold> asammissaṃ. <bold>Visaṃyoge</bold> vippayoge. <bold>Daḷhatthe da</bold>ḷhasaddassa atthe. <bold>Anatireke</bold> atirekābhāve. <bold>Anavasesamhi</bold> sabbasmiṃ, <bold>taṃ kevala</bold>vacanaṃ tīsu liṅgesu.</paragraph>
    <paragraph line="262" number="787"> Paṭalaṃ ‘‘diguṇaṃ saṅghāṭiṃ pārupitvā’’tyādīsu <note>mahāva. 348</note>. ‘‘Vayoguṇā anupubbaṃ jahantī’’ti <note>saṃ. ni. 1.4</note> rāsimhi. ‘‘Sataguṇā dakkhiṇā <pageBreak edition="Myanmar" number="0.0506" /> pāṭikaṅkhitabbā’’ti <note>ma. ni. 3.379</note> ānisaṃse. <bold>Bandhanaṃ</bold> kāmaguṇaṃ. <bold>Appadhāne</bold> visesane. <bold>Jiyāya</bold> dhanuno.</paragraph>
    <paragraph line="263" number="788-789"><bold>Rukkhādo</bold> dumādimhi. <bold>Vijjamāne</bold> bhūtaguṇe. <bold>Arahante</bold> ‘‘yo ca kālaghaso bhūto, sabhūtapaciniṃ pacī’’ti <note>jā. 1.2.190</note>. Khandhapañcake ‘‘bhūtamidaṃ, sāriputta, samanupassathā’’ti <note>ma. ni. 1.401</note>. <bold>Satte</bold> pāṇimhi. <bold>Mahābhūte</bold> pathavādike. <bold>Amanusso</bold> devarakkhasādi. Vijjamānatthavajjite rukkhādo nāriyaṃ na bhavati, vijjamānatthe, pana atītādīsu ca vāccaliṅgo. <bold>Patte</bold> sampatte. <bold>Same</bold> tulyatthe.</paragraph>
    <paragraph line="264" number="790"><bold>Sajjane</bold> sappurise.</paragraph>
    <paragraph line="265" number="791"> Padapūraṇe ‘‘suttanta vanantā’’tyādīsu. <bold>Dehāvayave</bold> ‘‘antaṃ antaguṇa’’ntyādīsu <note>khu. pā. 3.dvattiṃsākāra</note>. Deho ca avayavo cāti eke. Koṭṭhāse ‘‘ayameko anto’’tyādīsu <note>a. ni. 6.61</note>. <bold>Lāmakaṃ</bold> nihīnakaṃ.</paragraph>
    <paragraph line="266" number="792"><bold>Nikāyo</bold><pageBreak edition="Myanmar" number="0.0507" /> sadhammīnaṃ gaṇo. <bold>Sandhi</bold> paṭisandhi. <bold>Sāmaññe</bold> visesādhāre. <bold>Pasūti</bold> mātukucchito nikkhamanaṃ, <bold>kulaṃ</bold> khattiyādikulaṃ. <bold>Bhavo</bold> bhavanakriyā. <bold>Visesyo</bold> upādhi, yassa vasena bhinnesu sabalādīsu abhinnā dhīsaddā vattante. <bold>Sumanāyaṃ</bold> mālatiyaṃ. <bold>Saṅkhatalakkhaṇe</bold> saṅkhatadhammānaṃ lakkhaṇe.</paragraph>
    <paragraph line="267" number="793"><bold>Bhavabhedo</bold> kāmabhavādi. <bold>Patiṭṭhāyaṃ</bold> nissaye. <bold>Niṭṭhā</bold> nipphatti. <bold>Ajjhāsayo</bold> adhippāyo. <bold>Buddhi</bold> ñāṇaṃ. <bold>Vāsaṭṭhānaṃ</bold> vasanaṭṭhānaṃ. <bold>Visarattaṃ</bold> visaraṇabhāvo. ‘‘Visadatthe’’tipi pāṭho, tadā <bold>sada</bold>dhātussa visaraṇatthatā daṭṭhabbā.</paragraph>
    <paragraph line="268" number="794"><bold>Phale</bold> sotāpattādike. Aniccādianupassanā <bold>vipassanā</bold> nāma. <bold>Magge</bold> sotāpattimaggādike.</paragraph>
    <paragraph line="269" number="795"><bold>Kammāruddhanaṃ</bold> kammārānaṃ uddhanaṃ, kammārānaṃ yathā ukkāti. <bold>Aṅgārakapallaṃ</bold> aṅgārānaṃ bhājanaṃ. <bold>Dīpikā</bold> nāma madhucchiṭṭhādimayā padīpakiccakārikā. <bold>Suvaṇṇakāramūsā</bold> mattikamayā ekā bhājanavikati. Vāyuno vege ca <bold>ukkā</bold>saddo, yo ‘‘devadudrabhī’’ti vutto.</paragraph>
    <paragraph line="270" number="796"><bold>Kesohāraṇaṃ</bold><pageBreak edition="Myanmar" number="0.0508" /> kesānaṃ lavanaṃ. <bold>Jīvitavutti</bold> jīvitassa vattanaṃ. <bold>Vapanaṃ</bold> bījassa vapanaṃ. <bold>Vāpasamakaraṇaṃ</bold> vapitassa bījassa samakaraṇaṃ. <bold>Pavuttabhāvo</bold> bandhanā mutti.</paragraph>
    <paragraph line="271" number="797-798"><bold>Suto vissute</bold> pākaṭe. <bold>Avadhārite</bold> upalakkhite. <bold>Upacite</bold> rāsīkate. <bold>Anuyogo</bold> pucchā. <bold>Kilinne</bold> tinte. <bold>Sotaviññeyyaṃ</bold> saddāyatanaṃ. <bold>Satthaṃ</bold> saddasatthādi, sutanāmako vā eko satthaviseso. Etesu dvīsu atthesu <bold>sutaṃ</bold> napuṃsakaṃ. Putte <bold>suto</bold> pulliṅgo, rājinipi <bold>suto.</bold></paragraph>
    <paragraph line="272" number="799"><bold>Yuge</bold> katādicatukke. <bold>Leso</bold> anumānañāṇavisayo. <bold>Paññattiyaṃ</bold> ‘‘kappatthero’’ti. <bold>Paramāyumhi</bold> ‘‘kappaṃ saggamhi <pageBreak edition="Myanmar" number="0.0509" /> modatī’’ti. Aññatra kappādīsu pulliṅge. Sadise pana tīsu liṅgesu. <bold>Samaṇavohāro</bold> vinayāgato samaṇānaṃ vohāro. <bold>Kappabindu</bold> cīvare katabindu. <bold>Samantatte</bold> samantabhāve. <bold>Antarakappo</bold> mahākappassa asītimo bhāgo. <bold>Ādi</bold>saddena asaṅkhyeyyamahākappe saṅgaṇhāti. <bold>Takke</bold> vitakke. <bold>Vidhi</bold> vidhānaṃ.</paragraph>
    <paragraph line="273" number="800"><bold>Virati</bold> viratittayaṃ. <bold>Sapatho</bold> akkoso. <bold>Tacche</bold> tathabhāve. <bold>Ariyasaccamhi</bold> dukkhasaccādike. <bold>Diṭṭhi</bold> micchādiṭṭhi.</paragraph>
    <paragraph line="274" number="801"><bold>Sañjātideso</bold> ‘‘kambojo assāyatana’’nti. <bold>Vāsaṭṭhānaṃ</bold> nivāsaṭṭhānaṃ ‘‘devānaṃ devāyatana’’nti. <bold>Ākaro</bold>ti yattha suvaṇṇarajatādayo uppajjanti. <bold>Samosaraṇaṭṭhānaṃ</bold> bahūnaṃ sannipātaṭṭhānaṃ. <bold>Padapūraṇe</bold> ‘‘kammāyatanaṃ, sippāyatana’’nti.</paragraph>
    <paragraph line="275" number="802"><bold>Vatthaṃ</bold> ambaraṃ. <bold>Añño</bold> yo sako na hoti. <bold>Odhi</bold> mariyādo. <bold>Bhedo</bold> viseso. <bold>Manasipi</bold> cittepi.</paragraph>
    <paragraph line="276" number="803"><bold>Vipāke</bold> iṭṭhavipāke <bold>kusalo.</bold> Anavajjādīsu vāccaliṅgiko.</paragraph>
    <paragraph line="277" number="804"><bold>Dravo</bold><pageBreak edition="Myanmar" number="0.0510" /> madhvādi. <bold>Madhurādīsu</bold> chasu rasesu. <bold>Pārado</bold> sūto. <bold>Siṅgārādo</bold> nava nāṭyarase. Rasarattamaṃsamedaṭṭhisukkaṭṭhimiñjavasena satta <bold>dhātavo,</bold> tabbhede. <bold>Kicce</bold> phassādidhammānaṃ saṅghaṭṭanādikicce. <bold>Sampatti</bold> tesaṃyeva.</paragraph>
    <paragraph line="278" number="805"><bold>Bodhi</bold>saddo ñāṇadvaye nāriyaṃ, bodhirājakumārādipaññattiyaṃ pume. Assattharukkhe pumitthiyaṃ.</paragraph>
    <paragraph line="279" number="806"><bold>Yena</bold> kattubhūtena <bold>yo</bold> kammabhūto niccasevito, <bold>tatthāpi</bold> kammabhūte. <bold>Visayo</bold> anaññathābhāvo. <bold>Janapade</bold> kuruādike. <bold>Gocare</bold> tabbahulācāre.</paragraph>
    <paragraph line="280" number="807"><bold>Sattāyaṃ</bold> vijjamānatāyaṃ.</paragraph>
    <paragraph line="281" number="808"> Bandhave <bold>so</bold> pume. Attani <bold>saṃ</bold> napuṃsake. Dhanasmiṃ <bold>so saṃ</bold> anitthiyaṃ. Sunakhe <bold>sā</bold> pume vutto. Attaniye <bold>so</bold> tiliṅgiko.</paragraph>
    <paragraph line="282" number="809"><bold>Chavisampattiyaṃ</bold><pageBreak edition="Myanmar" number="0.0511" /> chaviyā sampattiyaṃ.</paragraph>
    <paragraph line="283" number="810"><bold>Jāmātā</bold> dhītusāmiko. <bold>Mandappiye</bold> appapiye <bold>varaṃ</bold> abyayaṃ.</paragraph>
    <paragraph line="284" number="811"><bold>Makule</bold> avikāsasampatte. <bold>Nettiṃsādipidhāne</bold> khaggādīnaṃ gehe.</paragraph>
    <paragraph line="285" number="812"><bold>Pitāmaho</bold> brahmā. <bold>Pitūsu</bold> mātāpitūsu. <bold>Tathā</bold> pakkhantare. <bold>Tapasi</bold> sīle.</paragraph>
    <paragraph line="286" number="813-814"><bold>Majjhabandhe</bold> urobandhane. <bold>Pakoṭṭho</bold> kapparassādhobhāgo. <bold>Kacchabandhanaṃ</bold> adhombarassa daḷhabandhanaṃ. Mekhalāyañcāti <bold>kacchā</bold> catūsvatthesu. <bold>Kaccho</bold> latādīsu. <bold>Kaccho bāhumūlamhi</bold> parūḷhakacchanakhalome, ‘‘kacchehi sedā muñcantī’’ti. <bold>Anūpo</bold> bahūdakadeso.</paragraph>
    <paragraph line="287" number="815"><bold>Mānaṃ</bold><pageBreak edition="Myanmar" number="0.0512" /> tulāpatthaṅgulīhi. <bold>Pamātari</bold> pamāṇassa kattari.</paragraph>
    <paragraph line="288" number="816"><bold>Dabbaṃ</bold> dhanaṃ. <bold>Attabhāvo</bold> pañcakkhandhasamūho. <bold>Pāṇo</bold> jīvitindriyaṃ. Dabbādīsu catūsu <bold>sattaṃ. Sattāyaṃ</bold> vijjamānatāyaṃ <bold>sattā.</bold> Jane <bold>satto. So satta</bold>saddo, <bold>āsatte</bold> laggite tiliṅgiko.</paragraph>
    <paragraph line="289" number="817"><bold>Semhādo</bold> tidose. <bold>Rasarattādi</bold> pubbevutto. <bold>Pabhādike</bold> rūpadhātumhi. <bold>Cakkhādike</bold> visayadhātumhi.</paragraph>
    <paragraph line="290" number="818"> Amaccādikā satta pakatiyo vuttā. <bold>Sattādisāmyavatthā</bold> sattarajatamabhūtānaṃ tiṇṇaṃ guṇānaṃ sāmyavatthā. <bold>Paccayā ṇa</bold>paccayādito <bold>paṭhame</bold> paṭhamasaṇṭhite <bold>karo</bold>tyādidhātumhi.</paragraph>
    <paragraph line="291" number="819"><bold>Parittāṇaṃ</bold><pageBreak edition="Myanmar" number="0.0513" /> rakkhaṇaṃ. <bold>Vatthumhi</bold> okāse. <bold>Tallañchanaṃ</bold> pādassa ṭhānaṃ.</paragraph>
    <paragraph line="292" number="820"><bold>Lohamuggare</bold> lohamaye muggare. <bold>Tāḷādike</bold> sammatāḷakaṃsatāḷādike. <bold>Kaṭhine</bold> kakkhaḷe.</paragraph>
    <paragraph line="293" number="821"><bold>Makkhikā</bold> nīlamakkhikādikā. Tāsaṃ bhedā savisā madhukatā piṅgalamakkhikā. Madhumhi <bold>khuddaṃ</bold> appakādīsu catūsvatthesu vattamānaṃ tīsu liṅgesu. <bold>Adhamo</bold> nihīno. <bold>Kapaṇo</bold> ekacārī.</paragraph>
    <paragraph line="294" number="822"><bold>Takke</bold> gorasavisese. <bold>Maraṇaliṅge</bold> maraṇañāpakalakkhaṇe. Asubhe, subhe cāti catūsvatthesu <bold>ariṭṭhaṃ. Āsavo</bold> majjaviseso. <bold>Pheṇiladdumo</bold> ‘‘baḍī-yौ-kho’’.</paragraph>
    <paragraph line="295" number="823"> Gehānaṃ dārubandhappayojanaṃ <bold>pīṭhikā</bold> nāma. Pakkhandadvayassa, kaṇṇikādīnañca nissayabhūtā pīṭhikā.</paragraph>
    <paragraph line="296" number="824"><bold>Mittākāre</bold><pageBreak edition="Myanmar" number="0.0514" /> amittassāpi mittasaṇṭhāne. Bale, rāsimhi, vipattiyañca, ‘‘balassa rāsī’’tipi eke.</paragraph>
    <paragraph line="297" number="825"><bold>Khandhe</bold> rūpakkhandhe. <bold>Bhave</bold> rūpabhave. <bold>Nimittamhi</bold> kāraṇe. <bold>Vapu</bold> sarīraṃ.</paragraph>
    <paragraph line="298" number="826"><bold>Vatthukilesakāmesū</bold>ti vatthukāmakilesakāmesu. <bold>Madane</bold> māradevaputte. <bold>Rate</bold> methune. <bold>Nikāme</bold> icchārahite <bold>kāmaṃ</bold> napuṃsake. Anuññāyaṃ <bold>kāma</bold>mabyayaṃ bhave.</paragraph>
    <paragraph line="299" number="827"><bold>Vajjabhaṇḍamukhe</bold> vīṇādoṇimukhe. <bold>Mātaṅgassa</bold> hatthino <bold>karakoṭi</bold> hatthaggaṃ.</paragraph>
    <paragraph line="300" number="828"><bold>Rambho</bold> saṭhyaṃ, ketavantyattho. <bold>Asaccaṃ</bold> musā. <bold>Ayoghanaṃ</bold> yena paharati. <bold>Girisiṅgamhi</bold> giragge. <bold>Sīraṅge</bold> phālaṅge. <bold>Yante</bold> kūṭayante.</paragraph>
    <paragraph line="301" number="830"><bold>Paṭivākye</bold><pageBreak edition="Myanmar" number="0.0515" /> paṭivacane. <bold>Uttarāsaṅge</bold> uparivatthe. Seṭṭhādīsu <bold>uttaro</bold> tīsu, parasmiṃ uparismiñca īrito.</paragraph>
    <paragraph line="302" number="831"><bold>Vimutti</bold> arahattaphalaṃ magganibbānānipi.</paragraph>
    <paragraph line="303" number="832"><bold>Saṅkhate</bold> paccayābhisaṅkhate dhamme. Puññābhisaṅkhāro, apuññābhisaṅkhāro, āneñjābhisaṅkhāroti <bold>puññābhisaṅkhārādi. Payogo</bold> ussāho. Kāyasaṅkhāro, vacīsaṅkhāro, cittasaṅkhāroti <bold>kāyasaṅkhārādi. Abhisaṅkharaṇaṃ</bold> abhisaṅkharaṇakriyā.</paragraph>
    <paragraph line="304" number="833"><bold>Tabbhāve</bold> diṭṭhisahagataṃ.</paragraph>
    <paragraph line="305" number="834"><bold>Patirūpe</bold> yutte. <bold>Chādite</bold> tiṇādīhi. <bold>Raho</bold> suññaṭṭhānaṃ. <bold>Paññattiyaṃ</bold> channo bhikkhu, paññattiyaṃyeva pume.</paragraph>
    <paragraph line="306" number="835"><bold>Buddhacakkhu</bold><pageBreak edition="Myanmar" number="0.0586" /> buddhānaṃ cakkhu. <bold>Samantacakkhu</bold> sabbaññutañāṇaṃ. <bold>Dhammacakkhu</bold> heṭṭhāmaggattaye ñāṇaṃ.</paragraph>
    <paragraph line="307" number="836"><bold>Abhikkamo</bold> abhikkamanīyo.</paragraph>
    <paragraph line="308" number="837"><bold>Vevacanaṃ</bold> abhinnattho saddo. <bold>Pakārasmiṃ</bold> bhede. <bold>Avasaro</bold> avakāso.</paragraph>
    <paragraph line="309" number="838"><bold>Cittakammaṃ</bold> cittakārānaṃ kammaṃ. <bold>Vicitte</bold> nānāvidhe. <bold>Paññattiyaṃ</bold> citto dhanudharoyeva. <bold>Cittamāso</bold> puṇṇenduyuttena cittena nakkhattena lakkhito māso. <bold>Tārantare</bold> cittanakkhatte. <bold>Thiyaṃ</bold> nāriyaṃ.</paragraph>
    <paragraph line="310" number="839"><bold>Sāmale</bold> nīle. <bold>Sayamatthe sayaṃ</bold>saddassa atthe. <bold>Sārivā</bold> upāsakā.</paragraph>
    <paragraph line="311" number="840"><bold>‘‘Pume’’</bold>tyādinā <pageBreak edition="Myanmar" number="0.0517" /> pubbaddhena <bold>guru</bold>saddassa atthā vuttā, aparaddhena <bold>garu</bold>saddassa, ‘‘ekadesekattamanaññaṃve’’ti nyāyena dvinnampi ekattamaññamānena gāthānekatthavagge kathitā. <bold>Mahante</bold> bahutte. <bold>Dujjare</bold> jīrāpetumasakkuṇeyye, dukkare vā.</paragraph>
    <paragraph line="312" number="841"><bold>Accite</bold> pūjite. <bold>Khinne</bold> kilamathappatte. <bold>Samite</bold> upasamite.</paragraph>
    <centered line="313">Gāthānekatthavaggavaṇṇanā niṭṭhitā.</centered>
    <paragraph line="314" number="842"> Visuddhidevo, sammutidevo, upapattidevo cāti <bold>visuddhidevādi. Nabhaṃ</bold> ākāso.</paragraph>
    <paragraph line="315">Taruṇādīsu tīsvatthesu <bold>māṇavo.</bold></paragraph>
    <paragraph line="316" number="843"> Ādyatthādīsu <pageBreak edition="Myanmar" number="0.0518" /><bold>aggaṃ. Vare</bold> seṭṭhe tīsu.</paragraph>
    <paragraph line="317"><bold>Paccanīko</bold> sattu. <bold>Aññe</bold> aññatthe. <bold>Pacchābhāge</bold> ‘‘dhātuliṅgehi parā paccayā’’ti.</paragraph>
    <paragraph line="318" number="844"><bold>Yoni</bold> itthīnaṃ yonimaggo. <bold>Kāmo</bold> icchā. <bold>Sirī</bold> paññā, puñño ca. <bold>Issaraṃ</bold> pabhutā. <bold>Dhammo</bold> sīlādi. <bold>Uyyāmo</bold> vīriyaṃ. <bold>Yaso</bold> parivāro, kitti ca.</paragraph>
    <paragraph line="319" number="845"><bold>Samaṅgini</bold> samannāgate.</paragraph>
    <paragraph line="320" number="846"><bold>Ṭhiti</bold> ṭhānakriyā.</paragraph>
    <paragraph line="321" number="848"><bold>Khandhakoṭṭhāso</bold><pageBreak edition="Myanmar" number="0.0519" /> aṇḍajādicatukkaṃ. <bold>Passāvamaggo</bold> itthīnaṃ yoni. <bold>So</bold> pulliṅgo. <bold>Kūle</bold> tīre.</paragraph>
    <paragraph line="322" number="849"><bold>Nāgotunāga</bold>saddo tu. <bold>Urage</bold> sappe, hatthini ca.</paragraph>
    <paragraph line="323" number="850"><bold>Saṅkhyā</bold> gaṇanā. ‘‘Aññatthe’’tyeke vadanti.</paragraph>
    <paragraph line="324" number="851"><bold>Bhe</bold> nakkhattavisese. <bold>Santike</bold> samīpe. <bold>Mūlamūle</bold> lobhādike. <bold>Pābhate</bold> mūladhane. <bold>Aṃso</bold> sarīrāvayavo. <bold>Pakaṇḍe</bold> rukkhādīnaṃ sarīre.</paragraph>
    <paragraph line="325" number="852"><bold>Kamme</bold><pageBreak edition="Myanmar" number="0.0520" /> kriyāyaṃ. <bold>Vikopanaṃ</bold> viddhaṃsanaṃ.</paragraph>
    <paragraph line="326" number="853"><bold>Pacchātāpo</bold> vippaṭisāro. <bold>Anubandho</bold> punappunaṃ pavattanaṃ. <bold>Rāgādo</bold> sattake. Mātaṅgassa muddhani piṇḍadvaye <bold>kumbho.</bold></paragraph>
    <paragraph line="327" number="854"><bold>Khaggakose</bold> khaggapidhāne. <bold>Paṭicchade</bold> samantato chādane. <bold>Sārambhe</bold> kolāhale.</paragraph>
    <paragraph line="328" number="855"><bold>Kālaviseso</bold> dasaccharakālo. <bold>Nibyāpāraṭṭhiti</bold> aciraṭṭhiti, <bold>aciraṭṭhitī</bold>ti dasaccharatopi ūnaṭṭhiti.</paragraph>
    <paragraph line="329"><bold>Uppattibhūmi</bold> jātibhūmi.</paragraph>
    <paragraph line="330" number="856"><bold>Kabaḷīkārāhārādīsu</bold><pageBreak edition="Myanmar" number="0.0521" /> catūsu.</paragraph>
    <paragraph line="331" number="857"> Saddhāya aparappaccaye. <bold>Cīvarādīsu</bold> catūsu. <bold>Ādhāro</bold> nissayo.</paragraph>
    <paragraph line="332">Dibbavihāro, ariyavihāro, brahmavihāro cāti <bold>dibbavihārādi. Sugatālaye</bold> bhikkhūnamāvāse.</paragraph>
    <paragraph line="333" number="858"><bold>Samattane</bold> niṭṭhāyaṃ. <bold>Ca</bold>kārena niyamādike saṅgaṇhāti.</paragraph>
    <paragraph line="334"><bold>Saṅge</bold> lagge. <bold>Kāmādo</bold> catukke.</paragraph>
    <paragraph line="335" number="859"><bold>Sappaphaṇaṅgesū</bold>ti sappassa phaṇe, aṅge ca sarīre. <bold>Koṭille</bold> kuṭilatāya. <bold>Bhuñjanaṃ</bold> bhojanakriyā.</paragraph>
    <paragraph line="336"><bold>Bhūmibhāge</bold><pageBreak edition="Myanmar" number="0.0522" /> rājaṅgaṇādimhi. <bold>Kilese</bold> saṃkilese. <bold>Male</bold> rāgādike.</paragraph>
    <paragraph line="337" number="860"><bold>Dhanādidappe</bold>ti dhanādike paṭicca uppanne dappe.</paragraph>
    <paragraph line="338"><bold>Nimitte</bold> kāraṇe. <bold>Chale</bold> saṭhye.</paragraph>
    <paragraph line="339" number="861"><bold>So</bold> pulliṅgo. <bold>Paramattani</bold> diṭṭhīnaṃ gāhaladdhe attani. <bold>Thambhasmiṃ</bold> gehādīnaṃ thambhe. <bold>Balasajjanaṃ</bold> yuddhakāle balassa sajjanaṃ.</paragraph>
    <paragraph line="340" number="862"><bold>Kusūlo</bold> dhaññādīnaṃ gehaṃ.</paragraph>
    <paragraph line="341"><bold>Sopānaṅgamhi</bold> sopānasīse.</paragraph>
    <paragraph line="342" number="863"><bold>Niyyāse</bold> silese. <bold>Sekhare</bold> sīse. <bold>Nāgadantake</bold> bhittiādīsu pavesite nāgadantākāre daṇḍe.</paragraph>
    <paragraph line="343"><bold>Sikhaṇḍo</bold><pageBreak edition="Myanmar" number="0.0523" /> piñchaṃ. <bold>Tūṇīre</bold> usunidhimhi. <bold>Nikare</bold> samūhe.</paragraph>
    <paragraph line="344" number="864"><bold>Saṃyatakesesu</bold> bandhitakesesu.</paragraph>
    <paragraph line="345"><bold>Kambu</bold> jalajantuviseso. <bold>Nalāṭaṭṭhi</bold> nalāṭe jātaṭṭhi. <bold>Gopphake</bold> pādagaṇṭhimhi.</paragraph>
    <paragraph line="346" number="865"><bold>Kāle</bold> pañcadasīdivasaparimāṇe. <bold>Sādhye</bold> pattasādhanīye. <bold>Sakhī</bold> sahāyo. <bold>Vājo</bold> pattaṃ. <bold>Paṅguḷo</bold> pīṭhasampī.</paragraph>
    <paragraph line="347"><bold>Dese</bold> desavisese. <bold>Aṇṇave</bold> samudde, ete pume. <bold>So sindhu</bold>saddo <bold>saritāyaṃ</bold> nadiyaṃ bhave.</paragraph>
    <paragraph line="348" number="866"><bold>Kareṇu</bold>saddo <bold>gaje</bold> hatthimhi, <bold>purise</bold> pulliṅge vattati. <bold>Hatthiniyaṃ</bold> tu itthiyaṃ.</paragraph>
    <paragraph line="349"><bold>Ratane</bold> ratanavisese. <bold>Maṇivedho</bold> nāma yaṃ loke ‘‘cina’’ iti vuccati. <bold>Indaheti</bold> indāvudho.</paragraph>
    <paragraph line="350" number="867"><bold>Koṭiyaṃ</bold><pageBreak edition="Myanmar" number="0.0524" /> ante. <bold>Vādittavādane</bold> vīṇādivādittavādanopāye.</paragraph>
    <gatha1 line="351">‘‘Koṇo vajjappabhede ca,</gatha1>
    <gatha2 line="352">Koṇo selaguḷe ije;</gatha2>
    <gatha3 line="353">Vīṇādivādanopāye,</gatha3>
    <gathalast line="354">Ekadese gatassa ce’’ti. –</gathalast>
    <paragraph line="355"><bold>Tikaṇḍaseso</bold><note>tikaṇḍasesa 3.3.125</note>.</paragraph>
    <paragraph line="356" number="868"><bold>Vaṇippathe</bold> vāṇijānaṃ vohārakammapathe. <bold>Vede</bold> vedavisese, vāṇijepi <bold>nigamo.</bold></paragraph>
    <paragraph line="357"><bold>Vivādādo</bold> ‘‘vivādādhikaraṇa’’ <note>pāci. 394</note> ntyādīsu. <bold>Ādhāro</bold> kārakaviseso, nissayo ca. <bold>Kāraṇe</bold> ‘‘yatvādhikaraṇamena’’nti <note>dha. sa. 1354</note>.</paragraph>
    <paragraph line="358" number="869"><bold>Pasumhi</bold> goṇe. <bold>Vasudhā</bold> pathavī. <bold>Vācā</bold> vacanaṃ. <bold>Ādinā</bold> saggaraṃsivajiracandajalādayo gahitā.</paragraph>
    <paragraph line="359"><bold>Harite</bold><pageBreak edition="Myanmar" number="0.0525" /> sukapattasadise vaṇṇavisese. <bold>Vāsudeve</bold> kaṇhe.</paragraph>
    <paragraph line="360" number="870"><bold>Āyatte</bold> nissaye.</paragraph>
    <paragraph line="361"><bold>Kaṇṇapūro</bold> kaṇṇālaṅkāro. <bold>Sekhare</bold> agge. Ete dvinnampi atthā.</paragraph>
    <paragraph line="362" number="871"><bold>Vijjuyaṃ</bold> cañcalāyaṃ. <bold>Itthipurise</bold> purisitthiyaṃ.</paragraph>
    <paragraph line="363"><bold>Koṇe</bold> asse. <bold>Saṅkhyāviseso</bold> ‘‘koṭipakoṭī’’tyādīsu. <bold>Ukkaṃse</bold> pariyosāne.</paragraph>
    <paragraph line="364" number="872"><bold>Jālā</bold> aggijālā. <bold>Aggaṃ</bold> koṭi.</paragraph>
    <paragraph line="365">Nārī <bold>āsī</bold>saddo sappadāṭhāyaṃ. <bold>Iṭṭhassa</bold> vatthuno <bold>āsīsanāyaṃ</bold> patthanāyampi itthī eva.</paragraph>
    <paragraph line="366" number="873"><bold>Vilīnatele</bold><pageBreak edition="Myanmar" number="0.0526" /> visaraṇatele. <bold>Vasagā</bold> vasaṃ gacchantī nārī. <bold>Vañcyagāvī</bold> anavacchā sorabheyī.</paragraph>
    <paragraph line="367"><bold>Abhilāse</bold> icchāyaṃ. <bold>Kiraṇe</bold> raṃsimhi. <bold>Abhisaṅge</bold> laggane.</paragraph>
    <paragraph line="368" number="874"><bold>Aṃse</bold> koṭṭhāse. <bold>Sippe</bold> nāṭakasatthāgate. Candassa soḷasame bhāge ca <bold>kalā.</bold></paragraph>
    <paragraph line="369" number="875"><bold>Bījakose</bold> varāṭake. <bold>Kaṇṇabhūsāyaṃ</bold> kaṇṇālaṅkāre.</paragraph>
    <paragraph line="370"><bold>Āgāmikāle</bold> anāgatakāle. <bold>Pabhāvo</bold> daṇḍatejo. Saṃyamepi <bold>āyati</bold> bhave.</paragraph>
    <paragraph line="371" number="876"><bold>Mesādilome</bold> eḷakādīnaṃ lome. <bold>Bhūmajjhe</bold> dvinnaṃ bhūnaṃ majjhe jātāyaṃ <bold>romadhātuyaṃ</bold> lome.</paragraph>
    <paragraph line="372"><bold>Naṭṭakī</bold> nāṭakitthī. <bold>Madirā</bold> surā.</paragraph>
    <paragraph line="373" number="877"><bold>Kriyacitte</bold><pageBreak edition="Myanmar" number="0.0527" /> vīsatividhe kriyacitte. <bold>Karaṇe</bold> karaṇakriyāyaṃ, etesu dvīsu atthesu <bold>kriyaṃ.</bold> Kammani kattabbe <bold>kriyā</bold> nārī.</paragraph>
    <paragraph line="374"><bold>Suṇisāyaṃ</bold> puttassa bhariyāyaṃ. <bold>Kaññāyaṃ</bold> anibbiddhāyaṃ. <bold>Jāyāyaṃ</bold> bhariyāsāmaññe.</paragraph>
    <paragraph line="375" number="878"><bold>Issariyaṃ</bold> pabhutā. <bold>Akkharāvayave</bold> garuakkharānaṃ avayave.</paragraph>
    <paragraph line="376"><bold>Pāvacane</bold> buddhavacane. <bold>Siddhe</bold> siddhante. <bold>Tante</bold> suttamaye. <bold>Supite</bold> niddāsīle.</paragraph>
    <paragraph line="377" number="879"><bold>Rājaliṅgaṃ</bold> khaggādi. <bold>Usabhaṅgo</bold> usabhāvayavo. <bold>Rukkhe</bold> rukkhavisese. <bold>Nimittaṃ</bold> guyhaṅgaṃ. <bold>Cihane</bold> lakkhaṇe. <bold>Pade</bold> vibhatyante.</paragraph>
    <paragraph line="378" number="880"><bold>Vohāre</bold><pageBreak edition="Myanmar" number="0.0528" /> vāṇijakamme. <bold>Kīḷādo</bold> kīḷādimhi. <bold>Ādi</bold>nā jutithutigatyādayo saṅgahitā.</paragraph>
    <paragraph line="379"><bold>Sarīre</bold> sarīrādhideve.</paragraph>
    <paragraph line="380" number="881"><bold>Sussūsāyaṃ</bold> sotumicchāyaṃ. <bold>Issātyāse</bold> sarābhyāse. Hiṃsanepi <bold>upāsanaṃ.</bold></paragraph>
    <paragraph line="381"><bold>Hetibhede</bold> āvudhabhede. <bold>Saṅku</bold> khāṇuviseso.</paragraph>
    <paragraph line="382" number="882"><bold>Vīṇāguṇo</bold> vīṇāyajiyā. <bold>Tantaṃ tanta</bold>saddo. <bold>Mukhyaṃ</bold> padhānaṃ. <bold>Siddhantaṃ</bold> udāharaṇaṃ. <bold>Tantu</bold> suttaṃ.</paragraph>
    <paragraph line="383">Rathanaṅgalādīnaṃ aṅge <bold>rathādyaṅge. Kappamhi</bold> katādike.</paragraph>
    <paragraph line="384" number="883"><bold>Itthipupphaṃ</bold> itthīnaṃ utu. <bold>Reṇu</bold> dhūlī. <bold>Pakatije guṇe</bold> tiṇṇaṃ guṇānaṃ dutiye guṇe.</paragraph>
    <paragraph line="385"><bold>Nyāsappaṇe</bold> ṭhapitassa dhanassa dāne. <bold>Dānamhi</bold> tadaññassa dāne.</paragraph>
    <paragraph line="386" number="884"><bold>Guru</bold><pageBreak edition="Myanmar" number="0.0529" /> ācariyādi. <bold>Upāyo</bold> hetu. <bold>Avatāro</bold> otaraṇaṭṭhānaṃ. <bold>Pūtambu</bold> pavittajalaṃ. <bold>Diṭṭhi</bold> buddhadassanā aññadassanaṃ. Āgamepi <bold>titthaṃ.</bold></paragraph>
    <paragraph line="387"><bold>Joti</bold>saddo nakkhattaraṃsīsu <bold>paṇḍake</bold> napuṃsake. Aggimhi tu <bold>so</bold> pumā.</paragraph>
    <paragraph line="388" number="885"> ‘‘Iti sandhikappe paṭhamo kaṇḍo’’tyādīsu vagge. Avasarepi, <bold>avasaro</bold> avakāso.</paragraph>
    <paragraph line="389">Atha bāhudvayassa uddhaṃ māne. <bold>Sūratte</bold> sūrabhāve.</paragraph>
    <paragraph line="390" number="886"><bold>Porisaṃ</bold> purisakāro. <bold>Īhā</bold> vīriyaṃ. <bold>Nisinnādyuggamo</bold> nisinnādiko uggamo ṭhānaṃ.</paragraph>
    <paragraph line="391"><bold>Anissayamahībhāge</bold> lokanissayabhūtānaṃ tarupabbatanagarādīnaṃ abhāvato anissayasaṅkhāte suññamahīkoṭṭhāse. ‘‘Irīṇaṃ ūsare suññe’’ti <note>medinīkosa 15.36</note> hi <bold>tikaṇḍaseso. Ūsare</bold> ūsavati ṭhāne.</paragraph>
    <paragraph line="392" number="887"> Sādhanatthādīsu <pageBreak edition="Myanmar" number="0.0530" /><bold>ārādhanaṃ.</bold> Rādhanaṃpyatra. ‘‘Pattiyaṃ sādhane vuttaṃ, rādhanaṃ tosanepi ce’’ti <bold>tikaṇḍaseso.</bold></paragraph>
    <paragraph line="393"><bold>Sānumhi</bold> pabbatassa same bhūbhāge. <bold>Visāṇe</bold> mātaṅgadante, pasūnaṃ siṅge ca.</paragraph>
    <paragraph line="394" number="888"><bold>Diṭṭhaṃ</bold> rūpārammaṇaṃ. <bold>Ādimaggo</bold> sotāpattimaggo. <bold>Ñāṇaṃ</bold> sāmaññaṃ. <bold>Akkhi</bold> cakkhu. <bold>Ikkhanaṃ</bold> olokanaṃ. <bold>Laddhi</bold> gāho.</paragraph>
    <paragraph line="395">Suvaṇṇo pañcadharaṇaṃ. <bold>Pañcasuvaṇṇo</bold> nikkho. <bold>Pasādhanaṃ</bold> alaṅkāraviseso.</paragraph>
    <paragraph line="396" number="889"><bold>Tithibhede hora</bold>satthāgate aniṭṭhasammate tithimhi. <bold>Sākhādiphaḷumhi</bold> rukkhasākhādīnaṃ gaṇṭhimhi. Pūraṇepi <bold>pabbaṃ.</bold></paragraph>
    <paragraph line="397"><bold>Balavāmukho</bold> yatra plavādayo sīghasotena ākaḍḍhitvā pavesiyanti.</paragraph>
    <paragraph line="398" number="890"><bold>Kāmaje</bold><pageBreak edition="Myanmar" number="0.0531" /> taṇhāje surāpānādike. <bold>Dose</bold> aparādhe. <bold>Kopaje</bold> daṇḍapharusādike ca. <bold>Vipattiyaṃ</bold> vināse.</paragraph>
    <paragraph line="399"><bold>Upakaraṇaṃ</bold> kulālādīnaṃ daṇḍacakkādi. <bold>Siddhi</bold> nipphatti. <bold>Kārako</bold> kattādisattavidho.</paragraph>
    <paragraph line="400" number="891"><bold>Dānasīle</bold> dānapakatike ca. <bold>Vagguvādini</bold> madhuravādini ca <bold>vadaññū</bold> bhave. Ito paṭṭhāya <bold>ussita</bold>pariyanto tīsu vutto. <bold>Abhisitte</bold> muddhābhisitte rājini.</paragraph>
    <paragraph line="401" number="892"><bold>Bhāgyavihīne</bold> apuññe. <bold>Appake</bold> abahuke. <bold>Mūḷhe</bold> bāle. <bold>Apaṭu</bold> acheko. Khale, jagatiyañca <bold>mando. Vuddhiyutte</bold> vaḍḍhanayutte. <bold>Samunnaddhe</bold> anīce <bold>ussitaṃ</bold> tīsu bhave, ‘‘bhāsita’’ntipi pāṭho.</paragraph>
    <paragraph line="402" number="893"><bold>Rathaṅge</bold> rathāvayave. <bold>Suvaṇṇasmiṃ</bold> palassa catutthabhāge. <bold>Pāsake</bold> catuvīsatippamāṇe, tiṃsappamāṇe vā <pageBreak edition="Myanmar" number="0.0532" />. Hatthidantādivikatiyaṃ tīsu <bold>akkho.</bold> Cakkhādindriye <bold>akkhaṃ.</bold></paragraph>
    <paragraph line="403"><bold>Sassate</bold> nicce. <bold>Takke</bold> vitakke. <bold>Nicchite</bold> vinicchite.</paragraph>
    <paragraph line="404" number="894"><bold>Hare</bold> mahissare <bold>sivo, bhadde</bold> kalyāṇe. <bold>Mokkhe</bold> nibbāne ca <bold>sivaṃ. Jambuke</bold> siṅgāle <bold>sivā.</bold></paragraph>
    <paragraph line="405"><bold>Sattiyaṃ</bold> thāme. <bold>Thūlatte</bold> thūlabhāve.</paragraph>
    <paragraph line="406" number="895"><bold>Saṅkhyābhedo</bold> uppalapuṇḍarīkānaṃ majjhe gaṇanā. <bold>Narakabhede</bold> ‘‘padumaniraye nibbatto’’tyādīsu. <bold>Vārije</bold> kakkasanāḷe kamale.</paragraph>
    <paragraph line="407"><bold>Devabhede</bold>ti</paragraph>
    <gatha1 line="408">‘‘Āpo dhuvo ca somo ca,</gatha1>
    <gatha2 line="409">Dhavo cevā’nilo’nalo;</gatha2>
    <gatha3 line="410">Paccūso ca pabhāso ca,</gatha3>
    <gathalast line="411">Aṭṭhete vasavo matā’’ti <note>cintāmaṇiṭīkā 1.10</note>. –</gathalast>
    <paragraph line="412">Kathite devavisese. <bold>Ratane</bold> ratanasāmaññe, dhane ca, <bold>paṇḍakaṃ</bold> napuṃsakaṃ.</paragraph>
    <paragraph line="413" number="896"><bold>Atthagamane</bold><pageBreak edition="Myanmar" number="0.0533" /> vināsagamane. <bold>Apavagge</bold> sabbakilesānaṃ khayahetubhūte virāgadhamme.</paragraph>
    <paragraph line="414"><bold>Setambuje</bold> setakamale. <bold>Rukkhantare</bold> ‘‘puṇḍarīka’’iti khyāte dumavisese, dvīsvatthesu pume.</paragraph>
    <gatha1 line="415">‘‘Puṇḍarīkaṃ sitamboje, setacchatte ca bhesajje;</gatha1>
    <gathalast line="416">Kosakārantare byagghe, so disāvāraṇaggisū’’ti. –</gathalast>
    <paragraph line="417"><bold>Nānatthasaṅgaho.</bold></paragraph>
    <paragraph line="418" number="897"><bold>Upahāre</bold> pūjādyatthaṃ ābhate vatthumhi. <bold>Karasmiṃ</bold> khettādisambhave rājabhāge. <bold>Asurantare</bold> balināmake asure.</paragraph>
    <paragraph line="419"><bold>Sambhave</bold> itthipurisasambhave asucimhi <bold>sukkaṃ. Dhavale</bold> sete <bold>sukko, kusale</bold> puññe tīsu, ‘‘puññaṃ dhammamanitthiya’’nti ettha <bold>dhamma</bold>saddassa anitthibhāvassa vuttattā <bold>sukka</bold>saddo tīsu vutto.</paragraph>
    <paragraph line="420" number="898"><bold>Vibhattabbadhane</bold> vibhajitabbadhane. <bold>Pitūnaṃ dhane</bold> petānaṃ mātāpitūnaṃ puttehi vibhajitabbadhane ca.</paragraph>
    <paragraph line="421">Pabhuno <pageBreak edition="Myanmar" number="0.0534" /> puggalassa bhāvo <bold>pabhuttaṃ,</bold> tathā āyattassa bhāvo <bold>āyattatā. Āyatto</bold> puggalo. <bold>Abhilāso</bold> icchā.</paragraph>
    <paragraph line="422" number="899"><bold>Dhanimhi</bold> saddamatte. <bold>Yodhasīhanādamhi</bold> yodhānaṃ abhītanāde ca <bold>seḷanaṃ.</bold></paragraph>
    <paragraph line="423" number="900"><bold>Ādyupaladdhiyaṃ</bold> paṭhamasañjāte vatthumhi.</paragraph>
    <paragraph line="424" number="901"><bold>Sādhakatame</bold> kattuto aññesaṃ kriyāsādhakatame karaṇakārake, kriyāyaṃ, <bold>gatte</bold> sarīre ca. <bold>Indriye</bold> cakkhādike.</paragraph>
    <paragraph line="425"><bold>Kuñcikāyaṃ</bold> apāpuraṇe. <bold>Tūriyaṅge</bold> sammatāḷādike.</paragraph>
    <paragraph line="426" number="902"><bold>Uppāde</bold> janane. <bold>Gabbhamocane</bold> puttavijāyane.</paragraph>
    <paragraph line="427"><bold>Asse</bold> assamatte.</paragraph>
    <paragraph line="428" number="903"> Pupphaṃvinā <pageBreak edition="Myanmar" number="0.0535" /><bold>phalaggāhirukkhe</bold> assatthādo, rukkhamatte ca <bold>vanappati</bold>saddo. <bold>Āhate</bold> upaṭṭhāpite varāhapurisādirūpe ca, rajatamatte ca <bold>rūpiyaṃ.</bold></paragraph>
    <paragraph line="429" number="904"><bold>Kesa</bold>saddo pubbo yassa <bold>pāsa</bold>saddassa so <bold>kesapubbo. Caye</bold> samūhe vattati, yathā ‘‘kesapāso’’ti, kesakalāpotyattho.</paragraph>
    <paragraph line="430">Akkhimajjhe yā ‘‘sūlā’’ti vuttā. <bold>Nakkhatte</bold> sattavīsatividhe, tadaññesu ca <bold>tārā</bold> itthī. <bold>Uccatarassare</bold> uccatare sadde <bold>tāro.</bold></paragraph>
    <paragraph line="431" number="905"><bold>Patte</bold> bhājanasāmaññe, bhuñjanapatte ca. <bold>Lohabhedasmiṃ</bold> ayotambādimaye bhājanavisese. <bold>Dehamajjhaṃ</bold> udaraṃ.</paragraph>
    <paragraph line="432" number="906"><bold>Vese</bold> saṇṭhāne. <bold>Sippasālā</bold> sippīnaṃ sālā.</paragraph>
    <paragraph line="433"><bold>Sampatti</bold><pageBreak edition="Myanmar" number="0.0536" /> dhanādisampatti tivaggasampatti ca. Lakkhiyā katapuññehi seviyati. <bold>Itthī</bold> itthiviseso. <bold>Devatā</bold> sirīnāmikā ekā devadhītā.</paragraph>
    <paragraph line="434" number="907"><bold>Yuvarājā</bold> pitari devaṅgate rājabhāvāraho rājaputto. <bold>Khande</bold> harassa putte. <bold>Susu</bold> taruṇo.</paragraph>
    <paragraph line="435"><bold>Maṇibhede</bold> yo loke ‘‘santā’’ti vuccati. <bold>Aṅkure</bold> rukkhādīnaṃ aṅkure.</paragraph>
    <paragraph line="436" number="908"><bold>Vetanaṃ</bold> kammakārehi labhitabbadhanaṃ. Mū<bold>laṃ</bold> mūladhanaṃ. <bold>Vohāre</bold> vāṇijakamme.</paragraph>
    <paragraph line="437"><bold>Bhājanantaraṃ</bold> yena kheḷādyasuciṃ paṭiggaṇhāti.</paragraph>
    <paragraph line="438" number="909"> Asubhe ca kamme subhe ca kamme <bold>dvayepi</bold> kamme cāti tīsvatthesu bhāgyaṃ vuttaṃ.</paragraph>
    <paragraph line="439"><bold>Tarubhede</bold> assatthe.</paragraph>
    <paragraph line="440" number="910"><bold>Vimuttiyaṃ</bold><pageBreak edition="Myanmar" number="0.0537" /> nibbāne.</paragraph>
    <paragraph line="441">‘‘Ayaṃ pumā’’ti jānanassa kāraṇabhāvo <bold>pumattaṃ,</bold> tadādimhi.</paragraph>
    <paragraph line="442" number="911"><bold>Ajjhāye</bold> paricchede. <bold>Dive</bold> devaloke.</paragraph>
    <paragraph line="443" number="912"><bold>Sapattasmiṃ</bold> amitte. <bold>Rukkhaṅge</bold> rukkhāvayave.</paragraph>
    <paragraph line="444" number="913"><bold>Mukhye</bold> padhāne. <bold>Upāye</bold> hetumhi. <bold>Vadane</bold> lapane. <bold>Ādismiṃ</bold> paṭhame.</paragraph>
    <paragraph line="445"><bold>Bhabbe</bold> vimuttārahe, bhavitabbe ca. <bold>Guṇādhāre</bold> guṇassa nissaye. <bold>Vitte</bold> dhane. <bold>Budhe</bold> paṇḍite. <bold>Dāru</bold> dārukkhandho.</paragraph>
    <paragraph line="446" number="914"><bold>Patthādo</bold> pattho, tulā, aṅgulīti patthādi. <bold>Vidhāya</bold> unnatiyaṃ. <bold>Parissame</bold> khede.</paragraph>
    <paragraph line="447" number="915"><bold>Saroruhe</bold> kamale. <bold>Khagantare</bold> rukkhakimikhādakasakuṇe. <bold>Tūriyantare</bold> vaṃsasaṅkhādike.</paragraph>
    <paragraph line="448" number="916"><bold>Saṃvege</bold> ubbege, vimhaye ca.</paragraph>
    <paragraph line="449" number="917"><bold>Tadupetanisāya</bold> candappabhāya yuttarattiyaṃ.</paragraph>
    <paragraph line="450" number="918"><bold>Māse</bold> tatiyamāse. Ativuddhe ca atipasatthe ca.</paragraph>
    <paragraph line="451" number="919"><bold>Nibandhe</bold> balakkāre ‘‘balaggaho’’tyādīsu.</paragraph>
    <paragraph line="452"><bold>Mattikābhedo</bold> nīlādivaṇṇayuttakittimamattikā. <bold>Sikkāyaṃ</bold> udakakumbhādivāhike. <bold>Nayanāmaye</bold> cakkhurogavisese.</paragraph>
    <paragraph line="453" number="920"><bold>Maṇḍale</bold><pageBreak edition="Myanmar" number="0.0539" /> parimaṇḍale. Bimbikā latājāti, tassā phale ca <bold>bimbaṃ.</bold></paragraph>
    <paragraph line="454" number="921"><bold>Pathe</bold> añjase.</paragraph>
    <paragraph line="455" number="922"><bold>Santi</bold> nibbānaṃ. <bold>Nibhe</bold> sadise.</paragraph>
    <paragraph line="456"><bold>Cāpe</bold> dhanumhi <bold>issāsaṃ. Usuno</bold> sarassa <bold>khepakamhi</bold> perake <bold>issāso.</bold></paragraph>
    <paragraph line="457" number="923"><bold>Bāla</bold>saddo tīsu. Kutratthesu? <bold>Ādivayasā</bold> paṭhamavayena <bold>samaṅgini</bold> samannāgate ca. <bold>Apaṇḍite</bold> mūḷhe ca.</paragraph>
    <paragraph line="458"><bold>Soṇite</bold> lohite. <bold>Tambaṃ</bold> udumbaraṃ. <bold>Anuratto</bold> anurāgayutto puggalo. <bold>Rañjitaṃ</bold> raṅgarañjitaṃ.</paragraph>
    <paragraph line="459" number="924"><bold>Viraḷe</bold> nirantare. <bold>Kise</bold> athūle. <bold>Hime</bold> tuhine.</paragraph>
    <paragraph line="460" number="925"><bold>Guḷabhedo</bold><pageBreak edition="Myanmar" number="0.0540" /> yo loke ‘‘sakkharā’’ti vuccati. <bold>Kaṭhale</bold> silākhaṇḍe.</paragraph>
    <paragraph line="461" number="926"><bold>Tikhiṇe</bold> tikkhe. <bold>Byatte</bold> cheke. <bold>Rogamutte</bold> niroge.</paragraph>
    <paragraph line="462"><bold>Khattiye</bold> muddhābhisitte. <bold>Naranāthe</bold> tadaññasmiṃ. <bold>Pabhumhi</bold> issare.</paragraph>
    <paragraph line="463" number="927"><bold>Dhaññakaraṇaṃ</bold> dhaññamaddanaṭṭhānaṃ. <bold>Kakke</bold> nahānacuṇṇe. <bold>Nīce</bold> adhame. Setepi <bold>khalo.</bold></paragraph>
    <paragraph line="464" number="928"> Brahmacārī ca gahaṭṭho ca vānappattho ca bhikkhu cāti <bold>brahmacārīgahaṭṭhādi, tapodhane</bold> piyasīle.</paragraph>
    <paragraph line="465"><bold>Kaṭhine</bold> kakkhaḷe. <bold>Niddaye</bold> nikkaruṇe.</paragraph>
    <paragraph line="466" number="929"> Kaniṭṭho <pageBreak edition="Myanmar" number="0.0541" /> ca kaniyo cāti ete tīsu. Kutratthesu? Atyappe, atiyuvepi.</paragraph>
    <paragraph line="467">Iṭṭhe, nissāre ca agarumhi cāti etesvatthesu tīsu.</paragraph>
    <paragraph line="468" number="930"> Adhobhāge ca hīne ca. <bold>Dantacchade</bold> dantāvaraṇe.</paragraph>
    <paragraph line="469"><bold>Pāricariyāyaṃ</bold> upaṭṭhāke.</paragraph>
    <paragraph line="470" number="931"><bold>Ratane</bold> dvividatthike. <bold>Gaṇe</bold> samūhe yathā ‘‘kesahattho’’ti. <bold>Soṇḍāya</bold> karikare. <bold>Bhantaraṃ</bold> terasamanakkhattaṃ.</paragraph>
    <paragraph line="471"><bold>Āvāṭe</bold> kāsuyaṃ. <bold>Udapānaṃ</bold> andhu, yatra jalaṃ ghaṭiyantena uddharitvā pivanti.</paragraph>
    <paragraph line="472" number="932"> Paṭhamaṃ pamukhañcāti idaṃ abhidhānadvayaṃ ādimhi padhāne vattati.</paragraph>
    <paragraph line="473"><bold>Vajjabhedo</bold> ubhayatalaṃ tūriyaṃ.</paragraph>
    <paragraph line="474" number="933"><bold>Thiraṃso</bold><pageBreak edition="Myanmar" number="0.0542" /> thirakoṭṭhāso.</paragraph>
    <paragraph line="475"><bold>Khandhabhāro</bold> khandhena vahitabbo bhāro. <bold>Ādi</bold>nā kaṭibhārādayo gahitā. Yasmā palasataṃ tulā, vīsatitulā bhāro, tasmā <bold>‘‘dvisahassapale’’</bold>ti vuttaṃ.</paragraph>
    <paragraph line="476" number="934"><bold>Mandire</bold> gehe. <bold>Rogabhede</bold> khayaroge. <bold>Apacayamhi</bold> viddhaṃsane, vināse ca.</paragraph>
    <paragraph line="477"><bold>Sāpade</bold> byagghādike duṭṭhamige. <bold>Sappe</bold> urage. <bold>Kurūre</bold> kakkhaḷe.</paragraph>
    <paragraph line="478" number="935"><bold>Sajjadume</bold> assakaṇṇarukkhe. <bold>Rukkhe</bold> rukkhamatte.</paragraph>
    <paragraph line="479"><bold>Sote</bold> kaṇṇe. <bold>Yajane</bold> pūjane. <bold>Sutiyaṃ</bold> savanakriyāyaṃ.</paragraph>
    <paragraph line="480" number="936"> Peto <pageBreak edition="Myanmar" number="0.0543" /> ca paretocāti ime <bold>mate</bold> kālaṅkate ca <bold>petayonije</bold> petayonisambhave siyuṃ.</paragraph>
    <paragraph line="481"><bold>Khyāte</bold> pākaṭe. <bold>Haṭṭhe</bold> pahaṭṭhe.</paragraph>
    <paragraph line="482" number="937"><bold>Adhippāye</bold> ajjhāsaye.</paragraph>
    <paragraph line="483"><bold>Pakkhe</bold> sakuṇādīnaṃ pakkhe. <bold>Dale</bold> rukkhādīnaṃ chade. <bold>Bhājane</bold> lohamayādike. ‘‘Sogate’’ti idaṃ ‘‘bhājane’’ti imassa visesanaṃ. <bold>Sogate</bold> sugatassa santake bhājanetyattho.</paragraph>
    <paragraph line="484" number="938"><bold>Suṭṭhukate</bold> sammā kate kammani.</paragraph>
    <paragraph line="485"><bold>Anukampāyārahe</bold> dukkhitasatte.</paragraph>
    <paragraph line="486" number="939"><bold>Dhanimhi</bold><pageBreak edition="Myanmar" number="0.0544" /> sadde.</paragraph>
    <paragraph line="487" number="940"><bold>Vihite</bold> vidhātabbe.</paragraph>
    <paragraph line="488"><bold>Añjase</bold> magge. <bold>Visikhā</bold> racchā. <bold>Pantiyaṃ</bold> pāḷiyaṃ.</paragraph>
    <paragraph line="489" number="941"><bold>Gagane</bold> ākāse. <bold>Byasane</bold> vipattiyaṃ.</paragraph>
    <paragraph line="490"><bold>Nettaroge</bold> cakkhurogavisese. <bold>Chadimhi</bold> gehādīnaṃ chadane.</paragraph>
    <paragraph line="491" number="942"><bold>Saṅghaṭṭane</bold> dvinnaṃ antarabhūte. Puna <bold>sandhī</bold>ti padapūraṇatthaṃ vuttaṃ. <bold>Atisante</bold> atisamite.</paragraph>
    <paragraph line="492" number="943"><bold>Yāpanā</bold><pageBreak edition="Myanmar" number="0.0545" /> yāpanakārako kabaḷīkārāhāraraso. <bold>Ditti</bold> jalanaṃ. <bold>Balaṃ</bold> thāmo.</paragraph>
    <paragraph line="493" number="944"><bold>Kucchi</bold> udaraṃ. <bold>Ovarako</bold> gehaviseso.</paragraph>
    <paragraph line="494"><bold>Khaṇḍane</bold> chedane. <bold>Itivutte ca kammanī</bold>ti ‘‘iti evaṃ mayā pubbe carita’’nti vattabbe subhāsubhakamme. ‘‘Ativatte ca kammanī’’tipi pāṭho, atītakāle pavattakammanītyattho.</paragraph>
    <paragraph line="495" number="945"><bold>Cittake</bold> nalāṭe katakāḷādibindumhi <bold>rukkhabhede</bold> marīcappamāṇambilarukkhe, yassa phalena ambilasūpaṃ pacanti. <bold>Tilakāḷake</bold> taṃtaṃsarīrāvayave sañjātatilasaṇṭhāne kāḷake.</paragraph>
    <paragraph line="496"><bold>Bodhe</bold> bujjhane. <bold>Patti</bold> lābho, pāpuṇañca.</paragraph>
    <paragraph line="497" number="946"><bold>Āyumhi</bold> jīvite. <bold>Hadayaṅgānile</bold> urogamavāte.</paragraph>
    <paragraph line="498"><bold>Vase</bold><pageBreak edition="Myanmar" number="0.0546" /> āyattatāyaṃ. <bold>Vede</bold> catubbidhavede. <bold>Icchā</bold> ārammaṇicchā.</paragraph>
    <paragraph line="499" number="947"><bold>Sirasaṭṭhimhi</bold> siraso aṭṭhimhi. <bold>Ghaṭādisakale</bold> ghaṭādikhaṇḍe.</paragraph>
    <paragraph line="500" number="948"><bold>Veṇvādisākhājālasmi</bold>nti veṇuādīnañca aññamaññasaṃsagge sākhāsamūhe. <bold>Laggakese</bold> tāpasādīnaṃ laggakese. <bold>Ālaye</bold> taṇhāyaṃ.</paragraph>
    <paragraph line="501"><bold>Vadhe</bold> māraṇe. <bold>Rakkhitasmiṃ</bold> kammani, kattari ca.</paragraph>
    <paragraph line="502" number="949"><bold>Thiyaṃ</bold> itthiyaṃ. <bold>Piye</bold> sāmike. <bold>Manuññe</bold> manaso tosanajanake. <bold>Gavakkhe</bold> sīhapañjare.</paragraph>
    <paragraph line="503" number="950"><bold>Kiṃ</bold> saddo pucchanatthādīsu saliṅgo. Vikappatthādīsu tu abyayaṃ.</paragraph>
    <paragraph line="504"><bold>Sasaddhe</bold><pageBreak edition="Myanmar" number="0.0547" /> saddhāya sahite. <bold>Nivāpe</bold> petādīnaṃ kattabbapūjādāne. <bold>Paccaye</bold> saddahane <bold>saddhā.</bold></paragraph>
    <paragraph line="505" number="951"><bold>Aṭṭhismiṃ</bold> ‘‘panasabījaṃ tālabīja’’ntyādīsu. Sukke ca <bold>bijaṃ.</bold></paragraph>
    <paragraph line="506"><bold>Pūye</bold> pakkavaṇasañjāte. <bold>Aggato</bold> purato. <bold>Disādo</bold> sūriyuggamanadisāyaṃ. Sā hi disānaṃ ādibhūtā, ‘‘disā’’ti vā disāviseso. <bold>Ādi</bold>nā pubbajādīnaṃ gahaṇaṃ.</paragraph>
    <paragraph line="507" number="952"><bold>Āgamane</bold> asantuppattikriyāyaṃ. <bold>Dīghādinikāyasmiṃ</bold> dīghanikāyamajjhimanikāyādike.</paragraph>
    <paragraph line="508" number="953"><bold>Devarukkho</bold> sirīso. <bold>Santatiyaṃ</bold> vaṃse.</paragraph>
    <paragraph line="509"><bold>Uttaraviparīte</bold> aseṭṭhe, imasmiṃ atthe <bold>na</bold>kāro paṭisedhattho. <bold>Seṭṭhe</bold> uttame. Imasmiṃ atthe paṭisedhatthova <bold>na</bold>kāro. ‘‘Anu uttara’’nti chedo ca viññeyyo.</paragraph>
    <paragraph line="510" number="954"><bold>Sattisampattiyaṃ</bold><pageBreak edition="Myanmar" number="0.0548" /> pabhāvādīhi sattīhi sampattiyaṃ. <bold>Kantimatte</bold> kamanīyamatte. Sūravīriyesupi <bold>vikkamo.</bold></paragraph>
    <paragraph line="511"><bold>Paṭibimbe</bold> patirūpake. <bold>Pabhāyaṃ</bold> āloke.</paragraph>
    <paragraph line="512" number="955"> Ghammo nidāgho cāti dve abhidhānāni. <bold>Sedajale</bold> kāyato mutte.</paragraph>
    <paragraph line="513"><bold>Kantane</bold> chedane. <bold>Vikappe</bold> vitakke. <bold>Sajjane</bold> hatthādīnaṃ sajjane.</paragraph>
    <paragraph line="514" number="956"><bold>Deso</bold> desaviseso. <bold>Aṅga</bold>saddo puṃbahutte. ‘‘Bahumhī’’tipi pāṭho. <bold>Aṅga</bold>saddo bahutte desetyattho. <bold>Vapumhi</bold> sarīre <bold>aṅgaṃ.</bold> Avayave hetumhi ca <bold>aṅgaṃ.</bold></paragraph>
    <gatha1 line="515"><bold>‘‘Aṅgaṃ</bold> gattantikopāya-patikesva’ppadhānake;</gatha1>
    <gathalast line="516">Aṅgadesavisesamhi, aṅgā sambodhane’byaya’’nti. –</gathalast>
    <paragraph line="517"><bold>Nānatthasaṅgahe.</bold></paragraph>
    <paragraph line="518"><bold>Cetiyadume</bold> pūjetabbabhūte rukkhe assatthādo.</paragraph>
    <paragraph line="519" number="957"><bold>Sādhupurise</bold><pageBreak edition="Myanmar" number="0.0549" /> sappurise. <bold>Kappane</bold> hatthādīnaṃ kappane. ‘‘Sajjane sajjanā kappanāya’’nti <bold>nānatthasaṅgaho.</bold></paragraph>
    <paragraph line="520"><bold>Supane</bold> niddāyaṃ. <bold>Sutte</bold> ajāgarite. <bold>Viññāṇe</bold> suttassa viññāṇe citte <bold>taṃ</bold> supinavacanaṃ. Dassane ca <bold>supinaṃ.</bold></paragraph>
    <paragraph line="521" number="958"><bold>Paccakkhe</bold> sammukhe. <bold>Sannidhāne</bold> payoge, vidhāne ca. <bold>Bhiyyo</bold>saddo pahūtaratthe <bold>so</bold> pumā.</paragraph>
    <paragraph line="522" number="959"><bold>Visalittasare</bold> visena lepitasare <bold>diddho</bold> pumā. <bold>Litte</bold> lepitabbasāmaññe.</paragraph>
    <paragraph line="523"><bold>Vāse</bold> vasane. <bold>Dhūmādisaṅkhāre</bold> gandhacuṇṇadhūmādinā abhisaṅkhāre. <bold>Sampaṭicchane</bold> paṭiggahaṇe.</paragraph>
    <paragraph line="524" number="960"><bold>Suppagabbhe</bold> vacanasūre.</paragraph>
    <paragraph line="525"><bold>Madhucchiṭṭhe</bold> madane, yena dīpampi jālenti. <bold>Odanasambhave</bold> bhuttodanato patite lāmakasammate odanabindumhi.</paragraph>
    <paragraph line="526" number="961"><bold>Surabhimhi</bold><pageBreak edition="Myanmar" number="0.0550" /> sugandhe.</paragraph>
    <paragraph line="527">Uppattiyaṃ uddhaṅgamane ca <bold>uggamanaṃ.</bold></paragraph>
    <paragraph line="528" number="962"><bold>Lūkhe</bold> samale, kakkhaḷe ca. <bold>Niṭṭhuravācāyaṃ</bold> akaṇṇasukhavacane.</paragraph>
    <paragraph line="529"><bold>Ambuvege</bold> ambuno udakassa vege sote.</paragraph>
    <paragraph line="530" number="963"><bold>Tappare</bold> tappadhāne. <bold>Kavace</bold> uracchade. <bold>Vāravāṇe</bold> cammamaye yuddhālaṅkāre ca. <bold>Nimmoke</bold> sappānaṃ jiṇṇacammani.</paragraph>
    <paragraph line="531" number="965"><bold>Padāne</bold> dāne. <bold>Sele</bold> pabbate.</paragraph>
    <paragraph line="532" number="966"><bold>Lohe</bold><pageBreak edition="Myanmar" number="0.0551" /> kāḷāyase satthaṃ. <bold>Sañcaye</bold> samūhe sattho. Yathā ‘‘sakaṭasattho’’tyādi. <bold>Vattane</bold> pavattane.</paragraph>
    <paragraph line="533" number="967"><bold>Valaye</bold> kaṭake.</paragraph>
    <paragraph line="534" number="968"><bold>Kaṇḍe</bold> vāṇe. <bold>Vāpimhi</bold> dīghikādikāyaṃ. <bold>Dupphasse</bold> dukkhasamphasse. <bold>Kakace</bold> kharapatte.</paragraph>
    <paragraph line="535" number="969"><bold>Surāya</bold> kādambariyaṃ, yāya pītāya mattā sattā anāgamanīyavatthūsupi gacchanti. <bold>Rathaṅge</bold> cakke. Kāmupadhiādīsu catūsu upadhīsu ca <bold>upadhi,</bold> anitthī.</paragraph>
    <paragraph line="536" number="970"><bold>Dabbe</bold><pageBreak edition="Myanmar" number="0.0552" /> dhanādike. <bold>Bhūbhedo</bold> vatthādi. <bold>Mahārāje</bold> catūsu mahārājesu ekasmiṃ mahārāje. <bold>Nare</bold> satte.</paragraph>
    <paragraph line="537" number="971"><bold>Āpaṇe</bold> kayavikkayaṭṭhāne. <bold>Sambhāre</bold> upakaraṇe. ‘‘Ratho sīlaparikkhāro, jhānakkho cakkavīriyo’’ti <note>saṃ. ni. 5.4</note> ettha alaṅkāro <bold>‘‘parikkhāro’’</bold>ti vutto.</paragraph>
    <paragraph line="538" number="972"><bold>Vohārasmiṃ</bold> rathasakaṭādivohāre. <bold>Upaṭṭhitagirā</bold> saddato atthato ca pākaṭagirā.</paragraph>
    <paragraph line="539" number="973"><bold>Vacanāvayave</bold>ti vākyāvayave. Hetudāharaṇādiyuttassa sambandhatthassa vacanasamūhassa avayave. <bold>Mūle</bold> lobhādike. <bold>Kāraṇe</bold> lobhādito aññasmiṃ kāraṇe. <bold>Pācānalasmiṃ</bold> udaraṭṭhe bhuttapācane kammajatejasmiṃ. Rogabhedepi <bold>gahaṇī.</bold></paragraph>
    <paragraph line="540" number="974"><bold>Saṃyame</bold><pageBreak edition="Myanmar" number="0.0553" /> cakkhādindriyasaṃyame.</paragraph>
    <paragraph line="541" number="975"><bold>Muddikassa</bold> rukkhassa rase ca. <bold>Pupphassa</bold> sabbassa pupphassa rase ca. <bold>Khudde</bold> makkhikākate ca <bold>madhu</bold> punnapuṃsakaṃ.</paragraph>
    <gatha1 line="542">‘‘Madhu khudde jale khīre, majje puppharase madhu;</gatha1>
    <gathalast line="543">Racche citte vasante ca, jīvasāke madhuddume’’ti. –</gathalast>
    <paragraph line="544"><bold>Nānatthasaṅgahe.</bold></paragraph>
    <paragraph line="545"><bold>Ulloce</bold>ti seyyādīnaṃ uparibhāge rajopātanivāraṇatthaṃ ṭhapite dussamayādike.</paragraph>
    <paragraph line="546" number="976"><bold>Apavagge</bold> nibbāne. <bold>Sudhāyaṃ</bold> devatānaṃ bhojane.</paragraph>
    <gatha1 line="547">‘‘Amataṃ yaññasesasmiṃ, pīyūse salile ghate;</gatha1>
    <gatha2 line="548">Ayācite ca mokkhe ca, dhanvantarisudhāsisu;</gatha2>
    <gathalast line="549">Amato amatā sivā-gaḷo jhāmalakīsu ce’’ti <note>medinīkosa 16.77-8 gāthāyampi</note>.</gathalast>
    <paragraph line="550"><bold>Nānatthasaṅgahe</bold> vuttaṃ. <bold>Mohe</bold> avijjāyaṃ. <bold>Timire</bold> andhakāre. <bold>Saṅkhyā</bold> gaṇanaviseso. <bold>Guṇe</bold> tatiye guṇe.</paragraph>
    <paragraph line="551" number="977"><bold>Khare</bold><pageBreak edition="Myanmar" number="0.0554" /> pharuse. <bold>Akāriye</bold> akattabbe. <bold>Purise</bold> pulliṅge. <bold>Sukate</bold> kusale dhamme <bold>puññaṃ paṇḍake</bold> napuṃsake. <bold>Pavane</bold> pūte.</paragraph>
    <paragraph line="552" number="978"><bold>Asiniddho</bold> sukkho. <bold>Saṅge</bold> lagge.</paragraph>
    <paragraph line="553" number="979"><bold>Lañchane</bold> paṭibimbe. <bold>Sīmā</bold> mariyādo. <bold>Pakāro</bold> tulyo.</paragraph>
    <paragraph line="554" number="980"><bold>Mantane</bold> catukkaṇṇādike. <bold>Byasane</bold> bhogabyasanādike. <bold>Vipattiyaṃ</bold> anatthe.</paragraph>
    <paragraph line="555" number="981"><bold>Raṃsibhedo</bold><pageBreak edition="Myanmar" number="0.0555" /> pubbe udayato sūriyassa raṃsiviseso. <bold>Abyattarāge</bold> kiñciratte. <bold>Lohite</bold> ratte.</paragraph>
    <paragraph line="556"><bold>Pakatānivatte</bold> pakatito anivattane. ‘‘Pakatiyañca anivattane cā’’tipi attho. <bold>Nassanakkhare</bold>ti vināsanakkhare. <bold>Nassa</bold> adassane akkhare.</paragraph>
    <gatha1 line="557">‘‘Anubandho pakatyādo, dosuppāde vinassare;</gatha1>
    <gathalast line="558">Susumukhyānusāresu, pakatassā’nuvattane’’ti <note>amara 23.98 gāthāyampi passitabbaṃ</note>. –</gathalast>
    <paragraph line="559"><bold>Nānatthasaṅgahe.</bold></paragraph>
    <paragraph line="560" number="982"><bold>Avataraṇe</bold> otaraṇe. <bold>Titthasmiṃ</bold> nadyādīnaṃ titthe. <bold>Vivare</bold> vivaraṇe. <bold>Iṅgite</bold> sīsacalanādike.</paragraph>
    <paragraph line="561" number="983"><bold>Khattā</bold> khattiyato sañjāte <bold>sudditthitanaye</bold> sudditthiyā putte ca. <bold>Tibbamhi</bold> adhimatte ca. <bold>So</bold> uggo. <bold>Aggo</bold> seṭṭho. <bold>Dhiti</bold> vīriyaṃ.</paragraph>
    <paragraph line="562" number="984"><bold>Pabhāte</bold> paccūse. <bold>Niroge</bold> rogamutte. <bold>Sajje</bold> saṅgate, ādhārepi ca. ‘‘Sajjutto sannaddhe saṅgatepi ce’’ti <bold>nānatthasaṅgahe. Dakkho</bold> cheko. Yuttepi kallaṃ. <bold>Kūṭacariyāyaṃ</bold> saṭhacariyāyaṃ.</paragraph>
    <paragraph line="563" number="985"><bold>Pakkhibhedo</bold> pārāvatappamāṇo pakkhī. Yasmiṃ gehe palinā patite asubhanimittaṃ karonti. <bold>Pārāvate</bold> kalarave.</paragraph>
    <paragraph line="564"><bold>Saradabbhūte</bold> saradakāle sambhūte. <bold>Appagabbhe</bold> kātaravacane.</paragraph>
    <paragraph line="565" number="986"><bold>Kaṭhine</bold> kakkhaḷe. <bold>Sāhaso</bold> balakkāro. <bold>Appiye</bold> amanāpe. <bold>Cīre</bold> nantake, vāke ca <bold>cīraṃ.</bold></paragraph>
    <paragraph line="566" number="987"><bold>Migabhede</bold><pageBreak edition="Myanmar" number="0.0557" /> kukkurappamāṇe mige. <bold>Paṭākāyaṃ</bold> dhaje. <bold>Mocaṃ</bold> pasiddhaṃ, <bold>kadalī ī</bold>kāranto. <bold>Dakkhiṇā</bold> kammaphalaṃ saddahitvā dātabbaṃ dānaṃ.</paragraph>
    <paragraph line="567" number="988"><bold>Uppāte</bold> bhūtavikatiyaṃ. <bold>Vessānare</bold> aggimhi.</paragraph>
    <paragraph line="568" number="989"><bold>Potavāhe</bold> talakavāhe. <bold>Niyantari</bold> pājitari.</paragraph>
    <paragraph line="569" number="990"><bold>Rodhane</bold> āvaraṇe.</paragraph>
    <paragraph line="570" number="991"><bold>Bhājane</bold> vilīvamayādike. <bold>Pariyatti</bold> pariyāpuṇanaṃ sikkhanaṃ, pariyāpuṇitabbā vā sikkhitabbā. <bold>Jarāsithilacammasmiṃ</bold> jarāya kāraṇabhūtāya sithilacammani. <bold>Udaraṅge</bold> udaracammarājiyaṃ.</paragraph>
    <paragraph line="571" number="992"> Vidāritādīsu <pageBreak edition="Myanmar" number="0.0558" /> tīsupi vāccaliṅgikaṃ. <bold>Upajāpe</bold> catutthopāye.</paragraph>
    <paragraph line="572" number="993"><bold>Gāmasandohe</bold> gāmasamūhe. <bold>Paridhi</bold> pariveso sūriyādigehaṃ. <bold>Āgame</bold> buddhavacane. <bold>Lekhe</bold> vācitalekhe.</paragraph>
    <paragraph line="573" number="994"><bold>Ayomayavijjhanakaṇṭako</bold> sūjhādivijjhanaṃ. <bold>Guṇukkaṃse</bold> guṇātisaye. <bold>Vibhave</bold> bhoge. Sampatti, sampadāti ca abhidhānadvayaṃ.</paragraph>
    <paragraph line="574" number="995"><bold>Bhū</bold> pathavī. Yogyādīsu tīsvatthesu tīsu. <bold>Yogye</bold> anucchavike. <bold>Yutte</bold> saṅgate. <bold>Addho a</bold>ddhasaddo <bold>bhāge</bold> samabhāge, asamabhāge ca. Tatra same <bold>addhaṃ.</bold> Itaratra <pageBreak edition="Myanmar" number="0.0559" /> addho addhampi, <bold>pathe</bold> magge <bold>addhā</bold> pume. Kālepi <bold>addhā</bold> pume. <bold>Ekaṃse</bold> nicchaye. Caturambaṇe <bold>karīsaṃ</bold> vuttaṃ.</paragraph>
    <paragraph line="575" number="996"><bold>Usabhe</bold> gavasatajeṭṭhake gave. Seṭṭhesu ca <bold>usabho.</bold> Vīsayaṭṭhiyaṃ <bold>usabhaṃ. Tanti</bold> buddhavacanaṃ. <bold>Panti</bold> āḷi.</paragraph>
    <paragraph line="576" number="997"><bold>Itthinimitte</bold> itthiyā aṅgajāte. <bold>Kilañje</bold> vilīvamaye. <bold>So kaṭa</bold>saddo kate tīsu.</paragraph>
    <gatha1 line="577">‘‘Kaṭo soṇikriyākāre,</gatha1>
    <gatha2 line="578">Kilañje’tisaye sive;</gatha2>
    <gatha3 line="579">Samaye gajagaṇḍe ca,</gatha3>
    <gathalast line="580">Kaṭā vippaliyaṃ matā’’ti <note>medinīkosa 11.3</note>. –</gathalast>
    <paragraph line="581"><bold>Vopālito.</bold> ‘‘Samaye ca kriyākāre, kilañje ca sare kaṭo’’ti <bold>tikaṇḍaseso</bold><note>tikaṇḍasesa 3.3.93</note><bold>. Mandirālindavatthuni</bold> gehassa ālindabhāge vatthumhi.</paragraph>
    <paragraph line="582" number="998"><bold>Mathite</bold> gorasavisese. <bold>Sūciphale</bold> ambilapattaphale. <bold>Duddasetare</bold> passituṃ adukkare.</paragraph>
    <paragraph line="583" number="999"><bold>Antarīpaṃ</bold><pageBreak edition="Myanmar" number="0.0560" /> jalamajjhathalaṃ. <bold>Pajjoto</bold> padīpo. <bold>Bandho</bold> sambandho. <bold>Mihite</bold> īsaṃhasite.</paragraph>
    <paragraph line="584" number="1000"><bold>Thiyaṃ</bold> itthisāmaññe. Itthiliṅgeti vā attho. <bold>Dāre</bold> bhariyāyaṃ. <bold>Sure</bold> devatāyaṃ, devatāvisese vā. <bold>Vāsudeve</bold> nārāyane. <bold>Antake</bold> vasavattini. <bold>Asite</bold> kāḷavaṇṇe.</paragraph>
    <paragraph line="585" number="1001"><bold>Upaṭṭhāne</bold> pāricariyāyaṃ, sevane ca. <bold>Aññaropane</bold> abhaṃsabhāvassa aññassa taṃsabhāvaropane. <bold>Sakko sakka</bold>saddo. <bold>Inde</bold> devarāje <bold>sakko.</bold> Janapade <bold>sakkā.</bold> Sākiye ca khame tīsu.</paragraph>
    <paragraph line="586" number="1002"> Vajjanatthādīsu tīsu <bold>parihāro.</bold> Pañhavissajjanepi <bold>parihāro. Dvije</bold> brāhmaṇe. Vessepi <bold>ariyo.</bold></paragraph>
    <paragraph line="587" number="1003"><bold>Suṃsumāre</bold><pageBreak edition="Myanmar" number="0.0561" /> nakke. <bold>Ulūpini</bold> caṇḍamacchavisese. <bold>Uddālapādape</bold> selurukkhe, yassa phalāni atipicchalāni.</paragraph>
    <paragraph line="588" number="1004"><bold>Piyake</bold> pītasāle. <bold>Kaṇḍe</bold> sare. Khipane <bold>asanaṃ. Asu</bold> khepane. <bold>Yuge</bold> rathayugādo. <bold>Vikāro</bold> vikati. <bold>Antike</bold> samīpe.</paragraph>
    <paragraph line="589" number="1005"><bold>Lavitte</bold> dātte. <bold>Ajjhesanā</bold> sakkārapubbikā āyācanā.</paragraph>
    <paragraph line="590" number="1006"><bold>Makacivatthe</bold> yaṃ loke ‘‘cakkū’’ti vuccati, ‘‘sāṇavattha’’ntipi eke. <bold>Ganthe</bold> saddasatthādike. <bold>Lepyādikammani</bold> cittakārādīhi katarūpe.</paragraph>
    <paragraph line="591" number="1007"><bold>Puññavati</bold><pageBreak edition="Myanmar" number="0.0562" /> puggale. <bold>Bhūsaṇhakaraṇiyaṃ</bold> sudhālepakānaṃ dārumayahatthe.</paragraph>
    <paragraph line="592" number="1008"><bold>Pāyite</bold> pātabbe, ‘‘vāyite’’tipi pāṭho. ‘‘Dayite’’tipi kvaci dissati.</paragraph>
    <paragraph line="593" number="1009"><bold>Lohitādimhi</bold> vaṇṇavisese. <bold>Rañjane</bold> ‘‘mukharāgo’’tyādīsu. <bold>Pavuddhadariyaṃ</bold> mahādariyaṃ.</paragraph>
    <paragraph line="594" number="1010"><bold>Kaserussa phale</bold> sakaṇṭakassa phale. <bold>Maggasamāgame</bold> caccare. <bold>Bahulāyaṃ</bold> ‘‘phālātī’’iti khyāte. Dose tu <bold>eḷa</bold>mīritaṃ.</paragraph>
    <paragraph line="595" number="1011"><bold>Adhikaraṇe</bold><pageBreak edition="Myanmar" number="0.0563" /> adhikaraṇakārake. <bold>Pattādhāro</bold> bhājanassa ādhāro. <bold>Ālavālake</bold> tarusekatthaṃ tarumūlavicite sobbhajalādhāre. <bold>Agabhedo</bold> rukkhabhedo, so ca mahāsattena temiyarājakumārakāle bhuttarukkho. Tatra <bold>kārā</bold> itthī. <bold>Kāro</bold>pi sakkāre, dvīsu. Bandhanālaye pana <bold>kārā</bold>yeva.</paragraph>
    <paragraph line="596" number="1012"><bold>Meghapāsāṇe</bold> ghanopale. <bold>Kuṇḍikāyaṃ</bold> bhiṅgāre. <bold>Padātismiṃ</bold> catutthasenaṅge.</paragraph>
    <paragraph line="597" number="1013"><bold>Chiddā</bold>dīni tīṇi abhidhānāni susire ca <bold>dūsane</bold> aparādhe ca tīsu siyuṃ. <bold>Muccite</bold> muccitabbe.</paragraph>
    <paragraph line="598" number="1014"><bold>Hatthiliṅge</bold> hatthisaṇṭhānasakuṇe. <bold>Made</bold> nāgamade.</paragraph>
    <paragraph line="599" number="1015"><bold>Atthaṅgame</bold><pageBreak edition="Myanmar" number="0.0564" /> vināse. <bold>Nigamubbhūte</bold> nigamesañjātavatthumhi. <bold>Āpaṇopajīvini</bold> āpaṇena jīvitavuttiyaṃ kattari.</paragraph>
    <paragraph line="600" number="1016"><bold>Haritasmiṃ</bold> sukapattavaṇṇe. <bold>Paṇṇe</bold> chadamatte.</paragraph>
    <paragraph line="601" number="1017"><bold>Phalamhi</bold> rukkhādīnaṃ phalamatte. <bold>Taṃ pakka</bold>vacanaṃ. <bold>Nāsamukhe</bold> nāsābhimukhe ca pariṇate ca tīsu.</paragraph>
    <paragraph line="602"><bold>Ājīvane</bold> jīvitavuttiyaṃ. <bold>Piṇḍane</bold> rāsikaraṇe. <bold>Goḷake</bold> vaṭṭale.</paragraph>
    <paragraph line="603" number="1018"><bold>Paribbaye</bold> vetane. <bold>Kammādike</bold> kammavaṭṭavipākavaṭṭakilesavaṭṭe. <bold>Vaṭṭale</bold> bubbuḷasaṇṭhāne. <bold>Paccāhāre</bold> paṭivacanāhāre.</paragraph>
    <paragraph line="604" number="1019"><bold>Vikate</bold><pageBreak edition="Myanmar" number="0.0565" /> vikatiyaṃ, virūpe vā.</paragraph>
    <paragraph line="605" number="1020"><bold>Sabyamhi</bold> adakkhiṇe. <bold>Cāru</bold> manuññaṃ. <bold>Sarabye</bold> sarena vijjhitabbe phalakādo. <bold>Cihane</bold> lakkhaṇe.</paragraph>
    <paragraph line="606" number="1021"><bold>Samasippīnaṃ</bold> samānasippīnaṃ gaṇe <bold>seṇī</bold> itthī. <bold>Āvaḷiyaṃ</bold> pantiyaṃ. <bold>Sudhāyaṃ</bold> lepe. <bold>Dhūliyaṃ</bold> rajasi. <bold>Vāsacuṇṇake</bold> vāsayoggacuṇṇe.</paragraph>
    <paragraph line="607" number="1022"><bold>Atipasatthe</bold> pasatthassa jo, <bold>ativuḍḍhe</bold> vuḍḍhassa. <bold>Takke</bold> gorasavisese. <bold>Hotī</bold>ti kriyāpadaṃ.</paragraph>
    <paragraph line="608" number="1023"><bold>Paṇe</bold> jūtakārādīnaṃ kammani. <bold>Kaṇhe</bold> kāḷe.</paragraph>
    <paragraph line="609" number="1024"><bold>Sambhave</bold><pageBreak edition="Myanmar" number="0.0566" /> sukke. <bold>Amejjhe</bold> apavitte.</paragraph>
    <paragraph line="610" number="1025"><bold>Ikke</bold> bahulome kāḷamige. <bold>Baḷise</bold> macchavedhane. <bold>Selabhede</bold> vaṅkanāmake pabbate.</paragraph>
    <paragraph line="611" number="1026"><bold>Kuṇapamhi</bold> matakāye. <bold>Addhamhi</bold> samaddhabhāge, tenāha <bold>‘‘purise’’</bold>ti, ‘‘purise’’ti ca yebhuyyappavattiṃ sandhāya vuttaṃ, tenāha ‘‘vā khaṇḍaṃ sakalaṃ pume’’ti.</paragraph>
    <paragraph line="612" number="1027"><bold>Saṃvarīmukhe</bold> rattiyā ādimhi.</paragraph>
    <paragraph line="613" number="1030"><bold>Devabhedo</bold><pageBreak edition="Myanmar" number="0.0567" /> kumbhaṇḍo nāma yakkho. <bold>Vallijātiyaṃ</bold> yassā phalāni ukkhalippamāṇāni honti. <bold>Catutthaṃse</bold> catutthabhūte koṭṭhāse. <bold>Pade</bold> caraṇe. <bold>Paccantasele</bold> pabbatapāde.</paragraph>
    <paragraph line="614" number="1031"><bold>Lohantare</bold> setalohe. <bold>Bahumhi</bold> bahuvacane. <bold>Kammārabhaṇḍabhede</bold> ‘‘tū’’iti khyāte. <bold>Khaṭake</bold> kuñcikapāṇimhi.</paragraph>
    <paragraph line="615" number="1032"><bold>Doṇiyaṃ</bold> kaṭṭhamaye dhaññamānike. <bold>Adhiṭṭhitiyaṃ</bold> upariṭṭhāne. <bold>Ṭhāne</bold> ṭhānamatte.</paragraph>
    <paragraph line="616" number="1034"> Koṭṭhāsabhedasmiṃ <pageBreak edition="Myanmar" number="0.0568" /> ‘‘vakkaṃ hadaya’’ntyādīsu <note>ma. ni. 1.110</note>. <bold>Vaṅke</bold> kuṭilye. Dibbacakkhupubbenivāsānussatiāsavakkhayasaṅkhātā tisso vijjā, <bold>ādi</bold>nā aṭṭha vijjā gahitā. <bold>Buddhiyaṃ</bold> ñāṇe.</paragraph>
    <paragraph line="617" number="1035"><bold>Anākule</bold> ākularahite. <bold>Siloke</bold> anuṭṭhubhādo. <bold>Addhe</bold> bhāge. Tīsu <bold>pajjo pajja</bold>saddo.</paragraph>
    <paragraph line="618" number="1036"><bold>Rukkhabhedasmiṃ</bold> udakappasādanaphale. <bold>Kittime</bold> karaṇena nipphatte. <bold>Vidheyye</bold> vacanaggāhini. <bold>Pubbamhi</bold> pūye.</paragraph>
    <paragraph line="619" number="1037"><bold>Laddhattharakkhaṇe</bold><pageBreak edition="Myanmar" number="0.0569" /> laddhassa dhanādikassa atthassa rakkhaṇe. <bold>Niyojane</bold> pesane. <bold>Kāriye</bold> phale.</paragraph>
    <paragraph line="620" number="1038"><bold>Assāsappatte</bold> laddhassāse. <bold>Bodhidume</bold> amhākaṃ bhagavato bodhirukkhe. <bold>Kurūre</bold> kakkhaḷakārake. <bold>Nesādamhi</bold> migamacchādiludde.</paragraph>
    <paragraph line="621" number="1039"><bold>Laggasmiṃ</bold> saṅge. <bold>Majjhamhi</bold> udare. <bold>Bhāge</bold> asamaddhabhāge. <bold>Dhanimhi</bold> mahaddhane.</paragraph>
    <paragraph line="622" number="1040"><bold>Gahane</bold> saṅkare. <bold>Sasantāne</bold> attano niyakajjhattasantāne. Visayagocarānaṃ viseso vutto.</paragraph>
    <centered line="623">Gāthāddhavaṇṇanā niṭṭhitā.</centered>
    <paragraph line="624" number="1041"><bold>Bhuvane</bold><pageBreak edition="Myanmar" number="0.0570" /> kāmabhavādike. <bold>Jane</bold> pāṇimhi. <bold>Yase</bold> kittiyaṃ. <bold>Pajje</bold> anuṭṭhubhādo. <bold>Rukkhe</bold> rukkhabhede.</paragraph>
    <paragraph line="625" number="1042"><bold>Vaṭo</bold> vaṭarukkho. <bold>Vāyase</bold> kāke. <bold>Bake</bold> setapatte. <bold>Avasaro</bold> avakāso. <bold>Ahaṃ</bold> dinaṃ. <bold>Kuce</bold> nārithane. <bold>Abbhe</bold> meghe.</paragraph>
    <paragraph line="626" number="1043"><bold>Ucchaṅge</bold> pallaṅkoparibhāge. <bold>Lakkhaṇe</bold> ñāpake.</paragraph>
    <paragraph line="627"><bold>Diṭṭhobhāsesu</bold> dassane, obhāse cāti atthesu.</paragraph>
    <paragraph line="628" number="1044"><bold>Sūraṃsūsu</bold> sūriye, kiraṇe ca. <bold>Dame</bold> damane. <bold>Mānaṃ</bold> mānaviseso. <bold>Sānu</bold> pabbatasānu.</paragraph>
    <paragraph line="629" number="1045"><bold>Tāpo</bold><pageBreak edition="Myanmar" number="0.0571" /> sūriyasantāpo. <bold>Sapace</bold> caṇḍāle, saṃ sunakhaṃ pacatīti <bold>sapaco. Pasu</bold> catuppado. <bold>Kuruṅgo</bold> ajinayoni. <bold>Ulūko</bold> koṭarasakuṇo. <bold>Indo</bold> sakko. ‘‘Mahinde guggululūka-palaggāhesu kosiyo’’ti <bold>amarasīho.</bold></paragraph>
    <paragraph line="630" number="1046"><bold>Māṇavo</bold> macco. <bold>Attā</bold> sarīrādhipatidevatā. <bold>Sire</bold> uttamaṅge. <bold>Tipumhi</bold> kāḷalohe.</paragraph>
    <paragraph line="631" number="1047"><bold>Bali</bold> bhāgadeyyo. <bold>Hattho</bold> pāṇi. <bold>Aṃsu</bold> bhā. <bold>Dante</bold> rade. <bold>Vippe</bold> brāhmaṇe. <bold>Aṇḍaje</bold> aṇḍasañjāte. <bold>Pajje</bold> anuṭṭhubhādo. <bold>Ānanaṃ</bold> mukhaṃ. <bold>Ācāro</bold> asītimahāvattādi. <bold>Dhaññaṅge</bold> bhinnataṇḍule. <bold>Sukhume</bold> aṇumhi. ‘‘Lavalesakaṇāṇavo’’ti hi <bold>amarasīhena</bold> sukhumapariyāyo <bold>kaṇo</bold> vutto.</paragraph>
    <paragraph line="632" number="1048"><bold>Thūṇā</bold><pageBreak edition="Myanmar" number="0.0572" /> gehādīnaṃ padhānadāru. <bold>Jaḷattaṃ</bold> mūḷhattaṃ. <bold>Kummāso</bold> māsavikati. <bold>Byañjanaṃ</bold> tadaññabyañjanaṃ. <bold>Phoṭo</bold> nāma yasmiṃ pūye viparīte dukkhavedanā natthi. <bold>Kapolo</bold> nāma mukhacūḷikānaṃ antaraṭṭhānaṃ. <bold>Mūlye</bold> mūladhane.</paragraph>
    <paragraph line="633" number="1049"> Bhāsapakkhī ca pakkhī ca <bold>bhāsapakkhino,</bold> tesu, ‘‘sakunto pakkhibhedepi, bhāsapakkhi vihaṅgame’’ti hi ‘‘bhāsantaṃ sundarākāre, bhāsanto bhāsapakkhinī’’ti ca <bold>vopālito.</bold> ‘‘Sakunto bhāsapakkhinī’’tipi pāṭho. <bold>Bhāgye</bold> subhāsubhāvahe kammani. <bold>Vidhāne</bold> karaṇe.</paragraph>
    <paragraph line="634" number="1050"> Yo ākāsaṃ abbhuggantvā puna otaritvā udakabbhantare macche gaṇhāti, so nīlasakuṇo <bold>cātako</bold> nāma. <bold>Eṇe</bold> eṇīmigakhyāte. <bold>Saro</bold> kaṇḍo. <bold>Sede</bold> sedane, <bold>sida</bold> pāke. <bold>Pāko</bold> pacanaṃ. Bhikkhubhede ‘‘gaṇapūrako’’tyādīsu. <bold>Caye</bold> samūhe.</paragraph>
    <paragraph line="635" number="1051"><bold>Puñje</bold><pageBreak edition="Myanmar" number="0.0573" /> piṇḍe. Meso usabho methunaṃ kakkaṭo sīho kaññā tulā vicchiko dhanu makaro kumbho mīnoti <bold>mesādi. Loṇe</bold> lavaṇuttame. <bold>Saṃvaṭṭe</bold> vināsakappe. <bold>Kamuke</bold> tambūlaphalarukkhe.</paragraph>
    <paragraph line="636" number="1052"><bold>Amate</bold> devatābhojane. <bold>Lepe</bold> suddhasakkharacuṇṇādimaye. <bold>Satthe</bold> dīghadaṇḍe satthavisese. <bold>Najjantare</bold>ti gaṅgā yamunā aciravatī sarabhū mahīti pañcasu mahānadīsu pañcamāya mahānadiyaṃ. <bold>Bhuvi</bold> pathaviyaṃ. <bold>Kriyā</bold> nārīsiṅgārabhāvajā kriyā. <bold>Vilāso</bold> pana tadaññajo. <bold>Atraje</bold> putte.</paragraph>
    <paragraph line="637" number="1053"><bold>Kutho</bold> hatthipiṭṭhattharaṇaṃ. <bold>Veṇī</bold> nārīnaṃ kesakalāpo. ‘‘Paveṇī veṇī kuthayo’’ti hi <bold>vopālito.</bold> ‘‘Paveṇī kulaveṇīsū’’tipi kvaci pāṭho. <bold>Vutti</bold> bhavanaṃ <pageBreak edition="Myanmar" number="0.0574" />. <bold>Vuttā</bold> vuttanto. <bold>Vetane</bold> kammena laddhabbe. <bold>Bharaṇe</bold> posane, dhāraṇe ca.</paragraph>
    <paragraph line="638" number="1054"><bold>Mariyāda</bold>saddo dvīsu. <bold>Sattā</bold> vijjamānatā. <bold>Samiddhi</bold> sampatti. <bold>Soppe</bold> niddāyaṃ. <bold>Vutti</bold> jīvitavutti.</paragraph>
    <paragraph line="639" number="1055"><bold>Kucchā</bold> garahā. <bold>Apavādo</bold> avaṇṇavādo, abhūtākkhānampi. <bold>Dhaññe</bold> dhaññavisese, yassa sīsaṃ aṅguṭṭhappamāṇaṃ dīghañca. <bold>Piyaṅgu</bold> gandhadabbaṃ. <bold>Mokkhe</bold> nibbāne. <bold>Sive</bold> kalyāṇe.</paragraph>
    <paragraph line="640" number="1056"><bold>Rañjane</bold> kāsāyādirañjane. <bold>Sūrate</bold> methune. <bold>Vāse</bold> vasanakriyāyaṃ.</paragraph>
    <paragraph line="641" number="1057"><bold>Patthe</bold> mānatumbe. <bold>Nāḷe</bold> uppalādīnaṃ nāḷe. <bold>Pipāsāyaṃ</bold> pātumicchāyaṃ. <bold>Vutti</bold> bhavanaṃ.</paragraph>
    <paragraph line="642" number="1058"><bold>Pāṇyaṅge</bold><pageBreak edition="Myanmar" number="0.0575" /> saṅkhanābhiyaṃ. <bold>Cakkante</bold> cakkassa ante.</paragraph>
    <gatha1 line="643">‘‘Nābhi pāṇyaṅgaṅge khette, cakkantacakkavattisu;</gatha1>
    <gathalast line="644">Nābhi padhāne katthūri-maṃse ca kvaci kittito’’ti. –</gathalast>
    <paragraph line="645"><bold>Vopālito.</bold></paragraph>
    <paragraph line="646" number="1059"><bold>Antare</bold>ti dvinnaṃ antare. ‘‘Vīci sukhataraṅgesū’’ti <bold>vopālito. Thiratte</bold> thirabhāve. ‘‘Dhīratte’’tipi pāṭho, soyevattho. <bold>Save</bold> savane.</paragraph>
    <paragraph line="647" number="1060"><bold>Nissaye</bold> ādhāre.</paragraph>
    <paragraph line="648" number="1061"><bold>Vitte</bold> dhane. <bold>Aṅko</bold> lakkhaṇaṃ. <bold>Buddhi</bold> ñāṇaṃ. <bold>Khe</bold> ākāse.</paragraph>
    <paragraph line="649" number="1062"><bold>Vate</bold><pageBreak edition="Myanmar" number="0.0576" /> titthiyasamācāre. <bold>Āgumhi</bold> aparādhe. <bold>Maṇi</bold> silāvikati, maṇisaṅkhāto vā ratanaviseso idha <bold>maṇi</bold> nāma. <bold>Hāyane</bold> saṃvacchare. <bold>Vuṭṭhi</bold> vassanaṃ.</paragraph>
    <paragraph line="650" number="1063"><bold>Lipi a</bold>kārādīnaṃ sannivesaviseso. <bold>Mokkho</bold> nibbānaṃ. <bold>Rate</bold> sūrate.</paragraph>
    <paragraph line="651" number="1064"> Pāpe ca asubhe ca <bold>riṭṭhaṃ.</bold> Ariṭṭhaṃpyatra, tabbhāve tatra <bold>a</bold>kāro. <bold>Aparādho</bold> ādīnavo. <bold>Ketumhi</bold> paṭākāyaṃ. <bold>Cihane</bold> lakkhaṇe. ‘‘Dhajo soṇḍikalesesu, paṭākāyañca cihane’’ti <bold>vopālito.</bold></paragraph>
    <paragraph line="652" number="1065"><bold>Dvāramattepi</bold> bahidvārepi. Ito paraṃ ye anekatthā vuccante, te vāccaliṅgā. <bold>Phuṭe</bold> pākaṭe.</paragraph>
    <paragraph line="653" number="1066"><bold>Ajjhakkhe</bold><pageBreak edition="Myanmar" number="0.0577" /> adhikate. <bold>Jaḷe</bold> aññāṇe. <bold>Lolupe</bold> atitaṇhe. <bold>Cale</bold> kampite.</paragraph>
    <paragraph line="654" number="1067"><bold>Vikate</bold> virūpe. <bold>Komalaṃ</bold> akaṭhinaṃ. <bold>Atikhiṇo</bold> kuṇṭho.</paragraph>
    <paragraph line="655" number="1068"><bold>Site</bold> sete. <bold>Sūcako</bold> pesuññakārako. <bold>Ahi</bold> sappo. <bold>Sakke</bold> khame. ‘‘Satte’’ti pāṭhe pana sattiyuttetyattho. <bold>Sambandhe</bold> avippayoge. <bold>Akhile</bold> sakale.</paragraph>
    <paragraph line="656" number="1069"><bold>Kevalaṃ</bold> asammissaṃ. <bold>Anto</bold> avasānaṃ. <bold>Adhamo</bold> nihīno. <bold>Paṇato</bold> buddhādīsu ninno. <bold>Ninno</bold> thalapaṭipakkho.</paragraph>
    <paragraph line="657" number="1070"><bold>Suddhe</bold><pageBreak edition="Myanmar" number="0.0578" /> aññena asammissite. <bold>Pūte</bold> mejjhe.</paragraph>
    <paragraph line="658" number="1071"><bold>Byāpe</bold> byāpite. <bold>Bhāvini</bold> anāgate vatthumhi. <bold>There</bold> jiṇṇe.</paragraph>
    <paragraph line="659" number="1072"><bold>Bahu</bold>saddo ‘‘ekasmiṃ, dvīsu ca na pavattatī’’tyādīsuyeva pavattatīti maññamāno <bold>‘‘tyādo’’</bold>ti vadati. ‘‘Ekavacanaṃ, bahuvacana’’nti vuttattā pana dvīsupi <bold>bahu</bold>saddo vattateva. Ācariyena vā parasamayavacanāni manasi katvā ‘‘tyādo’’ti vuttaṃ. Tividhañhi tattha vacanaṃ ekavacanaṃ dvivacanaṃ bahuvacananti. Sabbapārisadattā hi byākaraṇassa sabbesaṃ vādā katthaci kathīyante.</paragraph>
    <paragraph line="660">Dhī vuccati paññā, sā yassa atthi, sa <bold>dhīro,</bold> budho. Dhānaṃ vā dhī, sā yassatthīti sa <bold>dhīro,</bold> dhitimanto. <bold>Dhute</bold> cale.</paragraph>
    <paragraph line="661" number="1073"><bold>Yāne</bold><pageBreak edition="Myanmar" number="0.0579" /> hatthādiyāne <bold>yoggaṃ.</bold> Khame pana <bold>yoggo.</bold></paragraph>
    <paragraph line="662" number="1074"><bold>Vuḍḍhe</bold> āyuvuḍḍhe. <bold>Kulaje</bold> kulīne. <bold>Vuddho</bold> āyuvuḍḍho. <bold>Uru</bold> pamāṇato mahanto.</paragraph>
    <paragraph line="663" number="1075"><bold>Vutte</bold> vattabbe. <bold>Uggate</bold> uddhaṃgate. <bold>Āditte</bold> agyādīhi, <bold>gabbite</bold> sañjātamāne.</paragraph>
    <paragraph line="664" number="1076"><bold>Vigate</bold> vigatarāge. <bold>Vāyane</bold> vīte paṭe. <bold>Bhajjite</bold> dhaññādike. <bold>Bhajja</bold> pāke.</paragraph>
    <paragraph line="665" number="1077"><bold>Caye</bold><pageBreak edition="Myanmar" number="0.0580" /> samūhe. <bold>Samo</bold> tulyo. <bold>Ari</bold> sattu. ‘‘Samādisū’’tipi pāṭho. <bold>Vīre</bold> akātare sūre. <bold>Ravisūro</bold>ti ravisūriyo ‘‘sūro’’ti vutto. <bold>Kuddhe</bold> kodhasahite. <bold>Dūsite</bold> appiye.</paragraph>
    <paragraph line="666" number="1078"><bold>Arimhi</bold> sattumhi <bold>diṭṭho.</bold> Ikkhitepi <bold>diṭṭho. Pote</bold> bālake. <bold>Vate</bold> ekantasādhane vatakamme.</paragraph>
    <paragraph line="667" number="1079"><bold>Salākāyaṃ</bold> kusāvahāre. <bold>Dabbe</bold> varahisatiṇe. <bold>Khaye</bold> udayabbayānupassīti. Sakuṇepi <bold>vayo</bold> ‘‘visayuttannabhuttānaṃ, vayānaṃ maraṇaṃ bhave’’tyādīsu. <bold>Gabbo</bold> abhimāno.</paragraph>
    <paragraph line="668" number="1080"><bold>Biḷāle</bold><pageBreak edition="Myanmar" number="0.0581" /> majjāre. <bold>Nakule</bold> ahisattumhi. <bold>Manthano</bold> khīramanthanadaṇḍo. <bold>Sattu</bold> taṇḍulavikatikhajjaviseso. <bold>Assādilome</bold> assādīnaṃ lome. <bold>Ghāto</bold> maraṇaṃ. <bold>Rāsi</bold> puñjo.</paragraph>
    <paragraph line="669" number="1081"><bold>Gopagāme</bold> gopālānaṃ gāme. <bold>Rave</bold> sadde. <bold>Sārathi</bold> pājitā. <bold>Vandī</bold> thutipāṭhako.</paragraph>
    <gatha1 line="670">‘‘Sārathimhi ticchake ca, pasute veditepi ca;</gatha1>
    <gathalast line="671">Khattiyā brāhmaṇiyā jepi, visūto pādavandisū’’ti. –</gathalast>
    <paragraph line="672"><bold>Vopālito. Pupphe</bold> suttādinā asaṅkhate. <bold>Taddāme</bold> pupphadāme suttādinā saṅkhate. <bold>Sakaṭe</bold> ane. <bold>Haye</bold> asse.</paragraph>
    <paragraph line="673" number="1082"><bold>Accane</bold> pūjāyaṃ. <bold>Bhe</bold> nakkhatte. <bold>Nettamajjhe</bold> ‘‘sūlā’’ti khyāte. <bold>Odhi</bold> mariyādo.</paragraph>
    <paragraph line="674" number="1083"><bold>Puṇṇatā</bold><pageBreak edition="Myanmar" number="0.0582" /> paripuṇṇatā. <bold>Avajjaṃ</bold> doso. Manakkārepi <bold>ābhogo. Āḷi</bold>saddo itthī. <bold>Sakhī</bold> vayasā. <bold>Setu</bold> jalavāraṇo, nadyādimaggo ca. <bold>Satte</bold> sattiyutte, thiretyattho. ‘‘Daḷho thūle bhuse satte, pagāḷhepi daḷhe mato’’ti <bold>vopālito.</bold></paragraph>
    <paragraph line="675" number="1084"><bold>Mokkhe</bold> nibbāne, arahattaphalepi. <bold>Sāmini</bold> patimhi. <bold>Dhārake</bold>ti dhāretīti <bold>dhārako,</bold> tattha. Posakepi <bold>bhattā.</bold></paragraph>
    <paragraph line="676" number="1085"><bold>Sikhā</bold> cūḷā. <bold>Piñchaṃ</bold> pucchaṃ. <bold>Attani</bold> ‘‘saṅghikaṃ puggalika’’ntyādīsu. <bold>Khepe</bold> nindāyaṃ.</paragraph>
    <paragraph line="677" number="1086"><bold>Rūpe</bold> vaṇṇe. <bold>Karīse</bold> gūthe.</paragraph>
    <paragraph line="678" number="1087"><bold>Khaṇḍe</bold><pageBreak edition="Myanmar" number="0.0583" /> sakale. <bold>Paṇṇe</bold> rukkhādīnaṃ paṇṇe. <bold>Kaṇḍe</bold> sare. <bold>Salākā</bold> vaṇopayuttā. Sucino bhāvo <bold>sucittaṃ,</bold> tasmiṃ. <bold>Gate</bold> gamanakriyāyaṃ. <bold>‘‘Dhāva</bold> gatisuddhiya’’nti hi dhātupāṭho. <bold>Hāvo</bold> itthīnaṃ siṅgārabhāvajakriyā. <bold>Avijjāya</bold> aññāṇe. <bold>Mucchane</bold> visaññibhāve.</paragraph>
    <paragraph line="679" number="1088"><bold>Ghammajalaṃ</bold> kāye uṇhena sañjātajalaṃ. <bold>Pāke</bold> paccane. <bold>Goḷe</bold> ‘‘mu-yī’’iti khyāte mattikāguḷake. <bold>Ucchumaye</bold> ucchurasasañjāte. <bold>Mitte</bold> piyamitte, mittamatte vā. <bold>Sahāye</bold> atthacare. <bold>Pabhū</bold> adhipati. <bold>So</bold> pulliṅgo.</paragraph>
    <paragraph line="680" number="1089"><bold>Kurūre</bold> kakkhaḷakammante. <bold>Parasmiṃ</bold> paraṭṭhāne, paraloke vā. <bold>Atra</bold> ṭhāne, loke vā. <bold>Aṅko</bold> cihanaṃ. Aparādhe nāṭakaparicchedepi <bold>aṅko. Apavādo</bold> lokagarahā. <bold>Dese</bold> desavisese. ‘‘Bhave janapado dese, jane janapadepi ce’’ti <bold>vopālito.</bold></paragraph>
    <paragraph line="681" number="1090"><bold>Pajje</bold><pageBreak edition="Myanmar" number="0.0584" /> siloke. <bold>Vacībhede</bold> byattavācāyaṃ. <bold>Anvaye</bold> santāne. <bold>Sarūpasmiṃ</bold> samānabhāve. Adhobhāge ca <bold>talaṃ.</bold></paragraph>
    <paragraph line="682" number="1091"><bold>Vilagge</bold> kāyamajjhe. <bold>Vemajjhe</bold> majjhasāmaññe. <bold>Kusumaṃ</bold> pasavaṃ. <bold>Utu</bold> itthipupphaṃ. <bold>Subbate</bold> sundare vate.</paragraph>
    <paragraph line="683" number="1092"><bold>Kose</bold> liṅgapasibbake. <bold>Gabbhare</bold> guhāyaṃ. <bold>Bile</bold> kipillikādīnaṃ āvāse. <bold>Gaṇḍake</bold> khaggavisāṇe. <bold>Kadambe</bold> ‘‘thina’’iti khyāte. <bold>Dume</bold> rukkhe. <bold>Caye</bold> samūhe.</paragraph>
    <paragraph line="684" number="1093"><bold>Bhe</bold> nakkhattabhede. <bold>Dhenuyaṃ</bold> siṅginiyaṃ. <bold>Yoniyaṃ</bold> itthīnaṃ aṅgajāte. <bold>Sire</bold> sīse.</paragraph>
    <paragraph line="685" number="1094"><bold>Bhogī</bold>saddo <pageBreak edition="Myanmar" number="0.0585" /> bhogavati puggale, urage ca. <bold>Sivo</bold> mahissaro. <bold>Bale</bold> thāme. <bold>Pabhāve</bold> tejasi. ‘‘Vīriyaṃ sukke pabhāve, tejo sāmatthiyesvapī’’ti <bold>vopālito. Teja</bold>saddo pana <bold>tesu ca</bold> yathāvuttesupi dvīsvatthesu, dittiyañca vattati.</paragraph>
    <paragraph line="686" number="1095"><bold>Santati</bold> ādhāro. <bold>Khaggaṅge</bold> khaggassa tikhiṇāvayave. <bold>Sūte</bold> sārathimhi. <bold>Paṭihāre</bold> vacanahāre. <bold>‘‘Vida</bold> lābhe’’ti dhātvatthato <bold>vitti. Pīḷā</bold> vibādhā.</paragraph>
    <paragraph line="687" number="1096"><bold>Rave</bold> sadde. <bold>Palāse</bold> nittaṇḍulavīhimhi.</paragraph>
    <paragraph line="688" number="1097"><bold>Rukkhe</bold> ambaṭṭharukkhe. Parasamaye pana <bold>bādhā. Adhikappeme</bold> atisayapeme.</paragraph>
    <paragraph line="689" number="1098"><bold>Ketumhi</bold><pageBreak edition="Myanmar" number="0.0586" /> dhaje. <bold>Lekhye</bold> likhitabbe lekhe. Rājiyaṃ tu <bold>lekhā.</bold></paragraph>
    <paragraph line="690" number="1099"><bold>Satthe</bold> āvudhabhede. <bold>Satte</bold> pāṇimhi. <bold>Caye</bold> samūhe.</paragraph>
    <paragraph line="691" number="1100"><bold>Āḷiyaṃ</bold> nadīmagge, jaladhāraṇe ca.</paragraph>
    <paragraph line="692" number="1101"><bold>Saṃsade</bold> sabhāye. <bold>Ayana</bold>saddo gamane, pathe ca vattati.</paragraph>
    <paragraph line="693" number="1102"><bold>Rukkhantare</bold><pageBreak edition="Myanmar" number="0.0587" /> gaṇadume. <bold>Sūre</bold> sūriye. <bold>Koṇe</bold> vidisāyaṃ. <bold>Haye</bold> turaṅge ca <bold>asso. Khandhe</bold> bhujasire. <bold>Acci</bold>saddo <bold>jālāyaṃ</bold> aggijālāyaṃ. <bold>Aṃsumhi</bold> tassa, aññesañca aṃsumhi vattati. So ca <bold>no pume</bold> pulliṅge na vattati.</paragraph>
    <paragraph line="694" number="1103"><bold>Abhāva</bold>saddo <bold>nāse</bold> vijjamānassa nāse. <bold>Asatta</bold>saddo avijjamānatthe vattati. <bold>Bhutti</bold> bhuñjanakriyā. <bold>Pāṇe</bold> āyumhi <bold>jīvaṃ. Jane</bold> pāṇavati <bold>jīvo.</bold></paragraph>
    <paragraph line="695" number="1104"><bold>Chadane</bold> gahādīnaṃ chadane. <bold>Rāsi</bold> puñjo, sahadhammīnaṃ gaṇo ca.</paragraph>
    <gatha1 line="696">‘‘Nikāyo nilaye lakkhye, saṃhatānaṃ samuccaye;</gatha1>
    <gathalast line="697">Ekattha bhājini vase, paramattani vuccate’’ti. –</gathalast>
    <paragraph line="698"><bold>Vopālito. Yajane</bold> devapūjāyaṃ. <bold>Accane</bold> pūjāmatte. <bold>Dikkha</bold> muṇḍiyopanayananiyamabbatādesesu.</paragraph>
    <paragraph line="699" number="1105"> Karaṇaṃ <pageBreak edition="Myanmar" number="0.0588" /> kāro, so eva <bold>kārikā,</bold> kriyā, sakatthe ṇiko. Pajjepi soyevattho. <bold>Cihane</bold> lakkhaṇe. <bold>Thīraje</bold> itthīnaṃ utumhi. <bold>Pupphe</bold> sumane. <bold>Vānare</bold> makkaṭe.</paragraph>
    <paragraph line="700" number="1106"><bold>Adhare</bold> dantāvaraṇe. <bold>Kharabhe</bold> ‘‘ka-la-au’’iti khyāte. Lobhapuggalepi <bold>luddho. Āvile</bold> anacche.</paragraph>
    <paragraph line="701" number="1107"><bold>Caramhi</bold> guttapurise.</paragraph>
    <paragraph line="702" number="1108"> Hāso ca gandho ca <bold>hāsagandhā,</bold> tesu. <bold>Gandho</bold>tra dūragāmī. Kalyāṇepi <bold>cāru. Khala</bold> calane, sañcaye ca, to, <bold>khalito.</bold></paragraph>
    <paragraph line="703" number="1109"><bold>Vakkale</bold><pageBreak edition="Myanmar" number="0.0589" /> rukkhattace. <bold>Adhirohe</bold> ārohanakriyāyaṃ. <bold>Vatthantaraṃ</bold> vicittarūpaṃ vatthaṃ, yaṃ cīnadese sañjātaṃ.</paragraph>
    <paragraph line="704" number="1110"><bold>Paṭihāre</bold> ‘‘ḍa-gā’’iti khyāte. <bold>Mukhe</bold> bhattādīnaṃ pavesanaṭṭhāne. <bold>Pete</bold> paralokaṃ gate. <bold>Aparaṇṇaṃ</bold> muggādi. <bold>Kālo</bold> tiṃsarattidivaparicchinno.</paragraph>
    <paragraph line="705" number="1111"><bold>Dose</bold> kodhe. <bold>Ghāte</bold> māraṇe. <bold>Migādo</bold> catuppade. <bold>Chagale</bold> aje. <bold>Arūpe</bold> phassādike. <bold>Avhaye</bold> saññāyaṃ. <bold>Darathe</bold> kāyacittasambhūte santāpe. <bold>Bhīti</bold> bhayaṃ.</paragraph>
    <paragraph line="706" number="1112"><bold>Bhāre</bold> khandhabhārādike. <bold>Sujā</bold>saddo <bold>dabbiyaṃ</bold> kaṭacchuyaṃ, <bold>indajāyāyaṃ</bold> sakkassa bhariyāyañca. <bold>Vihāyase</bold> ākāse.</paragraph>
    <paragraph line="707" number="1113"><bold>Maṇike</bold><pageBreak edition="Myanmar" number="0.0590" /> mahati udakabhājane. <bold>Ratane</bold> asmavikāre ratanasāmaññe. <bold>Selo</bold> candanapabbato. <bold>Ārāme</bold> pupphārāmādiārāme.</paragraph>
    <paragraph line="708">‘‘Malayo dese selaṅgapabbatantare, malayātivutāyañcā’’ti <bold>vopālito. Aṅko</bold> cihanaṃ.</paragraph>
    <paragraph line="709" number="1114"><bold>Sappimhi</bold> ghate, tadaññe hotabbe ca <bold>havi.</bold></paragraph>
    <paragraph line="710">‘‘Rahasi ca vicāre ca, viveko jaladoṇiya’’nti <bold>vopālito.</bold></paragraph>
    <paragraph line="711" number="1115"><bold>Pavāhe</bold> jalappavāhe.</paragraph>
    <paragraph line="712">‘‘Vego jave pavāhe ca, mahākālaphalepi ce’’ti <note>medinīkosa 3.24</note><bold>vopālito. Khile</bold> aṇukhāṇumhi. <bold>Kaṇe</bold> appe.</paragraph>
    <paragraph line="713" number="1116"><bold>Nettante</bold><pageBreak edition="Myanmar" number="0.0591" /> cakkhukoṇe. <bold>Cittake</bold> tilake.</paragraph>
    <paragraph line="714">‘‘Apāṅgaṃ aṅgahīne ca, nettante tilakepi ce’’ti <note>medinīkosa 3.28</note><bold>vopālito. Muttāguṇe</bold> suttabandhamuttāyaṃ. Gahaṇaṃ <bold>gāho,</bold> tasmiṃ. <bold>Makuḷe</bold> apupphite. <bold>Rase</bold> loṇarase.</paragraph>
    <paragraph line="715" number="1117"> Ago, nago cāti dve abhidhānāni selarukkhesu vattanti. <bold>Svappe</bold> suṭṭhu appe, appataretyattho. <bold>Avadhāraṇe</bold> ‘‘namanamatta’’ntyādīsu. <bold>Accane</bold> pūjāyaṃ.</paragraph>
    <paragraph line="716" number="1118"><bold>Chidde</bold> dose. <bold>Otaraṇaṃ</bold> jalatitthādīsu avataraṇaṃ. <bold>Ayyake</bold> pitupitari.</paragraph>
    <paragraph line="717" number="1119"><bold>Rukkhe</bold><pageBreak edition="Myanmar" number="0.0592" /> khaggaphale. <bold>Sune</bold> sunakhe. <bold>Gandhe</bold> adhivāsanagandhe.</paragraph>
    <paragraph line="718" number="1120"><bold>Koṇe</bold> asse. <bold>Savane</bold> sote. <bold>Pantiyaṃ</bold> vīthiyaṃ. <bold>Bhāgyaṃ</bold> puññaṃ. <bold>Ekadeso</bold> tatiyabhāgādi. <bold>Ajapālake</bold> pokkhare. ‘‘Kuṭṭhaṃ roge sugandhe cā’’ti <bold>vopālito.</bold></paragraph>
    <paragraph line="719" number="1121"><bold>Senāsane</bold> vihārādike. <bold>Sene</bold> pīṭhādike. <bold>Cundabhaṇḍamhi</bold> cundānaṃ upakaraṇe. ‘‘Bhamo’mbuniggame bhaṇḍi, cundākhye sippiyantake’’ti <bold>nānatthasaṅgahe</bold> vopālito. <bold>Aṃsu</bold>saddo vatthādīnaṃ lome, <bold>kare</bold> kiraṇamatte ca. <bold>Abyaye pa</bold>kārādike.</paragraph>
    <paragraph line="720" number="1122"><bold>Khajjantare</bold><pageBreak edition="Myanmar" number="0.0593" /> sūkaravaccasaṇṭhāne dhaññavikāre. <bold>Dise</bold> ripumhi. <bold>Pati</bold> dhavo. <bold>Ariyo</bold> adhipati.</paragraph>
    <paragraph line="721" number="1123"><bold>Rāge</bold> kasāyādike rāge.</paragraph>
    <paragraph line="722">‘‘Raṅgo dāne khale rāge, tacche raṅgaṃ tipumhi ce’’ti <bold>vopālito. Peyye</bold> udakādike. <bold>Pītiyaṃ</bold> pivanakriyāyaṃ. ‘‘Rakkhaṇe pītiyaṃ pāna’’nti <bold>vopālito. Iṇe,</bold> ukkhepane ca <bold>uddhāro. Ummāre</bold> dvārummāre. <bold>Eḷaka</bold>saddassa ajassāpi vācakattā ‘‘eḷako aje’’ti vuttaṃ.</paragraph>
    <paragraph line="723" number="1124"> Paharaṇaṃ <bold>pahāro,</bold> pothanaṃ. Paharati etthāti <bold>pahāro,</bold> yāmo, <bold>hāyano</bold> saṃvaccharo. <bold>Kuṇḍikāyaṃ</bold> ‘‘kayā’’iti khyātāyaṃ. <bold>Āḷhake</bold> catupatthappamāṇe. <bold>Bhusamhi</bold> taṇḍulattace.</paragraph>
    <paragraph line="724" number="1125"><bold>Āvāṭe</bold><pageBreak edition="Myanmar" number="0.0594" /> kūpe. <bold>Caye</bold> samūhe ca. <bold>Kāsu</bold> sā, kāraṇe, rahasi ca <bold>upanisā.</bold></paragraph>
    <paragraph line="725">‘‘Bhave upanisā dhamme, vedantepi rahasyampī’’ti <bold>vopālito. Poṭagale</bold> ‘‘pho-khā’’iti khyāte. <bold>Guṇetare</bold> avajje.</paragraph>
    <paragraph line="726" number="1126"><bold>Yutte</bold> ‘‘aṭṭaṃ vinicchinātī’’tyādīsu. <bold>Aṭṭāle</bold> ‘‘gopuraṭṭehi saṃyutta’’miccādīsu. <bold>Aṭṭite</bold> ‘‘aṭṭassaraṃkarotī’’tyādīsu. <bold>Aṭṭa</bold> abhiyoge, <bold>aṭṭa</bold> atikkamahiṃsāsūti dhātvattho. <bold>Kānane</bold> vane. <bold>Uppattiyaṃ</bold> janane, vihāyasāgamane ca.</paragraph>
    <paragraph line="727" number="1127"><bold>Lāmake</bold> nihīne. <bold>Khandhe</bold> rūpādike. <bold>Mūlaṃ</bold> mūladhanaṃ. <bold>Upadā</bold> paheṇakaṃ. Avatthāyaṃ, paṭassa ante ca <bold>dasā. Ghāto</bold> māraṇaṃ.</paragraph>
    <paragraph line="728" number="1128"><bold>Gabbe</bold><pageBreak edition="Myanmar" number="0.0595" /> māne. <bold>Ghaṭanaṃ</bold> silesakaraṇaṃ. <bold>Rāsi</bold> puñjo, etesu <bold>ghaṭa</bold>saddo. <bold>Abhihāre</bold> pūjāyaṃ. <bold>Bandhane</bold> ‘‘pākāracayo’’tyādīsu.</paragraph>
    <paragraph line="729" number="1129"><bold>Thoke</bold> appake. Dāne, hāniyañca <bold>cāgo.</bold> Gīvā, galo cāti dve abhidhānāni iṇe siyuṃ. ‘‘Iṇe gīvā galepi cā’’tipi pāṭho. <bold>Gale</bold> kaṇṭhe.</paragraph>
    <paragraph line="730" number="1130"> Daṇḍepi <bold>sāhasaṃ. Paṭe</bold> vatthavisese <bold>bhaṅgaṃ.</bold> Sāṇādike missitvā katañhi vatthaṃ ‘‘bhaṅga’’nti vuttaṃ. <bold>Chavake</bold> kaḷevare.</paragraph>
    <paragraph line="731" number="1131"><bold>Anaṅge</bold> māre. <bold>Dume</bold> karahāṭake.</paragraph>
    <paragraph line="732">‘‘Madano <pageBreak edition="Myanmar" number="0.0596" /> māradhuttara-vasantadumasitthake’’ti <bold>vopālito. Pamātari</bold> mātumātari. <bold>Veṭhe</bold> uṇhīse ca <bold>veṭhanaṃ.</bold></paragraph>
    <paragraph line="733" number="1132"><bold>Taṇḍuleyye</bold> tilaphalasāke. <bold>Ayye</bold> sāmini. <bold>Mutti</bold> muccanaṃ.</paragraph>
    <paragraph line="734" number="1133"><bold>Aṅke</bold> lakkhaṇe. <bold>Ākāre</bold> sīsacalanādike. <bold>Vappe</bold> vappanīyabīje. <bold>Taṭe</bold> tīre ca <bold>vappo,</bold> pākāramūle, nettajale, usume ca <bold>vappo.</bold> Anuññāyaṃ, vohāre ca <bold>sammuti</bold>saddo. <bold>Akkhata</bold>saddo <bold>lājāsu</bold> dhaññavikatīsu napuṃsake.</paragraph>
    <paragraph line="735" number="1134"><bold>Yāge</bold> devapūjāyaṃ, sadādāne ca <bold>satraṃ. Sasu</bold> hiṃsāyaṃ, traṇa, <bold>satraṃ.</bold> Osadhimhi, cande ca <bold>somo.</bold></paragraph>
    <gatha1 line="736">‘‘Somo kuvere pitudevatāyaṃ,</gatha1>
    <gatha2 line="737">Vasuppabhede vasudhākare ca;</gatha2>
    <gatha3 line="738">Dibbosadhisāmalatāsamīra-</gatha3>
    <gathalast line="739">Kappūranīresu ca vānare cā’’ti. –</gathalast>
    <paragraph line="740"><bold>Vopālito <pageBreak edition="Myanmar" number="0.0597" />. Yugagehaṅge</bold>ti pubbāparāyāmavasena thambhānaṃ upari ṭhapite yugabhūte gehāvayave. Dakkhiṇuttarāyāmavasena ṭhapite gehaṅge <bold>saṅghāṭo.</bold></paragraph>
    <centered line="741">Gāthāpādavaṇṇanā niṭṭhitā.</centered>
    <centered line="742">Anekatthavaggavaṇṇanā niṭṭhitā.</centered>
    <title line="743">4. Abyayavaggavaṇṇanā</title>
    <paragraph line="744" number="1136-1137"><bold>Cirassā</bold>dayo cattāro ciratthakā. Cirāya, cirā cātra. <bold>Sahā</bold>dayopi cattāro sahatthā. <bold>Punappuna</bold>mādayo pañca punappunatthā. <bold>Vinā</bold>dayo pañca vajjanatthā.</paragraph>
    <paragraph line="745" number="1138"> Balavaṃ <pageBreak edition="Myanmar" number="0.0598" /> suṭṭhu atīva kimuta su ati ete cha atisayatthe. Pasaṃsāyañca <bold>suṭṭhu.</bold> Pañhepi <bold>kimuta.</bold> Āho kiṃ kimu udāhu kimuta uda ete cha <bold>vikappe</bold> vitakke. Tatra <bold>āho</bold>saddo dīghādi. ‘‘Diṭṭho āho udāhu ca, vikappatthe vibhāvane’’ti hi <bold>bhāguri.</bold> Khāṇurayamāho puriso. <bold>Ruddo</bold> tu rassādimāha ‘‘issarepyadhikepi ca, vikappevimhayepyaho’’ti. <bold>Kimu</bold>saddo rassanto. Kimāyaṃ khāṇu, kimu puriso. <bold>Uda</bold>saddo rassādi. Dhūmoyamoda kāpotaṃ, samūhatthe ṇo. <bold>Kiñca</bold>saddopi vikappe. <bold>Kimuta</bold>saddo atisayeti vutto.</paragraph>
    <paragraph line="746" number="1139"> Bho are ambho hambho re je aṅga āvuso he hare ete dasa avhāne. <bold>Haṃ ho</bold>saddāpyatra. Kathaṃ kiṃsu nanu kacci nu kiṃ ete cha <bold>samā</bold> samānatthā.</paragraph>
    <paragraph line="747" number="1140"> Adhunā, etarahi, idāni, sampati cāti cattāro <bold>idānī</bold>tyatthe. Aññadatthu taggha sasakkaṃ addhā kāmaṃ jātu ve have ete aṭṭha <bold>ekaṃse</bold> ekaṃsatthe.</paragraph>
    <paragraph line="748" number="1141"><bold>Yāvatā</bold>dayo <pageBreak edition="Myanmar" number="0.0599" /> satta paricchedavācakā. Tatra yāvatā, yāvāti dve aniyamaparicchedatthavācakā. Tāvatā, tāva, ettāvatāti niyamaparicchedatthavācakā. Kittāvatā, kīveti paricchedapucchanatthavācakā.</paragraph>
    <paragraph line="749" number="1142-1143"> Yathā tathā yatheva evaṃ yathānāma yathāhi seyyathāpi evamevaṃ vā tatheva yathāpi evampi seyyathāpi nāma yathariva yathā ca viya tathariva iccete sattarasa <bold>paṭibhāgatthe</bold> sadisatthe bhavanti.</paragraph>
    <paragraph line="750" number="1144"> Saṃ, sāmaṃ, sayañceti tayo sayamiccatthe. Āma sāhu lahu opāyikaṃ patirūpaṃ sādhu evaṃ ete satta sampaṭicchanatthe. Āmantāpyatra.</paragraph>
    <paragraph line="751" number="1145"><bold>Ya</bold>mādayo <pageBreak edition="Myanmar" number="0.0600" /> cha kāraṇatthesiyuṃ. <bold>Cana</bold>saddo, cisaddo cāti dve <bold>asākalye</bold> asakalatthe. Kadācanaṃ, kadācītyādi payogo. <bold>Mudhā</bold>saddo <bold>nipphale</bold> phalarahite, nippayojanetyattho. Amūlepi ca <bold>mudhā.</bold></paragraph>
    <paragraph line="752" number="1146"><bold>Jātu</bold>saddo ekaṃsepi. Sabbato, samantato, parito, samantā cāti cattāro tulyatthā.</paragraph>
    <paragraph line="753" number="1147"> Na a no mā alaṃ nahi iccete cha nisedhe. Ce, sace, yadīti tayo yadyatthe. <bold>Saddhaṃ</bold>saddo anukūlatthe. Nattaṃ doso ca rajanīyamiccatthe. <bold>Divā</bold>saddo <bold>ahe</bold> ahanītyatthe.</paragraph>
    <paragraph line="754" number="1148"> Īsaṃ <pageBreak edition="Myanmar" number="0.0601" />, kiñci, manaṃ iccete appatthe. <bold>Atakkite</bold> avitakkite. Balakkāre tu <bold>sāhasaṃ.</bold> Aggato, purato ca pureiccatthe. <bold>Pecca amutra</bold>saddā bhavantare.</paragraph>
    <paragraph line="755" number="1149"> Aho ca hi cāti ete vimhaye. Vikappepi <bold>aho.</bold> Sammodepi hi. <bold>Tuṇhī</bold>saddo <bold>mone</bold> abhāsane. Āvi, pātu ca pākaṭatthe. <bold>Sajju sapadi</bold>saddā taṅkhaṇetyatthe.</paragraph>
    <paragraph line="756" number="1150"> Sudaṃ kho assu yagghe ve <bold>hādayo</bold> hakārādayo ca padapūraṇe siyuṃ. Antarena, antarā, anto cāti ete abbhantareiccatthe. Avassaṃ, nūna ca nicchayatthe.</paragraph>
    <paragraph line="757" number="1151"><bold>Saṃ</bold>saddo <bold>diṭṭhā</bold>saddo ānandatthe. Samupajo, saṃpyatra. <bold>Kāmappavedane</bold> icchāya akkhāne kacci jīvati te mātā <pageBreak edition="Myanmar" number="0.0602" />, mamedamabhimatamiccatthe. <bold>Usūyopagame</bold> usūyāpubbake upagame.</paragraph>
    <paragraph line="758">‘‘Kāmānumatiyaṃ kāmo,</paragraph>
    <paragraph line="759">Usūyopagamepi cā’’ti <bold>ruddo.</bold></paragraph>
    <paragraph line="760">Usūyopagamānuññāṇepicāyaṃ attho dissate.</paragraph>
    <paragraph line="761" number="1152-1153"><bold>Yathātta</bold>nti saccaṃ. Tathassa anatikkamo <bold>yathātathaṃ,</bold> yathātthe abyayībhāvo. <bold>Tatha</bold>saddoyaṃ <bold>bhūta</bold>pariyāyo. <bold>Sadā</bold>saddo, <bold>sanaṃ</bold>saddo cāti nicce. <bold>Sana</bold>saddopyatra. Pāyo, bāhulyañca samā. Pañcakaṃ bāhye. <bold>Saṇikaṃ</bold>saddo asīghe.</paragraph>
    <paragraph line="762" number="1154"> Sammā, suṭṭhūti dve abhidhānāni.</paragraph>
    <paragraph line="763" number="1155"><bold>Sāyaṃ sāye</bold><pageBreak edition="Myanmar" number="0.0603" /> sāyanhe. <bold>Atrāhe</bold>ti imasmiṃ ahani <bold>ajja</bold>saddo.</paragraph>
    <paragraph line="764" number="1156"><bold>Yatthā</bold>dayo tayo aniyamaṭṭhānādivācakā. <bold>Tatthā</bold>dayo niyamaṭṭhānādivācakā.</paragraph>
    <paragraph line="765" number="1157"> Sammukhā, āvi, pātu ca samānatthā.</paragraph>
    <paragraph line="766" number="1158"><bold>Appevā</bold>dayo tayo saṃsayatthamhi. <bold>Iti itthaṃ evaṃ</bold>saddā nidassane vattanti. <bold>Kathañci</bold>saddo kicchatthe.</paragraph>
    <paragraph line="767" number="1159"><bold>Khedo</bold><pageBreak edition="Myanmar" number="0.0604" /> khinnatā. Paccakkhe <bold>sacchi</bold>saddo. Thire, avadhāraṇe ca <bold>dhuvaṃ. Tiro tiriyaṃ</bold>saddā samā. <bold>Duṭṭhuku</bold>saddā kucchāyaṃ.</paragraph>
    <paragraph line="768" number="1160"> Āsiṭṭhatthamhi <bold>suvatthi. Dhi</bold>saddo nindāyaṃ. <bold>Kuhiñcanā</bold>dayo satta ṭhānādipucchanatthā.</paragraph>
    <paragraph line="769" number="1161"> Iha idha atra ettha attha ete okāsatthādivācakā. Sabbasmiṃ kālādike <bold>sabbatrā</bold>didvayaṃ. Kismiṃ kāle <bold>kadā.</bold> Kasmiṃ kāle <bold>kudācanaṃ.</bold></paragraph>
    <paragraph line="770" number="1162-1163"> Vibhatyantanāmasarākhyātapatirūpake abyaye dassetvā tadaññabhāve abyaye dassetumāha <bold>‘‘ādikamme’’</bold>iccādi. Tatra vibhatyantapatirūpakaṃ yathā – ‘‘cirassaṃ, ciraṃ <pageBreak edition="Myanmar" number="0.0605" />, cireni’’ccādi. Nāmapatirūpakaṃ yathā – ‘‘āma, sāhu, lahu, opāyika’’miccādi. Sarapatirūpakaṃ yathā – ‘‘a’’iccādi. Ākhyātapatirūpakaṃ yathā – ‘‘atthi’’iccādi.</paragraph>
    <paragraph line="771"><bold>Sambhavo</bold> pabhavo. <bold>Udiṇṇe</bold> pavuddhe vaḍḍhane. <bold>Tisa</bold> pīṇane,ti, <bold>titti. Niyoge</bold> niyojane. <bold>Agge</bold> uttame. <bold>Tappare</bold> tappadhāne. <bold>Saṅge</bold> laggane. <bold>Pakāre</bold> sadise, bhede vā. <bold>Antobhāve</bold> pakkhitte. <bold>Viyoge</bold> pavāse. <bold>Avayave</bold> padese. <bold>Dhitiyaṃ</bold> vīriye padhāne. Ete catthā dhātusaṃyogatthā vā nāmasaṃyogatthā vā bhavanti. Asaṃyogassa pana nāmapadassa attho ‘‘po siyā paramatthasmiṃ, pātu vātesu pā bhave’’ti <bold>ekakkharakose</bold><note>ekakkharakosa 73 gāthā</note> vutto.</paragraph>
    <paragraph line="772" number="1164"><bold>Vikkamo</bold> padhānaṃ.</paragraph>
    <paragraph line="773" number="1165-1167"><bold>Sanyāse</bold> nikkhitte. <bold>Mokkho</bold> nibbānaṃ. <bold>Rāsi</bold> nikaro. <bold>Gehe</bold> nilaye. <bold>Ādeso</bold> ācikkhanaṃ. <bold>Upamāya</bold> sannibhe. <bold>Accayo</bold> atikkamo. <bold>Sāmīpye</bold> samīpabhāve <pageBreak edition="Myanmar" number="0.0606" />. <bold>Uparati</bold> upasamo. <bold>Nīharaṇaṃ</bold> apanayanaṃ. <bold>Āvaraṇaṃ</bold> <alternatives line="198" extra="" separator="false"><alternative source-abbr="vri" source="vipassana research institut">nīvaraṇaṃ</alternative><alternative source-abbr="ka." source="cambodian">āharaṇaṃ gahaṇaṃ</alternative></alternatives> .</paragraph>
    <paragraph line="774" number="1168"><bold>Uddhakamme</bold> uyyāne. <bold>Viyoge</bold> uppāsite. <bold>Atthalābho</bold> uppatti. <bold>Pabalatte</bold> mahābahalatte. <bold>Dakkhaggatāsū</bold>ti dakkhabhāve, aggabhāve ca. Sattiyaṃ, <bold>mokkhe</bold> nibbāne ca.</paragraph>
    <paragraph line="775" number="1169"> Du ca abhāve dussīlo, duppañño. <bold>Asamiddhiyaṃ</bold> dubbhikkhaṃ. <bold>Anandanaṃ</bold> amodanaṃ.</paragraph>
    <paragraph line="776" number="1170"><bold>Samantattasamiddhīsū</bold>ti samantabhāve, samiddhiyañca. <bold>Saṅgate</bold> sahite. <bold>Vidhāne</bold> karaṇe. <bold>Pabhavo</bold> sambhavo. <bold>Punappunakriyā</bold> punappunakaraṇaṃ.</paragraph>
    <paragraph line="777" number="1171-1172"><bold>Atisayo</bold> atra adhimattaṃ. <bold>Bhusattho</bold> samantattho, tena <bold>samanta</bold> pariyāyopi <bold>bhusa</bold>saddo atthīti veditabbo. <bold>Issariyo</bold> pabhūti. <bold>Accaye</bold> atikkame. <bold>Kalahe</bold><pageBreak edition="Myanmar" number="0.0607" /> viggahe. <bold>Bhāse</bold> kathane, ‘‘bhāsāyā’’tipi pāṭho. <bold>Kucchane</bold> kucchāyaṃ. <bold>Anabhimukhatthe</bold> vimukho. <bold>Moho</bold> vimati. <bold>Padhāne</bold> visiṭṭhe. <bold>Dakkhatā</bold> chekatā. <bold>Khede</bold> parissame.</paragraph>
    <paragraph line="778" number="1173"><bold>Jānane</bold> avagate. <bold>Adhobhāge</bold> avaṃsire. <bold>Anicchaye</bold> aniṇṇaye. <bold>Paribhave</bold> avaññāte. Deso ca byāpanañca hāni cāti dvando. <bold>Vacokriyāya</bold> vacanakriyāyaṃ. <bold>Theyye</bold> coriye. Aññāṇe ca pattiādike ca.</paragraph>
    <paragraph line="779" number="1174"> Pacchātthe anucaro. Bhusatthe anuggato. Sadise anurūpo. Anuvattiyaṃ anveti. Hīne anu sāriputtaṃ paññavanto. Tatiyatthe nadimanvavasitā bārāṇasī. Dese, lakkhaṇe, vicchāyaṃ, itthambhūte, bhāgādike ca <bold>anu.</bold> Lakkhaṇe rukkha’manu vijjotate cando. Vicchāyaṃ rukkhaṃ rukkhamanu tiṭṭhati. Itthambhūte sādhu devadatto mātara’manu. Bhāge yadettha maṃ anu siyā.</paragraph>
    <paragraph line="780" number="1175"> Āliṅgane <pageBreak edition="Myanmar" number="0.0608" /> parissajati. Dosakkhāne paribhāsetvā. Nivāsane vatthaṃ paridahitvā. <bold>Avañño</bold> paribhavo. Ādhāre bhojane soke byāpane. <bold>Tatve</bold> sabhāve. <bold>Lakkhaṇādo</bold> lakkhaṇavicchāitthambhūtabhāge.</paragraph>
    <paragraph line="781" number="1176"> Visiṭṭhe abhidhammo. Uddhakamme sāruppe vuddhiyaṃ pūjāyaṃ adhike. Kule abhijano. Asacce lakkhaṇādimhi catubbidhe <note>‘abhirabhāge (pā.1.4.91)’ ti abhissa bhāgavajjitesu lakkhaṇādīsu kammappavacanīyasaññā vuttā (rūpasiddhi-kārakataṇḍe)</note>.</paragraph>
    <paragraph line="782" number="1177"> Adhike issare <bold>pāṭhe</bold> uccāraṇe, adhiṭṭhāne pāpuṇane nicchaye uparibhāgādike <bold>bhaṭane</bold> bhattiyaṃ visesane ca <bold>adhi.</bold></paragraph>
    <paragraph line="783" number="1178-1179"><bold>Vāmādāne</bold><pageBreak edition="Myanmar" number="0.0609" /> iti pāṭhe vāme paṭilome, ādāne gahaṇe. Vācādāne paccassosi. <bold>Paṭinidhimhi</bold> mukhyasadise buddhasmā pati. <bold>Paṭibādhe</bold> nivattane. <bold>Paṭiccatthe</bold> ‘‘paṭiccā’’ti padassa atthe. <bold>Lakkhaṇādike</bold> catubbidhe.</paragraph>
    <paragraph line="784" number="1180-1181"> Samīpe ādikammani mariyāde uddhakammani icchāyaṃ bandhane abhividhimhi ca <bold>ā.</bold> Kicche īsatthe nivattiyañca appasāde āsīsane saraṇe vākyasaraṇe <bold>ā</bold> evaṃ anussaraṃ. Patiṭṭhāyaṃ, vimhayādīsu ca <bold>ā.</bold></paragraph>
    <paragraph line="785" number="1182"><bold>Bhūtabhāve</bold><pageBreak edition="Myanmar" number="0.0610" /> atīto.</paragraph>
    <paragraph line="786" number="1183"><bold>Sambhāvane</bold> api dibbesu kāmesu, ratiṃ so nādhigacchati <note>dha. pa. 187</note>. <bold>Sambhāvana</bold>madhikatthavacanena aññatra sattiyā avighāto. <bold>Saṃvaraṇe</bold> apidhānaṃ.</paragraph>
    <paragraph line="787" number="1184-1185"><bold>Apagato</bold> apeto. <bold>Upapattiyaṃ</bold> yuttiyaṃ upekkhā. <bold>Ādhikye</bold> upakhāriyaṃ doṇo. <bold>Pubbakammani</bold> buddhopakkamaṃ kilesacchedo. <bold>Gayhākāre</bold> paccupaṭṭhānaṃ. <bold>Uparitte</bold> uparibhāve upapanno. <bold>Anasane</bold> upavāso.</paragraph>
    <paragraph line="788" number="1186"><bold>Upadese</bold><pageBreak edition="Myanmar" number="0.0611" /> evaṃ te abhikkamitabbaṃ, evaṃ te paṭikkamitabbaṃ. <bold>Vacanapaṭiggāhe</bold> evaṃ hotu. <bold>Idamatthe idaṃ</bold>saddassa atthe.</paragraph>
    <paragraph line="789" number="1187"><bold>Samuccaye</bold> kevalasamuccaye –</paragraph>
    <gatha1 line="790">Cīvaraṃ piṇḍapātañca, paccayaṃ sayanāsanaṃ;</gatha1>
    <gathalast line="791">Adāsi ujubhūtesu, vippasannena cetasā <note>jā. 2.22.551</note>.</gathalast>
    <paragraph line="792"><bold>Samāhāre</bold> cakkhu ca sotañca cakkhusotaṃ. <bold>Anvācayo</bold> ekaṃ padhānabhāvena vatvā itarassa appadhānabhāvena vacanaṃ, tasmiṃ. Sīlaṃ rakkhāhi, dānañca dehi. <bold>Itarītare</bold> samaṇo ca brāhmaṇo ca samaṇabrāhmaṇā. Tatra kevalasamuccayo ca anvācayo ca samāse natthi, itaradvayaṃ samāseyeva.</paragraph>
    <paragraph line="793" number="1188"><bold>Pakāro</bold> tulyo, bhedo ca. <bold>Padatthassa vipallāse</bold> goti ayamāheti. <bold>Samāpane</bold> icchitassa padassa pariniṭṭhāpane.</paragraph>
    <paragraph line="794" number="1189"> Pajjaṃ <pageBreak edition="Myanmar" number="0.0612" /><bold>vā</bold>saddassatthe. Vavatthitavibhāsāyaṃ vā paro asarūpā. <bold>Viava</bold>pubbo <bold>ṭhā</bold> gatinivattiyaṃ, to, <bold>ṭhā</bold>tissa tho, asarūpadvittañca. Vavatthitā niyamitā vibhāsā <bold>vavatthitavibhāsā.</bold> Avassaggeti <bold>ava</bold>pubbo <bold>saja</bold> vissajjanāliṅgananimmānesu.</paragraph>
    <paragraph line="795" number="1190"><bold>Bhūsane</bold> alaṅkāre. <bold>Vāraṇe</bold> nivāraṇe. <bold>Pariyatti</bold> pariyāpuṇanatā, yuttatthepi <bold>alaṃ. Atho atha</bold>saddā anantarādīsu catūsu atthesu siyuṃ.</paragraph>
    <paragraph line="796" number="1191"> Pasaṃsādīsu tīsu. <bold>Svīkāre</bold> paṭiññāṇe. <bold>Ādi</bold>nā pakāsatthasambhābyākodhādike catthe nāmasaddo. Avadhāraṇamevattho.</paragraph>
    <paragraph line="797" number="1192"><bold>Anuññā</bold> anumati. <bold>Santānaṃ</bold> anunayo. <bold>Ālapanaṃ</bold> sambodhanaṃ. <bold>Vata</bold>saddo ekaṃse <bold>dayāyaṃ</bold> karuṇāyaṃ <bold>hāse</bold><pageBreak edition="Myanmar" number="0.0613" /> pahāse <bold>khede</bold> parissame ālapane <bold>vimhaye</bold> acchariye ca siyā.</paragraph>
    <paragraph line="798" number="1193"><bold>Vākyārambhe</bold> ‘‘handa vadāmi te’’ti. <bold>Visāde</bold> khede. <bold>Yāva tāva tū</bold>ti <bold>yāvatāva</bold>saddā <bold>sākalye</bold> niravasese. Yāvadatthaṃ tāva gahitaṃ. <bold>Māne</bold> pamāṇe. ‘‘Yāva pamāṇamariyādā-vadhāraṇatthakaṃ mata’’miti <bold>bhāguri. Avadhimhi</bold> paricchinne.</paragraph>
    <paragraph line="799" number="1194"><bold>Puratthā</bold>saddo <bold>pāciyaṃ</bold> disāyaṃ iccatthe, <bold>puratthe</bold> vakkhamāne, <bold>aggato</bold> samuddhe iccatthe ca <bold>paṭhamepi</bold> ādimhi vattati. <bold>Pabandhe</bold> vākyaracanāyaṃ vākyapabandhe purāṇādike. Cirantare atītabhūte. <bold>Nikaṭe</bold> sannihite. <bold>Āgāmike</bold> anāgate.</paragraph>
    <paragraph line="800" number="1195"><bold>Khalu</bold>saddo nisedhe <bold>vākyālaṅkāre</bold> vākyabhūsāyaṃ <bold>avadhāraṇe eva</bold>tthe, pasiddhiyañca vattati. <bold>Abhito</bold>saddo āsanne abhimukhe ubhayato iccatthe <pageBreak edition="Myanmar" number="0.0614" />, <bold>ādi</bold>nā sīghe, sākalye ca atthe vattati. <bold>Āsanne</bold> abhitoyaṃ nadī. <bold>Abhimukhe</bold> abhitova tātā. <bold>Ubhayato</bold>iccatthe abhito maggassa. <bold>Sīghe</bold> abhito adhīyitvā. <bold>Sākalye</bold> abhito vanaṃ daḍḍhaṃ.</paragraph>
    <paragraph line="801" number="1196"><bold>Yadyapisaddatthe</bold> anuggahaṇagarahatthe. <bold>Ekaṃsatthe</bold> avitathatthe. Atho <bold>pana</bold>saddo visesasmiṃ atthe, padapūraṇatthe ca siyā.</paragraph>
    <paragraph line="802" number="1197"><bold>Hi</bold>saddo kāraṇādīsu catūsu atthesu vattati. <bold>Tu</bold>saddo pana tattha catūsu atthesu majjhe hetuvajje tike atthe vattati. <bold>Ku</bold>saddo pāpe īsatthe <bold>kucchane</bold> jigucchāyañca.</paragraph>
    <paragraph line="803" number="1198"> Nukāro saṃsaye, pañhe ca. <bold>Nānā</bold>saddo anekatthe, vajjane ca. <bold>Kiṃ</bold>saddo pucchāyaṃ, jigucchāyañca, abyayo. Tiliṅgo ca, niyame tu tiliṅgova. <bold>Vārimhi</bold> udake. <bold>Muddhani</bold> sīse ca, <bold>kaṃ</bold> sukhepi, vuttañca <bold>nānatthasaṅgahe</bold> –</paragraph>
    <gatha1 line="804">‘‘Ko <pageBreak edition="Myanmar" number="0.0615" /> brahmattānīlakkesu, samāne sabbanāmike;</gatha1>
    <gathalast line="805">Pāvake ca mayūre ca, sukhasīsajalesu ka’’nti.</gathalast>
    <paragraph line="806" number="1199"><bold>Amā</bold>saddo sahatthe, samīpatthe ca, amāvāsī, amāgato ca. <bold>Puna</bold>saddo <bold>bhede</bold> visese. <bold>Apaṭhame</bold> puna dadāti. <bold>Kira</bold>saddo <bold>anussave</bold> anukkamena savane, aruciyañca. <bold>Uda</bold>saddo <bold>apyatthe</bold> pañhe. <bold>Vikappane</bold> atthantarassa vikappane ca.</paragraph>
    <paragraph line="807" number="1200"><bold>Pacchā</bold>saddo <bold>patīciyaṃ</bold> disāyaṃ. <bold>Carime</bold> anāgate kāle. <bold>Sāmi</bold>saddo tu <bold>addhe</bold> bhāge, <bold>jigucchane</bold> nindāyañca. Addhe bhāge sāmi vuttaṃ, jigucchanepi tadeva. <bold>Pātu pakāse</bold> pakāsanīye, <bold>sambhave</bold> uppattiyañca. <bold>Mitho</bold>saddo aññoññeiccatthe, rahoiccatthe ca.</paragraph>
    <paragraph line="808" number="1201"><bold>Hā</bold>saddo khede, soke, dukkhe ca. <bold>Ahaha</bold>saddo khede, <bold>vimhaye</bold> abbhute ca. <bold>Dhi</bold>saddo hiṃsāpane, nindāyañca. <bold>Tiriyaṃ tiro</bold>saddā pidhāne vattanti. Tiriyaṃ katvā kaṇḍaṅgato, tirokatvā vā.</paragraph>
    <paragraph line="809" number="1202-1203"> Saṅkhyātāsaṅkhyātatthānaṃ <pageBreak edition="Myanmar" number="0.0616" /> upasagganipātasaṅkhyātānaṃ abyayānaṃ pasiddhe pacurappayoge ekacce vā dassetvā tadaññepi saṅkhepanayena dassetumāha <bold>‘‘tuni’’</bold>ccādi. Ettha ca <bold>tunā</bold>disaddehi <bold>jju</bold>pariyantehi tadantāva gahitā, na hi kevalānaṃ etesaṃ abyayabhāvo sambhavati. Tassattho – <bold>tuna</bold>paccayanto ca tathā tvāna tave tvā tuṃ dhā so thā kkhattuṃ to tha tra hiñcanaṃ hiṃ haṃ dhi ha <bold>ya</bold>kārato hiṃdha dhunā rahi dāni, <bold>kiṃ</bold>smā vo dācanaṃ dājjathaṃ thattaṃ jjhajjupaccayanto ca abyayībhāvasamāso ca <bold>tunā</bold>dīnaṃ <bold>yā</bold>desanto ca abyayaṃ nāma bhaveti. Payogo yathā – ‘‘kātuna, katvāna, kātave, katvā, kātuṃ, sabbadhā, sabbaso, sabbathā, catukkhattuṃ, sabbato, sabbattha, sabbatra, kuhiñcanaṃ, kuhiṃ, kuhaṃ, sabbadhi, iha, yahiṃ, idha, adhunā, etarahi, idāni, kva, kudācanaṃ, kadā, ajja, kathaṃ, aññathattaṃ, ekajjhaṃ, sajju, upanagaraṃ, antopāsādaṃ, abhivandiya’’iccādi. Idaṃ pana sabbesampi abyayānaṃ saṅkhepalakkhaṇaṃ.</paragraph>
    <gatha1 line="810">‘‘Sadisaṃ <pageBreak edition="Myanmar" number="0.0617" /> tīsu liṅgesu, sabbāsu ca vibhattisu;</gatha1>
    <gathalast line="811">Vacanesu ca sabbesu, yaṃ na byeti tadabyaya’’nti.</gathalast>
    <centered line="812">Abyayavaggavaṇṇanā niṭṭhitā.</centered>
    <paragraph line="813">Iti sakalabyākaraṇamahāvanāsaṅgañāṇacārinā kavikuñjarakesarinā dhīmatā sirimahācaturaṅgabalena mahāmaccena viracitāyaṃ abhidhānappadīpikāvaṇṇanāyaṃ sāmaññakaṇḍavaṇṇanā samattā.</paragraph>
    <subhead line="814">Nigamanavaṇṇanā</subhead>
    <paragraph line="815" number="1"><bold>‘‘Saggakaṇḍo cā’’</bold>tyādinā abhidhānappadīpikāyaṃ kapālatelavaṭṭisadisena kaṇḍattayena samaṅgitā dīpitā.</paragraph>
    <paragraph line="816" number="2"><bold>‘‘Tidive’’</bold>tyādinā toṭakena tassā payojanaṃ kathitaṃ. Tassattho – yo naro kattubhūto <bold>tidive</bold> devaloke, brahmaloke ca <bold>mahiyaṃ</bold> manussaloke, <bold>bhujagāvasathe</bold> nāgaloke cāti etesu tīsu ṭhānesu sannihitānaṃ <pageBreak edition="Myanmar" number="0.0618" /><bold>sakalatthānaṃ</bold> sabbesaṃ abhidheyyānaṃ <bold>samavhayassa</bold> abhidhānassa <bold>dīpaniyaṃ</bold> pakāsaniyaṃ <bold>iha</bold> abhidhānappadīpikāyaṃ savanadhāraṇādinā <bold>kusalo</bold> cheko hoti, <bold>sa</bold> naro <bold>mahāmunino</bold> sammāsambuddhassa <bold>vacane</bold> suttābhidhammavinayasaṅkhāte vacane <bold>paṭu</bold> cheko hoti, paṭuttāyeva <bold>matimā</bold> nāma hotīti.</paragraph>
    <paragraph line="817" number="3-9"> Idāni yassa rañño vihāre vasitvā ayaṃ gantho viracito, tassa nāmaguṇanivāsakaraṇappakāravihāraguṇanāmādīni dassetvā attano ca nāmaguṇe dassetuṃ satta gāthā vuttā.</paragraph>
    <paragraph line="818">Tatra <pageBreak edition="Myanmar" number="0.0619" /> dutiyā bhujaṅgappayātaṃ nāma. Tāsaṃ ayaṃ sambandhādhippāyā atthavaṇṇanā – yo <bold>parakkamabhujo</bold> nāma <bold>bhūpālo</bold> rājā kāresi, rakkhesīti ca iminā sambandho. Kiṃguṇo so rājā? <bold>Guṇabhūsano</bold> saddhādiguṇālaṅkāradharo. <bold>Tejassī</bold> tejoyutto. <bold>Jayī</bold> arijayena yutto. <bold>Kesarivikkamo</bold> kesarasīho viya sūraguṇayutto, vīriyavā ca. Sa kattha nivāsī? So rājā <bold>laṅkāyamāsi</bold> laṅkānāmake dīpe nivāsanasīlo. <bold>Ciraṃ</bold> cirakālaṃ <bold>vibhinnaṃ</bold> tidhā vibhinnaṃ <bold>nikāyattayasmiṃ</bold> nikāyattayaṃ bhikkhusaṅghaṃ <bold>sammā</bold> nayena hetunā <bold>samagge</bold> samaggaṃ kāresi, kāritantoyaṃ karotīti kammiko, tathā <bold>sadehaṃva</bold> attano kāyaṃ iva <bold>niccādaro</bold> hutvā dīghakālaṃ mahagghehi <bold>ca</bold> paccayehi taṃ nikāyattayaṃ rakkhesi.</paragraph>
    <paragraph line="819">Tathā <bold>yena</bold> raññā yathā <bold>kittiyā</bold> attano saddhādikittiyā karaṇabhūtāya <bold>laṅkā</bold> attano nivāsanaṭṭhānabhūtā kammabhūtā <bold>sambādhīkatā</bold> saṅkaṭīkatā anokāsīkatā, tathā vihārehi gāmehi ārāmehi khettehi vāpīhi ca laṅkā sambādhīkatā.</paragraph>
    <paragraph line="820">Tathā <bold>yassa</bold> rañño sabbakāmadadaṃ aññehi asādhāraṇaṃ anuggahaṃ <bold>patvā</bold> pāpuṇanahetu ahaṃ <bold>vibudhagocaraṃ</bold> paṇḍitavisayaṃ ganthakārattaṃ patto, <bold>tena</bold> raññā kārite pāsādagopurādivibhūsite, <bold>saggakaṇḍe</bold> devalokassa kaṇḍasadise, <bold>satoyāsayasmiṃ</bold> sādusalilāsayasamannāgate, <bold>paṭibimbite</bold> bhagavato nivāsanaṭṭhānajetavanamahāvihārassa paṭibimbabhūte, <bold>sādhusammate</bold> sādhuvihāroti sammate, sādhūhi vā sammate <bold>sarogāmasamūhamhi</bold> salilāsayabhikkhācārayuttagāmasamūhasamannāgate mahājetavanākhyamhi vihāre <bold>vasatā</bold> nivāsaṃ kubbatā <bold>santavuttinā</bold> santacārinā <pageBreak edition="Myanmar" number="0.0620" /> saddhammaṭṭhitikāmena <bold>dhīmatā</bold> atisayañāṇayuttena <bold>moggallānena</bold> sammāsambuddhassa dutiyaaggasāvakabhūtassa āyasmato iddhimato mahāmoggallānassa nāmadheyyena therena esā abhidhānappadīpikā racitāti.</paragraph>
    <subhead line="821">Nigamanakathā</subhead>
    <gatha1 line="822">Yadyatra <pageBreak edition="Myanmar" number="0.0621" /> dosoṇupamāṇasambhavo,</gatha1>
    <gatha2 line="823">Guṇīsu vīdhimpi tathā vigāhate;</gatha2>
    <gatha3 line="824">Yathā jalaṃ bhojanampi jantuvā,</gatha3>
    <gathalast line="825">Catuppado vāpyacaro kaṇaṇyapi.</gathalast>
    <gatha1 line="826">Asampavedidassanāya bhāsite,</gatha1>
    <gatha2 line="827">Guṇo ca doso ca sadā vivijjare;</gatha2>
    <gatha3 line="828">Tato budhā me navadhānatā bhavaṃ,</gatha3>
    <gathalast line="829">Khamantu dosaṃ guṇataṃ nayantu vā.</gathalast>
    <gatha1 line="830">Yo sīhasūro sitakuñjarindo,</gatha1>
    <gatha2 line="831">Rājādhirājā ahu tambadīpe;</gatha2>
    <gatha3 line="832">Dubbāranāgādijito narindo,</gatha3>
    <gathalast line="833">Sukantabhīmādiguṇopapanno.</gathalast>
    <gatha1 line="834">Tannāmadheyyo tadanubbādajāto,</gatha1>
    <gatha2 line="835">Saddhādiyutto catusetibhindo;</gatha2>
    <gatha3 line="836">Nāgādithāmo atiduppasayho,</gatha3>
    <gathalast line="837">Uḷārapañño dhitimā yasassī.</gathalast>
    <gatha1 line="838">Tenāhamaccantamanuggahīto,</gatha1>
    <gatha2 line="839">Anaññasādhāraṇasaṅgahena;</gatha2>
    <gatha3 line="840">Saṅkhepatokāsimimaṃ visuddhi-</gatha3>
    <gathalast line="841">Saṃvaṇṇanaṃ sotuhitaṃ subodhaṃ.</gathalast>
    <gatha1 line="842">Rājā pajaṃ rakkhatu sappajaṃva,</gatha1>
    <gatha2 line="843">Dhammañca lokāpi samācarantu;</gatha2>
    <gatha3 line="844">Pūrentu atthā supakappitā ca,</gatha3>
    <gathalast line="845">Kālena devopi pavassatūti.</gathalast>
    <centered line="846">Abhidhānappadīpikāṭīkā niṭṭhitā.</centered>
  </content>
</document>