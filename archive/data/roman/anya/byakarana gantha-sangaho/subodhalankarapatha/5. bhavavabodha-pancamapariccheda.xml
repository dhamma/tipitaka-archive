<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/e0811n.nrf4.xml</normativeSource>
    <source>roman/anya/byakarana gantha-sangaho/subodhalankarapatha/5. bhavavabodha-pancamapariccheda.xml</source>
    <script>roman</script>
    <directory>/anya/byakarana gantha-sangaho/subodhalankarapatha</directory>
    <basename>5. bhavavabodha-pancamapariccheda</basename>
    <titlePath>5. Bhāvāvabodha-pañcamapariccheda - Subodhālaṅkārapāṭha - Byākaraṇa gantha-saṅgaho - Anya</titlePath>
  </metadata>
<content>
    <chapter line="1">5. Bhāvāvabodha-pañcamapariccheda</chapter>
    <hangnum line="2" number="338"></hangnum>
    <gatha1 line="3"> Paṭibhānavatā loka, vohāra’manusārinā;</gatha1>
    <gathalast line="4">Tato’citya samullāsa, vedinā kavinā paraṃ.</gathalast>
    <hangnum line="5" number="339"></hangnum>
    <gatha1 line="6"> Ṭhāyisambandhino bhāva, vibhāvā sā’nubhāvakā;</gatha1>
    <gathalast line="7">Sambajjhanti nibandhā te, rasa’ssādāya sādhunaṃ.</gathalast>
    <title line="8">Bhāvaadhippāya</title>
    <hangnum line="9" number="340"></hangnum>
    <gatha1 line="10"> Citta vutti visesā tu, bhāvayanti rase yato;</gatha1>
    <gathalast line="11">Ratyādayo tato bhāva, saddena parikittitā.</gathalast>
    <title line="12">Ṭhāyībhāvaadhippāya</title>
    <hangnum line="13" number="341"></hangnum>
    <gatha1 line="14"> Virodhinā’ññabhāvena, yo bhāvo na tirohito;</gatha1>
    <gathalast line="15">Sīlena tiṭṭhati’cceso, <bold>‘ṭhāyībhāvo’</bold>ti saddito.</gathalast>
    <title line="16">Ṭhāyībhāvappabhedauddesa</title>
    <hangnum line="17" number="342"></hangnum>
    <gatha1 line="18"> Rati, hasso, ca soko, ca,</gatha1>
    <gatha2 line="19">Kodhu, ssāhā, bhayaṃ,pi ca;</gatha2>
    <gathalast line="20">Jigucchā, vimhayo, ceva, samo ca nava <bold>ṭhāyino.</bold></gathalast>
    <title line="21">Byabhicārībhāvaadhippāya</title>
    <hangnum line="22" number="343"></hangnum>
    <gatha1 line="23"> Tirobhāvā, vibhāvā’di, visesanā’bhimukhyato;</gatha1>
    <gathalast line="24">Ye te caranti sīlena, te honti <bold>byabhicārino.</bold></gathalast>
    <title line="25">Byabhicāribhāvapabheda</title>
    <hangnum line="26" number="344"></hangnum>
    <gatha1 line="27"> Nibbedo <pageBreak edition="Myanmar" number="0.0187" />, takka, saṅkā, sama,</gatha1>
    <gatha2 line="28">Dhiti, jaḷatā, dīnatu, ggā, lasattaṃ,</gatha2>
    <gatha3 line="29">Suttaṃ, tāso, gilānu, ssuka, harisa,</gatha3>
    <gatha2 line="30">Sati, ssā, visādā, <alternatives line="3" extra="" separator="false"><alternative source-abbr="vri" source="vipassana research institut">bahitthā</alternative><alternative source-abbr="ka." source="cambodian">bahiddhā</alternative></alternatives> ;</gatha2>
    <gatha3 line="31">Cintā, gabbā, pamāro, marisa, mada,</gatha3>
    <gatha2 line="32">Matu, mmāda, mohā, vibodho,</gatha2>
    <gatha3 line="33">Niddā, vegā, sabilaṃ, maraṇa,</gatha3>
    <gathalast line="34">Capalatā <note>sacapalā (ka.)</note>, byādhi, <bold>tettiṃsa</bold> mete.</gathalast>
    <title line="35">Sattikabhāvaadhippāya</title>
    <hangnum line="36" number="345"></hangnum>
    <gatha1 line="37"> Samāhita’tta’ppabhavaṃ, <bold><alternatives line="18" extra="" separator="false"><alternative source-abbr="vri" source="vipassana research institut">sattaṃ</alternative><alternative source-abbr="ka." source="cambodian">satvaṃ</alternative></alternatives></bold> teno’papāditā;</gatha1>
    <gathalast line="38"><bold><alternatives line="26" extra="" separator="false"><alternative source-abbr="vri" source="vipassana research institut">Sattikā</alternative><alternative source-abbr="ka." source="cambodian">sātvikā</alternative></alternatives></bold> pya’nubhāvatte, visuṃ <bold>bhāvā</bold> bhavanti te.</gathalast>
    <title line="39">Sattikabhāvappabheda</title>
    <hangnum line="40" number="346"></hangnum>
    <gatha1 line="41"> Thambho, paḷaya, romañcā, tathā seda, ssu, vepathu;</gatha1>
    <gathalast line="42">Vevaṇṇiyaṃ, visaratā, bhāvā’ṭṭhe’te tu sattikā.</gathalast>
    <hangnum line="43" number="347"></hangnum>
    <gatha1 line="44"> Yadā ratyādayo bhāvā, ṭhitisīlā na honti ce;</gatha1>
    <gathalast line="45">Tadā sabbepi te bhāvā, bhavanti byabhicārino.</gathalast>
    <hangnum line="46" number="348"></hangnum>
    <gatha1 line="47"><bold>Vibhāvo</bold> kāraṇaṃ tesu, ppattiyu’ddīpane tathā;</gatha1>
    <gatha2 line="48">Yo siyā bodhako tesaṃ,</gatha2>
    <gathalast line="49"><bold>Anubhāvo’</bold>ya mīrito.</gathalast>
    <hangnum line="50" number="349"></hangnum>
    <gatha1 line="51"> Nekahetuṃ manovutti, visesañca vibhāvituṃ;</gatha1>
    <gathalast line="52">Bhāvaṃ vibhāvā’nubhāvā, vaṇṇiyā bandhane phuṭaṃ.</gathalast>
    <hangnum line="53" number="350"></hangnum>
    <gatha1 line="54"> Savibhāvā’nubhāvehi, bhāvā te te yathārahaṃ;</gatha1>
    <gathalast line="55">Vaṇṇanīyā yatho’cityaṃ, lokarūpā’nugāminā.</gathalast>
    <hangnum line="56" number="351"></hangnum>
    <gatha1 line="57"> Citta <pageBreak edition="Myanmar" number="0.0188" /> vutti visesattā, mānasā sattikā’ṅgato;</gatha1>
    <gathalast line="58">Bahi nissaṭa sedādi, anubhāvehi vaṇṇiyā.</gathalast>
    <title line="59">Rasaadhippāya</title>
    <hangnum line="60" number="352"></hangnum>
    <gatha1 line="61"> Sāmājikāna mānando, yo bandhatthā’nusārinaṃ;</gatha1>
    <gathalast line="62">Rasīyatīti taññūhi, <bold>raso</bold> nāmā’ya’mīrito.</gathalast>
    <title line="63">Rasappabheda</title>
    <hangnum line="64" number="353"></hangnum>
    <gatha1 line="65"> Savibhāvā, nubhāvehi, sattika,byabhicāribhi;</gatha1>
    <gathalast line="66">Assādiyatta mānīya, māno ṭhāye’va so raso.</gathalast>
    <hangnum line="67" number="354"></hangnum>
    <gatha1 line="68"> Siṅgāra,hassa,karuṇā, rudda,vīra,bhayānakā;</gatha1>
    <gathalast line="69">Bībhaccha,bbhuta,santā, ca, rasā ṭhāyīna nukkamā.</gathalast>
    <hangnum line="70" number="355"></hangnum>
    <gatha1 line="71"> Dukkharūpe’ya’ mānando, kathaṃ nu karuṇādike?</gatha1>
    <gatha2 line="72"><bold>Siyā sotūnamānando,</bold></gatha2>
    <gathalast line="73"><bold>Soko vessantarassa hi.</bold></gathalast>
    <title line="74">Ṭhāyībhāva niddesa ratiṭṭhāyībhāva</title>
    <hangnum line="75" number="356"></hangnum>
    <gatha1 line="76"> Ramma,desa, kalā, kāla, vesādi, paṭisevanā;</gatha1>
    <gathalast line="77">Yuvāna’ññoññarattānaṃ, pamodo <bold>rati</bold> ruccate.</gathalast>
    <hangnum line="78" number="357"></hangnum>
    <gatha1 line="79"> Yutyā bhāvānubhāvā te, nibandhā posayanti naṃ;</gatha1>
    <gathalast line="80">Sopya’yoga, vippayoga, sambhogānaṃ vasā <bold>tidhā.</bold></gathalast>
    <title line="81">Hassaṭṭhāyībhāva</title>
    <hangnum line="82" number="358"></hangnum>
    <gatha1 line="83"> Vikārā’katiādīhi, attano tha parassa vā;</gatha1>
    <gatha2 line="84">Hasso niddā, samā’lasya, mucchādi,byabhicāribhi;</gatha2>
    <gathalast line="85">Paripose siyā hasso, bhiyyo’tthipabhutīnaṃ so.</gathalast>
    <title line="86">Hassappabheda</title>
    <hangnum line="87" number="359"></hangnum>
    <gatha1 line="88"> Sita miha vikāsi nayanaṃ,</gatha1>
    <gatha2 line="89">Kiñcā’lakkhiya dijaṃ tu taṃ <bold>hasitaṃ;</bold></gatha2>
    <gathalast line="90">Madhurassaraṃ <bold>vihasitaṃ,</bold> aṃsasirokampa<bold>mupahasitaṃ.</bold></gathalast>
    <hangnum line="91" number="360"></hangnum>
    <gatha1 line="92"><bold>Apahasitaṃ</bold><pageBreak edition="Myanmar" number="0.0189" /> sajala’kkhi, vikkhittaṅgaṃ bhavatya’<bold>tihasitaṃ;</bold></gatha1>
    <gatha2 line="93">Dve dve kathitā ce’saṃ,</gatha2>
    <gathalast line="94">Jeṭṭhe <note>majjhe’dhameti ettha majjhe adhameti padacchedo</note> majjhe’dhame ca kamaso.</gathalast>
    <title line="95">Karuṇaṭṭhāyībhāva</title>
    <hangnum line="96" number="361"></hangnum>
    <gatha1 line="97"> Sokarūpo tu <bold>karuṇo,</bold> niṭṭhappatti’ṭṭha nāsato;</gatha1>
    <gatha2 line="98">Tatthā’<bold>nubhāvā</bold> rudita, paḷaya,tthambhakādayo;</gatha2>
    <gathalast line="99">Visādā,lasya,maraṇa, cintā’dī <bold>byabhicārino.</bold></gathalast>
    <title line="100">Ruddaṭṭhāyībhāva</title>
    <hangnum line="101" number="362"></hangnum>
    <gatha1 line="102"> Kodho macchariyā’dīhi, pose tāsa, madādibhi;</gatha1>
    <gathalast line="103">Nayanā’ruṇatādīhi, <bold>ruddo</bold> nāma raso bhave.</gathalast>
    <title line="104">Vīraṭṭhāyībhāva</title>
    <hangnum line="105" number="363"></hangnum>
    <gatha1 line="106"> Patāpa, vikkamā’dīhu, ssāho <bold>‘vīro’</bold>ti saññito;</gatha1>
    <gatha2 line="107">Raṇa,dāna,dayāyogā, vīro’yaṃ <bold>tividho</bold> bhave;</gatha2>
    <gathalast line="108">Tevā’<bold>nubhāvā</bold> dhiti,ma, tyā’dayo <bold>byabhicārino.</bold></gathalast>
    <title line="109">Bhayaṭṭhāyībhāva</title>
    <hangnum line="110" number="364"></hangnum>
    <gatha1 line="111"> Vikārā,sani,sattā’di, bhayu’kkaṃso <bold>bhayānako;</bold></gatha1>
    <gathalast line="112">Sedā’dayo <bold>nubhāve’</bold>ttha, tāsā’dī <bold>byabhicārino.</bold></gathalast>
    <title line="113">Jigucchāṭṭhāyībhāva</title>
    <hangnum line="114" number="365"></hangnum>
    <gatha1 line="115"> Jigucchā rudhirā’dīhi, pūtyā’dīhi virāgato;</gatha1>
    <gatha2 line="116"><bold>Bībhaccho</bold> khobhanu’bbegī, kamena karuṇāyuto;</gatha2>
    <gathalast line="117">Nāsā vikūṇanādīhi, saṅkādīhi’ssa posanaṃ.</gathalast>
    <title line="118">Vimhayaṭṭhāyībhāva</title>
    <hangnum line="119" number="366"></hangnum>
    <gatha1 line="120"> Ati loka padatthehi, vimhayo’yaṃ raso’<bold>bbhuto;</bold></gatha1>
    <gatha2 line="121">Tassā’<bold>nubhāvā</bold> seda,ssu, sādhuvādā’dayo siyuṃ;</gatha2>
    <gathalast line="122">Tāsā,vega,dhiti,ppaññā, honte’ttha <bold>byabhicārino.</bold></gathalast>
    <title line="123">Samaṭṭhāyībhāva</title>
    <hangnum line="124" number="367"></hangnum>
    <gatha1 line="125"> Ṭhāyībhāvo samo mettā, dayā,modā’di sambhavo;</gatha1>
    <gathalast line="126">Bhāvādīhi ta’dukkaṃso, <bold>santo</bold> santa nisevito.</gathalast>
    <centered line="127">Iti saṅgharakkhita mahāsāmiviracite subodhālaṅkāre</centered>
    <centered line="128">Rasabhāvā’vabodho nāma</centered>
    <centered line="129">Pañcamo paricchedo.</centered>
    <centered line="130">Subodhālaṅkāro samatto.</centered>
  </content>
</document>