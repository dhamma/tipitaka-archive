<?xml version="1.0"?>
<document>
<metadata>
<normativeSource>http://tipitaka.org/romn/cscd/e0811n.nrf1.xml</normativeSource>
<archivePath>roman/anya/byakarana gantha-sangaho/subodhalankarapatha/2. dosapariharavabodha-dutiyapariccheda.xml</archivePath>
<title>2. Dosaparihārāvabodha-dutiyapariccheda - Subodhālaṅkārapāṭha - Byākaraṇa gantha-saṅgaho - Anya</title>
</metadata>
<body>
<chapter line="1">2. Dosaparihārāvabodha-dutiyapariccheda</chapter>
<hangnum line="2" number="68"></hangnum>
<gatha1 line="3">Kadāci kavikosallā, virodho sakalo pya’yaṃ;</gatha1>
<gathalast line="4">Dosasaṅkhya matikkamma, guṇavīthiṃ vigāhate.</gathalast>
<hangnum line="5" number="69"></hangnum>
<gatha1 line="6">Tena vuttavirodhāna, mavirodho yathā siyā;</gatha1>
<gathalast line="7">Tathā dosaparihārā, vabodho dāni nīyate.</gathalast>
<centered line="8">Tattha viruddhatthantarassa parihāro yathā</centered>
<hangnum line="9" number="70"></hangnum>
<gatha1 line="10">Vindantaṃ pākasālīnaṃ, sālīnaṃ dassanā sukhaṃ;</gatha1>
<gathalast line="11">Taṃ kathaṃ nāma megho’yaṃ, <bold>visado</bold>sukhaye janaṃ?</gathalast>
<centered line="12">Yathā vā</centered>
<hangnum line="13" number="71"></hangnum>
<gatha1 line="14"><bold>Vināyako</bold>pi nāgo si, <bold>gotamo</bold>pi mahāmati;</gatha1>
<gathalast line="15"><bold>Paṇīto</bold>pi rasā’peto, cittā me sāmi te gati.</gathalast>
<centered line="16">Ajha’tthassa yathā</centered>
<hangnum line="17" number="72"></hangnum>
<gatha1 line="18">Kathaṃ tādiguṇābhāve, lokaṃ toseti dujjano?</gatha1>
<gathalast line="19"><bold>Obhāsitāsesadiso,</bold>khajjoto nāma kiṃ bhave?</gathalast>
<hangnum line="20" number="73"></hangnum>
<gatha1 line="21"> <alternatives line="3"><alternative source-abbr="vri" source="vipassana research institut">Pahelikāya</alternative><alternative source-abbr="ka." source="cambodian">paheḷikāya</alternative></alternatives> māruḷhā, na hi duṭṭhā kiliṭṭhatā;</gatha1>
<gathalast line="22"><bold>Piyā</bold>sukhā’liṅgitaṃ ka, māliṅgati nu no iti.</gathalast>
<hangnum line="23" number="74"></hangnum>
<gatha1 line="24">Yamake no payojeyya, kiliṭṭhapada micchite;</gatha1>
<gathalast line="25">Tato yamaka maññaṃ tu, sabba metaṃmayaṃ viya.</gathalast>
<centered line="26">Desavirodhino yathā</centered>
<hangnum line="27" number="75"></hangnum>
<gatha1 line="28">Bodhisattappabhāvena <pageBreak edition="M" number="0.0162" />, <bold>thalepi jalajānya’huṃ;</bold></gatha1>
<gathalast line="29">Nudantāni’va sucirā, vāsaklesaṃ tahiṃ jale.</gathalast>
<centered line="30">Kālavirodhino yathā</centered>
<hangnum line="31" number="76"></hangnum>
<gatha1 line="32">Mahānubhāva pisuno, munino manda māruto;</gatha1>
<gathalast line="33"><bold>Sabbotukamayaṃ</bold>vāyi, dhunanto <bold>kusumaṃ</bold>samaṃ.</gathalast>
<centered line="34">Kalāvirodhino yathā</centered>
<hangnum line="35" number="77"></hangnum>
<gatha1 line="36">Nimuggamānaso buddha, guṇe pañcasikhassapi;</gatha1>
<gathalast line="37"><bold>Tantissara virodho</bold>so, na sampīṇeti kaṃ janaṃ?</gathalast>
<centered line="38">Lokavirodhino yathā</centered>
<hangnum line="39" number="78"></hangnum>
<gatha1 line="40">Gaṇaye cakkavāḷaṃ so, candanāyapi sītalaṃ;</gatha1>
<gathalast line="41">Sambodhi satta hadayo, <bold>paditta’ṅgārapūritaṃ.</bold></gathalast>
<centered line="42">Ñāyavirodhino yathā</centered>
<hangnum line="43" number="79"></hangnum>
<gatha1 line="44"><bold>Pariccattabhavo</bold>pi tva, mupanītabhavo asi;</gatha1>
<gathalast line="45">Acintyaguṇasārāya, namo te munipuṅgava.</gathalast>
<centered line="46">Āgamavirodhino yathā</centered>
<hangnum line="47" number="80"></hangnum>
<gatha1 line="48">Nevā’lapati kenā’pi, <bold>vacīviññattito</bold>yati;</gatha1>
<gathalast line="49">Sampajānamusāvādā, phuseyyā’pattidukkaṭaṃ.</gathalast>
<centered line="50">Neyyassa yathā</centered>
<hangnum line="51" number="81"></hangnum>
<gatha1 line="52">Marīcicandanā’lepa, lābhā sītamarīcino;</gatha1>
<gathalast line="53">Imā sabbāpi <bold>dhavalā,</bold>disā rocanti nibbharaṃ.</gathalast>
<centered line="54">Yathā vā</centered>
<hangnum line="55" number="82"></hangnum>
<gatha1 line="56">Manonurañjano māra, ṅganāsiṅgāravibbhamo;</gatha1>
<gathalast line="57">Jinenā’samanuññāto, mārassa <bold>hadayā’nalo.</bold></gathalast>
<centered line="58">Visesanāpekkhassa yathā</centered>
<hangnum line="59" number="83"></hangnum>
<gatha1 line="60">Apayātā’parādhampi, ayaṃ verī janaṃ jano;</gatha1>
<gathalast line="61">Kodhapāṭalabhūtena, bhiyyo passati <bold>cakkhunā.</bold></gathalast>
<centered line="62">Hīnatthassa yathā</centered>
<hangnum line="63" number="84"></hangnum>
<gatha1 line="64"><bold>Appakānampi</bold>pāpānaṃ, pabhāvaṃ nāsaye budho;</gatha1>
<gathalast line="65">Api <bold>nippabhātā’nīta, khajjoto</bold>hoti bhāṇumā.</gathalast>
<centered line="66">Anatthassa yathā</centered>
<hangnum line="67" number="85"></hangnum>
<gatha1 line="68">Na <pageBreak edition="M" number="0.0163" />pādapūraṇatthāya, padaṃ yojeyya katthaci,</gatha1>
<gathalast line="69">Yathā vande munindassa, pādapaṅkeruhaṃ <bold>varaṃ.</bold></gathalast>
<hangnum line="70" number="86"></hangnum>
<gatha1 line="71">Bhayakodhapasaṃsādi, viseso tādiso yadi;</gatha1>
<gathalast line="72">Vattuṃ kāmīyate doso, na tatthe’katthatākato.</gathalast>
<centered line="73">Yathā</centered>
<hangnum line="74" number="87"></hangnum>
<gatha1 line="75"><bold>Sappo sappo</bold>! Ayaṃ handa, nivattatu bhavaṃ tato,</gatha1>
<gathalast line="76">Yadi jīvitukāmo’si, kathaṃ ta mupasappasi?</gathalast>
<centered line="77">Bhaggarītino yathā</centered>
<hangnum line="78" number="88"></hangnum>
<gatha1 line="79">Yokoci rūpā’tisayo, kanti <bold>kāpi</bold>manoharā;</gatha1>
<gatha2 line="80">Vilāsā’tisayo <bold>kopi,</bold></gatha2>
<gathalast line="81">Aho! Buddhamaho’dayo.</gathalast>
<hangnum line="82" number="89"></hangnum>
<gatha1 line="83">Abyāmohakaraṃ bandhaṃ, abyākiṇṇaṃ manoharaṃ;</gatha1>
<gathalast line="84">Adūrapada vinyāsaṃ, pasaṃsanti kavissarā.</gathalast>
<centered line="85">Yathā</centered>
<hangnum line="86" number="90"></hangnum>
<gatha1 line="87"><bold>Nīluppalā’bhaṃ nayanaṃ, bandhukaruciro’dharo;</bold></gatha1>
<gathalast line="88"><bold>Nāsā hema’ṅkuso</bold>tena, jino’yaṃ piyadassano.</gathalast>
<hangnum line="89" number="91"></hangnum>
<gatha1 line="90">Samatikkanta gāmmattaṃ, kanta vācā’bhisaṅkhataṃ;</gatha1>
<gathalast line="91">Bandhanaṃ rasahetuttā, <bold>gāmmattaṃ</bold>ativattati.</gathalast>
<centered line="92">Yathā</centered>
<hangnum line="93" number="92"></hangnum>
<gatha1 line="94"><bold>Dunoti kāmacaṇḍālo,</bold>so maṃ sadaya niddayo;</gatha1>
<gathalast line="95">Īdisaṃ byasanā’pannaṃ, sukhīpi ki mupekkhase?</gathalast>
<hangnum line="96" number="93"></hangnum>
<gatha1 line="97"><bold>Yatihīnaparihāro,</bold>na pune’dāni nīyate;</gatha1>
<gathalast line="98">Yato na savanu’bbegaṃ, heṭṭhā yesaṃ vicāritaṃ.</gathalast>
<centered line="99">Kamaccutassa yathā</centered>
<hangnum line="100" number="94"></hangnum>
<gatha1 line="101">Udāracarito’si tvaṃ, tene’vā’rādhanā tvayi;</gatha1>
<gathalast line="102"><bold>Desaṃ</bold>vā dehi <bold>gāmaṃ</bold>vā, <bold>khettaṃ</bold>vā mama sobhanaṃ.</gathalast>
<centered line="103">Ativuttassa yathā</centered>
<hangnum line="104" number="95"></hangnum>
<gatha1 line="105">Munindacandasambhūta, yasorāsimarīcinaṃ;</gatha1>
<gathalast line="106"><bold>Sakalopya’ya mākāso, nā’vakāso vijambhane.</bold></gathalast>
<hangnum line="107" number="96"></hangnum>
<gatha1 line="108">Vākyaṃ <pageBreak edition="M" number="0.0164" />byāpannacittānaṃ, <bold>apetatthaṃ</bold>aninditaṃ;</gatha1>
<gathalast line="109">Tenu’mmattādikānaṃ taṃ, vacanā’ññatra dussati.</gathalast>
<centered line="110">Yathā</centered>
<hangnum line="111" number="97"></hangnum>
<gatha1 line="112"><bold>Samuddo pīyate so’ya, maha’majja jarāturo;</bold></gatha1>
<gathalast line="113"><bold>Ime gajjanti jīmūtā, sakkasse’rāvaṇo piyo.</bold></gathalast>
<hangnum line="114" number="98"></hangnum>
<gatha1 line="115">Sukhumālā’virodhitta, dittabhāvappabhāvitaṃ;</gatha1>
<gathalast line="116">Bandhanaṃ <bold>bandhapharusa, dosaṃ</bold>saṃdūsayeyya taṃ.</gathalast>
<centered line="117">Yathā</centered>
<hangnum line="118" number="99"></hangnum>
<gatha1 line="119"><bold>Passantā rūpavibhavaṃ, suṇantā madhuraṃ giraṃ;</bold></gatha1>
<gathalast line="120"><bold>Caranti sādhū sambuddha, kāle keḷiparammukhā.</bold></gathalast>
<centered line="121">Apakkamassa yathā</centered>
<hangnum line="122" number="100"></hangnum>
<gatha1 line="123"><bold>Bhāvanā, dāna, sīlāni,</bold>sammā sampāditāni’ha;</gatha1>
<gathalast line="124"><bold>Nibbāna, bhoga, saggādi,</bold>sādhanāni na saṃsayo.</gathalast>
<hangnum line="125" number="101"></hangnum>
<gatha1 line="126">Uddiṭṭhavisayo koci, viseso tādiso yadi;</gatha1>
<gathalast line="127">Anu’ddiṭṭhesu neva’tthi, doso kamavilaṅghane.</gathalast>
<centered line="128">Yathā</centered>
<hangnum line="129" number="102"></hangnum>
<gatha1 line="130"><bold>Kusalā’kusalaṃ abyā, kata’miccesu pacchimaṃ;</bold></gatha1>
<gathalast line="131"><bold>Abyākataṃ pākadaṃ na, pākadaṃ paṭhamadvayaṃ.</bold></gathalast>
<hangnum line="132" number="103"></hangnum>
<gatha1 line="133">Saguṇānā’vikaraṇe, kāraṇe sati tādise;</gatha1>
<gathalast line="134">Ocityahīnatā’patti, natthi bhūtatthasaṃsino.</gathalast>
<hangnum line="135" number="104"></hangnum>
<gatha1 line="136">Ocityaṃ nāma viññeyyaṃ, loke vikhyāta mādarā;</gatha1>
<gathalast line="137">Tattho’padesapabhavā, sujanā kavipuṅgavā.</gathalast>
<hangnum line="138" number="105"></hangnum>
<gatha1 line="139">Viññātocityavibhavo, cityahīnaṃ parihare;</gatha1>
<gatha2 line="140">Tato’cityassa sampose,</gatha2>
<gathalast line="141">Rasaposo siyā kate.</gathalast>
<centered line="142">Yathā</centered>
<hangnum line="143" number="106"></hangnum>
<gatha1 line="144"><bold>Yo mārasena māsanna, māsannavijayu’ssavo;</bold></gatha1>
<gathalast line="145"><bold>Tiṇāyapi na maññittha, so vo detu jayaṃ jino.</bold></gathalast>
<hangnum line="146" number="107"></hangnum>
<gatha1 line="147">Āraddhakattukammādi, kamā’tikkamalaṅghane;</gatha1>
<gathalast line="148">Bhaggarītivirodho’yaṃ, gatiṃ na kvā’pi vindati.</gathalast>
<centered line="149">Yathā</centered>
<hangnum line="150" number="108"></hangnum>
<gatha1 line="151"><bold>Sujana’ññāna mitthīnaṃ,</bold><pageBreak edition="M" number="0.0165" />vissāso no’papajjate;</gatha1>
<gathalast line="152"><bold>Visassa siṅgino roga, nadīrājakulassa</bold>ca.</gathalast>
<centered line="153">Yathā</centered>
<hangnum line="154" number="109"></hangnum>
<gatha1 line="155"><bold>Bhesajje vihite suddha, buddhādiratanattaye;</bold></gatha1>
<gathalast line="156">Pasāda mācare niccaṃ, <bold>sajjane saguṇe</bold>pi ca.</gathalast>
<centered line="157">Sasaṃsayassa yathā</centered>
<hangnum line="158" number="110"></hangnum>
<gatha1 line="159">Munindacandimā’loka, rasa lola vilocano;</gatha1>
<gathalast line="160">Jano’vakkantapantho’va, <bold>raṃsi</bold>dassanapīṇito.</gathalast>
<hangnum line="161" number="111"></hangnum>
<gatha1 line="162">Saṃsayāye’va yaṃkiñci, yadi kīḷādihetunā;</gatha1>
<gathalast line="163">Payujjate na doso’va, sasaṃsayasamappito.</gathalast>
<centered line="164">Yathā</centered>
<hangnum line="165" number="112"></hangnum>
<gatha1 line="166"><bold>Yāte dutiyaṃ nilayaṃ, garumhi sakagehato;</bold></gatha1>
<gathalast line="167">Pāpuṇeyyāma niyataṃ, sukha’majjhayanā’dinā.</gathalast>
<hangnum line="168" number="113"></hangnum>
<gatha1 line="169"><bold>Subhagā</bold>bhaginī sā’yaṃ, etassi’ccevamādikaṃ;</gatha1>
<gathalast line="170">Na ‘gāmma’miti niddiṭṭhaṃ, kavīhi sakalehipi.</gathalast>
<hangnum line="171" number="114"></hangnum>
<gatha1 line="172">Duṭṭhā’laṅkāravigame, sobhanā’laṅkatikkamo;</gatha1>
<gathalast line="173">Alaṅkāraparicchede, āvibhāvaṃ gamissati.</gathalast>
<hangnum line="174" number="115"></hangnum>
<gatha1 line="175">Dose parīharitu mesa varo’padeso,</gatha1>
<gatha2 line="176">Satthantarānusaraṇena kato mayevaṃ;</gatha2>
<gatha3 line="177">Viññāyi’maṃ garuvarāna’dhika’ppasādā,</gatha3>
<gathalast line="178">Dose paraṃ parihareyya yasobhilāsī.</gathalast>
<centered line="179">Iti saṅgharakkhitamahāsāmiviracite subodhālaṅkāre</centered>
<centered line="180">Dosaparihārāvabodho nāma</centered>
<centered line="181">Dutiyo paricchedo.</centered>
</body>
</document>