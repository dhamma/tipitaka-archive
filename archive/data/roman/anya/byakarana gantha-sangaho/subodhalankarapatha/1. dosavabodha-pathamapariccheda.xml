<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0811n.nrf0.xml</normativeSource>
    <archivePath>roman/anya/byakarana gantha-sangaho/subodhalankarapatha/1. dosavabodha-pathamapariccheda.xml</archivePath>
    <baseFileName>1. dosavabodha-pathamapariccheda</baseFileName>
    <titlePath>1. Dosāvabodha-paṭhamapariccheda - Subodhālaṅkārapāṭha - Byākaraṇa gantha-saṅgaho - Anya</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <book line="2">Subodhālaṅkāro</book>
    <chapter line="3">1. Dosāvabodha-paṭhamapariccheda</chapter>
    <title line="4">Ratanattayappaṇāma</title>
    <hangnum line="5" number="1"></hangnum>
    <gatha1 line="6"> Munindavadanambhoja, gabbhasambhavasundarī;</gatha1>
    <gathalast line="7">Saraṇaṃ pāṇinaṃ vāṇī, mayhaṃ pīṇayataṃ manaṃ.</gathalast>
    <title line="8">Nimitta</title>
    <hangnum line="9" number="2"></hangnum>
    <gatha1 line="10"><bold>Rāma, sammā’</bold>dya’laṅkārā, santi santo purātanā;</gatha1>
    <gathalast line="11">Tathāpi tu vaḷañjenti, suddhamāgadhikā na te.</gathalast>
    <title line="12">Abhidhānādikaṃ</title>
    <hangnum line="13" number="3"></hangnum>
    <gatha1 line="14"> Tenā’pi nāma toseyya, mete laṅkāravajjite;</gatha1>
    <gathalast line="15">Anurūpenā’laṅkāre, ne’sa meso parissamo.</gathalast>
    <hangnum line="16" number="4"></hangnum>
    <gatha1 line="17"> Yesaṃ na sañcitā paññā, nekasatthantaro’citā;</gatha1>
    <gathalast line="18">Sammoha’bbhāhatā ve’te, nāvabujjhanti kiñcipi.</gathalast>
    <hangnum line="19" number="5"></hangnum>
    <gatha1 line="20"> Kiṃ tehi pādasussūsā, yesaṃ natthi garūni’ha;</gatha1>
    <gathalast line="21">Ye tappādarajokiṇṇā, te’va sādhū vivekino.</gathalast>
    <hangnum line="22" number="6"></hangnum>
    <gatha1 line="23"><bold>Kabba, nāṭaka</bold>nikkhitta, nettacittā kavijjanā;</gatha1>
    <gathalast line="24">Yaṃkiñci racayante’taṃ, na vimhayakaraṃ paraṃ.</gathalast>
    <hangnum line="25" number="7"></hangnum>
    <gatha1 line="26"> Teye’va paṭibhāvento, so’va bandho savimhayo;</gatha1>
    <gathalast line="27">Yena tosenti viññū ye, tattha pya’vihitā’darā.</gathalast>
    <hangnum line="28" number="8"></hangnum>
    <gatha1 line="29"><bold>Bandho</bold><pageBreak edition="M" number="0.0156" /> ca nāma sadda,tthā, sahitā dosavajjitā;</gatha1>
    <gathalast line="30"><bold>Pajja gajja vimissānaṃ,</bold> bhedenā’yaṃ tidhā bhave.</gathalast>
    <hangnum line="31" number="9"></hangnum>
    <gatha1 line="32"><bold>Nibandho</bold> cā’<bold>nibandho</bold> ca, puna dvidhā niruppate;</gatha1>
    <gathalast line="33">Taṃ tu pāpentya’laṅkārā, vindanīyatarattanaṃ.</gathalast>
    <hangnum line="34" number="10"></hangnum>
    <gatha1 line="35"> Anavajjaṃ mukhambhoja <note>‘‘ambhoja’’nti padaṃ pāḷiyaṃ natthi, vārijavācakaṃ, sakkaṭaganthato anītaṃ</note>, manavajjā ca bhāratī;</gatha1>
    <gathalast line="36">Alaṅkatā’va sobhante, kiṃ nu te nira’laṅkatā?</gathalast>
    <hangnum line="37" number="11"></hangnum>
    <gatha1 line="38"> Vinā garūpadesaṃ taṃ, bālo’laṅkattu micchati;</gatha1>
    <gathalast line="39">Sampāpuṇe na viññūhi, hassabhāvaṃ kathaṃ nu so?</gathalast>
    <hangnum line="40" number="12"></hangnum>
    <gatha1 line="41"> Ganthopi kavivācāna, malaṅkāra’ppakāsako;</gatha1>
    <gathalast line="42">Yāti tabbacanīyattaṃ, ta’bbohārū’pacārato.</gathalast>
    <hangnum line="43" number="13"></hangnum>
    <gatha1 line="44"> Dvippakārā alaṅkārā, tattha <bold>sadda, ttha</bold>bhedato;</gatha1>
    <gathalast line="45">Saddatthā <bold>bandha</bold>nāmā’va, taṃsajjita tadāvali.</gathalast>
    <hangnum line="46" number="14"></hangnum>
    <gatha1 line="47"> Guṇālaṅkārasaṃyuttā, api dosalava’ṅkitā;</gatha1>
    <gathalast line="48">Pasaṃsiyā na viññūhi, sā kaññā viya tādisī.</gathalast>
    <hangnum line="49" number="15"></hangnum>
    <gatha1 line="50"> Tena dosanirāso’va, mahussāhena sādhiyo;</gatha1>
    <gathalast line="51">Niddosā sabbathā sā’yaṃ, saguṇā na bhaveyya kiṃ?</gathalast>
    <hangnum line="52" number="16"></hangnum>
    <gatha1 line="53"> Sā’laṅkāraviyuttā’pi, guṇayuttā manoharā;</gatha1>
    <gathalast line="54">Niddosā dosarahitā, guṇayuttā vadhū viya.</gathalast>
    <hangnum line="55" number="17"></hangnum>
    <gatha1 line="56"><bold>Pade vākye tadatthe</bold> ca, dosā ye vividhā matā;</gatha1>
    <gathalast line="57">So’dāharaṇa metesaṃ, lakkhaṇaṃ kathayāmya’haṃ.</gathalast>
    <title line="58">Padadosa uddesa</title>
    <hangnum line="59" number="18"></hangnum>
    <gatha1 line="60"> Viruddhatthantarā, jhattha, kiliṭṭhāni, virodhi ca;</gatha1>
    <gathalast line="61">Neyyaṃ, visesanāpekkhaṃ, hīnatthaka manatthakaṃ.</gathalast>
    <title line="62">Vākyadosa uddesa</title>
    <hangnum line="63" number="19"></hangnum>
    <gatha1 line="64"> Dosā padāna vākyāna, mekatthaṃ bhaggarītikaṃ;</gatha1>
    <gatha2 line="65">Tathā byākiṇṇa gāmmāni, yatihīnaṃ kamaccutaṃ;</gatha2>
    <gathalast line="66">Ativutta mapetatthaṃ, sabandhapharusaṃ tathā.</gathalast>
    <title line="67">Vākyatthadosauddesa</title>
    <hangnum line="68" number="20"></hangnum>
    <gatha1 line="69"> Apakkamo’ <pageBreak edition="M" number="0.0157" />, cityahīnaṃ, bhaggarīti, sasaṃsayaṃ;</gatha1>
    <gathalast line="70">Gāmmaṃ duṭṭhālaṅkatīti, dosā vākyatthanissitā.</gathalast>
    <title line="71">Padadosaniddesa</title>
    <hangnum line="72" number="21"></hangnum>
    <gatha1 line="73"><bold>Viruddhatthantaraṃ</bold> tañhi, yassa’ññattho virujjhati;</gatha1>
    <gathalast line="74">Adhippete yathā megho, <bold>visado</bold> sukhaye janaṃ.</gathalast>
    <hangnum line="75" number="22"></hangnum>
    <gatha1 line="76"> Visesya madhikaṃ yenā, <bold>jhattha</bold> metaṃ bhave yathā;</gatha1>
    <gathalast line="77"><bold>Obhāsitā’sesadiso,</bold> khajjoto’yaṃ virājate.</gathalast>
    <hangnum line="78" number="23"></hangnum>
    <gatha1 line="79"> Yassa’tthā’vagamo dukkho, pakatyā’divibhāgato;</gatha1>
    <gathalast line="80">Kiliṭṭhaṃ taṃ yathā tāya, so’ya māliṅgyate <bold>piyā.</bold></gathalast>
    <hangnum line="81" number="24"></hangnum>
    <gatha1 line="82"> Yaṃ kiliṭṭhapadaṃ mandā, bhidheyyaṃ <bold>yamakā</bold>dikaṃ;</gatha1>
    <gathalast line="83">Kiliṭṭhapadadose’va, tampi anto karīyati.</gathalast>
    <hangnum line="84" number="25"></hangnum>
    <gatha1 line="85"> Patītasaddaracitaṃ, siliṭṭhapadasandhikaṃ;</gatha1>
    <gathalast line="86">Pasādaguṇasaṃyuttaṃ, <bold>yamakaṃ</bold> mata medisaṃ.</gathalast>
    <hangnum line="87" number="26"></hangnum>
    <gatha1 line="88"><bold>Abyapetaṃ byapeta’ñña,</bold> māvuttā’nekavaṇṇajaṃ;</gatha1>
    <gathalast line="89">Yamakaṃ tañca pādāna, mādi, majjha, nta, gocaraṃ.</gathalast>
    <centered line="90">Abyapeta paṭhamapādādi yamakaṃ</centered>
    <hangnum line="91" number="27"></hangnum>
    <gatha1 line="92"> Sujanā’sujanā sabbe, guṇenāpi vivekino;</gatha1>
    <gathalast line="93">Vivekaṃ na samāyanti, avivekijanantike.</gathalast>
    <centered line="94">Abyapeta paṭhama dutiya pādādi yamakaṃ</centered>
    <hangnum line="95" number="28"></hangnum>
    <gatha1 line="96"> Kusalā’kusalā sabbe, pabalā’pabalā thavā;</gatha1>
    <gatha2 line="97">No yātā yāva’hosittaṃ, sukhadukkhappadā siyuṃ;</gatha2>
    <gathalast line="98">Abyapeta paṭhama dutiya tatiyapādādi yamakaṃ.</gathalast>
    <hangnum line="99" number="29"></hangnum>
    <gatha1 line="100"> Sādaraṃ sā daraṃ hantu, vihitā vihitā mayā;</gatha1>
    <gathalast line="101">Vandanā vandanāmāna, bhājane ratanattaye.</gathalast>
    <centered line="102">Abyapeta catukkapādādi yamakaṃ</centered>
    <hangnum line="103" number="30"></hangnum>
    <gatha1 line="104"> Kamalaṃ ka’malaṃ kattuṃ, vanado vanado’mbaraṃ;</gatha1>
    <gathalast line="105">Sugato sugato lokaṃ, sahitaṃ sa hitaṃ karaṃ.</gathalast>
    <hangnum line="106" number="31"></hangnum>
    <gatha1 line="107"> Abyapetādiyamaka <pageBreak edition="M" number="0.0158" />, sseso leso nidassito;</gatha1>
    <gathalast line="108">Ñeyyāni’māyeva disā, ya’ññāni yamakānipi.</gathalast>
    <hangnum line="109" number="32"></hangnum>
    <gatha1 line="110"> Accantabahavo tesaṃ, bhedā sambhedayoniyo;</gatha1>
    <gathalast line="111">Tathāpi keci sukarā, keci accantadukkarā.</gathalast>
    <hangnum line="112" number="33"></hangnum>
    <gatha1 line="113"><bold>Yamakaṃ</bold> taṃ <bold><alternatives line="6" extra="" separator="false"><alternative source-abbr="vri" source="vipassana research institut">pahelī</alternative><alternative source-abbr="ka." source="cambodian">paheḷi</alternative></alternatives></bold> ca, nekantamadhurāni’ti;</gatha1>
    <gathalast line="114">Upekkhiyanti sabbāni, sissakhedabhayā mayā.</gathalast>
    <hangnum line="115" number="34"></hangnum>
    <gatha1 line="116"> Desakālakalāloka, ñāyāgamavirodhi yaṃ;</gatha1>
    <gathalast line="117">Taṃ <bold>virodhipadaṃ</bold> ce’ta, mudāharaṇato phuṭaṃ.</gathalast>
    <hangnum line="118" number="35"></hangnum>
    <gatha1 line="119"> Ya dappatīta mānīya, vattabbaṃ <bold>neyya</bold> māhu taṃ;</gatha1>
    <gathalast line="120">Yathā sabbāpi <bold>dhavalā,</bold> disā rocanti rattiyaṃ.</gathalast>
    <hangnum line="121" number="36"></hangnum>
    <gatha1 line="122"> Nedisaṃ bahu maññanti, sabbe sabbattha viññuno;</gatha1>
    <gathalast line="123">Dullabhā’vagatī sadda, sāmatthiyavilaṅghinī.</gathalast>
    <hangnum line="124" number="37"></hangnum>
    <gatha1 line="125"> Siyā <bold>visesanāpekkhaṃ,</bold> yaṃ taṃ patvā visesanaṃ;</gatha1>
    <gathalast line="126">Sātthakaṃ taṃ yathā taṃ so, bhiyyo passati <bold>cakkhunā.</bold></gathalast>
    <hangnum line="127" number="38"></hangnum>
    <gatha1 line="128"> Hīnaṃ kare visesyaṃ yaṃ, taṃ <bold>hīnatthaṃ</bold> bhave yathā;</gatha1>
    <gathalast line="129"><bold>Nippabhī kata khajjoto,</bold> samudeti divākaro.</gathalast>
    <hangnum line="130" number="39"></hangnum>
    <gatha1 line="131"> Pādapūraṇamattaṃ yaṃ, <bold>anattha</bold>miti taṃ mataṃ;</gatha1>
    <gathalast line="132">Yathā <bold>hi</bold> vande buddhassa, pādapaṅkeruhaṃ <bold>pi ca.</bold></gathalast>
    <title line="133">Vākyadosa niddesa</title>
    <hangnum line="134" number="40"></hangnum>
    <gatha1 line="135"> Saddato atthato vuttaṃ, yattha bhiyyopi vuccati;</gatha1>
    <gathalast line="136">Ta <bold>mekatthaṃ</bold> yathā’<bold>bhāti, vārido vārido ayaṃ.</bold></gathalast>
    <centered line="137">Yathā ca</centered>
    <hangnum line="138" number="41"></hangnum>
    <gatha1 line="139"> Titthiyaṅkurabījāni, jahaṃ diṭṭhigatāni’ha;</gatha1>
    <gathalast line="140">Pasādeti pasanne’so, mahāmuni mahājane.</gathalast>
    <hangnum line="141" number="42"></hangnum>
    <gatha1 line="142"> Āraddhakkamavicchedā, <bold>bhaggarīti</bold> bhave yathā;</gatha1>
    <gathalast line="143"><bold>Kāpi paññā, kopi paguṇo, pakatīpi aho tava.</bold></gathalast>
    <hangnum line="144" number="43"></hangnum>
    <gatha1 line="145"> Padānaṃ <pageBreak edition="M" number="0.0159" /> dubbinikkhepā, byāmoho yattha jāyati;</gatha1>
    <gathalast line="146">Taṃ <bold>byākiṇṇa</bold>nti viññeyyaṃ, tadudāharaṇaṃ yathā.</gathalast>
    <hangnum line="147" number="44"></hangnum>
    <gatha1 line="148"><bold>Bahuguṇe paṇamati, dujjanānaṃ pyayaṃ jano;</bold></gatha1>
    <gathalast line="149"><bold>Hitaṃ pamudito niccaṃ, sugataṃ samanussaraṃ.</bold></gathalast>
    <hangnum line="150" number="45"></hangnum>
    <gatha1 line="151"> Visiṭṭhavacanā’petaṃ, <bold>gāmmaṃ’</bold>tya’bhimataṃ yathā;</gatha1>
    <gathalast line="152">Kaññe kāmayamānaṃ maṃ, na kāmayasi kiṃnvi’daṃ?</gathalast>
    <hangnum line="153" number="46"></hangnum>
    <gatha1 line="154"> Padasandhānato kiñci, duppatītikaraṃ bhave;</gatha1>
    <gathalast line="155">Tampi <bold>gāmmaṃ</bold> tya’bhimataṃ, yathā <bold>yābhavato piyā.</bold></gathalast>
    <hangnum line="156" number="47"></hangnum>
    <gatha1 line="157"> Vuttesu sūcite ṭṭhāne, padacchedo bhave yati;</gatha1>
    <gathalast line="158">Yaṃ tāya hīnaṃ taṃ vuttaṃ, <bold>yatihīna</bold>nti sā pana.</gathalast>
    <hangnum line="159" number="48"></hangnum>
    <gatha1 line="160"> Yati <bold>sabbatthapādante, vuttaḍḍhe</bold> ca visesato;</gatha1>
    <gathalast line="161">Pubbāparānekavaṇṇa, <bold>padamajjhe</bold>pi katthaci.</gathalast>
    <centered line="162">Tatthodāharaṇapaccudāharaṇāni yathā</centered>
    <hangnum line="163" number="49"></hangnum>
    <gatha1 line="164"> Taṃ name sirasā <bold>cāmi, karavaṇṇaṃ</bold> tathāgataṃ;</gatha1>
    <gathalast line="165">Sakalāpi disā <bold>siñca, tiva</bold> soṇṇarasehi yo.</gathalast>
    <hangnum line="166" number="50"></hangnum>
    <gatha1 line="167"> Saro sandhimhi pubbanto, viya lope vibhattiyā;</gatha1>
    <gathalast line="168">Aññathā tva’ññathā tattha, yā’desādi parā’di’va.</gathalast>
    <hangnum line="169" number="51"></hangnum>
    <gatha1 line="170"><bold>Cā</bold>dī pubbapadantā’va, niccaṃ pubbapadassitā;</gatha1>
    <gathalast line="171"><bold>Pā</bold>dayo niccasambandhā, parādīva parena tu.</gathalast>
    <centered line="172">Sabbatthodāharaṇāni yathā</centered>
    <hangnum line="173" number="52"></hangnum>
    <gatha1 line="174"> Name taṃ sirasā <bold>sabbo, pamā’tītaṃ</bold> tathāgataṃ;</gatha1>
    <gathalast line="175">Yassa lokaggataṃ <bold>patta, sso’pamā</bold> na hi yujjati.</gathalast>
    <hangnum line="176" number="53"></hangnum>
    <gatha1 line="177"> Munindaṃ taṃ sadā <bold>vandā, mya’nantamati</bold> muttamaṃ;</gatha1>
    <gathalast line="178">Yassa <bold>paññā ca mettā ca, nissīmā</bold>ti vijambhati.</gathalast>
    <centered line="179">Cādipādīsu paccudāharaṇāni yathā</centered>
    <hangnum line="180" number="54"></hangnum>
    <gatha1 line="181"> Mahāmettā <bold>mahāpaññā, ca</bold> yattha paramodayā;</gatha1>
    <gathalast line="182">Paṇamāmi jinaṃ taṃ <bold>pa, varaṃ</bold> varaguṇā’layaṃ.</gathalast>
    <hangnum line="183" number="55"></hangnum>
    <gatha1 line="184"> Padatthakkamato muttaṃ, <bold>kamaccuta</bold> midaṃ yathā;</gatha1>
    <gathalast line="185"><bold>Khettaṃ vā dehi gāmaṃ vā, desaṃ vā mama sobhanaṃ.</bold></gathalast>
    <hangnum line="186" number="56"></hangnum>
    <gatha1 line="187"> Lokiyattha <pageBreak edition="M" number="0.0160" /> matikkantaṃ, <bold>ativuttaṃ</bold> mataṃ yathā;</gatha1>
    <gathalast line="188"><bold>Atisambādha mākāsa, metissā thanajambhane.</bold></gathalast>
    <hangnum line="189" number="57"></hangnum>
    <gatha1 line="190"> Samudāyatthato’petaṃ, taṃ <bold>apetatthakaṃ</bold> yathā;</gatha1>
    <gathalast line="191"><bold>Gāviputto balibaddho, tiṇaṃ khādī pivī jalaṃ.</bold></gathalast>
    <hangnum line="192" number="58"></hangnum>
    <gatha1 line="193"> Bandhe pharusatā yattha, taṃ <bold>bandhapharusaṃ</bold> yathā;</gatha1>
    <gathalast line="194"><bold>Kharā khilā parikkhīṇā, khette khittaṃ phalatya’laṃ.</bold></gathalast>
    <title line="195">Vākyatthadosa niddesa</title>
    <hangnum line="196" number="59"></hangnum>
    <gatha1 line="197"> Ñeyyaṃ lakkhaṇa manvattha, vasenā’<bold>pakkamādinaṃ;</bold></gatha1>
    <gathalast line="198">Udāharaṇa metesaṃ, dāni sandassayāmya’haṃ.</gathalast>
    <centered line="199">Tatthā’pakkamaṃ yathā</centered>
    <hangnum line="200" number="60"></hangnum>
    <gatha1 line="201"><bold>Bhāvanā, dāna, sīlāni,</bold> sammā sampāditāni’ha;</gatha1>
    <gathalast line="202"><bold>Bhoga, saggādi, nibbāna,</bold> sādhanāni na saṃsayo.</gathalast>
    <centered line="203">Ocityahīnaṃ yathā</centered>
    <hangnum line="204" number="61"></hangnum>
    <gatha1 line="205"><bold>Pūjanīyataro loke, aha meko nirantaraṃ;</bold></gatha1>
    <gathalast line="206"><bold>Mayekasmiṃ guṇā sabbe, yato samuditā ahuṃ.</bold></gathalast>
    <centered line="207">Yathā ca</centered>
    <hangnum line="208" number="62"></hangnum>
    <gatha1 line="209"><bold>Yācito’haṃ kathaṃ nāma, na dajjāmya’pi jīvitaṃ;</bold></gatha1>
    <gathalast line="210"><bold>Tathāpi puttadānena, vedhate hadayaṃ mama.</bold></gathalast>
    <centered line="211">Bhaggarīti yathā</centered>
    <hangnum line="212" number="63"></hangnum>
    <gatha1 line="213"><bold>Itthīnaṃ dujjanāna</bold>ñca, vissāso nopapajjate;</gatha1>
    <gathalast line="214"><bold>Vise siṅgimhi nadiyaṃ, roge rājakulamhi</bold> ca.</gathalast>
    <centered line="215">Sasaṃsayaṃ yathā</centered>
    <hangnum line="216" number="64"></hangnum>
    <gatha1 line="217"> Munindacandimā loka, saralolavilocano;</gatha1>
    <gathalast line="218">Jano’ vakkantapantho’va, <bold>go</bold>padassanapīṇito.</gathalast>
    <hangnum line="219" number="65"></hangnum>
    <gatha1 line="220"> Vākyatthato duppatīti, karaṃ <bold>gāmmaṃ</bold> mataṃ yathā;</gatha1>
    <gathalast line="221">Poso <bold>vīriyavā</bold> so’yaṃ, <bold>paraṃ hantvā</bold> na vissamī.</gathalast>
    <hangnum line="222" number="66"></hangnum>
    <gatha1 line="223"><bold>Duṭṭhālaṅkaraṇaṃ</bold> <alternatives line="14" extra="" separator="false"><alternative source-abbr="vri" source="vipassana research institut">tetaṃ</alternative><alternative source-abbr="?" source="unknown">tvethaṃ</alternative></alternatives> , yatthā’laṅkāradūsanaṃ;</gatha1>
    <gathalast line="224">Tassā’laṅkāraniddese, rūpa māvi bhavissati.</gathalast>
    <hangnum line="225" number="67"></hangnum>
    <gatha1 line="226"> Kato’tra <pageBreak edition="M" number="0.0161" /> saṅkhepanayā mayā’yaṃ,</gatha1>
    <gatha2 line="227">Dosāna mesaṃ pavaro vibhāgo;</gatha2>
    <gatha3 line="228">Eso’va’laṃ bodhayituṃ kavīnaṃ,</gatha3>
    <gathalast line="229">Tamatthi ce khedakaraṃ parampi.</gathalast>
    <centered line="230">Iti saṅgharakkhitamahāsāmiviracite subodhālaṅkāre</centered>
    <centered line="231">Dosāvabodho nāma</centered>
    <centered line="232">Paṭhamo paricchedo.</centered>
  </content>
</document>