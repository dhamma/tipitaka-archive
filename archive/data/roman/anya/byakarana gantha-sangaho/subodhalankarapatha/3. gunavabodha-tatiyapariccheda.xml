<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0811n.nrf2.xml</normativeSource>
    <archivePath>roman/anya/byakarana gantha-sangaho/subodhalankarapatha/3. gunavabodha-tatiyapariccheda.xml</archivePath>
    <baseFileName>3. gunavabodha-tatiyapariccheda</baseFileName>
    <titlePath>3. Guṇāvabodha-tatiyapariccheda - Subodhālaṅkārapāṭha - Byākaraṇa gantha-saṅgaho - Anya</titlePath>
    <versions>
      <version source="vipassana research institut" source-abbr="vri"/>
      <version source="sī-chandhānurakkhaṇatthaṃ" source-abbr="sī-chandhānurakkhaṇatthaṃ"/>
      <version source="sri lanka" source-abbr="sī."/>
    </versions>
  </metadata>
  <content>
    <chapter line="1">3. Guṇāvabodha-tatiyapariccheda</chapter>
    <title line="2">Anusandhi</title>
    <hangnum line="3" number="116"></hangnum>
    <gatha1 line="4"> Sambhavanti <pageBreak edition="M" number="0.0166" /> guṇā yasmā, dosāne’va’matikkame;</gatha1>
    <gathalast line="5">Dassessaṃ te tato dāni, sadde sambhūsayanti ye.</gathalast>
    <title line="6">Saddālaṅkāra uddesa</title>
    <hangnum line="7" number="117"></hangnum>
    <gatha1 line="8"> Pasādo’jo, madhuratā, samatā, sukhumālatā;</gatha1>
    <gathalast line="9">Sileso’daratā, kanti, atthabyatti, samādhayo.</gathalast>
    <title line="10">Saddālaṅkāra payojana</title>
    <hangnum line="11" number="118"></hangnum>
    <gatha1 line="12"> Guṇehe’tehi sampanno, bandho kavimanoharo;</gatha1>
    <gathalast line="13">Sampādiyati kattūnaṃ, kitti maccantanimmalaṃ.</gathalast>
    <title line="14">Saddālaṅkāra niddesa</title>
    <hangnum line="15" number="119"></hangnum>
    <gatha1 line="16"> Adūrāhitasambandha, subhagā yā padā’vali;</gatha1>
    <gathalast line="17">Supasiddhā’bhidheyyā’yaṃ, <bold>pasādaṃ</bold> janaye yathā.</gathalast>
    <hangnum line="18" number="120"></hangnum>
    <gatha1 line="19"> Alaṅkarontā <bold>vadanaṃ, munino’dhararaṃsiyo;</bold></gatha1>
    <gathalast line="20">Sobhante’ruṇaraṃsī’va, sampatantā’mbujo’dare.</gathalast>
    <hangnum line="21" number="121"></hangnum>
    <gatha1 line="22"><bold>Ojo</bold> samāsabāhulya, meso gajjassa jīvitaṃ;</gatha1>
    <gatha2 line="23">Pajjepya’nā’kulo so’yaṃ,</gatha2>
    <gathalast line="24">Kanto kāmīyate yathā.</gathalast>
    <hangnum line="25" number="122"></hangnum>
    <gatha1 line="26"><bold>Muninda manda sañjāta, hāsa candana limpitā;</bold></gatha1>
    <gathalast line="27">Pallavā dhavalā tasse, veko nā’dharapallavo.</gathalast>
    <hangnum line="28" number="123"></hangnum>
    <gatha1 line="29"> Padā’bhidheyyavisayaṃ, samāsa byāsa sambhavaṃ;</gatha1>
    <gathalast line="30">Yaṃ pāriṇatyaṃ hotī’ha, sopi <bold>ojo’</bold>va taṃ yathā.</gathalast>
    <hangnum line="31" number="124"></hangnum>
    <gatha1 line="32"><bold>Jotayitvāna saddhammaṃ, santāretvā sadevake;</bold></gatha1>
    <gathalast line="33"><bold>Jalitvā aggikhandho’va, nibbuto so sasāvako.</bold></gathalast>
    <hangnum line="34" number="125"></hangnum>
    <gatha1 line="35"><bold>Matthakaṭṭhī matassā’pi, rajobhāvaṃ vajantu me;</bold></gatha1>
    <gathalast line="36"><bold>Yato puññena te sentu, jina pāda’mbujadvaye.</bold></gathalast>
    <hangnum line="37" number="126"></hangnum>
    <gatha1 line="38"> Iccatra <pageBreak edition="M" number="0.0167" /> niccappaṇati, gedho sādhu padissati;</gatha1>
    <gathalast line="39">Jāyate’yaṃ guṇo tikkha, paññānamabhiyogato.</gathalast>
    <hangnum line="40" number="127"></hangnum>
    <gatha1 line="41"><bold>Madhurattaṃ</bold> padāsatti, ra’nuppāsavasā dvidhā;</gatha1>
    <gathalast line="42">Siyā samasuti pubbā, vaṇṇā’vutti paro yathā.</gathalast>
    <hangnum line="43" number="128"></hangnum>
    <gatha1 line="44"><bold>Yadā eso’bhisambodhiṃ, sampatto munipuṅgavo;</bold></gatha1>
    <gathalast line="45"><bold>Tadā pabhuti dhammassa, loke jāto mahu’ssavo.</bold></gathalast>
    <hangnum line="46" number="129"></hangnum>
    <gatha1 line="47"> Muni<bold>nda</bold>ma<bold>nda</bold>hāsā te, ku<bold>nda</bold> sa<bold>ndo</bold>havibbhamā;</gatha1>
    <gathalast line="48">Disa<bold>nta</bold> manudhāva<bold>nti,</bold> hasa<bold>ntā</bold> ca<bold>nda</bold>ka<bold>nti</bold>yo.</gathalast>
    <hangnum line="49" number="130"></hangnum>
    <gatha1 line="50"> Sabbakomalavaṇṇehi, nā’<bold>nuppāso</bold> pasaṃsiyo;</gatha1>
    <gathalast line="51">Yathā’<bold>yaṃ mālatīmālā, lina lolā’limālinī.</bold></gathalast>
    <hangnum line="52" number="131"></hangnum>
    <gatha1 line="53"> Mudūhi vā kevalehi, kevalehi phuṭehi vā,</gatha1>
    <gathalast line="54">Missehi vā <bold>tidhā</bold> hoti, vaṇṇehi <bold>samatā</bold> yathā.</gathalast>
    <title line="55">Kevalamudusamatā</title>
    <hangnum line="56" number="132"></hangnum>
    <gatha1 line="57"><bold>Kokilā’lāpasaṃvādī, munindā’lāpavibbhamo;</bold></gatha1>
    <gathalast line="58"><bold>Hadayaṅgamataṃ yāti, sataṃ deti ca nibbutiṃ.</bold></gathalast>
    <title line="59">Kevalaphuṭasamatā</title>
    <hangnum line="60" number="133"></hangnum>
    <gatha1 line="61"><bold>Sambhāvanīyasambhāvaṃ, bhagavantaṃ bhavantaguṃ;</bold></gatha1>
    <gathalast line="62"><bold>Bhavantasādhanā’kaṅkhī, ko na sambhāvaye vibhuṃ.</bold></gathalast>
    <title line="63">Missakasamatā</title>
    <hangnum line="64" number="134"></hangnum>
    <gatha1 line="65"><bold>Laddhacandanasaṃsagga, sugandhi malayā’nilo;</bold></gatha1>
    <gathalast line="66"><bold>Manda māyāti bhīto’va, munindamukhamārutā.</bold></gathalast>
    <hangnum line="67" number="135"></hangnum>
    <gatha1 line="68"> Aniṭṭhura’kkhara’ppāyā, sabbakomala nissaṭā;</gatha1>
    <gathalast line="69">Kicchamuccāraṇā’peta, byañjanā <bold>sukhumālatā.</bold></gathalast>
    <hangnum line="70" number="136"></hangnum>
    <gatha1 line="71"><bold>Passantā rūpavibhavaṃ, suṇantā madhuraṃ giraṃ;</bold></gatha1>
    <gathalast line="72"><bold>Caranti <alternatives line="3" extra="" separator="false"><alternative source-abbr="vri" source="vipassana research institut">sādhū</alternative><alternative source-abbr="sī-chandhānurakkhaṇatthaṃ" source="sī-chandhānurakkhaṇatthaṃ">sādhu</alternative></alternatives></bold><bold>sambuddha, kāle keḷiparammukhā.</bold></gathalast>
    <hangnum line="73" number="137"></hangnum>
    <gatha1 line="74"> Alaṅkāravihīnā’pi, sataṃ sammukhate’disī;</gatha1>
    <gathalast line="75">Ārohati visesena, ramaṇīyā ta’dujjalā.</gathalast>
    <hangnum line="76" number="138"></hangnum>
    <gatha1 line="77"><bold>Romañca</bold><pageBreak edition="M" number="0.0168" /><bold>piñcha racanā, sādhu vādāhitaddhanī;</bold></gatha1>
    <gathalast line="78"><bold>Laḷanti’me munimeghu, mmadā sādhu sikhāvalā.</bold></gathalast>
    <hangnum line="79" number="139"></hangnum>
    <gatha1 line="80"> Sukhumālatta matthe’va, padatthavisayampi ca;</gatha1>
    <gathalast line="81">Yathā matādisaddesu, <bold>kittisesā</bold>dikittanaṃ.</gathalast>
    <hangnum line="82" number="140"></hangnum>
    <gatha1 line="83"> Siliṭṭha pada saṃsagga, ramaṇīya guṇā’layo;</gatha1>
    <gathalast line="84">Sabandhagāravo so’yaṃ, <bold>sileso</bold> nāma taṃ yathā.</gathalast>
    <hangnum line="85" number="141"></hangnum>
    <gatha1 line="86"><bold>Bāli’nduvibbhama’cchedi, nakharā’vali kantibhi;</bold></gatha1>
    <gathalast line="87"><bold>Sā munindapada’mbhoja, kanti vo valitā’vataṃ.</bold></gathalast>
    <hangnum line="88" number="142"></hangnum>
    <gatha1 line="89"> Ukkaṃsavanto yokoci, guṇo yadi patīyate;</gatha1>
    <gathalast line="90"><bold>Udāro’</bold>yaṃ bhave tena, sanāthā bandhapaddhati.</gathalast>
    <hangnum line="91" number="143"></hangnum>
    <gatha1 line="92"><bold>Pādambhoja rajo litta, gattā ye tava gotama;</bold></gatha1>
    <gathalast line="93"><bold>Aho! Te jantavo yanti, sabbathā nirajattanaṃ.</bold></gathalast>
    <hangnum line="94" number="144"></hangnum>
    <gatha1 line="95"> Evaṃ jinā’nubhāvassa, samukkaṃso’tra dissati;</gatha1>
    <gathalast line="96">Paññavā vidhinā’nena, cintaye para mīdisaṃ.</gathalast>
    <hangnum line="97" number="145"></hangnum>
    <gatha1 line="98"><bold>Udāro</bold> sopi viññeyyo, yaṃ pasattha visesanaṃ;</gatha1>
    <gathalast line="99">Yathā <bold>kīḷāsaro līlā, hāso hemaṅgadā’</bold>dayo.</gathalast>
    <hangnum line="100" number="146"></hangnum>
    <gatha1 line="101"> Lokiya’tthā’na’tikkantā, kantā sabbajanānapi;</gatha1>
    <gathalast line="102"><bold>Kanti</bold> nāmā’tivuttassa, vuttā sā parihārato.</gathalast>
    <centered line="103">Yathā <bold>muninda</bold> iccādi.</centered>
    <hangnum line="104" number="147"></hangnum>
    <gatha1 line="105"><bold>Atthabyattā’</bold>bhidheyyassā,</gatha1>
    <gatha2 line="106">Neyyatā saddato’tthato;</gatha2>
    <gatha3 line="107">Sā’yaṃ tadubhayā neyya, parihāre padassitā;</gatha3>
    <gathalast line="108">Yathā <bold>marīciccādi</bold> ca, <bold>manonurañjano</bold>ccādi.</gathalast>
    <centered line="109">Puna atthena yathā</centered>
    <hangnum line="110" number="148"></hangnum>
    <gatha1 line="111"><bold>Sabhāvā’malatā dhīra, mudhā pādanakhesu te;</bold></gatha1>
    <gathalast line="112"><bold>Yato te’vanatā’nanta, moḷicchāyā jahanti no.</bold></gathalast>
    <hangnum line="113" number="149"></hangnum>
    <gatha1 line="114"> ‘Bandhasāro’ti maññanti, yaṃ samaggāpi viññuno;</gatha1>
    <gathalast line="115">Dassanā’vasaraṃ patto, <bold>samādhi</bold> nāma’yaṃ guṇo.</gathalast>
    <hangnum line="116" number="150"></hangnum>
    <gatha1 line="117"> Aññadhammo tato’ññattha, lokasīmā’nurodhato;</gatha1>
    <gathalast line="118">Sammā ādhīyate’cce’so, <bold>‘samādhī’</bold>ti niruccati.</gathalast>
    <title line="119">Samādhi uddesa</title>
    <hangnum line="120" number="151"></hangnum>
    <gatha1 line="121"> Apāṇe <pageBreak edition="M" number="0.0169" /> pāṇīnaṃ dhammo, sammā ādhīyate kvaci,;</gatha1>
    <gathalast line="122">Nirūpe rūpayuttassa, nirase sarasassa, ca.</gathalast>
    <hangnum line="123" number="152"></hangnum>
    <gatha1 line="124"> Adrave dravayuttassa, akattaripi kattutā,;</gatha1>
    <gathalast line="125">Kaṭhinassā’sarīre,pi, rūpaṃ tesaṃ kamā siyā.</gathalast>
    <title line="126">Samādhiniddesa</title>
    <title line="127">Apāṇe pāṇīnaṃ dhammo</title>
    <hangnum line="128" number="153"></hangnum>
    <gatha1 line="129"> Uṇṇā puṇṇi’ndunā nātha! Divāpi saha <bold>saṅgamā;</bold></gatha1>
    <gathalast line="130"><bold>Viniddā sampamodanti,</bold> maññe kumudinī tava.</gathalast>
    <title line="131">Nirupe rūpayuttassa</title>
    <hangnum line="132" number="154"></hangnum>
    <gatha1 line="133"><bold>Dayārasesu</bold> mujjantā, janā’<bold>matarasesvi’</bold>va;</gatha1>
    <gathalast line="134">Sukhitā hatadosā te, nātha! Pāda’mbujā’natā.</gathalast>
    <title line="135">Nirase sarasassa</title>
    <hangnum line="136" number="155"></hangnum>
    <gatha1 line="137"><bold>Madhure</bold>pi <bold>guṇe</bold> dhīra, na’ppasīdanti ye tava;</gatha1>
    <gathalast line="138">Kīdisī manasovutti, tesaṃ <bold>khāraguṇāna</bold> bho’.</gathalast>
    <title line="139">Adrave dravayuttassa</title>
    <hangnum line="140" number="156"></hangnum>
    <gatha1 line="141"> Sabbatthasiddha! <bold>Cūḷaka, puṭapeyyā mahāguṇā;</bold></gatha1>
    <gathalast line="142">Disā samantā dhāvanti, kundasobhā sa lakkhaṇā.</gathalast>
    <title line="143">Akattaripi kattutā</title>
    <hangnum line="144" number="157"></hangnum>
    <gatha1 line="145"><bold>Mārā’ribala</bold>vissaṭṭhā, kuṇṭhā <bold>nānāvidhā’yudhā;</bold></gatha1>
    <gathalast line="146"><bold>Lajjamānā’</bold>ññavesena, jina! <bold>Pādā’natā</bold> tava.</gathalast>
    <title line="147">Kaṭhinassā sarīre</title>
    <hangnum line="148" number="158"></hangnum>
    <gatha1 line="149"> Munindabhāṇumā kālo,</gatha1>
    <gatha2 line="150">Dito <bold>bodho’dayā’cale;</bold></gatha2>
    <gathalast line="151">Saddhammaraṃsinā bhāti, bhinda mandatamaṃ paraṃ.</gathalast>
    <hangnum line="152" number="159"></hangnum>
    <gatha1 line="153"><bold>Vamanu’ggiranādye’</bold>taṃ, guṇavutya’pariccutaṃ;</gatha1>
    <gathalast line="154">Atisundara maññaṃ tu, kāmaṃ vindati <bold>gāmmataṃ.</bold></gathalast>
    <hangnum line="155" number="160"></hangnum>
    <gatha1 line="156"> Kantīnaṃ <bold>vamanabyājā,</bold> munipādanakhā’valī;</gatha1>
    <gathalast line="157">Candakantī pivantī’va, nippabhaṃ taṃ karontiyo.</gathalast>
    <hangnum line="158" number="161"></hangnum>
    <gatha1 line="159"> Acittakattukaṃ <pageBreak edition="M" number="0.0170" /> <alternatives line="11" extra="" separator="false"><alternative source-abbr="vri" source="vipassana research institut">rucya</alternative><alternative source-abbr="sī." source="sri lanka">rucca</alternative></alternatives> , miccevaṃ guṇakammataṃ;</gatha1>
    <gathalast line="160">Sacittakattukaṃ pe’taṃ, guṇakammaṃ yadu’ttamaṃ.</gathalast>
    <hangnum line="161" number="162"></hangnum>
    <gatha1 line="162"><bold>Uggiranto’</bold>va <bold>sasneha, rasaṃ</bold> jinavaro jane;</gatha1>
    <gathalast line="163">Bhāsanto madhuraṃ dhammaṃ, kaṃ na sappīṇaye janaṃ.</gathalast>
    <hangnum line="164" number="163"></hangnum>
    <gatha1 line="165"> Yo saddasatthakusalo kusalo nighaṇḍu,</gatha1>
    <gatha2 line="166">Chandoalaṅkatisu niccakatā’bhiyogo;</gatha2>
    <gatha3 line="167">So’yaṃ kavittavikalopi kavīsu saṅkhya,</gatha3>
    <gathalast line="168">Moggayha vindati hi kitti’ mamandarūpaṃ.</gathalast>
    <centered line="169">Iti saṅgharakkhitamahāsāmiviracite subodhālaṅkāre</centered>
    <centered line="170">Guṇāvabodho nāma</centered>
    <centered line="171">Tatiyo paricchedo.</centered>
  </content>
</document>