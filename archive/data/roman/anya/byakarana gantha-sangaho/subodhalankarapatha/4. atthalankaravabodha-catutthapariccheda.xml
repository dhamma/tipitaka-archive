<?xml version="1.0"?>
<document>
<metadata>
<normativeSource>http://tipitaka.org/romn/cscd/e0811n.nrf3.xml</normativeSource>
<archivePath>roman/anya/byakarana gantha-sangaho/subodhalankarapatha/4. atthalankaravabodha-catutthapariccheda.xml</archivePath>
<title>4. Atthālaṅkārāvabodha-catutthapariccheda - Subodhālaṅkārapāṭha - Byākaraṇa gantha-saṅgaho - Anya</title>
</metadata>
<body>
<chapter line="1">4. Atthālaṅkārāvabodha-catutthapariccheda</chapter>
<hangnum line="2" number="164"></hangnum>
<gatha1 line="3">Atthālaṅkārasahitā, saguṇā bandhapaddhati;</gatha1>
<gathalast line="4">Accantakantā <alternatives><alternative lang="vri">kantā</alternative><alternative lang="ka.">yato accantakantā</alternative></alternatives> 
Note { id=0, line='3', referenceLine='4', original='yato accantakantā (ka.)', type='auto', previous='Accantakantā kantā '
	Alternative{lang='vri', text='kantā'}
	Alternative{lang='ka.', text='yato accantakantā'}}
va vuccante te tato’dhunā.</gathalast>
<hangnum line="5" number="165"></hangnum>
<gatha1 line="6"><bold>Sabhāva, vaṅkavuttīnaṃ,</bold>bhedā <bold>dvidhā</bold>alaṃkriyā;</gatha1>
<gathalast line="7">Paṭhamā tattha vatthūnaṃ, nānāvatthā’vibhāvinī.</gathalast>
<centered line="8">Yathā</centered>
<hangnum line="9" number="166"></hangnum>
<gatha1 line="10"><bold>Līlā vikanti subhago, disā thira vilokano;</bold></gatha1>
<gathalast line="11"><bold>Bodhisattaṅkuro bhāsaṃ, viroci vāca māsabhiṃ.</bold></gathalast>
<hangnum line="12" number="167"></hangnum>
<gatha1 line="13">Vutti vatthusabhāvassa, yā’ññathā sā’<bold>parā</bold>bhave;</gatha1>
<gathalast line="14">Tassā’nantavikappattā, hoti bījo’padassanaṃ.</gathalast>
<title line="15">Vaṅkavutti atthālaṅkāra</title>
<title line="16">Uddesa</title>
<hangnum line="17" number="168"></hangnum>
<gatha1 line="18">Tatthā’tisaya, upamā, rūpakā, vutti, dīpakaṃ,;</gatha1>
<gathalast line="19">Akkhepo, tthantaranyāso, byatireko, vibhāvanā.</gathalast>
<hangnum line="20" number="169"></hangnum>
<gatha1 line="21">Hetu <pageBreak edition="M" number="0.0171" />, kkamo, piyataraṃ, samāsa, parikappanā;</gatha1>
<gathalast line="22">Samāhitaṃ, pariyāya, vutti, byājopavaṇṇanaṃ.</gathalast>
<hangnum line="23" number="170"></hangnum>
<gatha1 line="24">Visesa, ruḷhāhaṅkārā, sileso, tulyayogitā;</gatha1>
<gathalast line="25">Nidassanaṃ, mahantattaṃ, vañcanā, ppakatatthuti,.</gathalast>
<hangnum line="26" number="171"></hangnum>
<gatha1 line="27">Ekāvali, aññamaññaṃ, sahavutti, virodhitā;</gatha1>
<gathalast line="28">Parivutti, bbhamo, bhāvo, missa, māsī, rasī, iti.</gathalast>
<hangnum line="29" number="172"></hangnum>
<gatha1 line="30">Ete bhedā samuddiṭṭhā, <bold>bhāvo jīvita</bold>muccate;</gatha1>
<gathalast line="31">Vaṅkavuttīsu posesi, <bold>sileso</bold>tu <bold>siriṃ</bold>paraṃ.</gathalast>
<title line="32">Niddesa</title>
<hangnum line="33" number="173"></hangnum>
<gatha1 line="34">Pakāsakā visesassa, siyā’<bold>tisayavutti</bold>yā;</gatha1>
<gathalast line="35">Lokā’tikkantavisayā, lokiyā,ti ca sā <bold>dvidhā.</bold></gathalast>
<hangnum line="36" number="174"></hangnum>
<gatha1 line="37"><bold>Lokiyātisayasse’</bold>te,</gatha1>
<gatha2 line="38">Bhedā ye jātiādayo;</gatha2>
<gathalast line="39">Paṭipādīyate tva’jja, <bold>lokātikkantagocarā.</bold></gathalast>
<hangnum line="40" number="175"></hangnum>
<gatha1 line="41"><bold>Pivanti dehakantī ye, nettañjalipuṭena te;</bold></gatha1>
<gathalast line="42"><bold>Nā’laṃ hantuṃ jine’saṃ tvaṃ, taṇhaṃ taṇhāharopi kiṃ</bold>?</gathalast>
<hangnum line="43" number="176"></hangnum>
<gatha1 line="44">Upamāno’pameyyānaṃ, sadhammattaṃ siyo’<bold>pamā;</bold></gatha1>
<gathalast line="45">Sadda, tthagammā, vākyattha, visayā,ti ca sā <bold>bhidhā.</bold></gathalast>
<hangnum line="46" number="177"></hangnum>
<gatha1 line="47">Samāsa, paccaye, vā’dī, <bold>saddā</bold>tesaṃ vasā <bold>tidhā;</bold></gatha1>
<gathalast line="48">Saddagammā samāsena, <bold>munindo candimā’nano.</bold></gathalast>
<hangnum line="49" number="178"></hangnum>
<gatha1 line="50">Āyādī <bold>paccayā</bold>tehi, <bold>vadanaṃ paṅkajāyate;</bold></gatha1>
<gathalast line="51"><bold>Munindanayana dvandaṃ, nīluppaladalīyati.</bold></gathalast>
<hangnum line="52" number="179"></hangnum>
<gatha1 line="53"><bold>Ivādī</bold>iva, vā, tulya, samāna, nibha, sannibhā;</gatha1>
<gathalast line="54">Yathā, saṅkāsa, tulita, ppakāsa, patirūpakā.</gathalast>
<hangnum line="55" number="180"></hangnum>
<gatha1 line="56">Sarī, sarikkha, saṃvādī, virodhi, sadisā, viya;</gatha1>
<gathalast line="57">Paṭipakkha, paccanīkā, sapakkho, pamito, pamā.</gathalast>
<hangnum line="58" number="181"></hangnum>
<gatha1 line="59">Paṭibimba, paṭicchanna, sarūpa, sama, samitā;</gatha1>
<gathalast line="60">Savaṇṇā, bhā, paṭinidhi, sadhammā, di salakkhaṇā.</gathalast>
<hangnum line="61" number="182"></hangnum>
<gatha1 line="62">Jayatya <pageBreak edition="M" number="0.0172" />, kkosati, hasati, patigajjati, dūbhati;</gatha1>
<gathalast line="63">Usūyatya, vajānāti, nindati, ssati, rundhati.</gathalast>
<hangnum line="64" number="183"></hangnum>
<gatha1 line="65">Tassa coreti sobhaggaṃ, tassa kantiṃ vilumpati;</gatha1>
<gathalast line="66">Tena saddhiṃ vivadati, tulyaṃ tenā’dhirohati.</gathalast>
<hangnum line="67" number="184"></hangnum>
<gatha1 line="68">Kacchaṃ vigāhate, tassa, ta manvetya, nubandhati;</gatha1>
<gathalast line="69">Taṃsīlaṃ, taṃnisedheti, tassa cā’nukaroti, me.</gathalast>
<hangnum line="70" number="185"></hangnum>
<gatha1 line="71">Upamāno’pameyyānaṃ, sadhammattaṃ vibhāvibhi;</gatha1>
<gathalast line="72">Imehi upamābhedā, keci niyyanti sampati.</gathalast>
<hangnum line="73" number="186"></hangnum>
<gatha1 line="74"><bold>Vikāsipadumaṃ’vā’ti, sundaraṃ sugatā’nanaṃ;</bold></gatha1>
<gathalast line="75">Iti <bold>dhammopamā</bold>nāma, tulyadhammanidassanā.</gathalast>
<hangnum line="76" number="187"></hangnum>
<gatha1 line="77"><bold>Dhammahīnā</bold>‘‘mukha’mbhoja, sadisaṃ munino’’iti;</gatha1>
<gathalast line="78"><bold>Viparīto’pamā</bold>‘‘tulya, mānanena’mbujaṃ tava’’.</gathalast>
<hangnum line="79" number="188"></hangnum>
<gatha1 line="80"><bold>Tavā’nana’miva’mbhojaṃ, ambhoja’miva te mukhaṃ;</bold></gatha1>
<gathalast line="81"><bold>Aññamaññopamā</bold>sā’yaṃ, aññamaññopamānato.</gathalast>
<hangnum line="82" number="189"></hangnum>
<gatha1 line="83">‘‘Yadi kiñci bhave’mbhojaṃ, locana’bbhamuvibbhamaṃ;</gatha1>
<gathalast line="84">Dhāretuṃ mukhasobhaṃ taṃ, tave’’ti <bold>abbhutopamā.</bold></gathalast>
<hangnum line="85" number="190"></hangnum>
<gatha1 line="86">‘‘Sugandhi sobhā sambandhī, sisiraṃ’su virodhi ca;</gatha1>
<gathalast line="87">Mukhaṃ tava’mbujaṃve’ti’’, sā <bold>silesopamā</bold>matā.</gathalast>
<hangnum line="88" number="191"></hangnum>
<gatha1 line="89">Sarūpasaddavāccattā, sā <bold>santānopamā</bold>yathā;</gatha1>
<gathalast line="90"><bold>Bālā’vu’yyānamālā’yaṃ, sā’lakā’nanasobhinī.</bold></gathalast>
<hangnum line="91" number="192"></hangnum>
<gatha1 line="92"><bold>Khayī cando, bahurajaṃ, padumaṃ, tehi te mukhaṃ;</bold></gatha1>
<gathalast line="93"><bold>Samānampi samukkaṃsi,</bold>tya’yaṃ <bold>nindopamā</bold>matā.</gathalast>
<hangnum line="94" number="193"></hangnum>
<gatha1 line="95"><bold>Asamattho mukheni’ndu, jina! Te paṭigajjituṃ;</bold></gatha1>
<gathalast line="96"><bold>Jaḷo kalaṅkī’</bold>ti ayaṃ, <bold>paṭisedhopamā</bold>siyā.</gathalast>
<hangnum line="97" number="194"></hangnum>
<gatha1 line="98">‘‘Kacchaṃ candāravindānaṃ, atikkamma mukhaṃ tava;</gatha1>
<gathalast line="99">Attanā’va samaṃ jāta’’, mitya’<bold>sādhāraṇopamā.</bold></gathalast>
<hangnum line="100" number="195"></hangnum>
<gatha1 line="101">‘‘Sabba’mbhoja’ppabhāsāro, rāsibhūto’va katthaci;</gatha1>
<gathalast line="102">Tavā’nanaṃ vibhātī’’ti, hotā’<bold>bhūtopamā</bold>ayaṃ.</gathalast>
<hangnum line="103" number="196"></hangnum>
<gatha1 line="104">Patīyate’<bold>tthagammā</bold>tu, saddasāmatthiyā kvaci;</gatha1>
<gathalast line="105">Samāsa, ppaccaye, vādi, saddayogaṃ vinā api.</gathalast>
<hangnum line="106" number="197"></hangnum>
<gatha1 line="107"><bold>Bhiṅgāne’māni</bold><pageBreak edition="M" number="0.0173" /><bold>cakkhūni, nā’mbujaṃ mukha’mevi’daṃ;</bold></gatha1>
<gathalast line="108">Subyattasadisattena, sā <bold>sarūpopamā</bold>matā.</gathalast>
<hangnum line="109" number="198"></hangnum>
<gatha1 line="110">‘‘Maye’va mukhasobhā’sse, tyala’mindu! Vikatthanā;</gatha1>
<gathalast line="111">Yato’mbujepi sā’tthīti’’, <bold>parikappopamā</bold>ayaṃ.</gathalast>
<hangnum line="112" number="199"></hangnum>
<gatha1 line="113">‘‘Kiṃ vā’mbuja’ntobhantāli, kiṃ lolanayanaṃ mukhaṃ;</gatha1>
<gathalast line="114">Mama dolāyate citta’’, micca’yaṃ <bold>saṃsayopamā.</bold></gathalast>
<hangnum line="115" number="200"></hangnum>
<gatha1 line="116">Kiñci vatthuṃ padassetvā, sadhammassā’bhidhānato;</gatha1>
<gathalast line="117">Sāmyappatītisabbhāvā, <bold>pativatthupamā</bold>yathā.</gathalast>
<hangnum line="118" number="201"></hangnum>
<gatha1 line="119"><bold>Janesu jāyamānesu, ne’kopi jinasādiso;</bold></gatha1>
<gathalast line="120"><bold>Dutiyo nanu natthe’va, pārijātassa pādapo.</bold></gathalast>
<hangnum line="121" number="202"></hangnum>
<gatha1 line="122">Vākyatthene’va vākyattho, yadi kocū’pamīyate;</gatha1>
<gathalast line="123">Ivayuttā, viyuttattā, sā <bold>vākyatthopamā dvidhā.</bold></gathalast>
<title line="124">Ivayuttā</title>
<hangnum line="125" number="203"></hangnum>
<gatha1 line="126"><bold>Jino saṃklesatattānaṃ, āvibhūto janāna’yaṃ;</bold></gatha1>
<gathalast line="127"><bold>Ghammasantāpatattānaṃ, ghammakāle’mbudo viya.</bold></gathalast>
<title line="128">Ivaviyuttā</title>
<hangnum line="129" number="204"></hangnum>
<gatha1 line="130"><bold>Munindānana mābhāti, vilāsekamanoharaṃ;</bold></gatha1>
<gathalast line="131"><bold>Uddhaṃ samuggatassā’pi, kiṃ te canda vijambhanā.</bold></gathalast>
<hangnum line="132" number="205"></hangnum>
<gatha1 line="133">Samubbejeti dhīmantaṃ, bhinnaliṅgādikaṃ tu yaṃ;</gatha1>
<gathalast line="134">Upamādūsanāyā’la, metaṃ katthaci taṃ yathā.</gathalast>
<hangnum line="135" number="206"></hangnum>
<gatha1 line="136">Haṃsī’vā’yaṃ sasī <bold>bhinna, liṅgā,</bold>kāsaṃ sarāni’va;</gatha1>
<gathalast line="137"><bold>Vijāti vacanā, hīnā,</bold>sā’va bhatto bhaṭo’dhipe.</gathalast>
<hangnum line="138" number="207"></hangnum>
<gatha1 line="139">‘‘Khajjoto bhāṇumālī’va, vibhāti’’tya<bold>dhikopamā;</bold></gatha1>
<gathalast line="140"><bold>Aphuṭṭhatthā</bold>‘‘balambodhi, sāgaro viya saṃkhubhi.’’</gathalast>
<hangnum line="141" number="208"></hangnum>
<gatha1 line="142">‘‘Cande kalaṅko bhiṅgo’ve’, tyu’<bold>pamāpekkhinī</bold>ayaṃ;</gatha1>
<gathalast line="143"><bold>Khaṇḍitā</bold>keravā’kāro, sakalaṅko nisākaro.</gathalast>
<hangnum line="144" number="209"></hangnum>
<gatha1 line="145">Iccevamādirūpesu, bhavanti vigatā’darā;</gatha1>
<gathalast line="146">Karonti cā’daraṃ dhīrā, payoge kvaci de’va tu.</gathalast>
<hangnum line="147" number="210"></hangnum>
<gatha1 line="148"><bold>Itthīyaṃ’vā’jano yāti, vadatye’sā pumā viya;</bold></gatha1>
<gathalast line="149"><bold>Piyo pāṇā ivā’yaṃ me, vijjā dhana’miva’ccitā.</bold></gathalast>
<hangnum line="150" number="211"></hangnum>
<gatha1 line="151"><bold>Bhavaṃ</bold><pageBreak edition="M" number="0.0174" /><bold>viya mahīpāla, devarājā virocate;</bold></gatha1>
<gathalast line="152"><bold>Ala’maṃsumato kacchaṃ, tejasā rohituṃ ayaṃ.</bold></gathalast>
<hangnum line="153" number="212"></hangnum>
<gatha1 line="154">Upamāno’pameyyānaṃ, abhedassa nirūpanā;</gatha1>
<gathalast line="155">Upamā’va tirobhūta, bhedā <bold>rūpaka</bold>muccate.</gathalast>
<hangnum line="156" number="213"></hangnum>
<gatha1 line="157"><bold>Asesa vatthu visayaṃ, ekadesa <alternatives><alternative lang="vri">vivutti</alternative><alternative lang="ṭīkā">vivatti</alternative></alternatives></bold>
Note { id=1, line='12', referenceLine='157', original='vivatti (ṭīkā)', type='auto', previous='Asesa vatthu visayaṃ, ekadesa vivutti'
	Alternative{lang='vri', text='vivutti'}
	Alternative{lang='ṭīkā', text='vivatti'}}
, ca;</gatha1>
<gathalast line="158">Taṃ <bold>dvidhā</bold>puna paccekaṃ, samāsādivasā <bold>tidhā.</bold></gathalast>
<title line="159">Asesavatthuvisayasamāsa</title>
<hangnum line="160" number="214"></hangnum>
<gatha1 line="161">Aṅgulidala saṃsobhiṃ, nakhadīdhiti kesaraṃ;</gatha1>
<gathalast line="162">Sirasā na pilandhanti, ke muninda pada’mbujaṃ.</gathalast>
<title line="163">Asesavatthuvisayaasamāsa</title>
<hangnum line="164" number="215"></hangnum>
<gatha1 line="165">Ratanāni guṇā bhūrī, karuṇā sītalaṃ jalaṃ;</gatha1>
<gathalast line="166">Gambhīratta magādhattaṃ, paccakkho’yaṃ jino’mbudhi.</gathalast>
<title line="167">Asesavatthuvisayamissaka</title>
<hangnum line="168" number="216"></hangnum>
<gatha1 line="169">Candikā mandahāsā te, muninda! Vadani’nduno;</gatha1>
<gathalast line="170">Pabodhayatya’yaṃ sādhu, mano kumuda kānanaṃ.</gathalast>
<hangnum line="171" number="217"></hangnum>
<gatha1 line="172"><bold>Asesavatthuvisaye,</bold>pabhedo rūpake ayaṃ;</gatha1>
<gathalast line="173"><bold>Ekadesavivuttimhi,</bold>bhedo dāni pavuccati.</gathalast>
<title line="174">Ekadesavivuttisamāsa</title>
<hangnum line="175" number="218"></hangnum>
<gatha1 line="176">Vilāsa hāsa kusumaṃ, rucirā’dhara pallavaṃ;</gatha1>
<gathalast line="177">Sukhaṃ ke vā na vindanti, passantā munino mukhaṃ.</gathalast>
<title line="178">Ekadesavivuttiasamāsa</title>
<hangnum line="179" number="219"></hangnum>
<gatha1 line="180">Pādadvandaṃ munindassa, dadātu vijayaṃ tava;</gatha1>
<gathalast line="181">Nakharaṃsī paraṃ kantā, yassa pāpajayaddhajā.</gathalast>
<title line="182">Ekadesavivuttimissaka</title>
<hangnum line="183" number="220"></hangnum>
<gatha1 line="184">Sunimmalakapolassa, muninda vadani’nduno;</gatha1>
<gathalast line="185">Sādhu’ppabuddha hadayaṃ, jātaṃ kerava kānanaṃ.</gathalast>
<hangnum line="186" number="221"></hangnum>
<gatha1 line="187"><pageBreak edition="M" number="0.0175" /><note>ṭīkāyaṃ uddhaṭaṃ yuttarūpakaṃ sitapupphujalaṃ lola, nettabhiṅga tavā’nanaṃ; kassa nāma mano dhīra, nākaḍḍhati manoharaṃ;</note>, <bold>yuttā, yuttādi</bold>bhedato;</gatha1>
<gathalast line="188">Visuṃ na tāni vuttāni, etthe’va’ntogadhāni’ti.</gathalast>
<hangnum line="189" number="222"></hangnum>
<gatha1 line="190">‘‘Candimā’kāsapaduma’’, miccetaṃ <bold>khaṇḍarūpakaṃ;</bold></gatha1>
<gathalast line="191">Duṭṭha, ‘‘mamboruhavanaṃ, nettāni’ccā’’di sundaraṃ.</gathalast>
<hangnum line="192" number="223"></hangnum>
<gatha1 line="193">Pariyanto vikappānaṃ, rūpakasso’pamāya ca;</gatha1>
<gathalast line="194">Natthi yaṃ tena viññeyyaṃ, avutta manumānato.</gathalast>
<hangnum line="195" number="224"></hangnum>
<gatha1 line="196">Punappuna muccāraṇaṃ 
Note { id=3, line='24', referenceLine='196', original='punappunuccāraṇaṃ yaṃ (sī. ka.)', type='auto', previous=' Punappuna muccāraṇaṃ '
	Alternative{lang='vri', text='Punappuna muccāraṇaṃ'}
	Alternative{lang='sī. ka.', text='punappunuccāraṇaṃ yaṃ'}}
, yamatthassa, padassa ca;</gatha1>
<gathalast line="197">Ubhayesañca viññeyyā, sā’ya’<bold>māvutti</bold>nāmato.</gathalast>
<title line="198">Atthāvutti</title>
<hangnum line="199" number="225"></hangnum>
<gatha1 line="200">Mano <bold>harati</bold>sabbesaṃ, <bold>ādadāti</bold>disā dasa;</gatha1>
<gathalast line="201"><bold>Gaṇhāti</bold>nimmalattañca, yasorāsi jinassa’yaṃ.</gathalast>
<title line="202">Padāvutti</title>
<hangnum line="203" number="226"></hangnum>
<gatha1 line="204"><bold>Vibhāsenti</bold>disā sabbā, munino dehakantiyo;</gatha1>
<gathalast line="205"><bold>Vibhā senti</bold>ca sabbāpi, candādīnaṃ hatā viya.</gathalast>
<title line="206">Ubhayāvutti</title>
<hangnum line="207" number="227"></hangnum>
<gatha1 line="208">Jitvā <bold>viharati</bold>klesa, ripuṃ loke jino ayaṃ;</gatha1>
<gathalast line="209"><bold>Viharatya’</bold>rivaggo’yaṃ, rāsibhūto’va dujjane.</gathalast>
<hangnum line="210" number="228"></hangnum>
<gatha1 line="211">Ekattha vattamānampi, sabbavākyo’pakārakaṃ;</gatha1>
<gathalast line="212"><bold>Dīpakaṃ</bold>nāma taṃ cādi, majjha, ntavisayaṃ <bold>tidhā.</bold></gathalast>
<title line="213">Ādi dīpaka</title>
<hangnum line="214" number="229"></hangnum>
<gatha1 line="215"><bold>Akāsi</bold>buddho veneyya, bandhūna mamito’dayaṃ;</gatha1>
<gathalast line="216">Sabbapāpehi ca samaṃ, nekatitthiyamaddanaṃ.</gathalast>
<title line="217">Majjhe dīpaka</title>
<hangnum line="218" number="230"></hangnum>
<gatha1 line="219">Dassanaṃ munino sādhu, janānaṃ <bold>jāyate’</bold>mataṃ;</gatha1>
<gathalast line="220">Tada’ññesaṃ tu jantūnaṃ, visaṃ nicco’patāpanaṃ.</gathalast>
<title line="221">Antadīpaka</title>
<hangnum line="222" number="231"></hangnum>
<gatha1 line="223">Accanta <pageBreak edition="M" number="0.0176" />kanta lāvaṇya, candā’tapa manoharo;</gatha1>
<gathalast line="224">Jinā’nani’ndu indu ca, kassa nā’nandako <bold>bhave.</bold></gathalast>
<title line="225">Mālādīpaka</title>
<hangnum line="226" number="232"></hangnum>
<gatha1 line="227">Hotā’vippaṭisārāya, sīlaṃ, pāmojjahetu so;</gatha1>
<gathalast line="228">Taṃ pītihetu, sā cā’yaṃ, passaddhyā’di pasiddhiyā.</gathalast>
<hangnum line="229" number="233"></hangnum>
<gatha1 line="230">Iccā’didīpakattepi, pubbaṃ pubba mapekkhinī;</gatha1>
<gathalast line="231">Vākyamālā pavattāti, taṃ <bold>mālādīpakaṃ</bold>mataṃ.</gathalast>
<hangnum line="232" number="234"></hangnum>
<gatha1 line="233">Anene’va’ppakārena, sesāna mapi dīpake;</gatha1>
<gathalast line="234">Vikappānaṃ vidhātabbā, nugati suddhabuddhibhi.</gathalast>
<hangnum line="235" number="235"></hangnum>
<gatha1 line="236">Visesa vacani’cchāyaṃ, nisedhavacanaṃ tu yaṃ;</gatha1>
<gathalast line="237"><bold>Akkhepo</bold>nāma soyañca, <bold>tidhā</bold>kālappabhedato.</gathalast>
<hangnum line="238" number="236"></hangnum>
<gatha1 line="239">Ekākī’ nekasenaṃ taṃ, māraṃ sa vijayī jino;</gatha1>
<gathalast line="240">Kathaṃ ta mathavā tassa, pāramībala mīdisaṃ.</gathalast>
<centered line="241">Atītakkhepo.</centered>
<hangnum line="242" number="237"></hangnum>
<gatha1 line="243">Kiṃ citte’jāsamugghātaṃ, apatto’smīti khijjase;</gatha1>
<gathalast line="244">Paṇāmo nanu so ye’va, sakimpi sugate gato.</gathalast>
<centered line="245">Vattamānakkhepo.</centered>
<hangnum line="246" number="238"></hangnum>
<gatha1 line="247">Saccaṃ na te gamissanti, sivaṃ sujanagocaraṃ;</gatha1>
<gathalast line="248">Micchādiṭṭhi <alternatives><alternative lang="vri">parikkanta</alternative><alternative lang="ka.">parikanta</alternative></alternatives> 
Note { id=4, line='33', referenceLine='248', original='parikanta (ka.)', type='auto', previous='Micchādiṭṭhi parikkanta '
	Alternative{lang='vri', text='parikkanta'}
	Alternative{lang='ka.', text='parikanta'}}
, mānasā ye sudujjanā.</gathalast>
<centered line="249">Anāgatakkhepo.</centered>
<hangnum line="250" number="239"></hangnum>
<gatha1 line="251">Ñeyyo <bold>atthantaranyāso,</bold>yo, ññavākyatthasādhano;</gatha1>
<gathalast line="252"><bold>Sabbabyāpī visesaṭṭho,</bold>hivisiṭṭha’ssa bhedato.</gathalast>
<title line="253">Hi rahita sabbabyāpī</title>
<hangnum line="254" number="240"></hangnum>
<gatha1 line="255">Tepi lokahitā sattā, sūriyo candimā api;</gatha1>
<gathalast line="256">Atthaṃ passa gamissanti, niyamo kena laṅghyate.</gathalast>
<title line="257">Hi sahita sabbabyāpī</title>
<hangnum line="258" number="241"></hangnum>
<gatha1 line="259">Satthā devamanussānaṃ, vasī sopi munissaro;</gatha1>
<gathalast line="260">Gato’va nibbutiṃ sabbe, saṅkhārā na <bold>hi</bold>sassatā.</gathalast>
<title line="261">Hi rahita visesaṭṭha</title>
<hangnum line="262" number="242"></hangnum>
<gatha1 line="263">Jino <pageBreak edition="M" number="0.0177" /> saṃsārakantārā, janaṃ <alternatives><alternative lang="vri">pāpeti</alternative><alternative lang="ka.">pāpesi</alternative></alternatives> 
Note { id=5, line='42', referenceLine='263', original='pāpesi (ka.)', type='auto', previous=' saṃsārakantārā, janaṃ pāpeti '
	Alternative{lang='vri', text='pāpeti'}
	Alternative{lang='ka.', text='pāpesi'}}
nibbutiṃ;</gatha1>
<gathalast line="264">Nanu yuttā gati sā’yaṃ, vesārajja samaṅginaṃ.</gathalast>
<title line="265">Hi sahita visesaṭṭha</title>
<hangnum line="266" number="243"></hangnum>
<gatha1 line="267">Surattaṃ te’dharaphuṭaṃ, jina! Rañjeti mānasaṃ;</gatha1>
<gathalast line="268">Sayaṃ rāgaparītā hi, pare rañjenti saṅgate.</gathalast>
<hangnum line="269" number="244"></hangnum>
<gatha1 line="270">Vācce gamme tha vatthūnaṃ, sadisatte pabhedanaṃ;</gatha1>
<gathalast line="271"><bold>Byatireko’</bold>ya’mapye’ko, bhayabhedā <bold>catubbidho.</bold></gathalast>
<title line="272">Vāccaekabyatireka</title>
<hangnum line="273" number="245"></hangnum>
<gatha1 line="274">Gambhīratta mahattādi, guṇā jaladhinā jina!;</gatha1>
<gathalast line="275">Tulyo tva masi bhedo tu, sarīrene’disena te.</gathalast>
<title line="276">Vācca ubhayabyatireka</title>
<hangnum line="277" number="246"></hangnum>
<gatha1 line="278">Mahāsattā’tigambhīrā, sāgaro sugatopi ca;</gatha1>
<gathalast line="279">Sāgaro’ñjanasaṅkāso, jino cāmīkarajjuti.</gathalast>
<title line="280">Gamma ekabyatireka</title>
<hangnum line="281" number="247"></hangnum>
<gatha1 line="282">Na santāpāpahaṃ nevi, cchitadaṃ migalocanaṃ;</gatha1>
<gathalast line="283">Muninda! Nayanadvandaṃ, tava tagguṇa bhūsitaṃ.</gathalast>
<title line="284">Gammaubhayabyatireka</title>
<hangnum line="285" number="248"></hangnum>
<gatha1 line="286">Munindānana mambhoja, mesaṃ nānatta mīdisaṃ;</gatha1>
<gathalast line="287">Suvuttā’matasandāyī, vadanaṃ ne’disa’mbujaṃ.</gathalast>
<hangnum line="288" number="249"></hangnum>
<gatha1 line="289">Pasiddhaṃ kāraṇaṃ yattha, nivattetvā’ ñākāraṇaṃ;</gatha1>
<gathalast line="290">Sābhāvikatta mathavā, vibhābyaṃ sā <bold>vibhāvanā.</bold></gathalast>
<title line="291">Kāraṇantaravibhāvanā</title>
<hangnum line="292" number="250"></hangnum>
<gatha1 line="293"><bold>Anañjitā’sitaṃ nettaṃ, adharo rañjitā’ruṇo;</bold></gatha1>
<gathalast line="294"><bold>Samānatā bhamu cā’yaṃ, jinā’nāvañcitā tava.</bold></gathalast>
<title line="295">Sābhāvika vibhāvanā</title>
<hangnum line="296" number="251"></hangnum>
<gatha1 line="297">Na hoti khalu dujjanya, mapi dujjanasaṅgame;</gatha1>
<gathalast line="298">Sabhāvanimmalatare, sādhujantūna cetasi.</gathalast>
<hangnum line="299" number="252"></hangnum>
<gatha1 line="300">Janako <pageBreak edition="M" number="0.0178" />, ñāpako ceti, duvidhā <bold>hetavo</bold>siyuṃ;</gatha1>
<gathalast line="301">Paṭisaṅkharaṇaṃ tesaṃ, alaṅkāratāyo’ditaṃ.</gathalast>
<hangnum line="302" number="253"></hangnum>
<gatha1 line="303">Bhāvā’bhāva kiccavasā, cittahetuvasāpi ca;</gatha1>
<gathalast line="304">Bhedā’nantā idaṃ tesaṃ, mukhamatta nidassanaṃ.</gathalast>
<hangnum line="305" number="254"></hangnum>
<gatha1 line="306">Paramatthapakāse’ka, rasā sabbamanoharā;</gatha1>
<gathalast line="307">Munino desanā’yaṃ me, kāmaṃ toseti mānasaṃ.</gathalast>
<centered line="308">Bhāvakicco kārakahetu.</centered>
<hangnum line="309" number="255"></hangnum>
<gatha1 line="310">Dhīrehi saha saṃvāsā, saddhammassā’bhiyogato;</gatha1>
<gathalast line="311">Niggaheni’ndriyānañca, dukkhassu’pasamo siyā.</gathalast>
<centered line="312">Abhāvakicco kārakahetu.</centered>
<hangnum line="313" number="256"></hangnum>
<gatha1 line="314">Muninda’canda saṃvādi, kantabhāvo’pasobhinā;</gatha1>
<gathalast line="315">Mukhene’va subodhaṃ te, manaṃ pāpā’bhinissaṭaṃ.</gathalast>
<centered line="316">Bhāvakicco ñāpakahetu.</centered>
<hangnum line="317" number="257"></hangnum>
<gatha1 line="318">Sādhuhatthā’ravindāni, saṅkocayati te kathaṃ;</gatha1>
<gathalast line="319">Muninda! Caraṇadvanda, rāgabālā’tapo phusaṃ?</gathalast>
<centered line="320">Ayuttakārī cittahetu.</centered>
<hangnum line="321" number="258"></hangnum>
<gatha1 line="322">Saṅkocayanti jantūnaṃ, pāṇipaṅkeruhāni’ha;</gatha1>
<gathalast line="323">Muninda! Caraṇadvanda, nakha candāna’ maṃsavo.</gathalast>
<centered line="324">Yuttakārī cittahetu.</centered>
<hangnum line="325" number="259"></hangnum>
<gatha1 line="326">Uddiṭṭhānaṃ padatthānaṃ, anuddeso yathākkamaṃ;</gatha1>
<gathalast line="327"><bold>‘Saṅkhyāna’</bold>miti niddiṭṭhaṃ, <bold>yathāsaṅkhyaṃ kamo</bold>pi ca.</gathalast>
<hangnum line="328" number="260"></hangnum>
<gatha1 line="329"><bold>Ālāpa hāsa līḷāhi, muninda! Vijayā tava;</bold></gatha1>
<gathalast line="330"><bold>Kokilā kumudāni co, pasevante vanaṃ jalaṃ.</bold></gathalast>
<hangnum line="331" number="261"></hangnum>
<gatha1 line="332">Siyā <bold>piyataraṃ</bold>nāma, attharūpassa kassaci;</gatha1>
<gathalast line="333">Piyassā’tisayene’taṃ, yaṃ hoti paṭipādanaṃ.</gathalast>
<hangnum line="334" number="262"></hangnum>
<gatha1 line="335"><bold>Pītiyā me samuppannā, santa! Sandassanā tava;</bold></gatha1>
<gathalast line="336"><bold>Kālenā’yaṃ bhave pīti, tave’va puna dassanā.</bold></gathalast>
<hangnum line="337" number="263"></hangnum>
<gatha1 line="338">Vaṇṇiteno’pamānena, vutyā’dhippeta vatthuno;</gatha1>
<gathalast line="339"><bold>Samāsavutti</bold>nāmā’yaṃ, attha saṅkhepa rūpato.</gathalast>
<hangnum line="340" number="264"></hangnum>
<gatha1 line="341">Sā’yaṃ <pageBreak edition="M" number="0.0179" />visesyamattena, <bold>bhinnā’bhinnavisesanā;</bold></gatha1>
<gathalast line="342">Atthe’va aparā pya’tthi, <bold>bhinnā’bhinnavisesanā.</bold></gathalast>
<title line="343">Abhinnavisesana</title>
<hangnum line="344" number="265"></hangnum>
<gatha1 line="345">Visuddhā’matasandāyī, pasattharatanā’layo;</gatha1>
<gathalast line="346">Gambhīro cā’ya’ mambodhi, puññenā’pādito mayā.</gathalast>
<title line="347">Bhinnābhinnavisesana</title>
<hangnum line="348" number="266"></hangnum>
<gatha1 line="349">Icchita’tthapado sāro, phalapuppho’pasobhito;</gatha1>
<gathalast line="350">Sacchāyo’ya’mapubbova kapparukkho samuṭṭhito.</gathalast>
<hangnum line="351" number="267"></hangnum>
<gatha1 line="352">Sāgarattena saddhammo, rukkhatteno’dito jino;</gatha1>
<gathalast line="353">Sabbe sādhāraṇā dhammā, pubbatrā’ññatra tu’ttayaṃ.</gathalast>
<hangnum line="354" number="268"></hangnum>
<gatha1 line="355">Vatthuno’ññappakārena, ṭhitā vutti tada’ññathā;</gatha1>
<gathalast line="356">Parikappīyate yattha, sā hoti <bold>parikappanā.</bold></gathalast>
<hangnum line="357" number="269"></hangnum>
<gatha1 line="358">Upamā’bbhantarattena, kiriyādivasena ca;</gatha1>
<gathalast line="359">Kameno’dāharissāmi, vividhā parikappanā.</gathalast>
<title line="360">Upamābbhantaraparikappanā</title>
<hangnum line="361" number="270"></hangnum>
<gatha1 line="362">Icchābhaṅgā’turā’sīnā, tā’tiniccala maccharā;</gatha1>
<gathalast line="363">Vasaṃ nenti’va dhīraṃ taṃ, tadā yogā’bhiyogato.</gathalast>
<title line="364">Kriyāparikappanā</title>
<hangnum line="365" number="271"></hangnum>
<gatha1 line="366">Gajaṃ māro samāruḷho, yuddhāya’ccanta’munnataṃ;</gatha1>
<gathalast line="367">Magga manvesatī nūna, jinabhīto palāyituṃ.</gathalast>
<title line="368">Guṇaparikappanā</title>
<hangnum line="369" number="272"></hangnum>
<gatha1 line="370">Muninda! Pādadvande te, cāru rājiva sundare;</gatha1>
<gathalast line="371">Maññe pāpā’bhi’sammadda, jātasoṇena soṇimā.</gathalast>
<hangnum line="372" number="273"></hangnum>
<gatha1 line="373">Maññe, saṅke, dhuvaṃ, nūna, miva, micceva mādihi;</gatha1>
<gathalast line="374">Sā’yaṃ byañjīyate kvā’pi, kvā’pi vākyena gamyate.</gathalast>
<title line="375">Gammaparikappanā</title>
<hangnum line="376" number="274"></hangnum>
<gatha1 line="377">Dayā sañjāta sarasā, dehā nikkhantakantiyo;</gatha1>
<gathalast line="378">Pīṇentā jina! Te sādhu, janaṃ sarasataṃ nayuṃ.</gathalast>
<hangnum line="379" number="275"></hangnum>
<gatha1 line="380">Ārabbhantassa <pageBreak edition="M" number="0.0180" />yaṃkiñci, kattuṃ puññavasā puna;</gatha1>
<gathalast line="381">Sādhana’ntaralābho yo, taṃ vadanti <bold>samāhitaṃ.</bold></gathalast>
<hangnum line="382" number="276"></hangnum>
<gatha1 line="383"><bold>Mārā’ribhaṅgā’bhimukha, mānaso tassa satthuno;</bold></gatha1>
<gathalast line="384"><bold>Mahāmahī mahāravaṃ, ravī’ya’mupakārikā.</bold></gathalast>
<hangnum line="385" number="277"></hangnum>
<gatha1 line="386">Avatvā’bhimataṃ tassa, siddhiyā dassana’ññathā;</gatha1>
<gathalast line="387">Vadanti taṃ <bold>‘pariyāya, vuttī’</bold>ti sucibuddhayo.</gathalast>
<hangnum line="388" number="278"></hangnum>
<gatha1 line="389"><bold>Vivaṭa’ṅgaṇanikkhittaṃ, dhana’mārakkha vajjitaṃ;</bold></gatha1>
<gathalast line="390"><bold>Dhanakāma! Yathākāmaṃ, tuvaṃ gaccha yadicchasi.</bold></gathalast>
<hangnum line="391" number="279"></hangnum>
<gatha1 line="392">Thutiṃ karoti nindanto, viya taṃ <bold>byājavaṇṇanaṃ;</bold></gatha1>
<gathalast line="393">Dosā’bhāsā guṇā eva, yanti sannidhi matra hi.</gathalast>
<hangnum line="394" number="280"></hangnum>
<gatha1 line="395"><bold>Sañcāletu malaṃ tvaṃ’si, bhusaṃ kuvalayā’khilaṃ;</bold></gatha1>
<gathalast line="396"><bold>Visesaṃ tāvatā nātha!, Guṇānaṃ te vadāma kiṃ</bold>?</gathalast>
<hangnum line="397" number="281"></hangnum>
<gatha1 line="398">Visesi’cchāyaṃ dabbassa, kriyā, jāti, guṇassa ca;</gatha1>
<gathalast line="399">Vekalladassanaṃ yatra, <bold>viseso</bold>nāma yaṃ bhave.</gathalast>
<hangnum line="400" number="282"></hangnum>
<gatha1 line="401">Na rathā, na ca mātaṅgā, na hayā, na padātayo;</gatha1>
<gathalast line="402">Jito mārāri muninā, sambhārāvajjanena hi.</gathalast>
<centered line="403">Dabbavisesavutti.</centered>
<hangnum line="404" number="283"></hangnum>
<gatha1 line="405">Na baddhā bhūkuṭi, neva, phurito dasanacchado;</gatha1>
<gathalast line="406">Mārāribhaṅgaṃ cā’kāsi, muni vīro varo sayaṃ.</gathalast>
<centered line="407">Kriyāvisesavutti.</centered>
<hangnum line="408" number="284"></hangnum>
<gatha1 line="409"> Na disāsu <alternatives><alternative lang="vri">byāttā</alternative><alternative lang="ka.">tatā</alternative></alternatives> 
Note { id=6, line='51', referenceLine='409', original='tatā (ka.)', type='auto', previous=' Na disāsu byāttā '
	Alternative{lang='vri', text='byāttā'}
	Alternative{lang='ka.', text='tatā'}}
raṃsi,</gatha1>
<gatha2 line="410">Nā’loko lokapatthaṭo;</gatha2>
<gathalast line="411">Tathāpya’ndhatamaharaṃ, paraṃ sādhusubhāsitaṃ.</gathalast>
<centered line="412">Jātivisesavutti.</centered>
<hangnum line="413" number="285"></hangnum>
<gatha1 line="414">Na kharaṃ, na hi vā thaddhaṃ, muninda! Vacanaṃ tava;</gatha1>
<gathalast line="415">Tathāpi gāḷhaṃ khaṇati, nimmūlaṃ janatāmadaṃ.</gathalast>
<centered line="416">Guṇavisesavutti</centered>
<hangnum line="417" number="286"></hangnum>
<gatha1 line="418">Dassīyate’tirittaṃ <pageBreak edition="M" number="0.0181" />tu, sūravīrattanaṃ yahiṃ;</gatha1>
<gathalast line="419">Vadanti viññūvacanaṃ, <bold>ruḷhāhaṅkāra</bold>mīdisaṃ.</gathalast>
<hangnum line="420" number="287"></hangnum>
<gatha1 line="421"><bold>Dame nandopanandassa, kiṃ me byāpāradassanā?</bold></gatha1>
<gathalast line="422"><bold>Puttā me pādasambhattā, sajjā sante’va tādise.</bold></gathalast>
<hangnum line="423" number="288"></hangnum>
<gatha1 line="424"><bold>Sileso</bold>vacanā’nekā, bhidheyye’kapadāyutaṃ;</gatha1>
<gathalast line="425">Abhinnapadavākyādi, vasā <bold>tedhā’</bold>ya mīrito.</gathalast>
<hangnum line="426" number="289"></hangnum>
<gatha1 line="427">Andhatamaharo hārī, samāruḷho mahodayaṃ;</gatha1>
<gathalast line="428">Rājate raṃsimālī’yaṃ, bhagavā bodhayaṃ jane.</gathalast>
<centered line="429">Abhinnapadavākyasileso.</centered>
<hangnum line="430" number="290"></hangnum>
<gatha1 line="431">Sāradā’malakā’bhāso, samānīta parikkhayo;</gatha1>
<gathalast line="432">Kumudā’karasambodho, pīṇeti janataṃ sudhī.</gathalast>
<centered line="433">Bhinnapadavākyasileso.</centered>
<hangnum line="434" number="291"></hangnum>
<gatha1 line="435">Samāhita’ttavinayo, ahīna mada maddano;</gatha1>
<gathalast line="436">Sugato visadaṃ pātu, pāṇinaṃ so vināyako.</gathalast>
<centered line="437">Bhinnābhinnapadavākyasileso.</centered>
<hangnum line="438" number="292"></hangnum>
<gatha1 line="439">Viruddhā, viruddhā, bhinna, kammā, niyamavā, paro;</gatha1>
<gathalast line="440">Niyama’kkhepavacano, avirodhi, virodhya’pi.</gathalast>
<hangnum line="441" number="293"></hangnum>
<gatha1 line="442"> Ocitya samposakādi, sileso, <alternatives><alternative lang="vri">padajā’di</alternative><alternative lang="ka.">padajāti</alternative></alternatives> 
Note { id=7, line='60', referenceLine='442', original='padajāti (ka.)', type='auto', previous=' Ocitya samposakādi, sileso, padajā’di '
	Alternative{lang='vri', text='padajā’di'}
	Alternative{lang='ka.', text='padajāti'}}
pi;</gatha1>
<gathalast line="443">Esaṃ nidassanesve’va, rūpa māvi bhavissati.</gathalast>
<title line="444">Viruddhakammasilesa</title>
<hangnum line="445" number="294"></hangnum>
<gatha1 line="446">Savase vattayaṃ lokaṃ, akhilaṃ kallaviggaho;</gatha1>
<gathalast line="447">Parābhavati mārāri, dhammarājā vijambhate.</gathalast>
<title line="448">Aviruddhakammasilesa</title>
<hangnum line="449" number="295"></hangnum>
<gatha1 line="450">Sabhāvamadhuraṃ puñña viseso’daya sambhavaṃ;</gatha1>
<gathalast line="451">Suṇanti vācaṃ munino, janā passanti cā’mataṃ.</gathalast>
<title line="452">Abhinnakammasilesa</title>
<hangnum line="453" number="296"></hangnum>
<gatha1 line="454">Andhakārā’pahārāya <pageBreak edition="M" number="0.0182" />, sabhāva madhurāya ca;</gatha1>
<gathalast line="455">Mano pīṇeti jantūnaṃ, jino vācāya bhāya ca.</gathalast>
<title line="456">Niyamavantasilesa</title>
<hangnum line="457" number="297"></hangnum>
<gatha1 line="458">Kesa’kkhīnaṃ’va kaṇhattaṃ, bhamūnaṃyeva vaṅkatā;</gatha1>
<gathalast line="459">Pāṇipādā’dharānaṃ’va, munindassā’bhirattatā.</gathalast>
<title line="460">Niyamakkhepasilesa</title>
<hangnum line="461" number="298"></hangnum>
<gatha1 line="462">Pāṇipādā’dharesve’va, sārāgo tava dissati;</gatha1>
<gathalast line="463">Dissate so’ya mathavā, nātha! Sādhuguṇesva’pi.</gathalast>
<title line="464">Avirodhisilesa</title>
<hangnum line="465" number="299"></hangnum>
<gatha1 line="466">Salakkhaṇo’tisubhago, tejassī niyato’dayo;</gatha1>
<gatha2 line="467">Lokeso jitasaṃkleso,</gatha2>
<gathalast line="468">Vibhāti samaṇissaro.</gathalast>
<title line="469">Virodhisilesa</title>
<hangnum line="470" number="300"></hangnum>
<gatha1 line="471">Asamopi samo loke,</gatha1>
<gatha2 line="472">Lokesopi naruttamo;</gatha2>
<gathalast line="473">Sadayo pya’dayo pāpe, cittā’yaṃ munino gati.</gathalast>
<title line="474">Ocityasamposakapadasilesa</title>
<hangnum line="475" number="301"></hangnum>
<gatha1 line="476">Saṃsāradukkho’pahatā, vanatā janatā tvayi;</gatha1>
<gathalast line="477">Sukha micchita maccantaṃ, amatandada! Vindati.</gathalast>
<hangnum line="478" number="302"></hangnum>
<gatha1 line="479">Guṇayuttehi vatthūhi, samaṃ katvāna kassaci;</gatha1>
<gathalast line="480">Saṃkittanaṃ bhavati yaṃ, sā matā <bold>tulyayogitā.</bold></gathalast>
<hangnum line="481" number="303"></hangnum>
<gatha1 line="482"><bold>Sampattasammado loko, sampattā’lokasampado;</bold></gatha1>
<gathalast line="483"><bold>Ubhohi raṃsimālī ca, bhagavā ca tamonudo.</bold></gathalast>
<hangnum line="484" number="304"></hangnum>
<gatha1 line="485">Atthantaraṃ sādhayatā, kiñci taṃ sadisaṃ phalaṃ;</gatha1>
<gathalast line="486">Dassīyate asantaṃ vā, santaṃ vā taṃ <bold>nidassanaṃ.</bold></gathalast>
<title line="487">Asantaphalanidassana</title>
<hangnum line="488" number="305"></hangnum>
<gatha1 line="489">Udayā <pageBreak edition="M" number="0.0183" />samaṇindassa, yanti pāpā parābhavaṃ;</gatha1>
<gathalast line="490">Dhammarājaviruddhānaṃ, sūcayantā dura’ntataṃ.</gathalast>
<title line="491">Santaphalanidassana</title>
<hangnum line="492" number="306"></hangnum>
<gatha1 line="493">Siro nikkhitta caraṇo, cchariyāna’mbujāna’yaṃ;</gatha1>
<gathalast line="494">Parama’bbhutataṃ loke, viññāpeta’ttano jino.</gathalast>
<hangnum line="495" number="307"></hangnum>
<gatha1 line="496">Vibhūtiyā mahantattaṃ, adhippāyassa vā siyā;</gatha1>
<gathalast line="497">Paramukkaṃsataṃ yātaṃ, taṃ <bold>mahantatta</bold>mīritaṃ.</gathalast>
<title line="498">Vibhūtimahantatta</title>
<hangnum line="499" number="308"></hangnum>
<gatha1 line="500">Kirīṭa ratana’cchāyā, nuviddhā’tapa vāraṇo;</gatha1>
<gathalast line="501">Purā paraṃ siriṃ vindi, bodhisatto’ bhinikkhamā.</gathalast>
<title line="502">Adhippāyamahantatta</title>
<hangnum line="503" number="309"></hangnum>
<gatha1 line="504">Satto sambodhiyaṃ bodhi, satto sattahitāya so;</gatha1>
<gathalast line="505">Hitvā sneharasābandha, mapi rāhulamātaraṃ.</gathalast>
<hangnum line="506" number="310"></hangnum>
<gatha1 line="507">Gopetvā vaṇṇanīyaṃ yaṃ, kiñci dassīyate paraṃ;</gatha1>
<gathalast line="508">Asamaṃ vā samaṃ tassa, yadi sā <bold>vañcanā</bold>matā.</gathalast>
<title line="509">Asamavañcanā</title>
<hangnum line="510" number="311"></hangnum>
<gatha1 line="511">Purato na sahassesu, na pañcesu ca tādino;</gatha1>
<gathalast line="512">Māro paresu tasse’saṃ, sahassaṃ dasavaḍḍhitaṃ.</gathalast>
<title line="513">Samavañcanā</title>
<hangnum line="514" number="312"></hangnum>
<gatha1 line="515">Vivāda manuyuñjanto, munindavadani’ndunā;</gatha1>
<gathalast line="516">Sampuṇṇo candimā nā’yaṃ, chatta metaṃ manobhuno.</gathalast>
<hangnum line="517" number="313"></hangnum>
<gatha1 line="518">Parānuvattanādīhi, nibbindeni’ha yā katā;</gatha1>
<gathalast line="519">Thuti ra’ppakate sā’yaṃ, siyā <bold>appakatatthuti.</bold></gathalast>
<hangnum line="520" number="314"></hangnum>
<gatha1 line="521"><bold>Sukhaṃ jīvanti hariṇā, vanesva’parasevino;</bold></gatha1>
<gathalast line="522"><bold>Anāyāso palābhehi, jaladabbhaṅkurādibhi.</bold></gathalast>
<hangnum line="523" number="315"></hangnum>
<gatha1 line="524">Uttaraṃ uttaraṃ yattha, pubbapubbavisesanaṃ;</gatha1>
<gathalast line="525">Siyā <bold>ekāvali</bold>sā’yaṃ, dvidhā vidhi, nisedhato.</gathalast>
<title line="526">Vidhiekāvali</title>
<hangnum line="527" number="316"></hangnum>
<gatha1 line="528">Pādā <pageBreak edition="M" number="0.0184" />nakhāli rucirā, nakhāli raṃsi bhāsurā;</gatha1>
<gathalast line="529">Raṃsītamopahāne’ka, rasā sobhanti satthuno.</gathalast>
<title line="530">Nisedhaekāvali</title>
<hangnum line="531" number="317"></hangnum>
<gatha1 line="532">Asantuṭṭho yati neva,</gatha1>
<gatha2 line="533">Santoso nā’layāhato;</gatha2>
<gathalast line="534">Nā’layo yo sa jantūnaṃ, nā’nanta byasanā vaho.</gathalast>
<hangnum line="535" number="318"></hangnum>
<gatha1 line="536">Yahiṃ bhūsiya bhūsattaṃ, aññamaññaṃ tu vatthunaṃ;</gatha1>
<gathalast line="537">Vinā’va sadisattaṃ taṃ, <bold>aññamaññavibhūsanaṃ.</bold></gathalast>
<hangnum line="538" number="319"></hangnum>
<gatha1 line="539"><bold>Byāmaṃ’su maṇḍalaṃ tena, muninā lokabandhunā;</bold></gatha1>
<gathalast line="540"><bold>Mahantiṃ vindatī kantiṃ, sopi teneva tādisiṃ.</bold></gathalast>
<hangnum line="541" number="320"></hangnum>
<gatha1 line="542">Kathanaṃ sahabhāvassa, kriyāya ca, guṇassa ca;</gatha1>
<gathalast line="543"><bold>‘Sahavuttī’</bold>ti viññeyyaṃ, ta’dudāharaṇaṃ yathā.</gathalast>
<title line="544">Kriyāsahavutti</title>
<hangnum line="545" number="321"></hangnum>
<gatha1 line="546">Jalanti candaraṃsīhi, samaṃ satthu nakhaṃ savo;</gatha1>
<gathalast line="547">Vijambhati ca candena, samaṃ tammukhacandimā.</gathalast>
<title line="548">Guṇasahavutti</title>
<hangnum line="549" number="322"></hangnum>
<gatha1 line="550">Jino’dayena malīnaṃ, saha dujjana cetasā;</gatha1>
<gathalast line="551">Pāpaṃ disā suvimalā, saha sajjana cetasā.</gathalast>
<hangnum line="552" number="323"></hangnum>
<gatha1 line="553">Virodhīnaṃ pada’tthānaṃ, yattha saṃsaggadassanaṃ;</gatha1>
<gathalast line="554">Samukkaṃsā’bhidhānatthaṃ, matā sā’yaṃ <bold>virodhitā.</bold></gathalast>
<hangnum line="555" number="324"></hangnum>
<gatha1 line="556"><bold>Guṇā sabhāva madhurā, api loke’ka bandhuno;</bold></gatha1>
<gathalast line="557"><bold>Sevitā pāpa sevīnaṃ, sampadūsenti mānasaṃ.</bold></gathalast>
<hangnum line="558" number="325"></hangnum>
<gatha1 line="559">Yassa kassa ci dānena, yassa kassa ci vatthuno;</gatha1>
<gathalast line="560">Visiṭṭhassa ya mādānaṃ, <bold>‘parivuttī’</bold>ti sā matā.</gathalast>
<hangnum line="561" number="326"></hangnum>
<gatha1 line="562"><bold>Purā paresaṃ datvāna, manuññaṃ nayanādikaṃ;</bold></gatha1>
<gathalast line="563"><bold>Muninā samanuppattā, dāni sabbaññutāsirī</bold>
Note { id=8, line='69', referenceLine='563', original='muninda! samanuppatto, dāni sabbaññutāsiriṃ (ka.)', type='auto', previous='Muninā samanuppattā, dāni sabbaññutāsirī'
	Alternative{lang='vri', text='Muninā samanuppattā dāni sabbaññutāsirī'}
	Alternative{lang='ka.', text='muninda! samanuppatto, dāni sabbaññutāsiriṃ'}}
.</gathalast>
<hangnum line="564" number="327"></hangnum>
<gatha1 line="565">Kiñci <pageBreak edition="M" number="0.0185" />disvāna viññātā, paṭipajjati taṃsamaṃ;</gatha1>
<gathalast line="566">Saṃsayā’pagataṃ vatthuṃ, yattha so’yaṃ <bold>bhamo</bold>mato.</gathalast>
<hangnum line="567" number="328"></hangnum>
<gatha1 line="568"><bold>Samaṃ disāsu’jjalāsu, jina pāda nakhaṃ’sunā;</bold></gatha1>
<gathalast line="569"><bold>Passantā abhinandanti, candā’tapa manā janā.</bold></gathalast>
<hangnum line="570" number="329"></hangnum>
<gatha1 line="571">Pavuccate yaṃ nāmādi, kavīnaṃ bhāvabodhanaṃ;</gatha1>
<gathalast line="572">Yena kenaci vaṇṇena, <bold>bhāvo</bold>nāmā’ya mīrito.</gathalast>
<hangnum line="573" number="330"></hangnum>
<gatha1 line="574"><bold>Nanu teye’va santāno, sāgarā na kulācalā;</bold></gatha1>
<gathalast line="575"><bold>Manampi mariyādaṃ ye, saṃvaṭṭepi jahanti no.</bold></gathalast>
<hangnum line="576" number="331"></hangnum>
<gatha1 line="577">Aṅgaṅgi bhāvā sadisa, balabhāvā ca bandhane;</gatha1>
<gathalast line="578">Saṃsaggo’laṅkatīnaṃ yo, taṃ <bold>‘missa’</bold>nti pavuccati.</gathalast>
<title line="579">Aṅgaṅgībhāvamissa</title>
<hangnum line="580" number="332"></hangnum>
<gatha1 line="581">Pasatthā munino pāda, nakha raṃsi mahānadī;</gatha1>
<gathalast line="582">Aho! Gāḷhaṃ nimuggepi, sukhayatye’va te jane.</gathalast>
<title line="583">Sadisa bala bhāva missa</title>
<hangnum line="584" number="333"></hangnum>
<gatha1 line="585">Veso sabhāva madhuro, rūpaṃ netta rasāyanaṃ;</gatha1>
<gathalast line="586">Madhū’va munino vācā, na sampīṇeti kaṃ janaṃ.</gathalast>
<hangnum line="587" number="334"></hangnum>
<gatha1 line="588"><bold>Āsī</bold>nāma siyā’tthassa, iṭṭhassā’sīsanaṃ yathā;</gatha1>
<gatha2 line="589"><bold>Tiloke’kagati nātho,</bold></gatha2>
<gathalast line="590"><bold>Pātu loka mapāyato.</bold></gathalast>
<hangnum line="591" number="335"></hangnum>
<gatha1 line="592">Rasa’ppatīti janakaṃ, jāyate yaṃ vibhūsanaṃ;</gatha1>
<gathalast line="593"><bold>‘Rasavanta’</bold>nti taṃ ñeyyaṃ, rasavanta vidhānato.</gathalast>
<hangnum line="594" number="336"></hangnum>
<gatha1 line="595"><bold>Rāgā’nata’bbhuta saroja mukhaṃ dharāya,</bold></gatha1>
<gatha2 line="596"><bold>Pādā tilokagaruno’dhika bandharāgā;</bold></gatha2>
<gatha3 line="597"><bold>Ādāya niccasarasena karena gāḷhaṃ,</bold></gatha3>
<gathalast line="598"><bold>Sañcumbayanti satatā’hita sambhamena.</bold></gathalast>
<hangnum line="599" number="337"></hangnum>
<gatha1 line="600">Iccā’nugamma <pageBreak edition="M" number="0.0186" />purimācariyā’nubhāvaṃ,</gatha1>
<gatha2 line="601">Saṅkhepato nigadito’ya malaṅkatīnaṃ;</gatha2>
<gatha3 line="602">Bhedo’parūpari kavīhi vikappiyānaṃ,</gatha3>
<gathalast line="603">Ko nāma passitu malaṃ khalu tāsa mantaṃ.</gathalast>
<centered line="604">Iti saṅgharakkhitamahāsāmi viracite subodhālaṅkāre</centered>
<centered line="605">Atthālaṅkārāvabodho nāma</centered>
<centered line="606">Catuttho paricchedo.</centered>
</body>
</document>