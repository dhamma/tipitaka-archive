<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0812n.nrf5.xml</normativeSource>
    <archivePath>roman/anya/byakarana gantha-sangaho/subodhalankaratika/thayibhavaniddesa.xml</archivePath>
    <baseFileName>thayibhavaniddesa</baseFileName>
    <titlePath>Ṭhāyībhāvaniddesa - Subodhālaṅkāraṭīkā - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Ṭhāyībhāvaniddesa</chapter>
    <subhead line="2">Ratiṭhāyībhāva</subhead>
    <hangnum line="3" number="356"></hangnum>
    <gatha1 line="4"><bold>Rammadesakalākāla-vesādipaṭisevanā;</bold></gatha1>
    <gathalast line="5"><bold>Yuvāna’ññoññarattānaṃ, pamodorati ruccate</bold>.</gathalast>
    <paragraph line="6" number="356"> Siṅgārādayo vibhāgato dassetumāha <bold>‘‘ramme’’</bold>ccādi. Tattha <bold>‘‘rammadesa’’</bold>iccādinā uddīpanavibhāvā dassitā. <bold>‘‘Yuvāna’’</bold>nti iminā ālambaṇavibhāvo. Itthī hi purisassa, puriso itthiyā ālambaṇavibhāvo. <bold>Pamodo</bold>ti aññamaññābhiramaṇavasena āmodarūpo.</paragraph>
    <paragraph line="7" number="356"> Idāni siṅgārādināmake teratyādike kamena niddisati <bold>‘‘ramma’’</bold>iccādinā. <bold>Rammadesakalākālavesādipaṭisevanā</bold> ramaṇīyanirāvaraṇasucipavittavāsārahadeso rammagītikādikalā <pageBreak edition="M" number="0.0344" /> ratijanakavasantādianurūpakālo mālāgandhādi upasobhitakiriyādi manuññaveso, <bold>ādi</bold>saddena niddiṭṭhabhāsitamihitādiceti imesaṃ diṭṭhasutamutādīsu diṭṭhādimattamakatvā paññāya tena tenākārena punappunānubhavanena <bold>aññoññarattānaṃ</bold> aññamaññaṃ nimittānubyañjanasaṅkappavasenātirattānaṃ <bold>yuvānaṃ</bold> taruṇitthi purisānaṃ <bold>pamodo</bold> abhiramaṇavasena santoso pīti <bold>rati ruccate</bold> ruccanato ‘‘ratī’’ti vuccatīti. Imasmiṃ pakkhe rakāro sandhijo. Deso ca kalā ca kālo ca veso ceti ca, te ādayo yesamiti ca, rammā ca te desa…pe… vesādayo ceti ca, tesaṃ paṭi punappunaṃ sevanamiti ca, añño ca añño ceti ca, tesu rattāti ca vākyaṃ.</paragraph>
    <hangnum line="8" number="357"></hangnum>
    <gatha1 line="9"><bold>Yutyā bhāvānubhāvā te,</bold></gatha1>
    <gatha2 line="10"><bold>Nibandhā posayanti naṃ;</bold></gatha2>
    <gatha3 line="11"><bold>Sopyā’yogavippayoga-</bold></gatha3>
    <gathalast line="12"><bold>Sambhogānaṃ vasā tidhā</bold>.</gathalast>
    <paragraph line="13" number="357"><bold>‘‘Yutyā’’</bold>iccādi. <bold>Te</bold> yathāvuttā <bold>bhāvānubhāvā yutyā</bold> ālasiyauggatājigucchāvajjitā ye saṅkāussukkādayo bhāvā taṃbyañjakā tadanurūpā anubhāvā ca ayogādike siṅgāre yathā yathā yuñjanti, tādisiyāva yuttiyā nibandhā <bold>naṃ</bold> ratiṃ samposayanti, <bold>so</bold>yevamevaṃ posito siṅgāro nāma raso sampajjate. Sopi tidhāti sambandho. Tattha <bold>ayogo</bold> nāma pubbe asaṅgatānaṃ anurāgena saṅgamamicchantānaṃ itthipurisānamasaṅgamo. Atisayaviruḷhapemānamubhinnampi sileso <bold>vippayogo</bold>. Balavakāmāvesavisesānaṃ kāmīnaṃ dassanādisamañjanaṃ <bold>sambhogo</bold>.</paragraph>
    <paragraph line="14" number="357"> Idāni <pageBreak edition="M" number="0.0345" /> ratiyā puṭṭhakāraṇaṃ puṭṭhapayogañca dasseti <bold>‘‘yutyā’’</bold>iccādinā. <bold>Te bhāvānubhāvā</bold> niddiṭṭhabyabhicārībhāvesu ratyānurūpabyabhicārībhāvo tappakāsako anubhāvo ceti ime dve <bold>yutyā</bold> hetubhūtāya ayogavippayogasambhogasaṅkhatānaṃ tiṇṇaṃ siṅgārānaṃ anukūlatthena ratiyā viruddhattā ālasiyauggajigucchādike parivajjetvā saṅkāussukkādīnaṃ ratyānukūlabhāvānaṃ vasena yathāyogaṃ <bold>nibandhā</bold> kavīhi bandhā <bold>naṃ</bold> ratiṃ <bold>posayanti</bold> yathā tappakāsanena pūrenti sajjenti, evaṃ sajjito ratisiṅgāro nāma raso hoti. <bold>Sopi</bold> sāmaññena niddiṭṭhasiṅgārarasopi <bold>ayogavippayogasambhogānaṃ</bold> siṅgārānaṃ <bold>vasā</bold> bhedena tidhā bhavatīti. Tattha <bold>ayogo</bold> nāma pubbe aññamaññasaṅgamarahitānaṃ abhinavānurāgabalena saṅgamaṃ patthentānaṃ thīpumānaṃ asaṅgamo. <bold>Vippayogo</bold> nāma saṅgamātisayena viruḷhapemānaṃ thīpumānaṃ aññamaññavisileso. <bold>Sambhogo</bold> nāma balavakāmataṇhāvisesavasena yuttānaṃ kāminikāmukānaṃ aññamaññaṃ dassanādiassādo. Bhāvo ca anubhāvo ceti ca, ayogo ca vippayogo ca sambhogo ceti ca vākyaṃ.</paragraph>
    <paragraph line="15">Imamalaṅkāraṃ karontena ācariyasaṅgharakkhitamahāsāmipādena pana paramamadhurasaddhammāmataluddhasuddhasantānānaṃ tapodhanānaṃ aññarasāvabodhane payojanābhāvepi lokiyesu tesu tesu vohāresu asammohatthaṃ siṅgārādinavavidharasānaṃ lakkhaṇamattasseva dassitattā tadanurūpalakkhiyapariggahe asati lakkhaṇāvabodhassa subyattābhāvato vuttalakkhaṇāvabodhatthaṃ taṃtaṃlakkhaṇakathanānantaraṃ tassa tassa lakkhiyassa mukhamattaṃ dassetabbaṃ hoti. Heṭṭhā ‘‘rāgānatabbhutasarojamukhaṃ dharāyā’’tiādinā niddiṭṭhasambhogasiṅgārarasābhāseneva hasābhāsādīnaṃ aṭṭhannaṃ <pageBreak edition="M" number="0.0346" /> rasābhāsarūpassa bhāvābhāsassa, vibhāvābhāsassa, anubhāvābhāsassa ca ñātabbattā siṅgārarasassa lakkhiyamevaṃ veditabbaṃ.</paragraph>
    <gatha1 line="16">Gītassarena upakaḍḍhiya nettarasmi-</gatha1>
    <gatha2 line="17">Bandhaṃ karaṃva vivasañca karaggahena;</gatha2>
    <gatha3 line="18">Yā tādisepi viniyojayi dukkare maṃ,</gatha3>
    <gathalast line="19"><bold>Serandatī</bold> adhigatā vidhinā mayajjāti.</gathalast>
    <paragraph line="20"><bold>Gītassarena</bold> hatthīnaṃ gītikāya piyattā gītikādhaninā <bold>upakaḍḍhiya</bold> attano samīpaṃ ākaḍḍhitvā <bold>nettarasmibandhaṃ</bold> nettasaṅkhātahatthācariyassa rajjunā bandhaṃ <bold>karaggahena</bold> hatthaggāhena soṇḍaggahaṇena <bold>vivasañca</bold> apagataicchācāraṃ paravasaṃ <bold>karaṃ iva</bold> hatthaṃ iva <bold>gītassarena</bold> attano līlopetagītikādhaninā <bold>upakaḍḍhiya</bold> attano samīpaṃ netvā <bold>nettarasmibandhaṃ</bold> attano nayanakantiyā paṭibandhaṃ <bold>karaggahena</bold> hatthaggāhena vivasañca apagatadhitiṃ mūḷhaṃ <bold>maṃ yā</bold> kantā tādisepi dukkare viniyojayi, <bold>sā irandatī</bold> irandatī nāma nāgamānavikā mayā ajja <bold>vidhinā</bold> bhāgyena <bold>adhigatā</bold> laddhāti.</paragraph>
    <paragraph line="21">Ettha gītassaranettarasmikaraggahasaṅkhatāhi imāhi padāvalīhi uddīpanavibhāvo dassito. Thiyā puriso ca, purisassa thī ca ālambaṇaṃ hotīti ‘‘sā irandatī mayā’’ti iminā ārammaṇavibhāvo dassito. ‘‘Upakaḍḍhiya bandhaṃ vivasa’’nti imehi kāmena uddīpitaṭhāyībhāvasaṅkhatā rati dassitā. ‘‘Tādisepi dukkare viniyojayī’’ti imehi ussāhādikā ca ‘‘vidhinā adhigatā mayajjā’’ti imehi harisādikā ca byabhicārībhāvā dassitā. Ratiyā viruddhe nibbedaālasiyauggatajigucchādike byabhicārībhāve vajjetvā vuttappakāravibhāvādike pakāsanto ‘‘gītassarene’’ccādikā ratippatītiyā anurūpaṃ payuttā kavippayogā idha anubhāvā nāma honti. Nāṭakādidassanīyasatthe abhinayo <pageBreak edition="M" number="0.0347" /> anubhāvo. Rammadesarammakālarammavesādayo tadabhāve ratiyā anuppajjanato sāmatthiyā gamyā bhavantīti evaṃ lakkhaṇānugatalakkhiyapariggāho sabbattha kātabbo. Evaṃ satibandhatthāvabodhakānaṃ sabbhānaṃ uppajjamānāyapītiyā kāraṇattā kāriyopacārena eso bandho raso nāma hotīti. Uparipi evameva.</paragraph>
    <subhead line="22">Hassaṭhāyībhāva</subhead>
    <hangnum line="23" number="358"></hangnum>
    <gatha1 line="24"><bold>Vikārākatiādīhi,</bold></gatha1>
    <gatha2 line="25"><bold>Attano’tha parassa vā;</bold></gatha2>
    <gatha3 line="26"><bold>Hāso niddā samālasya-</bold></gatha3>
    <gatha2 line="27"><bold>Mucchādibyabhicāribhi;</bold></gatha2>
    <gatha3 line="28"><bold>Paripose siyā hasso,</bold></gatha3>
    <gathalast line="29"><bold>Bhiyyo’tthipabhutīna so</bold>.</gathalast>
    <paragraph line="30" number="358"><bold>‘‘Vikāre’’</bold>ccādi. <bold>Vikārākati</bold> desavayādīnaṃ viparīto kesabandhanādi, so ādi yesaṃ aññākatyādinaccanādīnaṃ, tehi vibhāvehi <bold>hāso</bold> cetovikāso, sopi attano sambandhī vā atha parassa sambandhī vā, tattha yo vibhāvasāmatthiyāyevābhibyattiṃ yāti, so attaṭṭho. Yo pana vibhāvadassanā uppannāpi purisassa gambhīrattādinā chādito samāno purisantare hasatyābhibyatto, so paraṭṭho. So hāso niddādīhi byabhicārīhiyeva, anubhāvapakkhe <bold>ādi</bold>saddena akkhiphandanādayo gahitā. Paripose sati hasso nāma raso siyā. So hasso bhiyyo itthipabhutīnaṃ siyāti sambandho. Ettha <bold>pabhuti</bold>saddena nīcapakatayo saṅgaṇhanti.</paragraph>
    <paragraph line="31" number="358"> Idāni hassarasassa posanākāraṃ dassetumāha <bold>‘‘vikāra’’</bold>iccādi. <bold>Vikārākatiādīhi</bold> desavayoliṅgānaṃ <pageBreak edition="M" number="0.0348" /> viparītehi kesabandhagatiṭṭhitiādikehi, naccagītaādikehi ca duvidhehi ākatisaṅkhatehi hetubhūtehi attano vā atha parassa vā sambandhī so <bold>hāso</bold> ceto vikāsalakkhaṇo <bold>niddāsamālasyamucchādibyabhicāribhi</bold> niddāsamaālasyamucchāakkhiphandanādīhi anubhāvehi sutasambandhena teheva niddāsamālasyamucchāsaṅkhatabyabhicārīhi karaṇabhūtehi paripose sati <bold>hasso</bold> hasso nāma raso siyā, <bold>so</bold> hasso bhiyyo itthipabhutīnaṃ, nīcapakatīnañca siyāti. Vikārā ca sā ākati ceti ca, so ādi yesanti ca, niddā ca samo ca ālasyañca mucchā ceti ca, te ādi yesaṃ akkhiphandanādīnaṃ anubhāvānanti ca, te ca byabhicārino ceti ca, itthī pabhuti yesaṃ nīcapakatīnanti ca vākyaṃ.</paragraph>
    <subhead line="32">Hassappabheda</subhead>
    <hangnum line="33" number="359"></hangnum>
    <gatha1 line="34"><bold>Sitamiha vikāsinayanaṃ,</bold></gatha1>
    <gatha2 line="35"><bold>Kiñcā’lakkhiyadijantu taṃ hasitaṃ;</bold></gatha2>
    <gatha3 line="36"><bold>Madhurassaraṃ vihasitaṃ,</bold></gatha3>
    <gathalast line="37"><bold>Saṃsasirokampamupahasitaṃ</bold>.</gathalast>
    <hangnum line="38" number="360"></hangnum>
    <gatha1 line="39"><bold>Apahasitaṃ sañjala’kkhi,</bold></gatha1>
    <gatha2 line="40"><bold>Vikkhittaṅgaṃ bhavatya’tihasitaṃ;</bold></gatha2>
    <gatha3 line="41"><bold>Dve dve hassā kathitā ce’saṃ,</bold></gatha3>
    <gathalast line="42"><bold>Jeṭṭhe majjhe’dhamepi ca kamaso</bold>.</gathalast>
    <paragraph line="43" number="359-360"> Hasse bhedamāha <bold>‘‘sita’’</bold>miccādinā. <bold>Iha</bold> hasse vikāsīni nayanāni yassa taṃ sitaṃ, kiñci ālakkhiyā <bold>dijā</bold> dantā yassa taṃ hasitaṃ. Evaṃ madhuro saro saddo yassa taṃ vihasitaṃ. Aṃsasirokampena saha vattamānaṃ upahasitaṃ, saha <bold>jalena</bold> assunā vattamānāni akkhīni <pageBreak edition="M" number="0.0349" /> yassa taṃ apahasitaṃ. Vikkhittāni ito tato pasāritāni aṅgāni yassa taṃ atihasitaṃ nāma. Esañca sitādīnaṃ majjhe dve dve hassā ādito paṭṭhāya <bold>kamaso</bold> yathākkamena jeṭṭhe majjhe adhamepi ca kathitāti sambandho. Purātanehīti viññāyati.</paragraph>
    <paragraph line="44" number="359-360"> Idāni hassabhedaṃ dasseti <bold>‘‘sita’’</bold>miccādinā. <bold>Iha</bold> imasmiṃ hassavisaye <bold>vikāsinayanaṃ</bold> vivaṭanayanaṃ sitaṃ nāma. <bold>Kiñci ālakkhiyadijaṃ tu</bold> kiñci dissamānadantaṃ, taṃ hasitaṃ nāma. <bold>Madhurassaraṃ</bold> madhuranādaṃ vihasitaṃ nāma. <bold>Saṃsasirokampaṃ</bold> aṃsasirokampasahitaṃ upahasitaṃ nāma. <bold>Sajalakkhi</bold> assuvilocanasahitaṃ apahasitaṃ nāma. <bold>Vikkhittaṅgaṃ</bold> aṭṭhāne pasāraṇavasena vikkhittahatthapādādiavayavavantaṃ atihasitaṃ nāma bhavati. <bold>Esaṃ</bold> channaṃ <bold>kamaso</bold> kamena dve dve jeṭṭhe majjhe adhamepi visaye kathitā purātanehi bhāsitāti. Vikāsīni nayanāni asseti ca, kiñci īsakaṃ ālakkhiyā dijā yasseti ca, madhuro saro asseti ca, aṃso ca siro ceti ca, aṃsasiraso kampoti ca, tena saha vattatīti ca, saha jalena vattamānāni akkhīni yasseti ca, anusvarāgamo. Vikkhittāni aṅgāni yasseti ca vākyaṃ. Sitahasitadvayaṃ uttame, vihasitaupahasitadvayaṃ majjhime, apahasitaatihasitadvayaṃ adhame vattate. Evaṃ sitādayo anurūpavibhāvādinā payuttā ime rasā’vatthaṃ pāpuṇantīti adhippāyo.</paragraph>
    <paragraph line="45">Hassarasassa evamudāharaṇaṃ ñātabbaṃ –</paragraph>
    <gatha1 line="46">Pūjesi kaṇṭhamaṇinā api yo pasanno,</gatha1>
    <gatha2 line="47">Dhamme purā’samadhuraṃ vidhuraṃ sa hantuṃ;</gatha2>
    <gatha3 line="48">Gopentiyāpi vacanena thiyā sabhāvaṃ;</gatha3>
    <gathalast line="49">Bhattiṃ akāsi pharuse mayi nāgarājāti.</gathalast>
    <paragraph line="50">Yo <pageBreak edition="M" number="0.0350" /><bold>purā</bold> pubbe <bold>dhamme</bold> tassa dhammakathane <bold>pasanno kaṇṭhamaṇinā api</bold> attano anagghakaṇṭhamaṇināpi taṃ pūjesi, <bold>so</bold> nāgarājā <bold>sabhāvaṃ</bold> attano adhippāyaṃ gopentiyā api thiyā <bold>vacanena</bold> itthiyā vacanena <bold>asamadhuraṃ</bold> tulyarahitaṃ <bold>vidhuraṃ</bold> vidhurapaṇḍitaṃ <bold>hantuṃ</bold> vināsanatthaṃ <bold>pharuse</bold> caṇḍe mayi bhattiṃ akāsīti. Iha ekasmiṃyeva vatthuni nāgarājassa pasādavadhavidhānādiviparītappavatti ālambaṇavibhāvo, paṭhamaṃ anagghapiyavatthūhi pūjitabhāvo ca bodhisattassa atulyabhāvo ca itthivacanassa sampaṭicchanabhāvo ca tassādhippāyassa aññātabhāvo ca puṇṇakassa caṇḍabhāvo ceti imehi sabbavacanehi uddīpanavibhāvo dassito. Imehi uddīpitaṭhāyībhāvasaṅkhato hāso vākyasāmatthiyā pakāsito hāsavirodhinibbedādivajjitā samālasiyasantosaassuvepathādikā byabhicārībhāvā sāttikābhāvā ca evaṃ sāmatthiyena dīpitā. Tadanurūpavibhāvādipakāsakā yathāvuttakavippayogā anubhāvā nāma honti. Hassabhedena majjhime purise vattabbāpi hasitaupahasitā dve imā daṭṭhabbā.</paragraph>
    <subhead line="51">Karuṇāṭhāyībhāva</subhead>
    <hangnum line="52" number="361"></hangnum>
    <gatha1 line="53"><bold>Sokarūpo tu karuṇo-</bold></gatha1>
    <gatha2 line="54"><bold>Niṭṭhapattiṭṭhanāsato;</bold></gatha2>
    <gatha3 line="55"><bold>Tatthā’nubhāvā rudita-</bold></gatha3>
    <gatha2 line="56"><bold>Palayatthambhakādayo;</bold></gatha2>
    <gatha3 line="57"><bold>Visādālasyamaraṇa-</bold></gatha3>
    <gathalast line="58"><bold>Cintādī byabhicārino</bold>.</gathalast>
    <paragraph line="59" number="361"><bold>‘‘Soke’’</bold>ccādi. <bold>Aniṭṭhassa</bold> puttaviyogādino desanikkaḍḍhanādino patti ca <bold>iṭṭhassa</bold> dhammassa, dhanādino vā nāso ca tato vibhāvabhūtehi sampanno <bold>sokarūpo</bold><pageBreak edition="M" number="0.0351" /> sokasabhāvo tu karuṇo raso nāma. Tattha uttamānaṃ soko puttaviyogādianiṭṭhuppattito, dhammādiiṭṭhanāsato ca jāyate. Nīcānaṃ tu desanikkaḍḍhanādianiṭṭhuppattito, dhanādiiṭṭhanāsato ca, paresaṃ dhanādināsato tu uttamasseva mahākāruṇikattā, sesaṃ subodhaṃ. Anubhāvo panettha yathocityaṃ nirūpayitabbo.</paragraph>
    <paragraph line="60" number="361"> Idāni karuṇārasaposanakkamaṃ dasseti <bold>‘‘soka’’</bold>iccādinā. <bold>Aniṭṭhappattiṭṭhanāsato</bold> puttaviyogādino, desacāgādino vā aniṭṭhassa uppatti ca sīlādino, dhanādino vā <bold>iṭṭhassa</bold> kantivatthuno vināso cāti imehi ālambaṇavibhāvehi karaṇabhūtehi uppanno <bold>sokarūpo tu</bold> sokasabhāvo pana <bold>karuṇo</bold> karuṇāraso nāma hoti. <bold>Tattha</bold> karuṇārase <bold>ruditapalayatthambhakādayo</bold> rudito palayo thambhotiādayo anubhāvā nāma bhavantīti. Thambhādīnaṃ sarūpo heṭṭhā vuttova. Visādaālasyamaraṇacintādayo byabhicārino tasmiṃyeva byabhicārino bhavanti. Iha puttaviyogādianiṭṭhappattiyā ca sīladhammādiiṭṭhanāsanena ca uttamānaṃ soko uppajjati, desacāgādianiṭṭhappattiyā ca dhanādiiṭṭhanāsanena ca nīcānaṃ. Aññesaṃ dhanādivināsanena pana mahākaruṇikattā uttamasseva uppajjati. Tasmiṃ visaye so soko sesānaṃ nuppajjati. Tasmā yathārahaṃ payogo kātabbo. Sokassa rūpo sabhāvoti ca, aniṭṭhassa pattīti ca, iṭṭhassa nāsoti ca, aniṭṭhappatti ca iṭṭhanāso ceti ca, ruditañca palayo ca thambhako ceti ca, te ādi yesamiti ca, visādo ca ālasyañca maraṇañca cintā ceti ca, tā ādi yesamiti ca vākyaṃ. Imassa karuṇārasassa lakkhiyamevaṃ daṭṭhabbaṃ –</paragraph>
    <gatha1 line="61">Ākaḍḍhite’kasatarājapurakkhato <pageBreak edition="M" number="0.0352" /> yo,</gatha1>
    <gatha2 line="62">Dhammena āsanamalaṃkurute jinova;</gatha2>
    <gatha3 line="63">So assavālamavalambiya dāni nīto,</gatha3>
    <gathalast line="64">Yakkhena lokatilako kurute kimekoti.</gathalast>
    <paragraph line="65">Yo <bold>ekasatarājapurakkhato</bold> rājūnaṃ ekasatena parivārito <bold>jino iva</bold> buddho iva <bold>dhammena</bold> madhuradhammakathanena <bold>āsanaṃ</bold> dhammāsanaṃ <bold>alaṃkurute</bold> sajjeti, <bold>lokatilako</bold> lokassa piyatāya tilakālaṅkārabhūto <bold>so</bold> vidhurapaṇḍito <bold>yakkhena</bold> puṇṇakena ākaḍḍhito hutvā nīto assavālaṃ avalambiya idāni eko kiṃ kuruteti. Ihānītoti dassitapiyavatthuviyogo sokassa ālambaṇavibhāvo hoti. ‘‘Ākaḍḍhitekasatarāje’’ccādinā sakalena vākyena uddīpanavibhāvo dassito, uddīpitasokasaṅkhātaṭhāyībhāvo ca visādālasyacintādiko byabhicārībhāvo ca ruditapalayathambhakādikā vibhāvādibodhakaanubhāvā ca vākyasāmatthiyena dīpitā honti.</paragraph>
    <subhead line="66">Ruddaṭhāyībhāva</subhead>
    <hangnum line="67" number="362"></hangnum>
    <gatha1 line="68"><bold>Kodho macchariyādīhi, pose tāsamadādibhi;</bold></gatha1>
    <gathalast line="69"><bold>Nayanāruṇatādīhi, ruddo nāma raso bhave</bold>.</gathalast>
    <paragraph line="70" number="362"><bold>‘‘Kodho’’</bold>iccādi, subodhaṃ. Ettha paṭhamena <bold>ādi</bold>saddena avikkhepaupahāsādayo vibhāvā gahitā, dutiyena uggasambhamādayo byabhicārino, tatiyena bhūkuṭipuraṇaoṭṭhanippīḷanādayo anubhāvā.</paragraph>
    <paragraph line="71" number="362"> Idāni ruddarasassa posanakkamaṃ dasseti <bold>‘‘kodho’’</bold>iccādinā. Kodho <bold>macchariyādīhi</bold> macchariyaavikkhepaupahāsādīhi ālambaṇādīhi vibhāvehi ca hetubhūtehi <bold>tāsamadādīhi</bold> tāsamadauggatasambhamādīhi byabhicārībhāvehi <pageBreak edition="M" number="0.0353" /><bold>ca nayanāruṇatādīhi</bold> nettarattasubhaṅgaoṭṭhapīḷanādīhi anubhāvehi ca karaṇabhūtehi pose sati ruddo nāma raso bhaveti. Macchariyaṃ ādi yesanti ca, tāso ca mado ceti ca, te ādi yesamiti ca, nayanāni ca tāni aruṇāni cāti ca, tesaṃ bhāvoti ca, sā ādi yesamiti ca vākyaṃ.</paragraph>
    <paragraph line="72">Ruddarasassa udāharaṇamevaṃ daṭṭhabbaṃ –</paragraph>
    <gatha1 line="73">Yakkhena bho adhigatosi manussabhakkhe,</gatha1>
    <gatha2 line="74">Nā’ssassa vāla’mavalamba puraṃ avekkha;</gatha2>
    <gatha3 line="75">Verambhavātamukhacuṇṇitasabbagatto,</gatha3>
    <gathalast line="76">Macco kathaṃ punapi passati jīvalokanti.</gathalast>
    <paragraph line="77">Bho manussabhakkhena yakkhena <bold>adhigatosi</bold> gahito asi, assassa <bold>vālamavalamba</bold> vāladhiṃ gahetvā idāneva <bold>puraṃ avekkha</bold> tuyhaṃ nagaraṃ olokehi, tatheva hi <bold>verambhavātamukhacuṇṇitasabbagatto</bold> verambhavātassa abhimukhicuṇṇitasakalasarīro <bold>macco</bold> manusso <bold>jīvalokaṃ</bold> sattalokaṃ punapi kathaṃ passatīti. Iha macchariyādivibhāvā ca kodhādisaṅkhāto ṭhāyībhāvo ca vākyasāmatthiyā dīpitā honti, aparaddhena tāsamadauggatādibyabhicārībhāvā vibhāvitā honti. Samudāyena nayanāruṇatādayo anubhāvā sūcitā honti.</paragraph>
    <subhead line="78">Vīraṭhāyībhāva</subhead>
    <hangnum line="79" number="363"></hangnum>
    <gatha1 line="80"><bold>Patāpavikkamādīhu-ssāho viroti saññito;</bold></gatha1>
    <gatha2 line="81"><bold>Raṇadānadayāyogā, vīro’yaṃ tividho bhave;</bold></gatha2>
    <gathalast line="82"><bold>Tevā’nubhāvā dhitima-tyādayo byabhicārino</bold>.</gathalast>
    <paragraph line="83" number="363"><bold>‘‘Patāpi’’</bold>ccādi. <bold>Patāpo</bold> sattusantāpakārī tejo, <bold>vikkamo</bold> paramaṇḍalakkamantaṃ, te ādayo yesaṃ balāvikkhepādīnaṃ <pageBreak edition="M" number="0.0354" /> paṭipuggalagatānaṃ vibhāvānaṃ, tehi jāto <bold>ussāho</bold> rasattamāpanno vīro rasoti saññito, ayaṃ vīro raṇadānadayāyogā tividho bhave yuddhavīro dānavīro dayāvīroti, <bold>te</bold> yuddhakaraṇādayo eva tattha anubhāvā bhavanti. Dhitimatiuggatādayo byabhicārino bhavantīti.</paragraph>
    <paragraph line="84" number="363"> Idāni vīrarasabhedaṃ, posanakkamañca dasseti <bold>‘‘patāpa’’</bold>iccādinā. <bold>Patāpavikkamādīhi</bold> aññarājūnaṃ daṇḍajatejasaṅkhatapatāpo, tesameva paramaṇḍalakkamanasaṅkhātavikkamo phalabhedo cetiādīhi uppanno ussāho <bold>vīroti</bold> vīrarasoti <bold>saññito</bold> kavīhi ñāto, ayaṃ vīraraso <bold>raṇadānadayāyogā</bold> yuddhacāgakaruṇāyogena hetubhūtena tividho bhave. <bold>Te eva</bold> raṇadānadayā eva imā anubhāvā nāma honti. <bold>Dhitimatyādayo</bold> dhitimatiuggatagabbādayo byabhicārino bhāvā hontīti. Yuddhavīradānavīradayāvīravasena vīraraso tividho hoti. Patāpo ca vikkamo ceti ca, te ādi yesamiti ca, raṇo ca dānañca dayā ceti ca, tāhi yogoti ca, tayo vidhā pakārā assāti ca, dhiti ca mati ceti ca, tā ādi yesamiti ca vākyaṃ.</paragraph>
    <paragraph line="85">Vīrarasassa udāharaṇamevaṃ daṭṭhabbaṃ –</paragraph>
    <gatha1 line="86">Viññāpetvā kuveraṃ sumahati-</gatha1>
    <gatha2 line="87">Mapi ce’kovakumbhaṇḍasenaṃ,</gatha2>
    <gatha3 line="88">Uttāsetvā gahetvā maṇiratanavaraṃ</gatha3>
    <gatha2 line="89">Lakkhamādhāya jūte;</gatha2>
    <gatha3 line="90">Jetvā korabyarājaṃ sacivaratana-</gatha3>
    <gatha2 line="91">Muddhacca raññaṃ satamhā,</gatha2>
    <gatha3 line="92">Etthānetvā’diyissaṃ suyuvatiratanaṃ</gatha3>
    <gathalast line="93">Ko mame’ttha’tthi bhāroti.</gathalast>
    <paragraph line="94"><bold>Kuveraṃ</bold><pageBreak edition="M" number="0.0355" /> vessavaṇamahārājaṃ <bold>viññāpetvā</bold> bodhetvā <bold>sumahatimapi kumbhaṇḍasenaṃ</bold> atimahantiṃ kumbhaṇḍasenaṃ ekova <bold>uttāsetvā</bold> bhayaṃ janetvā maṇiratanavaraṃ gahetvā <bold>jūte</bold> akkhakīḷāyaṃ lakkhaṃ <bold>ādhāya</bold> ṭhapetvā korabyarājaṃ jetvā <bold>raññaṃ satamhā</bold> rājasambandhinā satena <bold>sacivaratanaṃ</bold> amaccaratanaṃ <bold>uddhacca</bold> uddharitvā etthānetvā <bold>suyuvatiratanaṃ</bold> sobhanaitthiratanaṃ <bold>ādiyissaṃ</bold> gaṇhissāmi, <bold>ettha</bold> yathāvuttesu mama ko bhāro atthīti. Ettha ‘‘ko mametthatthi bhāro’’ti iminā ussāhasaṅkhāto ṭhāyībhāvo pakāsito. Etassa uppattiuddīpanesu kāraṇabhūtassa itthiratanassa ādānakhyātanāgarājagatapatāpavikkamādivibhāvo ca, taṃtaṃrūpappakāsakakavivacanasaṅkhātānubhāvo ca ‘‘viññāpetvā’’iccādinā vākyasāmatthiyena paṭipādanīyā honti. ‘‘Sumahatimapi kumbhaṇḍasenaṃ eko’’ti ca, ‘‘raññaṃ satamhā sacivaratanamuddhaccā’’ti ca imehi dhitiuggatagabbādayo ca, ‘‘viññāpetvā kuvera’’nti ca, ‘‘uttāsetvā korabyarāja’’nti ca, ‘‘etthānetvā iccādayo’’ti ca imehi matyādayo ca byabhicārino bhāvā vibhāvitā honti. Imehi vibhāvānubhāvabyabhicārībhāvehi yuddhavīraraso positoti daṭṭhabbo. Imināyeva nayena dānavīrādayo viññātabbā.</paragraph>
    <subhead line="95">Bhayaṭhāyībhāva</subhead>
    <hangnum line="96" number="364"></hangnum>
    <gatha1 line="97"><bold>Vikārisanasattādi-</bold></gatha1>
    <gatha2 line="98"><bold>Bhayukkaṃso bhayānako;</bold></gatha2>
    <gatha3 line="99"><bold>Sedādayo’nubhāve’ttha,</bold></gatha3>
    <gathalast line="100"><bold>Tāsādī byabhicārino</bold>.</gathalast>
    <paragraph line="101" number="364"><bold>‘‘Vikāri’’</bold>ccādi. <bold>Vikāri</bold> asabhāvappavatto viruddho <bold>sano</bold> saddo satto ca, te ādayo yesaṃ suññāraññādīnaṃ <pageBreak edition="M" number="0.0357" /> itthinīcappakatisambhavantānaṃ, vibhāvānaṃ, guruādīnaṃ vā uttamānaṃ, tehi jātassa bhayassa, kittimassa vā ukkaṃso bhayānako nāma raso. Ettha sedakampanapādacalanādayo anubhāvā, tāsādayo byabhicārino.</paragraph>
    <paragraph line="102" number="364"> Idāni bhayānakarasassa posanakkamaṃ dasseti <bold>‘‘vikāri’’</bold>ccādinā. <bold>Vikārisanasattādibhayukkaṃso</bold> pakativirahena vikāravantehi viruddhehi asanisaddādisaddehi, rakkhasādisattehi vā vibhāvehi hetubhūtehi sañjāto sābhāviko, kittimo vā bhayapaṭibandho ukkaṃso bhayānakaraso nāma hoti. <bold>Ettha</bold> bhayānakarasavisaye <bold>sedādayo</bold> dāhasarīrakampanādayo <bold>anubhāvā</bold> kāyikavācasikappayogasaṅkhatā anubhāvā honti. <bold>Tāsādī byabhicārino</bold> tāsasaṅkādayo iha byabhicārībhāvā hontīti. Sano ca satto ceti ca, vikāro etesaṃ atthīti ca, vikārino ca te sanasattā ceti ca, te ādayo yesaṃ suññāraññādīnamiti ca, tehi jātaṃ bhayamiti ca, majjhe padalopo, tassa ukkaṃsoti ca, sedo ādi yesaṃ kampanādīnamiti ca, tāso ādi yesaṃ saṅkādīnamiti ca vākyaṃ. Itthinīcappakatikānaṃ bhayahetu vikārisanasattādi, uttamānaṃ guruādi.</paragraph>
    <paragraph line="103">Ettha lakkhiyamevaṃ veditabbaṃ –</paragraph>
    <gatha1 line="104">Yaṃ diṭṭhisatthapatanena paripphurantī,</gatha1>
    <gatha2 line="105">Kumbhaṇḍarakkhasacamū gamitā samantā;</gatha2>
    <gatha3 line="106">Ācakkavāḷanaga’massagataṃ purīva,</gatha3>
    <gathalast line="107">Bhoto muhuṃ muhu’mapassi sa puṇṇako’hanti.</gathalast>
    <paragraph line="108"><bold>Diṭṭhisatthapatanena</bold> diṭṭhisallasampātanena <bold>paripphurantī</bold> kampamānā <bold>samantā</bold> parisamantato <bold>ācakkavāḷanagaṃ</bold> cakkavāḷapabbatāvadhi <bold>gamitā</bold> palāpitā <bold>kumbhaṇḍarakkhasacamū</bold> kumbhaṇḍarakkhasānaṃ <pageBreak edition="M" number="0.0357" /> senā yaṃ <bold>assagataṃ</bold> assapiṭṭhe nisinnakaṃ <bold>bhoto</bold> bhavataṃ tumhākaṃ <bold>purī iva</bold> puriyā dassanamiva <bold>muhuṃ muhuṃ apassi</bold> khaṇe khaṇe apassittha, <bold>so</bold> ahaṃ puṇṇako nāma yakkhoti. Ettha ‘‘diṭṭhisatthapatanenā’’ti diṭṭhisatthāropanena ca ‘‘sa puṇṇako aha’’nti iminā ca bhayajananassa hetubhūtaviruddhasattasaṅkhātā vibhāvā niddiṭṭhā, ‘‘muhuṃ muhu’mapassī’’ti rasāvatthasampattabhayukkaṃsasaṅkhato ṭhāyībhāvo vibhāvito, ‘‘kumbhaṇḍarakkhasacamū gamitā samantā ācakkavāḷanaga’’nti tāsasaṅkādikā byabhicārino bhāvā jotitā. ‘‘Paripphurantī’’ti sedakampādayo anubhāvā dassitā honti.</paragraph>
    <subhead line="109">Jigucchāṭhāyībhāva</subhead>
    <hangnum line="110" number="365"></hangnum>
    <gatha1 line="111"><bold>Jigucchā rudhirādīhi,</bold></gatha1>
    <gatha2 line="112"><bold>Pūtyādīhi virāgato;</bold></gatha2>
    <gatha3 line="113"><bold>Bībhaccho khobhanu’bbegī,</bold></gatha3>
    <gatha2 line="114"><bold>Kamena karuṇāyuto;</bold></gatha2>
    <gatha3 line="115"><bold>Nāsāvikunanādīhi,</bold></gatha3>
    <gathalast line="116"><bold>Saṅkādīhi’ssa posanaṃ</bold>.</gathalast>
    <paragraph line="117" number="365"><bold>‘‘Jigucchā’’</bold>iccādi. Rudhirantādīhi pūtikimiādīhi virāgato ca jātā <bold>jigucchā</bold> garahā kamena khobhano ubbegī karuṇāyuto ca bībhaccho bhavati, nāsāvikunanamukhacchadanādīhi anubhāvehi, saṅkāvegādīhi byabhicārīhi ca assa posanaṃ bhavatīti.</paragraph>
    <paragraph line="118" number="365"> Idāni bībhaccharasassa posanakkamaṃ dasseti <bold>‘‘jigucchā’’</bold>iccādinā. <bold>Rudhirādīhi</bold> rattantaguṇādīhi ca, <bold>pūtyādīhi</bold> pūtikimiādīhi ca, <bold>virāgato</bold> virattabhāvena cāti imehi tīhi vibhāvehi hetubhūtehi uppajjamānā jigucchā <bold>kamena</bold> rudhirādīnaṃ tiṇṇaṃ vibhāvānaṃ paṭipāṭiyā <bold>khobhano</bold><pageBreak edition="M" number="0.0358" /> anavaṭṭhāno asamāhito <bold>ubbegī</bold> ubbegavā <bold>karuṇāyuto</bold> sokarūpena sahito cāti evaṃ bībhaccho raso nāma hoti. <bold>Nāsāvikunanādīhi</bold> nāsasaṅkocanamukhapidahanādīhi anubhāvehi ca <bold>saṅkādīhi</bold> ca saṅkāāvegādīhi byabhicārībhāvehi ca karaṇabhūtehi <bold>assa</bold> bībhaccharasassa posanaṃ hotīti. Rudhirādīsu tīsu padesu, khobhanādīsu tīsu ca gamyamānattā avuttopi <bold>ca</bold>saddo yojetabbo, tasmā khobhanādīhi tīhi yuttova bībhaccharaso nāmāti daṭṭhabbo. Rudhiraṃ ādi yesaṃ antādīnamiti ca, pūtiādi yesaṃ kimiādīnamiti ca, ubbego assa bībhacchassa atthīti ca, karuṇena āyutoti ca, nāsāya vikunanaṃ saṅkocanamiti ca, taṃ ādi yesaṃ mukhacchādanādīnamiti ca, saṅkā ādi yesaṃ āvegādīnamiti ca vākyaṃ.</paragraph>
    <paragraph line="119">Imassa bībhacchassodāharaṇamevaṃ veditabbaṃ –</paragraph>
    <gatha1 line="120">Yakkhā maccakaraṅkakaṅkanadharā ye nimmitā puṇṇake-</gatha1>
    <gatha2 line="121">Nu’ttaṃsīkatapāṇipallavadharā hārīkatantoragā;</gatha2>
    <gatha3 line="122">Littā lohitakuṅkumehi vidhurene’te pivantā vasā-</gatha3>
    <gathalast line="123">Majjaṃ sīsakapālapātihi pure dhuttā viyo’pekkhitāti.</gathalast>
    <paragraph line="124"><bold>Puṇṇakena</bold> yakkhena nimmitā <bold>maccakaraṅkakaṅkanadharā</bold> manussaṭṭhisaṅkhātakarabhūsanadhārino <bold>uttaṃsīkatapāṇipallavadharā</bold> matthakamālikatahatthatalasaṅkhatapallavadhārino <bold>hārīkatantoragā</bold> muttāhārīkatamanussantasaṅkhātauragasampayuttā <bold>lohitakuṅkumehi</bold> rudhirasaṅkhātakuṅkumakakkehi littā <bold>sīsakapālapātihi</bold> sīsakapālasaṅkhātehi sarāvehi <bold>vasāmajjaṃ</bold> vasāsaṅkhātasuraṃ <bold>pure</bold> abhimukhe pivantā ye yakkhā siyuṃ, ete yakkhā <bold>vidhurena</bold> paṇḍitena <bold>dhuttā viya</bold> nagare surādhuttā viya upekkhitā hontīti. Iha ‘‘littā lohitakuṅkumehī’’ti ca ‘‘uttaṃsīkatapāṇipallavadharā’’ti ca <pageBreak edition="M" number="0.0359" /> ‘‘hārīkatantoragā’’ti ca imehi cittakkhobhakāraṇabhūto rudhirādivibhāvo ca, ‘‘maccakaraṅkakaṅkanaro’’ti ca ‘‘sīsakapālapātihi vasāmajjaṃ pivantā’’ti ca imehi ubbegavantasabhāvassa hetubhūto pūtyādivibhāvo ca pakāsito. Karuṇāyutasabhāvassa kāraṇabhūtavirajjanavibhāvo ca nāsāvikunanādianubhāvo ca saṅkāvegādibyabhicārībhāvo ca bībhacchasaṅkhātaṭhāyībhāvo cāti ime sabbe vākyasāmatthiyena gammāti veditabbā.</paragraph>
    <subhead line="125">Vimhayaṭhāyībhāva</subhead>
    <hangnum line="126" number="366"></hangnum>
    <gatha1 line="127"><bold>Atilokapadatthehi,</bold></gatha1>
    <gatha2 line="128"><bold>Vimhayo’yaṃ raso’bbhuto;</bold></gatha2>
    <gatha3 line="129"><bold>Tassā’nubhāvā sedassu-</bold></gatha3>
    <gatha2 line="130"><bold>Sādhuvādādayo siyuṃ;</bold></gatha2>
    <gatha3 line="131"><bold>Tāsāvegadhitippaññā,</bold></gatha3>
    <gathalast line="132"><bold>Honte’ttha byabhicārino</bold>.</gathalast>
    <paragraph line="133" number="366"><bold>‘‘Ati’’</bold>ccādi. <bold>Atilokehi</bold> lokātivuttīhi māyādibbagehārāmādīhi padatthehi jāto ayaṃ <bold>vimhayo</bold> cittavikārasaṅkhāto ṭhāyībhāvo abbhuto raso nāma. Sedaassusādhuvādaromañcādayo tassa anubhāvā siyuṃ, tāsādayo byabhicārino hontīti.</paragraph>
    <paragraph line="134" number="366"> Idāni vimhayarasassa posanakkamaṃ dasseti <bold>‘‘ati’’</bold>iccādinā. <bold>Atilokapadatthehi</bold> lokaṭṭhitimatikkamma pavattehi māyādibbabhavanaārāmavimānādipadatthehi hetubhūtehi uppajjamāno ayaṃ <bold>vimhayo</bold> cittabyāpanasaṅkhāto ṭhāyībhāvo <bold>abbhuto raso</bold> abbhutaraso nāma bhave, sedassusādhuvādādayo <bold>tassa</bold> abbhutarasassa anubhāvā siyuṃ, tāsāvegadhitippaññā <bold>ettha</bold><pageBreak edition="M" number="0.0360" /> abbhutarasavisaye byabhicārino bhāvā hontīti. Atikkantā lokamiti ca, te ca te padatthā ceti ca, sādhuiti vādoti ca, sedo ca assu ca sādhuvādo ceti ca, te ādi yesaṃ romañcādīnamiti ca, tāso ca āvego ca dhiti ca paññā ceti ca vākyaṃ.</paragraph>
    <paragraph line="135">Imassa abbhutarasassodāharaṇamevaṃ daṭṭhabbaṃ –</paragraph>
    <gatha1 line="136">Sa puṇṇakenā’haṭanekabhiṃsane-</gatha1>
    <gatha2 line="137">Sva’ho naṭeneva suniccalo’calā;</gatha2>
    <gatha3 line="138">Nipātito tena avaṃsiropataṃ,</gatha3>
    <gathalast line="139">Asantasaṃ taṃ mini diṭṭhiyaṭṭhiyāti.</gathalast>
    <paragraph line="140"><bold>So</bold> vidhurapaṇḍito <bold>puṇṇakena</bold> yakkhena <bold>naṭena</bold> iva anekavikāradassanakena nāṭakena viya <bold>āhaṭanekabhiṃsanesu</bold> bhayattamānītānekavidhabhiṃsanesu vattamānesu suniccalo <bold>tena</bold> puṇṇakena <bold>acalā</bold> saṭṭhiyojanubbedhakāḷāgiripabbatamatthakato nipātito <bold>avaṃsiropataṃ</bold> adhosīsaṃ patanto <bold>asantasaṃ</bold> evaṃ appatiṭṭhepi anuttasanto <bold>taṃ</bold> pabbataṃ diṭṭhiyaṭṭhiyā <bold>mini</bold> pamāṇamakāsi, <bold>aho</bold> acchariyanti. Ettha bhayahetumhi sati bhītiyā ca tattha parijānanābhāvassa ca lokasabhāvattā tamatikkamma bhayakaraṇe asantāsassa ca diṭṭhiyā pabbataminanassa ca pavattabhāvakathanena lokātikkantapadatthasaṅkhāto vibhāvo ‘‘asantasaṃ taṃ mini diṭṭhiyaṭṭhiyā’’ti iminā pakāsito. ‘‘Aho’’ti vacanena, tassa sāmatthiyena ca sādhuvādasedaassuādayo anubhāvā vibhāvitā. Tāsaāvegadhiticcādibyabhicārībhāvā, vimhayasaṅkhātaṭhāyībhāvo ca samuditavākyasāmatthiyena jotito.</paragraph>
    <subhead line="141">Samaṭhāyībhāva</subhead>
    <hangnum line="142" number="367"></hangnum>
    <gatha1 line="143"><bold>Ṭhāyībhāvo <pageBreak edition="M" number="0.0361" /> samo mettā-</bold></gatha1>
    <gatha2 line="144"><bold>Dayāmodādisambhavo;</bold></gatha2>
    <gatha3 line="145"><bold>Bhāvādīhi tadu’kkaṃso,</bold></gatha3>
    <gathalast line="146"><bold>Santo santanisevito</bold>.</gathalast>
    <centered line="147">Iti saṅgharakkhitamahāsāmipādaviracite</centered>
    <centered line="148">Subodhālaṅkāre</centered>
    <centered line="149">Rasabhāvāvabodho nāma pañcamo paricchedo.</centered>
    <centered line="150">Subodhālaṅkāro samatto.</centered>
    <paragraph line="151" number="367"><bold>‘‘Ṭhāyi’’</bold>ccādi. Mettādisambhavo <bold>samo</bold> upasamasaṅkhāto ṭhāyībhāvo bhavati, tadanurūpehi bhāvānubhāvehi tassa ukkaṃso yassa, so santo nāma raso bhavati, so ca santanisevitoti.</paragraph>
    <centered line="152">Iti subodhālaṅkāre mahāsāmināmikāyaṃ ṭīkāyaṃ</centered>
    <centered line="153">Rasabhāvāvabodho pañcamo paricchedo.</centered>
    <paragraph line="154" number="367"> Idāni santarasassa posanakkamaṃ dasseti <bold>‘‘ṭhāyi’’</bold>ccādinā. <bold>Mettādayāmodādisambhavo</bold> mettākaruṇāpītiādivibhāvehi sambhūto <bold>samo</bold> kāyacittopasamo ṭhāyībhāvo nāma hoti, <bold>bhāvādīhi</bold> byabhicārībhāvādīhi karaṇabhūtehi, apica tassa samassa anurūpehi byabhicārībhāvānubhāvehi <bold>tadukkaṃso</bold> tassa ṭhāyībhāvassa ukkaṃsayutto <bold>santanisevito</bold> sādhūhi sevito <bold>santo</bold> santaraso nāma hotīti. Mettā ca dayā ca modo ceti ca, te ādayo yesamiti ca, tehi sambhavo yasseti ca, tassa ukkaṃso assa santasseti ca, sataṃ nisevitoti ca vākyaṃ.</paragraph>
    <paragraph line="155">Assa <pageBreak edition="M" number="0.0352" /> santarasassodāharaṇamevaṃ daṭṭhabbaṃ –</paragraph>
    <gatha1 line="156">Entesu kesarikarīsva’pi veṭhayante,</gatha1>
    <gatha2 line="157">Nāge nagaṃ madagaje viya veḷugumbaṃ;</gatha2>
    <gatha3 line="158">Yakkhe vicālayati nocali īsakampi,</gatha3>
    <gathalast line="159">Santiṃ gatova vidhuro madhurāpi bhāvoti.</gathalast>
    <paragraph line="160"><bold>Kesarikarīsu</bold> sīhahatthīsu <bold>entesu api</bold> bhiṃsanākārena samīpamāgacchantesupi <bold>nāge veṭhayantepi</bold> nāgesu sarīraṃ veṭhayantesupi. Jātyāpekkhāyekavacanaṃ, veḷugumbaṃ <bold>madagaje viya vicālayati</bold> madagaḷitahatthimhi cālente iva <bold>yakkhe</bold> puṇṇake <bold>nagaṃ</bold> kāḷāgiripabbataṃ <bold>vicālayatipi</bold> anekappakāre cālentepi <bold>vidhuro</bold> paṇḍito <bold>santiṃ gatova</bold> nibbānaṃ ālambaṇakaraṇavasena sampatto viya phalasamāpattisamāpanno iva atha vā diṭṭhadhammanibbānasaṅkhatanirodhasamāpattisamāpanno viya <bold>īsakampi</bold> appakampi <bold>madhurā bhāvā api</bold> madhurasabhāvatopi no cali, nisinnaṭṭhānato pagevāti adhippāyo. Ettha dhāvanarodanakampanādīnaṃ karaṇabhūtaṃ sīhādīnamāgamanaṃ nāgaveṭhanaṃ pabbatakampanantiādīsu vattamānesupi nibbikārattena santiṃ gatoti iminā santarasassa pakatibhūte uddese dassito navamo ṭhāyībhāvo dassito hoti, etassa uppattiuddīpanānaṃ kāraṇabhūtā mettādayāmodādivibhāvā sāmatthiyā dassitā hontīti. Dhitimatisatiādayo tadanurūpabyabhicārībhāvā ca tādisānubhāvā ca ‘‘entesu veṭhayante vicālayatī’’ti iminā, sakalavākyasāmatthiyena ca pakāsitāti daṭṭhabbā.</paragraph>
    <centered line="161">Iti subodhālaṅkāranissaye</centered>
    <centered line="162">Rasabhāvāvabodho nāma pañcamo paricchedo.</centered>
    <centered line="163">Subodhālaṅkāraṭīkā samattā.</centered>
  </content>
</document>