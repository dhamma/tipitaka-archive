<?xml version="1.0"?>
<document>
<metadata>
<normativeSource>http://tipitaka.org/romn/cscd/e0812n.nrf3.xml</normativeSource>
<archivePath>roman/anya/byakarana gantha-sangaho/subodhalankaratika/4. atthalankaravabodhapariccheda.xml</archivePath>
<title>4. Atthālaṅkārāvabodhapariccheda - Subodhālaṅkāraṭīkā - Byākaraṇa gantha-saṅgaho - Anya</title>
</metadata>
<body>
<chapter line="1">4. Atthālaṅkārāvabodhapariccheda</chapter>
<hangnum line="2" number="164"></hangnum>
<gatha1 line="3"><bold>Atthālaṅkārasahitā, saguṇā bandhapaddhati;</bold></gatha1>
<gathalast line="4"><bold>Accantakantā <alternatives line="3"><alternative lang="vri">kantāva</alternative><alternative lang="ka.">yatoaccantakantāva</alternative></alternatives></bold>, <bold>vuccantete tato’dhunā</bold>.</gathalast>
<paragraph line="5" number="164">Evaṃ <pageBreak edition="M" number="0.0183" />saddālaṅkāre paricchijja sampatyatthālaṅkāraṃ bodhayitumāha <bold>‘‘atthālaṅkāra’’</bold>iccādi. <bold>Saguṇā</bold>yathāvuttehi pasādādīhi saddaguṇehi sahitā <bold>bandhapaddhati</bold>kabbaracanaṃ. Alaṅkarīyati kantiṃ nīyati bandho etehi sarīramiva hārādīhīti alaṅkārā, tehi atthālaṅkārehi jātyādilakkhaṇehi <bold>sahitā</bold>saṃyuttā satī <bold>saguṇā</bold>patibbatādiguṇopetā <bold>atthena</bold>dhanena <bold>alaṅkārena</bold>ābharaṇena <bold>sahitā</bold>yuttā <bold>kantāva</bold>aṅganā viya. Yato <bold>accantakantā</bold>atisayaramaṇīyā siyā, <bold>tato</bold>tena kāraṇena ye atthālaṅkārā avasaraṃ pattā, te <bold>adhunā</bold>idāni <bold>vuccante</bold>kathīyanti.</paragraph>
<paragraph line="6" number="164">Evaṃ saddālaṅkāravibhāgaṃ dassetvā idāni tannissayaṃyeva atthālaṅkārabandhamārabhanto <bold>‘‘atthālaṅkāri’’</bold>ccādimāha. <bold>Saguṇā</bold>yathāvuttapasādādisaddaguṇayuttā <bold>bandhapaddhati</bold>pajjagajjādipabhedā racanāvali <bold>atthālaṅkārasahitā</bold>sabhāvavuttivaṅkavuttisaṅkhātena atthālaṅkārena saṃyuttā <bold>saguṇā atthālaṅkārasahitā kantā iva</bold>patibbatādīhi guṇehi yuttā suvaṇṇarajatamaṇimuttādidhanehi gīveyyakaṭakanūpurādīhi ābharaṇehi ca yuttā aṅganāva <bold>accantakantā</bold>yato atisayena ramaṇīyā, <bold>tato</bold>tasmā <bold>te</bold>atthālaṅkārā <bold>adhunā</bold>dāni vuccante. Alaṅkaronti bandhaṃ sarīraṃ vā etehīti ca, atthassa alaṅkārāti ca, tehi sahitāti ca, guṇehi saha vattatīti ca, bandhassa paddhatīti ca, accantaṃ atisayena kantāti ca viggaho.</paragraph>
<hangnum line="7" number="165"></hangnum>
<gatha1 line="8"><bold>Sabhāvavaṅkavuttīnaṃ, bhedā dvidhā alaṃkriyā;</bold></gatha1>
<gathalast line="9"><bold>Paṭhamā tattha vatthūnaṃ, nānāvatthāvibhāvinī</bold>.</gathalast>
<paragraph line="10" number="165">Katippabhedā te iccāha ‘‘sabhāva’’iccādi. Sabhāvavutti vaṅkavuttīti imesaṃ <bold>bhedā</bold>pabhedena <bold>alaṃkriyā</bold>atthālaṅkārādvi<bold>dhā</bold>dvippakārā. <pageBreak edition="M" number="0.0185" />Tesu sabhāvavutti kīdisīti āha <bold>‘‘paṭhamā’’</bold>tiādi. <bold>Tattha</bold>tāsu <bold>paṭhamā</bold>sabhāvavutti <bold>vatthūnaṃ</bold>padatthānaṃ jātiguṇakriyādabbasabhāvānaṃ <bold>nānā</bold>vicittā, na dvekāva <bold>avatthā</bold> avasarā vibhāvinī pakāsikā viññeyyā. Jātyādīnaṃ padatthānaṃ yathāsabhāvamanekappakāraṃ sammadeva vivarantī sabhāvaṃ padatthānaṃ vicittaṃ vadatīti sabhāvavutti nāmāti adhippāyo, sāva jātiyā padatthasarūpassa tathātathāpaṭipādakattena <alternatives line="11"><alternative lang="vri">vuttiyā</alternative><alternative lang="ka.">dattiyā</alternative></alternatives> jātipi vuccati.</paragraph>
<paragraph line="11" number="165"> <alternatives line="19"><alternative lang="vri">Pasatthālaṅkārā</alternative><alternative lang="ka.">pasatthādialaṅkārā</alternative></alternatives> pabhedato ettakāti dassento <bold>‘‘sabhāvi’’</bold>ccādimāha. <bold>Alaṃkriyā</bold>atthālaṅkārā sabhāvavaṅkavuttīnaṃ <bold>bhedā</bold>pabhedato <bold>dvidhā</bold>dvippakārā honti. <bold>Tattha</bold>tāsudvīsu <bold>paṭhamā</bold>sabhāvavutti <bold>vatthūnaṃ</bold>jātiguṇakriyādabbalakkhaṇānaṃ padatthānaṃ <bold>nānāvatthāvibhāvinī</bold>anekappakārassa pakāsinī hoti. Ettha jātyādīnaṃ padatthānaṃ anekappakārasabhāvapakāsinī sabhāvavutti nāma. Esāva jāti guṇādicatubbidhapadatthānaṃ sarūpasaṅkhātajātiyā tehi ākārehi paṭipādanato upacārato jāti nāma hoti. Jātyādipadatthānaṃyeva yathāsabhāvaṃ hitvā vatthuparikappitaatisayopamārūpakādisarūpasaṅkhātaṃ vaṅkasabhāvaṃ pakāsentī vaṅkavutti nāma. Yabhāvo ca vaṅko cāti ca, tesaṃ vuttīti ca, alaṃkaronti etāhīti ca, nānā anekā ca sā avatthā cāti ca vākyaṃ.</paragraph>
<paragraph line="12">Yathā –</paragraph>
<hangnum line="13" number="166"></hangnum>
<gatha1 line="14"><bold>Līlāvikantisubhago,</bold></gatha1>
<gatha2 line="15"><bold>Disāthiravilokano;</bold></gatha2>
<gatha3 line="16"><bold>Bodhisattaṅkuro bhāsaṃ,</bold></gatha3>
<gathalast line="17"><bold>Viroci vācamāsabhiṃ</bold>.</gathalast>
<paragraph line="18" number="166"><bold>‘‘Yathe’’</bold>ti taṃ udāharati. <bold>Līlāya</bold>vilāsena vihitāya <bold>vikantiyā</bold>gamanena sattapadavītihārasaṅkhātena <bold>subhago</bold>sundaro <bold>disāsu</bold>dasasu <bold>thira</bold>macalaṃ vilokanaṃ yassa so <bold>bodhisattaṅkuro</bold>tadahujāto mahābodhisatto <bold>āsabhiṃ vācaṃ</bold>‘‘aggohamasmī’’tiādikamuttamaṃ nibbhayavacanaṃ <bold>bhāsaṃ</bold>vadanto <bold>viroci</bold>visesena ramaṇīyattaṃ patto. Ayaṃ sabhāvavutti. Evaṃ jātisabhāvavutyādayopi parikappanīyā.</paragraph>
<paragraph line="19" number="166">Idāni sabhāvavuttiyā udāharaṇaṃ āha <bold>‘‘yathā – līlāvikanti’’</bold>ccādi. <bold>Līlāvikantisubhago</bold>vilāsagamanena sattapadavītihārena sundaro <bold>disāthiravilokano</bold>dasadisāsu acalaolokano <bold>bodhisattaṅkuro</bold>mahābodhisattaṅkuro <bold>āsabhiṃ vācaṃ</bold>‘‘aggohamasmī’’tiādinā abhītavacanaṃ <bold>bhāsaṃ</bold>vadanto <bold>viroci</bold>asobhīti. Iha bodhisattasaṅkhātassa dabbassa līlāvikantidisāthiravilokanavaconicchāraṇasaṅkhatānaṃ avatthānaṃ pakāsitattā dabbasabhāvavuttīti ñātabbā. Esāyeva dabbagatagatyādivicitrasarūpaṃ alaṅkaraṇato alaṅkāro nāma, dabbagatagatyādayo pana alaṃkiriyamānattā alaṃkiriyā nāma. Jātiguṇakriyāsabhāvavuttiyopi evameva daṭṭhabbā. Līlāya yuttā vikantīti ca, tāya subhagoti ca, disāsu thiraṃ vilokanaṃ yasseti ca, bodhiyā paññāya sattoti ca, soyeva aṅkuroti ca, usabhassa bhāvoti ca vākyaṃ. Usabhassa bhāvasaṅkhātā akampanīyā ṭhiti āsabhaṃ nāma, akampabhāvato tena samāpi vācā upacārato āsabhī nāma hoti.</paragraph>
<hangnum line="20" number="167"></hangnum>
<gatha1 line="21"><bold>Vutti vatthusabhāvassa, yā’ññathā sā parābhave;</bold></gatha1>
<gathalast line="22"><bold>Tassā’nantavikappattā, hoti bījopadassanaṃ</bold>.</gathalast>
<paragraph line="23" number="167">Dutiyamāha <pageBreak edition="M" number="0.0186" /><bold>‘‘vutti’’</bold>ccādinā. <bold>Vatthuno</bold>jātyādirūpassa padatthassa <bold>sabhāvo</bold>yassaṃ avatthāyaṃ yādisaṃ rūpaṃ tassa aññathābhāvena tassa rūpassa tathetaṃ dabbāpanena <bold>vutti</bold>vacanaṃ. <bold>Parā bhave</bold>aññā vaṅkavutti nāma siyā. Kiṃ sā sākallena vattuṃ sakkāti āha <bold>‘‘tassā’’</bold>iccādi. <bold>Tassā</bold>vaṅkavuttiyā <bold>anantavikappattā</bold>aparimitabhedakattā <bold>bījassa</bold>kāraṇattā sakalabyattibyāpisāmaññarūpassa yato pare vicittālaṅkārā pasavanti, <bold>upadassanaṃ</bold>kathanaṃ hoti niravasesābhidhānassa kenāpyasakkuṇeyyattā.</paragraph>
<paragraph line="24" number="167">Idāni vaṅkavuttiṃ dasseti <bold>‘‘vutti’’</bold>ccādinā. <bold>Vatthusabhāvassa</bold>jātyādipadatthasambandhino tāsu tāsu avatthāsu yo sabhāvo vijjati, tassa sabhāvassa <bold>aññathā</bold>vijjamānākāraṃ hitvā vattuparikappitena atisayaupamārūpakādiaññapakārena <bold>yā vutti</bold>yaṃ kathanaṃ atthi, <bold>sā parābhave</bold>sabhāvavuttito aññā vaṅkavutti nāma siyā. <bold>Tassā</bold>vaṅkavuttiyā <bold>anantavikappattā</bold>appamāṇapakkhattā kathanena parisamāpetuṃ asakkuṇeyyattā nayato tassa anantapakkhassa pariggahaṇatthaṃ <bold>bījopadassanaṃ</bold>kāraṇamattassa nidassanaṃ hoti. Vakkhamānabhedato ekamekampi attanā sadisaṃ anantabhedapariggahajānanatthaṃ pahotīti adhippāyo. Vatthūnaṃ sabhāvoti ca, anantā vikappā yassa sabhāvasseti ca, tassa bhāvoti ca, bījassa upadassananti ca viggaho.</paragraph>
<subhead line="25">Vaṅkavuttiatthālaṅkārauddesavaṇṇanā</subhead>
<hangnum line="26" number="168"></hangnum>
<gatha1 line="27"><bold>Tatthā’tisayaupamā-</bold></gatha1>
<gatha2 line="28"><bold>Rūpakāvuttidīpakaṃ;</bold></gatha2>
<gatha3 line="29"><bold>Akkhepo’tthantaranyāso,</bold></gatha3>
<gathalast line="30"><bold>Byatireko vibhāvanā</bold>.</gathalast>
<hangnum line="31" number="169">.</hangnum>
<gatha1 line="32"><bold>Hetukkamo <pageBreak edition="M" number="0.0187" />piyataraṃ, samāsaparikappanā;</bold></gatha1>
<gathalast line="33"><bold>Samāhitaṃ pariyāya-vuttibyājopavaṇṇanaṃ</bold>.</gathalast>
<hangnum line="34" number="170">.</hangnum>
<gatha1 line="35"><bold>Visesa ruḷhāhaṅkārā,</bold></gatha1>
<gatha2 line="36"><bold>Sileso tulyayogitā;</bold></gatha2>
<gatha3 line="37"><bold>Nidassanaṃ mahantattaṃ,</bold></gatha3>
<gathalast line="38"><bold>Vañcanā’ppakatatthuti</bold>.</gathalast>
<hangnum line="39" number="171"></hangnum>
<gatha1 line="40"><bold>Ekāvali aññamaññaṃ, sahavutti virodhitā;</bold></gatha1>
<gathalast line="41"><bold>Parivuttibbhamobhāvo, missa’māsī rasī iti</bold>.</gathalast>
<hangnum line="42" number="172"></hangnum>
<gatha1 line="43"><bold>Ete bhedā samuddiṭṭhā, bhāvo jīvitamuccate;</bold></gatha1>
<gathalast line="44"><bold>Vaṅkavuttīsu poseti, sileso tu siriṃ paraṃ</bold>.</gathalast>
<paragraph line="45" number="168-172">Yathoddesaṃ niddisitukāmo uddisati <bold>‘‘tatthe’’</bold>ccādi. <bold>Tatthā</bold>ti tassaṃ vaṅkavuttiyaṃ ‘‘ete bhedā samuddiṭṭhā’’ti iminā sambandho. <bold>Samuddiṭṭhā</bold>ti saṅkhepanayena vuttā. Atisayo upamā rūpakaṃ āvutti dīpakañca, <bold>samāso</bold>samāsavutti parikappanā ca, viseso ruḷhāhaṅkāro ca, <bold>jīvitamuccate</bold>ti tadabhāve bandhassa chavasseva heyyattā vuttaṃ, sileso tu <bold>vaṅkavuttīsu</bold>sabhāvavuttiṃ hitvā vatthusabhāvato aññathā yathā tathā parikappanarūpāsu atisayādīsu vuttīsu <bold>paraṃ siriṃ</bold>kantiṃ poseti taṃ pūreti āvahatīti.</paragraph>
<paragraph line="46" number="168-172">Bhedavantānaṃ padatthānaṃ sabhāvakathanaṃ uddesakkamena pākaṭaṃ hotīti vattamānehi alaṅkārehi uddisanto <bold>‘‘tatthātisaya…pe… rasī’’</bold>ti gāthācatukkamāha. Tattha <bold>tatthā</bold>ti tissaṃ vaṅkavuttiyaṃ <bold>iti</bold>evaṃ <bold>ete</bold>pañcatiṃsa <bold>bhedā samuddiṭṭhā</bold>saṅkhepena vuttāti. Etesaṃ pana padānaṃ attho niddese āvibhavissati. Iminā bhāvo ca sileso ca atippasatthoti dīpeti. <bold>Bhāvo</bold>bhāvālaṅkāro <bold>jīvitaṃ</bold>bandhassa pāṇabhūtoti vuccate, <pageBreak edition="M" number="0.0188" />bhāvarahitassa bandhassa chavasarīrassa viya anupādeyyattā, <bold>sileso tu</bold>silesālaṅkāro pana <bold>vaṅkavuttīsu</bold>atisayopamādivaṅkavuttīsu <bold>para</bold>mukkaṃsabhūtaṃ <bold>siriṃ</bold>sobhaṃ <bold>poseti</bold>pūreti.</paragraph>
<subhead line="47">Niddesavaṇṇanā</subhead>
<hangnum line="48" number="173"></hangnum>
<gatha1 line="49"><bold>Pakāsikā visesassa,</bold></gatha1>
<gatha2 line="50"><bold>Siyā’tisayavutti yā;</bold></gatha2>
<gatha3 line="51"><bold>Lokātikkantavisayā,</bold></gatha3>
<gathalast line="52"><bold>Lokiyāti ca sā dvidhā</bold>.</gathalast>
<paragraph line="53" number="173">Tatthātisayavuttīnaṃ tāva niddisanto āha <bold>‘‘pakāsikā’’</bold>iccādi. <bold>Visesassa</bold>vatthugatassātimattassa pakāsikāyāti anuvaditvā sā atisayavutti siyāti vidhīyate, atisayassa vatthuno ukkaṃsassa paṭipādikā vutti <bold>atisayavutti</bold>. Sā ca duvidhāti āha <bold>‘‘loka’’</bold>iccādi. Lokaṃ lokappatītiṃ atikkanto visayo gocaro yassā sā <bold>lokātikkantavisayā</bold>ca loke bhavā lokaṭhitimanatikkantattāti <bold>lokiyā</bold>cāti atisayavutti <bold>dvidhā</bold>dvippakārā bhavati.</paragraph>
<paragraph line="54" number="173">Idāni uddesakkamena atisayavuttiṃ dasseti <bold>‘‘pakāsi’’</bold>ccādinā. <bold>Visesassa</bold>jātyādipadatthagataadhikavisesassa <bold>yā</bold>vutti pakāsikā, sā atisayavutti nāma siyā, <bold>sā</bold>atisayavutti <bold>lokātikkantavisayā</bold>ca jātyādipadatthānaṃ yathāsabhāvasaṅkhatalokaṭhityātikkantavisayattā lokātikkanta visayāti ca <bold>lokiyāti</bold>ca yathāvuttalokamanatikkamma pavattanato lokiyāti cevaṃ <bold>dvidhā</bold>dvippakārā honti. Vadatīti vutti, atisayassa vuttīti ca, lokaṃ atikkanto visayo etissāti ca, loke bhavāti ca viggaho. ‘‘Visesassa pakāsikā’’ti pasiddhaguṇānuvādena <pageBreak edition="M" number="0.0189" />sā atisayavutti siyāti apasiddhaṃ atisayavuttividhānaṃ karoti, yathā ‘‘yo kuṇḍalī, so devadatto’’ti. Anuvādakaanuvādanīyabhedo uparipyevameva daṭṭhabbo.</paragraph>
<hangnum line="55" number="174"></hangnum>
<gatha1 line="56"><bold>Lokiyātisayasse’te,</bold></gatha1>
<gatha2 line="57"><bold>Bhedā ye jātiādayo;</bold></gatha2>
<gatha3 line="58"><bold>Paṭipādīyate tva’jja,</bold></gatha3>
<gathalast line="59"><bold>Lokātikkantagocarā</bold>.</gathalast>
<paragraph line="60" number="174">Ayaṃ dvippakārā atisayavutti sabhāvavutyādīhi bhinnāti ce? Āha <bold>‘‘loka’’</bold>iccādi. <bold>Jātiādayo</bold>yato padatthassa vicittaṃ sarūpaṃ vadatīti vicittasarūpapaṭipādikā sabhāvavuttipi alaṅkāro, alaṅkāriyaṃ tu vatthumattaṃ, tato sabhāvavutyādayo <bold>ye bhedā</bold>visesā, <bold>ete</bold>lokiyātisayassa bhedā, yathā sarīre yaṃ sahajaṃ sundarattaṃ, tassa posakāpi muttāvalippabhuti alaṅkāroti vuccati, evaṃ bandhepyalaṅkāriyavatthunimittaṃ dhammattaṃ yāya ukkaṃsīyati, sā ukkaṃsoti vuccati. Sā ca vutti <bold>alaṅkāra</bold>saddena vuccate. Sā pana atisayavuttiyeva. Tenevāha <bold>‘‘lokiyātisayassete, bhedā ye jātiādayo’’</bold>ti. Yato evaṃ, tato lokātikkantavisayā ca visuṃ dassanīyāti āha <bold>‘‘paṭī’’</bold>tiādi. <bold>Tu</bold>saddo bhede. <bold>Ajja tu</bold>idāni pana lokātikkantagocarā paṭipādīyateti sambandho.</paragraph>
<paragraph line="61" number="174">Idāni esā dvippakārāpi atisayavuttisabhāvavutyādīhi anaññāti dassetuṃ <bold>‘‘lokiye’’</bold>ccādimāha. <bold>Jātiādayo</bold>jātiguṇādipadatthagatavicittasarūpassa pakāsanato nissayavohārena ‘‘jātyādayo’’ti niddiṭṭhā jātisabhāvavuttiguṇasabhāvavutyādayo <bold>ye bhedā</bold><pageBreak edition="M" number="0.0190" />visesā, <bold>ete lokiyātisayassa</bold>lokiyātisayavuttiyāyeva <bold>bhedā</bold>avayavā. Tattha lokiyātisayavutti nāma jātisabhāvavuttiguṇasabhāvavutyādayoyevāti. Esāyeva vicitrarūpapaṭipādikā ukkaṃsāti ca vuccati. Evaṃ lokiyātisayavuttiyā ‘‘līlāvikantisubhago’’ti udāharaṇassa gamyamānattā vakkhamānaṃ paṭijānāti <bold>‘‘paṭipādīyate’’</bold>ccādinā. <bold>Ajja tu</bold>idāni pana <bold>lokātikkantagocarā</bold>atisayavutti <bold>paṭipādīyate</bold>udāharaṇato nipphādīyati. Loke bhavoti ca, tassa atisayo ādhikkamiti ca vākyaṃ.</paragraph>
<hangnum line="62" number="175"></hangnum>
<gatha1 line="63"><bold>Pivanti dehakantī ye,</bold></gatha1>
<gatha2 line="64"><bold>Nettañjalipuṭena te;</bold></gatha2>
<gatha3 line="65"><bold>Nā’laṃ hantuṃ jine’saṃ tvaṃ,</bold></gatha3>
<gathalast line="66"><bold>Taṇhaṃ taṇhāharopi kiṃ</bold>.</gathalast>
<paragraph line="67" number="175"><bold></bold><bold></bold><bold></bold><bold></bold><bold></bold><bold></bold><note>apanayati (?)</note>. <bold>Taṇhāharopi</bold>samāno tvaṃ <bold>hantuṃ</bold>nivattituṃ <bold>kiṃ nālaṃ</bold>kasmā asamatthosi. Taṇhāharā nāma taṇhameva nudanti. Atra hanantāmapiha sampanudati lokaṭhitiṃ atikkamma dehakantiyā bahuttanadhammo vutto.</paragraph>
<paragraph line="68" number="175">Idāni paṭiññātānusārena paṭipādeti <bold>‘‘pivanti’’</bold>ccādinā. Bho <bold>jina te</bold>tuyhaṃ <bold>dehakantī</bold>sarīrasobhāyo <bold>ye</bold>janā <bold>nettañjalipuṭena</bold>nettasaṅkhātena hatthapuṭena pivanti, <bold>esaṃ</bold>sādhujanānaṃ <bold>taṇhaṃ</bold>pipāsaṃ lobhameva <pageBreak edition="M" number="0.0191" />vā <bold>taṇhāharopi</bold>tvaṃ sabbesaṃ taṇhāvināsakopi <bold>hantuṃ</bold>nivāretuṃ <bold>kiṃ nālaṃ</bold>kasmā asamatthosīti. Ettha pivanaṃ nāma pipāsaṃ vinetīti lokasabhāvo. Taṇhaṃ hantuṃ nālamiti lokasabhāvamatikkantattho. Kantīnaṃ adhikapiyatā atisayadhammo, tassa vutti pana taṇhaṃ hantuṃ nālamiti lokātikkantaatthaṃ visayaṃ katvā pavatto hoti. Sā pana kathetumicchitaṃ kantīnaṃ adhikapiyataṃ taṇhāhanane asamatthaṃ vatvā dīpetīti vaṅkavutti nāma. Vuccamānānaṃ upamārūpakādīnampi vaṅkavuttitā icchitatthassa pakārantarena pakāsanatoyeva. Yathā nāma sarīrasahajaṃ pīnattādisundarattaṃ uddīpanākārena ṭhitā kaṭakauṇhīsahārādayo alaṅkārā nāma bhavanti, evaṃ bandhasarīrasaṅkhāte alaṅkaraṇīyavatthumhi vijjamānaatipiyatādimeva uddīpetvā alaṅkurumānā ‘‘taṇhāharosi tvaṃ esaṃ kantī pivantānaṃ taṇhaṃ hantuṃ nāla’’miti vācābhaṅgī alaṅkāro nāma. Alaṅkāriyaṃ nāma alaṅkātabbakantipiyatāya bahuttanti. Uttaripi alaṅkāraalaṅkāriyavibhāgo ca anurūpato yojanakkamo ca evameva daṭṭhabbo. Dehe kantīti ca, añjalīyeva puṭoti ca, nettāniyeva añjalipuṭoti ca, taṇhaṃ haratīti ca viggaho.</paragraph>
<hangnum line="69" number="176"></hangnum>
<gatha1 line="70"><bold>Upamānopameyyānaṃ, sadhammattaṃ siyo’pamā;</bold></gatha1>
<gathalast line="71"><bold>Saddatthagammā vākyattha-visayāti ca sā tidhā</bold>.</gathalast>
<paragraph line="72" number="176">Upamaṃ niddisati <bold>‘‘upamāne’’</bold>ccādinā. Upamīyate anenāti upamānaṃ, padumādikavatthu. Padumādiko tu saddo upamānavācako. Upamīyatīti upameyyaṃ, mukhādikavatthu. Mukhādiko saddo tu upameyyavācako. Tesaṃ upamānopameyyānaṃ padumādimukhādivatthūnañca. <bold>Sadhammatta</bold>nti samāno dhammo kantimantatā yassa so sadhammo, tassa bhāvo sadhammasaddassa pavattinimittasamānena dhammena saha sambandho <bold>sadhammattaṃ</bold><pageBreak edition="M" number="0.0192" />upamānopameyyapatiṭṭhitaṃ upamā siyā, upamīyati yathāvutto sambandhoti katvā. Sā panālaṅkāriyassa dhammassātisayapaṭipādanappakāro. Katividhā sāti āha <bold>‘‘sadda’’</bold>iccādi. Saddo ca attho ca, tehi gammā patīyamānā <bold>saddatthagammā. Vākyaṃ</bold>padasamudāyo. Tassa attho visayo gocaro yassā <bold>vākyatthavisayā</bold>ti ca <bold>sā</bold>upamā <bold>tividhā</bold>saddagammaatthagammavākyatthavisayāti tidhā hoti.</paragraph>
<paragraph line="73" number="176">Idāni upamālaṅkāraṃ niddisati <bold>‘‘upamāno’’</bold>ccādinā. <bold>Upamānopameyyānaṃ</bold>candanīluppaladalābhādīnaṃ ānananayanādīnañca padatthānaṃ <bold>sadhammattaṃ</bold>kantimantatāpīnatāditulyadhammasambandho upamā nāma siyā, <bold>sā</bold>alaṅkaraṇīyavatthuno ādhikkapaṭipādanappakārā upamā <bold>saddatthagammā</bold>saddagammā ca atthagammā ca vākyatthavisayā ca, <bold>iti</bold>evaṃ <bold>tidhā</bold>tippakārā hoti. Ettha upamānopameyyabhūtānaṃ candānanādipadatthānaṃ sadhammasaṅkhato aññamaññatulyakantimantatāpīnatādidhammayogo padatthānaṃ upamatthassa patiṭṭhitattā upaṭṭhānatāya upamā nāma hoti, tannissayacandādayo pana nissitavohārena upamā nāma hoti, upamānabhūtacandādiatthapaṭipādako <bold>candimā</bold>disaddopi tadatthena upamā nāma hoti, upameyyupameyyanissayatappaṭipādakānampi upameyyabhāvo evameva daṭṭhabbo. Upamīyate anenāti upamānanti katvā candādi upamānaṃ vuccati, upamīyatīti upameyyaṃ, ānanādi, upamānañca upameyyañcāti ca, samāno ca so dhammo ceti ca, tassa bhāvoti ca, saddo ca attho cāti ca, tehi gammāti ca, vākyassa atthoti ca, so visayo yassā upamāyāti ca vākyaṃ.</paragraph>
<hangnum line="74" number="177"></hangnum>
<gatha1 line="75"><bold>Samāsapaccayevādī, saddā tesaṃ vasā tidhā;</bold></gatha1>
<gathalast line="76"><bold>Saddagammā samāsena, munindo candimānano</bold>.</gathalast>
<paragraph line="77" number="177">Tattha <pageBreak edition="M" number="0.0193" />saddagammāpi tidhā siyāti dassetumāha <bold>‘‘samāsa’’</bold>iccādi. Samāso ca paccayo ca ivādi ca, te saddā nāma, <bold>sadda</bold>saddena samāsādayo vattumadhippetāti attho. <bold>Tesaṃ</bold>samāsādīnaṃ vasā saddagammā tidhā hoti samāsasaddagammā paccayasaddagammā ivādisaddagammāti, <bold>samāsena</bold>samāsasaddena gammā upamā vuccatīti seso. Udāharati <bold>‘‘munindo candimānano’’</bold>ti, candimā viya ruciramānanaṃ mukhaṃ yassa so <bold>candimānano</bold>. Ettha ca candimaṃ upamānaṃ, ānanaṃ upameyyaṃ, rucirattaṃ dhammo, candimānanānaṃ samānadhammasambandhijotako <bold>viya</bold>saddo, tesu sādhāraṇadhammavācakassa <bold>viya</bold>saddassa copamājotakassāppayogo samāseneva vuttattā, ettha pana <bold>viya</bold>saddo <bold>candimā</bold>saddena upamānavācakena sambandhamupagato candagatameva sadisattaṃ vadati, mukhagataṃ pana sāmatthiyā padīyate, evamīdisaṃ daṭṭhabbaṃ.</paragraph>
<paragraph line="78" number="177">Tesu yathāvuttesu saddagammassa tividhattaṃ dassetuṃ āha <bold>‘‘samāse’’</bold>ccādi. <bold>Samāsapaccayevādī</bold>samāso, āyādipaccayā, ivādayo ca saddā nāma, <bold>tesaṃ</bold>samāsādīnaṃ <bold>vasā</bold>bhedena <bold>saddagammā tidhā</bold>samāsasaddagammā paccayasaddagammā ivādisaddagammāti tividhā hoti. <bold>Samāsena</bold>samāsasaddena gammopamā vuccati <bold>‘‘munindo candimānano’’</bold>ti. <bold>Munindo</bold>sammāsambuddho <bold>candimānano</bold>candasamānamanoharamukhamaṇḍalena yutto hoti, samāso ca paccayo ca ivaiti idaṃ ādi yesaṃ vādīnanti ca, saddena gammāti ca, munīnaṃ indoti ca, candimā viya ruciraṃ ānanaṃ mukhaṃ yasseti ca viggaho. Ettha ‘‘candimā’’ti upamānaṃ, ‘‘ānana’’nti upameyyaṃ, rucirattaṃ upamānopameyyānaṃ sādhāraṇadhammo, ‘‘viyā’’ti saddo candānanānaṃ dvinnaṃ ānanagatarucirattaṃ cande ca, candagatarucirattaṃ ānane ca atthīti samānadhammasambandhaṃ <pageBreak edition="M" number="0.0194" />joteti, iha sādhāraṇadhammavācakassa <bold>rucira</bold>saddassa, tulyadhammasaṅkhātopamājotakassa <bold>viya</bold>saddassa ca appayogo tesaṃ atthānaṃ samāsena vuttattā. Ettha upamānavācakena <bold>candimā</bold>saddena yutto <bold>viya</bold>saddo candagatasadisattaṃ joteti, mukhagatasadisattaṃ pana sāmatthiyā patīyate. Tathā hi mukhaṃ candasamānamāgacchantaṃ candassa mukhasadisattaṃ vinā na bhavatīti aññathānupapatti sāmatthiyanti.</paragraph>
<hangnum line="79" number="178"></hangnum>
<gatha1 line="80"><bold>Āyādī paccayā tehi, vadanaṃ paṅkajāyate;</bold></gatha1>
<gathalast line="81"><bold>Munindanayanadvandaṃ, nīluppaladalīyati</bold>.</gathalast>
<paragraph line="82" number="178">Idāni paccayasaddagammaṃ dasseti <bold>‘‘āyādi’’</bold>ccādinā. <bold>Āyādī</bold>ti <bold>āyaīyaka</bold>paccayādayo <bold>paccayā</bold>paccayasaddā nāma, <bold>tehi</bold>paccayasaddehi gammā upamā vuccati. Udāharati <bold>‘‘vadana’’</bold>miccādi. Paṅkajamiva ruciramācarati <bold>paṅkajāyate</bold>. Etthāpi paṅkajamupamānaṃ, ācaraṇakriyāya kattubhūtaṃ ānanamupameyyaṃ, rucirattaṃ sadhammo, paṅkajānanānaṃ samānadhammasambandhajotako <bold>iva</bold>saddo. Tattha <bold>rucira iva</bold>saddānaṃ pubbe viyāppayogo paccayena vuttattāti sabbattha viññeyyaṃ. Evamuparipi.</paragraph>
<paragraph line="83" number="178">Idāni paccayasaddagammopamaṃ nidasseti <bold>‘‘āyādi’’</bold>ccādinā. <bold>Āyādī</bold>‘‘āya īya ka’’itiādayo <bold>paccayā</bold>paccayasaddā nāma, <bold>tehi</bold>paccayasaddehi gammopamā vuccati <bold>‘‘vadanaṃ…pe… dalīyatī’’</bold>ti. <bold>Vadanaṃ</bold>mukhaṃ <bold>paṅkajāyate</bold>padumamiva ruciraṃ ācarati. <bold>Munindanayanadvandaṃ</bold>sabbaññuno nettayugaḷaṃ <bold>nīluppaladalīyati</bold>nīluppalapattamiva ruciramācarati. Āyo ādi yesaṃ īyādīnanti ca, paṅkajamiva ruciramācarati pavattatīti ca, munindassa nayanadvandamiti ca, nīluppalassa dalamiti ca, tamiva ruciramācaratīti ca vākyaṃ. Ettha ‘‘paṅkaja’’miti ca ‘‘nīluppala’’miti ca upamānaṃ, ācaraṇakriyāya kattubhūtaṃ vadanaṃ <pageBreak edition="M" number="0.0195" />nayanadvandañca upameyyaṃ, rucirattaṃ upamānopameyyānaṃ sadhammo, upamānopameyyānaṃ samānadhammajotako <bold>iva</bold>saddo, tesaṃ atthānaṃ paccayena vuttattā tesamappayogo. Evarūpesu aññesupi evameva veditabbo.</paragraph>
<hangnum line="84" number="179"></hangnum>
<gatha1 line="85"><bold>Ivādī iva vā tulya-samāna nibha sannibhā;</bold></gatha1>
<gathalast line="86"><bold>Yathāsaṅkāsa tulita-ppakāsa patirūpakā</bold>.</gathalast>
<hangnum line="87" number="180"></hangnum>
<gatha1 line="88"><bold>Sarīsarikkha saṃvādī, virodhī sadisā viya;</bold></gatha1>
<gathalast line="89"><bold>Paṭipakkhapaccanīka-sapakkho’pamito’pamā</bold>.</gathalast>
<hangnum line="90" number="181"></hangnum>
<gatha1 line="91"><bold>Paṭibimba paṭicchanna-sarūpa sama sammitā;</bold></gatha1>
<gathalast line="92"><bold>Savaṇṇā’bhā paṭinidhi, sadhammādi salakkhaṇā</bold>.</gathalast>
<hangnum line="93" number="182"></hangnum>
<gatha1 line="94"><bold>Jayatya’kkosati hasati, patigajjati dūbhati;</bold></gatha1>
<gathalast line="95"><bold>Usūyatya’vajānāti, nindati’ssati rundhati</bold>.</gathalast>
<hangnum line="96" number="183"></hangnum>
<gatha1 line="97"><bold>Tassa coreti sobhaggaṃ, tassa kantiṃ vilumpati;</bold></gatha1>
<gathalast line="98"><bold>Tena saddhiṃ vivadati, tulyaṃ tenādhirohati</bold>.</gathalast>
<hangnum line="99" number="184"></hangnum>
<gatha1 line="100"><bold>Kacchaṃvigāhate tassa, tamanvetya’nubandhati;</bold></gatha1>
<gathalast line="101"><bold>Taṃsīlaṃ, taṃ nisedheti, tassa cānukaroti’me</bold>.</gathalast>
<paragraph line="102" number="179-184"><bold>Ivādī</bold>ivādayo nāma imeti sambandho. Ivo ca vā ca tulyo ca samāno ca nibho ca sannibho cāti dvande <bold>iva…pe… sannibhā</bold>. Saddamapekkhiya pulliṅgatā. Evamuparipi yathāyogaṃ. ‘‘Sadhammādī’’ti <bold>ādi</bold>saddena sādhāraṇasacchāyādīnaṃ pariggaho. Jayaticcādīsu kammaṃ.</paragraph>
<paragraph line="103" number="179-">184Ivādisaddagammopamādhikāre paṭhamaṃ tāva ‘‘ivādayo nāma ete’’ti dasseti <bold>‘‘ivādi’’</bold>ccādinā. <bold>Ivādī</bold>ti padassa chaṭṭhamagāthāya <bold>ime</bold>ti iminā sambandho, <bold>tassa cā</bold>ti <bold>ca</bold>saddaṃ yujjanaṭṭhāne yojetvā <bold>sannibhā cā</bold>tiādayo yojetabbā. ‘‘Sadhammādī’’ti<bold>ādi</bold>saddena sādhāraṇasacchāyādayo gahitā. <bold>Nindati issatī</bold>ti padacchedo, <bold>ime</bold><pageBreak edition="M" number="0.0196" />dvepaññāsa ivādayo nāma. ‘‘Jayati akkosati hasati’’iccādikaṃ taṃtaṃkriyāpadasaṅkhataanukāriyānaṃ anukaraṇanti katvā dvandoyeva, ‘‘sandhisamāsā addhassā’’ti vuttattā sandhisamāsānaṃ gāthaddhassa vinā ubhayaddhamajjhe alabbhanato <bold>dūbhati</bold>padato pubbeyeva samāso kātabbo, no ce, asamāsoti gahetabbo. <bold>Tassa coreti sobhagga</bold>miccādikampi vākyānukaraṇanti katvā tattha samāso, vākye kevalapadānīti vā gahetabbo. Imesaṃ sabbesampi <bold>iva</bold>saddapariyāyattā sadisatthāti sabbattha bhāvattho, avayavattho pana pākaṭoyeva.</paragraph>
<hangnum line="104" number="185"></hangnum>
<gatha1 line="105"><bold>Upamānopameyyānaṃ, sadhammattaṃ vibhāvihi;</bold></gatha1>
<gathalast line="106"><bold>Imehi upamābhedā, keci niyyanti sampati</bold>.</gathalast>
<paragraph line="107" number="185">Ivādīnaṃ viniyogavisayaṃ dassetvā upamābhedaṃ dassetuṃ paṭijānāti <bold>‘‘upamāna’’</bold>iccādi. <bold>Kecī</bold>ti iminā <alternatives line="42"><alternative lang="vri">apariyantattamesaṃ</alternative><alternative lang="ka.">apariyantapabhedaṃ</alternative></alternatives> dasseti. Tathā ca vakkhati ‘‘pariyanto vikappāna’’ntiādi. <bold>Niyyanti</bold>udāharīyanti.</paragraph>
<paragraph line="108" number="185">Idāni ivādisaddagammopamaṃ dassetuṃ paṭijānāti <bold>‘‘upamāno’’</bold>ccādinā. Upamānopameyyānaṃ <bold>sadhammattaṃ</bold>samānadhammasambandho. <bold>Vibhāvihi</bold>pakāsakehi. <bold>Imehi</bold>ivādīhi saddehi jānitabbā keci upamābhedā apariyantattā <bold>sampati</bold>dāni laddhāvasare <bold>niyyanti</bold>udāharaṇamattena paṭipādīyanti.</paragraph>
<hangnum line="109" number="186"></hangnum>
<gatha1 line="110"><bold>Vikāsipadumaṃ’vā’ti-sundaraṃ sugatānanaṃ;</bold></gatha1>
<gathalast line="111"><bold>Iti dhammopamā nāma, tulyadhammanidassanā</bold>.</gathalast>
<paragraph line="112" number="186"><bold>‘‘Vikāsi’’</bold>ccādi. <bold>Sugatānanaṃ</bold>munindassa vadanaṃ <bold>atisundaraṃ</bold>accantaramaṇīyaṃ. Kimiva? <bold>Vikāsipadumaṃva</bold>pabujjhamānapadumaṃviya. <bold>Iti</bold>ayamevaṃvidhā dhammopamā nāma hoti. Kasmā? <pageBreak edition="M" number="0.0197" />Ānanapadumānaṃ samānassa dhammassa guṇassa sundarassa lakkhaṇassa nidassanā sundarattanti paṭipādanato.</paragraph>
<paragraph line="113" number="186">Udāharaṇamāha <bold>‘‘vikāsi’’</bold>ccādinā. <bold>Sugatānanaṃ</bold>bhagavato mukhaṃ <bold>vikāsipadumaṃva</bold>bujjhamānapaṅkajamiva atisundaraṃ hoti. <bold>Iti</bold>īdisā upamā <bold>tulyadhammanidassanā</bold>atisundaramiti samānaguṇadassanena <bold>dhammopamā</bold>nāma hoti. Padumānanānaṃ sādhāraṇaguṇassa pakāsanato atisundaramiti tulyadhammo nāma hoti. Ettha padumagatatulyadhammasambandhasaṅkhātāya upamāya <bold>iva</bold>saddena jotiyamānattepi atisundaranti vuttattā yathāvuttopamāya dhammena yuttattā dhammopamā nāma hotīti adhippāyo.</paragraph>
<hangnum line="114" number="187"></hangnum>
<gatha1 line="115"><bold>Dhammahīnā mukha’mbhoja-sadisaṃ munino iti;</bold></gatha1>
<gathalast line="116"><bold>Viparītopamā tulya-mānanena’mbujaṃ tava</bold>.</gathalast>
<paragraph line="117" number="187"><bold>‘‘Dhamma’’</bold>iccādi. <bold>Munino</bold>sammāsambuddhassa mukhaṃ <bold>ambhojena</bold>padumena <bold>sadisaṃ</bold>samānaṃ. <bold>Iti</bold>ayaṃ dhammahīnopamā nāma sundarasaṅkhātassa guṇassa aniddiṭṭhattā, sā tu atthavasā gamyate. Kathamaññathā yujjatīti? Ettha pana <bold>sadisa</bold>saddo upameyyassa mukhassa visesananti mukhagatameva sadisattaṃ vadati, ambhojagataṃ tu sāmatthiyā gamyate. Evamīdisaṃ ñeyyaṃ. <bold>‘‘Viparīte’’</bold>ccādi. Munīti gamyate sutattā, bho muni tava <bold>ānanena</bold>mukhena ambujaṃ tulyanti ayaṃ viparītopamā. Dhammahīnattepi pasiddhivipariyayenābhihitattā tannāmeneva vuttā. Evamuparipi.</paragraph>
<paragraph line="118" number="187"><bold></bold><bold></bold><bold></bold><bold></bold><bold></bold><pageBreak edition="M" number="0.0198" /><bold></bold><bold></bold><bold></bold><bold></bold><note>paribhāsendusekhara 112</note>vuttattā ettha ‘‘munī’’ti avijjamānepi pubbaddhe ‘‘munino’’ti sutattā labbhamāno ‘‘tavā’’ti <bold>tumha</bold>saddasannidhānena āmantanattho viññāyati. Ettha <bold>iva</bold>pariyāyo <bold>tulya</bold>saddo ambujavisesanabhūto ambujagatasadisattaṃ vadati, ānanagatasadisattañca ambujānanānaṃ sādhāraṇadhammo ca sāmatthiyā ñāyaticcādikaṃ vuttanayena ñātabbaṃ. Uparipi pākaṭaṭṭhānaṃ yathārahaṃ yojetabbaṃ.</paragraph>
<hangnum line="119" number="188"></hangnum>
<gatha1 line="120"><bold>Tavānana’miva’mbhojaṃ, ambhoja’miva te mukhaṃ;</bold></gatha1>
<gathalast line="121"><bold>Aññamaññopamā sā’yaṃ, aññamaññopamānato</bold>.</gathalast>
<paragraph line="122" number="188"><bold>‘‘Tava’’</bold>iccādi. <bold>Aññamaññopamānato</bold>ti aññamaññassa mukhassa ambhojassa ca aññamaññena taṃdvayena upamānato.</paragraph>
<paragraph line="123" number="188"><bold>‘‘Tavānani’’</bold>ccādi. ‘‘Ambhojaṃ tavānanamiva, te mukhaṃ ambhojamivā’’ti ayamupamā. <bold>Aññamaññopamānato</bold>aññamaññassa upamānattā aññamaññopamā nāma hoti. Aññamaññassa upamāti ca, aññamaññassa upamānanti ca viggaho. Viggahadvayepi pubbavibhattilopo. Sabbādīnaṃ byatihāralakkhaṇena uttaravibhattilopo. Samāsalakkhaṇena aññatthassa apekkhāsiddhattā <pageBreak edition="M" number="0.0199" />mukhāpekkhāya aññaṃ ambhojañca, ambhojāpekkhāya aññaṃ mukhañca kamena upameyyā nāma. Ambhojāpekkhāya aññaṃ mukhañca, mukhāpekkhāya aññaṃ ambhojañca upamānaṃ nāma.</paragraph>
<hangnum line="124" number="189"></hangnum>
<gatha1 line="125"><bold>Yadi kiñci bhave’mbhojaṃ,</bold></gatha1>
<gatha2 line="126"><bold>Locanabbhamuvibbhamaṃ;</bold></gatha2>
<gatha3 line="127"><bold>Dhāretuṃ mukhasobhaṃ taṃ,</bold></gatha3>
<gathalast line="128"><bold>Tave’ti abbhutopamā</bold>.</gathalast>
<paragraph line="129" number="189"><bold>‘‘Yadi’’</bold>ccādi. Locanāni ca bhamuyo ca, tāsaṃ vibbhamo yasmiṃ, taṃ, tādisamambhojaṃ <bold>kiñci</bold>kimapi yadi bhave. <bold>Ta</bold>mīdisamambhojaṃ tava <bold>mukhasobhaṃ</bold>vadanakantiṃ dhāretuṃ nisijjhate. Kiṃ nvacchariyamīdisanti abbhutatthavibhāvanena vadanamambujenopamīyatīti ayamabbhutopamā ñātabbāti.</paragraph>
<paragraph line="130" number="189"><bold>‘‘Yadi’’</bold>ccādi. <bold>Locanabbhamuvibbhamaṃ</bold>locanabhamūnaṃ līlāvantaṃ <bold>kiñci ambhojaṃ</bold>kiñci acchariyaṃ padumaṃ <bold>yadi bhave</bold>ce siyā, <bold>ta</bold>mambhojaṃ tava <bold>mukhasobhaṃ</bold>vadanakantiṃ dhāretuṃ samattho hoti. <bold>Iti</bold>īdisī upamā <bold>abbhutopamā</bold>abbhutadhammapakāsakattā abbhutopamā nāma. Ettha avijjamānopi vijjamānattena parikappito padumagato locanabbhamuvibbhamasambandho ambhojavisesanena ‘‘locanabbhamuvibbhama’’nti iminā jotito. Tasmā ambhojaṃ locanabbhamuvibbhamasambandhasaṅkhataupamāya jotakattā nissitavohārena upamā, mukhaṃ upameyyanti mukhagato locanabbhamuvibbhamasambandho yadi mukhe na bhaveyya, tādisaṃ mukhasobhaṃ dhāretuṃ kathaṃ samatthoti sāmatthiyā ñāyati. Locanabbhamuvibbhamasaṅkhātasādhāraṇadhammo pana ‘‘locanāni ca bhamuyo ceti ca, tāsaṃ vibbhamo yasmi’’nti ca viggahe nipphannena <pageBreak edition="M" number="0.0200" />bhinnādhikaraṇaaññapadatthasamāsena guṇībhūtassapi gahitattā viññāyati .</paragraph>
<hangnum line="131" number="190"></hangnum>
<gatha1 line="132"><bold>Sugandhi sobhasambandhi, sisiraṃsuvirodhi ca;</bold></gatha1>
<gathalast line="133"><bold>Mukhaṃ tava’mbujaṃve’ti, sā silesopamā matā</bold>.</gathalast>
<paragraph line="134" number="190"><bold>‘‘Sugandhi’’</bold>ccādi. Tava mukhaṃ ambhojamiva <bold>sisiraṃsuno</bold>candassa <bold>virodhi</bold>paccanīkaṃ, mukhaṃ taṃsamānakantittā ambujañca tadudaye saṅkocabhajanato. <bold>Sobhasambandhi</bold>kantiyuttaṃ, mukhamambujañca. Sugandho assa atthīti <bold>sugandhi</bold>ca dvayamapīti evaṃ silesapariggahena mukhambujānaṃ upamāyogato <bold>sā</bold>yathāvuttā silesopamā matā.</paragraph>
<paragraph line="135" number="190"><bold></bold><bold></bold><bold></bold><bold></bold><note>…vamanato (ka.)</note>sugandhi ca hoti. Ambujaṃ pana padumasugandheneva yuttaṃ hoti. <bold>Iti</bold>īdisī upamā <bold>silesopamā</bold>ekapadātihitaubhayatthalakkhaṇena silesavasena vuttattā silesopamā nāma hoti. Sisirā sītalā aṃsu kanti asseti ca, tassa virujjhati sīleneti ca, paccayasāmatthiyavasena dvinnaṃ dvinnaṃ atthānaṃ labbhanato silissati aparopi attho ettha alaṅkāreti ca, silesavasena vuttā upamāti ca viggaho. Ettha sugandho ca sotasambandho ca sisiraṃsuvirodhittañceti ime upamānopameyyānamambujamukhānaṃ tulyadhammo, tesu ambujagatatulyadhammasambandho sadhammattā upamā nāma hoti, sā ambujasambandhinā <bold>iva</bold>saddena jotitā, <pageBreak edition="M" number="0.0201" />mukhagatatulyadhammo pana assatthitassīlatthe katapaccaye satipi sāmatthiyāyeva gamyate.</paragraph>
<hangnum line="136" number="191"></hangnum>
<gatha1 line="137"><bold>Sarūpasaddavāccattā, sā santānopamā yathā;</bold></gatha1>
<gathalast line="138"><bold>Bālā’vu’yyānamālā’yaṃ, sālakānanasobhinī</bold>.</gathalast>
<paragraph line="139" number="191"><bold>‘‘Sarūpa’’</bold>iccādi. Ayamuyyānamālā <bold>bālāva</bold>itthī viya. Kathaṃ? <bold>Sālakānanasobhinī</bold>bālā tāva sahālakena kesasannivesavisesena vattate sālakamānanaṃ tena sobhate. <bold>Sālakānanasobhinī</bold>uyyānamālāpi sālānaṃ rukkhavisesānaṃ kānanena gahanena sobhate, evarūpā <bold>sā</bold>tādisī santānopamā ākhyāyate, kasmā? Silesopamattasabhāvepi <bold>sarūpena</bold>sadisena <bold>saddena</bold>‘‘sālakānanasobhinī’’tvevaṃvidhena saddasantānena visesabhūtena <bold>vāccattā</bold>pakāsiyattā tassāiti gamyate. <bold>Yathe</bold>ti nidassane.</paragraph>
<paragraph line="140" number="191"><bold>‘‘Sarūpe’’</bold>ccādi. <bold>Sarūpasaddavāccattā</bold>tulyasutiyā acchinnasambandhavacanamālāya vuccamānattā <bold>sā</bold>upamā santānopamā nāma hoti, silesatte satipi katasamāsehi padasantānehi vuccamānattā santānopamā nāma hotīti adhippāyo. <bold>‘‘Yathe’’</bold>ti udāharati. <bold>Ayaṃ uyyānamālā</bold>esā uyyānapanti <bold>sālakānanasobhinī</bold>alakasaṅkhātakesasannivesasahitena mukhena sobhamānā <bold>bālāva</bold>aṅganā iva <bold>sālakānanasobhinī</bold>sālavanehi sobhamānā hoti. Upamānopameyyānaṃ samānaṃ rūpaṃ yesanti ca, sarūpā ca te saddā ceti ca, tehi vāccā upamāti ca, tassā bhāvoti ca, santānena yuttā upamāti ca, uyyānānaṃ mālāti ca, saha alakena vattamānanti ca, tañca taṃ ānanañcāti ca, tena sobhati sīlenāti ca, sālānaṃ kānananti ca, tena sobhati sīlenāti ca vākyaṃ.</paragraph>
<hangnum line="141" number="192"></hangnum>
<gatha1 line="142"><bold>Khayī <pageBreak edition="M" number="0.0202" />cando bahurajaṃ, padumaṃ tehi te mukhaṃ;</bold></gatha1>
<gathalast line="143"><bold>Samānampi samukkaṃsī-tya’yaṃ nindopamā matā</bold>.</gathalast>
<paragraph line="144" number="192"><bold>‘‘Khayī’’</bold>iccādi. Cando <bold>khayī</bold>khayo accayo yasseti, padumaṃ <bold>bahurajaṃ</bold>bahūni rajāni parāgāvayavā yasminti, <bold>tehi</bold>evaṃbhūtehi candapadumehi kantiādinā <bold>samānampi</bold>sadisampi santaṃ tava mukhaṃ <bold>samukkaṃsi</bold>paramukkaṃsavantaṃ, <bold>khaya</bold>saddassa ca rajassa ca dosepi vattanato, saddacchalena khayassa dosarūpassa bahurajattassa ca tatthābhāvatoti. <bold>Iti</bold>evarūpā ayaṃ nindopamā matā ninditena candādinā khayassopamitattā.</paragraph>
<paragraph line="145" number="192"><bold>‘‘Khayi’’</bold>ccādi. <bold>Cando khayī</bold>pāṭipadato paṭṭhāya dine dine ekamekāya kalāya sūriyassa āsannahetu khīyanasabhāvayutto hoti, <bold>padumaṃ bahurajaṃ</bold>bahureṇusamannāgataṃ hoti, <bold>tehi</bold>candapadumehi <bold>samānampi</bold>kantisugandhādīhi sadisampi <bold>te mukhaṃ</bold>tavānanaṃ <bold>samukkaṃsi khayaraja</bold>saddehi dosassāpi vāccattā saddacchalehi gamyamānassa tādisassa dosassa mukhe avijjamānattā adhikukkaṃsaguṇavantaṃ hoti, <bold>iti</bold>īdisī <bold>ayaṃ</bold>upamā nindopamā ninditā<bold>naṃ</bold>candapadumānaṃ mukhassa upamitāti nindopamā nāma hoti, mukhavisesanena <bold>iva</bold>saddapariyāyena <bold>samāna</bold>saddena mukhagatasadhammo jotito hoti, upamāsaṅkhatacandapadumagatasadhammopi dvīsu tulyadhammopi sāmatthiyā gamyate, <bold>api</bold>saddo cettha vattabbantarasamuccaye, samukkaṃsoti vattabbantaro.</paragraph>
<hangnum line="146" number="193"></hangnum>
<gatha1 line="147"><bold>Asamattho mukheni’ndu, jina te paṭigajjituṃ;</bold></gatha1>
<gathalast line="148"><bold>Jaḷo kalaṅkī’ti ayaṃ, paṭisedhopamā siyā</bold>.</gathalast>
<paragraph line="149" number="193"><bold>‘‘Asamattho’’</bold>iccādi. Jina te mukhena <bold>jaḷo</bold>sīto akusalo ca kalaṅko migalañchanalakkhaṇo doso <pageBreak edition="M" number="0.0203" />assa atthīti <bold>kalaṅkī</bold>. Saddacchalena dosakathanaṃ. Tādiso <bold>indu</bold>cando <bold>paṭigajjituṃ</bold>vivadituṃ asamattho, mukhantu visadaṃ alaṅkatañceti kathamanenāyaṃ sadisoti nisedhadvārena sadhammatāva gammate, ayaṃ paṭisedhopamā siyā.</paragraph>
<paragraph line="150" number="193"><bold>‘‘Asamattho’’</bold>ccādi. He <bold>jina te</bold>tuyhaṃ mukhena <bold>paṭigajjituṃ</bold>vivadituṃ <bold>jaḷo</bold>sītalo avisado <bold>kalaṅkī</bold>sasalakkhaṇo vā sadoso vā <bold>indu</bold>cando asamattho hotīti, <bold>ayaṃ</bold>edisī upamā paṭisedhopamā nāma. Kalaṅko assa atthīti vākyaṃ. Ettha visadena kalaṅkarahitena mukhena sītalo avisado sadoso cando samāno bhavitumasamatthoti evaṃ paṭisedhadvayena indamukhasaṅkhātānaṃ upamānopameyyānaṃ tulyadhammasambandhassa pakāsitattā satipi nindopamābhāve paṭisedhopamā nāma hotīti adhippāyo. ‘‘Paṭigajjitu’’nti idaṃ candassa visesanattā candagatasadhammaṃ joteti.</paragraph>
<hangnum line="151" number="194"></hangnum>
<gatha1 line="152"><bold>Kacchaṃ candāravindānaṃ, atikkamma mukhaṃ tava;</bold></gatha1>
<gathalast line="153"><bold>Attanāva samaṃ jāta-mitya’sādhāraṇopamā</bold>.</gathalast>
<paragraph line="154" number="194"><bold></bold><bold></bold><note>avatthuyatesamaṇaṃsato (ka.)</note>, tava mukhaṃ attano sarūpeneva samaṃ jātamiti evarūpā asādhāraṇatābhidhānena sadisattapatītiyā asādhāraṇopameti nigadyate.</paragraph>
<paragraph line="155" number="194"><bold>‘‘Kaccha’’</bold>miccādi. He muni tava mukhaṃ <bold>candāravindānaṃ</bold>lokapūjitānaṃ sasiambujānaṃ <bold>kacchaṃ</bold>padaviṃ avatthaṃ vā atikkamma attano atulyattena attanā eva samānattavatthuno abhāvā samaṃ jātaṃ, <bold>iti</bold>īdisā upamā <bold>asādhāraṇopamā</bold><pageBreak edition="M" number="0.0204" />atulyadhammabhāvassa pakāsanato asādhāraṇopamā nāma hoti. Iha upamābhūtānaṃ candāravindānaṃ mukhassa hīnabhāvapaṭipādanadvārena candāravindehi mukhaṃ tulyanti paññāpanato candāravindā asādhāraṇopamā nāma hoti. <bold>Sama</bold>saddo mukhagatassa sādhāraṇadhammaṃ joteti. Sesaṃ suviññeyyaṃ.</paragraph>
<hangnum line="156" number="195"></hangnum>
<gatha1 line="157"><bold>Sabbambhojappabhāsāro, rāsibhūtova katthaci;</bold></gatha1>
<gathalast line="158"><bold>Tavā’nanaṃ vibhātīti, hotā’bhūtopamā ayaṃ</bold>.</gathalast>
<paragraph line="159" number="195"><bold>‘‘Sabba’’</bold>iccādi. <bold>Katthaci</bold>ekaṭṭhāne rāsibhūto sabbesamambhojānaṃ pabhāsārova tavānanaṃ vibhātīti evaṃbhūtā ayaṃ abhūtopamā hoti.</paragraph>
<paragraph line="160" number="195"><bold>‘‘Sabba’’</bold>miccādi. <bold>Katthaci</bold>ṭhāne rāsibhūto <bold>sabbambhojappabhāsārova</bold>sakalapadumānaṃ uttamakantipuñjo viya tavānanaṃ <bold>vibhāti</bold>visesena pabhāti, <bold>iti</bold>īdisī upamā <bold>abhūtopamā</bold>avijjamānavatthuno upamitattā abhūtopamā nāma hoti. Arāsi rāsibhūtoti viggaho. Ettha yojanāvibhūto tādisapabhāsārābhāvato avijjamānatthena parikappito.</paragraph>
<hangnum line="161" number="196"></hangnum>
<gatha1 line="162"><bold>Patīyate’tthagammā tu, saddasāmatthiyā kvaci;</bold></gatha1>
<gathalast line="163"><bold>Samāsappaccayevādi-saddayogaṃ vinā api</bold>.</gathalast>
<paragraph line="164" number="196">Atthagammopamaṃ dasseti <bold>‘‘patīyate’’</bold>iccādi. <bold>Atthagammā</bold>tu’pamā <bold>kvaci</bold>kismiñci ṭhāne samāsādisaddānaṃ yogaṃ vinā api saddānaṃ payogavisesādigāḷhena aññathānupapattilakkhaṇena sāmatthiyena patīyate.</paragraph>
<paragraph line="165" number="196">Tividhaṃ saddagammopamaṃ dassetvā idāni atthagammopamaṃ dasseti <bold>‘‘patīyate’’</bold>tyādinā. <bold>Atthagammā tu</bold>atthagammopamā <pageBreak edition="M" number="0.0205" />pana <bold>kvaci</bold>ṭhāne samāsapaccayevādisaddayogaṃ <bold>vināpi</bold>tesaṃ saddānaṃ sambandhaṃ hitvāpi <bold>saddasāmatthiyā</bold>sambandhe payuttāvasesasaddānaṃ atthasattiyā patīyate. Saddānaṃ sāmatthiyanti viggaho.</paragraph>
<hangnum line="166" number="197"></hangnum>
<gatha1 line="167"><bold>Bhiṅgāne’māni cakkhūni, nā’mbujaṃ mukha’mevi’daṃ;</bold></gatha1>
<gathalast line="168"><bold>Subyattasadisattena, sā sarūpopamā matā</bold>.</gathalast>
<paragraph line="169" number="197">Udāharati <bold>‘‘bhiṅge’’</bold>ccādinā. Na bhiṅgā ete, kiñcarahi cakkhūnimāni, nambujametaṃ, kintu mukhamevidanti evarūpā sā sarūpopamā matā bhiṅgādīnamaviparītasarūpassa dīpanato. Tenāha <bold>‘‘subyatte’’</bold>tyādi. <bold>Subyattena</bold>bhiṅgacakkhūnaṃ ambujamukhānañca pariphuṭena <bold>sadisattena</bold>cañcalattakantyādilakkhaṇena tenevābhedasaṅkāpubbameva vivecitaṃ aññatra cakkhādīsu yaṃ bhiṅgādiññāṇamuppannaṃ, tassa paccakkhānato upamājotakānamivādīnamabhāvepi bhiṅgalocanādīnaṃ sadisattaṃ patīyate sāmatthiyato. Evamuparipi yathāyogaṃ.</paragraph>
<paragraph line="170" number="197">Idāni udāharaṇamāharati <bold>‘‘bhiṅgāni’’</bold>ccādinā. Imāni <bold>bhiṅgāni</bold>bhamarā na bhavanti, kiñcarahi cakkhūni. Ambujaṃ na idaṃ padumaṃ na hoti, kintu mukhamevāti. Īdisī sā upamā <bold>subyattasadisattena</bold>supākaṭena bhiṅgalocanānaṃ ambujamukhānañca tulyabhāvena sarūpopamā nāma hoti. Ettha samāsapaccayaivādisaddapayogābhāvepi ‘‘bhiṅgānemāni cakkhūni’’ccādinā cakkhumukhesu bhiṅgaambujanti viparītapavattabuddhiṃ paṭisedhetvā cakkhumukhavidhānato cañcalattakantimattādīsu subyattaṃ tulyattaṃ vinā cakkhumukhesu bhiṅgambujabuddhiṃ kīdisamuppajjatīti aññathānupapattilakkhaṇasāmatthiyā upamānabhūtānaṃ bhiṅgambujānaṃ upameyyabhūtānaṃ cakkhumukhānañca sadisattaṃ ñāyati. Suṭṭhu byattaṃ pākaṭanti ca, tañca taṃ sadisattañcāti ca, samānaṃ rūpaṃ sabhāvo yassā upamāyāti ca, sā ca sā upamā cāti ca vākyaṃ.</paragraph>
<hangnum line="171" number="198"></hangnum>
<gatha1 line="172"><bold>Mayeva <pageBreak edition="M" number="0.0206" />mukhasobhā’sse-tyala’mindu vikatthanā;</bold></gatha1>
<gathalast line="173"><bold>Yato’mbujepisā’tthīti, parikappopamā ayaṃ</bold>.</gathalast>
<paragraph line="174" number="198"><bold>‘‘Mayevi’’</bold>ccādi. <bold>Indu</bold>canda, <bold>assa</bold>munino <bold>mukhasobhā</bold>vadanajuti <bold>mayeva,</bold>nāññatrāti evarūpā <bold>vikatthanā</bold>atthapasaṃsanena <bold>ala</bold>miti paṭisedho. Kimiti? <bold>Yato</bold>yasmā kāraṇā sā mukhasobhā ambujepi na kevalamindumhi <bold>atthi,</bold>no natthīti asatopi tathā vikatthanassa parikappanato vadanamindunopamīyatīti evarūpā ayaṃ parikappopamā.</paragraph>
<paragraph line="175" number="198"><bold>‘‘Maye’’</bold>ccādi. He indu <bold>assa</bold>imassa lokasāmino <bold>mukhasobhā</bold>vadanakanti ekake mayi eva, īdisī vikatthanā attasilāghena <bold>alaṃ</bold>nippayojanaṃ. Kasmāti ce? Yato <bold>sā</bold>mukhasobhā ambujepi atthi, tasmāti. <bold>Iti</bold>īdisā ayaṃ upamā parikappopamā nāma hoti. <bold>Yato</bold>ti aniyamaniddiṭṭhakāraṇaṃ pana ambujepi sā atthīti dassiyamānaṃ padumepi tassa atthittameva. Parikappanāya vuttā upamāti viggaho. Idha candassa avijjamānavikatthanassa vijjamānattena parikappanato sadhammajotakasaddantare asatipi upamānabhūtainduno ca upameyyabhūtamukhassa ca sadisattaṃ imesaṃ dvinnaṃ sadisattaṃ vinā vattuno tādisakappanā kathaṃ hotīti imāya atthasattiyā gamyate.</paragraph>
<hangnum line="176" number="199"></hangnum>
<gatha1 line="177"><bold>Kiṃ vā’mbuja’ntobhantāli,</bold></gatha1>
<gatha2 line="178"><bold>Kiṃ lolanayanaṃ mukhaṃ;</bold></gatha2>
<gatha3 line="179"><bold>Mama dolāyate citta-</bold></gatha3>
<gathalast line="180"><bold>Micca’yaṃ saṃsayopamā</bold>.</gathalast>
<paragraph line="181" number="199"><bold>‘‘Kiṃ vā’’</bold>iccādi. Anto bhantā alī bhamarā yasmiṃ, tamīdisamambujaṃ kiṃ vā. Lolāni capalāni nayanāni yasmiṃ, tādisaṃ vā. Jina tavedaṃ mukhaṃ kinti mama cittaṃ <bold>dolāyate</bold><pageBreak edition="M" number="0.0207" />dolevācarati. Evaṃ pakkhadvayapariggahena saṃsayatīti attho. <bold>Iccaya</bold>mīdisī saṃsayavesena ambujamukhānamopamāvagamā saṃsayopamā.</paragraph>
<paragraph line="182" number="199"><bold>‘‘Kiṃ vā’mbuje’’</bold>ccādi. <bold>Antobhantāli</bold>abbhantare bhamamānabhamaravantaṃ ambujaṃ kiṃ vā, tuyhaṃ <bold>lolanayanaṃ</bold>cañcalanettaṃ mukhaṃ kiṃ vāti mama cittaṃ <bold>dolāyate</bold>ubhayasambhamajananato dolā viya hoti. <bold>Iti ayaṃ</bold>evarūpā upamā <bold>saṃsayopamā</bold>dvinnaṃ sadisattassa saṃsayena pakāsitattā saṃsayopamā nāma hoti. Anto bhantā alī yasminti ca, lolāni nayanāni yasminti ca, dolā viya ācaratīti ca, saṃsayena vuttā upamāti ca viggaho. Ihāpi sadhammapakāsake saddantare asatipi yathāvuttavisesanadvayena visiṭṭhānaṃ dvinnaṃ ambujamukhānaṃ saṃsayanimitte tulyatte asati kathaṃ saṃsayo uppajjatīti iminā sāmatthiyeneva tulyadhammasambandho gamyate.</paragraph>
<hangnum line="183" number="200"></hangnum>
<gatha1 line="184"><bold>Kiñci vatthuṃ padassetvā,</bold></gatha1>
<gatha2 line="185"><bold>Sadhammassā’bhidhānato;</bold></gatha2>
<gatha3 line="186"><bold>Sāmyappatītisabbhāvā,</bold></gatha3>
<gathalast line="187"><bold>Pativatthūpamā yathā</bold>.</gathalast>
<paragraph line="188" number="200"><bold>‘‘Kiñci’’</bold>iccādi. <bold>Kiñci vatthu</bold>micchitaṃ sambuddhādikaṃ upadassetvā <bold>sadhammassa</bold>tena vatthunā kenaci ākārena sadisassa aññassa vatthuno abhidhānato <bold>sāmyassa</bold>tesaṃ dvinnaṃ sadisattassa <bold>patītiyā</bold>avasāyassa <bold>sambhāvā</bold>vijjamānattena pativatthūpamā vuccate. Pativatthunā tathāvidhenādhigatassa vatthuno tulyatā paṭipāditā. <bold>Yathe</bold>tyudāharati.</paragraph>
<paragraph line="189" number="200"><bold>‘‘Kiñci’’</bold>ccādi. <bold>Kiñci vatthu</bold>micchitaṃ jinādikiñcipadatthaṃ <bold>upadassetvā</bold>paṭhamaṃ nidassetvā <bold>sadhammassa</bold>paṭipādanīyaatthena saha <pageBreak edition="M" number="0.0208" />kiñci ākārena sadisabhāvassa kassaci vatthuno <bold>abhidhānato</bold>kathanato <bold>sāmyappatītisabbhāvā</bold>sadisatāsambandhino parijānanassa vijjamānattā <bold>pativatthūpamā</bold>vatthuno upaṭṭhitassa jinādipadatthassa tulyatthapakāsanato nāmena pativatthūpamā nāma. Samāno dhammo yassa vā pārijātādino iti ca, samānānaṃ tulyānaṃ upamānopameyyānaṃ bhāvoti ca, sāmyassa patīti ca, sāmyappatītiyā sabbhāvoti ca, pativatthunā vuttā upamāti ca vākyaṃ. <bold>Yathā</bold>ti udāharati.</paragraph>
<hangnum line="190" number="201"></hangnum>
<gatha1 line="191"><bold>Janesu jāyamānesu,</bold></gatha1>
<gatha2 line="192"><bold>Ne’kopi jinasādiso;</bold></gatha2>
<gatha3 line="193"><bold>Dutiyo nanu nattheva,</bold></gatha3>
<gathalast line="194"><bold>Pārijātassa pādapo</bold>.</gathalast>
<paragraph line="195" number="201"><bold>‘‘Janesu’’</bold>ccādi. Jāyamānesu janesu majjhe ekopi jano guṇavā <bold>jinasādiso</bold>sammāsambuddhasamāno na vijjatītyekaṃ tāva vatthu upadassitaṃ, <bold>dutiyo</bold>iccādi pativatthūpamadassanaṃ, <bold>nanū</bold>tyanumatiyaṃ, <bold>pārijātassa</bold>dibbarukkhavisesassa <bold>dutiyo</bold>samāno pādapo nattheva. Pārijātoyeva rukkhajātīsu uttamo, tathā jino janesūti.</paragraph>
<paragraph line="196" number="201"><bold>‘‘Janesu’’</bold>ccādi. Jāyamānesu janesu ekopi <bold>jinasādiso</bold>sambuddhasadiso natthi, <bold>pārijātassa</bold>rukkhassa <bold>dutiyo</bold>tena samo dutiyo <bold>pādapo</bold>rukkho natthi eva nanu, <bold>nanū</bold>ti anuññāyaṃ. Tena sabbaññuno aññena atulyabhāvaṃ anujānāti. Iha pārijātarukkhassa aññehi rukkhehi uttamattañca buddhassa aññesu sattesu uttamattañcāti idaṃ dvayaṃ upamānopameyyabhūtānaṃ dvinnaṃ vatthūnaṃ sāmyaṃ nāma, etaṃ sāmyaṃ vuttatthassa samatthanavasena pativatthubhūtapārijātassa rukkhehi asamānattakathaneneva jotitaṃ hoti.</paragraph>
<hangnum line="197" number="202"></hangnum>
<gatha1 line="198"><bold>Vākyattheneva <pageBreak edition="M" number="0.0209" />vākyattho,</bold></gatha1>
<gatha2 line="199"><bold>Yadi kocyu’pamīyate;</bold></gatha2>
<gatha3 line="200"><bold>Ivayuttaviyuttattā,</bold></gatha3>
<gathalast line="201"><bold>Sā vākyatthopamā dvidhā</bold>.</gathalast>
<paragraph line="202" number="202">Vākyatthavisayopamaṃ dasseti <bold>‘‘vākyatthenevi’’</bold>ccādinā. <bold>Vākyattho</bold>kriyākārakasambandhaviseso, teneva, na padatthamattena <bold>vākyattho</bold>vuttalakkhaṇo <bold>koci</bold>vattumicchito koci yadi <bold>upamīyate</bold>sadiso kathyate, sā vākyatthopamā dvidhā bhijjate. Kathaṃ? Yuttā ca viyuttā ca <bold>yuttaviyuttā, ivena</bold>atthaniddesoyaṃ yuttaviyuttā upamā, tassā bhāvā kāraṇā dvidhāti adhikataṃ.</paragraph>
<paragraph line="203" number="202">Idāni vākyatthavisayopamaṃ dasseti <bold>‘‘vākyatthe’’</bold>ccādinā. <bold>Vākyattheneva</bold>kriyākārakasambandhavisesasaṅkhatasamudāyabhūtena vākyatthena <bold>koci</bold>vattumicchito yo koci <bold>vākyattho</bold>vuttalakkhaṇo yadi <bold>upamīyate</bold>sadisabhāvena kathīyate, <bold>sā</bold>upamā <bold>vākyatthopamā</bold>nāma hoti. <bold>Ivayuttaviyuttattā iva</bold>yuttaviyuttavasena <bold>dvidhā</bold>dvippakārā. Ettha ‘‘ivā’’ti <bold>ivā</bold>dīnamatthassa gahitattā <bold>iva</bold>saddopi tappariyāyasaddāpi gayhante.</paragraph>
<centered line="204">Ivayutta</centered>
<hangnum line="205" number="203"></hangnum>
<gatha1 line="206"><bold>Jino saṃklesatattānaṃ,</bold></gatha1>
<gatha2 line="207"><bold>Āvibhūto janāna’yaṃ;</bold></gatha2>
<gatha3 line="208"><bold>Ghammasantāpatattānaṃ,</bold></gatha3>
<gathalast line="209"><bold>Ghammakāle’mbudo viya</bold>.</gathalast>
<paragraph line="210" number="203">Udāharati <bold>‘‘jino’’</bold>iccādi. Saṃklesehi dasavidhehi <bold>tattānaṃ</bold>santāpaṃ anuppattānaṃ janānaṃ ayaṃ <bold>jino</bold>sammāsambuddho <pageBreak edition="M" number="0.0210" /><bold>āvibhūto</bold>katakiccattā sammāsambodhādhigamena loke pātubhūto. Ekaṃ tāva vākyamupameyyabhūtaṃ. Kimivetyāha <bold>‘‘ghamme’’</bold>ccādi. Ghammasantāpena tattānaṃ janānaṃ <bold>ghammakāle</bold>gimhānasamaye <bold>ambudo</bold>megho viyāti dutiyavākyamupamānabhūtamityayamivayuttā vākyatthopamā. Ettha pubbuttaravākyatthānaṃ visesyavisesanabhāvo ekavākyatthattāva veditabbo. Evamuparipi.</paragraph>
<paragraph line="211" number="203">Udāharati <bold>‘‘jino’’</bold>ccādinā. <bold>Ayaṃ jino</bold>eso jitapañcamāro satthā <bold>saṃklesatattānaṃ</bold>anekappakāra kilesasantāpatattānaṃ janānaṃ <bold>āvibhūto</bold>katakicco hutvā sabbaññutaññāṇādhigamena loke upaṭṭhito. Kena santattassa kassaci kimiveti ce? Ghammasantāpatattānaṃ janānaṃ <bold>ghammakāle</bold>gimhasamaye <bold>ambudoviya</bold>megho iva. Iha uttaravākyattho bhedakattā visesanaṃ hoti, pubbavākyattho pana bhedyattā visesyo hoti. Evaṃ vākyabhede satipi vākyattho ekoveti daṭṭhabbo. Evamuttaratrāpi. Uttaravākye ivasaddo tasmiṃyeva guṇaguṇīpadatthānaṃ sadisattaṃ dīpeti, pubbavākye guṇaguṇīnaṃ sadisattaṃ pana uttaravākyatthassa pubbavākyena samānattaṃ vinā aññathānupapattiyā ñāyati. Saṃklesehi tattāti ca, ghammo eva santāpoti ca, tena tattāti ca, ghammo eva kāloti ca vākyaṃ.</paragraph>
<centered line="212">Ivaviyutta</centered>
<hangnum line="213" number="204"></hangnum>
<gatha1 line="214"><bold>Munindānana’mābhāti, vilāsekamanoharaṃ;</bold></gatha1>
<gathalast line="215"><bold>Uddhaṃ samuggatassāpi, kiṃ te canda vijambhanā</bold>.</gathalast>
<paragraph line="216" number="204">Dutiyamāha <bold>‘‘muninda’’</bold>iccādinā. Vilāsena <bold>eka</bold>matulyaṃ manoharaṃ dutiyassa tādisassābhāvato munindānanaṃ <pageBreak edition="M" number="0.0211" /><bold>ābhāti</bold>atisayena sobhateti ekaṃ tāva vākyamupameyyabhūtaṃ. Bho <bold>canda uddhaṃ</bold>gaganatalaṃ <bold>samuggatassāpi</bold>abbhuṭṭhitassāpi <bold>te</bold>tava <bold>vijambhanā</bold>sāhaṃkāraparibbhamanena <bold>kiṃ payojanaṃ</bold> na kiṃpi, taṃsadisasobhāsampattiyābhāvato. Asadisattaṃ munindānanassa tassa tatopi uddhamuggacchato <alternatives line="75"><alternative lang="vri">vilāsamattameva</alternative><alternative lang="ka.">piyāsamattameva</alternative></alternatives> phalasambhavatoti dutiyavākyamupamānabhūtaṃ. Tathā hettha sabbathā sadisatāpatītiyā kariyamānānamuggamanavijambhanānaṃ paṭikkhepena kathañcipi mukhacandānaṃ sādhammapatīti upamāvagamoti ayamivaviyuttavākyatthopamā.</paragraph>
<paragraph line="217" number="204">Idāni ivaviyuttavākyatthopamaṃyeva udāharati <bold>‘‘munindānani’’</bold>ccādinā. <bold>Vilāsekamanoharaṃ</bold>līlāya atulyaṃ tatoyeva manoharaṃ <bold>munindānanaṃ</bold>sabbaññuno vadanaṃ <bold>ābhāti</bold>atidibbati, tasmā he <bold>canda uddhaṃ</bold>uccaṃ nabhaṃ samuggatassāpi <bold>te</bold>tuyhaṃ <bold>vijambhanā</bold>ahaṃkārena paribbhamanena kiṃ payojanaṃ. Iha pubbavākyatthassa uttaravākyattho ivaviyuttopamā nāma hoti. Tathā hi ‘‘sabbathā mukhena sadiso bhavāmī’’ti mānaṃ karontassa candassa gaganatalārohopi vijambhanañceti imesaṃ dvinnaṃ paṭikkhepena mukhacandānaṃ vilāsekamanoharattaṃ kantimattasaṅkhātasadisattaṃ ivādīnamabhāvepi viññāyatīti katvā uttaravākyattho pubbavākyatthassa upamā ca visesanañca hoti. Vilāsena ekamatulyanti ca, tañca taṃ manoharañcāti ca viggaho. <bold>Api</bold>saddo sambhāvanattho.</paragraph>
<hangnum line="218" number="205"></hangnum>
<gatha1 line="219"><bold>Samubbejeti dhīmantaṃ, bhinnaliṅgādikaṃ tu yaṃ;</bold></gatha1>
<gathalast line="220"><bold>Upamādūsanāyā’la-metaṃ katthaci taṃ yathā</bold>.</gathalast>
<paragraph line="221" number="205">Dosaparicchede <pageBreak edition="M" number="0.0213" />duṭṭhālaṅkatītimupamālaṅkāradūsanaṃ dassetumāha <bold>‘‘samubbejeti’’</bold>ccādi. Yaṃ bhinnaliṅgādikaṃ tu, <bold>ādi</bold>saddena bhinnavacanahīnatāadhikatādīnaṃ pariggaho. <bold>Tu</bold>saddo atthajotako, tathāpīti attho. <bold>Dhīmantaṃ</bold>medhāviṃ <bold>samubbejeti</bold>na pīṇeti, <bold>etaṃ</bold>bhinnaliṅgadikaṃ <bold>katthaci</bold>na sabbattha <bold>upamādūsanāya</bold>virodhatthaṃ <bold>alaṃ</bold>samatthaṃ. <bold>‘‘Taṃ yathe’’</bold>ti udāharati.</paragraph>
<paragraph line="222" number="205">Dosaparicchede dosānamanuddesāvasāne niddiṭṭhāya duṭṭhālaṅkatiyā dassetabbaudāharaṇe –</paragraph>
<gatha1 line="223">‘‘Duṭṭhālaṅkaraṇaṃ tetaṃ, yatthālaṅkāradūsanaṃ;</gatha1>
<gathalast line="224">Tassālaṅkāraniddese, rūpamāvibhavissatī’’ti.</gathalast>
<paragraph line="225">Katapaṭiññānusārena idāni dassetumāha <bold>‘‘samubbejeti’’</bold>ccādi. <bold>Yaṃ bhinnaliṅgādikaṃ tu</bold>vakkhamānaṃ yaṃ bhinnaliṅgavacanādikaṃ pana <bold>dhīmantaṃ</bold>paññavantaṃ kaviṃ <bold>samubbejeti</bold>‘‘evaṃ nāma vattabbaṃ siyā’’ti ubbegaṃ janeti, <bold>etaṃ</bold>bhinnaliṅgādikaṃ <bold>upamādūsanāya</bold>yathāvuttaupamāvināsanatthaṃ <bold>katthaci</bold>‘‘itthīvāyaṃ jano yāti’’iccādivattabbavisayato aññattha <bold>alaṃ</bold>samatthaṃ. <bold>‘‘Taṃ yathā’’</bold>ti udāharati. Bhinnaṃ visadisañca taṃ liṅgañceti ca, taṃ ādi yassa visadisavacanādinoti ca, upamāya dūsanamiti ca vākyaṃ.</paragraph>
<hangnum line="226" number="206"></hangnum>
<gatha1 line="227"><bold>Haṃsīvā’yaṃ sasī bhinna-</bold></gatha1>
<gatha2 line="228"><bold>Liṅgā’kāsaṃ sarāniva;</bold></gatha2>
<gatha3 line="229"><bold>Vijātivacanā hīnā,</bold></gatha3>
<gathalast line="230"><bold>Sā’va bhatto bhaṭo’dhipe</bold>.</gathalast>
<paragraph line="231" number="206"><bold>‘‘Haṃsīvāya’’</bold>nti ayaṃ <bold>sasī</bold>cando <bold>haṃsīva</bold>haṃsīsadiso. <bold>Bhinnaliṅgā</bold>bhinnaliṅgopamā. ‘‘Ākāsaṃ sarānivā’’ti <bold>vijātivacanā</bold>visadisavacanopamā. ‘‘Bhaṭo <bold>adhipe</bold>sāmini sāva <pageBreak edition="M" number="0.0213" />bhatto’’ti <bold>hīnā</bold>hīnopamā kukkurassa hīnena jātyādinā adhikassa upamitattā.</paragraph>
<paragraph line="232" number="206"><bold>‘‘Haṃsi’’</bold>ccādi. Ayaṃ <bold>sasī</bold>cando <bold>haṃsī iva</bold>haṃsidhenūva hoti. Iccādikopamā <bold>bhinnaliṅgā</bold>upameyyato bhinnaliṅgattā bhinnaliṅgopamā nāma hoti. <bold>Ākāsaṃ</bold>nabhaṃ sarānivāti ayaṃ <bold>vijātivacanā</bold>upameyyena visadisavacanattā vijātivacanopamā nāma hoti. <bold>Adhipe</bold>sāmini <bold>bhaṭo</bold>sevako <bold>sāva</bold>sunakho iva bhattoti ayaṃ <bold>hīnā</bold>jātihīnena sunakhena uttamassa purisassa upamitattā hīnopamā nāma hoti. Bhinnaṃ liṅgametissāti ca, vividhā jāti sabhāvo asseti ca, vijāti vacanaṃ assā upamāyāti ca viggaho.</paragraph>
<hangnum line="233" number="207"></hangnum>
<gatha1 line="234"><bold>Khajjoto bhānumālīva,</bold></gatha1>
<gatha2 line="235"><bold>Vibhātītyadhikopamā;</bold></gatha2>
<gatha3 line="236"><bold>Aphuṭṭhatthā balambhodhi,</bold></gatha3>
<gathalast line="237"><bold>Sāgaro viya saṃkhubhi</bold>.</gathalast>
<paragraph line="238" number="207"><bold>‘‘Khajjoto’’</bold>iccādi. Khajjoto <bold>bhānumālīva</bold>sūriyo viya vibhātītya<bold>dhikopamā</bold>adhikena hīnassa upamitattā. <bold>Balambhodhi</bold>senāsāgaro sāgaro viya saṃkhubhīti aphuṭṭhatthopamā ‘‘balambhodhī’’ti rūpakena senāya mahantattāvagamato puna ‘‘sāgaro viyā’’ti upamāya kassaci visesatthassa asaṃphuṭṭhattā.</paragraph>
<paragraph line="239" number="207"><bold>‘‘Khajjoto’’</bold>ccādi. ‘‘Khajjoto bhānumālīva vibhātī’’ti ayaṃ <bold>adhikopamā</bold>adhikāya upamāya upamitattā adhikopamā nāma hoti. <bold>‘‘Balambhodhi</bold>senāsamuddo sāgaro viya saṃkhubhī’’ti ayaṃ <bold>aphuṭṭhatthā</bold>senāya mahattaṃ ‘‘balambhodhī’’ti tirobhūtaupamāyeva avagataṃ, <pageBreak edition="M" number="0.0214" />tasmā puna ‘‘sāgaro viyā’’ti upamāya phusitabbatthassābhāvā aphuṭṭhatthopamā nāma hoti. Aphuṭṭho attho etissāti ca, balaṃ eva ambhodhīti ca vākyaṃ.</paragraph>
<hangnum line="240" number="208"></hangnum>
<gatha1 line="241"><bold>Cande kalaṅko bhiṅgove-</bold></gatha1>
<gatha2 line="242"><bold>Tyu’pamāpekkhinī ayaṃ;</bold></gatha2>
<gatha3 line="243"><bold>Khaṇḍitā keravākāro,</bold></gatha3>
<gathalast line="244"><bold>Sakalaṅko nisākaro</bold>.</gathalast>
<paragraph line="245" number="208"><bold>‘‘Cande’’</bold>iccādi. Kalaṅko bhiṅgo viyātyayamupamā ‘‘cande kusumagacchasadise’’ ityupamantaramapekkhateti yato cande bhiṅgo na sambhavati, pupphagacche tu sambhavatīti ayamupamā upamāpekkhinī. <bold>Sakalaṅko</bold>sasalakkhaṇo <bold>nisākaro</bold>cando <bold>keravākāro</bold>kumudasannibhoti khaṇḍitopamā keravassa antokaṇhattaṃ paṭipādetuṃ ‘‘sabhiṅgakeravākāro’’ti vattabbattā.</paragraph>
<paragraph line="246" number="208"><bold>‘‘Cande’’</bold>ccādi. ‘‘Cande kalaṅko bhiṅgo ivā’’ti ayaṃ <bold>upamāpekkhinī</bold>candassaupamābhūtapupphagacchakādiapekkhanato upamāpekkhinī nāma hoti. Cande bhiṅgapavattiyā abhāvato tassa visayabhūtapupphagacchakādi candassa upamattena gahetvā avuttattā duṭṭhāti adhippāyo. <bold>Sakalaṅko</bold>kalaṅkasahito <bold>nisākaro</bold>cando <bold>keravākāro</bold>kumudasadisoti ayaṃ <bold>khaṇḍitā</bold>candagataṃ kaṇhattaṃ pakāsetuṃ ‘‘sabhiṅgakeravākāro’’ti vattabbe bhiṅgopamābhāvassa khaṇḍitattā khaṇḍitopamā nāma hoti. Upamaṃ apekkhatīti ca, khaṇḍaṃ itā gatāti ca, khaṇḍena itā yuttā vāti ca, keravassākāro asseti ca, saha kalaṅkena vattatīti ca vākyaṃ.</paragraph>
<hangnum line="247" number="209"></hangnum>
<gatha1 line="248"><bold>Iccevamādirūpesu, bhavanti vigatādarā;</bold></gatha1>
<gathalast line="249"><bold>Karonti cā’daraṃ dhīrā, payoge kvacideva tu</bold>.</gathalast>
<paragraph line="250" number="209">Vuttaṃ <pageBreak edition="M" number="0.0215" />nigameti <bold>‘‘icceva’’</bold>mādinā. <bold>Rūpesu</bold> payogesu. Vigato apagato ādaro sambhāvanā yesaṃ tathā bhavanti. Kiṃ bhinnaliṅgādikaṃ niyamenānādaraṇīyameva, <alternatives line="83"><alternative lang="vri">aniyameneti</alternative><alternative lang="ka.">niyameneti</alternative></alternatives> ce gayhūpagampi atthīti āha ‘‘karonti’’ccādiṃ. Kvacideva tu payoge <bold>dhīrā</bold>kavayo ādaraṃ karonti cāti. <bold>Ca</bold>saddo vattabbantaratthaṃ samuccinoti.</paragraph>
<paragraph line="251" number="209"><bold>‘‘Icce’’</bold>ccādi. <bold>Iti</bold>anantaraṃ niddiṭṭhesu <bold>evamādirūpesu</bold>payogesu dhīrā vigatādarā bhavanti. Imeyeva dhīrā kvacideva tu payoge bhinnaliṅgādike ādaraṃ karonti ca. Iti evaṃ ayaṃ pakāro ādi yesamiti ca, tāni ca tāni rūpāni ceti ca, vigato ādaro yesamiti ca viggaho. <bold>Ca</bold>saddo vākyantarasamuccaye. Tasmā vigatādaratthena aññamādarakaraṇaṃ vuccamānakathāsantatiṃ ākaḍḍhati.</paragraph>
<hangnum line="252" number="210"></hangnum>
<gatha1 line="253"><bold>Itthīvā’yaṃ jano yāti,</bold></gatha1>
<gatha2 line="254"><bold>Vadatyesā pumā viya;</bold></gatha2>
<gatha3 line="255"><bold>Piyo pāṇā ivā’yaṃ me,</bold></gatha3>
<gathalast line="256"><bold>Vijjā dhanamiva’ccitā</bold>.</gathalast>
<paragraph line="257" number="210">Udāharati <bold>‘‘itthi’’</bold>ccādi. Ayaṃ jano itthīva yāti kriyānuvattito. <bold>Esā</bold>itthī <bold>pumāva</bold>puriso viya vadati tādisassa pāgabbhiyayogato. Ettha liṅganānattamupamānopameyyānaṃ. <bold>Aya</bold>micchito koci me pāṇā iva <bold>piyo</bold>iṭṭho, <bold>vijjā</bold>byākaraṇādayo dhanamiva <bold>accitā</bold>rāsikatāti vacanabhedo.</paragraph>
<paragraph line="258" number="210">Idāni bhinnaliṅgānaṃ gahetabbavisayaṃ dasseti <bold>‘‘itthīvā’ya’’</bold>miccādinā. Ayaṃ jano <bold>itthīva</bold>avisadagamanena mahilā <pageBreak edition="M" number="0.0216" />viya yāti. <bold>Esā</bold>itthī <bold>pumā viya</bold>tādisapāgabbhiyayuttattā puriso viya vadatīti. Iha dvinnaṃ upamānopameyyānaṃ liṅgabhede satipi kavayo ādaraṃ karonti. <bold>Ayaṃ</bold>puriso <bold>me</bold>mama <bold>pāṇā iva</bold>āyavova piyo. <bold>Accitā</bold>sañcitā <bold>vijjā</bold>byākaraṇanighaṇṭuādayo dhanamiva hontīti. Ettha upamānopameyyānaṃ vacanato visesatte satipi iṭṭhameva.</paragraph>
<hangnum line="259" number="211"></hangnum>
<gatha1 line="260"><bold>Bhavaṃ viya mahīpāla, devarājā virājate;</bold></gatha1>
<gathalast line="261"><bold>Ala’maṃsumato kacchaṃ, tejasā rohituṃ ayaṃ</bold>.</gathalast>
<paragraph line="262" number="211">Hīnādhikamuttamudāharaṇamāha <bold>‘‘bhavaṃ viyi’’</bold>ccādi. <bold>Mahīpāle</bold>tyāmantanaṃ, devarājā bhavaṃ viya virājate. Iti hīnenāpi hoti. Evaṃvidhe samucite visaye liṅgavacanabhedādikaṃ nopamaṃ <alternatives line="99"><alternative lang="vri">dūsetīti</alternative><alternative lang="ka.">dassetīti</alternative></alternatives> .</paragraph>
<paragraph line="263" number="211"><bold>‘‘Bhava’’</bold>miccādi. <bold>Mahīpāla</bold>bho rāja, <bold>devarājā</bold>sakko devarājā bhavaṃ viya virājateti. Ettha sakkamupādāya ‘‘bhavaṃ viyā’’ti hīnattepi iṭṭhameva. <bold>Ayaṃ</bold>rājā <bold>aṃsumato</bold>sūriyassa <bold>kacchaṃ</bold>padaviṃ tejasā <bold>ārohituṃ</bold>pattuṃ <bold>alaṃ</bold>samatthoti. Ettha tejasā adhikopi sūriyo upamābhūto iṭṭhova, ‘‘kacchaṃ ārohitu’’nti <bold>iva</bold>saddapariyāyo. Īdisaṃ bhinnaliṅgādikopamādikaṃ upamādūsanaṃ na karoti.</paragraph>
<hangnum line="264" number="212"></hangnum>
<gatha1 line="265"><bold>Upamānopameyyānaṃ, abhedassa nirūpanā;</bold></gatha1>
<gathalast line="266"><bold><alternatives line="107"><alternative lang="vri">Upameva</alternative><alternative lang="sī. ka.">upamāva</alternative></alternatives></bold><bold>tirobhūta-bhedā rūpakamuccate</bold>.</gathalast>
<paragraph line="267" number="212">Rūpakaṃ nirūpayati <bold>‘‘upamāne’’</bold>ccādinā. Upamānopameyyānaṃ yathāvuttānaṃ <bold>abhedassa</bold>nānattābhāvassa <bold>nirūpanā</bold>āropanena upamānopameyyānamabhedaṃ rūpayati dassetīti <pageBreak edition="M" number="0.0217" /><bold>rūpaka</bold>muccate. Upamānassa upamānopameyyānamabhedāropanena <bold>tirobhūto</bold>apākaṭo <bold>bhedo</bold>nānattaṃ yassāti tādisī <bold>upameva</bold>yathāvuttalakkhaṇā <bold>rūpaka</bold>muccate ‘‘rūpaka’’nti. ‘‘Padambuja’’nti ettha padameva ambujasadisattā ambujaṃ rupyate. Ityupameyyopamānabhūtānaṃ padambujānamabhedāropanena upamānopameyyagatasādhammasaṅkhātāyapi upamāya bhedo vijjamānopi tirohito. Na tu <alternatives line="115"><alternative lang="vri">āvibhūto</alternative><alternative lang="ka.">abbhuto</alternative></alternatives> ‘‘padaṃ ambujamive’’ti. Sā copamā tathāvidhā upamānopameyyānamabhedamāyāti nāmāti rūpakamuccateti adhippāyo.</paragraph>
<paragraph line="268" number="212">Idāni uddiṭṭhakkamena rūpakālaṅkāraṃ dasseti <bold>‘‘upamāno’’</bold>ccādinā. <bold>Upamānopameyyānaṃ</bold>anantaraniddiṭṭhaupamānopameyyānaṃ <bold>abhedassa</bold>sabhāvato bhede satipi vibhūtasadisattaṃ nissāya ‘‘so eso, eso so’’ti vattārehi parikappitassa abhedassa <bold>nirūpanā</bold>upamānopameyyapadatthesu buddhiyā āropanaṃ nissāya <bold>tirobhūtabhedā</bold>‘‘padaṃ ambujamivā’’ti evaṃ pākaṭanānattaṃ vinā ‘‘padambuja’’nti tirohitabhedā <bold>upameva</bold>padatthānaṃ sādhammasaṅkhātā upamā eva <bold>rūpakaṃ</bold>iti vuccate. Vibhūtasadisattaṃ nissāya upamānopameyyavatthūni abhedena gayhanti. Tesamabhedaggahaṇeneva te nissāya pavattamānabhinnasādhammasaṅkhātāya upamāyapi bhedo tirohito hoti. Evaṃ tirobhūtanānattavantasādhammasaṅkhātā upamā eva vatthūnamabhedaṃ dīpetīti rūpakaṃ nāma hotīti adhippāyo. Tirobhūto bhedo yasseti ca, abhedaṃ rūpayati pakāsetīti ca vākyaṃ.</paragraph>
<hangnum line="269" number="213"></hangnum>
<gatha1 line="270"><bold>Asesavatthuvisayaṃ, ekadesavivatti ca;</bold></gatha1>
<gathalast line="271"><bold>Taṃ dvidhā puna paccekaṃ, samāsādivasā tidhā</bold>.</gathalast>
<paragraph line="272" number="213">Tassa <pageBreak edition="M" number="0.0218" />bhedaṃ niddisati <bold>‘‘asesa’’</bold>iccādinā. Asesavatthu visayo yassa taṃ tathāvidhañca, <bold>ekadese</bold>avayave vivattatīti ekadesavivatti ceti taṃ rūpakaṃ dvidhā, puna <bold>paccekaṃ</bold>visuṃ visuṃ <bold>samāsādivasā</bold>upamānopameyyānaṃ katasamāsattā samāsarūpaka asamāsarūpaka samāsāsamāsarūpakavasena tidhā siyā.</paragraph>
<paragraph line="273" number="213"><bold>‘‘Asesi’’</bold>ccādi. <bold>Taṃ</bold>rūpakaṃ asesavatthuvisayaṃ ekadesavivatti cāti dvidhā hoti, puna paccekaṃ taṃ dvayampi <bold>samāsādivasā</bold>samāsarūpakaṃ asamāsarūpakaṃ samāsāsamāsarūpakañceti imesaṃ bhedena tidhā hoti. Asesaṃ vatthu visayo asseti ca, ekadese vivattatīti ca, ekaṃ ekaṃ patīti ca, samāso samāsarūpakaṃ ādi yesamiti ca, tesaṃ vaso bhedoti ca, tīhi pakārehīti ca viggaho.</paragraph>
<subhead line="274">Asesavatthuvisayasamāsa</subhead>
<hangnum line="275" number="214"></hangnum>
<gatha1 line="276"><bold>Aṅgulīdalasaṃsobhiṃ, nakhadīdhitikesaraṃ;</bold></gatha1>
<gathalast line="277"><bold>Sirasā na piḷandhanti, ke munindapadambujaṃ</bold>.</gathalast>
<paragraph line="278" number="214">Udāharati <bold>‘‘aṅguli’’</bold>ccādi. Aṅgulīhiyeva upamānagammattā siniddhatambāhi <bold>dalehi</bold>pattehi <bold>saṃsobhiṃ</bold>accantaṃ virocamānaṃ nakhānaṃ <bold>dīdhitiyo</bold>kiraṇā eva kesarāni yattha tādisaṃ munindassa padameva ambujaṃ <bold>sirasā</bold>muddhanā <bold>ke</bold>nāma janā <bold>na piḷandhanti</bold>pasādhanavasena na dhārentīti. Idamasesavatthuvisayaṃ samāsarūpakaṃ aṅgino padassa aṅgānamaṅgulyādīnamasesānaṃ rūpanato. Evamuparipi yathāyogaṃ.</paragraph>
<paragraph line="279" number="214">Idāni udāharati <bold>‘‘aṅguli’’</bold>ccādi. <bold>Aṅgulīdalasaṃsobhiṃ</bold>aṅgulisaṅkhatehi pattehi saṃsobhiṃ <bold>nakhadīdhitikesaraṃ</bold>nakharaṃsisaṅkhatakesaraṃ munindapadambujaṃ sirasā ke <pageBreak edition="M" number="0.0219" />na piḷandhanti. Visesyabhūtaṃ caraṇaṃ visesanabhūtā aṅgulī nakhadīdhiti ceti imesaṃ upamābhūtehi ambujadalakesarehi abhedakappanāya ekattaṃ gahetvā samāseneva niddiṭṭhattā idaṃ asesavatthuvisayasamāsarūpakaṃ nāma. Aṅguliyo eva dalānīti ca, tehi saṃsobhīti ca, nakhesu dīdhitiyoti ca, tā eva kesarāni asseti ca vākyaṃ.</paragraph>
<subhead line="280">Asesavatthuvisayaasamāsa</subhead>
<hangnum line="281" number="215"></hangnum>
<gatha1 line="282"><bold>Ratanāni guṇā bhūrī, karuṇā sītalaṃ jalaṃ;</bold></gatha1>
<gathalast line="283"><bold>Gambhīrattamagādhattaṃ, paccakkho’yaṃ jino’mbudhi</bold>.</gathalast>
<paragraph line="284" number="215"><bold>‘‘Ratanāni’’</bold>iccādi. Ayaṃ <bold>jino</bold>sammāsambuddho, <bold>paccakkho</bold>na parokkho amhākaṃ <bold>ambudhi</bold>sāgaro. Kathaṃ? Ye tassa <bold>bhūrī</bold>bahavo <bold>guṇā</bold>mettādayo, te <bold>ratanāni</bold>atulyadullabhadassanādisādhammena. Yā tassa karuṇā, sā sītalaṃ jalaṃ sakalajanasantāpāpahattasādhammena. Yaṃ tassa <bold>gambhīratta</bold>manuttānatā lābhādīsu, taṃ <bold>agādhatta</bold>makalalambhaso ambudhiṭṭhatāsādhammenāti idamasesavatthuvisayaṃ asamāsarūpakaṃ.</paragraph>
<paragraph line="285" number="215"><bold>‘‘Ratanāni’’</bold>ccādi. Ayaṃ jino amhākaṃ paccakkho <bold>ambudhi</bold>sāgaro, tathā hi tassa <bold>bhūrī guṇā</bold>sīlasamādhiādayo <bold>ratanāni</bold>cittīkatādisādhammato ratanāneva, <bold>karuṇā</bold>anaññasādhāraṇakaruṇā <bold>sītalaṃ jalaṃ</bold>santāpavinodanasādhammena sītalajalameva hoti, <bold>gambhīrattaṃ</bold>lābhālābhādīsu ekākāratā <bold>agādhattaṃ</bold>gambhīratā eva hoti. Idaṃ asesavatthuvisayaasamāsarūpakaṃ. ‘‘Bhūrī’’ti abyayaṃ.</paragraph>
<subhead line="286">Asesavatthuvisayamissaka</subhead>
<hangnum line="287" number="216"></hangnum>
<gatha1 line="288"><bold>Candikā <pageBreak edition="M" number="0.0220" />mandahāsā te, muninda vadaninduno;</bold></gatha1>
<gathalast line="289"><bold>Pabodhayatya’yaṃ sādhu-manokumudakānanaṃ</bold>.</gathalast>
<paragraph line="290" number="216"><bold>‘‘Candikā’’</bold>iccādi. <bold>‘‘Muninda’’</bold>iccāmantanaṃ, te vadanameva indu <bold>vadaninduno</bold>iti samāsarūpakaṃ, ayaṃ mandahāsā <bold>candikā</bold>candakantiyo, asamāsarūpakaṃ. Sādhūnaṃ manāniyeva <bold>kumudāni</bold>keravāni, samāsarūpakaṃ. Tesaṃ <bold>kānanaṃ vanaṃ, pabodhayati</bold>vikāsayatīti idaṃ samāsāsamāsarūpakaṃ.</paragraph>
<paragraph line="291" number="216"><bold>‘‘Candi’’</bold>ccādi. He <bold>munindate</bold>tuyhaṃ <bold>vadaninduno</bold>mukhacandassa <bold>mandahāsā</bold>mandamihitabhūtā <bold>candikā</bold>candakantiyo, ‘‘aya’’nti jātyekavacanena mandahāsacandikā niddiṭṭhā. Atha vā <bold>ayaṃ</bold>vadanindu. <bold>Sādhumanokumudakānanaṃ</bold>sappurisānaṃ cittasaṅkhātakeravakānanaṃ <bold>pabodhayati</bold>vikāsayati. ‘‘Candikā mandahāsā’’ti asamāsarūpakaṃ. ‘‘Vadaninduno’’ti ca ‘‘manokumudakānana’’nti ca samāsarūpakaṃ. Tasmā idaṃ asesavatthuvisayasamāsāsamāsarūpakaṃ. Mandā ca te hāsā cāti ca, vadanameva indūti ca, sādhūnaṃ manānīti ca, tāniyeva kumudānīti ca, tesaṃ kānanamiti ca viggaho.</paragraph>
<hangnum line="292" number="217"></hangnum>
<gatha1 line="293"><bold>Asesavatthuvisaye, pabhedo rūpake ayaṃ;</bold></gatha1>
<gathalast line="294"><bold>Ekadesavivattimhi, bhedo dāni pavuccati</bold>.</gathalast>
<paragraph line="295" number="217">Nigamayati <bold>‘‘asesi’’</bold>ccādinā. Dutiyassa pabhedaṃ vattuṃ paṭijānāti <bold>‘‘eki’’</bold>ccādinā.</paragraph>
<paragraph line="296" number="217"><bold>‘‘Asese’’</bold>ccādi. Asesavatthuvisaye rūpake <bold>ayaṃ</bold>‘‘aṅgulīdalasaṃsobhiṃ’’iccādikaṃ udāharaṇattayaṃ pabhedo hoti. Idāni ekadesavivattimhi rūpake <bold>bhedo</bold>viseso pavuccati.</paragraph>
<subhead line="297">Ekadesavivattisamāsa</subhead>
<hangnum line="298" number="218"></hangnum>
<gatha1 line="299"><bold>Vilāsahāsakusumaṃ, <pageBreak edition="M" number="0.0221" />rucirādharapallavaṃ;</bold></gatha1>
<gathalast line="300"><bold>Sukhaṃ ke vā na vindanti, passantā munino mukhaṃ</bold>.</gathalast>
<paragraph line="301" number="218"><bold>‘‘Vilāsa’’</bold>iccādi. Vilāsena yutto hāsoyeva kusumaṃ yassa. <bold>Ruciro</bold>manuñño adharoyeva pallavo yassa. Tādisaṃ munino mukhaṃ passantā <bold>ke</bold>nāma janā sukhaṃ na vindanti sabbepīti. Idaṃ aṅgāni hāsādīni rūpayitvā mukhamaṅgi na rūpitanti ekadesavivattisamāsarūpakaṃ. Evaṃ uparipi yathāyogaṃ.</paragraph>
<paragraph line="302" number="218"><bold>‘‘Vilāsi’’</bold>ccādi. <bold>Vilāsahāsakusumaṃ</bold>līlāyuttahāsasaṅkhatapupphaṃ <bold>rucirādharapallavaṃ</bold>manuññaadharasaṅkhātakisalayaṃ munino mukhaṃ passantā <bold>ke vā</bold>ke nāma janā <bold>sukhaṃ na vindanti</bold>pītisukhaṃ nānubhonti, anubhavanteva. Visesanabhūtānaṃ hāsaadharānaṃ upamābhūtakusumapallavehi abhedaṃ dassetvā visesyabhūtassa mukhassa aññataraupamāvatthunā abhedena avuttattā abhedāropanaṃ ekadeseyeva vivattīti idaṃ ekadesavivattisamāsarūpakaṃ. Vilāsena yutto hāsoti ca, soyeva kusumaṃ asseti ca, ruciro ca so adharo ceti ca, soyeva pallavo asseti ca vākyaṃ.</paragraph>
<subhead line="303">Ekadesavivattiasamāsa</subhead>
<hangnum line="304" number="219"></hangnum>
<gatha1 line="305"><bold>Pādadvandaṃ munindassa, dadātu vijayaṃ tava;</bold></gatha1>
<gathalast line="306"><bold>Nakharaṃsī paraṃ kantā, yassa pāpajayaddhajā</bold>.</gathalast>
<paragraph line="307" number="219"><bold>‘‘Pāda’’</bold>iccādi. <bold>Munindassa</bold>vijayino pādadvandaṃ tava <bold>vijayaṃ</bold>paṭipakkhaparābhavaṃ dadātu. Kīdisaṃ? Yassa <bold>para</bold>maccantaṃ <bold>kantā</bold>manuññā nakharaṃsī <bold>pāpānaṃ</bold>lobhādīnaṃ jaye ussitā <bold>dhajā</bold>ketavoti. Idamekadesavivattiasamāsarūpakaṃ.</paragraph>
<paragraph line="308" number="219"><bold>‘‘Pāde’’</bold>ccādi.<pageBreak edition="M" number="0.0222" /><bold>Yassa</bold>sambuddhassa <bold>paraṃ</bold>atisayena <bold>kantā</bold>manuññā <bold>nakharaṃsī</bold>caraṇanakhakantiyo <bold>pāpajayaddhajā</bold>pāpavijaye ussāpitadhajāyeva honti, tassa munindassa <bold>pādadvandaṃ</bold>caraṇayugaḷaṃ <bold>tava</bold>tuyhaṃ <bold>vijayaṃ</bold>paṭipakkhaparābhavaṃ dadātūti. Nakharaṃsīnaṃ upamābhūtadhajehi abhedamāropetvā ‘‘pādadvanda’’miti anirūpitattā ekadesavivattiasamāsarūpakaṃ nāma. Pāpānaṃ jayoti ca, tasmiṃ dhajāti ca viggaho.</paragraph>
<subhead line="309">Ekadesavivattimissaka</subhead>
<hangnum line="310" number="220"></hangnum>
<gatha1 line="311"><bold>Sunimmalakapolassa, munindavadaninduno;</bold></gatha1>
<gathalast line="312"><bold>Sādhuppabuddhahadayaṃ, jātaṃ keravakānanaṃ</bold>.</gathalast>
<paragraph line="313" number="220"><bold>‘‘Sunimmala’’</bold>iccādi. Sunimmalo kapolo yassa, tassa munindavadaninduno sādhūnaṃ <bold>pabuddhaṃ</bold>dhammāvabodhavasena vikasitaṃ <bold>hadayaṃ</bold>cittaṃ keravakānanaṃ jātanti ekadesavivattisamāsāsamāsarūpakaṃ.</paragraph>
<paragraph line="314" number="220"><bold>‘‘Sunimmali’’</bold>ccādi. Sunimmalakapolassa munindavadaninduno <bold>sādhuppabuddhahadayaṃ</bold>sajjanānaṃ catusaccāvabodhena pasannamānasaṃ <bold>keravakānanaṃ</bold>kumudavanaṃ jātanti. Vadanahadayānaṃ upamābhūtehi indukeravehi abhedāropanaṃ katvā kapolassa maṇḍalādīhi upamāvisesehi anirūpitattā ekadesavivattisamāsāsamāsarūpakaṃ. Ettha samāso nāma vadanindūnameva. Asamāso nāma hadayakeravānamevāti. Tathā hi rūpakavisaye samāsāsamāsattaṃ upamānopameyyapadānaṃ dvinnamevāti. Suṭṭhu nimmaloti ca, so kapolo assāti ca, munindavadanameva indūti ca, pabuddhañca taṃ hadayañcāti ca, sādhūnaṃ pabuddhahadayamiti ca, keravānaṃ kānanamiti ca vākyaṃ.</paragraph>
<hangnum line="315" number="221"></hangnum>
<gatha1 line="316"><bold>Rūpakāni <pageBreak edition="M" number="0.0223" />bahūnyeva, yuttāyuttādibhedato;</bold></gatha1>
<gathalast line="317"><bold>Visuṃ na tāni vuttāni, etthe’va’ntogadhāni’ti</bold>.</gathalast>
<hangnum line="318" number="221"></hangnum>
<gatha1 line="319">Ettakoyeva kiṃ rūpakabhedoti āha</gatha1>
<gathalast line="320"><bold>‘‘Rūpakāni’’</bold>ccādi; Subodhaṃ; Tattha –</gathalast>
<gatha1 line="321">‘‘Sitapupphujjalaṃ lola-nettabhiṅgaṃ tavānanaṃ;</gatha1>
<gathalast line="322">Kassa nāma mano dhīra, nākaḍḍhati manohara’’nti.</gathalast>
<unindented line="323">Yuttarūpakaṃ yuttattā pupphabhiṅgānaṃ, tadanusārena ayuttarūpakādipi viññeyyanti.</unindented>
<paragraph line="324" number="221">Rūpakāni punapi santīti dassetumāha <bold>‘‘rūpakāni’’</bold>ccādi. Rūpakāni <bold>yuttāyuttādibhedato</bold>yuttarūpakaayuttarūpakādibhedena bahūni eva honti, <bold>tāni</bold>rūpakāni <bold>ettheva</bold>rūpake antogadhāni. <bold>Iti</bold>tasmā kāraṇā tāni visuṃ na vuttāni. Anto majjhe gadhāni pavattānīti viggaho.</paragraph>
<gatha1 line="325">‘‘Sitapupphujjalaṃ lola-nettabhiṅgaṃ tavānanaṃ;</gatha1>
<gathalast line="326">Kassa nāma mano dhīra, nākaḍḍhati manohara’’nti.</gathalast>
<unindented line="327">Ettha pupphabhiṅgānaṃ aññamaññayuttattā yuttarūpakaṃ nāma.</unindented>
<paragraph line="328">He dhīra <bold>sitapupphujjalaṃ</bold>mandahasitasaṅkhātehi kusumehi vijotantaṃ lolanettabhiṅgaṃ manoharaṃ tavānanaṃ kassa nāma mano nākaḍḍhatīti. Imassa paṭipakkhato ayuttarūpakaṃ veditabbaṃ.</paragraph>
<hangnum line="329" number="222"></hangnum>
<gatha1 line="330"><bold>Candimā’kāsapaduma-miccetaṃ khaṇḍarūpakaṃ;</bold></gatha1>
<gathalast line="331"><bold>Duṭṭha’mambhoruhavanaṃ, nettāni’ccādi sundaraṃ</bold>.</gathalast>
<paragraph line="332" number="222">Rūpakassa virodhāvirodho upamāyamivo’hituṃ sakkāti upalakkheti <bold>‘‘candimā’’</bold>iccādinā. Ettha ākāsassa taḷāke rūpite candassa padumattaṃ rūpakaṃ yuttanti etaṃ <pageBreak edition="M" number="0.0224" />khaṇḍarūpakaṃ duṭṭhaṃ, ‘‘ambhoruhavanaṃ nettāni’’ccādi tu vacanabhedepi sundaraṃ.</paragraph>
<paragraph line="333" number="222">Rūpake dosādosaṃ upamāyaṃ viya parikappetvā gahetabbanti upadisanto āha <bold>‘‘candimi’’</bold>ccādi. <bold>‘‘Candimā</bold>cando ākāsapaduma’’nti etaṃ <bold>khaṇḍarūpakaṃ</bold>ākāsassa taḷākattena anirūpitattā khaṇḍarūpakaṃ nāma. <bold>Duṭṭhaṃ</bold>khaṇḍitopamā viya dosaduṭṭhaṃ nāma. <bold>‘‘Ambhoruhavanaṃ</bold>nīluppalavanaṃ nettānī’’tiādikaṃ upamānopameyyānaṃ vacananānattepi sundarameva.</paragraph>
<hangnum line="334" number="223"></hangnum>
<gatha1 line="335"><bold>Pariyanto vikappānaṃ, rūpakasso’pamāya ca;</bold></gatha1>
<gathalast line="336"><bold>Natthi yaṃ tena viññeyyaṃ, avutta’manumānato</bold>.</gathalast>
<paragraph line="337" number="223">Kimettakā evopamārūpakabhedā? Neti paridīpento avuttaṃ atidisati <bold>‘‘pariyanto’’</bold>iccādinā. Rūpakassa upamāya ca <bold>vikappānaṃ</bold>pabhedānaṃ <bold>pariyanto</bold>avasānaṃ natthi <bold>yaṃ</bold>yasmā kāraṇā, <bold>tena</bold>kāraṇena <bold>avuttaṃ</bold>ihānupātaṃ vikappajātaṃ sabbavikappabyāpakasāmaññalakkhaṇānugatarūpakavikappānusārena viññeyyaṃ. Kasmā? <bold>Anumānato</bold>yathāvuttavikappasaṅkhātaliṅgato avuttasesarūpakāvagamasaṅkhātena anumānañāṇenāti attho.</paragraph>
<paragraph line="338" number="223">Idāni imesameva upamārūpakānaṃ avuttānantabhedo vuttānusāreneva ñātabboti dassetumāha <bold>‘‘pariyanto’’</bold>iccādi. <bold>Rūpakassa ca</bold>rūpakālaṅkārassa ca <bold>upamāya ca</bold>upamālaṅkārassa ca <bold>vikappānaṃ</bold>vividhākārena kappitapakkhānaṃ <bold>pariyanto</bold>koṭi <bold>yaṃ</bold>yasmā natthi, <bold>tena</bold>kāraṇena <bold>avuttaṃ</bold>imasmiṃ subodhālaṅkāre avuttapakkhaṃ samūhaṃ <bold>anumānato</bold>anumānañāṇena viññeyyanti. Upamārūpakānaṃ sakalamavuttapakkhaṃ byāpetvā ṭhitaṃ sāmaññalakkhaṇaṃ anatikkamitvā vuttehi tehi tehi pakkhasaṅkhātehi liṅgehi <pageBreak edition="M" number="0.0225" />siddhānumānañāṇena sāmaññalakkhaṇe antogadhānamanuttarūpakasaṅkhātānumeyyānaṃ avabodho sakkāti adhippāyo. Rūpakassa pana upamantogadhattā upamāya niddiṭṭhadosādosaṃ dvinnamapi uttānuttapakkhassa sādhāraṇaṃ hoti.</paragraph>
<hangnum line="339" number="224"></hangnum>
<gatha1 line="340"><bold>Punappunamuccāraṇaṃ, ya’matthassa padassa ca;</bold></gatha1>
<gathalast line="341"><bold>Ubhayesañca viññeyyā, sā’ya’māvutti nāmato</bold>.</gathalast>
<paragraph line="342" number="224">Āvuttimadhikiccāha <bold>‘‘puna’’</bold>iccādinā. <bold>Atthassa</bold>abhidheyyassa <bold>padassa</bold>saddassa ca <bold>ubhayesaṃ</bold>atthapadānañca <bold>punappunaṃ</bold>bhiyyo bhiyyo yaṃ uccāraṇaṃ, <bold>sāyaṃ</bold>tividhā nāmato āvutti viññeyyā, uccāraṇavasena ā punappunaṃ vattana<bold>māvuttī</bold>ti.</paragraph>
<paragraph line="343" number="224">Idāni āvuttiṃ dasseti <bold>‘‘punappune’’</bold>ccādinā. <bold>Atthassa</bold>saddābhihitaatthassa ca padassa ca <bold>ubhayesaṃ</bold>atthapadānañca yaṃ punappunuccāraṇaṃ, <bold>sā ayaṃ</bold>tividhā nāmato āvutti iti viññeyyā. <bold>Punappune</bold>ti etadabyayaṃ kriyābāhulye vattate. Uccāraṇavasena ā punappunaṃ vattana<bold>māvutti</bold>.</paragraph>
<subhead line="344">Atthāvutti</subhead>
<hangnum line="345" number="225"></hangnum>
<gatha1 line="346"><bold>Mano harati sabbesaṃ, ādadāti disā dasa;</bold></gatha1>
<gathalast line="347"><bold>Gaṇhāti nimmalattañca, yasorāsi jinassa’yaṃ</bold>.</gathalast>
<paragraph line="348" number="225">Udāharati <bold>‘‘mano’’</bold>iccādi. Jinassa ayaṃ yasorāsi <bold>sabbesaṃ</bold>janānaṃ <bold>mano</bold> cittaṃ harati, dasa disā ādadāti <alternatives line="123"><alternative lang="vri">sabbadā</alternative><alternative lang="ka.">sabbadhā</alternative></alternatives> taṃvisayattā, <bold>nimmalattaṃ</bold> nimmalabhāvaṃ gaṇhāti, ettha <alternatives line="131"><alternative lang="vri">gahaṇalakkhaṇassa</alternative><alternative lang="ka.">dasagahaṇalakkhaṇassa</alternative></alternatives> atthassa anekehi pariyāyavacanehi āvattitattā ayaṃ atthāvutti.</paragraph>
<paragraph line="349" number="225">Udāharati <pageBreak edition="M" number="0.0226" /><bold>‘‘mano harati’’</bold>ccādinā. Jinassa ayaṃ yasorāsi <bold>sabbesaṃ</bold>sattānaṃ <bold>mano</bold>cittaṃ <bold>harati</bold>gaṇhāti, dasa disā <bold>ādadāti</bold>avisayaṭṭhānābhāvato gaṇhāti, <bold>nimmalattañca</bold>bhūtaparisuddhaguṇena nipphannattā gaṇhāti. Ettha ‘‘gaṇhātī’’ti ekassevatthassa ‘‘harati, ādadāti, gaṇhātī’’ti aññehi pariyāyavacanehi āvattitattā ayamatthāvutti nāma. Niggato malehīti ca, tassa bhāvoti ca, yasaso rāsiiti ca viggaho.</paragraph>
<subhead line="350">Padāvutti</subhead>
<hangnum line="351" number="226"></hangnum>
<gatha1 line="352"><bold>Vibhāsenti disā sabbā, munino dehakantiyo;</bold></gatha1>
<gathalast line="353"><bold>Vibhā senti ca sabbāpi, candādīnaṃ hatā viya</bold>.</gathalast>
<paragraph line="354" number="226"><bold>‘‘Vibhāsenti’’</bold>ccādi. Munino dehakantiyo sabbā disā <bold>vibhāsenti</bold>visesena dīpenti, yato evaṃ tasmā kāraṇā candādīnaṃ sabbāpi <bold>vibhā</bold>sobhā <bold>hatā</bold>pahatā viya <bold>senti</bold>pavattantīti padāvutti.</paragraph>
<paragraph line="355" number="226"><bold>‘‘Vibhāsenti’’</bold>ccādi. Munino dehakantiyo sabbā disā <bold>vibhāsenti</bold>yasmā visesena pakāsenti, tasmā candādīnaṃ sabbāpi <bold>vibhā</bold>kantiyo <bold>hatā</bold>pahatā viya <bold>senti</bold>pavattanti ca, ‘‘vibhāsentī’’ti padasseva āvattanato ayaṃ padāvutti nāma. Dehe kantiyoti vākyaṃ.</paragraph>
<subhead line="356">Ubhayāvutti</subhead>
<hangnum line="357" number="227"></hangnum>
<gatha1 line="358"><bold>Jitvā viharati klesa-ripuṃ loke jino ayaṃ;</bold></gatha1>
<gathalast line="359"><bold>Viharatyā’rivaggo’yaṃ, rāsībhūtova dujjane</bold>.</gathalast>
<paragraph line="360" number="227"><bold>‘‘Jitvā’’</bold>iccādi. Ayaṃ jino klesaripuṃ jitvā loke <bold>viharati</bold>pavattati, ayaṃ tena jito <bold>arivaggo</bold>sattusamūho <pageBreak edition="M" number="0.0227" />dujjane rāsībhūto viya tato aladdhappatiṭṭhattā. ‘‘Viharatī’’ti atthassa padānañca āvuttito ubhayāvutti.</paragraph>
<paragraph line="361" number="227"><bold>‘‘Jitvā’’</bold>iccādi. Ayaṃ jino klesaripuṃ jitvā loke viharati, ayaṃ <bold>arivaggo</bold> klesaripusamūho dujjane rāsībhūtova viharatīti. Vāsasaṅkhatassa atthassa ca ‘‘viharatī’’ti padassa ca <alternatives line="139"><alternative lang="vri">puna</alternative><alternative lang="?">punappunaṃ</alternative></alternatives> uccāraṇato ayaṃ ubhayāvutti nāma hoti. Kleso eva ripūti ca, arīnaṃ vaggoti ca, arāsi rāsi abhavīti ca, kucchito janoti ca vākyaṃ.</paragraph>
<hangnum line="362" number="228"></hangnum>
<gatha1 line="363"><bold>Ekattha vattamānampi, sabbavākyopakārakaṃ;</bold></gatha1>
<gathalast line="364"><bold>Dīpakaṃ nāma tañcādi-majjhantavisayaṃ tidhā</bold>.</gathalast>
<paragraph line="365" number="228">Dīpakaṃ paridīpayamāha <bold>‘‘ekatthe’’</bold>ccādi. <bold>Ekattha</bold>vākyassādo majjhe ante vā <bold>vattamānampi</bold>kriyājātyādikaṃ <bold>sabbassa</bold>abhimatassa kassaci <bold>vākyassa</bold>kriyākārakasambandhābhidhāyino padasantānassa upakārakaṃ vākyatthānvayavasena <bold>dīpakaṃ nāma,</bold>dīpo viya ekadese vattitopi sakalapadatthavasena sabbavākyaṃ dīpayati pakāsetīti. <bold>Tañca</bold>dīpakaṃ ādi ca majjhañca antañca visayo gocaro yassa tādisaṃ <bold>tidhā</bold>ādidīpakaṃ majjhadīpakaṃ antadīpakanti tividhaṃ hotīti attho, tampi kriyādīnaṃ vasena paccekaṃ tividhaṃ hoti.</paragraph>
<paragraph line="366" number="228">Idāni dīpakālaṅkāraṃ dasseti <bold>‘‘ekatthe’’</bold>ccādinā. <bold>Ekattha</bold>vākyassa ādimajjhāvasānesvekasmiṃ <bold>vattamānampi</bold>kriyājātiguṇattayaṃ <bold>sabbavākyopakārakaṃ</bold>vattumicchitakriyākārakasambandhappakāsakapadasantānasaṅkhātavākyassa vākyatthāvabodhavasena payojanaṃ <bold>dīpakaṃ nāma</bold>ekaṭṭhāne <pageBreak edition="M" number="0.0228" />ṭhatvā visayībhūtasabbaṭṭhānagatadabbapakāsakapadīpasamānattā dīpakaṃ nāma hoti. <bold>Tañca</bold>dīpakaṃ <bold>ādimajjhantavisayaṃ</bold>vākyassa ādivisayaṃ majjhavisayaṃ antavisayañceti tidhā hoti. Etesu ekekamapi kriyājātiguṇabhedena punapi tividhaṃ hotīti viññeyyaṃ. Dīpetīti dīpo, padīpo. Paṭibhāgatthe kappaccayena dīpo viyāti <bold>dīpakaṃ</bold>. Vākyassa ādi ca majjhañca antañceti ca, taṃ visayo asseti ca vākyaṃ.</paragraph>
<subhead line="367">Ādidīpaka</subhead>
<hangnum line="368" number="229"></hangnum>
<gatha1 line="369"><bold>Akāsi buddho veneyya-bandhūnamamitodayaṃ;</bold></gatha1>
<gathalast line="370"><bold>Sabbapāpehi ca samaṃ-nekatitthiyamaddanaṃ</bold>.</gathalast>
<paragraph line="371" number="229">Udāharati <bold>‘‘akāsi’’</bold>ccādi. Buddho <bold>veneyyā</bold>vinetabbāyeva bandhavo tesaṃ <bold>amita</bold>maparimitaṃ <bold>udaya</bold>mabhivuddhiṃ akāsi. Na kevalaṃ tameva, sabbapāpehi <bold>samaṃ</bold>ekato anekānaṃ titthiyānaṃ maddanañca akāsīti. Iha ‘‘akāsī’’ti kriyāpadenādivattinā sabbameva vākyaṃ dīpayatīti kriyādidīpakametaṃ.</paragraph>
<paragraph line="372" number="229"><bold>‘‘Akāsi’’</bold>ccādi. Buddho veneyyabandhūnaṃ <bold>amitodayaṃ</bold>pamāṇarahitābhivuddhiṃ akāsi. Na kevalaṃ tameva, <bold>samaṃ</bold>ekakkhaṇe sabbapāpehi sahānekatitthiyamaddanañca akāsīti. Vākyādimhi kriyāya ṭhitattā idaṃ kriyādidīpakaṃ nāma. Amito ca so udayo ceti ca, anekā ca te titthiyā ceti ca, tesaṃ maddanamiti ca viggaho.</paragraph>
<subhead line="373">Majjhedīpaka</subhead>
<hangnum line="374" number="230"></hangnum>
<gatha1 line="375"><bold>Dassanaṃ munino sādhu-janānaṃ jāyate’mataṃ;</bold></gatha1>
<gathalast line="376"><bold>Tadaññesaṃ tu jantūnaṃ, visaṃ niccopatāpanaṃ</bold>.</gathalast>
<paragraph line="377" number="230"><bold>‘‘Dassana’’</bold>miccādi. <pageBreak edition="M" number="0.0229" />Munino dassanaṃ sādhujanānaṃ <bold>amataṃ</bold>nibbānaṃ nāma jāyate amatassa sādhanato, <bold>tehi</bold>sādhujanehi aññesaṃ jantūnaṃ niccamupatāpetīti <bold>niccopatāpanaṃ</bold>visaṃ jāyate, tasmiṃ manopadosassa visasadisattā nirayādidukkhāvahabhāvatoti. Kriyāmajjhadīpakametaṃ.</paragraph>
<paragraph line="378" number="230"><bold>‘‘Dassana’’</bold>miccādi. Munino dassanaṃ sādhujanānaṃ <bold>amataṃ</bold>amatasaṅkhātanibbānassa ekantakāraṇattā kāriyopacārena amataṃ bhūtaṃ jāyate, <bold>tadaññesaṃ</bold>tehi sādhujanehi aññesaṃ jantūnaṃ tu <bold>niccopatāpanaṃ</bold>satatamupatāpakaraṇato <bold>visaṃ jāyate</bold>visatulyapaṭighakāraṇattā kāriyopacārena visaṃ bhavatīti. Idaṃ kriyāya majjhe ṭhitattā kriyāmajjhadīpakaṃ. Sādhavo ca te janā ceti ca, tehi aññeti ca vākyaṃ.</paragraph>
<subhead line="379">Antadīpaka</subhead>
<hangnum line="380" number="231"></hangnum>
<gatha1 line="381"><bold>Accantakantalāvaṇya-candātapamanoharo;</bold></gatha1>
<gathalast line="382"><bold>Jinānanindu indu ca, kassa nā’nandako bhave</bold>.</gathalast>
<paragraph line="383" number="231"><bold>‘‘Accante’’</bold>ccādi. Accantaṃ <bold>kantaṃ</bold>manuññaṃ <bold>lāvaṇyaṃ</bold>piyabhāvo, tameva, tamiva vā<bold>candātapo</bold>candikā, tena manoharo jinānanindu <bold>indu</bold>cando ca <bold>kassa</bold>janassa ānandako na bhavatīti. Kriyāntadīpakaṃ.</paragraph>
<paragraph line="384" number="231"><bold>‘‘Accanti’’</bold>ccādi. <bold>Accantakantalāvaṇyacandātapamanoharo</bold>atisayena manuññapiyabhāvasaṅkhātavilāsanāmakena candakiraṇena, no ce, atisayena manuññapiyatāsaṅkhātavilāsasadisena candakiraṇena manoharo <bold>jinānanindu</bold>sambuddhassa mukhacando <bold>ca indu</bold>ca pakaticando ca kassa ānandako na bhave. Idaṃ kriyāya ante ṭhitattā kriyāntadīpakaṃ nāma. Antaṃ atikkantanti ca, tañca taṃ kantañceti ca, <pageBreak edition="M" number="0.0230" />lavaṇassa bhāvo lāvaṇyaṃ, madhurabhāvo, taṃsadisattā accantakantañca taṃ lāvaṇyañcāti ca, candassa ātapo kiraṇoti ca, accantakantalāvaṇyameva candātapoti ca, candapakkhe accantakantalāvaṇyamiva ca so candātapo cāti ca, tena manoharoti ca, jinānanameva indūti ca vākyaṃ. Iminā kriyādīpakattayeneva avuttajātidīpakaguṇadīpakānipi ñātabbāni.</paragraph>
<subhead line="385">Mālādīpaka</subhead>
<hangnum line="386" number="232"></hangnum>
<gatha1 line="387"><bold>Hotā’vippaṭisārāya,</bold></gatha1>
<gatha2 line="388"><bold>Sīlaṃ pāmojjahetu so;</bold></gatha2>
<gatha3 line="389"><bold>Taṃ pītihetu, sā cā’yaṃ,</bold></gatha3>
<gathalast line="390"><bold>Passaddhādipasiddhiyā</bold>.</gathalast>
<paragraph line="391" number="232">Ādidīpakādīsupi tesu payogakkamena pakārantaramatthīti vadati <bold>‘‘hoti’’</bold>ccādi. <bold>Sīlaṃ</bold>pañcasīlādikaṃ, <bold>avippaṭisārāya</bold>pacchānutāpābhāvāya hoti, <bold>so</bold>avippaṭisāro <bold>pāmojjassa</bold>uppannamattāya pītiyā hetu hoti, <bold>taṃ</bold>pāmojjaṃ <bold>pītiyā</bold>balavabhūtāya hetu hoti, <bold>sā cāyaṃ</bold>pīti <bold>passaddhādīnaṃ</bold>passaddhisukhādīnaṃ <bold>pasiddhiyā</bold>nipphattiyā hotīti yojanīyaṃ.</paragraph>
<paragraph line="392" number="232">Idāni navasu dīpakesu payogavisesena sādhetabbe aññappakāre dasseti <bold>‘‘hoti’’</bold>ccādinā. <bold>Sīlaṃ</bold>surakkhitaṃ pañcaṅgadasaṅgādisīlaṃ avippaṭisārāya hoti, <bold>so</bold>avippaṭisāro <bold>pāmojjahetu</bold>hoti uppannamattāya taruṇapītiyā kāraṇaṃ bhavati, <bold>taṃ</bold>pāmojjaṃ <bold>pītihetu</bold>balavapītikāraṇaṃ hoti, <bold>sā ayañca</bold>pīti <bold>passaddhādipasiddhiyā</bold>kāyapassaddhicittapassaddhiādīnaṃ siddhiyā hetu hoti. Na vippaṭisāro avippaṭisāro, <bold>na</bold>saddo pasajjapaṭisedhe vattate. Pamuditassa bhāvoti ca, tassa hetūti <pageBreak edition="M" number="0.0231" />ca, passaddhi ādi yesaṃ sukhādīnanti ca, tesaṃ pasiddhīti ca viggaho.</paragraph>
<hangnum line="393" number="233"></hangnum>
<gatha1 line="394"><bold>Iccā’didīpakattepi, pubbaṃ pubbamapekkhinī;</bold></gatha1>
<gathalast line="395"><bold>Vākyamālā pavattāti, taṃ mālādīpakaṃ mataṃ</bold>.</gathalast>
<paragraph line="396" number="233">Kimidaṃ tava pakārantaramiccāha <bold>‘‘iccādi’’</bold>ccādi. <bold>Icce</bold>vamimaṃ yaṃ taṃ mālādīpakaṃ mataṃ. Nanu kriyādidīpakametamiccāha <bold>‘‘ādidīpakattepī’’</bold>ti. Yajjapyādidīpakametaṃ <bold>pubbaṃ pubbaṃ</bold>vākyaṃ ‘‘hotāvippaṭisārāya sīla’’ntiādikaṃ apekkhinī apekkhamānā <bold>vākyānaṃ</bold>yathāvuttānaṃ <bold>mālā</bold>paramparā pavattāti. Taṃ yathāvuttaṃ mālādīpakaṃ mataṃ, nādidīpakanti.</paragraph>
<paragraph line="397" number="233"><bold>‘‘Iccādi’’</bold>ccādi. <bold>Ādidīpakattepi</bold>kriyādidīpakabhāve satipi <bold>vākyamālā</bold>anekavākyena sambajjhamānā paramparā <bold>pubbaṃ pubbaṃ</bold>‘‘hotāvippaṭisārāyā’’tiādikaṃ vākyaṃ apekkhinī pavattā. <bold>Iti</bold>idaṃ anantaragatappakāraṃ dīpakaṃ ‘‘mālādīpaka’’nti matanti. Ādimhi dīpakamiti ca, visayopacārena ādi ca taṃ dīpakañcāti ca, mālā eva dīpakamiti ca vākyaṃ.</paragraph>
<hangnum line="398" number="234"></hangnum>
<gatha1 line="399"><bold>Aneneva pakārena, sesānamapi dīpake;</bold></gatha1>
<gathalast line="400"><bold>Vikappānaṃ vidhātabbā-nugatī suddhabuddhibhi</bold>.</gathalast>
<paragraph line="401" number="234">Avutte dīpakavikappe atidisanto nigameti <bold>‘‘aneni’’</bold>ccādinā. <bold>Aneneva</bold>anantarā vuttena <bold>pakārena</bold>vidhinā <bold>dīpake</bold> <alternatives line="147"><alternative lang="vri">dīpakavisaye</alternative><alternative lang="ka.">dīpakavisese</alternative></alternatives> <bold>sesāna</bold>mavuttānaṃ <bold>vikappānaṃ</bold>jātyādidīpakādibhedānaṃ <bold>anugati</bold>avabodho <bold>suddhabuddhibhi</bold>parisuddhamatīhi kavīhi <bold>vidhātabbā</bold>kātabbāti.</paragraph>
<paragraph line="402" number="234">Idāni avuttadīpakānipi atidisati <bold>‘‘anenevi’’</bold>ccādinā. <bold>Aneneva pakārena</bold>yathāvuttadīpakappakārena <bold>dīpake</bold>dīpakavisaye <bold>sesānaṃ api</bold>vikappānaṃ avuttajātidīpakaguṇadīpakasaṅkhātānaṃ <pageBreak edition="M" number="0.0232" />pakkhānaṃ jātyādidīpakaguṇādidīpakādīnaṃ channaṃ mālādīpakānañca <bold>anugati</bold>avabodho <bold>suddhabuddhibhi</bold>kavīhi <bold>vidhātabbā</bold>vuttānusāreneva kātabbā. Visesato asaṅkarato kappīyantīti ca, suddhā buddhi yesanti ca vākyaṃ.</paragraph>
<hangnum line="403" number="235"></hangnum>
<gatha1 line="404"><bold>Visesavacanicchāyaṃ,</bold></gatha1>
<gatha2 line="405"><bold>Nisedhavacanaṃ tu yaṃ;</bold></gatha2>
<gatha3 line="406"><bold>Akkhepo nāma so’yañca,</bold></gatha3>
<gathalast line="407"><bold>Tidhā kālappabhedato</bold>.</gathalast>
<paragraph line="408" number="235">Akkhepamupakkhipati <bold>‘‘visesi’’</bold>ccādinā. <bold>Visesassa</bold>yassa kassaci vacanicchāyaṃ yaṃ <bold>nisedhassa</bold>paṭisedhassa <bold>vacanaṃ</bold>vutti, <bold>so</bold>akkhepo nāma akkhipanaṃ paṭisedhoti katvā. <bold>Soya</bold>makkhepo ca <bold>kālappabhedato</bold>atītādito <bold>tidhā</bold>tippakāro.</paragraph>
<paragraph line="409" number="235">Idāni akkhepaṃ dasseti <bold>‘‘visese’’</bold>ccādinā. <bold>Visesavacanicchāyaṃ tu</bold>yassa kassaci padatthavisesassa kathanicchāya eva yaṃ <bold>nisedhavacanaṃ</bold>paṭisedhavacanaṃ atthi, <bold>so</bold>paṭisedho <bold>akkhepo</bold>nāma akkhepālaṅkāro nāma. <bold>Ayañca</bold>akkhepo <bold>kālappabhedato</bold>atītādikālavisesena tidhā hoti. Visesassa kassaci vacananti ca, tasmiṃ icchāti ca, nisedhassa paṭisedhassa vacanamiti ca, akkhipanaṃ paṭikkhipananti ca, kālassa kriyāya vā pabhedoti ca vākyaṃ.</paragraph>
<hangnum line="410" number="236"></hangnum>
<gatha1 line="411"><bold>Ekākī’nekasenaṃ taṃ, māraṃsavijayījino;</bold></gatha1>
<gathalast line="412"><bold>Kathaṃ ta’matha vā tassa, pāramībalamīdisaṃ</bold>.</gathalast>
<centered line="413">Atītakkhepo.</centered>
<paragraph line="414" number="236"><bold>‘‘Ekāki’’</bold>ccādi. So jino <bold>ekākī</bold>eko samāno anekasenaṃ taṃ māraṃ <bold>vijayi</bold>parājesi, taṃ kathaṃ yujjate. <pageBreak edition="M" number="0.0233" />Atha vā kiṃ na yujjate, yato <bold>tassa</bold>jinassa <bold>pāramī</bold>samatiṃsavidhā pāramitā eva balaṃ <bold>īdisaṃ</bold>yādisaṃ tassa vijayakāraṇanti. Ettha ekākittakāraṇasāmatthiyā māravijayāyogabuddhi ‘‘sasenaṃ māraṃ vijitavāti kathaṃ yujjatī’’ti evamākārā atītā akkhittāti atītakkhepoyaṃ.</paragraph>
<paragraph line="415" number="236">Idāni udāharati <bold>‘‘ekāki’’</bold>ccādinā. <bold>Sa jino</bold>so sabbaññū <bold>ekākī</bold>asahāyo adutiyo anekasenaṃ taṃ māraṃ <bold>vijayī</bold>ajinīti, taṃ kathaṃ yujjati. Atha vā yujjateva, <bold>tassa</bold>jinassa <bold>pāramībalaṃ</bold>samatiṃsapāramībalaṃ samatiṃsapāramītāsaṅkhatasenā <bold>īdisa</bold>mīdisāti. Buddhassa adutiyabhāvañca mārassa saparivārabhāvañca nissāya kassaci uppannā ‘‘ekākinā kathamanekaseno māro jito’’ti viparītabuddhi atītamāravijayavisayattā atītā hoti, ‘‘tassa pāramībalaṃ īdisa’’nti atthavisesassa kathanicchāya ‘‘atha vā’’ti niddiṭṭhapaṭisedhavacanena akkhittanti atītassa akkhepanato atītakkhepo nāma.</paragraph>
<hangnum line="416" number="237"></hangnum>
<gatha1 line="417"><bold>Kiṃ citte’jāsamugghātaṃ,</bold></gatha1>
<gatha2 line="418"><bold>Appatto’smiti khijjase;</bold></gatha2>
<gatha3 line="419"><bold>Paṇāmo nanu soyeva,</bold></gatha3>
<gathalast line="420"><bold>Sakimpi sugate kato</bold>.</gathalast>
<centered line="421">Vattamānakkhepo.</centered>
<paragraph line="422" number="237"><bold>‘‘Kiṃ citte’’</bold>ccādi. Citta <bold>ejāya</bold>taṇhāya samugghātaṃ sabbathā appavattiṃ appattosmīti kiṃ khijjase, tuccho tava khedo. Sugate <bold>sakimpi</bold>ekavārampi kato paṇāmo <bold>soyeva</bold>taṇhāya samugghātoyeva nanu ekantakāraṇattā tassāti vattamānakkhepoyaṃ vattamānassa khedassākkhitattā.</paragraph>
<paragraph line="423" number="237"><bold>‘‘Kiṃ citte’’</bold>ccādi. <pageBreak edition="M" number="0.0234" />He <bold>citta ejāsamugghātaṃ</bold>ejāsaṅkhatāya taṇhāya samucchedapahānaṃ appattosmīti kiṃ khijjase, tuccho tava khedo. Tathā hi <bold>sugate</bold>buddhavisaye sakimpi kato paṇāmo <bold>soyeva nanu</bold>taṇhāsamucchedassa ekantakāraṇattā kāraṇakāriyānamabhedabuddhiyā so ejāsamugghātoyeva kiṃ na bhavati, bhavatyeva. ‘‘Paṇāmo’’tyādivisesakathanādhippāyena ‘‘kiṃ khijjase’’ti cittassa vattamānakhedassa paṭisedhitattā ayaṃ vattamānakkhepo nāma. Ejāya samugghātoti vākyaṃ.</paragraph>
<hangnum line="424" number="238"></hangnum>
<gatha1 line="425"><bold>Saccaṃ na te gamissanti, sivaṃ sujanagocaraṃ;</bold></gatha1>
<gathalast line="426"><bold>Micchādiṭṭhiparikkanta-mānasā ye sudujjanā</bold>.</gathalast>
<centered line="427">Anāgatakkhepo.</centered>
<paragraph line="428" number="238"><bold>‘‘Sacca’’</bold>miccādi. Sujanagocaraṃ <bold>sivaṃ</bold>santipadaṃ te <bold>saccaṃ</bold>niyataṃ na gamissanti. Ye <bold>micchādiṭṭhiyā</bold>sassatādikāya <bold>parikkantaṃ</bold>abhibhūtaṃ <bold>mānasaṃ</bold>cittaṃ yesaṃ tādisā suṭṭhu atisayena dujjanāti yojanīyaṃ. Ayamanāgatakkhepo bhāvino gamanassākkhittattā.</paragraph>
<gatha1 line="429">‘‘Jīvitāsā balavatī, dhanāsā dubbalā mama;</gatha1>
<gathalast line="430"><note>kābyādāsa 2.139</note>.</gathalast>
<unindented line="431">Ayamanādarakkhepoti evamādayo tu tabbhedāyevāti upekkhitā.</unindented>
<paragraph line="432" number="238"><bold>‘‘Sacca’’</bold>miccādi. <bold>Sujanagocaraṃ</bold>sādhūnaṃ visayagataṃ <bold>sivaṃ</bold>santipadaṃ te <bold>sacca</bold>mekantena na gamissanti. Ke? Ye micchādiṭṭhiparikkantamānasā sudujjanā, teyevāti. ‘‘Micchādiṭṭhī’’tiādivisesassa kathanādhippāyena ‘‘te na gamissantī’’ti titthiyānaṃ bhāvino nibbānagamanassa buddhiyā paṭisiddhattā <pageBreak edition="M" number="0.0235" />ayaṃ anāgatakkhepo nāma. Micchā viparītā ca sā diṭṭhi cāti ca, tāya parikkantaṃ mānasaṃ yesanti ca vākyaṃ.</paragraph>
<gatha1 line="433">‘‘Jīvitāsā balavatī, dhanāsā dubbalā mama;</gatha1>
<gathalast line="434">Gaccha vā tiṭṭha vā kanta, mamāvatthā niveditā’’ –</gathalast>
<paragraph line="435">Tyādiko anādarakkhepopi dassitātītakkhepādīhi anaññattā visuṃ na vutto. Ayaṃ panettha attho – he <bold>kanta</bold>vallabha mama jīvitāsā balavatī hoti, dhanāsā dubbalā, tvaṃ gaccha vā tiṭṭha vā, <bold>mamāvatthā</bold>mama pakati <bold>niveditā</bold>viññāpitā. ‘‘Ettha mamāvatthā niveditā’’ti visesassa kathanādhippāyena ‘‘gaccha vā tiṭṭha vā’’ti iminā anādaravacanena attano vallabhassa vattamānassa anāgatassa vā gamanassa paṭisedhitattā vattamānakkhepo vā anāgatakkhepo vā hoti.</paragraph>
<hangnum line="436" number="239"></hangnum>
<gatha1 line="437"><bold>Ñeyyo sotthantaranyāso,</bold></gatha1>
<gatha2 line="438"><bold>Yo’ññavākyatthasādhano;</bold></gatha2>
<gatha3 line="439"><bold>Sabbabyāpī visesaṭṭho,</bold></gatha3>
<gathalast line="440"><bold>Hivisiṭṭha’ssa bhedato</bold>.</gathalast>
<paragraph line="441" number="239">Atthantaranyāsaṃ nyāsayati <bold>‘‘ñeyyi’’</bold>ccādinā. <bold>Aññavākyatthasādhano</bold>aññassa vattumicchitassa kassaci vākyatthassa sādhano samatthako kassacideva atthassa parassa nyāso yo, so atthantaranyāso ñeyyo atthantarassa kassaci vatthuno nyāso payogoti katvā. Tassa bhedamāha <bold>‘‘sabbe’’</bold>ccādinā. <bold>Assa</bold>atthantaranyāsassa <bold>bhedato</bold>vikappato <bold>hivisiṭṭhā hi</bold>saddena visesitā sabbabyāpī ca visesaṭṭho cāti ime bhavanti. Nanu pativatthūpamāya imassa ca ko bhedoti? Saccaṃ, tathāpi ubhayattha atthantaranyāsamattena sadisattepi yattha mukhyato sāmyappatītisabbhāvo, sā pativatthūpamā. Yattha pana sādhanarūpassevatthantaranyāso, so atthantaranyāsoti pākaṭoyevubhinnaṃ bhedoti.</paragraph>
<paragraph line="442" number="239">Idāni atthantaranyāsaṃ dasseti <bold>‘‘ñeyya’’</bold>ccādinā. <bold>Yo aññavākyatthasādhano</bold>aññavākyatthassa sādhano hoti, aññavākyatthaṃ sādheti, so atthantaranyāso sādhiyavākyatthato aññatthassa ṭhapanaṃ kathanaṃ ‘‘atthantaranyāso’’ti ñeyyo, <bold>assa</bold>atthantaranyāsassa <bold>bhedato</bold>pabhedena sabbabyāpī visesaṭṭho ca, eteyeva <bold>hi</bold>visiṭṭhā cāti cattāro bhavanti. Attho ca so antaro añño ceti ca, tassa nyāsoti ca, sabbaṃ byāpeti sīlenāti ca, visese padese tiṭṭhatīti ca, <bold>hi</bold>saddena visiṭṭhāti ca vākyaṃ.</paragraph>
<subhead line="443">Hi-rahitasabbabyāpī</subhead>
<hangnum line="444" number="240"></hangnum>
<gatha1 line="445"><bold>Tepi lokahitāsattā, sūriyo candimā <alternatives line="158"><alternative lang="vri">api</alternative><alternative lang="sī.">candimārapi</alternative></alternatives></bold>;</gatha1>
<gathalast line="446"><bold>Atthaṃ passa gamissanti, niyamo kena laṅghyate</bold>.</gathalast>
<paragraph line="447" number="240">Udāharati <bold>‘‘tepi’’</bold>ccādi. Lokassa <bold>hite</bold>abhivuddhiyaṃ <bold>āsattā</bold>abhirattā sūriyo candimā apīti te mahantāpi <bold>atthaṃ</bold>udayavipariyāsa’mabhāvaṃ gamissanti, na tatheva tiṭṭhanti, ‘‘passe’’ti tamavabodhayati. Tathā hi niyamo ‘‘bhāvo nāma na pāyini. Sabbe saṅkhārā vayadhammino’’ti ayaṃ niyati. <bold>Kena</bold>nāma vatthunā <bold>laṅghyate</bold>atikkamituṃ sakkāti. Ayaṃ <bold>hi</bold>saddarahito sabbabyāpī atthantaranyāso tādisassa niyamassa sabbagatattā.</paragraph>
<paragraph line="448" number="240"><bold>‘‘Tepi’’</bold>ccādi. <bold>Lokahitāsattā</bold>lokābhivuddhiyaṃ laggā sūriyo api candimā api tepi mahānubhāvā <bold>atthaṃ</bold>vināsaṃ gamissanti, <bold>passa</bold>etesaṃ pākaṭaṃ vināsaṃ <pageBreak edition="M" number="0.0237" />olokehi. Tathā hi <bold>niyamo</bold>‘‘sabbe saṅkhārā aniccā’’ti sabbapadatthamanatikkamma pavattaniyamo <bold>kena laṅghyate</bold>paccayasamuppannena kena padatthena atikkamyateti. Ayaṃ <bold>hi</bold>saddarahito atthagamanasaṅkhāto niyamo sabbattha gatoti sabbabyāpī atthantaranyāso. Pativatthūpamāya ca atthantaranyāsassa ca atthantaranyāsattena tulyattepi tattha sādhammapakāsattasabhāvo, ettha vuttatthassa sādhanasabhāvoti evamimesaṃ nānattaṃ subyattaṃ. <bold>Apī</bold>ti sambhāvanāyaṃ, dutiyo <bold>api</bold>saddo samuccaye.</paragraph>
<subhead line="449">Hi-sahitasabbabyāpī</subhead>
<hangnum line="450" number="241"></hangnum>
<gatha1 line="451"><bold>Satthā devamanussānaṃ, vasī sopi munissaro;</bold></gatha1>
<gathalast line="452"><bold>Gatova nibbutiṃ sabbe, saṅkhārā na hi sassatā</bold>.</gathalast>
<paragraph line="453" number="241"><bold>‘‘Satthā’’</bold>iccādi. <bold>Devamanussānaṃ</bold>devānañca manussānañca ukkaṭṭhaparicchedavasena <bold>satthā</bold>diṭṭhadhammikasamparāyikehi paramatthehi yathārahaṃ anusāsatīti, <bold>vasī</bold>pañcahi vasitāhi atisayavasīhi vasippatto sopi munissaro <bold>nibbutiṃ</bold>khandhaparinibbānasaṅkhātaṃ <bold>gato</bold>pattoyeva, <bold>hi</bold>saddo samatthane. Sabbe <bold>saṅkhārā</bold>paccayasamuppannā <bold>na sassatā</bold>na niccā uppādavayadhammattā aniccā. Ayampi <bold>hi</bold>saddasahitasabbabyāpī atthantaranyāso aniccatāya sabbagatattāti.</paragraph>
<paragraph line="454" number="241"><bold>‘‘Satthā’’</bold>iccādi. Devamanussānaṃ ukkaṭṭhavasena <bold>satthā</bold>diṭṭhadhammikasamparāyikatthehi yathārahamanusāsako <bold>vasī</bold>vuṭṭhānaadhiṭṭhānādīsu pañcasu vasibhāvesu sātisayaṃ issariyavā so munissaro api <bold>nibbutiṃ</bold>khandhanibbānaṃ gato eva. <bold>Hi</bold>tatheva, sabbe saṅkhārā sassatā na hontīti. Ayaṃ <bold>hi</bold>saddasahito aniccatāya sabbagatattā sabbabyāpī atthantaranyāso. Vaso assa atthīti vākyaṃ.</paragraph>
<subhead line="455">Hi-rahitavisesaṭṭha</subhead>
<hangnum line="456" number="242"></hangnum>
<gatha1 line="457"><bold>Jino <pageBreak edition="M" number="0.0238" />saṃsārakantārā, janaṃ pāpeti nibbutiṃ;</bold></gatha1>
<gathalast line="458"><bold>Nanu yuttā gati sā’yaṃ, vesārajjasamaṅginaṃ</bold>.</gathalast>
<paragraph line="459" number="242"><bold>‘‘Jino’’</bold>iccādi. Jino saṃsāroyeva kantāro duggamattā, tato <bold>janaṃ</bold>sakalampi lokaṃ nibbutiṃ pāpeti. <bold>Nanu</bold>pasiddhiyamanumatiyaṃ vā. Sāyaṃ <bold>gati</bold> nibbutipāpanasaṅkhātā pavatti, vigato sārado bhayamassāti visārado, tassa bhāvo <alternatives line="174"><alternative lang="vri">nibbhayatā</alternative><alternative lang="ka.">nibbhayatāya</alternative></alternatives> <bold>vesārajjaṃ,</bold>tena <bold>samaṅgīnaṃ</bold>yuttānaṃ. <bold>Yuttā</bold>ti anurūpāti. Ayaṃ <bold>hi</bold>saddavirahito visesaṭṭho atthantaranyāso, vesārajjasamaṅgīnameva tathābhāvato na sabbabyāpī.</paragraph>
<paragraph line="460" number="242"><bold>‘‘Jino’’</bold>iccādi. Jino <bold>janaṃ</bold>sattalokaṃ saṃsārakantārā nibbutiṃ pāpeti, sā ayaṃ <bold>gati</bold>pavatti <bold>vesārajjasamaṅgīnaṃ</bold>catuvesārajjaguṇasamannāgatānaṃ tathāgatānaṃ yuttā nanūti. Ayaṃ janānaṃ nibbānaṃ pāpanā vesārajjasamaṅgīnaṃyeva āveṇikattā visesaṭṭho <bold>hi</bold>saddarahito atthantaranyāso. Vigato sārado bhayaṃ asseti ca, kassa bhāvoti ca, tena samaṅginoti ca vākyaṃ. <bold>Nanū</bold>ti pasiddhiyaṃ anumatiyaṃ vā vattate. Dvinnampi attho vuttanayena ñātabbo.</paragraph>
<subhead line="461">Hi-sahitavisesaṭṭha</subhead>
<hangnum line="462" number="243"></hangnum>
<gatha1 line="463"><bold>Surattaṃ te’dharapuṭaṃ, jina rañjeti mānasaṃ;</bold></gatha1>
<gathalast line="464"><bold>Sayaṃ rāgaparītā hi, pare rañjenti saṅgate</bold>.</gathalast>
<paragraph line="465" number="243"><bold>‘‘Suratta’’</bold>miccādi. Jina <bold>te</bold>tava <bold>surattaṃ</bold>bimbaphalasamānavaṇṇattā adharapuṭaṃ <bold>mānasaṃ</bold>passataṃ yesaṃ kesañci <bold>rañjeti</bold>pīṇetīti. <bold>Hi</bold>samatthane, tathā hīti attho. Sayaṃ <pageBreak edition="M" number="0.0239" />yena kenaci <bold>rāgena</bold>rattavaṇṇena anurāgena vā <bold>parītā</bold>gatā <bold>saṅgate</bold>attanā saṃsaṭṭhe <bold>pare</bold>aññe rañjenti rattavaṇṇe anuratte vā karontīti sasileso sādhano. Ayañca <bold>hi</bold>saddasahito visesaṭṭho atthantaranyāso tathābhāvassa tathāvidhānameva sambhavato.</paragraph>
<paragraph line="466" number="243"><bold>‘‘Suratta’’</bold>miccādi. Bho <bold>jina</bold>te tava <bold>surattaṃ</bold>adharapuṭaṃ oṭṭhayugaḷaṃ <bold>mānasaṃ</bold> <alternatives line="182"><alternative lang="vri">passantānaṃ</alternative><alternative lang="ka.">pasannacittaṃ</alternative></alternatives> cittaṃ <bold>rañjeti</bold>pīṇayati. <bold>Hi</bold>tatheva, sayaṃ <bold>rāgaparītā</bold>rattavaṇṇena anurāgena vā yuttā <bold>saṅgate</bold>attanā saṃsaṭṭhe <bold>pare</bold>aññe <bold>rañjenti</bold>rattavaṇṇe anuratte vā karonti. Idaṃ tesaṃ sabhāvameveti. Ayaṃ īdisānameva āveṇikattā visesaṭṭho <bold>hi</bold>saddasahito atthantaranyāso. Puṭasadisattā adharo eva puṭamiti ca, rāgena parītā yuttāti ca viggaho.</paragraph>
<hangnum line="467" number="244"></hangnum>
<gatha1 line="468"><bold>Vācce gamme’tha vatthūnaṃ,</bold></gatha1>
<gatha2 line="469"><bold>Sadisatte pabhedanaṃ;</bold></gatha2>
<gatha3 line="470"><bold>Byatireko’ya’mapye’ko-</bold></gatha3>
<gathalast line="471"><bold>Bhayabhedā catubbidho</bold>.</gathalast>
<paragraph line="472" number="244">Byatirekavikappamāha <bold>‘‘vācce’’</bold>iccādinā. <bold>Vatthūnaṃ</bold>vattumicchitānaṃ kesañci vatthūnaṃ <bold>sadisatte</bold>kathañci vatthūnaṃ tulyatte <bold>vācce</bold>saddena vācakena paṭipādite atha <bold>gamme</bold>asaddapaṭipādite sabbatthabalena pakaraṇādinā ñāte vā, na kevalaṃ saddapaṭipādite. <bold>Pabhedanaṃ</bold>tesameva vatthūnaṃ visesakathanaṃ <bold>byatireko</bold>byatirecanaṃ puthakkaraṇanti katvā. <bold>Ayaṃ</bold>byatirekopi <bold>ekobhayabhedā</bold>ekabyatireko ubhayabyatirekoti vāccagammānaṃ paccekaṃ visesena catubbidho.</paragraph>
<paragraph line="473" number="244">Idāni <pageBreak edition="M" number="0.0240" />byatirekaṃ dasseti <bold>‘‘vācce’’</bold>iccādinā. <bold>Vatthūnaṃ</bold>vattumicchitānaṃ kesañci padatthānaṃ <bold>sadisatte</bold>yena kenaci ākārena samānatte <bold>vācce</bold>vācakasaddena paṭipādanīye <bold>atha</bold>puna <bold>gamme</bold>tasmiṃyeva sadisatte atthasattisaṅkhātasāmatthiyena gammamāne <bold>pabhedanaṃ</bold>tesaṃyeva vatthūnaṃ nānattakathanaṃ byatireko nāma. <bold>Ayampi</bold>byatireko <bold>ekobhayabhedā</bold>byatirecanasaṅkhātaputhakkaraṇasāmaññena abhinnopi vāccagammānaṃ dvinnaṃ paccekameva ekabyatireko ubhayabyatirekoti visesena catubbidho hoti. Sadisānaṃ bhāvoti ca, pakārena bhedanaṃ kathanamiti ca, byatirecanaṃ puthakkaraṇamiti ca, eko ca ubhayo cāti ca, tesaṃ bhedo visesananti ca viggaho.</paragraph>
<subhead line="474">Vāccaekabyatireka</subhead>
<hangnum line="475" number="245"></hangnum>
<gatha1 line="476"><bold>Gambhīrattamahattādi-</bold></gatha1>
<gatha2 line="477"><bold>Guṇā jaladhinā jina;</bold></gatha2>
<gatha3 line="478"><bold>Tulyo tva’masi bhedo tu,</bold></gatha3>
<gathalast line="479"><bold>Sarīrene’disena te</bold>.</gathalast>
<paragraph line="480" number="245">Udāharati <bold>‘‘gambhīra’’</bold>iccādi. Tvaṃ <bold>gambhīrattaṃ</bold>agādhatā ajjhāsayavisiṭṭhatā ca <bold>mahattaṃ</bold>vepullaṃ guṇamahantatā ca taṃ ādi yassa upakāritādino, tasmā guṇā <bold>jaladhinā</bold>sāgarena tulyo. ‘‘Asī’’tisaddapaṭipāditaṃ sadisattaṃ vuttaṃ. Bhedaṃ dasseti <bold>‘‘bhedo tu’’</bold>iccādinā. <bold>Bhedo tu</bold>viseso pana sāgarena saha <bold>īdisena</bold>dissamānena karacaraṇādimatā rucirena te <bold>sarīreneva</bold>hetunā, nāññathā, tassedisaṃ sarīraṃ natthīti. Sadisatte paṭipādite ekabyatirekoyaṃ ekasmiṃ jine vattamānena dhammena upameyyopamānabhūtajinasāgarānaṃ tassa bhedassa patīyamānattā.</paragraph>
<paragraph line="481" number="245">Idāni <pageBreak edition="M" number="0.0241" />tamudāharati <bold>‘‘gambhīratti’’</bold>ccādinā. He <bold>jina</bold>tvaṃ gambhīrattamahattādiguṇā jaladhinā tulyo asi. Iminā vākyena jinasāgarānaṃ dvinnaṃ saddena vāccasadisattaṃ vuttaṃ. <bold>Bhedo tu</bold>sāgarena saha tava viseso pana <bold>te</bold>tuyhaṃ <bold>īdisena</bold>evarūpena dissamānahatthapādādiavayavayuttena <bold>sarīrena</bold>sarīrahetunā hoti. Dvinnaṃ vatthūnaṃ vattabbasadisattaṃ vatvā iminā vākyena ‘‘īdisena sarīrenā’’ti ekasmiṃyeva jinapadatthe visesakathanena jaladhito jinapadatthassa visuṃ katattā sadisatte saddena vācce sati ayamekabyatireko nāma. Gambhīrassa gambhīraguṇayuttassa sāgarassa vā gambhīrajjhāsayasamaṅgino jinassa vā bhāvoti ca, mahato pakatiyā mahato sāgarassa vā guṇehi mahato jinassa vā bhāvoti ca, gambhīrattañca mahattañcāti ca, taṃ ādi yassa upakāritādinoti ca, so ca so guṇo ceti ca vākyaṃ.</paragraph>
<subhead line="482">Vāccaubhayabyatireka</subhead>
<hangnum line="483" number="246"></hangnum>
<gatha1 line="484"><bold>Mahāsattā’tigambhīrā, sāgaro sugatopi ca;</bold></gatha1>
<gathalast line="485"><bold>Sāgaro’ñjanasaṅkāso, jino cāmīkarajjuti</bold>.</gathalast>
<paragraph line="486" number="246"><bold>‘‘Mahā’’</bold>iccādi. Sāgaro sugatopi cāti te ubho <bold>mahantā sattā</bold>makarādayo yattha sāgare, <bold>mahantaṃ</bold>vā <bold>sattaṃ</bold>sammappadhānaṃ yassa sugatassa, <bold>atigambhīrā</bold>atisayena agādhā iti. Sadisatābhedamāha <bold>‘‘sāgaro’’</bold>iccādinā. Sāgaro <bold>añjanasaṅkāso</bold>añjanena tulyo, kaṇhoti vuttaṃ hoti. Jino tu cāmīkarassa suvaṇṇasseva juti sobhā asseti <bold>cāmīkarajjuti</bold>. Vācce sadisatte ubhayabyatirekoyaṃ ubhayattha vattamānena guṇena ubhinnamupamānopameyyānaṃ bhedassa patīyamānattā.</paragraph>
<paragraph line="487" number="246"><bold>‘‘Mahā’’</bold>iccādi. <pageBreak edition="M" number="0.0242" />Sāgaro sugatopi cāti ime dve <bold>mahāsattā</bold>kamena timitimiṅgalādimahāsattā ca, lābhālābhādīsu anaññasādhāraṇattā mahantatādibhāvasaṅkhātasadisattayuttā ca, <bold>atigambhīrā</bold>avagāhitumasakkuṇeyyattā ca, ajjhāsayagambhīrattā ca dvepi atigambhīrā honti. Tesu sāgaro añjanasaṅkāso, jino <bold>cāmīkarajjuti</bold>suvaṇṇasadisakantiyutto hoti. Ettha pubbaddhena dvinnaṃ vatthūnaṃ sadisattaṃ vatvā aparaddhena tadubhayavatthugatavisesena tesaṃ dvinnamaññamaññato visesitattā sadisatte saddena vattabbe sati ayaṃ ubhayabyatireko nāma. Mahantā sattā macchakacchapādayo yattha sāgareti vā, mahantaṃ sattaṃ samānabhāvo yassa sugatassāti vā, atisayena gambhīrāti ca, añjanena saṅkāso sadisoti ca, cāmīkarassa iva juti asseti ca vākyaṃ.</paragraph>
<subhead line="488">Gammaekabyatireka</subhead>
<hangnum line="489" number="247"></hangnum>
<gatha1 line="490"><bold>Na santāpāpahaṃ nevi-cchitadaṃ migalocanaṃ;</bold></gatha1>
<gathalast line="491"><bold>Muninda nayanadvandaṃ, tava tagguṇabhūsitaṃ</bold>.</gathalast>
<paragraph line="492" number="247"><bold>‘‘Ni’’</bold>ccādi. Migassa locanaṃ santāpaṃ kilesapariḷāhaṃ apahanati hiṃsatīti <bold>santāpāpahaṃ</bold>na bhavati. Neva icchitaṃ saggamokkhasampattiṃ dadātīti <bold>nevicchitadaṃ</bold>. Muninda tava nayanānaṃ dvandaṃ yugaḷaṃ tu <bold>tehi</bold>yathāvuttehi santāpāpahattaicchitadatta<bold>guṇehi bhūsita</bold>malaṅkataṃ. Ettha pana migalocananayanānaṃ dīghattādinā sadisattaṃ patīyate. Gamme sadisatte ekabyatirekoyaṃ vuttanayena.</paragraph>
<paragraph line="493" number="247"><bold>‘‘Na santā’’</bold>iccādi. <bold>Migalocanaṃ</bold>migapotakacakkhuyugaḷaṃ <bold>santāpāpahaṃ</bold>kilesasantāpāpahaṃ na hoti. <bold>Icchitadaṃ</bold>lokehi patthitalokiyalokuttaratthānaṃ dāyakaṃ <pageBreak edition="M" number="0.0243" />na hoti. He <bold>muninda</bold>tava nayanadvandaṃ pana <bold>tagguṇabhūsitaṃ</bold>janasantāpāpahānādiyathāvuttaguṇehi sobhitaṃ hoti, iha santāpāpahananādīnaṃ paṭisedhadvārena upamānopameyyabhūtaubhayalocanasaṅkhātavatthūnaṃ dīghaputhulatādisadisadhammaṃ sāmatthiyena pakāsetvā aparaddhena santāpāpahananādiguṇahetu jinanayanānaṃ visuṃ katattā sadisatte gammamāne ayamekabyatireko nāma. Santāpaṃ apahanati hiṃ satīti ca, icchitaṃ dadātīti ca, te ca te guṇā cāti ca, tehi bhūsitanti ca vākyaṃ.</paragraph>
<subhead line="494">Gammaubhayabyatireka</subhead>
<hangnum line="495" number="248"></hangnum>
<gatha1 line="496"><bold>Munindānana’mambhoja-mesaṃ nānatta’mīdisaṃ;</bold></gatha1>
<gathalast line="497"><bold>Suvuttāmatasandāyi, vadanaṃ ne’disa’mbujaṃ</bold>.</gathalast>
<paragraph line="498" number="248"><bold>‘‘Muninda’’</bold>iccādi. Munindānanaṃ ambhojañceti yāni vatthūni kantādinā patīyamānattā sadisatthāni, esaṃ <bold>nānattaṃ</bold>bhedo īdisaṃ. Kathaṃ? Vadanaṃ suvuttāmataṃ saddhammāmataṃ sandadātīti <bold>suvuttāmatasandāyi,</bold>ambujaṃ tu nedisanti. Iminā bhedena imesaṃ visadisattā ‘‘esa’’ntyādināhu. Patīyamānena sadisānīti gamme sadisatte ubhayabyatirekoyaṃ vuttanayeneti.</paragraph>
<paragraph line="499" number="248"><bold>‘‘Muninda’’</bold>iccādi. Munindānanaṃ ambhojañceti imesaṃ dvinnaṃ nānattaṃ īdisaṃ. Kathanti ce? <bold>Esaṃ</bold>dvinnaṃ vadanaṃ <bold>suvuttāmatasandāyi</bold>suṭṭhu vuttattā suvuttasaṅkhātassa saddhammāmatassa dāyakaṃ hoti, ambujaṃ tu <bold>edisaṃ na</bold>īdisaṃ na hoti, tādisaṃ dhammāmataṃ na dadātīti adhippāyo. ‘‘Esaṃ nānattamīdisa’’nti vacanena sugandhakantimattādīhi guṇehi dvinnampi bhedo natthīti gammamānattā taṃ pakāsetvā aparaddhena vadanato ambujassa, ambujato vadanassa visuṃ katattā sadisatte gammamāne ayamubhayabyatireko nāma. Nānā anekappakārānaṃ <pageBreak edition="M" number="0.0244" />bhāvoti ca, sādhu vuttamiti ca, tameva amatanti ca, taṃ sammā deti sīlenāti ca vākyaṃ.</paragraph>
<hangnum line="500" number="249"></hangnum>
<gatha1 line="501"><bold>Pasiddhaṃ kāraṇaṃ yattha, nivattetvā’ññakāraṇaṃ;</bold></gatha1>
<gathalast line="502"><bold>Sābhāvikatta’matha vā, vibhābyaṃ sā vibhāvanā</bold>.</gathalast>
<paragraph line="503" number="249">Vibhāvanaṃ sambhāveti <bold>‘‘pasiddha’’</bold>miccādinā. <bold>Yattha</bold>alaṅkatiyaṃ <bold>pasiddhaṃ</bold>lokappatītaṃ <bold>kāraṇaṃ</bold>kiñci <bold>nivattetvā</bold>nirasya <bold>aññaṃ kāraṇaṃ</bold>pasiddhakāraṇato aññaṃ nimittaṃ <bold>vibhābyaṃ</bold>avagamyate. Yattha kāraṇantaraṃ natthi, tattha kā gatīti āha <bold>‘‘sābhāvikatta’’</bold>ntiādi. <bold>Atha vā</bold> pakkhantare, <alternatives line="190"><alternative lang="vri">sābhāvikaṃ</alternative><alternative lang="ka.">sābhāvikattaṃ</alternative></alternatives> dhammatāsiddhaṃ, tassa bhāvo <bold>sābhāvikattaṃ</bold>vibhābyaṃ, <bold>sā</bold>tādisī <bold>vibhāvanā</bold>viññeyyā, vibhāvīyate pakāsīyate kāraṇantaraṃ sābhāvikattaṃ vā etāyāti, etissanti vā katvā.</paragraph>
<paragraph line="504" number="249">Idāni vibhāvanaṃ dasseti <bold>‘‘pasiddha’’</bold>miccādinā. <bold>Yattha</bold>alaṅkāre <bold>pasiddhaṃ</bold>lokappatītaṃ <bold>kāraṇaṃ</bold>taṃtaṃguṇasādhanahetuṃ <bold>nivattetvā</bold>paṭisedhetvā <bold>aññakāraṇaṃ</bold>lokappasiddhakāraṇato aññaṃ kāraṇaṃ, <bold>atha vā</bold>no ce pasiddhakāraṇato aññakāraṇe labbhamāne <bold>sābhāvikattaṃ</bold>dhammatāsiddhaguṇaṃ <bold>vibhābyaṃ</bold>pakāsanīyaṃ hoti, sā vibhāvanā nāma hoti, kāraṇantaravibhāvanā sābhāvikavibhāvanāti duvidhā hotīti adhippāyo. Aññañca taṃ kāraṇañceti ca, sassa attano bhāvoti ca, tena sambhūtamiti ca, tassa bhāvoti ca, vibhāvīyati aññakāraṇaṃ sābhāvikattaṃ vā etāya vibhāvanāya, etissaṃ vibhāvanāyanti ca vāti viggaho.</paragraph>
<subhead line="505">Kāraṇantaravibhāvanā</subhead>
<hangnum line="506" number="250"></hangnum>
<gatha1 line="507"><bold>Anañjitā’sitaṃ <pageBreak edition="M" number="0.0245" />nettaṃ, adharo rañjitā’ruṇo;</bold></gatha1>
<gathalast line="508"><bold>Samānatā bhamu cā’yaṃ, jinā’nāvañchitā tava</bold>.</gathalast>
<paragraph line="509" number="250">Udāharati <bold>‘‘anañjita’’</bold>iccādi. Jina tava nettañca <bold>anañjitaṃ</bold>añjanasalākāya yavataṭṭhīnamaphuṭṭhameva <bold>asitaṃ</bold>kaṇhaṃ, adharo ca <bold>anañjito</bold>yeva lākhārāgādinā <bold>aruṇo</bold>ratto, ayaṃ bhamu ca <bold>anāvañchitā</bold>ussāhena yena kenaci anāmitā samānā <bold>samānatā</bold>suṭṭhu ānatā, tato sabbaṃ lokiyaṃ taveti. Ettha pasiddhakāraṇamañjanādi, tannivattanepi kāraṇantaramatthādināvagamyate, tañca kammaṃ, kāriyassa akāraṇattāyogatoti kāraṇantaravibhāvanā’yaṃ.</paragraph>
<paragraph line="510" number="250">Idāni udāharati <bold>‘‘anañji’’</bold>ccādinā. He <bold>jina</bold>tava <bold>nettaṃ</bold>pakatimadhuraṃ nayanayugaḷañca <bold>anañjitaṃ</bold>vilocanānaṃ kaṇhattasādhanatthaṃ lokappasiddhaañjanehi anañjitaṃ samānaṃ <bold>asitaṃ</bold>bhavantarasiddhena kusalakammena nīlaṃ hoti, adharo <bold>ca arañjito</bold>kenaci rāgena arañjito samāno <bold>aruṇo</bold>rattohoti, ayaṃ bhamu ca <bold>anāvañchitā</bold>kenaci vāyāmena anāmitā samānā <bold>samānatā</bold>suṭṭhu ānatā hotīti. Ettha nayanaadharabhamūnaṃ kaṇharattakuṭilaguṇasādhane lokappasiddhāni añjanāni kāraṇāni paṭisedhetvā nettādīnaṃ asitādibhāvakathaneneva kāraṇavinimuttassa kāriyassa loke avijjamānattā atthappakaraṇādinā asitādibhāvassa kāraṇaṃ nāma pubbajātiyaṃ siddhakusalakammamevāti patīyamānattā ayaṃ kāraṇantaravibhāvanā nāma. Na añjitanti ca, na rañjitoti ca, na āvañchitoti ca vākyaṃ. Nasaddo pasajjapaṭisedhe vattate. Saṃ sammā ānatāti viggaho.</paragraph>
<subhead line="511">Sābhāvikavibhāvanā</subhead>
<hangnum line="512" number="251"></hangnum>
<gatha1 line="513"><bold>Na <pageBreak edition="M" number="0.0246" />hoti khalu dujjanya-</bold></gatha1>
<gatha2 line="514"><bold>Mapi dujjanasaṅgame;</bold></gatha2>
<gatha3 line="515"><bold>Sabhāvanimmalatare,</bold></gatha3>
<gathalast line="516"><bold>Sādhujantūna cetasi</bold>.</gathalast>
<paragraph line="517" number="251"><bold>‘‘Na hoti’’</bold>ccādi. Dujjanehi saha <bold>saṅgame</bold>samāgame satyapi <bold>sādhujantūnaṃ</bold>sappurisānaṃ sabhāvena tādisena payogena vināva <bold>nimmalatare</bold>atisayena nimmale cetasi <bold>dujjanyaṃ</bold>sujanetarabhāvo na hoti tādisātisayasādhuttasamāyogatoti. Iha kiñcāpi <bold>sabhāva</bold>saddena sabbathā hetunivattanaṃ kataṃ, tathāpi yonisomanasikārāditathāvidhanimittamattheva. Tathāpi loko tamanapekkhamāno, pasiddhañca kāraṇaṃ tādisamapassanto sābhāvikaṃ phalaṃ voharati, tadanusārena ca sābhāvikaṃ phalaṃ vibhābyateti, ayaṃ sābhāvikaphalavibhāvanā.</paragraph>
<paragraph line="518" number="251"><bold>‘‘Na hoti’’</bold>ccādi. <bold>Dujjanasaṅgame api</bold>dujjanehi saha vāse satipi sādhujantūnaṃ <bold>sabhāvanimmalatare</bold>kiñci payogaṃ vinā pakatiyā eva atinimmale cetasi <bold>dujjanyaṃ</bold>dujjanaguṇaṃ <bold>khalu</bold>ekantena na hotīti. Iha cittanimmalahetubhūtānaṃ yonisomanasikārādīnaṃ vijjamānattepi lokena taṃ kāraṇaṃ anapekkhitvā aññampi pasiddhakāraṇaṃ cittanimmalakāraṇamadisvā sabhāvasiddhaṃ nimmalanti vohariyamānattāteneva lokavohārānusārena ‘‘sabhāvanimmalatare’’ti sabbākārena kāraṇaṃ paṭisedhaṃ katvā sabhāvasiddhanimmalattasaṅkhātaphalassa pakāsitattā ayaṃ sābhāvikaphalavibhāvanā nāma. Dujjanānaṃ bhāvoti ca, sassa attano bhāvoti ca, tena nimmalataranti ca vākyaṃ.</paragraph>
<hangnum line="519" number="252"></hangnum>
<gatha1 line="520"><bold></bold><pageBreak edition="M" number="0.0247" /><note>kārako (sī.)</note><bold>ñāpako ceti,</bold></gatha1>
<gatha2 line="521"><bold>Duvidhā hetavo siyuṃ;</bold></gatha2>
<gatha3 line="522"><bold>Paṭisaṅkharaṇaṃ tesaṃ,</bold></gatha3>
<gathalast line="523"><bold>Alaṅkāratayo’ditaṃ</bold>.</gathalast>
<paragraph line="524" number="252">Hetuṃ niddisati <bold>‘‘janako’’</bold>iccādinā. <bold>Janako</bold>bhāvābhāvarūpassa nibbatyādikāriyassa kārako <bold>ñāpako</bold> vijjamānasseva kassaci sambandhato kutoci paṭibodhako cāti hetavo duvidhā siyuṃ. Nanu kimettha <alternatives line="205"><alternative lang="vri">asanaṃ</alternative><alternative lang="?">bhūsanaṃ</alternative></alternatives> <note>na tu (?)</note> viseso tu <alternatives line="220"><alternative lang="vri">na</alternative><alternative lang="?">na tu</alternative></alternatives> koci visesarūpo vācālaṅkāroti visesaṃ yojayati <bold>‘‘paṭī’’</bold>tiādinā. <bold>Tesaṃ</bold>kāriyuppādayogīnaṃ hetūnaṃ <bold>paṭisaṅkharaṇaṃ</bold>upabrūhanaṃ visiṭṭhabhāvena pariphuṭaṃ katvā yāthāvato kathanaṃ <bold>alaṅkāratāya</bold>bandhabhūsanarūpena <bold>uditaṃ</bold>abhihitaṃ visesarūpattā, na panetenetaṃ karīyatīti.</paragraph>
<paragraph line="525" number="252">Idāni hetvālaṅkāraṃ dasseti <bold>‘‘janako’’</bold>ccādinā. <bold>Janako</bold>ca kassaci ‘‘sattā asattā’’ti vuttassa bhāvābhāvasaṅkhātakāriyassa janakahetu ca <bold>ñāpako ca</bold>kassaci vijjamānattaṃ aññena kenaci sambandhena avabodhento ñāpakahetu cāti evaṃ hetavo duvidhā siyuṃ. Iha phalapakāsakahetumhi vuccamāne ‘‘iminā hetunā idaṃ phalaṃ jāta’’nti sarūpakathanamattaṃ vinā visesarūpālaṅkāro idha natthīti āsaṅkiya alaṅkārasarūpaviseso esoti dassetumaparaddhamāha. <bold>Tesaṃ</bold>phalapakāsanakhamānaṃ hetūnaṃ <bold>paṭisaṅkharaṇaṃ</bold>visiṭṭhabhāvena pakāsaṃ katvā tatvato kathanaṃ <bold>alaṅkāratāya</bold>alaṅkārasabhāvena <bold>uditaṃ</bold>pasiddhaṃ hoti, kavīhi patthitaṃ vā hoti. Sāliaṅkurādīnaṃ sālibījādayo viya janyassa accantopakārako janakahetu <pageBreak edition="M" number="0.0248" />nāma, vijjamānaaggiādīnaṃ dhūmādayo viya kassaci vijjamānattañāpako ñāpakahetu nāma. Alaṅkārassa bhāvo alaṅkāratā. Alaṅkāratayāti chandaṃ nissāya mattāhāni.</paragraph>
<hangnum line="526" number="253"></hangnum>
<gatha1 line="527"><bold>Bhāvābhāvakiccavasā,</bold></gatha1>
<gatha2 line="528"><bold>Cittahetuvasāpi ca;</bold></gatha2>
<gatha3 line="529"><bold>Bhedā’nantā idaṃ tesaṃ,</bold></gatha3>
<gathalast line="530"><bold>Mukhamattanidassanaṃ</bold>.</gathalast>
<paragraph line="531" number="253">Udāharati <bold>‘‘bhāva’’</bold>iccādi. <bold>Bhāvo</bold>sattā ca, <bold>abhāvo</bold>asattā ca, teyeva kiccāni tesaṃ vasena ca, <bold>cittā</bold>pasiddhahetuviparītā acchariyārahā hetavo tesaṃ vasenāpi ca <bold>bhedā</bold>hetuvikappā <bold>anantā</bold> <alternatives line="228"><alternative lang="vri">anavaviyo</alternative><alternative lang="?">anavadhayo</alternative></alternatives> , yato evaṃ tasmā <bold>tesaṃ</bold>hetūnaṃ idaṃ mukhamattanidassanaṃ, tasmā tammukhena sakkā hetuvisese pavisitunti.</paragraph>
<paragraph line="532" number="253"><bold>‘‘Bhāvā’’</bold>iccādi. <bold>Bhāvābhāvakiccavasā</bold>bhāvaabhāvasaṅkhatasattāasattākriyāvasena ca, <bold>cittahetuvasāpi ca</bold>pasiddhahetuno viruddhena acchariyahetūnaṃ pabhedena ca, <bold>bhedā</bold>hetuvisesā <bold>anantā</bold>yasmā apariyantā honti, tasmā <bold>idaṃ</bold>vakkhamānaṃ <bold>tesaṃ</bold>hetūnaṃ <bold>mukhamattanidassanaṃ</bold>avasesahetūnaṃ ogāhaṇadvāramattassa nidassanaṃ hoti. Bhāvo ca abhāvo cāti ca, teyeva kiccānīti ca, tesaṃ vaso bhedoti ca, cittā vicittā ca te hetavo cāti ca, tesaṃ vasoti ca, mukhameva mukhamattaṃ, mukhañca taṃ vā mattaṃ sāmaññañceti ca, tassa nidassanamiti ca vākyaṃ. <bold>Matta</bold>saddo avadhāraṇe sāmaññe vā vattate.</paragraph>
<hangnum line="533" number="254"></hangnum>
<gatha1 line="534"><bold>Paramatthapakāseka-</bold></gatha1>
<gatha2 line="535"><pageBreak edition="M" number="0.0249" /><bold>Rasā sabbamanoharā;</bold></gatha2>
<gatha3 line="536"><bold>Munino desanā’yaṃ me,</bold></gatha3>
<gathalast line="537"><bold>Kāmaṃ toseti mānasaṃ</bold>.</gathalast>
<centered line="538">Bhāvakicco kārakahetu.</centered>
<paragraph line="539" number="254">Udāharati <bold>‘‘paramattha’’</bold>iccādi. Paramatthasabhāvassa nāmarūpādino pakāsoyeva <bold>ekaraso</bold>asahāyakiccaṃ yassā sā tādisī. Sabbesaṃ mano haratīti <bold>sabbamanoharā</bold>munino ayaṃ desanā me <bold>mānasaṃ</bold>cittaṃ <bold>kāma</bold>mekantena tosetīti ayaṃ bhāvakicco kārakahetu santosasattāya kāraṇato.</paragraph>
<paragraph line="540" number="254">Idāni udāharati <bold>‘‘paramattha’’</bold>iccādinā. <bold>Paramatthapakāsekarasā</bold>nāmarūpakhandhaāyatanādiuttamatthānaṃ pakāsanasaṅkhāta asahāyakiccavatī <bold>sabbamanoharā</bold>vohārānurūpena visayabhāvūpagamanena sabbesaṃ manoharā munino ayaṃ desanā <bold>me</bold>mayhaṃ mānasaṃ <bold>kāmaṃ</bold>ekantena tosetīti. Buddhassa dhammadesanā pubbe avijjamānassa santosassa sattāsaṅkhātasamuppādaṃ karotīti kārakahetu nāma hoti. Sā ca desanā ‘‘mānasaṃ tosetī’’ti ettakena adassetvā ‘‘paramatthapakāsekarasā’’ti savisesanaṃ katvā vuttattā alaṅkāroti abhimatā. Eko ca so raso ceti ca, paramatthapakāsoyeva ekaraso ekakiccamasseti ca viggaho. <bold>Bhāvakicco</bold>bhāvasaṅkhātaṃ sattākiccaṃ katvā pavatto <bold>kārakahetu</bold>janakahetu.</paragraph>
<hangnum line="541" number="255"></hangnum>
<gatha1 line="542"><bold>Dhīrehi saha saṃvāsā, saddhammassā’bhiyogato;</bold></gatha1>
<gathalast line="543"><bold>Niggaheni’ndriyānañca, dukkhassu’pasamo siyā</bold>.</gathalast>
<centered line="544">Abhāvakicco kārakahetu.</centered>
<paragraph line="545" number="255"><bold>‘‘Dhīrehi’’</bold>ccādi. <pageBreak edition="M" number="0.0250" /><bold>Dhīrehi</bold>sappaññehi saha <bold>saṃvāsā</bold>saṃsaggena ca, <bold>saddhammassa</bold>sambuddhadesitassa <bold>abhiyogato</bold>abhyāsena ca, <bold>indriyānaṃ</bold>cakkhādīnaṃ <bold>niggahena</bold>visayappavattinirodharūpena vijayena ca hetunā <bold>dukkhassa</bold>pañcakkhandhasaṅkhatassa anuppādanirodhasaṅkhāto <bold>upasamo siyā</bold>bhaveyyāti ayaṃ abhāvakicco kārakahetu anuppādanirodhasaṅkhātassa abhāvassa kāraṇato.</paragraph>
<paragraph line="546" number="255"><bold>‘‘Dhīrehi’’</bold>ccādi. Dhīrehi saha <bold>saṃvāsā</bold>samaggavāsena ca, <bold>saddhammassa</bold>buddhadesitassa <bold>abhiyogato</bold>nirantarābhyāsena ca, <bold>indriyānaṃ</bold>cakkhuādīnaṃ <bold>niggahena</bold>rūpādiārammaṇesu subhādiggahaṇassa nivāraṇena cāti imehi kāraṇehi <bold>dukkhassa</bold>khandhāyatanādikassa <bold>upasamo</bold>anuppādanirodho khandhaparinibbānaṃ vā siyāti. Abhiṇhaso yogoti viggaho. <bold>Abhāvakicco</bold>dukkhassa upasamasaṅkhātaṃ asattākiccaṃ katvā pavatto <bold>kārakahetu</bold>avijjamānasaṅkhātāya asattāya uppādanato janakahetu nāma. Abhāvo kiccamasseti ca, kārako ca so hetu cāti ca vākyaṃ. Bhāvakiccopi vuttabyatirekato ñāyati.</paragraph>
<hangnum line="547" number="256"></hangnum>
<gatha1 line="548"><bold>Muninda candasaṃvādi-kantabhāvopasobhinā;</bold></gatha1>
<gathalast line="549"><bold>Mukheneva subodhaṃ te, manaṃ pāpābhinissaṭaṃ</bold>.</gathalast>
<centered line="550">Bhāvakicco ñāpakahetu.</centered>
<paragraph line="551" number="256"><bold>‘‘Munindi’’</bold>ccādi. <bold>Muninde</bold>ti āmantanaṃ. <bold>Te</bold>tava <bold>candasaṃvādinā</bold>candasadisena kantabhāvena <bold>upasobhinā</bold>sobhamānena mukheneva <bold>pāpehi</bold>rāgādīhi <bold>abhinissaṭaṃ</bold>byapagataṃ <bold>manaṃ</bold>cittaṃ <bold>subodhaṃ</bold>suṭṭhu viññāyatīti ayaṃ bhāvakicco ñāpakahetu avabodhasattāya ñāpanato.</paragraph>
<paragraph line="552" number="256"><bold>‘‘Muninda’’</bold>iccādi. He <bold>muninda te</bold>tava <bold>candasaṃvādikantabhāvopasobhinā</bold>candakantabhāvasadisena kantabhāvena sobhamānena mukhena <bold>manaṃ</bold>tuyhaṃ cittaṃ <bold>pāpābhinissaṭaṃ</bold>rāgādīhi kilesehi nikkhantanti <bold>subodhaṃ</bold>suṭṭhu viññāyatīti. Iha mukhaṃ manakantabhāvasambandhena samannāgataṃ sayaṃ vijjamānameva kilesāpagamassa avabodhasattaṃ ñāpetīti bhāvakicco ñāpakahetu nāma jāto. Candena abhedopacārato candalāvaṇyena saṃvādī sadisoti ca, so ca so kantabhāvo ceti ca, tena upasobhitoti ca, pāpehi abhinissaṭanti ca vākyaṃ.</paragraph>
<hangnum line="553" number="257"></hangnum>
<gatha1 line="554"><bold>Sādhuhatthāravindāni, saṅkocayatite kathaṃ;</bold></gatha1>
<gathalast line="555"><bold>Muninda caraṇadvanda-rāgabālātapo phusaṃ</bold>.</gathalast>
<centered line="556">Ayuttakārī cittahetu.</centered>
<paragraph line="557" number="257"><bold>‘‘Sādhu’’</bold>iccādi. Muninda te caraṇānaṃ dvandassa rāgo bālo ca so ātapo ceti <bold>rāgabālātapo</bold>taruṇakiraṇasamūho lohitattādinā sādhūnaṃ hatthāravindāni kantādinā <bold>phusaṃ</bold>visārittenā’masanto kathaṃ <bold>saṅkocayati</bold>makulayati, añjalipaṇāmabandhena ayuttametaṃ. Bālātapo hi padumānamummīlanahetu, ayaṃ tu apubbo bālātapo yo padumāni nimīletīti anucitakāriyakāraṇā ayuttakārī cittahetu, evaṃvidho viññeyyo bhāvakiccattepīti.</paragraph>
<paragraph line="558" number="257"><bold>‘‘Sādhu’’</bold>iccādi. He <bold>muninda te</bold>tava <bold>caraṇadvandarāgabālātapo</bold>pādayugaḷassa aruṇavaṇṇasaṅkhataabhinavasūriyakiraṇo <bold>sādhuhatthāravindāni</bold>sujanānaṃ karapadumāni <bold>phusaṃ</bold>attano sabbabyāpittā phusanto kathaṃ <bold>saṅkocayati</bold>karasampuṭarūpena makulayatīti. Bālātapo nāma padumavikasanaṃ vinā saṅkocanaṃ na karoti, eso ātapo acchariyo vicittoti gamyamānattā ayuttasaṅkocasattākaraṇato ayaṃ ayuttakārī cittahetu <pageBreak edition="M" number="0.0252" />nāma. Ayuttaṃ karotīti ca, cittañca taṃ hetu cāti ca vākyaṃ.</paragraph>
<hangnum line="559" number="258"></hangnum>
<gatha1 line="560"><bold>Saṅkocayanti jantūnaṃ, pāṇipaṅkeruhāni’ha;</bold></gatha1>
<gathalast line="561"><bold>Munindacaraṇadvanda-nakhacandāna’maṃsavo</bold>.</gathalast>
<centered line="562">Yuttakārī cittahetu.</centered>
<paragraph line="563" number="258"><bold>‘‘Saṅkocayanti’’</bold>ccādi. Munindassa pādānaṃ dvande nakhā eva candā kantādinā tesaṃ <bold>aṃsavo</bold>kiraṇā <bold>iha</bold>loke <bold>jantūnaṃ</bold> sattānaṃ pāṇayo eva paṅkeruhāni kantādinā saṅkocayanti paṇāmakaraṇasampuṭarūpena <alternatives line="236"><alternative lang="vri">milīyantīti</alternative><alternative lang="?">milāyayantīti</alternative></alternatives> yuttakārī cittahetu candato paṅkajasaṅkocassa ucitattā. Vuttanayepīti.</paragraph>
<paragraph line="564" number="258"><bold>‘‘Saṅko’’</bold>iccādi. <bold>Munindacaraṇadvandanakhacandānaṃ</bold>sambuddhassa pādadvande nakhāvalisaṅkhātānaṃ candānaṃ <bold>aṃsavo</bold>raṃsayo <bold>iha</bold>loke jantūnaṃ pāṇipaṅkeruhāni <bold>saṅkocayanti</bold>karasampuṭākārena saṅkocayanti makulaṃ karontīti. Candakiraṇehi kattabbāya eva padumasaṅkocasattāya katattā ca, pakaticandakiraṇakattabbakiccassa candamarīcisamānaaññādiṭṭhapubbavicitraaṃsūhi katattā ca ayaṃ yuttakārī cittahetu nāma. Pāṇayo ca te paṅkeruhāni ceti ca, munindassa caraṇadvandamiti ca, tasmiṃ nakhānīti ca, teva candāti ca vākyaṃ.</paragraph>
<hangnum line="565" number="259"></hangnum>
<gatha1 line="566"><bold>Uddiṭṭhānaṃ padatthānaṃ, <alternatives line="244"><alternative lang="vri">anuddeso</alternative><alternative lang="?">anudeso</alternative></alternatives></bold><bold>yathākkamaṃ;</bold></gatha1>
<gathalast line="567"><bold>Saṅkhyāna’miti niddiṭṭhaṃ, yathāsaṅkhyaṃ kamopi ca</bold>.</gathalast>
<paragraph line="568" number="259">Kamaṃ vivaritumupakkamati <bold>‘‘uddiṭṭhāna’’</bold>miccādi. <bold>Uddiṭṭhānaṃ</bold>pubbe vuttānaṃ <bold>padatthānaṃ</bold>vatthūnaṃ kesañci <bold>yathākkamaṃ</bold>uddesakkamānatikkamena <pageBreak edition="M" number="0.0253" /><bold>anuddeso</bold> puna atthantaraniddesanayena <alternatives line="252"><alternative lang="vri">anukathanaṃ</alternative><alternative lang="?">kathanaṃ</alternative></alternatives> ‘‘saṅkhyāna’’mityapi ca, ‘‘yathāsaṅkhya’’mityapi ca <bold>niddiṭṭhaṃ</bold>vuttaṃ. Vidheyyattā tesaṃ padhānattamiti tadapekkhāya napuṃsakattaṃ, anuvaditabbattānuddesassāppadhānattamiti na pulliṅgapariggaho. ‘‘Kamo’’iccapi niddiṭṭhoti liṅgavipariṇāmo.</paragraph>
<paragraph line="569" number="259"><bold></bold><bold></bold><bold></bold><bold></bold><note>idaṃ padadvayaṃ sīhaḷabyākhyāyaṃ na dissati</note>napuṃsakaṃ hoti. ‘‘Kamo’’ti apekkhāya ‘‘niddiṭṭho’’ti pulliṅgo hoti. Appadhāno anuddesoti nāpekkhati. Kamamanatikkammāti ca, saṅkhyāya anabhikkamoti ca vākyaṃ.</paragraph>
<hangnum line="570" number="260"></hangnum>
<gatha1 line="571"><bold>Ālāpahāsalīlāhi, muninda vijayā tava;</bold></gatha1>
<gathalast line="572"><bold>Kokilā kumudāni co-pasevante vanaṃ jalaṃ</bold>.</gathalast>
<paragraph line="573" number="260">Tamudāharati <bold>‘‘ālāpi’’</bold>ccādinā. Muninda tava ālāpahāsā ca tesaṃ līlāhi, uddesoyaṃ. <bold>Vijayā</bold>kokilakumudānaṃ parābhavena <bold>kokilā</bold>karavīkā kumudāni ca, yathoddesamanuddesoyaṃ vuttāpekkhāya. Vakkhamānāpekkhāya tu ayampi uddesova, ‘‘kokilā vanaṃ, kumudāni jala’’miti yathoddesamanuddesoyaṃ. <bold>Upasevante iva</bold>nissayanti maññe. Iti vatthuto eva sambhavo <bold>ive</bold>ti <pageBreak edition="M" number="0.0254" />parikappate. Yajjevaṃ parikappanāya kathaṃ yathāsaṅkhyanti ce? Atroccate – yatthālaṅkārantaramapi patīyate. Tatthuddesānurūpānuddesasambhave saṅkhyānamevālaṅkāro voharīyate tasseva mukhyato vattumicchitattā. Yatthālaṅkārantaraṃ na gamyate, tattha accantameva kamoti viññeyyaṃ.</paragraph>
<paragraph line="574" number="260">Udāharati <bold>‘‘ālāpi’’</bold>ccādinā. He <bold>muninda te</bold>tava <bold>ālāpahāsalīlāhi</bold>madhurasaralīlāhi saddhiṃ mandahasitalīlāhi sañjātā <bold>vijayā</bold>jayahetu <bold>kokilā</bold>karavīkā ca <bold>kumudāni</bold>keravāni ca vanaṃ jalañca kamena <bold>upasevante iva</bold>nissayaṃ karontīti maññeti. Ettha ‘‘ālāpahāsalīlāhī’’ti uddeso, ‘‘kokilā kumudānī’’ti vuttāpekkhāya anuddeso, ‘‘vanaṃ jala’’nti vakkhamānāpekkhāya uddesova hoti, tatvato īdisavijayena kokilādīnaṃ vanādinissayakāraṇābhāvato <bold>iva</bold>saddapayogena niddiṭṭho. Evaṃ sati ayaṃ parikappanā na bhavati. Kasmā? Nānālaṅkārasannipāte sati yo yo alaṅkāro vattunā icchito, tasseva mukhyato voharīyamānattā. Evaṃ parikappanālaṅkārasaṃsagge satipi uddesakkamena dassitassa anuddesassa mukhyattā ayaṃ kamālaṅkāro nāma. Īdisaññampi evameva daṭṭhabbaṃ. Ālāpo ca hāso ceti ca, tesaṃ līlāyoti ca viggaho.</paragraph>
<hangnum line="575" number="261"></hangnum>
<gatha1 line="576"><bold>Siyā piyataraṃ nāma, attharūpassa kassaci;</bold></gatha1>
<gathalast line="577"><bold>Piyassā’tisayene’kaṃ, yaṃ hoti paṭipādanaṃ</bold>.</gathalast>
<paragraph line="578" number="261">Piyataramāharati <bold>‘‘siyā’’</bold>iccādinā. Atisayena piyassa kassaci <bold>attharūpassa</bold>abhidheyyasabhāvassa yaṃ <bold>paṭipādana</bold>mākhyānaṃ hoti, etaṃ piyataraṃ nāma siyā.</paragraph>
<paragraph line="579" number="261">Idāni <pageBreak edition="M" number="0.0255" />piyatarālaṅkāraṃ dasseti <bold>‘‘siyā’’</bold>iccādinā, atisayena piyassa kassaci <bold>attharūpassa</bold>abhidheyyasabhāvassa yaṃ <bold>paṭipādanaṃ</bold>kathanaṃ hoti, etaṃ paṭipādanaṃ <bold>piyataraṃ</bold>nāma piyatarālaṅkāro nāma hoti. Atisayena piyanti ca, attho eva rūpaṃ sabhāvoti ca vākyaṃ.</paragraph>
<hangnum line="580" number="262"></hangnum>
<gatha1 line="581"><bold>Pīti yā me samuppannā, santa sandassanā tava;</bold></gatha1>
<gathalast line="582"><bold>Kālenā’yaṃ bhave pīti, taveva puna dassanā</bold>.</gathalast>
<paragraph line="583" number="262">Udāharati <bold>‘‘pīti’’</bold>ccādi. <bold>Santa</bold>sappurisa mahāmuni tava <bold>sandassanā</bold>cakkhupathāpāthamattena madhurakathāsavanā yā pīti <bold>me</bold>mama samuppannā, ayaṃ pīti <bold>kālena</bold> īdisena <alternatives line="263"><alternative lang="vri">sukhena</alternative><alternative lang="?">sukhaṇane</alternative></alternatives> <bold>taveva</bold>nāññassa kassaci, ko hi nāmoñño tavādisoti, puna dassanā bhaveyyāti.</paragraph>
<paragraph line="584" number="262"><bold>‘‘Pīti’’</bold>ccādi. He <bold>santa</bold>sappurisa tathāgata tava <bold>sandassanā</bold>mama nette āpāthagamanato yā pīti me samuppannā, <bold>ayaṃ</bold>pīti <bold>kālena</bold>īdisakkhaṇena tayā sadisassa aññassābhāvā <bold>taveva</bold>puna <bold>dassanā</bold>dassanato bhaveti. Ettha pītiyā’tisayahetubhūtaṃ atiiṭṭhārammaṇañca dassane atigedhañca pakāsanena atipītīti padatthaṃ , pakāsitaṃ hoti. ‘‘Ayaṃ pīti bhave’’ti pubbakāle uppannapītiyā punāsambhavato taṃsadisāyeva pīti gahitā yathā ‘‘soyeva vaṭṭako , tāniyeva osadhānī’’ti.</paragraph>
<hangnum line="585" number="263"></hangnum>
<gatha1 line="586"><bold>Vaṇṇiteno’pamānena, vutyā’dhippetavatthuno;</bold></gatha1>
<gathalast line="587"><bold>Samāsavutti nāmā’yaṃ, atthasaṅkheparūpato</bold>.</gathalast>
<paragraph line="588" number="263">Samāsavuttiṃvattumāha <bold>‘‘vaṇṇiteni’’</bold>ccādi. <bold>Vaṇṇitena</bold>pasaṃsitena upamānena <bold>adhippetassa</bold>manasi nihitassa <bold>vatthuno</bold>atthassa <bold>vutyā</bold>kathanena <bold>ayaṃ</bold>vuttalakkhaṇā samāsavutti nāma. Kasmā? <bold>Atthassa</bold>vattumicchitassa <bold>saṅkhepo</bold>saṅkhipitvā <pageBreak edition="M" number="0.0256" />kathanaṃ <bold>rūpaṃ</bold>sabhāvo, tasmā tatoyamanvatthasaññā saṅkhepavutti samāsavuttīti katvā. Kasmā? Ayaṃ guṇībhūtā sakatthā atthantaraṃ vidadhāti, na tu sakatthapadhānā.</paragraph>
<paragraph line="589" number="263">Idāni samāsavuttiṃ niddisati <bold>‘‘vaṇṇite’’</bold>ccādinā. <bold>Vaṇṇitena</bold>pasaṃsitena <bold>upamānena</bold>upamānavatthunā karaṇabhūtena <bold>adhippetavatthuno</bold>icchitatthassa <bold>vutyā</bold>kathanena <bold>atthasaṅkheparūpato</bold>vattumicchitatthassa saṅgaharūpattā <bold>ayaṃ</bold>yathāvuttalakkhaṇā samāsavutti nāma hoti. Ettha vattumicchitatthaṃ saṅgahetvā manasi katvā tassa upamābhūtatthassa vaṇṇanāya manasi katassa pakāsanato ayaṃ samāsavutti nāma. Etissā padābhihito sakattho appadhāno, gammamānattho pana padhāno hoti. Adhippetañca taṃ vatthu ceti ca, samāsena saṅkhepena vutti kathanamiti ca, saṅkhepoyeva rūpaṃ sarūpanti ca, atthassa saṅkheparūpanti ca viggaho.</paragraph>
<hangnum line="590" number="264"></hangnum>
<gatha1 line="591"><bold>Sā’yaṃ visesyamattena, bhinnā’bhinnavisesanā;</bold></gatha1>
<gathalast line="592"><bold>Attheva aparāpya’tthi, bhinnābhinnavisesanā</bold>.</gathalast>
<paragraph line="593" number="264">Tassā pabhedaṃ dasseti <bold>‘‘sāya’’</bold>miccādinā. <bold>Sā ayaṃ</bold>samāsavutti yaṃkiñci vatthu sāmaññākārappatītaṃ ‘‘īdisamidaṃ nāññathā’’ti kutoci byavacchijjate kenaci guṇādinā vavatthāpīyate, taṃ <bold>visesyaṃ,</bold>tameva <bold>mattaṃ</bold>visesanabhedabyavacchedato, tena. <bold>Bhinnā</bold>atulyā avayavadhammassa samudāye vattanato. Abhinnaṃ tulyākāraṃ visesanaṃ yassaṃ sā <bold>abhinnavisesanāpi</bold>attheva. <bold>Aparāpyatthi, na</bold>kevalaṃ sāyeva. Kīdisī? Bhinnañca abhinnañca visesanaṃ yassanti <bold>bhinnābhinnavisesanā</bold>. Visesyaṃ tu bhinnanti.</paragraph>
<paragraph line="594" number="264">Idāni tassā samāsavuttiyā bhedaṃ dasseti <bold>‘‘sāya’’</bold>miccādinā. <bold>Sā ayaṃ</bold>samāsavutti <bold>visesyamattena</bold>guṇādisadisadhammena <pageBreak edition="M" number="0.0257" />karaṇabhūtena kenaci upamānavatthunā manasi kataṃ ‘‘idaṃ upameyyavatthu īdisa’’nti sāmaññāvatthato visuṃ katavisesyena <bold>bhinnā</bold>visuṃ jātā, tattakena atulyā vā, <bold>abhinnavisesanā</bold>tulyavisesanayuttā attheva <bold>bhinnābhinnavisesanā</bold>atulyatulyavisesanayuttā bhinnavisesyayuttā aparāpi atthi. Evaṃ samāsavutti dvidhā hoti. Visesyameva mattamiti ca, avayavena sambhavabhedasabhāvassa samudāyepi pavattattā bhinnāti vuttā. Abhinnāni visesanāni yassamiti ca, bhinnāni ca abhinnāni ceti ca, tāni visesanāni yassamiti ca viggaho.</paragraph>
<subhead line="595">Abhinnavisesana</subhead>
<hangnum line="596" number="265"></hangnum>
<gatha1 line="597"><bold>Visuddhāmatasandāyī,</bold></gatha1>
<gatha2 line="598"><bold>Pasattharatanālayo;</bold></gatha2>
<gatha3 line="599"><bold>Gambhīro cā’ya’mambhodhi,</bold></gatha3>
<gathalast line="600"><bold><alternatives line="287"><alternative lang="vri">Puññenā’pādito</alternative><alternative lang="sī.">puññenāsādito</alternative></alternatives></bold><bold>mayā</bold>.</gathalast>
<paragraph line="601" number="265">Ubhayamudāharati <bold>‘‘visuddha’’</bold>iccādinā. Aya<bold>mambhodhi</bold>sāgaro <bold>puññena</bold>cirānucitakusalamūlena hetunā mayā <bold>āpādito</bold>patto, kīdiso? <bold>Visuddhaṃ</bold>lokavohārato devāsurānaṃ mathane visenāsammissattā <bold>amataṃ</bold>pīyūsaṃ sandadātīti <bold>visuddhāmatasandāyī,</bold>ambhodhi. <bold>Visuddhaṃ</bold>dosalesenāpyasamphuṭṭhattā accantanimmalaṃ <bold>amataṃ</bold>maraṇābhāvena amatasaṅkhātaṃ nibbānadhātuṃ sandadāti upadesakabhāvenāti <bold>visuddhāmatasandāyī,</bold>saddhammo. <bold>Pasatthāni</bold>niravajjattā <bold>ratanāni</bold>muttāmaṇiādīni, tesaṃ <bold>ālayo</bold>pavattiṭṭhānaṃ, ambhodhi. <bold>Pasatthāni</bold>buddhādīhi anekadhā, vaṇṇitāni <bold>ratanāni</bold>sattatiṃsabodhipakkhiyadhammasaṅkhatāni, tesaṃ ālayo, saddhammo. <bold>Gambhīro</bold>ca agādhattā sāgaro <pageBreak edition="M" number="0.0258" />saddhammo ca ayamāpāditoti pakataṃ. Ayaṃ visesyamattabhinnā abhinnavisesanā visesyassa ambhodhino vivacchitā saddhammā bhinnattā, visuddhāmatasandāyittādino ca visesanassa vuttena pakārenābhinnattāti.</paragraph>
<paragraph line="602" number="265">Idāni udāharati <bold>‘‘visuddhā’’</bold>iccādinā. <bold>Visuddhāmatasandāyī</bold>lokavohārato devāsurānaṃ samuddamathane visena amissattā visuddhabhūtapīyūsadāyako, upamābhūtasamuddavaṇṇanāya buddhiyaṃ vattamānassa saddhammassa pakāsanato visuddhāmatasandāyī kāmāmisādidosalavenāpi amissitattā atinimmalaṃ jarāmaraṇarahitaṃ nibbānaṃ upadesadānena veneyyānaṃ dāyako, <bold>pasattharatanālayo</bold>niddosattā pasatthānaṃ muttāmaṇiādīnaṃ ratanānaṃ pavattiṭṭhānabhūto samuddapakkhe, saddhammapakkhe pana <bold>pasattharatanālayo</bold>buddhādīhi pasatthānaṃ sattatiṃsabodhipakkhiyadhammasaṅkhataratanānaṃ pavattidesabhūto, <bold>gambhīro</bold>pakatiyāyeva agādho, ekattanayādicatubbidhanayehi <bold>gambhīro ayaṃ ambhodhi ca</bold>eso samuddo ca, cittena gahitasaddhammo ca <bold>puññena</bold>bhavantaropacitakusalakammena mayā <bold>āpādito</bold>pattoti visesyabhūtassa ambhodhino vattumicchitasaddhammato bhinnattā ca, ‘‘visuddhāmatasandāyī’’ti iccādikānaṃ visesanānaṃ ubhayavisesyepi yathāvuttanayena abhinnattā ca ayaṃ samāsavutti visesyamattena bhinnā abhinnavisesanā hoti.</paragraph>
<subhead line="603">Bhinnābhinnavisesana</subhead>
<hangnum line="604" number="266"></hangnum>
<gatha1 line="605"><bold>Icchitatthapado sāro,</bold></gatha1>
<gatha2 line="606"><bold>Phalapupphopasobhito;</bold></gatha2>
<gatha3 line="607"><bold>Sacchāyo’ya’mapubbova,</bold></gatha3>
<gathalast line="608"><bold>Kapparukkho samuṭṭhito</bold>.</gathalast>
<paragraph line="609" number="266"><bold>‘‘Icchite’’</bold>ccādi. <pageBreak edition="M" number="0.0259" />Aya<bold>mapubbova</bold>vuttaguṇayogena acchariyarūpattā kapparukkho samuṭṭhito, kīdiso? Icchitaṃ lokiyaṃ yaṃ kiñci atthaṃ padadātīti <bold>icchitatthapado,</bold>kapparukkho. Icchitaṃ lokiyalokuttaraṃ yaṃ kiñci atthaṃ padadātīti <bold>icchitatthapado,</bold>jino. <bold>Sāro</bold>seṭṭho, kapparukkho jino ca. Phalāni pupphāni, tehi upasobhito, kapparukkho. Saha chāyāya candasūriyālokavilomarūpāya vattate <bold>sacchāyo,</bold>kapparukkho. Jino tu pubbe vuttāya kāyakantādirūpāya chāyāya yuttoti <bold>sacchāyo</bold>ti. Ayaṃ visesyamattabhinnā bhinnābhinnavisesanā jinato visesyassa kapparukkhassa bhinnattā, phalapupphopasobhitatthassa kapparukkheyeva sambhavā, icchitatthapadatthassa sāratāya sacchāyatāya ubhayattheva bhāvato vuttavidhināti.</paragraph>
<paragraph line="610" number="266"><bold>‘‘Icchitatthi’’</bold>ccādi. <bold>Icchitatthapado</bold>sattehi icchitānaṃ lokiyaaviññāṇakavatthābharaṇādīnaṃ dāyako kapparukkhavaṇṇanāya citte patiṭṭhitassa jinapadatthassa kathetukāmatāya <bold>icchitatthapado</bold>sattehi patthitānaṃ lokiyalokuttarānaṃ sakalatthānaṃ anurūpavasena tesaṃ tesaṃ sattānaṃ dāyako, <bold>sāro</bold>rukkhesu īdisarukkhassābhāvato uttamo, <bold>sāro</bold>sadevakādisattalokesu tādisasattavisesābhāvato uttamo, <bold>phalapupphopasobhito</bold>kappaddumānurūpaphalehi pupphehi ca upasobhito, <bold>sacchāyo</bold>candasūriyālokehi āvaraṇīyarukkhacchāyāya samannāgato, <bold>sacchāyo</bold>nīlapītādichabbidharaṃsijālehi samannāgato, <bold>apubbo</bold>pubbe asañjāto <bold>ayaṃ kapparukkho</bold>eso paccakkho kappapādapo <bold>samuṭṭhito</bold>sattānaṃ puññānubhāvena loke pātubhūtoti. Vattumicchitatthajinapadatthato visesyassa kapparukkhassa <pageBreak edition="M" number="0.0260" />bhinnattā ca, icchitatthadānasārabhāvasacchāyasaṅkhatānaṃ visesanānaṃ ubhayasādhāraṇattā ca, phalapupphopasobhitatāya rukkhasseva visesanattā ca ayaṃ samāsavutti visesyabhinnāva bhinnābhinnavisesanā hoti. Icchito ca so attho ceti ca, taṃ padadātīti ca, phalapupphehi upasobhitoti ca, saha chāyāya vattamānoti ca vākyaṃ.</paragraph>
<hangnum line="611" number="267"></hangnum>
<gatha1 line="612"><bold>Sāgarattena saddhammo,</bold></gatha1>
<gatha2 line="613"><bold>Rukkhatteno’dito jino;</bold></gatha2>
<gatha3 line="614"><bold>Sabbe sādhāraṇā dhammā,</bold></gatha3>
<gathalast line="615"><bold>Pubbatrā’ññatra tu’ttayaṃ</bold>.</gathalast>
<paragraph line="616" number="267">Tadubhayaṃ vivarati <bold>‘‘sāgaratteni’’</bold>ccādinā. <bold>Saddhammo</bold>sambuddhabhāsito <bold>sāgarattena</bold>sāgaraguṇasadisattā sāgararūpena uditoti sambandho, kittitoti attho. Jino <bold>rukkhattena</bold>yathāvuttanayena <bold>udito</bold>taṃ patto anupekkhitassa kakkhavuttiyā ambhodhiādisaddānaṃ. Pakaraṇādinā tu tathā patītyudayo, aññathā kathaṃ ambhodhiādisaddānaṃ dhammādisacchāyakattaṃ siyā. Bhedo tu ayaṃ <bold>pubbatra</bold>‘‘visuddhāmatasandāyi’’ccādike <bold>sabbe</bold>ye keci tatropāttā visuddhāmatasandāyittādayo <bold>sādhāraṇā</bold>tulyā <bold>dhammā</bold>visesanāni ubhayatrāpi sambhavā, <bold>aññatra tu</bold>anantaravutta ‘‘icchitatthapado’’iccādo pana tayaṃ sādhāraṇaṃ , asādhāraṇañca visesanaṃ vuttanayeneti.</paragraph>
<paragraph line="617" number="267">Idāni tehi dvīhi samāsavuttehi vuttatthadvayaṃ pakāseti <bold>‘‘sāgari’’</bold>ccādinā. <bold>Sāgarattena</bold>sāgararūpena <bold>saddhammo</bold>sammāsambuddhena desitapariyattisaddhammo <bold>udito</bold>kathito, rukkhattena jino udito. Sāgarakapparukkhādisaddā attano abhidheyyabhūtasāgararukkhādike atthe mukhyabhāvena <pageBreak edition="M" number="0.0261" />apavattitvā buddhiyaṃ pavattaatthassāpi sādhāraṇabhūtavisesanapariggahena gammamāne vattumicchitasaddhammajinapadattheyeva pakaraṇādito tādisaatthappatītiyāsambhavato mukhyabhāvena pavattantīti adhippāyo. Tathā hi yadi ete mukhyatthena na pavattanti, ambhodhikapparukkhasaddā saddhammajinapadatthe kathaṃ pakāsentīti tesu dvīsu udāharaṇesu <bold>pubbatra</bold>‘‘visuddhāmatasandāyī’’iccādipubbudāharaṇe <bold>sabbe dhammā</bold>‘‘visuddhāmatasandāyī’’ti sabbe visesanadhammā <bold>sādhāraṇā</bold>ambhodhisaddhammānaṃ samānā, <bold>aññatra tu</bold>‘‘icchitatthapado’’tiādike aññasmiṃ udāharaṇe pana <bold>tayaṃ</bold>‘‘icchitatthapado, sāro, sacchāyo’’ti visesanattayaṃ sādhāraṇaṃ. Phalapupphopasobhitabhāvo pana rukkhāveṇiko, ‘‘apubbo’’iccādikaṃ visesanameva. Tathā hi iminā rukkhadhammabhūto koci viseso pakāsito na hotīti visesanattaṃ aññesuyeva vuttaṃ.</paragraph>
<hangnum line="618" number="268"></hangnum>
<gatha1 line="619"><bold>Vatthuno’ññappakārena, ṭhitā vutti tadaññathā;</bold></gatha1>
<gathalast line="620"><bold>Parikappīyate yattha, sā hoti parikappanā</bold>.</gathalast>
<paragraph line="621" number="268">Parikappanaṃ parikappeti <bold>‘‘vatthuno’’</bold>ccādinā. <bold>Vatthuno</bold>sajīvassa nijjīvassa vā <bold>vutti</bold>avatthā <bold>aññappakārena</bold>vattumicchitappakārāpekkhāya aññeneva rūpena ṭhitā, tasseva tato yathāvaṭṭhitappakārato <bold>aññathā</bold>aññena pakārena parikappīyate <bold>yattha</bold>vuttiyaṃ, sā <bold>parikappanā</bold>hoti, parikappīyate aññathā karīyate vatthuṭṭhiti etissanti katvā.</paragraph>
<paragraph line="622" number="268">Idāni parikappanaṃ dasseti <bold>‘‘vatthuno’’</bold>iccādinā. <bold>Vatthuno</bold>yassa kassaci saviññāṇakaaviññāṇakapadatthassa <bold>vutti</bold>pavatti <bold>aññappakārena</bold>kappanīyappakārato aññena vijjamānappakārena <bold>ṭhitā</bold>pavattamānā, <bold>tadaññathā</bold><pageBreak edition="M" number="0.0262" />tato vijjamānappakārato aññenāvijjamānappakārena <bold>yattha</bold>vuttiyaṃ parikappīyate, sā parikappanā nāma hoti. Parikappīyate aññathā karīyate vatthuṭṭhiti etissamiti viggaho.</paragraph>
<hangnum line="623" number="269"></hangnum>
<gatha1 line="624"><bold>Upamābbhantarattena, kiriyādivasena ca;</bold></gatha1>
<gathalast line="625"><bold>Kameno’dāharissāmi, vividhā parikappanā</bold>.</gathalast>
<paragraph line="626" number="269">Bhedaṃ tassā dasseti <bold>‘‘upamā’’</bold>iccādinā. Upamā abbhantare yassā, tassā bhāvo, tena ca, kiriyādivasena ca <bold>vividhā</bold>nānappakārā parikappanā idāni kamena udāharissāmi.</paragraph>
<paragraph line="627" number="269">Idāni tassa bhedaṃ dasseti <bold>‘‘upamābbhantare’’</bold>ccādinā. <bold>Upamābbhantarattena</bold>upamāya abbhantare vijjamānattā ca kiriyādivasena ca vividhā parikappanā kamena udāharissāmi. Upamā abbhantare assā parikappanāyeti ca, tassā bhāvoti ca, aneke vidhā pakārā yāsamiti ca viggaho.</paragraph>
<subhead line="628">Upamābbhantaraparikappanā</subhead>
<hangnum line="629" number="270"></hangnum>
<gatha1 line="630"><bold>Icchābhaṅgāturā’sīnā,</bold></gatha1>
<gatha2 line="631"><bold>Tā’tiniccala’maccharā;</bold></gatha2>
<gatha3 line="632"><bold>Vasaṃ nentīva dhīraṃ taṃ,</bold></gatha3>
<gathalast line="633"><bold>Tadā yogābhiyogato</bold>.</gathalast>
<paragraph line="634" number="270">Udāharati <bold>‘‘icchā’’</bold>iccādi. Icchābhaṅgena ‘‘buddhaṃ bhagavantaṃ vase vattessāmā’’ti bodhimūle katābhilāsavināsena <bold>āturā</bold>dukkhitā atiniccalasabhāvappattā <bold>atiniccalaṃ</bold>nāsikagge nayane katānatāvasena accantamakriya<bold>māsīnā</bold>nisinnā <bold>tā accharā</bold>yoginisaṅkāsā māraṅganāti <pageBreak edition="M" number="0.0263" /> yathāvaṭṭhitāya sacetanānaṃ <alternatives line="303"><alternative lang="vri">māraṅganālakkhaṇānaṃ</alternative><alternative lang="ka.">māraṅganāvalakkhaṇānaṃ</alternative></alternatives> vatthūnaṃ vutti vuttā, sāyamaññathā parikappīyate. <bold>Dhīraṃ</bold>devaṅganānampi siṅgārabhāvopacaritavilāsātisayenāpi akampattā. <bold>Taṃ</bold>bhagavantaṃ. <bold>Yogo</bold>mantānuṭṭhānaṃ, tattha abhiyogato yuñjanena <bold>vasa</bold>mattano āyattabhāvaṃ tadā <bold>nentīva</bold>vahanti maññeti. Ettha <bold>iva</bold>saddasutiyā upamāsandeho na kātabbo, savasānayanamakubbantiyo māraṅganā vasaṃ nentīvāti parikappīyante. Hoti ca–</paragraph>
<gatha1 line="635">‘‘Vasaṃ nentīva dhīra’’nti, nayane no’pamānatā;</gatha1>
<gathalast line="636">Na hi kattukriyāya’tthi, upamānopameyyatāti.</gathalast>
<paragraph line="637">Kriyāparikappattepi ayamupamābbhantarā parikappanā, na kevalakriyāparikappanā māraṅganānamacalopavesanassa yogābhiyogena sāmyasandassanato, tathābhūtāya copavesanakriyāya dhīrassāpi tādisassa bhagavato avasānayanattanti parikappanatoti.</paragraph>
<paragraph line="638" number="270">Idāni udāharati <bold>‘‘icchā’’</bold>iccādinā. <bold>Icchābhaṅgāturā</bold>ajapālanigrodhamūle nisinnaṃ bhagavantaṃ ‘‘palobhessāmā’’ti māraṅganā attanāyeva katāya icchāya anibbattiyā pīḷitā, atiniccalaṃ hutvā nāsikagge patitadiṭṭhehi samannāgatānaññavuttiyā kriyantaravirahato. <bold>Āsīnā</bold>jhāyamānā nisinnā <bold>tā accharā</bold>yoginisadisā taṇhāaratiragāsaṅkhātā māraṅganāyo <bold>dhīraṃ</bold>siṅgārādhippāyena katānekalīlāvilāsenāpi akampamānaṃ <bold>taṃ</bold>bhagavantaṃ <bold>yogābhiyogato</bold>mantajappanasaṅkhātayoge yuñjanena <bold>vasaṃ</bold>attano vasaṃ <bold>tadā</bold>attano parājitakāle <bold>nentīva</bold>pāpenti maññeti. Ettha pubbaddhena māraṅganāsaṅkhātasajīvapadatthānaṃ vijjamānappakāraṃ dassitaṃ. <pageBreak edition="M" number="0.0264" />Puna aparaddhena tesameva avijjamānayogābhiyogena vasīkaraṇaṃ kappitaṃ. Māraṅganānaṃ niccalanisajjāya yoginīnaṃ mantajjhayanasadisattā māraṅganānaṃ yoginīnaṃ upamānopameyyattaṃ sāmatthiyā gamyateti esā upamābbhantaraparikappanā nāma. ‘‘Nenti ivā’’ti payoge katepi kriyāparikappanaṃ na hoteva. Icchāya bhaṅgoti ca, tena āturāti ca, niggataṃ calaṃ calanaṃ asmā āsanasmāti ca, atisayena niccalanti ca, kriyāvisesanaṃ, yoge abhiyogoti ca vākyaṃ.</paragraph>
<paragraph line="639">‘‘Nenti ivā’’ti idha <bold>iva</bold>saddasutiyā upamājotanatthaṃ ceti saṃsayo na kātabbo, sādhammasaṅkhātaguṇavisesassa sambandhe asati kriyāmattassa upamābhāvato. Vuttaṃ hi–</paragraph>
<gatha1 line="640">‘‘Vasaṃ nentīva dhīra’’nti, nayena no’pamānatā;</gatha1>
<gathalast line="641">Na hi kattukriyāya’tthi, upamānopameyyatāti.</gathalast>
<paragraph line="642"><bold>‘‘Vasaṃ nentīva dhīra’’nti</bold>ettha <bold>nayane</bold>gamyamāne pāpane <bold>upamānatā</bold>upamānabhāvo natthi, <bold>hi</bold>tatheva, <bold>kattukriyāya</bold>kattusambandhiyā kriyāya <bold>upamānopameyyatā</bold>upamānabhāvo upameyyabhāvo natthīti ayaṃ hetthattho.</paragraph>
<subhead line="643">Kriyāparikappanā</subhead>
<hangnum line="644" number="271"></hangnum>
<gatha1 line="645"><bold>Gajaṃ māro samāruḷho, yuddhāya’ccanta’munnataṃ;</bold></gatha1>
<gathalast line="646"><bold>Magga’manvesati nūna, jinabhīto palāyituṃ</bold>.</gathalast>
<paragraph line="647" number="271"><bold>‘‘Gaja’’</bold>miccādi. Yuddhāya <bold>accanta</bold>matisayena <bold>unnata</bold>muccaṃ <bold>gajaṃ</bold>hatthiṃ samāruḷho <bold>māro</bold>vasavattī taṃ jinātīti atthena <bold>jinato</bold>bhīto palāyituṃ kiñci nilīyanaṭṭhānaṃ <bold>maggaṃ</bold>pathaṃ anvesati <bold>nūna</bold>maññe. Iti kriyāparikappanā ārohanakriyāya maggamanvesanatthanti parikappitattā.</paragraph>
<paragraph line="648" number="271"><bold>‘‘Gaja’’</bold>miccādi. <pageBreak edition="M" number="0.0265" /><bold>Yuddhāya</bold>yuddhatthaṃ <bold>acca</bold>ntaṃ atisayena <bold>unnataṃ</bold>diyaḍḍhasatayojanāyāmānurūpauccaguṇasamannāgataṃ <bold>gajaṃ</bold>girimekhalaṃ samāruḷho māro jinā bhīto palāyituṃ <bold>maggaṃ</bold>nibbhayaṃ pathaṃ <bold>anvesati nūna</bold>gavesati maññe. Yuddhatthaṃ kurumāno gajārohanaṃ maggānvesanatthamiti kavinā parikappitattā esā kriyāparikappanā nāma. Accantamiti asaṅkhya sasaṅkhyabhāvepi pakaraṇato ādhikke eva vattati.</paragraph>
<subhead line="649">Guṇaparikappanā</subhead>
<hangnum line="650" number="272"></hangnum>
<gatha1 line="651"><bold>Muninda pādadvande te, cārurājīvasundare;</bold></gatha1>
<gathalast line="652"><bold>Maññe pāpābhisammadda-jātasoṇena soṇimā</bold>.</gathalast>
<paragraph line="653" number="272">Muninda te cāru ca taṃ rājīvaṃ padumañca tamiva sundaraṃ tasmiṃte pādadvande <bold>soṇimā</bold>lohitattaguṇo, iti yathāvaṭṭhitā acetanassa lohitattalakkhaṇassa vatthuno vutti vuttā, sāyamaññathā parikappīyate. <bold>Pāpānaṃ</bold>kilesārīnaṃ <bold>abhisammaddena</bold>atisayaṃ sampisanena jātaṃ <bold>soṇaṃ</bold>rudhiraṃ, tena jātoti maññe. Iti guṇaparikappanā pādadvandasannihitalohitattaguṇassa ‘‘pāpā…pe… soṇene’’ti parikappitattā.</paragraph>
<paragraph line="654" number="272"><bold>‘‘Muninde’’</bold>ccādi. He <bold>muninda te</bold>tava <bold>cārurājīvasundare</bold>manuññapadumasundare pādadvande <bold>soṇimā</bold>rattavaṇṇaṃ <bold>pāpābhisammaddajātasoṇena maññe</bold>saparasantānagatapāpānaṃ sammaddanena jātena rudhirenāti maññe. Sabbaññuno pāde bhavantarasiddhapuññakammānubhāvena jātarattavaṇṇaṃ ‘‘pāpābhisammaddanenā’’ti parikappitattā ayaṃ guṇaparikappanā nāma. Cāru ca taṃ rājīvañcāti ca, pāpānaṃ abhisammaddoti ca, tena jātañcāti ca, tañca taṃ soṇañcāti ca, soṇassa bhāvoti ca viggaho.</paragraph>
<hangnum line="655" number="273"></hangnum>
<gatha1 line="656"><bold>Maññesaṅke <pageBreak edition="M" number="0.0266" />dhuvaṃ nūna-miva’miccevamādihi;</bold></gatha1>
<gathalast line="657"><bold>Sā’yaṃ byañjīyate kvāpi, kvāpi vākyena gamyate</bold>.</gathalast>
<paragraph line="658" number="273">Vohāratthaṃ parikappanāsūcake sadde dassento āha <bold>‘‘maññe’’</bold>iccādi. <bold>Iti</bold>evarūpo saddarāsi ādi yesaṃ ‘‘takkemi, parikappemi, cintayāmi, yathe’’tyevamādīnaṃ, tehi <bold>sāyaṃ</bold>parikappanā <bold>kvāpi</bold>yathāvutte <bold>byañjīyate</bold>pakāsīyate, <bold>kvāpi</bold>katthaci pana vākyena gamyate <bold>maññe</bold>iccādīnamabhāvepīti.</paragraph>
<paragraph line="659" number="273">Vohārasukhatthaṃ parikappanāpakāsake sadde dasseti <bold>‘‘maññe’’</bold>ccādinā. Maññe, saṅke, dhuvaṃ, nūna, iva, evamādīhi saddehi <bold>sāyaṃ</bold>parikappanā <bold>kvāpi</bold>ettha viya katthaci <bold>byañjīyate</bold>pakāsīyate, <bold>kvāpi</bold>katthaci <bold>vākyena</bold>kriyākārakasambandhasahitapadasamudāyena <bold>gamyate ivā</bold>disaddayogābhāvepi kevalaṃ vākyasāmatthiyeneva ñāyate. <bold>‘‘Maññe’’</bold>ccādipadapañcakaṃdvandasamāsena niddiṭṭhaṃ. <bold>Iti evaṃ</bold>pakāro saddasamudāyo ādi yesaṃ ‘‘takkemi, parikappemi, cintayāmi, yathā’’tiānīnanti viggaho.</paragraph>
<subhead line="660">Gammaparikappanā</subhead>
<hangnum line="661" number="274"></hangnum>
<gatha1 line="662"><bold><alternatives line="311"><alternative lang="vri">Dayāsañcārasarasā</alternative><alternative lang="ka.">dayāsañjātasarasā</alternative></alternatives></bold>, <bold>dehā nikkhantakantiyo;</bold></gatha1>
<gathalast line="663"><bold>Pīṇentā jina te sādhu-janaṃ sarasataṃ nayuṃ</bold>.</gathalast>
<paragraph line="664" number="274">Udāharati <bold>‘‘dayā’’</bold>iccādi. <bold>Raso</bold>sineho, tena saha vattamāno <bold>saraso</bold>. Deho. <bold>Dayāya</bold>karuṇāya <bold>sañcāro</bold>dukkhitasattavisayā nirantarappavatti, tena saraso, tato. Jina te <bold>dehā</bold>sarīrato nikkhantakantiyo sādhujanaṃ <bold>pīṇentā</bold>tappentā tameva janaṃ <bold>sarasataṃ</bold>sapemataṃ <bold>nayuṃ</bold>pāpesuṃ, tādisaṃ tathāvidhadehanikkhantakantī naṃ sādhujanaṃ pīṇenti. Gammamānaparikappanāyaṃ yato kantiyo <pageBreak edition="M" number="0.0267" />laddhasarasasarīrasaṃsaggā sayampi sarasā iva attānaṃ sevamānampi sādhujanaṃ sarasataṃ nentīti gamyate.</paragraph>
<paragraph line="665" number="274">Vākyagammaparikappanamudāharati <bold>‘‘daye’’</bold>ccādinā. He <bold>jina</bold>te <bold>dayāsañcārasarasā</bold>dukkhitasattavisayāya karuṇāya savisaye nirantarappavattiyā sañjātasnehato <bold>dehā</bold>sarīrato <bold>nikkhantakantiyo</bold>dasadisāsu niggatā nīlādichabbaṇṇaraṃsiyo <bold>sādhujanaṃ</bold>katapuññaṃ uttamajanaṃ pīṇentā <bold>sarasataṃ</bold>sasnehabhāvaṃ pemasahitattaṃ <bold>nayuṃ</bold>tameva sādhujanaṃ pāpesuṃ. ‘‘Sarasataṃ nayu’’nti ettha ‘‘sādhujana’’nti sutasambandhena ñāyati. Karuṇāsinehasommadehasaṃsaggato kantiyo sayampi nissayaguṇato sommabhūtā attānaṃ visayaṃ katvā pavattajanepi muduṃ karontevāti <bold>ivā</bold>dīnaṃ abhāvepi vākyagammaparikappanā. Ettha acetanānaṃ kantivatthūnaṃ janapasādasaṅkhātavatthuṭṭhiti ‘‘dayāsañcārasarasā ivā’’ti evamādiaññappakārena parikappito. Dayāya sañcāro punappunaṃ pavattīti ca, saha rasena snehena vattamānoti ca, dayāsañcārena sarasoti ca, nikkhantā ca tā kantiyo ceti ca, sādhu ca so jano ceti ca, sarasassa bhāvoti ca vākyaṃ.</paragraph>
<hangnum line="666" number="275"></hangnum>
<gatha1 line="667"><bold>Ārabhantassa yaṃ kiñci, kattuṃ puññavasā puna;</bold></gatha1>
<gathalast line="668"><bold>Sādhanantaralābho yo, taṃ vadanti samāhitaṃ</bold>.</gathalast>
<paragraph line="669" number="275">Samāhitaṃ samāharati <bold>‘‘ārabhantassi’’</bold>ccādinā. <bold>Yaṃ kiñci</bold>kāriyaṃ <bold>kattuṃ</bold>sattubhaṅgādikaṃ <bold>ārabhantassa</bold>sajjībhūtassa yassa kassaci pumuno <bold>puññavasā</bold>kusalabalena kāraṇena kusalasāmatthiyena puna sādhyate sādhiyamaneneti <bold>sādhanaṃ,</bold>tato tameva vā <bold>antara</bold>maññaṃ, tassa lābho, aññakāraṇalābhoti attho. Taṃ samāhitaṃ vadanti, samādhānaṃ <bold>samāhitaṃ</bold>.</paragraph>
<paragraph line="670" number="275">Idāni <pageBreak edition="M" number="0.0268" />samāhitālaṅkāraṃ dasseti <bold>‘‘ārabha’’</bold>miccādinā. <bold>Yaṃ kiñci</bold>amittavijayādikaṃ kattuṃ ārabhantassa yassa <bold>puññavasā</bold>kusalabalena puna <bold>yo sādhanantaralābho</bold>tasseva kāriyasiddhiyā upakārakassa aññasādhanassa yo lābho atthi, taṃ kāraṇalābhaṃ <bold>samāhitaṃ vadanti</bold>tasseva kāriyassa samādhānattā patiṭṭhitattā samāhitaṃ iti kavino kathenti. Sādhyate sādhiyamaneneti ca, tañca taṃ antaramaññañceti ca, tassa lābhoti ca, samādhānamiti ca vākyaṃ.</paragraph>
<hangnum line="671" number="276"></hangnum>
<gatha1 line="672"><bold>Mārāribhaṅgābhimukha-manaso tassa satthuno;</bold></gatha1>
<gathalast line="673"><bold>Mahāmahī mahārāvaṃ, ravī’ya’mupakārikā</bold>.</gathalast>
<paragraph line="674" number="276">Udāharati <bold>‘‘māra’’</bold>iccādi. <bold>Mārārino</bold>mārasattuno <bold>bhaṅge</bold>abhibhave <bold>abhimukhaṃ</bold>na parammukhaṃ manaṃ yassa tassa satthuno <bold>upakārikā</bold>āraddhamārabhaṅgakriyānuggāhikā mahāmahī ayaṃ <bold>mahārāvaṃ</bold>mārāridussahaṃ mahānādaṃ <bold>ravī</bold>akāsi. Idha mārāribhañjanaṃ kāriyamāraddhaṃ, tassa puññavaseneva mahīrāvo aparaṃ sādhanaṃ samāpannanti lakkhaṇaṃ yojanīyaṃ.</paragraph>
<paragraph line="675" number="276"><bold>‘‘Mārāri’’</bold>ccādi. <bold>Mārāribhaṅgābhimukhamanaso</bold>mārasaṅkhātassa sattuno maddane abhimukhacittassa tassa satthuno <bold>upakārikā</bold>āraddhamāravijayassa upatthambhikā ayaṃ mahāmahī <bold>mahārāvaṃ</bold> mārassa hadayavatthuṃ <alternatives line="319"><alternative lang="vri">maddanto</alternative><alternative lang="?">maddantī</alternative></alternatives> viya sahitumasakkuṇeyyaṃ mahānādaṃ <bold>ravī</bold>akāsi. Ettha mārabhaṅgajananaṃ satthūhi āraddhakāriyaṃ, tasseva siddhiyā hetubhūtaṃ aññakāraṇaṃ nāma mahīrāvo. Māro eva ari sattūti ca, tassa bhaṅgoti ca, tasmiṃ abhimukhaṃ manaṃ yasseti ca, mahantī ca sā mahī ceti ca viggaho.</paragraph>
<hangnum line="676" number="277"></hangnum>
<gatha1 line="677"><bold>Avatvā’bhimataṃ <pageBreak edition="M" number="0.0269" />tassa, siddhiyā dassana’ññathā;</bold></gatha1>
<gathalast line="678"><bold>Vadanti taṃ pariyāya-vuttīti sucibuddhayo</bold>.</gathalast>
<paragraph line="679" number="277">Pariyāyavuttiṃ paṭipādeti <bold>‘‘avatvā’’</bold>iccādinā. <bold>Abhimataṃ</bold>kiñci atthaṃ dhanadānādilakkhaṇaṃ <bold>avatvā</bold>añjasā vācakabyāpārena anākhyāya <bold>tassā</bold>bhimatassatthassa <bold>siddhiyā</bold>nipphādanatthaṃ <bold>aññathā</bold>aññena pakārena tannibbattianuguṇena yaṃ <bold>dassanaṃ</bold>vacanaṃ, taṃ sucibuddhayo pariyāyavuttīti vadanti. Pariyāyena vacanaṃ <bold>pariyāyavuttī</bold>ti.</paragraph>
<paragraph line="680" number="277"><bold></bold><bold></bold><note>dhanadhaññādiṃ (sīhaḷabyākhyāyaṃ)</note>yaṃ kiñci atthaṃ <bold>avatvā</bold>ujumakathetvā <bold>tassa</bold>abhimatatthassa <bold>siddhiyā</bold>nipphattiyā <bold>aññathā</bold>vattumicchitatthassānurūpenāññappakārena <bold>dassanaṃ</bold>yaṃ kiñci dassanaṃ kathanamatthi, sucibuddhayo pariyāyavuttīti taṃ vadanti. Pariyāyena vutti kathanamiti ca, suci buddhi yesamiti ca vākyaṃ.</paragraph>
<hangnum line="681" number="278"></hangnum>
<gatha1 line="682"><bold>Vivaṭaṅgaṇanikkhittaṃ, dhana’mārakkhavajjitaṃ;</bold></gatha1>
<gathalast line="683"><bold>Dhanakāma yathākāmaṃ, tuvaṃ gaccha yadi’cchasi</bold>.</gathalast>
<paragraph line="684" number="278">Udāharati <bold>‘‘vivaṭaṅgaṇe’’</bold>ccādi. Dhanaṃ <bold>vivaṭe</bold>kenaci anāvaṭattā <bold>aṅgaṇe</bold>pakāsappadese nikkhittaṃ atha ca pana ārakkhavajjitaṃ. <bold>Dhanaṃ</bold>kāmetīti <bold>dhanakāmā</bold>ti āmantanaṃ. Tuvaṃ yadi icchasi gantuṃ dhanaṃ vā, yathākāmaṃ gaccheti dhanāvaharaṇamicchitamañjasā avatvā taṃsiddhiyā byājena vadati. Pariyāyavutti.</paragraph>
<paragraph line="685" number="278">Udāharati <bold>‘‘vivaṭa’’</bold>miccādinā. <bold>Dhanaṃ</bold>muttāmaṇiādi <bold>vivaṭaṅgaṇanikkhittaṃ</bold>pākārādiparikkheparahitattā nirāvaraṇaṭṭhāne yena kenaci ṭhapitaṃ apica ārakkhavajjitaṃ. Bho <bold>dhanakāma</bold>tuvaṃ yadicchasi dhanaṃ gamanaṃ vā, yathākāmaṃ gacchāti <pageBreak edition="M" number="0.0270" />cittenicchitadhanāvaharaṇavidhānaṃ ‘‘dhanamāharā’’ti ujumavatvā evaṃ byājena vuttattā idaṃ pariyāyavutti nāma. Vivaṭañca taṃ aṅgaṇañceti ca, tasmiṃ nikkhittanti ca, ārakkhena vajjitamiti ca, dhanaṃ kāmetīti ca, kāmaṃ taṇhaṃ taṃsampayuttaṃ vā cittamanatikkammāti ca vākyaṃ.</paragraph>
<hangnum line="686" number="279"></hangnum>
<gatha1 line="687"><bold>Thutiṃ karoti nindanto, viya taṃ byājavaṇṇanaṃ;</bold></gatha1>
<gathalast line="688"><bold>Dosābhāsā guṇā eva, yanti sannidhi’matrahi</bold>.</gathalast>
<paragraph line="689" number="279">Byājavaṇṇanaṃ vaṇṇeti <bold>‘‘thuti’’</bold>miccādinā. <bold>Nindanto viya</bold>dosaṃ nidassento viya <bold>thutiṃ karoti</bold>vaṇṇaṃ bhāsati, taṃ byājathutilakkhaṇaṃ byājavaṇṇanaṃ nāma. Kathamettha guṇā patīyantīti āha <bold>‘‘dosi’’</bold>ccādi. <bold>Atra</bold>vuttivisese dosā viya ābhāsanti paṭibhanti. Tādisapadādinā <bold>dosābhāsā</bold>guṇā eva iddhimantatādayo na dosopi koci <bold>sannidhi</bold>mavaṭṭhānaṃ yanti. Hīti avadhāraṇe atra byājavaṇṇanamevidaṃ, na nindakamiti.</paragraph>
<paragraph line="690" number="279">Idāni byājavaṇṇanaṃ dasseti <bold>‘‘thuti’’</bold>ccādinā. <bold>Nindanto viya</bold>dosaṃ dassento viya <bold>thutiṃ karoti</bold>vaṇṇanaṃ karoti, <bold>taṃ</bold>vaṇṇanākaraṇaṃ byājavaṇṇanaṃ nāma hoti. Nindāsabhāvena pavattathutittā nindā eveti ce? Atra asmiṃ vuttivisese <bold>dosābhāsā</bold>dosā viya paṭibhāsamānā <bold>guṇā eva</bold>tādisapadappayogena iddhimantatādayo guṇāva <bold>sannidhiṃ</bold>guṇasabhāvāvaṭṭhānaṃ <bold>yanti</bold>pāpuṇantīti. Byājena vaṇṇanamiti ca, dosā iva ābhāsanti paṭibhāsantīti ca vākyaṃ.</paragraph>
<hangnum line="691" number="280"></hangnum>
<gatha1 line="692"><bold>Sañcāletu’malaṃ tvaṃ’si, bhusaṃ kuvalayā’khilaṃ;</bold></gatha1>
<gathalast line="693"><bold>Visesaṃ tāvatā nātha, guṇānaṃ te vadāma kiṃ</bold>.</gathalast>
<paragraph line="694" number="280">Udāharati <bold>‘‘sañcāletu’’</bold>miccādinā. Nātha tvaṃ akhilaṃ <bold>kuvalayaṃ</bold>uppalaṃ pathavīvalayañceti siliṭṭhaṃ <bold>sañcāletuṃ</bold>bhamayitumito <pageBreak edition="M" number="0.0271" />cito ca <bold>bhusa</bold>maccantaṃ <bold>alaṃ</bold>samatthopi <bold>tāvatā</bold>taṃmattena te guṇānaṃ <bold>visesaṃ</bold>atisayalakkhaṇaṃ <bold>kiṃ</bold>kena kāraṇena vadāma. Iha uppalacālanasāmatthiyavibhāvanavasena nindati, tāva nikhilabhūmaṇḍalasañcālāvikaraṇato paramāya thutiyā saṃyojitoyaṃ bhagavā mahānubhāvaṃ vicitavāti bhuvanamaṇḍalasikhāmaṇīti. Byājavaṇṇanamīdisamaccantaṃ ramaṇīyaṃ, tadidañca sabbathā silesamupajīvati.</paragraph>
<paragraph line="695" number="280">Idāni udāharati <bold>‘‘sañcāletu’’</bold>miccādinā. Nātha tvaṃ <bold>akhilaṃ kuvalayaṃ</bold>nissesaṃ nīluppalavanaṃ pathavīmaṇḍalaṃ vā <bold>sañcāletuṃ</bold>kampetuṃ <bold>bhusa</bold>matisayena <bold>alaṃ</bold>samattho, tāvatā te guṇānaṃ <bold>visesa</bold>matisayaṃ <bold>kiṃ vadāma</bold>kathaṃ bhaṇāmāti. <bold>Kuvalaya</bold>saddassa uppalavisesavācakattā paṭhamaṃ nindāva, tasseva saddassa pathavīmaṇḍalavācakattā ‘‘iddhimato tava idaṃ kiṃ visesa’’nti uttamaguṇavaṇṇanā katā hoti. Īdisā byājavaṇṇanā pasatthā, sā ca sabbathā silesaṃ nissāya pavattatīti. Kuyā pathaviyā valayaṃ maṇḍalamiti samāso.</paragraph>
<hangnum line="696" number="281"></hangnum>
<gatha1 line="697"><bold>Visesi’cchāyaṃ dabbassa, kriyājātiguṇassa ca;</bold></gatha1>
<gathalast line="698"><bold>Vekalladassanaṃ yatra, viseso nāma’yaṃ bhave</bold>.</gathalast>
<paragraph line="699" number="281">Visesavuttiṃ vatteti <bold>‘‘visesicchāya’’</bold>miccādinā. <bold>Visese</bold>atisaye kismiñcipi kāriyavisese icchāyaṃ dabbādīnaṃ yatra <bold>vekallassa</bold>abhāvassa <bold>dassanaṃ</bold>vacanaṃ, ayaṃ <bold>viseso nāma</bold>visesavutti nāma bhave.</paragraph>
<paragraph line="700" number="281">Idāni visesālaṅkāraṃ dasseti <bold>‘‘visesi’’</bold>ccādinā. <bold>Visesicchāyaṃ</bold>atisaye kāriyavisese icchāyaṃ sati dabbassa ca kriyājātiguṇassa ca <bold>yatra</bold>yasmiṃ vuttivisese <bold>vekalladassanaṃ</bold>abhāvakathanamatthi, ayaṃ <bold>viseso</bold><pageBreak edition="M" number="0.0272" />nāma <bold>bhave</bold>visesavutti nāma siyāti. Vikalassa bhāvoti ca, tassa dassanamiti ca vākyaṃ.</paragraph>
<hangnum line="701" number="282"></hangnum>
<gatha1 line="702"><bold>Na rathā na ca mātaṅgā, na hayā na padātayo;</bold></gatha1>
<gathalast line="703"><bold>Jito mārāri muninā, sambhārāvajjanena hi</bold>.</gathalast>
<centered line="704">Dabbavisesavutti.</centered>
<paragraph line="705" number="282">Udāharati <bold>‘‘na rathā’’</bold>iccādi. Subodhaṃ. Atra ca vijayopakaraṇacaturaṅgānīkalakkhaṇadabbābhāvena samatiṃsapāramitāsaṅkhatasambhārāvajjanasseva mārārivijayalakkhaṇo viseso vutto.</paragraph>
<paragraph line="706" number="282"><bold>‘‘Na rathā’’</bold>iccādi. <bold>Rathā tayo</bold>antamaso saparivārānaṃ tiṇṇaṃ rathānaṃ anīkavohārato tādisā tayo rathā ca natthi. <bold>Mātaṅgā tayo</bold>vuttanayena anīkasaṅkhātā tayo mātaṅgā ca natthi. <bold>Na hayā tayo</bold>tādisā anīkasaṅkhātā tayo assā ca natthi. <bold>Padā na</bold>antamaso sāyudhānaṃ catunnaṃ purisānaṃ anīkavohārato tādisā cattāro purisā padā ca natthi. Tathāpi muninā <bold>sambhārāvajjanena hi</bold>samatiṃsapāramidhammānaṃ ābhogakaraṇeneva <bold>mārāri</bold>mārapaccattiko <bold>jito</bold>abhibhavito. Iha jayopakaraṇabhāvena ṭhitānaṃ rathānīkādīnaṃ dabbānaṃ vekallaṃ dassetvā sattuvijayasabhāvānaṃ sambhārānaṃ āvajjanavisesassa vuttattā esā dabbavisesavutti nāma. Ratho nāma catupurisaparivāro, tādisaṃ rathattayaṃ rathānīkaṃ nāma. Hatthī pana dvādasapurisaparivāro hoti, tādisaṃ hatthittayaṃ hatthānīkaṃ nāma. Asso tipurisaparivāro, tādisaṃ hayattayaṃ hayānīkaṃ nāma. Sāyudhā cattāro purisā padānīkaṃ nāma. Iha rathādīsu ṭhitā viya sīghaṃ pādabalena gantvā yujjhamānā purisā pādopacārena ‘‘pādā’’ti vuttā. Rathādīnaṃ pamāṇaṃ tayoti anīkaṭṭhāne <pageBreak edition="M" number="0.0273" />dassetvā purisapamāṇassāvuttepi antamaso cattāro purisā anīkaṃ nāma hontīti pakaraṇato cattāroti ñāyati. No ce? Sāvudhapurisavācakassa <bold>padāti</bold>saddassa ‘‘padātayo’’ti bahuvacanena rūpasambhavato ‘‘rathā na, mātaṅgā na, hayā na, padātayo na’’ iti sambandho. <bold>Dabbavisesavutti</bold>dabbena dabbapaṭisedhanato visesakathanaṃ visesassa vuttīti ca, dabbena dabbapaṭisedhena visesavuttīti ca vākyaṃ. Kriyāvisesavutyādittayampi evameva daṭṭhabbaṃ.</paragraph>
<hangnum line="707" number="283"></hangnum>
<gatha1 line="708"><bold>Na baddhā bhūkuṭineva, phurito dasanacchado;</bold></gatha1>
<gathalast line="709"><bold>Mārāribhaṅgañcā’kāsi, munivīro varo sayaṃ</bold>.</gathalast>
<centered line="710">Kriyāvisesavutti.</centered>
<paragraph line="711" number="283"><bold>‘‘Na baddhā’’</bold>iccādi. <bold>Bhūkuṭi</bold>bhamubhaṅgo kopajanito <bold>na baddhā</bold>na racitā, <bold>dasanacchado</bold>cādharo <bold>neva phurito</bold>neva kampito kopena. Tathāpi ca <bold>varo</bold>uttamo munivīro sayaṃ mārārino <bold>bhaṅgaṃ</bold>parājayaṃ akāsīti. Bhūkuṭibandhanādikriyāvigamena nibbikāravijayalakkhaṇo viseso dassito.</paragraph>
<paragraph line="712" number="283"><bold></bold><bold></bold><bold></bold><bold></bold><bold></bold><bold></bold><bold></bold><note>nibbikāramārabhaṅgassa (ka.)</note>vuttattā esā <bold>kriyāvisesavutti</bold>nāma. Bhūnaṃ kuṭi vaṅkatāti ca, māro eva arīti ca, tesaṃ bhaṅgoti ca vākyaṃ.</paragraph>
<hangnum line="713" number="284"></hangnum>
<gatha1 line="714"><bold>Na <pageBreak edition="M" number="0.0274" /> disāsu <alternatives line="341"><alternative lang="vri">byattā</alternative><alternative lang="sī.">tatā</alternative></alternatives></bold><bold>raṃsi,</bold></gatha1>
<gatha2 line="715"><bold>Nā’loko lokapatthaṭo;</bold></gatha2>
<gatha3 line="716"><bold>Tathāpya’ndhatamaharaṃ,</bold></gatha3>
<gathalast line="717"><bold>Paraṃ sādhusubhāsitaṃ</bold>.</gathalast>
<centered line="718">Jātivisesavutti.</centered>
<paragraph line="719" number="284"><bold>‘‘Ni’’</bold>ccādi. <bold>Disāsu</bold>dasasu <bold>byattā</bold>patthaṭā raṃsi na bhavati. <bold>Loke</bold>sakalasmiṃ <bold>patthaṭo</bold>vitthato ālokona bhavati. <bold>Tathāpī</bold>ti visesanicchāyaṃ, tajjātikattābhāvepi sādhūnaṃ <bold>subhāsitaṃ</bold>saddhammasaṅkhātaṃ <bold>para</bold>maccantameva andhatamaṃ iṭṭhāniṭṭhāvekallato paññācakkhussa andhakāraṃ mohandhakāraṃ haratīti <bold>andhatamahara</bold>nti. Raṃsiyā andhakārāpahārasamatthāya nivattiyā viseso subhāsitassa dassito.</paragraph>
<paragraph line="720" number="284"><bold>‘‘Na disāsu’’</bold>iccādi. Disāsu byattā patthaṭā raṃsipi natthi, <bold>lokapatthaṭo</bold>ālokopi natthi. Tathāpi <bold>sādhusubhāsitaṃ</bold>saddhammo <bold>para</bold>maccantaṃ <bold>andhatamaharaṃ</bold>atthānatthatīraṇakkhamassa paññācakkhussa andhakārakamohatamaṃ haraṃ hotīti. Idha andhakāraviddhaṃsane samatthaṃ raṃsijātyādikaṃ paṭisedhetvā subhāsitassa andhakārāpaharaṇasaṅkhātassa visesassa vuttattā ayaṃ <bold>jātivisesavutti</bold>nāma. Loke patthaṭoti ca, andhetīti andho moho, tamasadisattā andhoyeva tamoti ca, taṃ haratīti ca, sādhūnaṃ subhāsitamiti ca vākyaṃ.</paragraph>
<hangnum line="721" number="285"></hangnum>
<gatha1 line="722"><bold>Na kharaṃ na hi vā thaddhaṃ, muninda vacanaṃ tava;</bold></gatha1>
<gathalast line="723"><bold>Tathāpi gāḷhaṃ khanati, nimmūlaṃ janatāmadaṃ</bold>.</gathalast>
<centered line="724">Guṇavisesavutti.</centered>
<paragraph line="725" number="285"><bold><pageBreak edition="M" number="0.0275" /></bold><bold></bold><bold></bold><bold></bold><bold></bold><bold></bold><note>taṇhaṃ (ka.)</note>katvā nimmūlaṃ khanatīti. Ayosaṅkumhi pasiddhakharattādiguṇanisedhena munindavacanassa viseso āvikato.</paragraph>
<paragraph line="726" number="285"><bold>‘‘Na khara’’</bold>miccādi. He <bold>muninda</bold>tava vacanaṃ <bold>kharaṃ</bold>kakkasaṃ na hoti, thaddhaṃ vā na hoti. Tathāpi <bold>janatāmadaṃ</bold>janasamūhassa jātyādiṃ nissāya pavattaṃ gabbaṃ <bold>gāḷhaṃ</bold>daḷhaṃ katvā <bold>nimmūlaṃ</bold>mūlamasesetvā khanatīti. Khaṇanakkhamaayosaṅkuādīsu labbhamānaṃ kharattādiguṇaṃ paṭisedhetvā buddhavacanassa madakhaṇanasabhāvasaṅkhātassa visesassa vuttattā ayaṃ <bold>guṇavisesavutti</bold>nāma hoti. Natthi mūlamassa khaṇanassāti ca, janānaṃ samūhoti ca, tāya madoti ca viggaho. ‘‘Gāḷhaṃ nimmūla’’nti khaṇanakriyāya visesanattā gāḷhaṃ nimmūlaṃ khaṇanaṃ karotīti yojanā.</paragraph>
<hangnum line="727" number="286"></hangnum>
<gatha1 line="728"><bold></bold><note>…tirittaṃ (ka.)</note><bold>tu,</bold></gatha1>
<gatha2 line="729"><bold>Sūravīrattanaṃ yahiṃ;</bold></gatha2>
<gatha3 line="730"><bold>Vadanti viññū vacanaṃ,</bold></gatha3>
<gathalast line="731"><bold>Ruḷhāhaṅkāramīdisaṃ</bold>.</gathalast>
<paragraph line="732" number="286">Ruḷhāhaṅkāraṃ vadanti.</paragraph>
<paragraph line="733" number="286">Idāni ruḷhāhaṅkāraṃ dasseti <bold>‘‘dassīyate’’</bold>iccādinā. <bold>Sūravīrattanaṃ</bold>sūrabhāvavīrabhāvaṃ <bold>atidittaṃ tu</bold>atisayena pana dittaṃ <bold>yahiṃ</bold>vākye dassīyate, īdisaṃ vacanaṃ <bold>viññū</bold>kavayo ruḷhāhaṅkāramiti vadantīti. Sūro ca vīro cāti ca, tesaṃ bhāvoti ca, ruḷho uggato ahaṅkāro ettha vuttiviseseti ca vākyaṃ.</paragraph>
<hangnum line="734" number="287"></hangnum>
<gatha1 line="735"><bold>Dame <pageBreak edition="M" number="0.0276" />nandopanandassa,</bold></gatha1>
<gatha2 line="736"><bold>Kiṃ me byāpāradassanā;</bold></gatha2>
<gatha3 line="737"><bold>Puttā me pādasambhattā,</bold></gatha3>
<gathalast line="738"><bold>Sajjā santeva tādise</bold>.</gathalast>
<paragraph line="739" number="287">Udāharati <bold>‘‘dame’’</bold>iccādinā. <bold>Nandopanandassa</bold>nāgarājassa appameyyamahānubhāvassa <bold>dame</bold>damane <bold>me</bold>mama niravadhisarantippameyyappabhāvānucaritakittinopi parassa <bold>byāpāradassanā</bold>payogapaṭipādanena <bold>kiṃ</bold>payojanaṃ, na kimpi, yato me <bold>pādasambhattā</bold>pādāvanatā <bold>tādise</bold>kammani <bold>sajjā</bold>baddhakacchā <bold>santeva</bold>vijjanteva, tatoti yojanīyaṃ.</paragraph>
<paragraph line="740" number="287"><bold>‘‘Dame’’</bold>ccādi. <bold>Nandopanandassa</bold>nāgarañño <bold>dame</bold>damakaraṇe <bold>byāpāradassanā</bold>bhuvanattaye pavattamānaānubhāvena ca sampavattitakittisamūhena ca samannāgatassa mayhaṃ tādisapayogadassanena <bold>kiṃ</bold>payojanaṃ. Yasmā <bold>me pādasambhattā</bold>mayhaṃ caraṇāvanatā <bold>tādise</bold>kicce <bold>sajjā</bold>sannaddhā <bold>puttā</bold>bahavo santi eva, tasmāti. Cetovasitāya sūravīrabhāvo iha atiditto dassito hoti. Byāpārassa dassanamiti ca, pādesu sambhattāti ca vākyaṃ.</paragraph>
<hangnum line="741" number="288"></hangnum>
<gatha1 line="742"><bold>Sileso vacanā’nekā-</bold></gatha1>
<gatha2 line="743"><bold>Bhidheyye’kapadāyutaṃ;</bold></gatha2>
<gatha3 line="744"><bold>Abhinnapadavākyādi-</bold></gatha3>
<gathalast line="745"><bold>Vasā tedhā’ya’mīrito</bold>.</gathalast>
<paragraph line="746" number="288">Silesaṃ niddisati <bold>‘‘sileso’’</bold>iccādinā. Anekaṃ bhinnamabhidheyyattho yassātya<bold>nekābhidheyyaṃ. Ekena</bold>samānena <bold>padena</bold>sarūpena <bold>āyuta</bold>manvitaṃ yaṃ <bold>vacanaṃ</bold>vuttīti anuvaditvā so silesoti vidhīyate, yena kenaci <pageBreak edition="M" number="0.0277" />rūpena upamānopameyyalakkhaṇatthānaṃ silesanato. <bold>Aya</bold>ñcevaṃlakkhaṇo sileso tedhā īrito. Kathaṃ? <bold>Abhinnapadavākyādivasā</bold>abhinnamekaṃ padaṃ syādyantatyādyantarūpaṃ yatra, tameva vākyaṃ vākyalakkhaṇopetattā. Taṃ ādi yesaṃ, tesaṃ vasāti attho.</paragraph>
<paragraph line="747" number="288">Idāni silesālaṅkāraṃ dasseti <bold>‘‘sileso’’</bold>ccādinā. Anekābhidheyyaṃ <bold>ekapadāyutaṃ</bold>ubhayattha sādhāraṇattā tulyena saddarūpena yuttaṃ yaṃ vacanaṃ atthi, so sileso nāma. So pana yena kenaci sādhammarūpena upamānopameyyabhūtānamatthānaṃ siliṭṭhattā aññamaññaṃ phusitvā ṭhitattā <bold>sileso</bold>nāma. <bold>Ayaṃ</bold>vuttalakkhaṇo sileso <bold>abhinnapadavākyādivasā</bold>akatavikārānaṃ syādyantatyādyantapadasamannāgatānaṃ vākyalakkhaṇopetavākyānaṃ pabhedena tedhā īritoti. Anekamabhidheyyaṃ yasseti ca, ekañca taṃ padañceti ca, tena āyutanti ca, abhinnāni padāni yasminti ca, tañca taṃ vākyañcāti ca, taṃ ādi yesaṃ abhinnapadavākyānanti ca, tesaṃ vaso bhedoti ca vākyaṃ.</paragraph>
<hangnum line="748" number="289"></hangnum>
<gatha1 line="749"><bold>Andhantamaharo hārī, samāruḷho mahodayaṃ;</bold></gatha1>
<gathalast line="750"><bold>Rājate raṃsimālī’yaṃ, bhagavā bodhayaṃ jane</bold>.</gathalast>
<centered line="751">Abhinnapadavākyasileso.</centered>
<paragraph line="752" number="289">Udāharati <bold>‘‘andhantami’’</bold>ccādi. <bold>Ayaṃ bhagavā</bold>sūriyo mahāmuni ca. Tattha sūriyo tāva <bold>andhantamaharo</bold>pakatiyandhakāropahārī, mahāmuni tu andhakāramohatamāpahārī. <bold>Hārī</bold>manuñño sūriyo mahāmuni ca, sūriyo <pageBreak edition="M" number="0.0278" /><bold>mahodayaṃ</bold>mahantaṃ udayaṃ pabbataṃ samāruḷho, mahāmuni tu <bold>mahodayaṃ</bold>mahantamabbhudayaṃ sammāsambodhisamadhigamarūpaṃ <bold>samāruḷho</bold>patto. Raṃsīnaṃ mālā, sā assa atthīti <bold>raṃsimālī,</bold>sūriyo mahāmuni ca. Jane <bold>bodhayaṃ</bold>niddāpagamanena kilesaniddāpagamanena vā pabodhayanto <bold>rājate</bold>dibbatīti. <bold>Abhinnapadavākyasileso</bold>bhaṅgena vinā yathāvaṭṭhānamubhayattha padayojanato.</paragraph>
<paragraph line="753" number="289">Idāni udāharati <bold>‘‘andha’’</bold>miccādinā. <bold>Mahodayaṃ</bold>mahantaṃ udayaṃ pabbataṃ, sabbaññupadavisaṅkhātamahābhivuddhiṃ vā <bold>samāruḷho</bold>āruḷho, sampatto vā, <bold>andhantamaharo</bold>cakkavāḷagabbhe patthaṭapakatighanandhakārassa, ñāṇalocanassa andhakaraṇato andhakāroti vuttamohassa vā viddhaṃsako, <bold>hārī</bold>teneva manuñño <bold>raṃsimālī</bold>attano raṃsimālāya samannāgato <bold>jane</bold>pakatiniddāya kilesaniddāya vā samannāgate satte <bold>bodhayaṃ</bold>bodhayanto <bold>ayaṃ bhagavā</bold>divākaro, chahi bhagadhammehi samannāgato buddho vā <bold>rājate</bold>dibbatīti. Dvīsu pakkhesu padānaṃ samānabhāvena ṭhitattā ayaṃ <bold>abhinnapadavākyasileso</bold>. Andho ca so tamo ceti ca, taṃ haratīti ca, mahanto ca so udayo pabbato cāti ca, mahanto ca so udayo abbhudayo abhivuddhi cāti ca, raṃsīnaṃ mālāti ca, sā assa atthīti ca, bhago sirī assa sūriyassa atthīti ca, bhago sirīkāmapayatanādippakāro assa satthuno atthīti ca viggaho. Abhinnapadavākyasaṅkhāto sileso. Aparopi attho ettha silissatīti <bold>sileso</bold>. ‘‘Bhinnapadavākyasileso’’tiādikampi iminā nayena ñātabbaṃ.</paragraph>
<hangnum line="754" number="290"></hangnum>
<gatha1 line="755"><bold>Sāradāmalakābhāso, samānītaparikkhayo;</bold></gatha1>
<gathalast line="756"><bold>Kumudākarasambodho, pīṇeti janataṃ sudhī</bold>.</gathalast>
<centered line="757">Bhinnapadavākyasileso.</centered>
<paragraph line="758" number="290"><bold></bold><bold></bold><bold></bold><pageBreak edition="M" number="0.0279" /><bold></bold><bold></bold><bold></bold><bold></bold><bold></bold><bold></bold><bold></bold><bold></bold><note>raṃsiyo sambodhi vikāsa’ssa (ka.)</note>so, cando. Kuyā pathaviyā mudaṃ pītiṃ karotīti <bold>kumudākaro, sambodho</bold>catusaccāvabodho yassa so, sammāsambuddho, <bold>janataṃ</bold>janasamūhaṃ pīṇetīti. Ayaṃ <bold>bhinnapadavākyasileso</bold>vuttena vidhinā padānaṃ bhinnattā.</paragraph>
<paragraph line="759" number="290"><bold>‘‘Sāra’’</bold>iccādi. <bold>Sārado</bold>saradakāle sambhūto, veneyyānaṃ nibbānasāradāyako vā, <bold>amalakābhāso</bold>nimmalasobho, nimmalaketumālāsamannāgatattā tādisamatthakasobho vā, atha vā <bold>sāradāmalakābhāso</bold>saradakāle sañjātanimmalasobho, veneyyānaṃ nibbānasāradāyakanimmalasobho vā, atha vā <bold>sāradaāmalakaābhāso</bold>nibbānasāradāyakahatthāmalakasadisañeyyāvabodho. <bold>Samānītaparikkhayo</bold>kaṇhapakkhe suṭṭhu kamena ānīto parikkhayo paripuṇṇo vā cando, samasaṅkhatasantiṃ ānītakilesaparihānisaṅkhātaparikkhayo vā. <bold>Kumudākarasambodho</bold>kumudavikāsanena samannāgato, kusaṅkhātapathavīnissitānaṃ janānaṃ pītijananacatusaccāvabodhena samannāgato vā. <bold>Sudhī</bold>sudhāsaṅkhātaamatavantatāya <pageBreak edition="M" number="0.0280" />tannāmako cando, sundarapaññavantatāya tannāmako sammāsambuddho vā. <bold>Janataṃ</bold>janasamūhaṃ pīṇetīti. Ubhayapakkhesu padaṃ bhinditvā atthassa yojanato ayaṃ <bold>bhinnapadavākyasileso</bold>. Sarade bhavo sārado, cando. Sāraṃ dadātīti sārado, bhagavā. ‘‘Sārado’’ti idaṃ ‘‘ābhāso’’ti padassa visesanaṃ hoti. Amalakonimmalo ābhāso assa candassāti ca, kamhi matthake ābhāsoti ca, amalo kābhāso assa satthunoti ca, sārado amalako ābhāso yassa candassa bhagavato vāti ca, sārado āmalakassa viya ābhāso ñeyyāvabodho assa bhagavatoti ca, saṃ sammā ānīto parikkhayo kalāhāni aneneti ca, samaṃ vūpasamaṃ ānīto parikkhayo hāni kilesasattuto yeneti ca, kumudānaṃ ākaroti ca, tesaṃ sambodho vikāso yasseti ca, mudaṃ pītiṃ karotīti mudākaro. Kuyā pathaviyā mudākaroti ca, so sambodho catusaccāvabodho yasseti ca, sudhā amataṃ assa candassa atthīti ca, su sobhanā dhī buddhi assa sambuddhassāti ca viggaho.</paragraph>
<hangnum line="760" number="291"></hangnum>
<gatha1 line="761"><bold>Samāhitattavinayo, ahīnamadamaddano;</bold></gatha1>
<gathalast line="762"><bold>Sugato visadaṃ pātu, pāṇinaṃ so vināyako</bold>.</gathalast>
<centered line="763">Bhinnābhinnapadavākyasileso.</centered>
<paragraph line="764" number="291"><bold></bold><bold></bold><bold></bold><bold></bold><bold></bold><bold></bold><bold></bold><pageBreak edition="M" number="0.0281" /><bold></bold><bold></bold><bold></bold><bold></bold><bold></bold><bold></bold><bold></bold><bold></bold><bold></bold><note>pana (ka.)</note>ubhayamissattā.</paragraph>
<paragraph line="765" number="291"><bold>‘‘Samāhite’’</bold>ccādi. <bold>Samāhitattavinayo</bold>sammā āhitāya ṭhapitāya sarīrassa savisaye gatiyā samannāgato, sammā āhitena ṭhapitena cittadamanena samannāgato vā, <bold>ahīnamadamaddano</bold>nāgarājūnaṃ madamaddano, ahīnānaṃ uttamānaṃ bakabrahmādīnampi madamaddano vā, <bold>sugato</bold>pakkhavātavegena samuddajalaṃ dvidhā katvā tasmiṃ jale anekībhūteyeva nāgabhavanaṃ gantvā nāge gahetvā gamane samatthattā sundaragamano, samantabhaddakaanekappakāragamano vā, <bold>vināyako</bold>pakkhīnaṃ nāyako <bold>so</bold>garuḷarājā <bold>visadaṃ</bold>ghoravisattā visadāyakaṃ <bold>pāṇinaṃ</bold>nāgalokaṃ <bold>pātu</bold>ahiṃsanavasena pāletu. No ce, <bold>vināyako</bold>veneyye vinento <bold>so</bold>sammāsambuddho <bold>pāṇinaṃ</bold>sakalasattalokaṃ <bold>visadaṃ</bold>visāradaṃ katvā <bold>pātu</bold>ahitāpanayanahitopanayanena rakkhatūti. Ubhayapakkhesu ‘‘ahīnamadamaddano’’iccādikehi bhinnehi ca ‘‘samāhitattavinayo’’iccādikehi abhinnehi ca padehi samannāgatattā ayaṃ <bold>bhinnābhinnapadavākyasileso</bold>. Attassa vinayoti ca, samāhito attavinayo yassa garuḷassa tathāgatassa vāti ca, ahīnaṃ inā nāyakāti ca, ahīnānaṃ nāgarājūnaṃ madoti ca, hīnehi aññe ahīnā uttamā, tesaṃ madoti <pageBreak edition="M" number="0.0212" />ca, taṃ maddatīti ca, vīnaṃ pakkhīnaṃ nāyakoti ca, veneyyajane vinetīti ca vākyaṃ. Dutiyapakkhe ‘‘visada’’nti kriyāvisesanaṃ.</paragraph>
<hangnum line="766" number="292"></hangnum>
<gatha1 line="767"><bold>Viruddhāviruddhābhinna-kammā niyamavā paro;</bold></gatha1>
<gathalast line="768"><bold>Niyamakkhepavacano, avirodhi virodhya’pi</bold>.</gathalast>
<hangnum line="769" number="293"></hangnum>
<gatha1 line="770"><bold>Ocityasamposakādi, sileso <alternatives line="377"><alternative lang="vri">padajādi’ti</alternative><alternative lang="ka.">padajātipi</alternative></alternatives></bold>;</gatha1>
<gathalast line="771"><bold>Esaṃ nidassanesveva, rūpa’māvibhavissati</bold>.</gathalast>
<paragraph line="772" number="292-3">Silesabhedamaññathāpi dassetumāha <bold>‘‘viruddha’’</bold>iccādi. Viruddhāni cāviruddhāni ca aññamabhinnañca, tāniyeva <bold>kammāni</bold>kriyāni yesaṃ, te tayo silesā. Niyamo’vadhāraṇamasmiṃ atthīti <bold>niyamavā, paro</bold>añño silesopi. Niyamassa <bold>akkhepo</bold>nisedhanaṃ yassa, taṃ <bold>vacana</bold>mabhidhānaṃ yassa, tādisopi. Nāssa virodho atthītya<bold>virodhi,</bold>sopi. Virodho asaṅgati ettha vijjatīti <bold>virodhi,</bold>sopi. Ocityaṃ samposetīti ocityasamposako, so ādi yassa alaṅkārantaragocarassa silesassa, so padato jātādisilesopi. <bold>Iti</bold>te parepi silesabhedā santi. <bold>Esaṃ</bold>yathāvuttānaṃ <bold>nidassanesu</bold>payogesveva <bold>rūpaṃ</bold>sabhāvo lakkhaṇaṃ āvibhavissatīti.</paragraph>
<paragraph line="773" number="292-3">Avuttasilesavisese dassetuṃ uddisati <bold>‘‘viruddhā’’</bold>iccādi. <bold>Viruddhāviruddhābhinnakammā api</bold>ubhayatthassa viruddhena ca aviruddhena ca abhinnena ca kammena samanvitā tayo silesā ca, <bold>paro</bold>añño <bold>niyamavāpi</bold>avadhāraṇena yuttasileso ca, <bold>niyamakkhepavacanopi</bold>avadhāraṇassa paṭisedhapakāsakābhidhānasileso ca, <bold>avirodhipi</bold>ubhayapakkhāvirodhisileso ca, <bold>virodhiapi</bold>ubhayatthassa <pageBreak edition="M" number="0.0213" />virodhisileso ca, <bold>padajādi</bold>padena jāto vākyena jāto ocityasamposakādisilesopīti <bold>esaṃ</bold>silesānaṃ <bold>nidassanesveva</bold>nidassanasaṅkhataudāharaṇesveva <bold>rūpaṃ</bold>sarūpaṃ tesaṃ lakkhaṇaṃ vā āvibhavissati, nidassiyamānaudāharaṇeneva lakkhaṇassa gammamānattā visuṃ na kathessāmīti adhippāyo. Viruddhāni ca aviruddhāni ca abhinnañceti ca, tameva kammaṃ kriyā yesaṃ silesānamiti ca, niyamo avadhāraṇaṃ asmiṃ atthīti ca, niyamassa akkhepo paṭisedho assa atthīti ca, taṃ vacanaṃ abhidhānaṃ yassa silesassāti ca, nāssa virodho atthīti ca, ocityaṃ samposetīti ca, so ādi yassa upamāsilesādinoti ca, padato jātoti ca, so ādi yassa vākyassāti ca viggaho.</paragraph>
<subhead line="774">Viruddhakammasilesa</subhead>
<hangnum line="775" number="294"></hangnum>
<gatha1 line="776"><bold>Savase vattayaṃ lokaṃ, akhilaṃ <alternatives line="385"><alternative lang="vri">kallaviggaho</alternative><alternative lang="sī.">kalaviggaho</alternative></alternatives></bold>;</gatha1>
<gathalast line="777"><bold>Parābhavati mārāri, dhammarājā vijambhate</bold>.</gathalast>
<paragraph line="778" number="294">Tato kamena tedassīyanti <bold>‘‘savase’’</bold>iccādi. Akhilaṃ lokaṃ savase vattayaṃ mārāri dhammarājā ca, <bold>kallo</bold>manuñño <bold>viggaho</bold>kalaho yassa mārārino, <bold>viggaho</bold>sarīrasampadā yassa dhammarājassa, tesu mārāri <bold>parābhavati</bold>parābhavamapeti bodhiyaṃ paṭiladdhaparājayavasena, <bold>dhammarājā</bold>samantabhaddo tu <bold>vijambhate</bold>lokattayabyāpisamullapitavijayaddhanipavattivasena samaṃ bhavatīti ayaṃ viruddhakammasileso parābhavavijambhanānamaññoññavirodhato.</paragraph>
<paragraph line="779" number="294">Idāni uddesakkamena udāharati <bold>‘‘savase’’</bold>iccādi. Akhilaṃ lokaṃ <bold>savase vattayaṃ</bold>anatthe yuñjanato attano vase vattayanto, no ce, sakalalokaṃ hite <pageBreak edition="M" number="0.0214" />yuñjanato attano vase vattayanto <bold>kallaviggaho</bold>manuññakalaho, no ce, manuññasarīrasampattiyutto mārāri <bold>parābhavati</bold>bodhimūle laddhaparājayavasena parābhavaṃ pāpuṇāti, <bold>dhammarājā</bold>tathāgato pana <bold>vijambhate</bold>lokattaye patthaṭajayaghosavasena vijambhatīti. Parābhavanavijambhanakriyānaṃ aññamaññaviruddhattā ayaṃ viruddhakammasileso nāma. Sassa attano vaso issariyamiti ca, kallo manuñño viggaho vivādo deho vā yasseti ca vākyaṃ.</paragraph>
<subhead line="780">Aviruddhakammasilesa</subhead>
<hangnum line="781" number="295"></hangnum>
<gatha1 line="782"><bold>Sabhāvamadhuraṃ puñña-visesodayasambhavaṃ;</bold></gatha1>
<gathalast line="783"><bold>Suṇanti vācaṃ munino, janā passanti cā’mataṃ</bold>.</gathalast>
<paragraph line="784" number="295"><bold>‘‘Sabhāve’’</bold>ccādi. Sabhāveneva <bold>madhurā</bold>piyā vācā, madhuraṃ amataṃ, puññavisesassa <bold>udayo</bold>abhivaḍḍhi, tena sambhavo, yassa vā taṃ, <bold>munino vācaṃ</bold>saddhammasaṅkhātaṃ janā suṇanti, tassayaṃ amatañca passantīti ayamaviruddhakammasileso savanadassanānaṃ aviruddhattāti.</paragraph>
<paragraph line="785" number="295"><bold>‘‘Sabhāva’’</bold>miccādi. <bold>Sabhāvamadhuraṃ</bold>‘‘vācāmadhuraṃ karissāmī’’ti kattabbapayogaṃ vināpi madhurattā pakatimadhuraṃ, no ce, kenaci paccayena anuppannattā saṅkharavisesaṃ vināpi pakatipaṇītaṃ, <bold>puññavisesodayasambhavaṃ</bold>puññavisesadesakassa munino kassaci kusalavisesassa abhivuddhiyā sambhūtaṃ, no ce, veneyyajanānaṃ nibbānādhippāyena katakusalavisesassa abhivuddhiyā ārammaṇattena paṭiladdhaṃ <bold>munino vācaṃ</bold>saddhammasaṅkhātaṃ suṇanti, <bold>amataṃ</bold>nibbānañca <bold>janā</bold>veneyyajanā passantīti. Savanadassanakriyānaṃ aññamaññāviruddhattā ayaṃ aviruddhakammasileso. Sassa attano bhāvoti <pageBreak edition="M" number="0.0285" />ca, tena madhurā, madhuramiti ca, puññameva visesoti ca, tassodayoti ca, tena sambhavo yasseti ca viggaho.</paragraph>
<subhead line="786">Abhinnakammasilesa</subhead>
<hangnum line="787" number="296"></hangnum>
<gatha1 line="788"><bold>Andhakārāpahārāya,</bold></gatha1>
<gatha2 line="789"><bold>Sabhāvamadhurāya ca;</bold></gatha2>
<gatha3 line="790"><bold></bold><note>dhinoti (sī. abhinavaṭīkā ca)</note><bold>jantūnaṃ,</bold></gatha3>
<gathalast line="791"><bold>Jino vācāya bhāya ca</bold>.</gathalast>
<paragraph line="792" number="296"><bold>‘‘Andhakāre’’</bold>ccādi. Andhakāraṃ mohasaṅkhātaṃ pakatiandhakāraṃ vā apaharatīti <bold>andhakārāpahārā,</bold>vācā, bhā ca. Tāya sabhāvabhāsāya, sobhāya ca jino jantūnaṃ <bold>mano</bold>cittaṃ pīṇetīti ayamabhinnakammasileso pīṇanalakkhaṇāyekāya kriyāya vācāya bhāya ca sampannoti.</paragraph>
<paragraph line="793" number="296"><bold>‘‘Andhakārā’’</bold>iccādi. <bold>Andhakārāpahārāya</bold>mohandhakāraṃ pakatiandhakāraṃ vā apaharaṇāya <bold>sabhāvamadhurāya</bold>ca sabhāvato kaṇṇasukhāya, sabhāvato nettābhirāmāya <bold>vācāya bhāya</bold>sarīrakantiyā ca jino jantūnaṃ <bold>mano</bold>cittaṃ <bold>dhinoti</bold>pīṇetīti. Pīṇayanasabhāvāya ekāya kriyāya saddhiṃ karaṇabhūtānaṃ dvinnaṃ vācābhānaṃ yojitattā ayaṃ abhinnakammasileso. Andhakāra’mapaharatīti ca, sabhāvena madhurāti ca vākyaṃ.</paragraph>
<subhead line="794">Niyamavantasilesa</subhead>
<hangnum line="795" number="297"></hangnum>
<gatha1 line="796"><bold>Kesakkhīnaṃva kaṇhattaṃ, samūnaṃyeva vaṅkatā;</bold></gatha1>
<gathalast line="797"><bold>Pāṇipādādharānaṃva, munindassā’tirattatā</bold>.</gathalast>
<paragraph line="798" number="297"><bold>‘‘Kesi’’</bold>ccādi. <pageBreak edition="M" number="0.0216" />Kaṇhattaṃ kesakkhīnaṃyeva, na manasi, kaṇhattaguṇo pāpattañca siliṭṭhaṃ. Vaṅkatā bhamūnaṃyeva, na ajjhāsaye, vaṅkatānatattaṃ saṭhattañca siliṭṭhaṃ. Atirattatā pāṇipādādharānaṃyeva, na citte, atirattatāguṇo rāgo ca silissate. ‘‘Munindassā’’ti ‘‘kaṇhatta’’ntiādīsu sabbattha sambandhanīyaṃ. Niyamavā sileso kesakkhīnaṃvāti avadhāraṇappayogāti.</paragraph>
<paragraph line="799" number="297"><bold>‘‘Kesakkhīna’’</bold>miccādi. Munindassa kaṇhattaṃ kesakkhīnaṃ eva hoti, kaṇhattasaṅkhatamakusalaṃ na citte. Vaṅkatā bhamūnaṃyeva, najjhāsaye. Atirattatā pāṇipādādharānaṃ eva, na kesuci vatthūsūti. ‘‘Kesakkhīnaṃvā’’tiādīsu niyamasaṅkhātaavadhāraṇapadassa vijjamānattā kaṇhabhāvena saddhiṃ pāpattassa ca, vaṅkaguṇena saddhiṃ sāṭheyyassa ca, rattaguṇena saddhiṃ rāgassa ca siliṭṭhattā ayaṃ niyamavantasileso nāma. Kesāni ca akkhīni ceti ca, kaṇhassa bhāvoti ca, vaṅkassa bhāvoti ca, pāṇayo ca pādāni ca adharāni cāti ca, atirattassa bhāvoti ca viggaho.</paragraph>
<subhead line="800">Niyamakkhepasilesa</subhead>
<hangnum line="801" number="298"></hangnum>
<gatha1 line="802"><bold>Pāṇipādādharesveva, sārāgo tava dissati;</bold></gatha1>
<gathalast line="803"><bold>Dissate so’ya’matha vā, nātha sādhuguṇesvapi</bold>.</gathalast>
<paragraph line="804" number="298"><bold>‘‘Pāṇi’’</bold>ccādi. Nātha tava pāṇipādādharesveva <bold>sārāgo</bold>sobhano rattavaṇṇo dissati, na citte, sārāgo rattavaṇṇo chandarāgo cāti siliṭṭhaṃ. Ayaṃ niyamo akkhipyate. <bold>Atha vā</bold>kathaṃ niyamyate, yato <bold>so ayaṃ</bold>sārāgo sādhūnaṃ guṇesveva virāgalakkhaṇo dissate iti. Tasmā kathamavadhārīyatīti niyamakkhepavacano silesoyaṃ.</paragraph>
<paragraph line="805" number="298"><bold>‘‘Pāṇi’’</bold>ccādi. <pageBreak edition="M" number="0.0217" />He <bold>nātha</bold>tava <bold>sārāgo</bold>sobhano rattavaṇṇo pāṇipādādharesveva dissati, citte lobho pana na dissati. Atha vā <bold>so ayaṃ</bold>sārāgo kattukamyatākusalacchandabhūto <bold>sādhuguṇesvapi</bold>sajjanānaṃ sīlādiguṇesupi dissati. ‘‘Evā’’ti dassitaniyamassa paṭisedhakena <bold>‘‘atha vā’’</bold>ti vacanena samannāgatattā rattavaṇṇasaṅkhātarāgena lobhassa siliṭṭhattā ca ayaṃ niyamakkhepavacanasileso. Saṃ sobhano rāgoti viggaho.</paragraph>
<subhead line="806">Avirodhisilesa</subhead>
<hangnum line="807" number="299"></hangnum>
<gatha1 line="808"><bold>Salakkhaṇo’tisubhago,</bold></gatha1>
<gatha2 line="809"><bold>Tejassī niyatodayo;</bold></gatha2>
<gatha3 line="810"><bold>Lokeso jitasaṃkleso,</bold></gatha3>
<gathalast line="811"><bold>Vibhāti samaṇissaro</bold>.</gathalast>
<paragraph line="812" number="299"><bold>‘‘Salakkhaṇo’’</bold>iccādi. Saha lakkhaṇena sasarūpena dvattiṃ savarapurisalakkhaṇena vā vattamāno <bold>salakkhaṇo,</bold>cando munindo ca, atisubhago so ca, <bold>tejassī</bold>sūriyo pabhāvisesayutto ca, niyato patidinamudayo pabhālakkhaṇo yassa so <bold>niyatodayo,</bold>sūriyo, niyato thiro udayo sammāsambuddho sambodhirūpo yassa so <bold>niyatodayo,</bold>munindo, <bold>lokeso</bold> brahmā munindo ca, jito saṃkleso jhānarativasena kāyacittābādho yena so, brahmā, jito saṃkleso dasavidho aggamaggaññāṇalābhā yena so. So maṇīnaṃ issaro <alternatives line="408"><alternative lang="vri">upamaṇi</alternative><alternative lang="?">uttamamaṇi</alternative></alternatives> , samaṇānaṃ issaro munindo vibhātīti yojjaṃ. Ayamavirodhisileso lakkhaṇasubhagādīnamubhayatthāpi abyavahitattā.</paragraph>
<paragraph line="813" number="299"><bold>‘‘Salakkhaṇo’’</bold>iccādi. <pageBreak edition="M" number="0.0219" /><bold>Salakkhaṇo</bold>lakkhaṇena sahito, <bold>atisubhago</bold>atisundarāya lakkhiyā samannāgato, no ce, dvattiṃsamahāpurisalakkhaṇehi sahito ativiya sobhādīhi yutto, <bold>tejassī</bold>andhakāravidhamanasaṅkhatamahānubhāvena yutto, <bold>niyatodayo</bold>patidinaṃ pubbaṇhakāle niyamitagaganuggamano, no ce, nirantarapavattabuddhatejasā yutto thirasabbaññupadavisaṅkhātābhivuḍḍhiyā samannāgato, <bold>lokeso</bold>brahmabhūto, <bold>jitasaṃkleso</bold>jhānapītiyā vijitakāyacittadaratho, no ce, tilokassa issarabhūto catutthamaggaññāṇena hatadasavidhasaṃkileso, <bold>samaṇissaro</bold>so uttamo maṇi <bold>vibhāti</bold>sobhati, no ce, samaṇānaṃ issaro <bold>vibhāti</bold>dibbatīti. ‘‘Salakkhaṇo subhago’’iccādikānaṃ dvinnaṃ padānaṃ aviruddhattā ca, paṭhamapāde candena dutiye sūriyena tatiye brahmunā catutthe maṇinā ca sabbaññupadatthassa siliṭṭhattā ca ayaṃ avirodhisileso nāma. Saha lakkhaṇena vattamānoti ca, atisobhano bhago sirī vā sirīkāmapayatanādiko vā assāti ca, tejo assa atthīti ca, niyato udayo asseti ca, lokassa iso issaroti ca, jito saṃkleso yeneti ca, maṇīnaṃ samaṇānaṃ vā issaroti ca vākyaṃ.</paragraph>
<subhead line="814">Virodhisilesa</subhead>
<hangnum line="815" number="300"></hangnum>
<gatha1 line="816"><bold>Asamopi samo loke,</bold></gatha1>
<gatha2 line="817"><bold>Lokesopi naruttamo;</bold></gatha2>
<gatha3 line="818"><bold>Sadayopya’dayo pāpe,</bold></gatha3>
<gathalast line="819"><bold>Cittā’yaṃ munino gati</bold>.</gathalast>
<paragraph line="820" number="300"><bold>‘‘Asamopi’’</bold>ccādi. Natthi samo rājaguṇādīhi assāti <bold>asamo,</bold>koci rājādi, ‘‘asamo’’ti lokekasikhāmaṇibhāvena <pageBreak edition="M" number="0.0219" />muni. Tattha yadā asamo rājādi, tadā loke samoti viruddhaṃ asamattā tassa. <bold>Api</bold>saddo virodhaṃ joteti. Pakkhantare tvaviruddhaṃ, loke devadattādīnaṃ virodhisattānaṃ rāhulādīnaṃ avirodhisattānañca samattā, tatoyevāyaṃ virodhābhāsānañcasā virodhoyeva. <bold>Lokeso</bold>brahmā muni ca. Tattha ‘‘brahmā naruttamo’’ti viruddhaṃ dibbayonittā tassa. Pakkhantare tvabyāghāto uttamanarattā tassa. Dayo dānaṃ, saha dayenāti <bold>sadayo,</bold>koci puriso. Saha dayāya vattatīti <bold>sadayo,</bold>muni. Tattha puriso dāyako pāpe jane kathamadayoti virujjhati. Muni pāpe rāgādike adayoti virujjhati. Tasmā munino <bold>ayaṃ</bold>yathāvuttā <bold>gati</bold>pavatti <bold>cittā</bold>abbhutāti ayaṃ vuttanayena virodhisileso udāhaṭo.</paragraph>
<paragraph line="821" number="300"><bold>‘‘Asamo’’</bold>iccādi. <bold>Asamopi</bold>atulyopi koci rājādiko loke <bold>samo</bold>tulyo, no ce, sadisapuggalarahito eva rāhulabhadradevadattādisabbaloke anunayapaṭighābhāvena samo hoti. <bold>Lokesopi</bold>brahmabhūtopi <bold>naruttamo</bold>naravaro hoti, no ce, sakalalokādhipati hutvā eva naruttamo. <bold>Sadayopi</bold>yācakesu dayasaṅkhātena dānena yuttopi <bold>pāpe</bold>pāpiṭṭhe <bold>adayo</bold>dānarahito, no ce, dayāsahito eva akusale niddayo. Munino ayaṃ <bold>gati</bold>pavatti <bold>cittā</bold>vicittāti rājādino asamasamatā ca, brahmā hutvā uttamanarabhāvo ca, dānasahitassa kassaci purisassa dānarahitabhāvo ca viruddho hoti. Tasmā rājabrahmapurisehi munino siliṭṭhattā ayaṃ virodhisileso nāma. Pubbapubbapakkhe virodho aparāparapakkhehi nirākato hoti. Pubbapakkhe <bold>api</bold>saddo virodhaṃ joteti, aparapakkhe avadhāraṇanti. <pageBreak edition="M" number="0.0290" />Natthi samo yasseti ca, naro ca so uttamo ceti ca, saha dayena dayāya vā vattamānoti ca, natthi dayo dayā vā asseti ca viggaho.</paragraph>
<subhead line="822">Ocityasamposakapadasilesa</subhead>
<hangnum line="823" number="301"></hangnum>
<gatha1 line="824"><bold>Saṃsāradukkhopahatā-vanatā janatā tvayi;</bold></gatha1>
<gathalast line="825"><bold>Sukha’micchita’maccantaṃ, amatandada vindati</bold>.</gathalast>
<paragraph line="826" number="301">Udāharati <bold>‘‘saṃsāre’’</bold>ccādi. <bold>Saṃsāro</bold>abbocchinnaṃ vattamānā khandhapaṭipāṭiyeva <bold>dukkhaṃ</bold>dukkhamattādinā, tena <bold>upahatā</bold>pahaṭā janatā, amataṃ sukhaṃ amataṃ vā nibbānaṃ dadātīti <bold>amatandadā</bold>ti āmantanaṃ, tvayi <bold>avanatā</bold>paṇāmavasena <bold>icchita</bold>matimataṃ dukkhāpagamanibbattaṃ kāyikaṃ cetasikañca <bold>sukhaṃ</bold>accantaṃ <bold>vindati</bold>paṭilabhatīti. Ettha amataṃ sudhā nibbānañca, amatandado dukkhopahate sukhayatīti ucitanti ‘‘amataṃ dadātī’’ti padamadhigate vatthuni ocityaṃ samposayatīti ocityasamposako padasilesoyaṃ. <bold>Ādi</bold>saddena ‘‘sugandhisobhāsambandhī’’tyādyupamāsilesādayo saṅgahitāti.</paragraph>
<paragraph line="827" number="301"><bold>‘‘Saṃsāra’’</bold>iccādi. <bold>Saṃsāradukkhopahatā</bold>khandhadhātuāyatanānaṃ nirantarapavattisaṅkhātena dukkhena upahatā janatā, <bold>amatandada</bold>he sudhādāyaka no ce, nibbānadāyaka tathāgata tvayi <bold>avanatā</bold>paṇamanavasena onatā <bold>icchitaṃ</bold>abhimataṃ <bold>sukhaṃ</bold>kāyikacetasikasukhaṃ <bold>accantaṃ</bold>atisayena <bold>vindati</bold>sevatīti. Amatadāyakā dukkhite sukhite karontīti idaṃ ucitameveti ubhayatthassāpi vācakaṃ ‘‘amataṃ dadātī’’ti padaṃ tādisajanassa sukhadāne ocityaṃ posetīti ayaṃ ocityasamposakapadasileso. Saṃsāroyeva dukkhanti ca, tena upahatāti ca, amataṃ sudhaṃ nibbānaṃ vā dadātīti ca vākyaṃ.</paragraph>
<hangnum line="828" number="302"></hangnum>
<gatha1 line="829"><bold>Guṇayuttehi <pageBreak edition="M" number="0.0291" />vatthūhi, samaṃ katvāna kassaci;</bold></gatha1>
<gathalast line="830"><bold>Saṃkittanaṃ bhavati yaṃ, sā matā tulyayogitā</bold>.</gathalast>
<paragraph line="831" number="302">Tulyayogitaṃ yojayati <bold>‘‘guṇe’’</bold>ccādinā. <bold>Guṇo</bold>dhammo sādhu asādhu vā, tena yuttehi vatthūhi saha <bold>samaṃ katvāna</bold>vatthuto asāmyepi tathābhāvamāropya <bold>kassaci</bold>purisādino thutinindatthaṃ yaṃ <bold>kittana</bold>mākhyānaṃ, <bold>sā</bold>tulyakkhaṇā tulyayogitā matā, vattumicchitena guṇena tādisānaṃ tulyayogitāpaṭipādanato tadatthiyena tulyayogitā tathā dvidhā vattati.</paragraph>
<paragraph line="832" number="302">Idāni tulyayogitālaṅkāraṃ dasseti <bold>‘‘guṇayuttehi’’</bold>iccādinā. <bold>Guṇayuttehi</bold>sundarāsundarehi yehi kehici guṇehi yuttehi vatthūhi, <bold>samaṃ katvāna</bold>tatvato asamānesupi samānattabuddhiyā āropanaṃ katvā, <bold>kassaci</bold>purisādino thutiṃ nindaṃ vā nissāya yaṃ <bold>saṃkittanaṃ</bold>guṇāguṇakathanaṃ bhavati, sā tulyayogitāti matāti. Guṇehi yuttāti ca, tulyena guṇena saha yogoti ca, so etesaṃ raṃsimālībhagavantādīnamatthīti ca, tesaṃ bhāvo tulyaguṇasambandhoti ca viggaho. Ettha tulyaguṇayuttapadatthānaṃ tagguṇasambandhassa tulyayogitābhāvato tappaṭipādako uttiviseso tadatthiyena tulyayogitāti ñeyyā.</paragraph>
<hangnum line="833" number="303"></hangnum>
<gatha1 line="834"><bold>Sampattasammado loko,</bold></gatha1>
<gatha2 line="835"><bold>Sampattālokasampado;</bold></gatha2>
<gatha3 line="836"><bold>Ubhohi raṃsimālī ca,</bold></gatha3>
<gathalast line="837"><bold>Bhagavā ca tamonudo</bold>.</gathalast>
<paragraph line="838" number="303">Udāharati <bold>‘‘sampatte’’</bold>ccādi. Tamaṃ nudatīti <bold>tamonudo. Raṃsimālī</bold>sūriyo ca, atha vā sammāsambuddho cāti <bold>ubhohi</bold>karaṇabhūtehi hetubhūtehi vā <pageBreak edition="M" number="0.0292" /><bold>loko</bold>sattaloko, sampatto sammado pīti yena tathāvidho ca, sampatto ālokassa sampadā yena tathāvidho cāpīti. Ettha pītidānādiguṇayuttena raṃsimālinā samaṃ katvā bhagavato thutivasena kittananti lakkhaṇaṃ yojanīyaṃ.</paragraph>
<paragraph line="839" number="303">Idāni udāharati <bold>‘‘sampatti’’</bold>ccādinā. <bold>Tamonudo</bold>andhakāraṃ paharanto raṃsimālī ca bhagavā ca <bold>ubhohi</bold>karaṇabhūtehi hetubhūtehi vā, <bold>loko</bold>sattaloko <bold>sampattasammado</bold>paṭiladdhapītiko ca sampattālokasampadā ca hotīti. Ettha pītidānālokakaraṇasaṅkhātaguṇayuttena sūriyena tulyaṃ katvā bhagavato thutivasena guṇakathanaṃ hoti. Sampatto sammado pīti yeneti ca, ālokassa sampadāti ca, sampattā ālokasampadā yeneti ca, tamaṃ nudatīti ca vākyaṃ. Udāharaṇe adassitepi asādhuguṇayuttena kenaci vatthunā samaṃ katvā kassaci kātabbanindāpi evameva daṭṭhabbā.</paragraph>
<hangnum line="840" number="304"></hangnum>
<gatha1 line="841"><bold>Atthantaraṃ sādhayatā, kiñci taṃsadisaṃ phalaṃ;</bold></gatha1>
<gathalast line="842"><bold>Dassīyate asantaṃ vā, santaṃ vā taṃ nidassanaṃ</bold>.</gathalast>
<paragraph line="843" number="304">Nidassanaṃ padasseti <bold>‘‘atthantara’’</bold>miccādinā. <bold>Atthantaraṃ</bold>nidassetabbāpekkhāya aññaṃ kiñci ucitaṃ kāriyaṃ <bold>sādhayatā</bold>kenaci vatthunā hetubhūtena, tena atthantareneva <bold>sadisaṃ</bold>tulyaṃ phalaṃ kiñci <bold>asantaṃ</bold>aniṭṭhaṃ vā <bold>santaṃ</bold>iṭṭhaṃ vā <bold>dassīyate</bold>paṭipādīyate, taṃ evaṃlakkhaṇaṃ nidassanaṃ siyā.</paragraph>
<paragraph line="844" number="304"><bold></bold><bold></bold><note>ucitakicca… (ka.)</note><bold>sādhayatā</bold>sādhayantena kenaci vatthunā <bold>taṃsadisaṃ</bold><pageBreak edition="M" number="0.0293" />tena atthantarena samānaṃ <bold>asantaṃ</bold>aniṭṭhaṃ vā <bold>santaṃ</bold>iṭṭhaṃ vā kiñci phalaṃ <bold>dassīyate</bold>vatthūhi paṭipādīyate, <bold>taṃ</bold>tādisaṃ phalaṃ nidassanaṃ nāmāti. Attho ca so antaro añño cāti ca, tena atthantarena sadisamiti ca, nidassīyateti ca viggaho.</paragraph>
<subhead line="845">Asantaphalanidassana</subhead>
<hangnum line="846" number="305"></hangnum>
<gatha1 line="847"><bold>Udayā samaṇindassa, yanti pāpā parābhavaṃ;</bold></gatha1>
<gathalast line="848"><bold>Dhammarājaviruddhānaṃ, <alternatives line="423"><alternative lang="vri">sūcayantā</alternative><alternative lang="sī.">dīpayantā</alternative></alternatives></bold><bold>durantataṃ</bold>.</gathalast>
<paragraph line="849" number="305"><bold>‘‘Udayā’’</bold>iccādi. <bold>Samaṇindassa</bold>mahāmunino <bold>udayā</bold>pātubhāvena <bold>pāpā</bold>lobhādayo <bold>parābhavaṃ</bold>nidhanaṃ yanti, parābhavantīti vuttaṃ hoti. Udayapubbakena pāpaparābhavanatthantarena sadisaṃ phalaṃ nidasseti. Kiṃ karontā? <bold>Dhammarājā</bold>dhammānapeto rājā, munindo cāti siliṭṭhaṃ, tena viruddhānaṃ, duṭṭho viruddho anto avasānaṃ yassa, tassa bhāvo, taṃ sūcayantāti dhammarājavirodhahetukaṃ asantaphalametaṃ nidassanaṃ parābhavassāniṭṭhattā.</paragraph>
<paragraph line="850" number="305">Idāni udāharati <bold>‘‘udayā’’</bold>iccādinā. <bold>Samaṇindassa</bold>munindassa <bold>udayā</bold>loke pātubhāvena <bold>pāpā</bold>lobhādayo <bold>dhammarājaviruddhānaṃ</bold>rājadhammehi samannāgatarājūhi, dhammādhipatinā munindena vā viruddhānaṃ <bold>durantataṃ</bold>aniṭṭhāvasānataṃ <bold>sūcayantā</bold>pakāsento <bold>parābhavaṃ</bold>parihāniṃ <bold>yanti</bold>pāpuṇantīti. Ettha pubbaddhena udayapubbako pāpaparābhavanasaṅkhāto atthantaro dassito, aparaddhena taṃsadisavirodhahetukaṃ durantasaṅkhātaṃ asantaphalaṃ dasseti. Dhammarājavirodhahetukaṃ asantaphalametaṃ parābhavassāniṭṭhattā. Samaṇānamindoti ca, dhammena yutto rājāti vā dhammesu rājāti <pageBreak edition="M" number="0.0294" />vāti ca, tena viruddhāti ca, duṭṭho virūpo anto pariyosānaṃ yesamiti ca, tesaṃ bhāvoti ca vākyaṃ.</paragraph>
<subhead line="851">Santaphalanidassana</subhead>
<hangnum line="852" number="306"></hangnum>
<gatha1 line="853"><bold>Sironikkhittacaraṇo-</bold></gatha1>
<gatha2 line="854"><bold>Cchariyāna’mbujāna’yaṃ;</bold></gatha2>
<gatha3 line="855"><bold>Paramabbhutataṃ loke,</bold></gatha3>
<gathalast line="856"><bold>Viññāpeta’ttano jino</bold>.</gathalast>
<paragraph line="857" number="306"><bold>‘‘Siro’’</bold>ccādi. <bold>Acchariyānaṃ</bold>bhagavato caraṇāravindadvandasampaṭiggahaṇatthaṃ pathaviṃ bhinditvā samuggatānamacchariyaguṇopetānamambujānaṃ <bold>sirasi</bold>matthake nikkhittā caraṇā yena so jino. Ambujoparicaraṇanikkhepalakkhaṇenatthantarena sadisaṃ phalaṃ dasseti. Attano paramacchariyabhāvaṃ viññāpeti. Santaphalamidaṃ nidassanaṃ jinabbhutatthadīpanassa iṭṭhattāti.</paragraph>
<paragraph line="858" number="306"><bold>‘‘Siro’’</bold>iccādi. Ayaṃ jino <bold>acchariyānaṃ</bold>attano pādapaṭiggahaṇatthaṃ pathaviṃ bhinditvā uggatattā accharāpaharaṇayoggānaṃ ambujānaṃ <bold>sironikkhittacaraṇo</bold>matthake ṭhapitapādo <bold>loke</bold>sattaloke attano <bold>paramabbhutataṃ</bold>atiacchariyaguṇaṃ <bold>viññāpeti</bold>avabodhetīti. Ettha acchariyapadumānaṃ matthake caraṇanikkhepasaṅkhātena atthantarena paramabbhutataṃ viññāpetīti ayaṃ sadisasantaphalaṃ jinabbhutatthadīpanassa iṭṭhattā. Sirasi nikkhittāni caraṇāni yeneti ca, accharaṃ accharāsaṅghātaṃ arahantīti ca, paramo uttamo abbhuto guṇo asseti ca, tassa bhāvoti ca viggaho.</paragraph>
<hangnum line="859" number="307"></hangnum>
<gatha1 line="860"><bold>Vibhūtiyāmahantattaṃ, adhippāyassa vā siyā;</bold></gatha1>
<gathalast line="861"><bold>Paramukkaṃsataṃ yātaṃ, taṃ mahantatta’mīritaṃ</bold>.</gathalast>
<paragraph line="862" number="307">Mahantattamupadasseti <pageBreak edition="M" number="0.0295" /><bold>‘‘vibhūtiyā’’</bold>iccādinā. <bold>Vibhūtiyā</bold>sampattiyā <bold>adhippāyassa vā</bold>ajjhāsayassa vā <bold>paramukkaṃsataṃ</bold>paramātisayabhāvaṃ <bold>yātaṃ</bold>upagataṃ mahantattaṃ nāma <bold>īritaṃ</bold>kathitaṃ.</paragraph>
<paragraph line="863" number="307">Idāni mahantattālaṅkāraṃ dasseti <bold>‘‘vibhūti’’</bold>iccādinā. <bold>Vibhūtiyā</bold>sampattiyā vā <bold>adhippāyassa</bold>ajjhāsayassa vā <bold>paramukkaṃsataṃ</bold>atyukkaṃsabhāvaṃ <bold>yātaṃ</bold>yaṃ mahantattaṃ siyā, <bold>taṃ</bold>mahantattamiti īritanti. Mahato bhāvoti ca, paramo ukkaṃso atisayo yasseti ca, tassa bhāvoti ca vākyaṃ.</paragraph>
<subhead line="864">Vibhūtimahantatta</subhead>
<hangnum line="865" number="308"></hangnum>
<gatha1 line="866"><bold>Kirīṭaratanacchāyā-nuviddhātapavāraṇo;</bold></gatha1>
<gathalast line="867"><bold>Purā paraṃ siriṃ vindi, bodhisatto’bhinikkhamā</bold>.</gathalast>
<paragraph line="868" number="308">Udāharati <bold>‘‘kirīṭe’’</bold>ccādi. Abhinikkhamā <bold>purā</bold>pubbe <bold>bodhisatto</bold>māyādeviyā putto <bold>para</bold>mukkaṭṭhaṃ anāññasādhāraṇaṃ <bold>siriṃ</bold>vibhūtiṃ <bold>vindi</bold>paṭilabhi. Kīdiso? <bold>Kirīṭe</bold>makuṭe ratanānaṃ <bold>chāyāhi</bold>sobhāhi <bold>anuviddho</bold>churito <bold>ātapavāraṇo</bold>setacchattaṃ yassa so tādisoti vibhūtiyā mahantattaṃ vuttaṃ ‘‘ātapavāraṇo ratanacchāyānuviddho’’ti.</paragraph>
<paragraph line="869" number="308">Idāni udāharati <bold>‘‘kirīṭa’’</bold>iccādinā. <bold>Bodhisatto</bold>antimajātiyaṃ mahābodhisatto <bold>abhinikkhamā</bold>abhinikkhamanato <bold>purā</bold>pubbe <bold>kirīṭaratanacchāyānuviddhātapavāraṇo</bold>moliratanaraṃsīhi rañjitasetacchatto <bold>para</bold>mukkaṭṭhaṃ <bold>siriṃ</bold>vibhūtiṃ <bold>vindi</bold>anubhavīti. Ettha moliratanakantiyā setacchattassa oviddhabhāvakathanena vibhūtiyā mahantattaṃ hoti. Kirīṭe ratanānīti ca, tesaṃ chāyāyoti <pageBreak edition="M" number="0.0296" />ca, tāhi anuviddho churito ātapavāraṇo yasseti ca vākyaṃ.</paragraph>
<subhead line="870">Adhippāyamahantatta</subhead>
<hangnum line="871" number="309"></hangnum>
<gatha1 line="872"><bold>Satto sambodhiyaṃ bodhi-</bold></gatha1>
<gatha2 line="873"><bold>Satto sattahitāya so;</bold></gatha2>
<gatha3 line="874"><bold>Hitvā sneharasābaddha-</bold></gatha3>
<gathalast line="875"><bold>Mapi rāhulamātaraṃ</bold>.</gathalast>
<paragraph line="876" number="309"><bold>‘‘Satto’’</bold>iccādi. <bold>Snehena</bold>piyabhāvena jātena <bold>rasena</bold>rāgena ābaddhamattani <bold>rāhulamātaraṃ</bold>bimbādevimpi, kimutaññaṃ yuvatijanaṃ, <bold>hitvā</bold>anapekkhitvā anāsatto hutvā <bold>sattānaṃ hitāya</bold>lokiyalokuttarāya vaḍḍhiyā <bold>bodhisatto</bold>siddhattho <bold>sambodhiyaṃ</bold>sabbaññutaññāṇeyeva <bold>satto</bold>āsatto, tattheva laggoti adhippāyo. Mahantattamukkaṭṭhaṃ tādisavanitāratanānāsajjanalakkhaṇamālakkhīyatīti.</paragraph>
<paragraph line="877" number="309"><bold>‘‘Satto’’</bold>iccādi. So bodhisatto <bold>sneharasābaddhaṃ</bold>piyabhāvasaṅkhātarāgena ābaddhaṃ <bold>rāhulamātaraṃ api</bold>bimbādevimpi hitvā <bold>sattahitāya</bold>sattānaṃ lokiyalokuttaratthāya <bold>sambodhiyaṃ</bold>sabbaññutaññāṇeyeva <bold>satto</bold>laggoti. Tādisaitthiratanepi alaggatākathanena bodhisattassa ukkaṭṭhajjhāsayamahantattaṃ vuttaṃ hoti. Sammā bujjhati etāyāti ca, bodhiyaṃ satto laggoti ca, sattānaṃ hitamiti ca, snehena piyabhāvena jāto raso rāgoti ca, tena ābaddhāti ca viggaho.</paragraph>
<hangnum line="878" number="310"></hangnum>
<gatha1 line="879"><bold>Gopetvā vaṇṇanīyaṃ yaṃ,</bold></gatha1>
<gatha2 line="880"><bold>Kiñci dassīyate paraṃ;</bold></gatha2>
<gatha3 line="881"><bold>Asamaṃ vā samaṃ tassa,</bold></gatha3>
<gathalast line="882"><bold>Yadi sā vañcanā matā</bold>.</gathalast>
<paragraph line="883" number="310">Vañcanaṃ <pageBreak edition="M" number="0.0297" />vadati <bold>‘‘gopetvā’’</bold>iccādinā, <bold>vaṇṇanīyaṃ</bold>kiñci vatthuṃ <bold>gopetvā</bold>niraṃkatvā <bold>tassa</bold>vaṇṇanīyassa <bold>asamaṃ</bold>visamaṃ visadisaṃ <bold>para</bold>maññaṃ <bold>yaṃ kiñci</bold>vatthu yadi dassīyate kavināti anuvaditvā sā vañcanā matāti vidhīyate.</paragraph>
<paragraph line="884" number="310">Idāni vañcanālaṅkāraṃ dasseti <bold>‘‘gopetvā’’</bold>iccādinā. <bold>Vaṇṇanīyaṃ</bold>kiñci vatthuṃ gopetvā <bold>tassa</bold>vaṇṇanīyassa <bold>samaṃ</bold>sadisaṃ vā <bold>asamaṃ</bold>visadisaṃ vā <bold>paraṃ yaṃ kiñci</bold>vatthu yadi dassīyate kavinā, sā vañcanāiti matāti. Vañceti vaṇṇanīyaṃ etāya vuttiyāti vākyaṃ.</paragraph>
<subhead line="885">Asamavañcanā</subhead>
<hangnum line="886" number="311"></hangnum>
<gatha1 line="887"><bold>Purato na sahassesu,</bold></gatha1>
<gatha2 line="888"><bold>Na pañcesu ca tādino;</bold></gatha2>
<gatha3 line="889"><bold>Māro paresu tasse’saṃ,</bold></gatha3>
<gathalast line="890"><bold>Sahassaṃ dasavaḍḍhitaṃ</bold>.</gathalast>
<paragraph line="891" number="311">Udāharati <bold>‘‘purato’’</bold>iccādi. <bold>Māro</bold>kāmo <bold>tādino</bold>lobhādīsu tādisattā munino <bold>purato</bold>sammukhe sahassaṃ isavo assāti <bold>sahassesu</bold>ca na hoti. Pañca isavo assāti <bold>pañcesu</bold>ca na hotīti vaṇṇanīyo mārotra gopyate. <bold>Tassa</bold>yo tibhuvanaṃ jayī. <bold>Paresu</bold>aññasattesu sarāgesu <bold>esa</bold>misūnaṃ <bold>dasavaḍḍhitaṃ</bold>dasahi guṇitaṃ sahassaṃ, kathamaññathābhuvanattayaṃ jayeyyāti māraṃ gopetvā dasasahassopalakkhitavatthantarassa dassitattā asamavañcanāyaṃ.</paragraph>
<paragraph line="892" number="311">Idāni udāharati <bold>‘‘purato’’</bold>iccādinā. Māro <bold>tādino</bold>lābhālābhādīsu avikārino tathāgatassa <bold>purato</bold>abhimukhe <bold>sahassesu</bold>ca sahassasaropi na hoti, <bold>pañcesu</bold>pañca isu ca tādise ṭhapetvā pañca isu na hoti. <pageBreak edition="M" number="0.0299" /><bold>Paresu</bold>sugatasammukhe īdisesupi aññesu saṃkilesesu <bold>tassa</bold>tilokajetuno mārassa <bold>esaṃ</bold>sarānaṃ <bold>dasavaḍḍhitaṃ</bold>dasagaṇanāya vaḍḍhitaṃ <bold>sahassaṃ</bold>hoti dasasahassaṃ hotīti. Vaṇṇanīyaṃ māraṃ gopetvā dasasahassasaṅkhyāhi gaṇitassa aññassa sarasaṅkhātavatthuno dassitattā ayaṃ asamavañcanā nāma. Sahassaṃ isavo asseti ca, pañca isavo asseti ca, dasahi vaḍḍhitanti ca vākyaṃ.</paragraph>
<subhead line="893">Samavañcanā</subhead>
<hangnum line="894" number="312"></hangnum>
<gatha1 line="895"><bold>Vivāda’manuyuñjanto,</bold></gatha1>
<gatha2 line="896"><bold>Munindavadanindunā;</bold></gatha2>
<gatha3 line="897"><bold>Sampuṇṇo candimā nā’yaṃ;</bold></gatha3>
<gathalast line="898"><bold>Chatta’metaṃ manobhuno</bold>.</gathalast>
<paragraph line="899" number="312"><bold>‘‘Vivāda’’</bold>miccādi. <bold>Manobhuno</bold>ti kāmassa. Samavañcanāyaṃ puṇṇacandaṃ niraṃkatvā chattassa dassitattā.</paragraph>
<paragraph line="900" number="312"><bold>‘‘Vivāda’’</bold>iccādi. <bold>Munindavadanindunā</bold>sabbaññuno mukhacandena vivādaṃ anuyuñjanto sampuṇṇo <bold>ayaṃ</bold>paccakkho candimā na hoti. Kiñcarahi <bold>etaṃ</bold>candamaṇḍalaṃ <bold>manobhuno</bold>anaṅgassa ubbhūtiyaṃ <bold>chattaṃ</bold>samussitasetacchattanti. Vaṇṇanīyaṃ candamaṇḍalaṃ ṭhapetvā tato aññassa candasadisassa chattassa dassitattā ayaṃ vutti samavañcanā nāma. Munīnaṃ indoti ca, tassa vadanamiti ca, indusadiso indu, munindavadanameva indūti ca, samantato puṇṇoti ca, manasi bhūtoti ca viggaho.</paragraph>
<hangnum line="901" number="313"></hangnum>
<gatha1 line="902"><bold>Parānuvattanādīhi, nibbindeni’ha yā katā;</bold></gatha1>
<gathalast line="903"><bold>Thutira’ppakate sā’yaṃ, siyā appakatatthuti</bold>.</gathalast>
<paragraph line="904" number="313">Appakatatthutiṃ pakāseti <bold>‘‘pari’’</bold>ccādinā. <bold>Paresaṃ</bold>yesaṃ kesañci <bold>anuvattanaṃ</bold>sevā, tamādi yesaṃ tehi <bold>nibbindena</bold>virattena <bold>appakate</bold>asannihite buddhivisayeyeva <bold>iha</bold>kismiñci vatthumhi katā yā <bold>thuti</bold>saṃrādhanaṃ, sāyaṃ appakatatthuti siyā.</paragraph>
<paragraph line="905" number="313">Idāni appakatatthutiṃ dasseti <bold>‘‘parānu’’</bold>ccādinā. <bold>Parānuvattanādīhi</bold>aññassa yassa kassaci anuvattanādīhi <bold>nibbindena</bold>ubbegaṃ pattena <bold>appakate</bold>anadhigate buddhivisaye eva <bold>iha</bold>imasmiṃ kismiñci vatthumhi katā yā <bold>thuti</bold>saṃrādhanasaṅkhātā pasaṃsā atthi, sā ayaṃ appakatatthuti nāma siyāti. Paresamanuvattanamiti ca, taṃ ādi yesaṃ parapīḷādīnamiti ca, na pakatoti ca, rakāro sandhijo, appakate katā thutīti ca vākyaṃ.</paragraph>
<hangnum line="906" number="314"></hangnum>
<gatha1 line="907"><bold>Sukhaṃ jīvanti hariṇā, vanesva’parasevino;</bold></gatha1>
<gathalast line="908"><bold>Anāyāsopalābhehi, jaladabbaṅkurādibhi</bold>.</gathalast>
<paragraph line="909" number="314">Udāharati <bold>‘‘sukha’’</bold>miccādi. Jalehi <bold>dabbaṅkurehi</bold>dabbatiṇuggamehi. <bold>Ādi</bold>saddena tarupallavādīhi. Kīdisehi? <bold>Anāyāsena</bold>sevāpariklesādinā vinā <bold>upalābhehi</bold>pāpuṇitabbehi. Paramaññaṃ kiñci na sevanti sīleneti <bold>aparasevino</bold>. Paracittārādhanabyasanaparammukhā hariṇā vanesu <bold>sukhaṃ</bold>nirākulaṃ jīvantīti. Ettha rājānuvattanaklesanibbindena sannihitā migavutti pasaṃsitāti.</paragraph>
<paragraph line="910" number="314">Idāni udāharati <bold>‘‘sukha’’</bold>miccādinā. <bold>Hariṇā</bold>migā <bold>aparasevino</bold>vuttiṃ nissāya paraṃ asevamānā <bold>anāyāsopalābhehi</bold>parapariggahābhāvato parasevāparissamaṃ vinā labbhanīyehi <bold>jaladabbaṅkurādibhi</bold>udakadabbaṅkurarukkhalatāpallavādīhi <bold>vanesu</bold>icchiticchitāraññesu <bold>sukhaṃ jīvanti</bold>sukhajīvanaṃ karontīti. Ettha rājasevābyasanappattena kenaci anadhigatāpi migajīvikā pasaṃsitā hoti. Paraṃ na sevanti sīlenāti ca, abhāvo āyāsasseti ca, <pageBreak edition="M" number="0.0300" />tena upalabhitabbāti ca, dabbānaṃ aṅkurānīti ca, jalañca dabbaṅkurāni ceti ca, tāni ādi yesaṃ pallavādīnamiti ca viggaho.</paragraph>
<hangnum line="911" number="315"></hangnum>
<gatha1 line="912"><bold>Uttaraṃ uttaraṃ yattha, pubbapubbavisesanaṃ;</bold></gatha1>
<gathalast line="913"><bold>Siyā ekāvalī sā’yaṃ, dvidhā vidhinisedhato</bold>.</gathalast>
<paragraph line="914" number="315">Ekāvaliṃ kathayati <bold>‘‘uttara’’</bold>micchādinā. <bold>Yattha</bold>vuttiyaṃ <bold>uttaraṃ uttaraṃ</bold>upariṭṭhānamupariṭṭhānaṃ pubbassa pubbassa visesanaṃ vidhinisedhanavasena ekāvali nāma siyā. <bold>Ayaṃ</bold>ekāvali <bold>vidhinisedhato</bold>vidhivasena nisedhanavasena ca dvidhā.</paragraph>
<paragraph line="915" number="315">Idāni ekāvaliṃ dasseti <bold>‘‘uttara’’</bold>miccādinā. <bold>Yattha</bold>uttiyaṃ <bold>uttaraṃ uttaraṃ</bold>uparūparibhavaṃ padaṃ <bold>pubbapubbavisesanaṃ</bold>pubbapubbapadassa vidhinisedhanavasena visesanaṃ hoti, sā ekāvali nāma siyā. <bold>Ayaṃ</bold>ekāvali <bold>vidhinisedhato</bold>vidhinisedhavasena dvidhā hotīti. Uttaraṃ pubbanti ṭhānūpacārena ṭhānībhūtaṃ padameva vuccati. Pubbassa pubbassa visesanamiti ca, ekato āvaliyanti saṃvaliyanti padāni etāyāti ca, vidhividhānañca nisedho paṭisedho cāti ca vākyaṃ. Ettha ‘‘uttaraṃ uttara’’nti ca ‘‘pubbassa pubbassa’’iti ca kamena visesanavisesyaguṇena byāpanicchāyaṃ nibbacanaṃ, visesyaguṇaṃ gammamānameva.</paragraph>
<subhead line="916">Vidhiekāvali</subhead>
<hangnum line="917" number="316"></hangnum>
<gatha1 line="918"><bold>Pādā nakhālirucirā,</bold></gatha1>
<gatha2 line="919"><bold>Nakhālī raṃsibhāsurā;</bold></gatha2>
<gatha3 line="920"><bold></bold><note>…pahāreka (sī.)</note>-</gatha3>
<gathalast line="921"><bold>Rasā sobhanti satthuno</bold>.</gathalast>
<paragraph line="922" number="316">Udāharati <pageBreak edition="M" number="0.0201" /><bold>‘‘pādā’’</bold>iccādi. Sugammaṃ. Ettha pādādīnaṃ visesyānaṃ nakhālirucirattādividhānena visesanena visesitabbattā ayaṃ vidhiekāvali.</paragraph>
<paragraph line="923" number="316">Idāni udāharati <bold>‘‘pādā’’</bold>iccādinā. Satthuno pādā <bold>nakhālirucirā</bold>nakhapantīhi manuññā <bold>nakhālī</bold>nakhapantiyo <bold>raṃsibhāsurā</bold>raṃsīhi dibbamānā <bold>raṃsī</bold>kantiyo <bold>tamopahānekarasā</bold>andhakāravidhamane asahāyakiccā hutvā sobhantīti. Ettha pādādīnaṃ pubbapadānaṃ nakhālirucirattādividhāyakehi uttarauttaravisesanehi visesitattā ayaṃ vidhiekāvali nāma. Nakhānaṃ āli pāḷīti ca, nakhālīhi rucirāti ca, raṃsīhi bhāsurāti ca, tamaso apahāro apaharaṇamiti ca, so eko raso kiccaṃ etāsaṃ raṃsīnamiti ca viggaho.</paragraph>
<subhead line="924">Nisedhaekāvali</subhead>
<hangnum line="925" number="317"></hangnum>
<gatha1 line="926"><bold>Asantuṭṭho yatī neva,</bold></gatha1>
<gatha2 line="927"><bold>Santoso nā’layāhato;</bold></gatha2>
<gatha3 line="928"><bold>Nā’layo yo sajantūnaṃ,</bold></gatha3>
<gathalast line="929"><bold>Nā’nantabyasanāvaho</bold>.</gathalast>
<paragraph line="930" number="317"><bold>‘‘Asantuṭṭho’’</bold>iccādi. <bold>Asantuṭṭho</bold>catupaccayasantosavasena yo koci yati nāma neva siyā. <bold>Ālayena</bold>taṇhāya āhato ca yo, so santoso nāma na hoti. Yo <bold>jantūnaṃ</bold>sattānaṃ anantabyasanāvaho na hoti, so ālayo nāma na bhavatīti. Asantuṭṭhādīnaṃ yatittādinisedhanavasena visesanānaṃ pavattiyā nisedhaekāvali ayaṃ.</paragraph>
<paragraph line="931" number="317"><bold>‘‘Asantuṭṭho’’</bold>iccādi. <bold>Asantuṭṭho</bold>cīvarādīsu catūsu paccayesu dassitadvādasavidhasantosānaṃ aññatarena asantuṭṭho <pageBreak edition="M" number="0.0302" /><bold>yati na eva</bold>bhikkhu nāma na hoti. <bold>Ālayāhato</bold>taṇhāya pahato santoso na hoti. Yo jantūnaṃ <bold>anantabyasanāvaho na</bold>yo sattānaṃ apariyantapīḷāpāpako na hoti, so ālayo na hotīti. Asantuṭṭhādīnaṃ yatibhāvādipaṭisedhavasena visesanānaṃ pavattattā ayaṃ nisedhaekāvali nāma. Asantuṭṭhapadaṃ yatisahitasakalasattasamudāyassa sādhāraṇabhāvena ṭhitaṃ, yati na bhavatīti yatito aññesu sakalasattasaṅkhātesu avayavesu patiṭṭhāpanato ‘‘asantuṭṭho’’ti visesyo, ‘‘yati ne’’ti idaṃ visesanaṃ. Sesesupi visesanavisesyattaṃ vuttaniyāmena yathārahaṃ yojetabbaṃ. Na santussatīti ca, ālayena hatoti ca, natthi anto etesamiti ca, tāni ca tāni byasanāni ceti ca, tāni āvahatīti ca vākyaṃ.</paragraph>
<hangnum line="932" number="318"></hangnum>
<gatha1 line="933"><bold>Yahiṃ bhūsiyabhūsattaṃ, aññamaññaṃ tu vatthunaṃ;</bold></gatha1>
<gathalast line="934"><bold>Vināva sadisattaṃ taṃ, aññamaññavibhūsanaṃ</bold>.</gathalast>
<paragraph line="935" number="318">Aññamaññamāha <bold>‘‘yahi’’</bold>miccādinā. Yahiṃ sadisattaṃ vinā eva <bold>vatthunaṃ</bold>padatthānaṃ aññamaññaṃ bhūsiyabhūsattaṃ, taṃ aññamaññaṃ nāma vibhūsanamalaṅkāroti.</paragraph>
<paragraph line="936" number="318">Idāni aññamaññālaṅkāraṃ dasseti <bold>‘‘yahi’’</bold>miccādinā. <bold>Yahiṃ</bold>alaṅkāre sadisattaṃ vinā eva vatthunaṃ aññamaññaṃ tu <bold>bhūsiyabhūsattaṃ</bold>alaṅkāriyaalaṅkārattaṃ hoti, <bold>taṃ</bold>aññamaññavibhūsanaṃ hotīti. Bhūsiyañca bhūsā cāti ca, tāsaṃ bhāvoti ca, aññañca aññañceti ca viggaho. ‘‘Aññamañña’’nti ettha chaṭṭhuntaasaṅkhyamabyayaṃ, sasaṅkhye ceti ‘‘bhūsiyabhūsatta’’nti imassa visesanaṃ katvā vattabbaṃ. Alaṅkāriyamapekkhāya alaṅkāravatthu ca, tamapekkhāya alaṅkāriyavatthu ca aññamaññaṃ nāma. Tandīpakālaṅkāropi tadatthiyena tannāmako hoti.</paragraph>
<hangnum line="937" number="319"></hangnum>
<gatha1 line="938"><bold>Byāmaṃsumaṇḍalaṃ <pageBreak edition="M" number="0.0303" />tena, muninā lokabandhunā;</bold></gatha1>
<gathalast line="939"><bold>Mahantiṃ vindatī kantiṃ, sopi teneva tādisiṃ</bold>.</gathalast>
<paragraph line="940" number="319">Udāharati <bold>‘‘byāmaṃsu’’</bold>iccādinā. Subodhaṃ.</paragraph>
<paragraph line="941" number="319">Idāni udāharati <bold>‘‘byāmaṃsu’’</bold>iccādinā. <bold>Byāmaṃsumaṇḍalaṃ</bold>byāmapabhāmaṇḍalaṃ <bold>lokabandhunā tena muninā</bold>karaṇabhūtena <bold>mahantiṃ</bold>mahatiṃ pūjanīyaṃ vā <bold>kantiṃ</bold>sobhaṃ <bold>vindati</bold>sevati, <bold>sopi</bold>muni <bold>tena eva</bold>byāmaṃsumaṇḍalena tādisiṃ kantiṃ vindatīti. Aññamaññaṃ asadisānaṃ byāmaṃsumaṇḍalamunisaṅkhātānaṃ dvinnaṃ vatthūnaṃ byāmaṃsumaṇḍalaṃ paṭhamavākye alaṅkāriyaṃ hoti, munipadattho alaṅkāro hoti. Aparavākye ime dve vipallāsena alaṅkāriyaalaṅkārā honti. Aṃsūnaṃ maṇḍalamiti ca, byāmaṃ eva aṃsumaṇḍalamiti ca, loko bandhu asseti ca, sā viya dissatīti ca viggaho.</paragraph>
<hangnum line="942" number="320"></hangnum>
<gatha1 line="943"><bold>Kathanaṃ sahabhāvassa, kriyāya ca guṇassa ca;</bold></gatha1>
<gathalast line="944"><bold>Sahavuttīti viññeyyaṃ, tadudāharaṇaṃ yathā</bold>.</gathalast>
<paragraph line="945" number="320">Sahavuttiṃ vadati <bold>‘‘kathana’’</bold>miccādinā. Subodhaṃ.</paragraph>
<paragraph line="946" number="320">Idāni sahavuttiṃ dasseti <bold>‘‘kathana’’</bold>miccādinā. Kriyāya guṇassa cāti dvinnaṃ <bold>sahabhāvassa</bold>sahattassa kathanaṃ sahavuttīti viññeyyaṃ. <bold>Tadudāharaṇaṃ yathā</bold>tassa udāharaṇaṃ evaṃ vakkhamānanayena daṭṭhabbanti. Saha saddhiṃ bhavanamiti ca, sahabhāvassa vutti kathanamiti ca, tassa udāharaṇamiti ca viggaho. Sahabhāvo candarasminakhaṃsuādīnaṃ padatthānaṃ. Evaṃ santepi tesaṃ taṃsahattaṃ yassaṃ kriyāyaṃ guṇe vā bhavatīti sahattaṃ kriyāguṇānaṃ hotīti katvā ‘‘kathanaṃ sahabhāvassa kriyāya ca guṇassa cā’’ti vuttaṃ.</paragraph>
<subhead line="947">Kriyāsahavutti</subhead>
<hangnum line="948" number="321"></hangnum>
<gatha1 line="949"><bold>Jalanti <pageBreak edition="M" number="0.0304" />candaraṃsīhi, samaṃ satthu nakhaṃsavo;</bold></gatha1>
<gathalast line="950"><bold>Vijambhati ca candena, samaṃ tammukhacandimā</bold>.</gathalast>
<paragraph line="951" number="321"><bold>‘‘Jalanti’’</bold>iccādi. Samanti saha, tassa satthuno mukhacandimā. Sesaṃ subodhaṃ. Ettha jalanavijambhanānaṃ ubhayasādhāraṇānaṃ kriyānaṃ sahabhāvo vihitoti kriyāsahavutti ayanti.</paragraph>
<paragraph line="952" number="321">Idāni yathāpaṭiññātaudāharaṇaṃ dasseti <bold>‘‘jalanti’’</bold>iccādinā. <bold>Satthu</bold>satthuno <bold>nakhaṃsavo</bold>nakhakiraṇā candaraṃsīhi samaṃ jalanti, tammukhacandimā ca candena samaṃ vijambhatīti. Ettha ubhayapadatthānaṃ sādhāraṇabhūtajalanavijambhanakriyānaṃ sahabhāvassa vuttattā esā kriyāsahavutti nāma. Candassa raṃsiyoti ca, nakhānaṃ aṃsavoti ca, tassa satthuno mukhanti ca, tameva candimasadisattā candimāti ca vākyaṃ. <bold>Samaṃ</bold>iti <bold>saha</bold>pariyāyo nipāto.</paragraph>
<subhead line="953">Guṇasahavutti</subhead>
<hangnum line="954" number="322"></hangnum>
<gatha1 line="955"><bold>Jinodayena malinaṃ, saha dujjanacetasā;</bold></gatha1>
<gathalast line="956"><bold>Pāpaṃ disā suvimalā, saha sajjanacetasā</bold>.</gathalast>
<paragraph line="957" number="322"><bold>‘‘Jinodayena’’</bold>ccādi. <bold>Jinodayena</bold>karaṇabhūtena, hetubhūtena vā dujjanacetasā saha pāpaṃ <bold>malinaṃ</bold>kiliṭṭhaṃ, <bold>sajjanacetasā</bold>saha <bold>disā</bold>dasavidhāpi <bold>suvimalā</bold>accantanimmalā suvimalayasomālāvalayitattā sajjanaceto pāpāpagameneti. Ettha malinattassa ca suvimalattassa ñāyasambandhino sahabhāvo vuttoti ayaṃ guṇasahavutti.</paragraph>
<paragraph line="958" number="322"><bold>‘‘Jino’’</bold>iccādi. <bold>Jinodayena</bold>jitamārassa bhagavato pātubhāvena, karaṇabhūtena hetubhūtena vā <pageBreak edition="M" number="0.0305" /><bold>pāpaṃ</bold>lobhādidhammaṃ <bold>dujjanacetasā</bold>dujjanānaṃ cittena saha <bold>malinaṃ</bold>kiliṭṭhaṃ hoti. Imināyeva jinodayena <bold>disā</bold>dasa disāyo <bold>sajjanacetasā saha suvimalā</bold>sajjanacetasantānato pāpānaṃ apagamena kittimālāya bhuvanattaye patthaṭattā atinimmalāti ubhayapadatthānaṃ sādhāraṇabhūtamalinabhāvasuvimalabhāvasaṅkhātassa guṇassa sahabhāvassa vuttattā esā guṇasahavutti nāma. Jinassa udayoti ca, dujjanānaṃ cetoti ca, vigataṃ malaṃ etāhiti ca, su atisayena vimalāti ca, santo ca te janā ceti ca, tesaṃ cetoti ca vākyaṃ.</paragraph>
<hangnum line="959" number="323"></hangnum>
<gatha1 line="960"><bold>Virodhīnaṃ padatthānaṃ, yattha saṃsaggadassanaṃ;</bold></gatha1>
<gathalast line="961"><bold>Samukkaṃsābhidhānatthaṃ, matā sā’yaṃ virodhitā</bold>.</gathalast>
<paragraph line="962" number="323">Virodhaṃ vibhāveti <bold>‘‘virodhīna’’</bold>miccādi. <bold>Virodhīnaṃ</bold>aññamaññaviruddhānaṃ kriyādīnaṃ <bold>yattha</bold>vuttivisese <bold>saṃsaggassa</bold>sannidhino dassanaṃ, kimatthaṃ? <bold>Samukkaṃsassa</bold>atisayassa <bold>abhidhānatthaṃ</bold>kathanatthāya, sā ayaṃ <bold>virodhitā</bold>virodhīti matā.</paragraph>
<paragraph line="963" number="323">Idāni virodhālaṅkāraṃ dasseti <bold>‘‘virodhīna’’</bold>miccādinā. <bold>Yattha</bold>uttivisese <bold>samukkaṃsābhidhānatthaṃ</bold>vaṇṇanīyavatthugataadhikakathanāya <bold>virodhīnaṃ</bold>aññamaññaviruddhānaṃ <bold>padatthānaṃ</bold>kriyāguṇādīnaṃ <bold>saṃsaggadassanaṃ</bold>sanniṭṭhānadassanaṃ sambandhadassanaṃ hoti, <bold>sā ayaṃ</bold>utti virodhitāti matāti. Virodho etesaṃ guṇādīnaṃ atthīti ca, saṃsaggassa sambandhassa dassanamiti ca, samukkaṃsassa adhikassa abhidhānanti ca, virodhīnaṃ bhāvo asaṅgahitoti ca vākyaṃ. Virodhitādīpakavutti tadatthena tannāmikā hoti.</paragraph>
<hangnum line="964" number="324"></hangnum>
<gatha1 line="965"><bold>Guṇā sabhāvamadhurā, api lokekabandhuno;</bold></gatha1>
<gathalast line="966"><bold>Sevitā pāpasevīnaṃ, <alternatives line="438"><alternative lang="vri">sampadūsenti</alternative><alternative lang="ka.">sampadūsanti</alternative></alternatives></bold><bold>mānasaṃ</bold>.</gathalast>
<paragraph line="967" number="324">Udāharati <pageBreak edition="M" number="0.0306" /><bold>‘‘guṇā’’</bold>iccādi. <bold>Lokekabandhuno</bold>lokanāthassa <bold>sabhāvamadhurā</bold>sādhujanasampīṇanekacāturā api <bold>guṇā</bold>arahantatādayo <bold>sevitā</bold>pāpasevīhi tesaṃ pāpasevīnaṃ mānasaṃ <bold>sampadūsenti</bold>dosaduṭṭhāpādanavasenāvikaronti ‘‘tādiso guṇātisayo tassā’’ti. Ettha guṇānaṃ sabhāvamadhurānaṃ pītivisesuppādanayoggānaṃ sampadūsanena saha virodhoti daṭṭhabbaṃ.</paragraph>
<paragraph line="968" number="324">Udāharati <bold>‘‘guṇā’’</bold>iccādinā. <bold>Lokekabandhuno</bold>buddhassa <bold>guṇā</bold>arahattādayo <bold>sabhāvamadhurā api</bold>pakatimadhurā api <bold>sevitā</bold>pāpasevīhi sevitā samānā pāpasevīnaṃ mānasaṃ <bold>sampadūsenti</bold>atisayena kopentīti. Evaṃ hīnādhimuttikehi sahitumasakkuṇeyyo tassa guṇātisayo vattati. Nanu sabhāvamadhuro guṇo pītiṃ vinā sampadūsanaṃ na kareyya, sampadūsanampi tādisasabhāvamadhuraṃ vinā na bhaveyyāti aññoññaviruddhānamesaṃ madhuraguṇasampadūsanakriyānaṃ saṃsaggaguṇādhikadassanatthanti lakkhaṇena yojetabbaṃ. <bold>Api</bold>saddo virodhatthe vattate. Sabhāvena madhurāti ca, eko ca so bandhu cāti ca, lokassa ekabandhūti ca, pāpaṃ sevanti sīlenāti ca vākyaṃ.</paragraph>
<hangnum line="969" number="325"></hangnum>
<gatha1 line="970"><bold>Yassa kassaci dānena, yassa kassaci vatthuno;</bold></gatha1>
<gathalast line="971"><bold>Visiṭṭhassa ya’mādānaṃ, parivuttīti sā matā</bold>.</gathalast>
<paragraph line="972" number="325">Parivuttiṃ pavatteti <bold>‘‘yassa’’</bold>iccādinā. <bold>Yassa kassacī</bold>ti paṭiggāhakaṃ dasseti. Visiṭṭhassa yaṃ ādānanti sambandho. Sesaṃ subodhaṃ.</paragraph>
<paragraph line="973" number="325">Idāni parivuttiṃ dasseti <bold>‘‘yassa kassaci’’</bold>ccādinā. <bold>Yassa kassaci vatthuno</bold>khuddakavatthuno <bold>yassa kassaci</bold>paṭiggāhakassa <bold>dānena</bold>hetubhūtena <bold>visiṭṭhassa</bold>uttamavatthuno <pageBreak edition="M" number="0.0307" />yaṃ <bold>ādānaṃ</bold>gahaṇaṃ atthi, sā parivuttīti matāti. Dānaggahaṇaparivuttattā parivutti nāma.</paragraph>
<hangnum line="974" number="326"></hangnum>
<gatha1 line="975"><bold>Purā paresaṃ datvāna, manuññaṃ nayanādikaṃ;</bold></gatha1>
<gathalast line="976"><bold>Muninā samanuppattā, dāni sabbaññutāsirī</bold>.</gathalast>
<paragraph line="977" number="326">Udāharati <bold>‘‘purā’’</bold>iccādi. Subodhaṃ. Ettha nayanādidānena sabbaññutāsiriyā ādānanti parivutti ayaṃ.</paragraph>
<paragraph line="978" number="326">Idāni udāharati <bold>‘‘purā’’</bold>iccādinā. Muninā <bold>purā</bold>pubbe paresaṃ manuññaṃ nayanādikaṃ datvāna idāni <bold>sabbaññutāsirī</bold>sabbaññutāsaṅkhātā anaññasādhāraṇā sirī samanupattāti. Iha yassa dinnaṃ tato eva gahaṇe parivuttisaddassa niruḷhattā nayanādīnaṃ dānena sabbaññutāsiriyā ādānato, dānābhāve ādānābhāvato ca paṭiggāhakajane avijjamānepi sabbaññutā vijjamānattena parikappitāti parivutti hoti. Teneva daṇḍiyaṃ–</paragraph>
<gatha1 line="979">‘‘Satthappaharaṇaṃ datvā, bhujena tava rājunaṃ;</gatha1>
<gathalast line="980"><note>kābyādāsa 2.356</note>.</gathalast>
<paragraph line="981">Imasmiṃ udāharaṇe paccatthikānaṃ āyudhappahāraṃ datvā tava bāhunā tesaṃ rājūnaṃ ciraṃ rāsikato keravanimmalo yaso ābhaṭoti. Dadāti kammayuttato eva ādānaṃ dassetvā parivuttiphuṭā katā. Nayanāni ādīni yassa uttamaṅgādinoti ca, sabbaṃ jānātīti ca, tassa bhāvoti ca vākyaṃ.</paragraph>
<hangnum line="982" number="327"></hangnum>
<gatha1 line="983"><bold>Kiñci disvāna viññātā,</bold></gatha1>
<gatha2 line="984"><bold>Paṭipajjati taṃsamaṃ;</bold></gatha2>
<gatha3 line="985"><bold>Saṃsayāpagataṃ vatthuṃ,</bold></gatha3>
<gathalast line="986"><bold>Yattha so’yaṃ bhamo mato</bold>.</gathalast>
<paragraph line="987" number="327">Bhamaṃ <pageBreak edition="M" number="0.0308" />sambhāveti <bold>‘‘kiñcī’’</bold>tiādinā. <bold>Viññātā</bold>puriso <bold>kiñci disvā</bold>ujjalanādikaṃ disvāna <bold>taṃsamaṃ</bold>tassa pure dissamānassa padatthassa sadisamaññaṃ vatthuṃ <bold>saṃsayāpagataṃ</bold>asannidhiṃ katvā <bold>paṭipajjati</bold>jānāti <bold>yattha</bold>visese, sāyaṃ bhamo mato.</paragraph>
<paragraph line="988" number="327">Idāni bhamālaṅkāraṃ dasseti <bold>‘‘kiñci’’</bold>iccādinā. <bold>Yattha</bold>uttivisese <bold>viññātā</bold>avabodhakārako <bold>kiñci</bold>disāvilocanādikaṃ disvāna <bold>taṃsamaṃ</bold>vatthuṃ tena dissamānavatthunā tulyamaññaṃ vatthuṃ <bold>saṃsayāpagataṃ</bold>nissaṃsayaṃ katvā <bold>paṭipajjati</bold>jānāti, <bold>so ayaṃ</bold>alaṅkāro bhamoti matoti. Tena tassa vā samanti ca, saṃsayo apagato etasmāti ca, bhamanaṃ anavaṭṭhānaṃ vatthūnanti ca viggaho. Saṃsayāpagatanti kriyāvisesanaṃ.</paragraph>
<hangnum line="989" number="328"></hangnum>
<gatha1 line="990"><bold>Samaṃ disāsu’jjalāsu, jinapādanakhaṃsunā;</bold></gatha1>
<gathalast line="991"><bold>Passantā abhinandanti, candātapamanā janā</bold>.</gathalast>
<paragraph line="992" number="328">Udāharati <bold>‘‘sama’’</bold>miccādi. Jinassa pādesu nakhaṃsunā <bold>disāsu</bold>sabbāsu <bold>samaṃ</bold>ekato <bold>ujjalāsu</bold>sajotīsu tā ujjalā disā passantā janā, candātapoti mano yesaṃ te tathāvidhā. <bold>Abhinandanti</bold>santussantīti.</paragraph>
<paragraph line="993" number="328">Idāni udāharati <bold>‘‘sama’’</bold>miccādinā. <bold>Jinapādanakhaṃsunā</bold>karaṇabhūtena <bold>disāsu</bold>dasasu <bold>samaṃ</bold>ekakkhaṇe ujjalāsu tā ujjalā disā passantā janā <bold>candātapamanā</bold>candātapoti pavattacittā abhinandantīti. Vijjamānanakhamarīciyaṃ buddhimakatvā candātape buddhiyā pavattāpanato bhamo nāma. <bold>Sama</bold>nti asaṅkhyaṃ. Candātapoiti mano yesanti vākyaṃ.</paragraph>
<hangnum line="994" number="329"></hangnum>
<gatha1 line="995"><bold>Pavuccate <pageBreak edition="M" number="0.0309" />yaṃ nāmādi,</bold></gatha1>
<gatha2 line="996"><bold>Kavīnaṃ bhāvabodhanaṃ;</bold></gatha2>
<gatha3 line="997"><bold>Yena kenaci vaṇṇena,</bold></gatha3>
<gathalast line="998"><bold>Bhāvonāmā’ya’mīrito</bold>.</gathalast>
<paragraph line="999" number="329">Bhāvaṃ bhāveti <bold>‘‘pavuccate’’</bold>ccādinā. Kavīnaṃ <bold>bhāvo</bold>adhippāyo, taṃ bodhetīti <bold>bhāvabodhanaṃ</bold>yaṃ nāmādi. <bold>Ādi</bold>saddena visesanavākyānaṃ gahaṇaṃ. <bold>Yena kenaci</bold>nisedhanarūpena ākārena pavuccate, ayaṃ bhāvo nāma īritoti.</paragraph>
<paragraph line="1000" number="329">Idāni bhāvālaṅkāraṃ dasseti <bold>‘‘pavuccate’’</bold>iccādinā. Kavīnaṃ vattūnaṃ <bold>bhāvabodhanaṃ</bold>adhippāyapakāsakaṃ yaṃ <bold>nāmādi</bold>nāmapadavisesanapadādi yena kenaci <bold>vaṇṇena</bold>ākārena sāgarādiatthantaraṃ paṭisedhetvā vā no vā pavuccate, ayaṃ bhāvo nāmāti īritoti. Nāmaṃ ādi yassa visesanavākyadvayasseti ca, bhāvaṃ bodhetīti ca vākyaṃ. Kavīnaṃ adhippāyasaṅkhātabhāvapakāsako uttiviseso tadatthena bhāvo nāma, tassa nissayabhūtaṃ nāmādipadasantānaṃ iha nissitopacārena bhāvo nāmāti īritaṃ.</paragraph>
<hangnum line="1001" number="330"></hangnum>
<gatha1 line="1002"><bold>Nanu teye’va santā no,</bold></gatha1>
<gatha2 line="1003"><bold>Sāgarā na kulācalā;</bold></gatha2>
<gatha3 line="1004"><bold>Manampi mariyādaṃ ye,</bold></gatha3>
<gathalast line="1005"><bold>Saṃvaṭṭepi jahanti no</bold>.</gathalast>
<paragraph line="1006" number="330">Udāharati <bold>‘‘nanu’’</bold>ccādi. <bold>Manampī</bold>ti īsakampi. <bold>Mariyāda</bold>nti attano ācārasīmaṃ, <bold>saṃvaṭṭepi</bold>palayakālepi. Sesaṃ subodhaṃ. Ettha na ime pakatisamuddādayo samuddādayo honti, ye palayakāle attano velānullaṅghanasaṅkhātaṃ acalattasaṅkhātañca mariyādaṃ pariccajanti. Kiñcarahi <pageBreak edition="M" number="0.0310" />santā evete samuddādayo, ye yadi palayakālepi samāpateyyuṃ, tadāpi attano mariyādaṃ na muñcanti. Koci vipattiṃ patto niratisayaṃ dhīrattamattanovabodhetīti aññanisedhena kathitaṃ nāmaṃ kavisabhāvaṃ yathāvuttaṃ bodhetīti bhāvoyamiti.</paragraph>
<paragraph line="1007" number="330">Idāni udāharati <bold>‘‘nanu’’</bold>ccādinā. <bold>Sāgarā</bold>saṃvaṭṭakāle tīramariyādaṃ atikkamentā pakatisamuddā sāgarā na bhavanti. <bold>Kulācalā</bold>tādisakāle acalasaṅkhātamariyādamatikkamentā satta kulapabbatā kulācalā nāma na bhavanti. Kiñcarahi sāgarādayo. <bold>Ye</bold>sādhavo <bold>saṃvaṭṭepi</bold>sabbavatthuvināsakakappavināsakālepi <bold>mariyādaṃ</bold>attano ācāramariyādaṃ <bold>manampi</bold>īsakampi no jahanti. Santā eva te sāgarādayo nāma honti nanūti. Koci byasanaṃ patto attano anaññasādhāraṇaṃ dhīrattaṃ pakāsetīti iha sāgarādiatthantarapaṭisedharūpena dassitasāgarādinā vattuno akampanādhippāyaṃ avabodhetīti ayaṃ bhāvālaṅkāro nāma. <bold>Mana</bold>nti appakālavācakamasaṅkhyaṃ. <bold>Apī</bold>ti sambhāvane.</paragraph>
<hangnum line="1008" number="331"></hangnum>
<gatha1 line="1009"><bold>Aṅgaṅgībhāvā sadisa-balabhāvā ca bandhane;</bold></gatha1>
<gathalast line="1010"><bold>Saṃsaggo’laṅkatīnaṃ yo, taṃ missanti pavuccati</bold>.</gathalast>
<paragraph line="1011" number="331">Missaṃ dasseti <bold>‘‘aṅga’’</bold>iccādinā. <bold>Aṅga</bold>mupakārakaṃ, <bold>aṅgī</bold>upakāriyaṃ, tesaṃ bhāvo <bold>aṅgaṅgibhāvo</bold>sādhiyasādhanattaṃ, tato ca. Sadisaṃ samaṃ balaṃ yesaṃ te, tesaṃ bhāvo aṅgaṅgibhāvamantarena appadhānabhāvenāvaṭṭhānaṃ tato ca hetuto. <bold>Bandhane</bold>visaye, yo alaṅkatīnaṃ <bold>saṃsaggo</bold>ekattha sannidhānaṃ, taṃ missanti pavuccati.</paragraph>
<paragraph line="1012" number="331">Idāni <pageBreak edition="M" number="0.0311" />missālaṅkāraṃ dasseti <bold>‘‘aṅgaṅgī’’</bold>ccādinā. <bold>Aṅgaṅgībhāvā</bold>upakārakaupakāriyasaṅkhātapaṭipādakapaṭipādanīyasabhāvena hetubhūtena <bold>sadisabalabhāvā</bold>ca sādhiyasādhanabhāvaṃ vinā samānabalavantabhāvena ca <bold>bandhane</bold>pajjādibandhanavisaye <bold>alaṅkatīnaṃ</bold>alaṅkārānaṃ yo <bold>saṃsaggo</bold>sannidhānaṃ, taṃ missanti pavuccatīti. Aṅgaṃ sādhanaṃ assa sādhiyassa atthīti ca, aṅgañca aṅgī ceti ca, tesaṃ bhāvo sādhiyasādhanasaṅkhāto sambandhoti ca, sadisaṃ balaṃ yesamalaṅkārānamiti ca, tesaṃ bhāvo aññamaññanirapekkhatāti ca, missanaṃ missībhavanamiti ca vākyaṃ.</paragraph>
<subhead line="1013">Aṅgaṅgibhāvamissa</subhead>
<hangnum line="1014" number="332"></hangnum>
<gatha1 line="1015"><bold>Pasatthā munino pāda-nakharaṃsimahānadī;</bold></gatha1>
<gathalast line="1016"><bold>Aho gāḷhaṃ nimuggepi, sukhayatye’va te jane</bold>.</gathalast>
<paragraph line="1017" number="332">Udāharati <bold>‘‘pasatthā muni’’</bold>ccādi. Munino pādesu nakhā tesaṃ raṃsi eva mahānadīsadisattā <bold>mahānadī,</bold>sā <bold>pasatthā</bold>acchariyappattisabbhāvato <bold>gāḷha</bold>maccantaṃ nimuggepi te jane sukhayatyeva, <bold>aho</bold>acchariyaṃ yato sesanadīvidhuraṃ. ‘‘Ayaṃ attani gāḷhaṃ nimuggepi sukhayatī’’ti ettha ‘‘nimuggepī’’ti samādhino sādhiyattenaṅgitāyāvaṭṭhitassa ‘‘pādanakharaṃsimahānadī’’ti rūpakaṃ sādhanattenaṅgatāyāvaṭṭhitanti missamidamalaṅkaraṇaṃ.</paragraph>
<paragraph line="1018" number="332">Idāni udāharati <bold>‘‘pasatthā’’</bold>iccādinā. <bold>Munino pasatthā</bold>acchariyattā pasaṃsanīyā <bold>pādanakharaṃsimahānadī</bold>caraṇanakhakiraṇasaṅkhātamahāgaṅgā <bold>gāḷhaṃ</bold>atisayena nimuggepi te <bold>jane</bold>sādhusappurise <bold>sukhayati eva</bold>sukhite kato eva. <bold>Aho</bold>acchariyaṃ sesanadīnamesā pavatti viruddhāti. Ettha sādhanīyabhāvena aṅgino ‘‘nimugge’’ti samādhialaṅkārassa <pageBreak edition="M" number="0.0312" />‘‘pādanakharaṃsimahānadī’’ti rūpakālaṅkāro sādhanabhāvena aṅganti katvā aṅgāaṅgībhāvena imesaṃ alaṅkārānaṃ missitā. Pādesu nakhāti ca, tesaṃ raṃsīti ca, mahatī ca sā nadī ceti ca, mahānadī viya mahānadī pādanakharaṃsiyo eva mahānadīti ca vākyaṃ. <bold>Gāḷha</bold>nti kriyāvisesanaṃ. Gāḷhaṃ nimujjanaṃ ye akaṃsu, tepīti yojanā. Sukhasamaṅgino janā sukhite sukhe karotīti vākyaṃ.</paragraph>
<subhead line="1019">Sadisabalabhāvamissa</subhead>
<hangnum line="1020" number="333"></hangnum>
<gatha1 line="1021"><bold>Veso sabhāvamadhuro, rūpaṃ nettarasāyanaṃ;</bold></gatha1>
<gathalast line="1022"><bold>Madhūvamunino vācā, na sampīṇeti kaṃ janaṃ</bold>.</gathalast>
<paragraph line="1023" number="333"><bold>‘‘Veso’’</bold>iccādi subodhaṃ. Idaṃ pana samādhirūpakopamāmissasadisabalanti.</paragraph>
<paragraph line="1024" number="333"><bold>‘‘Veso’’</bold>iccādi. Munino <bold>sabhāvamadhuro</bold>pakatimadhuro <bold>veso</bold>jināveṇiko buddhaveso ca <bold>nettarasāyanaṃ rūpaṃ</bold>lakkhaṇānubyañjanasampannaṃ rūpañca <bold>madhūva</bold>madhurattena madhusamānā <bold>vācā</bold>bhāratī ca kaṃ janaṃ na sampīṇetīti. ‘‘Sabhāvamadhuro’’ti samādhialaṅkāro ca, ‘‘nettarasāyana’’nti rūpakālaṅkāro ca, ‘‘madhūvā’’ti upamālaṅkāro cāti ime tayo pīṇane aññamaññāpekkharahitattā tulyabalāti imesaṃ missattaṃ hoti. Sabhāvena madhuroti ca, rasīyati assādīyatīti ca, raso rasabhūto āyanaṃ gati pavatti assāti rasāyanaṃ, rasavatthu. Rasāyanamiva rūpaṃ rasāyanaṃ, nettānaṃ rasāyananti ca vākyaṃ.</paragraph>
<hangnum line="1025" number="334"></hangnum>
<gatha1 line="1026"><bold>Āsī nāma siyā’tthassa,</bold></gatha1>
<gatha2 line="1027"><bold>Iṭṭhassā’sīsanaṃ yathā;</bold></gatha2>
<gatha3 line="1028"><bold>Tilokekagatī nātho,</bold></gatha3>
<gathalast line="1029"><bold>Pātu loka’mapāyato</bold>.</gathalast>
<paragraph line="1030" number="334">Āsiṃ <pageBreak edition="M" number="0.0313" />dasseti <bold>‘‘āsi’’</bold>ccādinā. <bold>Iṭṭhassa</bold>abhimatassa vatthuno <bold>āsīsanaṃ</bold>patthanamityanuvaditvā āsī nāma siyāti vidhīyate. <bold>‘‘Yathe’’</bold>tyudāharati. <bold>Tilokassa</bold>lokattayavattino janassa <bold>ekagati</bold>asahāyagati paṭisaraṇabhūto nātho <bold>lokaṃ</bold>sattalokaṃ apāyato <bold>pātu</bold>pāletūti. Etthātilasitaṃ pālanamāsīsitanti.</paragraph>
<paragraph line="1031" number="334">Idāni āsīalaṅkāraṃ dasseti <bold>‘‘āsī’’</bold>iccādinā. <bold>Iṭṭhassa atthassa</bold>icchitavatthuno <bold>āsīsanā</bold>patthanā āsī nāma siyā. <bold>Yathā</bold>tatthodāharaṇamevaṃ. <bold>Tilokekagati</bold>tibhavassa asahāyasaraṇabhūto <bold>nātho</bold>lokasāmi <bold>lokaṃ</bold>sattalokaṃ apāyato <bold>pātu</bold>rakkhatūti. Āsī nāma patthanā, taddīpikāpi utti tannāmikāva hoti. ‘‘Tilokekagatī’’ti imasmiṃ udāharaṇe pālanaṃ āsīsitaṃ. Tiṇṇaṃ lokānaṃ samāhāroti ca, ekoyeva gati paṭisaraṇanti ca, tilokassa ekagatīti ca vākyaṃ.</paragraph>
<hangnum line="1032" number="335"></hangnum>
<gatha1 line="1033"><bold>Rasappatītijanakaṃ, jāyate yaṃ vibhūsanaṃ;</bold></gatha1>
<gathalast line="1034"><bold>Rasavantanti taṃ ñeyyaṃ, rasavantavidhānato</bold>.</gathalast>
<paragraph line="1035" number="335">Rasavantamudāharati <bold>‘‘rasa’’</bold>iccādinā. <bold>Yaṃ vibhūsana</bold>malaṅkaraṇaṃ rasābhāsādino <bold>patītijanakaṃ</bold>avagamasampādakaṃ jāyate, <bold>taṃ</bold>vibhūsanaṃ <bold>rasavantavidhānato</bold>sampādanato ‘‘rasavanta’’nti viññeyyaṃ yathā atthappatīti janako saddo ‘‘atthavā’’ti.</paragraph>
<paragraph line="1036" number="335">Uddese rasīti uddiṭṭharasālaṅkāraṃ dasseti <bold>‘‘rasa’’</bold>iccādinā. <bold>Yaṃ vibhūsanaṃ</bold>vuttālaṅkārānamantare yo koci alaṅkāro <bold>rasappatītijanakaṃ</bold>siṅgārādinavavidharasesu ekassa rasassa vā tasseva rasābhāsassa vā <pageBreak edition="M" number="0.0314" />avabodhanaṃ sampādento jāyate, <bold>taṃ</bold>vibhūsanaṃ <bold>rasavantavidhānato</bold>attano rasasahitabhāvassa pakāsanato <bold>rasavantanti</bold>rasīti ñeyyanti. Yathā atthappatītijanako saddo ‘‘atthavā’’ti vuccati, evaṃ rasappatītijanako alaṅkāro rasavanto ‘‘rasī’’ti ca vuccati. Rasassa patīti ca, taṃ janetīti ca, raso assa atthīti ca, rasavato bhāvoti ca, tassa vidhānaṃ sampādananti ca vākyaṃ.</paragraph>
<hangnum line="1037" number="336"></hangnum>
<gatha1 line="1038"><bold>Rāgānatabbhutasarojamukhaṃ dharāya,</bold></gatha1>
<gatha2 line="1039"><bold>Pādā tilokaguruno’dhikabaddharāgā;</bold></gatha2>
<gatha3 line="1040"><bold>Ādāya niccasarasena karena gāḷhaṃ,</bold></gatha3>
<gathalast line="1041"><bold>Sañcumbayanti satatāhitasambhamena</bold>.</gathalast>
<paragraph line="1042" number="336">Udāharati <bold>‘‘rāga’’</bold>iccādi. <bold>Dharāya</bold>pathavīaṅganāya rāgena ānataṃ, mukhaṃ. <bold>Rāgaṃ</bold>rattavaṇṇaṃ <bold>ānataṃ</bold>ninnamitaṃ, sarojaṃ. Paṭhame abbhutasarojasadisatāya mukhaṃ, tena samānādhikaraṇanti rāgānatena samāso. Dutiye tu rāgānatañca taṃ abbhutasarojaṃ pathaviṃ bhinditvā sirīpādasampaṭiggahaṇatthaṃ uṭṭhahamacchariyapadumañca, tameva tassā mukhasadisattā mukhanti <bold>rāgānatabbhutasarojamukhaṃ. Tilokaguruno</bold>sammāsambuddhassa pādā. Kīdisā? Adhikabandho <bold>rāgo</bold>anurāgo, rattavaṇṇo vā yesaṃ te, tathāvidhā. <bold>Nicca</bold>manavarataṃ <bold>sarasena</bold>rasavatā <bold>karena</bold>hatthena, raṃsinā vā gāḷhaṃ <bold>ādāya</bold>gahetvā <bold>satataṃ</bold>niccaṃ āhito <bold>sambhamo</bold>ādaro, tadabhimukhatā vā, tena sañcumbayanti, nikkhipanti vā. Ettha silesarūpakehi sambhogasiṅgārarasābhāso janyate. Siṅgāro duvidho vippalambho, sambhogo ceti. Tesu vippalambhova samaggavaṇṇanādhārattā manoharo, nediso sambhogo. Sambhogābhāse tu vattabbameva natthi. Tathāpi’hā’dhigataṃ sambhogābhāsodāharaṇaṃ bālappabodhanatthaṃ kiñci vicāressāma. Tatra pādānaṃ kāmukattaṃ <pageBreak edition="M" number="0.0315" />dharāya kāminittañca vākyasāmatthiyā viññāyate. Saddena vuccamānaṃ puna vuttaṃ siyā. Atra pādānaṃ taṃ viññeyyaṃ, ratyukkaṃsābhāso yadi kavinā paṭipādetabbo na bhaveyya, tadā gāthāyamananupapannaṃ siyāti evaṃvidhavacanatova pādā ratyābhāsavantoti gamyate. Ratiyā ālambaṇavibhāvābhāso dharākāmini, rammadesādivisesābhāve acchariyapadumuggamanābhāvato abbhutasarojasaddasavanena gammamānā rammadesādayo uddīpanavibhāvābhāsā, byabhicārībhāvābhāsabodhakāni kavivacanāni anubhāvābhāso. Tathā hi ‘‘niccasarasena karena gāḷhaṃ ādāyā’’ti karassa sarasatāgāḷhaggahaṇakathanena harisādayo gamyante. ‘‘Satatāhitasambhamenā’’ti iminā ussukkattādayo pahīyantīti evaṃ bandhavuttīti vibhāvādīhi bandhatthābhāsānaṃ manasi yo uppajjati ānandābhāso, so rasābhāso sambhogarasābhāso vuttoti.</paragraph>
<paragraph line="1043" number="336">Idāni udāharaṇaṃ dassento uttaripi dassetabbasiṅgārahassakaruṇādirasuddesassa anurūpato siṅgārarasayuttameva dasseti <bold>‘‘rāgā’’</bold>iccādinā. <bold>Dharāya</bold>mahīaṅganāya <bold>rāgānatabbhutasarojamukhaṃ</bold>rāgena anurāgena abhimukhaṃ katvā namitaṃ acchariyaguṇopetapadumasadisānanaṃ no ce, rattavaṇṇaṃ ānataṃ abbhutasarojasaṅkhatamukhaṃ <bold>tilokaguruno</bold>bhuvanattayānusāsakassa sammāsambuddhassa pādā <bold>adhikabaddharāgā</bold>adhikabaddhānurāgavantā no ce, pubbakammena kataadhikarattavaṇṇā <bold>niccasarasena karena</bold>satatānurāgayuttena hatthena no ce, avikalattā satatasampattisahitena kiraṇena <bold>gāḷhaṃ ādāya</bold>gāḷhaṃ gahetvā no ce, phusitvā <bold>satatāhitasambhamena</bold>niccaṃ katādarena no ce, nirantarāhitaabhimukhabhāvena <bold>sañcumbayanti</bold><pageBreak edition="M" number="0.0316" />cumbanti no ce, ṭhitikriyāsādhanattena phusantīti.</paragraph>
<paragraph line="1044">Rāgena anurāgena ānataṃ abhimukhīkatamiti ca, abbhutañca taṃ sarojañceti ca, tena sadisatāya abbhutasarojañca taṃ mukhañceti ca, rāgānatañca taṃ abbhutasarojamukhañceti ca, rāgaṃ rattavaṇṇaṃ ānataṃ ninnamiti ca, tañca taṃ abbhutasarojañceti ca, tameva tādisamukhasadisattā mukhamiti ca, tilokassa gurūti ca, adhikaṃ katvā baddho, attano pubbakammena vā kato, rāgo anurāgo rattavaṇṇo vā yesamiti ca, rasena anurāgena sampattiyā vā saha vattamānoti ca, āhito vihito ca so sambhamo ādaro tadabhimukhabhāvo vā ceti ca viggaho.</paragraph>
<paragraph line="1045">Ettha ‘‘rāgānatā’’tiādikena silesālaṅkārena ca ‘‘abbhutasarojamukha’’nti rūpakālaṅkārena ca sambhogasiṅgārarasābhāso uppādīyati. Tādisaṃ itthipurisānaṃ sambhogābhāvena, tadākārena ca kappitattā rasābhāso nāmāti daṭṭhabbo. Siṅgārassa āyogavippayogasambhogavasena tividhattepi āyogavippayogadvayaṃ vippalambhamevāti vippalambho, sambhogo ceti duvidho hoti. Tesu vippalambhova anūnavaṇṇanāya bhūmittā manoharo. Sambhogo pana tādiso na hoti. Sambhogābhāsopi hīno hoti. Evaṃ sante payogaṃ katvā kurumānāya vaṇṇanāya ucitabhāvena ihādhigatasambhogasiṅgārarasābhāsena rasibhūtālaṅkārassa udāharaṇe rasābhāso evaṃ veditabbo. Pādānaṃ kāmukabhāvābhāse ca dharāya kāminībhāvābhāse ca vācakapadena avuttepi ‘‘dharāya pādā tilokaguruno’’ti idaṃ ṭhapetvā pāṇidhammapakāsakehi avasesapadehi ñāyate.</paragraph>
<paragraph line="1046">Dvinnaṃ <pageBreak edition="M" number="0.0317" />aññamaññaṃ ratiābhāso ‘‘adhikabaddharāgā rāgānata’’nti imehi vutto. Ayaṃ ratiābhāso idha ṭhāyībhāvo purisaratiyā itthiyā ca, itthiratiyā purisassa ca ālambaṇattā pādakāmukadharākāminiyo dve aññamaññaṃ ālambaṇavibhāvābhāsā honti. Rammadesādivisesaṃ vinā acchariyapadumodayassa abhāvato abbhutasarojasaddassa uccāraṇena gammamānā rammadesādayo ratiṃ uddīpayantīti uddīpanavibhāvābhāsā nāma. ‘‘Niccasarasena karena gāḷhamādāyā’’ti iminā karassa sarasabhāvassa ca gāḷhaṃ gahaṇassa ca vuttattā harisādayo ñāyante. ‘‘Satatāhitasambhamenā’’ti iminā ussāhādayo ñāyanti. Tattha harisaussāhādayo byabhicārībhāvābhāsā nāma honti. Te byabhicārībhāvābhāse pakāsentāni yathāvuttakavivacanāni anubhāvābhāsā nāmāti evaṃ bandhe dissamānaṭhāyībhāvabyabhicārībhāvavibhāvaanubhāvehi atthāvabodhaṃ karontānaṃ paṇḍitānaṃ uppajjamāno yo santosābhāsasaṅkhāto rasābhāso atthi, so idha sambhogarasābhāsoti kathitoti. Ṭhāyībhāvādayo upari āvibhavissanti.</paragraph>
<hangnum line="1047" number="337"></hangnum>
<gatha1 line="1048"><bold>Iccā’nugamma purimācariyānubhāvaṃ,</bold></gatha1>
<gatha2 line="1049"><bold>Saṅkhepato nigadito’ya’malaṅkatīnaṃ;</bold></gatha2>
<gatha3 line="1050"><bold>Bhedo’parūpari kavīhi vikappiyānaṃ,</bold></gatha3>
<gathalast line="1051"><bold>Ko nāma passitu’malaṃ khalu tāsa’mantaṃ</bold>.</gathalast>
<centered line="1052">Iti saṅgharakkhitamahāsāmipādaviracite</centered>
<centered line="1053">Subodhālaṅkāre</centered>
<centered line="1054">Atthālaṅkārāvabodho nāma</centered>
<centered line="1055">Catuttho paricchedo.</centered>
<paragraph line="1056" number="337">Evamuddesānukkamena yathāpaṭiññātaṃ niṭṭhapetvā idāni nigamanapubbakaṃ bahuttamesaṃ niddisitumāha <bold>‘‘icci’’</bold>ccādi. <bold>Iti</bold><pageBreak edition="M" number="0.0318" />iminā vuttappakārena purimānaṃ daṇḍīādīnaṃ <bold>ācariyānaṃ ānubhāvaṃ</bold>bandhalakkhaṇāni <bold>anugamma</bold>anugantvā <bold>alaṅkatīna</bold>malaṅkārānaṃ ayaṃ bhedo saṅkhepato <bold>nigadito</bold>kathito. Saṅkhepatoti vutto, kasmāti āha <bold>‘‘uparūparī’’</bold>tiādi. <bold>Uparūpari</bold>dīghakālamārabbha yāvedāni matthakamatthake kavīhi <bold>vikappiyānaṃ</bold>pabhediyamānānaṃ <bold>tāsa</bold>malaṅkatīnaṃ <bold>antaṃ</bold>pariyantaṃ passituṃ <bold>khalu ekantena ko nāma</bold>jano <bold>alaṃ</bold>samattho.</paragraph>
<centered line="1057">Iti mahāsāmināmikāyaṃ subodhālaṅkāraṭīkāyaṃ</centered>
<centered line="1058">Catuttho paricchedo.</centered>
<paragraph line="1059" number="337">Evaṃ uddesakkamena yathāpaṭiññāte atthālaṅkāre niṭṭhapetvā idāni nigamanamukhena esaṃ atthālaṅkārānaṃ bahubhāvaṃ dasseti <bold>‘‘iccānugamma’’</bold>iccādinā. <bold>Iti</bold>yathāvuttanayena <bold>purimācariyānubhāvaṃ</bold>pubbakālikānaṃ daṇḍībhaddapāṇādīnaṃ alaṅkārasatthasaṅkhātānubhāvaṃ anugamma alaṅkatīnaṃ ayaṃ bhedo <bold>saṅkhepato nigadito</bold>mayā vutto saṅgahito. Kasmāti ce? <bold>Uparūpari</bold>dīghakālato paṭṭhāya yāvajjatanā <bold>kavīhi</bold>racanākattārehi <bold>vikappiyānaṃ</bold>anekappakārato kappiyamānattā puthakkariyamānānaṃ <bold>tāsa</bold>malaṅkatīnaṃ <bold>antaṃ</bold>pariyantaṃ passituṃ <bold>khalu</bold>ekantena <bold>ko nāma</bold>puggalo <bold>alaṃ</bold>samatthoti. Saṅgahamanādiyitvā kenāpi pariyantaṃ adhigantuṃ na sakkāti adhippāyo. Pure bhavāti ca, purimā ca te ācariyā ceti ca, tesamānubhāvoti ca, visesato asaṅkarato kappiyanti ca vākyaṃ.</paragraph>
<centered line="1060">Iti subodhālaṅkāranissaye</centered>
<centered line="1061">Catuttho paricchedo.</centered>
</body>
</document>