<?xml version="1.0"?>
<document>
<metadata>
<normativeSource>http://tipitaka.org/romn/cscd/e0812n.nrf4.xml</normativeSource>
<archivePath>roman/anya/byakarana gantha-sangaho/subodhalankaratika/5. bhavavabodhapariccheda.xml</archivePath>
<titlePath>5. Bhāvāvabodhapariccheda - Subodhālaṅkāraṭīkā - Byākaraṇa gantha-saṅgaho - Anya</titlePath>
</metadata>
<body>
<chapter line="1">5. Bhāvāvabodhapariccheda</chapter>
<hangnum line="2" number="338"></hangnum>
<gatha1 line="3"><bold>Paṭibhānavatā <pageBreak edition="M" number="0.0319" /> loka-vohāra’manusārinā;</bold></gatha1>
<gathalast line="4"><bold>Tato’cityasamullāsa-vedinā kavinā paraṃ</bold>.</gathalast>
<paragraph line="5" number="338"> Tadeva yathāpaṭiññātamalaṅkāravibhāgaṃ bodhetvā sampati rasavantālaṅkārappasaṅgenādhigataṃ rasaṃ sakala saṃsāradukkhanissa raṇekanimittavimuttirasekarasavisuddhasaddhammāgamaviggāhasappīṇanoṇatamatīnaṃ paramasaddhālūnamanadhigatattepi lakkhaṇamattena lokavohārakosallamattapariggahāya kiñcimattamupadisituṃ na sākallena <bold>‘‘paṭibhānavatā’’</bold>tiādimāha. <bold>Paṭibhānaṃ</bold> taṃtaṃṭhānānurūpappavattā paññā. Sā hi sarasaracanāyaccantopakārikā, tatova kabbaṃ ‘‘paṭibhāna’’nti vuccati. Tenāha <bold>‘‘paṭibhānavatā’’</bold>ti. Kavinā lokavohārānugantabbo. Yo hi sakalaṃ lokavohāraṃ nānusarati, so kaviyeva na hoti. Tenāha <bold>‘‘lokavohāramanusārinā’’</bold>ti. Yato ocityaṃ nāma kavīnaṃ paramaṃ rahassaṃ lokavohārepi ucitaññūyeva pasaṃsīyate, samucitalokavohārānusāreneva ca vakkhamānānukkamena viracitā racanā sacetanānaṃ rasassādāya sampajjate, tasmā ocitye samullasattaṃ dittaṃ phuṭameva bandhanaṃ kātuṃ vaṭṭati. Tatovaccantamocityasamullāsavedinā kavinā bhavitabbaṃ. Tenāha <bold>‘‘paraṃ ocityasamullāsavedinā’’</bold>ti. Sabbañcetaṃ ‘‘kavinā’’ti ettha visesanaṃ, <bold>‘‘kavinā’’</bold>ti cetaṃ ‘‘nibandhā’’ti ettha avutto kattā.</paragraph>
<paragraph line="6" number="338"> Evaṃ yathāpaṭiññātānamalaṅkārānaṃ dassanāvasare rasavantālaṅkārappasaṅgenādhigatanavavidhasiṅgārādirase sakalasaṃsāradukkhanissaraṇaasahāyakaraṇabhūtavimuttirasena ekarasabhūte atipaṇīte saddhammāmataraseyeva luddhānaṃ saddhābāhullasuddhasaṃyamānaṃ vimukhepi <pageBreak edition="M" number="0.0320" /> lakkhaṇamattapariññāṇena lokavohāresu asammohatthaṃ saṅkhepena dassetukāmo idāni <bold>‘‘paṭibhānavatā’’</bold>iccādimāha. <bold>Paṭibhānavatā</bold> sarasaracanāya accantopakāraṭṭhānocitapaññāvisesavatā <bold>lokavohāramanusārinā</bold> sakalaloke vohārānurūpamanugatena <bold>tato</bold> yasmā ocityaṃ nāma hadayato abahi kātabbaṃ, rahassamiva bandhato viyojanīyaṃ na hoti. Tasmā <bold>para</bold>matisayena <bold>ocityasamullāsavedinā</bold> ucitabhāvena vattumicchitatthassa uddīpanasseva anurūpappakārena iṭṭhatthassa samullāsanaṃ dittiṃ jānantena <bold>kavinā</bold> bandhakārakena nibandhāti sambandho. Paṭibhā paṭibhānanti paññāyetaṃ nāmaṃ, tato jātakabbassapi paṭibhāti vuccamānattā ayaṃ paññāviseso racanāya accantopakāroti ñātabbo. Paṭibhānamassatthīti ca, lokassa vohāroti ca, taṃ anugacchati sīlenāti ca, ocityena samullāsoti ca, taṃ vijānāti sīlenāti ca viggaho.</paragraph>
<hangnum line="7" number="339"></hangnum>
<gatha1 line="8"><bold>Ṭhāyīsambandhino bhāva-vibhāvā sānubhāvakā;</bold></gatha1>
<gathalast line="9"><bold>Sampajjanti nibandhā te, rasassādāya sādhunaṃ</bold>.</gathalast>
<paragraph line="10" number="339"><bold>‘‘Ṭhāyi’’</bold>ccādi. Ṭhāyino vakkhamānaratyādayo tehi saha sambandho vibhāvādīhi yoge ratyādīnamassādiyattamānīyamānattā etesamatthīti <bold>ṭhāyīsambandhino</bold>. Saha anubhāvehi vakkhamānalakkhaṇehīti <bold>sānubhāvakā,</bold> bhāvo vibhāvo ca, vakkhamāno bhāvena bhāvābhāsopi imināva saṅgahito, rasassādāya sampajjantīti sambandho.</paragraph>
<paragraph line="11" number="339"><bold>‘‘Ṭhāyi’’</bold>ccādi. <bold>Ṭhāyīsambandhino</bold> ṭhāyīpadena, tena vāccaratihāsādiatthena vā sambandhupagatā <bold>sānubhāvakā</bold> vakkhamānānubhāvehi saha pavattā <bold>bhāvavibhāvā</bold> vakkhamānabhāvavibhāvā <bold>nibandhā</bold> vuttaguṇopetakavinā bandhitā ekattha āharitvā dassitā <bold>sādhunaṃ</bold> issādidosarahitānaṃ sajjanānaṃ <bold>rasassādāya</bold> siṅgārādivakkhamānarasassa assādanatthaṃ <bold>sampajjanti</bold> pavattantīti. Imāya gāthāya ṭhāyībhāvo byabhicārībhāvo kevalabhāvo vibhāvo anubhāvo raso ceti ime uddiṭṭhā bhavanti, kathanti ce? Bhāvavibhāvānaṃ ‘‘ṭhāyīsambandhino’’ti visesanaṃ bhavati, tena bhāvassa ṭhāyī ca so bhāvo ceti ca ṭhāyīpadena sambandhattā ṭhāyībhāvo ca, puna byabhicārībhāve sati ‘‘ṭhāyībhāvo’’ti imassa sādhakattā imasseva ṭhāyībhāvapadassa payogasāmatthiyena gammamāno byabhicārībhāvo ca, puna ṭhāyīpadena samāsamakatvā visuṃ dassitabhāvasaddasutiyā ṭhāyībhāvabyabhicārībhāvehi añño bhāvo ca, tathā eva ṭhāyīpadena vāccaratihāsādiatthassa uppattiuddīpanadvayaṃ vibhūtaṃ katvā sajjetvā ṭhitattā tehi ratihāsādīhi atthehi sambandhino ālambaṇauddīpanasaṅkhatavividhavibhāvā ca, evameva sānubhāvakapadena samāyogena dassitānubhāvo ca, ‘‘rasassādāyā’’ti iminā niddiṭṭharaso cāti evamime ṭhāyībhāvādayo uddiṭṭhā honti. Ṭhāyinā saha sambandhoti ca, so etesamatthīti ca, bhāvo ca vibhāvo ceti ca, saha anubhāvehi vattantīti ca, rasassa assādoti ca vākyaṃ.</paragraph>
<subhead line="12">Bhāvaadhippāya</subhead>
<hangnum line="13" number="340"></hangnum>
<gatha1 line="14"><bold>Cittavuttivisesā tu, bhāvayanti rase yato;</bold></gatha1>
<gathalast line="15"><bold>Ratyādayo tato bhāva-saddena parikittitā</bold>.</gathalast>
<paragraph line="16" number="340"> Idāni yathāuddiṭṭhesu ṭhāyādīhi bhāvavibhāvānubhāvarasesu paṭhamaṃ bhāvaṃ vibhāvetuṃ bhāvasaddamanvatthayati <bold>‘‘citta’’</bold>iccādinā. Cittassa vuttiyo ramaṇahasanādiākārena pavattiyo, tāva visesā visiṭṭhasabhāvatthāti <bold>cittavuttivisesā. <pageBreak edition="M" number="0.0322" /> Ratyādayo</bold> ṭhāyībyabhicārīsāttikā. <bold>Tu</bold>saddo visese. Yato <bold>rase</bold> siṅgārādayo <bold>bhāvayanti</bold> nipphādenti. Tato bhāvasaddena <bold>parikittitā</bold> bharatādīhi kathitā. Ettha hi ṇyanto bhūdhātu karaṇe vattate. Yato cāyaṃ na kevalaṃ karaṇeyeva vattate, atha kho byāpane, paṭipādane ca, tasmāssa paṭibhānaṃ cittaṃ bhāvayanti byāpenti. Atha vā kavino lokaṭṭhitiñāṇalakkhaṇaṃ adhippāyaṃ bhāvayanti paṭipādentīti <bold>bhāvā</bold>ti evamettha attho daṭṭhabbo.</paragraph>
<paragraph line="17" number="340"> Idāni uddiṭṭhesu ṭhāyībhāvādīsu <alternatives line="3" extra="null"><alternative source-abbr="vri" source="vipassana research institut">ṭhāyīādīnaṃ</alternative><alternative source-abbr="ka." source="cambodian">ṭhāyībhāvādīnaṃ</alternative></alternatives>  tiṇṇaṃ sādhāraṇo bhāvo nāma esoti dassento anvatthavasena dasseti <bold>‘‘citta’’</bold>iccādi. <bold>Cittavuttivisesā tu</bold> cittassa uttari vakkhamānārammaṇahasanasocanādīhi, nibbedādīhi, thambhādīhi ca ākārehi pavattisaṅkhātā aññamaññaṃ asaṅkarākārasaṅkhātā visesā pana ṭhāyībyabhicārīsāttikā <bold>yato</bold> yasmā <bold>rase</bold> siṅgārādirase <bold>bhāvayanti</bold> nipphādenti karonti. No ce, <bold>rase</bold> siṅgārādirasavisaye paṇḍitānaṃ cittaṃ <bold>bhāvayanti</bold> byāpanaṃ karonti. No ce, tasmiṃyeva rasavisaye kavino lokasabhāvaṃ visayaṃ katvā pavattañāṇalakkhaṇaṃ adhippāyaṃ <bold>bhāvayanti</bold> paṭipādanaṃ karonti. Tato <bold>bhāvasaddena</bold> hetukattari nipphannena <bold>ratyādayo</bold> ratihāsādayo <bold>parikittitā</bold> bharatādīhi vuttā hontīti. ‘‘Ratyādayo’’ti ettha <bold>ādi</bold>saddena hāsādayo ṭhāyībhāvā ca, nibbedādayo byabhicārībhāvā ca, thambhapalayādayo sāttikabhāvā ca saṅgahitāti daṭṭhabbā. Cittassa vuttiyoti ca, tā eva visesāti ca, bhāvo iti saddoti ca vākyaṃ.</paragraph>
<subhead line="18">Ṭhāyībhāvaadhippāya</subhead>
<hangnum line="19" number="341"></hangnum>
<gatha1 line="20"><bold>Virodhinā’ññabhāvena,</bold></gatha1>
<gatha2 line="21"><pageBreak edition="M" number="0.0323" /><bold>Yo bhāvo na tirohito;</bold></gatha2>
<gatha3 line="22"><bold>Sīlena tiṭṭhati’cce’so,</bold></gatha3>
<gathalast line="23"><bold>Ṭhāyībhāvoti saddito</bold>.</gathalast>
<paragraph line="24" number="341"> Ṭhāyādike tividhe bhāve kamenāha <bold>‘‘virodhinā’’</bold>iccādinā. Virodhinā <bold>aññena</bold> jigucchādinā bhāvena <bold>yo bhāvo</bold> ratyādiko <bold>na tirohito</bold> nacchādito, <bold>eso</bold> bhāvo anucchijjamānattā eva tiṭṭhati sīlenāti, ṭhāyī eva bhāvoti <bold>ṭhāyībhāvoti saddito</bold> kathito. Yo bhāvādīhi ālokitassādaṃ nīto samānīto, so sāmājikehi assādiyamānattā rasoti vuccati. Vakkhati hi ‘‘savibhāva’’iccādi.</paragraph>
<paragraph line="25" number="341"> Idāni ṭhāyīādike tividhabhāve kamena niddisati <bold>‘‘virodhi’’</bold>iccādinā. <bold>Virodhinā aññabhāvena</bold> ratihāsādīnaṃ viruddhena jigucchādinā aññabhāvena <bold>yo bhāvo</bold> ratihāsādiko <bold>tirohito na</bold> byavahito na hoti, <bold>eso</bold> viruddhabhāvena abyavahito bhāvo tiṭṭhati sīlenāti iminā atthena ṭhāyī nāma hotīti katvā <bold>ṭhāyībhāvoti saddito</bold> kathitoti. Yo vibhāvānubhāvādīhi assādanīyattaṃ pāpito sabbhehi assādanīyattā rasoti vuccati, so ṭhāyī nāmāti vuccati. Añño ca so bhāvo ceti ca, tiro kayiritthāti ca, ṭhāyī ca so bhāvo ceti ca viggaho.</paragraph>
<subhead line="26">Ṭhāyībhāvappabhedauddesa</subhead>
<hangnum line="27" number="342"></hangnum>
<gatha1 line="28"><bold>Ratihāsā ca soko ca,</bold></gatha1>
<gatha2 line="29"><bold>Kodhussāhabhaya’mpi ca;</bold></gatha2>
<gatha3 line="30"><bold>Jigucchāvimhayā ceva,</bold></gatha3>
<gathalast line="31"><bold>Samo ca nava ṭhāyino</bold>.</gathalast>
<paragraph line="32" number="342"> Ratyādīnaṃ <pageBreak edition="M" number="0.0324" /> navannameva ṭhāyitvaṃ sambhavatītyāha <bold>‘‘rati’’</bold>ccādi. Samo ceti evaṃ ṭhāyino navāti yojanā. Navevete sakasakavibhāvānubhāvehi samullāsitā visumpi bandhitabbā kavinā, abhinetabbā ca naṭena, tathā sesabhāvāpi. Tattha yadi panāyaṃ rati asesaitthipurisaguṇayuttānaṃ itthipurisānaṃ aññamaññaṃ janitā, candādīhi uddīpanavibhāvehi uddīpitā, ussukkatādibādhakehi anubhāvehi paripositā, sakasakānubhāvasāmatthiyā patīyamānehi anekarūpehi byabhicārīhi cittatā siyā, tadā tu ṭhāyī rati naṭābhinayena, subandhasavanena vā sabbhehi assādiyamānā siṅgārarasattamāpajjate. Evaṃ yathāyogaṃ hāsādiṭhāyībhāvānaṃ hassarasādibhāvāpajjane yuttiṃ samanneyya.</paragraph>
<paragraph line="33" number="342"> Ṭhāyībhāvo nāma ratyādayo naveveti dassetuṃ <bold>‘‘ratihāsā’’</bold>tiādimāha. Ratihāsā ca soko ca kodhussāhabhayampi ca jigucchāvimhayā ceva <bold>samo</bold> santaguṇo cāti evaṃ ṭhāyino nava honti. Imesaṃ ratyādīnaṃ navannaṃ sarūpakathanaṃ ‘‘siṅgārahassakaruṇā’’tiādikāya uddesagāthāya anantare niddese pākaṭo hoti. Rati ca hāso cāti ca, kodho ca ussāho ca bhayañceti ca, jigucchā ca vimhayā ceti ca vākyaṃ. Ime nava ca evaṃ byabhicārībhāvasāttikābhāvo ceti ime yathāsakamanurūpavibhāvānubhāvehi dittaṃ katvā paccekaṃ kavinā bandhitabbā, naṭena gahetvā dassitabbā ca. Imesu tividhabhāvesu ayaṃ rati asesapumitthiguṇehi yuttehi naranārīhi aññamaññaṃ uppāditā, candādīhi uddīpanavibhāvehi uddīpitā, ussāhādipakāsakakāyikavācasikapayogasaṅkhātānubhāvena positā, sakasakānubhāvasāmatthiyehi gammamānānekappakārabyabhicārībhāvehi vicittakatā <pageBreak edition="M" number="0.0325" /> hoti. Īdisā’yaṃ rati naṭassa abhinayena ca pasatthabandhasavanena ca sabbhehi assādiyamānasiṅgārādirasattaṃ pāpuṇātīti viññātabbā. Hāsādīnaṃ sesaṭhāyībhāvānaṃ hassarasādibhāvāpattiyaṃ yutti evaṃ yathārahaṃ veditabbāti.</paragraph>
<subhead line="34">Byabhicārībhāvaadhippāya</subhead>
<hangnum line="35" number="343"></hangnum>
<gatha1 line="36"><bold>Tirobhāvāvibhāvādi-</bold></gatha1>
<gatha2 line="37"><bold>Visesenā’bhimukhyato;</bold></gatha2>
<gatha3 line="38"><bold>Yete caranti sīlena,</bold></gatha3>
<gathalast line="39"><bold>Te honti byabhicārino</bold>.</gathalast>
<paragraph line="40" number="343"> Byabhicārino āha <bold>‘‘tirobhāva’’</bold>iccādinā. <bold>Tirobhāvo</bold> ṭhāyīnaṃ ekassāpi bhāvassa nibbedādino aciraṭṭhāyitā ca <bold>āvibhāvo</bold> pākaṭatā ca nānārasanissayattā te ādayo yassa. <bold>Ādi</bold>saddena ṭhāyīdhammassa sukhadukkhādirūpassa gahaṇaṃ, sova viseso, tena. Ṭhāyīdhammassa sukhadukkharūpassa gahaṇaṃ, attano dhammassa sukhadukkharūpassa ṭhāyini samāropanañcā<bold>bhimukhyaṃ</bold>. Tathā hi ratiyaṃ parisamo sukhānuviddho bhavati, soke dukkhānuviddho. Ratiyaṃ sukhasabhāvāpi gilānippabhutayo byabhicārino sakammaṃ dukkhamimaṃ samāropayanteva. Tato tena abhimukhabhāvena <bold>ye ete</bold> bhāvā sīlena <bold>caranti</bold> pavattanti, te byabhicārino hontīti.</paragraph>
<paragraph line="41" number="343"> Idāni uddesakkamena byabhicārībhāve lakkhaṇato dasseti <bold>‘‘tirobhāvā’’</bold>iccādinā. <bold>Tirobhāvāvibhāvādivisesena</bold> byabhicārībhāvānaṃ attano anekarasaṃ nissāya pavattattā, lokassa bhinnarucikattā ca kismiñci ṭhāyībhāve byabhicārībhāvānamattano guṇassa līnattañca kismiñci tasseva guṇassa pākaṭattañcātiādikena visesena <pageBreak edition="M" number="0.0326" /><bold>abhimukhyato</bold> ṭhāyībhāvānaṃ sukhadukkharūpaṃ attani ca attano sukhadukkharūpaṃ ṭhāyībhāvesu ca āropanasaṅkhātena abhimukhabhāvena <bold>yete</bold> bhāvā <bold>sīlena caranti</bold> pakatiyā pavattanti, <bold>te</bold> bhāvā byabhicārino nāma hontīti. <alternatives line="11" extra="null"><alternative source-abbr="vri" source="vipassana research institut">Evameva</alternative><alternative source-abbr="ka." source="cambodian">evarūpā</alternative></alternatives>  pīḷā sarūpena eko parisamasaṅkhatabyabhicārībhāvo ratiyaṃ saguṇena līno sukhānuviddho hutvā, soke saguṇena pākaṭo dukkhānuviddho ca hutvā pavattate. Evameva sukhasabhāvaratiyaṃ gilānādayo byabhicārino sakiyaṃ dukkhasarūpaṃ āropentīti katvā tirobhāvavibhāvādivisesena abhimukhaṃ pavattanti. Tirobhavanamiti ca, āvibhavanamiti ca, tirobhāvo ca āvibhāvo ceti ca, te ādayo yassa ṭhāyībhāvesu vijjamānānaṃ sukhadukkhasabhāvānaṃ attani āropanasseti ca, soyeva visesoti ca, abhimukhānaṃ bhāvoti ca viggaho. Byabhicārīpade <bold>vi</bold>saddo visesatthe <bold>abhi</bold>saddo abhimukhabhāve vattati.</paragraph>
<subhead line="42">Byabhicārībhāvappabheda</subhead>
<hangnum line="43" number="344"></hangnum>
<gatha1 line="44"><bold>Nibbedo takkasaṅkā sama-</bold></gatha1>
<gatha2 line="45"><bold>Dhitijaḷatā dīnatuggālasattaṃ,</bold></gatha2>
<gatha3 line="46"><bold>Suttaṃ tāso gilānu’ssukaharisa-</bold></gatha3>
<gathalast line="47"><bold>Satissāvisādābahitthā</bold>.</gathalast>
<gatha1 line="48"><bold>Cintā gabbā’pamāro’marisamada-</bold></gatha1>
<gatha2 line="49"><bold>Matummādamohā vibodho,</bold></gatha2>
<gatha3 line="50"><bold>Niddāvegā sabiḷaṃ maraṇa-</bold></gatha3>
<gathalast line="51"><bold>Sacapalābyādhi tettiṃsame’te</bold>.</gathalast>
<paragraph line="52" number="344"> Te dasseti <bold>‘‘nibbedo’’</bold>iccādinā. <bold>Dīnatuggālasatta</bold>nti dīnatā ca uggatañca ālasattañca, gilāni <bold>ussuka</bold>iti <pageBreak edition="M" number="0.0327" /> ussukkaṃ. Capalaiti cāpallaṃ, saha capalena sacapalo, so cāyaṃ byādhi ca, maraṇañca sacapalabyādhi ca samāhāre. Tañca saha biḷāya vattatīti <bold>sabiḷa</bold>nti <bold>ete</bold> yathāvuttabyabhicārībhāvā tettiṃsa hontīti. Ussāhavatā vīraraso taṃvaseneva assādīyati. Bhīrunā tu sova bhayānakarasavaseneti lokasabhāvassa anekattā tadatthamete byabhicārino ekekassarasassa bahavo vaṇṇanīyā, yato taṃvaṇṇanādvārena sabbopi tesu kiñci assādetīti. Tattha yasmā pana māraṇopagataveridassanamekameva taṅkhaṇeyeva bhinnaṃ pakativasena bhīruno bhayassa hetu, saṅgāmalolassa tu ussāhanimittaṃ siyā. Tathā naṭena kataṃ vikatamābharaṇaṃ kriyāvā nīcapakatīnaṃ ṭhāyino hāsassa hetu, gambhīrapakatīnaṃ byabhicārino hāsassa, tasmā bhāve vaṇṇayatā kavinā bhāvā tathā vaṇṇanīyā, yathocityapariposo siyā. Ocityabhaṅgo tu mahatā vāyāmena pariharitabbo.</paragraph>
<paragraph line="53">Tesu <bold>nibbedo</bold> attāvamānanaṃ. Tassa ca itthīnañca nīcānañca dāliddiyaṃ vibhāvo, yogīnaṃ tu tatvasaṃvedanaṃ vibhāvo, assupatanacintādayo ettha anubhāvā.</paragraph>
<paragraph line="54"><bold>Takko</bold> vitakkanaṃ. Tassa sandeho vibhāvo, sirokampādi anubhāvo.</paragraph>
<paragraph line="55"><bold>Saṅkāya</bold> viruddhacaraṇaṃ vibhāvo, kampādayo anubhāvo.</paragraph>
<paragraph line="56"><bold>Samo</bold> khedo. Tattha gatyādi vibhāvo, sedādi anubhāvo.</paragraph>
<paragraph line="57"><bold>Dhiti</bold> santoso. Ñāṇādi vibhāvo, anubhāvo bhogālolatādi.</paragraph>
<paragraph line="58"><bold>Jaḷatā</bold><pageBreak edition="M" number="0.0328" /> appaṭipatti. Tassā iṭṭhāniṭṭhadassanādi vibhāvo, animisanayanālocanādi anubhāvo.</paragraph>
<paragraph line="59"><bold>Dīnatā</bold> cetaso anojatā. Tassā vibhāvo duggatatādi, anubhāvo malinavatthatādi.</paragraph>
<paragraph line="60"><bold>Uggatā</bold> dāruṇattaṃ. Tassā vibhāvo balavāparādhādi, tassa anubhāvo tajjanādi.</paragraph>
<paragraph line="61"><bold>Ālasatta</bold>ssa parisamādi vibhāvo, jimhatādi anubhāvo.</paragraph>
<paragraph line="62"><bold>Sutta</bold>ssa niddā vibhāvo, tassādādayo anubhāvo.</paragraph>
<paragraph line="63"><bold>Tāso</bold> cittakkhobho. Vibhāvo assa gajjitādi, kampanādi anubhāvo.</paragraph>
<paragraph line="64">Āyāsapipāsādi vibhāvo <bold>gilāniyā,</bold> vivaṇṇatādayo anubhāvo.</paragraph>
<paragraph line="65">Kālakkhamatā <bold>ussukaṃ</bold>. Vibhāvo tassa ramaṇīyadassanicchādi, anubhāvo turitatādi.</paragraph>
<paragraph line="66">Cetopasādo <bold>harito</bold>. Tatra ussavādi vibhāvo, assusedādayo anubhāvo.</paragraph>
<paragraph line="67">Sadisadassanādi vibhāvo <bold>sati</bold>yā, anubhāvo bhamusamunnamanādi.</paragraph>
<paragraph line="68">Paresamukkaṃsāsahanatā <bold>issā</bold>. Tassā dujjanattagabbādayo vibhāvo, dosakathanāvajānanādayo anubhāvo.</paragraph>
<paragraph line="69"><bold>Visādo</bold> khedo. Vibhāvo tassa āraddhakāriyāsiddhādi, bādhayatāpādi anubhāvo.</paragraph>
<paragraph line="70"><bold>Abahitthā</bold> kāyasaṃvaraṇaṃ. Tassā vibhāvo lajjādi, anubhāvo’ññavikriyā.</paragraph>
<paragraph line="71"><bold>Cintā</bold><pageBreak edition="M" number="0.0329" /> iṭṭhālābhādīhi, anubhāvo mukulitanayanādi.</paragraph>
<paragraph line="72"><bold>Gabbo</bold> abhimāno. Vibhāvossa issariyādi, anubhāvo avajānanādi.</paragraph>
<paragraph line="73"><bold>Apamāro</bold> <alternatives line="19" extra="null"><alternative source-abbr="vri" source="vipassana research institut">gāharukkhādīhi</alternative><alternative source-abbr="?" source="unknown">gāharukkhapatanādīhi</alternative></alternatives> , bhūpātādayo ettha anubhāvo.</paragraph>
<paragraph line="74"><bold>Amariso</bold> akkhamatā. Vibhāvo assāvamānanādi, sirokampanatajjanādayo anubhāvo.</paragraph>
<paragraph line="75"><bold>Mado</bold> pamādukkaṃso. Tassa vibhāvo pānaṃ, calamānaṅgavacogatihāsādayo anubhāvo.</paragraph>
<paragraph line="76"><bold>Mati</bold> kaṅkhacchedo. Upadesādi vibhāvo, mukhavikāsādi ettha anubhāvo.</paragraph>
<paragraph line="77">Asamekkhitakāritā <bold>ummādo</bold>. Tassa vibhāvo sannipātagahaṇādi, aṭṭhānaruditagītahāsādayo anubhāvo.</paragraph>
<paragraph line="78"><bold>Moho</bold> bhayādīhi, anubhāvo thambhakampādi.</paragraph>
<paragraph line="79">Durācārādīhi <bold>biḷaṃ,</bold> adhomukhatādi anubhāvo.</paragraph>
<paragraph line="80"><bold>Maraṇaṃ</bold> vibhāvaanubhāvehi supasiddhaṃ.</paragraph>
<paragraph line="81"><bold>Capalatā</bold> rāgadosādīhi, sacchandacaraṇādi anubhāvo. <bold>Byādhi</bold> pākaṭo.</paragraph>
<paragraph line="82">Ye vā panaññe idha niddiṭṭhā cittavuttivisesāpi saṃvijjanti sukhumabhedā, tesu keci vuttesvantogadhā honti. Yathā hi icchāsabhāvā sabbe kāmā ratiyaṃ antogadhā, tathā dosappakārā kodhā marisaissādīsvantogadhā, dukkhasabhāvā sokasamabyādhigilāni visādādīsvantogadhā. Pītyādayo sukhasabhāvā hariseti daṭṭhabbaṃ. Tesu <pageBreak edition="M" number="0.0330" /> bhayā tāso añño, saṅkā tathā amariso. Tasmā issā, tathā gilānito samo, niddāya suttaṃ, ussukā capalatā, tathā mohā palayo vakkhamāno aññoti mantabbaṃ.</paragraph>
<paragraph line="83" number="344"> Idāni te byabhicārībhāve sarūpena dasseti <bold>‘‘nibbedo’’</bold>iccādinā. <bold>Nibbedo</bold> attanindāsaṅkhato ca, takkasaṅkā ca, <bold>samadhitijaḷatā</bold> parisamo santosalakkhaṇā dhiti jaḷatā ca, <bold>dīnatuggālasattaṃ</bold> dīnabhāvadāruṇabhāvaalasabhāvā ca, <bold>suttaṃ</bold> sayanañca, <bold>tāso</bold> cittakkhobho ca, gilānaparimadditabhāvo ca, <bold>ussukaharisasatissāvisādābahitthā</bold> ussāhapitisatiissākhedaākārasaṃvarā ca, cintā ca, <bold>gabbo</bold> abhimāno ca, apamāro ca, <bold>amarisamadamatummādamohā</bold> akkhantipamādādhikkā kaṅkhacchedaummādamohā ca, <bold>vibodho</bold> pabodho ca, <bold>niddāvegā</bold> niddā ca, āvegasaṅkhāto sambhamo ca, <bold>sabiḷaṃ</bold> lajjāsahitaṃ <bold>maraṇasacapalābyādhi</bold> maraṇañca cāpalyasahitā byādhi ceti. <bold>Ete tettiṃsa</bold> byabhicārībhāvā nāma honti. Takko ca saṅkā ceti ca, samo ca dhiti ca jaḷatā ceti ca, dīnatā ca uggo ca alasattañcāti ca, ussukañcahariso ca sati ca issā ca visādo ca abahitthā ceti ca, amariso ca mado ca mati ca ummādo ca moho ceti ca, niddā ca āvego ceti ca, saha biḷāya vattatīti ca, saha capalena cāpalyena vattatīti ca, sacapalo ca so byādhiceti ca, maraṇañca sacapalabyādhi ceti ca vākyaṃ. Maraṇasacapalābyādhīti samāhāradvando. Tasmā ‘‘sabiḷa’’nti padaṃ etassa visesanaṃ hoti.</paragraph>
<paragraph line="84">Lokasabhāvassa anekavidhattā ekoyeva vīraraso ussāhavatā vīrarasākārena assādanīyo hoti, soyeva bhīrunā bhayākārena assādanīyo hoti. <pageBreak edition="M" number="0.0331" /> Tasmā ekekassa rasassa ime bahū byabhicārino vaṇṇetabbā honti. Evaṃ sati anekādhippāyako loko tesu kiñci assādeti. Evaṃ sati bandho sabbajanassa kanto hoti. Tassaṃ bhāvavaṇṇanāyaṃ yasmā māretumāgacchantānaṃ sattūnaṃ dassanamekameva taṅkhaṇe janādhippāyato bhijjitvā pakatibhīrūnaṃ purisānaṃ bhayassa ca yuddhalolassa ussāhanassa ca kāraṇaṃ hoti. Evaṃ naṭena hasanatthaṃ katavikatamābharaṇañca tādisakiriyā ca uttānapakatikānaṃ purisānaṃ ṭhāyīhāsassa ca gambhīrapakatikānaṃ byabhicārīhāsassa ca hetu bhaveyya. Tasmā bhāve vaṇṇentena kavinā ocityabhaṅgamakatvā sakkaccamocityaṃ sajjetvā bhāvappakāsakāni savibhāvānubhāvakavivacanāni vaṇṇetabbāni. Ettha bhāvāvabodhakavibhāvādīnaṃ jānitabbattā tehi tehi bhāvehi saddhiṃ evaṃ veditabbā.</paragraph>
<paragraph line="85">Tesu bhāvesu attāvamānanalakkhaṇo <bold>nibbedo</bold>. Itthīnaṃ, <alternatives line="27" extra="null"><alternative source-abbr="vri" source="vipassana research institut">hīnānaṃ</alternative><alternative source-abbr="ka." source="cambodian">hīnācārānaṃ</alternative></alternatives>  vā uppajjati ce, dāliddiyaṃ ālambaṇavibhāvo nāma, yogīnaṃ ce, tathāvabodho ālambaṇavibhāvo, ettha assupatanacintādikaṃ anubhāvo nāma.</paragraph>
<paragraph line="86"><bold>Vitakkassa</bold> sandeho uddīpanavibhāvo nāma, sirokampādikaṃ anubhāvo nāma.</paragraph>
<paragraph line="87"><bold>Saṅkā</bold>ya viruddhappavatti uddīpanavibhāvo, kampādiko anubhāvo. Upari ‘‘vibhāvo’’ti vutte ālambaṇuddīpanesu dvīsu yaṃ yujjati, taṃ gahetabbaṃ.</paragraph>
<paragraph line="88">Khedalakkhaṇassa <bold>samassa</bold> gamanādikaṃ vibhāvo, sedādi anubhāvo.</paragraph>
<paragraph line="89">Santosalakkhaṇāya <bold>dhiti</bold>yā ñāṇādi vibhāvo, bhogesu alolabhāvādi anubhāvo.</paragraph>
<paragraph line="90">Ayoggatālakkhaṇāya <pageBreak edition="M" number="0.0332" /><bold>jaḷatā</bold>ya iṭṭhāniṭṭhānaṃ ajānanādi vibhāvo, vivaṭanayanehi abhimukhavilokanatādi anubhāvo.</paragraph>
<paragraph line="91">Cittassanittejalakkhaṇāya <bold>dīnatā</bold>ya duggatatādi vibhāvo, malinavatthatādi anubhāvo.</paragraph>
<paragraph line="92">Dāruṇatālakkhaṇassa <bold>ugga</bold>bhāvassātisayāparādhādi vibhāvo, tajjanādi anubhāvo.</paragraph>
<paragraph line="93"><bold>Alasatta</bold>ssa aṭṭhānaparisamādi vibhāvo, vaṅkikabhāvo anubhāvo.</paragraph>
<paragraph line="94">Sayanasaṅkhātassa <bold>sutta</bold>ssa niddādi vibhāvo, assādādi anubhāvo. Ettha assādanaṃ nāma seyyasukhapassasukhādikaṃ.</paragraph>
<paragraph line="95">Cittakkhobhasaṅkhātassa <bold>tāsassa</bold> gajjitādi vibhāvo, gajjitaṃ nāma bhayajanakavacanaṃ. Kopena kampanā anubhāvo.</paragraph>
<paragraph line="96">Pīḷāsaṅkhātassa <bold>gilāna</bold>ssa āyāsapipāsādi vibhāvo, dubbaṇṇatādi anubhāvo.</paragraph>
<paragraph line="97">Anurūpakālassa anolokanassa ussukkassa rammavatthudassanicchādi vibhāvo, turitatādi anubhāvo.</paragraph>
<paragraph line="98">Cetopasādalakkhaṇassa <bold>harisa</bold>ssa maṅgalakīḷādi vibhāvo, santosavacanādi anubhāvo.</paragraph>
<paragraph line="99">Saraṇalakkhaṇāya <bold>sati</bold>yā saññāṇadassanādi vibhāvo, bhamukkhepādi anubhāvo.</paragraph>
<paragraph line="100">Parasampattiasahanalakkhaṇāya <bold>issā</bold>ya dujjanabhāvagabbādi vibhāvo, dosakathanāvajānanādi anubhavo.</paragraph>
<paragraph line="101">Khedalakkhaṇassa <bold>visāda</bold>ssa āraddhakāriyāsiddhikāriyabyāpattiādi vibhāvo, manosantāpādi anubhāvo.</paragraph>
<paragraph line="102">Ākārasaṃvaraṇalakkhaṇāya, <pageBreak edition="M" number="0.0333" /> rasasabhāvapaṭicchādanalakkhaṇāya vā abahitthayalajjādi vibhāvo, tadaññakriyākaraṇaṃ, adhomukhakaraṇaṃ, pādehi bhūmikhaṇanantiādi anubhāvo.</paragraph>
<paragraph line="103"><bold>Cintā</bold>ya iṭṭhatthālābhādī vibhāvo, makulitanayanādi adhokhittacakkhādi vā anubhāvo.</paragraph>
<paragraph line="104"><bold>Gabba</bold>ssa issariyādi vibhāvo, avajānanādi anubhāvo.</paragraph>
<paragraph line="105"><bold>Apamāra</bold>ssa yakkhapīḷādi vibhāvo, bhūmipatanādayo anubhāvo.</paragraph>
<paragraph line="106">Akkhamalakkhaṇassa <bold>amarisa</bold>ssa avamānanādi vibhāvo, sirokampanatajjanādi anubhāvo.</paragraph>
<paragraph line="107">Pamādādhikkalakkhaṇassa <bold>mada</bold>ssa santosapānaṃ vibhāvo, kampamānahatthapādavacanagamanahāsādī anubhāvo.</paragraph>
<paragraph line="108">Kaṅkhācchedanalakkhaṇāya <bold>mati</bold>yā upadesādi vibhāvo, mukhasantosādi anubhāvo.</paragraph>
<paragraph line="109">Anupaparikkhakāritālakkhaṇassa <bold>ummāda</bold>ssa sannipātajjarayakkhādi vibhāvo, akāraṇarodanahasanādi anubhāvo.</paragraph>
<paragraph line="110">Muyhanalakkhaṇassa <bold>moha</bold>ssa adhikabhayādi vibhāvo, sabhāvānavabodhanādi anubhāvo.</paragraph>
<paragraph line="111">Niddāpagamasaṅkhātassa <bold>vibodha</bold>ssa kālapariṇāmādi ālokasaraṇādi vā vibhāvo, akkhimaddanādi anubhāvo.</paragraph>
<paragraph line="112">Manosampīḷanalakkhaṇāya <bold>niddā</bold>ya kassaci acintanaakaraṇādi vibhāvo, akkhipidahanādi anubhāvo.</paragraph>
<paragraph line="113">Bhayāgamanalakkhaṇassa <bold>āvega</bold>ssa paccatthikadassanādi vibhāvo, utrāsakampādi anubhāvo.</paragraph>
<paragraph line="114">Lajjālakkhaṇāya <pageBreak edition="M" number="0.0334" /><bold>biḷā</bold>ya durācārādi vibhāvo, adhomukhatādi anubhāvo.</paragraph>
<paragraph line="115"><bold>Maraṇa</bold>ssa satthapahārarogādi vibhāvo, mukhavikārādi anubhāvo.</paragraph>
<paragraph line="116"><bold>Cāpalla</bold>ssa rāgadosādi vibhāvo, attano sacchandacaraṇādi anubhāvo.</paragraph>
<paragraph line="117"><bold>Byādhi</bold>yā vātapittādīnaṃ ussadabhāvādi vibhāvo, nitthunanādi anubhāvo.</paragraph>
<paragraph line="118">Imasmiṃ subodhālaṅkāre adassitasukhumabhedā aññāpi cittavuttivisesā santi, tesu icchāsabhāvā sabbe bhedā kāmaratiyañca, dosapakārā kodhaamarisaissādīsu ca, dukkhasabhāvā sokasamabyādhigilānavisādādīsu ca, pitiādayo harise ca antogadhāti veditabbā. Evaṃ samānānaṃ saṅgahe satipi tāsato bhayassa ca, saṅkāya amarissa ca, amarisato issāya ca, gilānato samassa ca, niddāya suttassa ca, ussukkato capalatāya ca, mohato vakkhamānapalayassa ca pākaṭavisesena aññathā visuṃ visuṃ dassitanti daṭṭhabbaṃ.</paragraph>
<subhead line="119">Sāttikabhāvaadhippāya</subhead>
<hangnum line="120" number="345"></hangnum>
<gatha1 line="121"><bold>Samāhitattappabhavaṃ, sattaṃ teno’papāditā;</bold></gatha1>
<gathalast line="122"><bold>Sāttikā’pya’nubhāvatte, visuṃ bhāvābhavanti te</bold>.</gathalast>
<paragraph line="123" number="345"> Sāttike vadati <bold>‘‘samāhite’’</bold>ccādinā. <bold>Samāhito</bold> ekaggatābhāvāpādanena katasamādhāno <bold>attā</bold> cittaṃ tato <bold>pabhavaṃ</bold> uppannaṃ yaṃ, taṃ sattaṃ nāma. <bold>Tena</bold> sattena <bold>upapāditā</bold> nibbattitā thambhādayo sāttikā vuccante. Te ca puna anubhāvāpi bhavanti thambhādibhāvasaṃsūcanasabhāvavikārarūpattā. Tañca ‘‘cittavuttivisesattā’’iccādinā vakkhati. <pageBreak edition="M" number="0.0335" /> Tenāha <bold>‘‘anubhāvattepī’’</bold>ti. Evaṃ satyapi te sāttikā <bold>visuṃ</bold> puthageva bhāvā bhavanti, vuttanayena cittabhavattavirūpattā tesanti.</paragraph>
<paragraph line="124" number="345"> Idāni uddesakkamenādhigatakevalabhāvasaṅkhātaṃ sāttikābhāvaṃ dasseti <bold>‘‘samāhita’’</bold>iccādinā. <bold>Samāhitattappabhavaṃ</bold> ekaggatābhāvāpādanena katasamādhānacittato sambhūtaṃ sattaṃ nāma hoti. <bold>Tena</bold> lābhālābhādīsu ekākārassa hetunā thirabhāvena <bold>upapāditā</bold> nipphāditā thambhādayo sāttikā nāma bhavanti. <bold>Te</bold> sāttikā <bold>anubhāvattepi</bold> cittākārasaṅkhātathambhādipakāsanasabhāvavikārasarūpattā attano anubhāvatte satipi visuṃ <bold>bhāvā bhavanti</bold> yathāvutta ‘‘cittavuttivisesā tu, bhāvayanti rase yato’’tiādinā bhāvā nāma hontīti. Ime sāttikābhāvānubhāvavasena duvidhā honti. Samāhito ca so attā ceti ca, tato pabhavamiti ca, santo upasanto ca so attā ceti ca, sattato bhavantīti ca, sattena uppāditāti ca, anubhāvānaṃ bhāvoti ca vākyaṃ. <bold>Apī</bold>ti anuggahatthe nipāto.</paragraph>
<subhead line="125">Sāttikabhāvappabheda</subhead>
<hangnum line="126" number="346"></hangnum>
<gatha1 line="127"><bold>Thambho palayaromañcā,</bold></gatha1>
<gatha2 line="128"><bold>Tathā sedassuvepathu;</bold></gatha2>
<gatha3 line="129"><bold>Vevaṇṇiyaṃ vissaratā,</bold></gatha3>
<gathalast line="130"><bold>Bhāvā’ṭṭhe’te tu sāttikā</bold>.</gathalast>
<paragraph line="131" number="346"> Te dasseti <bold>‘‘thambho’’</bold>iccādinā. Ettha <bold>thambho</bold> avissarakāyacittatā. <bold>Palayo</bold> assāsapassāsamattāvaseso suttāvatthāsabhāvo niddāpabhavo. Subyattalakkhaṇā sesā.</paragraph>
<paragraph line="132" number="346"> Idāni <pageBreak edition="M" number="0.0335" /> sāttike dasseti <bold>‘‘thambho’’</bold>iccādinā. <bold>Thambho</bold> kāyacittānaṃ avisarabhāvasaṅkhāto ca <bold>palayaromañcā</bold> niddāya uppajjamānaassāsapassāsamattātirittasuttāvatthā ca pasādādisambhavo romuggamo ca <bold>tathā</bold> evaṃ <bold>sedassuvepathu</bold> ca bhayādīhi uppajjamānadāho ca santosādīhi uppajjamānaassu ca kampā ca <bold>vevaṇṇiyaṃ</bold> virūpatā ca <bold>vissaratā</bold> virūpasaddatā cāti ete aṭṭha sāttikā bhāvā nāma honti. Romānaṃ añco uggamoti ca, palayo ca romañco ceti ca, vepanaṃ kampanamiti ca, sedo ca assu ca vepathu cāti ca, virūpo vaṇṇo asseti ca, tassa bhāvoti ca, virūpo saro asseti ca, tassa bhāvoti ca vākyaṃ.</paragraph>
<hangnum line="133" number="347"></hangnum>
<gatha1 line="134"><bold>Yadā ratyādayo bhāvā,</bold></gatha1>
<gatha2 line="135"><bold>Ṭhitisīlā na honti ce;</bold></gatha2>
<gatha3 line="136"><bold>Tadā sabbepi te bhāvā,</bold></gatha3>
<gathalast line="137"><bold>Bhavanti byabhicārino</bold>.</gathalast>
<paragraph line="138" number="347"> Na kevalaṃ vuttāyeva byabhicārino, ratyādayopīti āha <bold>‘‘yadā’’</bold>iccādi. <bold>Bhavanti byabhicārino</bold>ti yathāyogaṃ yathāsambandhaṃ byabhicārino hontīti attho. Sesaṃ subodhaṃ.</paragraph>
<paragraph line="139" number="347"> Idāni nibbedādayo viya ratihāsādayopi kismiñci kāle byabhicārinopi hontīti dasseti <bold>‘‘yadā’’</bold> iccādinā. <bold>Ratyādayo</bold> ratihāsādayo <bold>bhāvā</bold> nava ṭhāyībhāvā yadā <bold>ṭhitisīlā na honti ce</bold> virodhīhi tehi tehi bhāvantarehi byavahitattā sabhāvato ṭhitisabhāvā yadi na honti, tadā <bold>te bhāvā</bold> ratyādayo sabbepi byabhicārino bhavantīti. Yathāsakaṃ byabhicāritānurūpavibhāvānubhāvānaṃ yogānurūpena byabhicārībhāvā honti. Ratiādi yesaṃ hāsādīnamiti ca, ṭhiti sīlaṃ yesaṃ ratyādīnamiti ca viggaho.</paragraph>
<hangnum line="140" number="348"></hangnum>
<gatha1 line="141"><bold>Vibhāvo <pageBreak edition="M" number="0.0337" /> kāraṇaṃ tesu’-</bold></gatha1>
<gatha2 line="142"><bold>Ppattiyu’ddīpane tathā;</bold></gatha2>
<gatha3 line="143"><bold>Yo siyā bodhako tesa-</bold></gatha3>
<gathalast line="144"><bold>Manubhāvo’ya’mīrito</bold>.</gathalast>
<paragraph line="145" number="348"> Idāni vibhāvānubhāve dasseti <bold>‘‘vibhāvo’’</bold>iccādinā. <bold>Tesaṃ</bold> ratyādīnaṃ bhāvānaṃ uppattiyā, tathā uddīpane ca <bold>kāraṇaṃ</bold> ālambaṇauddīpanavasena duvidho vibhāvo nāma. Tattha ālambaṇavibhāvo kantādi, uddīpanavibhāvo candādi. Tesaṃ <bold>bodhako</bold> ñāpako kāyiko ca vācasiko ca byāpāro siyā, ayaṃ anubhāvo īrito.</paragraph>
<paragraph line="146" number="348"> Idāni vibhāvānubhāve dasseti <bold>‘‘vibhāvo’’</bold>iccādinā. <bold>Tesaṃ</bold> ṭhāyībhāvādīnaṃ tiṇṇaṃ uppattiyā ca tathā <bold>uddīpane ca</bold> uppannānaṃ dīpane ca <bold>kāraṇaṃ</bold> ālambaṇauddīpanavasena duvidho hetu vibhāvo nāma, <bold>tesaṃ</bold> ṭhāyībhāvādīnaṃ <bold>bodhako</bold> kāyikavācasiko <bold>yo siyā</bold> naṭakavīnaṃ byāpāro atthi, ayaṃ anubhāvoti īritoti. Visesena bhāveti vaḍḍhetīti <bold>vibhāvo</bold>. Anubhāveti bodhetīti <bold>anubhāvo</bold>. Ettha <bold>vibhāvo</bold> nāma rativisaye naranārīnaṃ aññamaññaṃ ālambaṇavibhāvo, candarammadesādi uddīpanavibhāvo ceti duvidho. Hāsādīnampi duvidhavibhāvaṃ yathārahaṃ yojetabbaṃ. <bold>Anubhāvo</bold> nāma ṭhāyībhāvādīnaṃ tesaṃ tesaṃ bhāvānaṃ pakāsakavācasikabyāpārasaṅkhātakavipayogo ca kāyikapayogabhūto naṭānaṃ abhinayasaṅkhāto taṃtaṃbhāvasarūpanirūpako ceti duvidho byāpāro.</paragraph>
<hangnum line="147" number="349"></hangnum>
<gatha1 line="148"><bold>Nekahetuṃ manovutti-visesañca vibhāvituṃ;</bold></gatha1>
<gathalast line="149"><bold>Bhāvaṃ vibhāvānubhāvā, vaṇṇiyā bandhane phuṭaṃ</bold>.</gathalast>
<paragraph line="150" number="349"> Vibhāvādivaṇṇanāyameva <pageBreak edition="M" number="0.0339" /> bhāvavisesāvabodho siyā, aññathā ‘‘devadattassa sāssulocanayugaṃ sañjāta’’miti vutte sokā ānandā rogā ceti ko nāma sakkoti kāraṇaṃ nicchituṃ, cittavuttivisesañca bhāvaṃ vinā vibhāvānubhāvaṃ kavi vaṇṇetuṃ naṭobhinetuṃ sāmajjiko vā viññātuṃ ko sakkotīti dassetumāha <bold>‘‘neka’’</bold>iccādi. <bold>Nekahetuṃ</bold> bahuhetuṃ manovuttivisesañca bhāvaṃ <bold>vibhāvituṃ</bold> pakāsetuṃ <bold>vibhāvānubhāvā</bold> vuttalakkhaṇā <bold>bandhane</bold> sabhāvanirūpakapade phuṭaṃ vaṇṇanīyā, vibhāvādirūpakeneva avuttampi kiñci patīyate.</paragraph>
<paragraph line="151" number="349"> ‘‘Devadattassa cakkhūni assupuṇṇānī’’ti vutte sokena santosena rogena vāti yathā assukāraṇakathanaṃ vinā na jānāti, evaṃ cittassa pavattisaṅkhātā ratihāsādayo te te bhāvā attano patītiyānurūpaṃ vibhāvānubhāvakathanaṃ vinā kavīhi vaṇṇetabbā, naṭehi dassetabbā, sabbhehi assādanīyā natthīti ṭhāyīādīnaṃ vaṇṇanameva kātabbanti idāni anusāsento āha <bold>‘‘neka’’</bold>iccādi. <bold>Nekahetuṃ</bold> tesaṃ tesaṃ bhāvānaṃ uppatyādo ālambaṇavibhāvādibahukāraṇavantaṃ <bold>manovuttivisesaṃ bhāvañca</bold> cittassa pavattivisesasaṅkhātabhāvañca <bold>vibhāvituṃ</bold> pakāsetuṃ <bold>vibhāvānubhāvā</bold> anantaraniddiṭṭhā <bold>bandhane</bold> rasabhāvappakāsane <bold>phuṭaṃ</bold> pakāsaṃ katvā <bold>vaṇṇiyā</bold> kavinā vaṇṇanīyā hontīti. Na ekoti ca, so hetu asseti ca, manaso vuttīti ca, tāya visesoti ca, vibhāvo ca anubhāvo ceti ca vākyaṃ.</paragraph>
<hangnum line="152" number="350"></hangnum>
<gatha1 line="153"><bold>Savibhāvānubhāvehi, bhāvā te te yathārahaṃ;</bold></gatha1>
<gathalast line="154"><bold>Vaṇṇanīyā yathocityaṃ, lokarūpānugāminā</bold>.</gathalast>
<paragraph line="155" number="350"> Idāni te bhāvā lokasabhāvānatikkamena vibhāvādīhi vaṇṇanīyāti āha <bold>‘‘savibhāve’’</bold>ccādi. Saha vibhāvehi <pageBreak edition="M" number="0.0339" /> savibhāvā, te ca te anubhāvā ca, tehi. <bold>Yathāraha</bold>nti attano sambandhīnaṃ vasena yathārahaṃ vaṇṇanīyā.</paragraph>
<paragraph line="156" number="350"> Idāni vibhāvānubhāve nissāya vaṇṇanīyā te bhāvā lokasabhāvamanatikkamma kātabbāti anusāsanto āha <bold>‘‘savibhāvā’’</bold>iccādi. <bold>Lokarūpānugāminā</bold> lokavohāramanuvattamānena <bold>te te bhāvā</bold> ṭhāyībhāvādayo tayo <bold>yathocityaṃ</bold> ocityānurūpaṃ <bold>savibhāvānubhāvehi</bold> vibhāvasahitehi anubhāvehi karaṇabhūtehi <bold>yathārahaṃ</bold> tehi tehi bhāvehi sambandhīnaṃ vibhāvādīnaṃ vasena anurūpato <bold>vaṇṇanīyā</bold> vaṇṇetabbā hontīti. Vibhāvehi saha ye vattantīti ca, te ca te anubhāvā ceti ca, anatikkamma arahanti ca, anatikkamma ocityamiti ca, lokassa rūpaṃ sarūpamiti ca, taṃ anugacchati sīlenāti ca viggaho.</paragraph>
<hangnum line="157" number="351"></hangnum>
<gatha1 line="158"><bold>Cittavutti visesattā, mānasā sāttika’ṅgato;</bold></gatha1>
<gathalast line="159"><bold>Bahinissaṭasedādi-anubhāvehi vaṇṇiyā</bold>.</gathalast>
<paragraph line="160" number="351"> Sāttikā kathaṃ vaṇṇanīyāti āha <bold>‘‘citte’’</bold>ccādi. Cittassa vuttiviseso yesaṃ, tesaṃ bhāvo, tasmā <bold>mānasā</bold> manasi bhavā sāttikā <bold>aṅgato</bold> sarīrato <bold>bahinissaṭehi</bold> niggatehi sedādīhi anubhāvehi vaṇṇanīyā, na pana sedasalilameva bhāvoti adhippāyo.</paragraph>
<paragraph line="161" number="351"> Evaṃ sāmaññena bhāvavaṇṇanakkamaṃ dassetvā idāni visesena sāttikabhāvavaṇṇanā īdisāti dasseti <bold>‘‘citta’’</bold>iccādinā. <bold>Cittavuttivisesattā</bold> cittassa pavattivisesattā <bold>mānasā</bold> citte bhavā sāttikābhāvā <bold>aṅgato</bold> sarīrato <bold>bahinissaṭasedādianubhāvehi</bold> bahinikkhantasedādīhi anubhāvehi karaṇabhūtehi <bold>vaṇṇiyā</bold> vaṇṇanīyā hontīti, <pageBreak edition="M" number="0.0340" /> aṅgato bahi nissaṭanti visesanena visiṭṭhabhūtasedādīnameva bhāvānubhāvattaṃ vinā kevalaṃ sedādayo vuttā samānā bhāvādayo nāma na hontīti adhippāyo. Cittassa vuttīti ca, sā eva viseso yesaṃ sāttikānamiti ca, tesaṃ bhāvoti ca, manasi bhavāti ca, sedo ādi yesaṃ kheḷādīnamiti ca, nissaṭā niggatā ca te sedādayo ceti ca, te eva anubhāvāti ca vākyaṃ.</paragraph>
<subhead line="162">Rasaadhippāya</subhead>
<hangnum line="163" number="352"></hangnum>
<gatha1 line="164"><bold>Sāmajjikāna’mānando, yo bandhatthānusārinaṃ;</bold></gatha1>
<gathalast line="165"><bold>Rasīyatīti taññūhi, raso nāmā’ya’mīrito</bold>.</gathalast>
<paragraph line="166" number="352"> Idāni ‘‘rasassādāya sādhūna’’nti vuttattā rase niddisanto āha <bold>‘‘sāmajjikāna’’</bold>miccādi. Bandhassa attho, tadanussaranti manobhāvanāvasenāti <bold>bandhatthānusārino,</bold> tesaṃ <bold>sāmajjikānaṃ</bold> sabbhānaṃ manasi yo ānando, ayaṃ lokamadhurādiraso viya bandhe siṅgārādi raso nāma īrito <bold>taññūhi</bold> rasaññūhi. Kathamityāha <bold>‘‘rasīyatī’’</bold>ti, assādīyatīti attho. Kiñca? Yathā nānābyañjanasaṅkhatamannaṃ bhuñjamānā rase assādiyanti sumānasā purisā santosañcādhigacchanti, tathā nānābhinayabyañjite vācaṅgasatthopete ṭhāyībhāve assādenti sumānasāpekkhakā, tasmā ete nāṭyātipi vuccanti.</paragraph>
<paragraph line="167" number="352"> Idāni ‘‘rasassādāya sādhūna’’nti vatvā uddiṭṭhakkamena sampattaṃ rasaṃ dasseti <bold>‘‘sāma’’</bold>iccādinā. <bold>Bandhatthānusārinaṃ</bold> bandhassa atthānurūpasārīnaṃ buddhiyā pavattānaṃ <bold>sāmajjikānaṃ</bold> sabbhānaṃ citte bhavo yo <bold>ānando</bold> santoso atthi, ayaṃ loke madhurādiraso viya assādanīyo hotīti atthayuttena ‘‘rasīyatī’’ti iminā vacanatthena raso nāmāti <bold>taññūhi</bold>rasaññūhi <bold>īrito</bold> kathitoti. <pageBreak edition="M" number="0.0341" /> Samajjāyaṃ niyuttāti ca, bandhassa atthoti ca, taṃ anussarantīti ca, taṃ jānantīti ca vākyaṃ. Yathā nānābyañjanehi abhisaṅkhatamāhāraṃ paribhuñjantā sattā lavaṇambilādayo te te rase assādeyyuṃ, santuṭṭhā ca bhaveyyuṃ, evameva nānappakāraabhinayehi pakāsitavaṇṇanāya aṅgabhūtehi anurūpehi satthehi yutte ṭhāyībhāve issādirahitapaññavantā assādenti, tasmā ime ṭhāyībhāvā naṭābhinayehi byañjitattā ca sabbhānaṃ santosasaṅkhatarasassa hetuttā ca naṭarasātipi vuccanti.</paragraph>
<subhead line="168">Rasappabheda</subhead>
<hangnum line="169" number="353"></hangnum>
<gatha1 line="170"><bold>Savibhāvānubhāvehi,</bold></gatha1>
<gatha2 line="171"><bold>Sāttikābyabhicārihi;</bold></gatha2>
<gatha3 line="172"><bold>Assādiyatta’mānīya-</bold></gatha3>
<gathalast line="173"><bold>Māno ṭhāyeva so raso</bold>.</gathalast>
<paragraph line="174" number="353"> Ṭhāyīnameva rasattāpattimāha <bold>‘‘savibhāve’’</bold>ccādinā. <bold>Ṭhāyeva so</bold>ti so yathāvutto raso ṭhāyībhāvoyeva, nāññoti attho.</paragraph>
<paragraph line="175" number="353"> Idāni ṭhāyībhāvānameva rasasarūpassa pāpuṇanatthaṃ vibhāveti <bold>‘‘savibhāvā’’</bold>iccādinā. <bold>So raso</bold> anantaraniddiṭṭho <bold>savibhāvānubhāvehi</bold> tesaṃ tesaṃ ṭhāyīnaṃ anurūpehi vibhāvasahitehi anubhāvehi ca, <bold>sāttikābyabhicārihi</bold> pakāsetabbaṭhāyībhāvasseva anukūlasāttikabhāvabyabhicārībhāvehi karaṇabhūtehi <bold>assādiyattaṃ ānīyamāno</bold> kavino sāmatthiyā pāpuṇiyamāno <bold>ṭhāyeva</bold> ṭhāyībhāvo evāti kāriyopacārena raso nāmāti veditabboti. Saha bhāvehi pavattantīti ca, savibhāvā ca te anubhāvā ceti <pageBreak edition="M" number="0.0342" /> ca, sāttikā ca byabhicārino ceti ca, assādiyassa bhāvoti ca vākyaṃ.</paragraph>
<hangnum line="176" number="354"></hangnum>
<gatha1 line="177"><bold>Siṅgārahassakaruṇā, ruddavīrabhayānakā;</bold></gatha1>
<gathalast line="178"><bold>Bībhacchabbhutasantā ca, rasā ṭhāyīna’nukkamā</bold>.</gathalast>
<paragraph line="179" number="354"> Tesaṃ nāmavasena vibhāgamāha <bold>‘‘siṅgāre’’</bold>ccādinā. <bold>Ṭhāyīnanukkamā</bold>ti ‘‘ratihāsā ca soko cā’’tiādinā vuttānaṃ ṭhāyībhāvānaṃ anukkamā, paṭipāṭiyāti attho.</paragraph>
<paragraph line="180" number="354"> Rasāvatthāsampattaratihāsādīnaṃ ṭhāyībhāvānaṃ idāni kamena nāmantaraṃ dasseti <bold>‘‘siṅgāra’’</bold>iccādinā. <bold>Ṭhāyīnaṃ</bold> heṭṭhā vuttānaṃ ratihāsādiṭhāyībhāvānaṃ <bold>anukkamā</bold> paṭipāṭiyā <bold>siṅgārahassakaruṇā</bold> siṅgāro hasso karuṇā ca <bold>ruddavīrabhayānakā</bold> ruddo vīro bhayānako ca <bold>bībhacchabbhutasantā ca</bold> bibhaccho abbhuto santo ceti nava rasā nāma hontīti. Siṅgāraraso hassarasotiādinā <bold>rasa</bold>saddo paccekaṃ yojetabbo. Siṅgāro ca hasso ca karuṇā ceti ca viggaho. Sesesupi liṅgasamāsā imeyeva. Ime siṅgārādīnaṃ ratyādīhi anaññattā upari ratyādivivaraṇeyeva ñātabbā.</paragraph>
<hangnum line="181" number="355"></hangnum>
<gatha1 line="182"><bold>Dukkharūpe’ya’mānando,</bold></gatha1>
<gatha2 line="183"><bold>Kathaṃ nu karuṇādike;</bold></gatha2>
<gatha3 line="184"><bold>Siyā sotūna’mānando,</bold></gatha3>
<gathalast line="185"><bold>Soko vessantarassa hi</bold>.</gathalast>
<paragraph line="186" number="355"> Sokādirūpokaruṇādi kathaṃ raso siyāti āha <bold>‘‘dukkhe’’</bold>ccādi. Vessantarassa puttadāraviyogā karuṇā sokarūpo dukkhameva ahosi, sampati pana <bold>sotūnaṃ</bold> sabbhānaṃ ānandoyevāti etthādhippāyo.</paragraph>
<paragraph line="187" number="355"> Heṭṭhā <pageBreak edition="M" number="0.0343" /> vuttaraso santosova, sokakodhādilakkhaṇo karuṇāruddādiko kathaṃ raso nāma bhaveyyāti āsaṅkāyamāha <bold>‘‘dukkharūpe’’</bold>iccādi. <bold>Ayaṃ ānando</bold> ‘‘sāmajjikānamānando’’tiādinā niddiṭṭho <bold>dukkharūpe</bold> dukkhalakkhaṇe <bold>karuṇādike</bold> karuṇāruddādike visaye kathaṃ bhaveyyāti ce, nesa doso <bold>hi</bold> tatheva <bold>vessantarassa</bold> bodhisattassa <bold>soko</bold> puttadāravirahato jātasoko <bold>sotūnaṃ</bold> idāni suṇantānaṃ sabbhānaṃ <bold>ānando siyā</bold> ānandassa kāraṇattā kāriyopacārena santoso nāma bhaveyyāti. Vattuno sāmatthiyā karuṇārasādikaṃ pāpetvā pakāsiyamānassa sokādikassa dukkharūpena ṭhitattā suṇantānaṃ pīti uppādiyatevāti adhippāyo. Dukkhaṃ rūpaṃ sabhāvo yassa karuṇādinoti ca, karuṇā ādi yassa ruddādinoti ca vākyaṃ.</paragraph>
</body>
</document>