<?xml version="1.0"?>
<document>
<metadata>
<normativeSource>http://tipitaka.org/romn/cscd/e0809n.nrf1.xml</normativeSource>
<archivePath>roman/anya/byakarana gantha-sangaho/abhidhanappadipikapatha/1. saggakanda.xml</archivePath>
<titlePath>1. Saggakaṇḍa - Abhidhānappadīpikāpāṭha - Byākaraṇa gantha-saṅgaho - Anya</titlePath>
</metadata>
<body>
<chapter line="1">1. Saggakaṇḍa</chapter>
<hangnum line="2" number="1"></hangnum>
<gatha1 line="3"> Buddho dasabalo satthā, sabbaññū dvipaduttamo;</gatha1>
<gathalast line="4">Munindo bhagavā nātho, cakkhuma’ṅgīraso muni.</gathalast>
<hangnum line="5" number="2"></hangnum>
<gatha1 line="6"> Lokanātho’ nadhivaro, mahesi ca vināyako;</gatha1>
<gathalast line="7">Samantacakkhu sugato, bhūripañño ca māraji.</gathalast>
<hangnum line="8" number="3"></hangnum>
<gatha1 line="9"> Narasīho naravaro, dhammarājā mahāmuni;</gatha1>
<gathalast line="10">Devadevo lokagaru, dhammassāmī tathāgato.</gathalast>
<hangnum line="11" number="4"></hangnum>
<gatha1 line="12"> Sayambhū sammāsambuddho, varapañño ca nāyako;</gatha1>
<gathalast line="13">Jino, sakko tu siddhattho, suddhodani ca gotamo.</gathalast>
<hangnum line="14" number="5"></hangnum>
<gatha1 line="15"> Sakyasīho tathā sakya, muni cādiccabandhu ca;</gatha1>
<hangnum line="16" number="6"></hangnum>
<gatha1 line="17"> Mokkho nirodho nibbānaṃ, dīpo taṇhakkhayo paraṃ;</gatha1>
<gathalast line="18">Tāṇaṃ leṇa marūpañca, santaṃ sacca manālayaṃ.</gathalast>
<hangnum line="19" number="7"></hangnum>
<gatha1 line="20"> Asaṅkhataṃ siva mamataṃ sududdasaṃ,</gatha1>
<gatha2 line="21">Parāyaṇaṃ saraṇa manītikaṃ tathā;</gatha2>
<gatha3 line="22">Anāsavaṃ dhuva manidassanā’ katā,</gatha3>
<gathalast line="23">Palokitaṃ nipuṇa mananta makkharaṃ.</gathalast>
<hangnum line="24" number="8"></hangnum>
<gatha1 line="25"> Dukkhakkhayo <pageBreak edition="M" number="0.0003" /> byābajjhañca <note>byāpajjaṃ (ṭīkā)</note>, vivaṭṭaṃ khema kevalaṃ;</gatha1>
<gathalast line="26">Apavaggo virāgo ca, paṇīta maccutaṃ padaṃ.</gathalast>
<hangnum line="27" number="9"></hangnum>
<gatha1 line="28"> Yogakkhemo pāra mapi, mutti santi visuddhiyo;</gatha1>
<gathalast line="29">Vimutya’ saṅkhatadhātu, suddhi nibbutiyo siyuṃ.</gathalast>
<hangnum line="30" number="10"></hangnum>
<gatha1 line="31"> Khīṇāsavo tva’sekkho ca, vītarāgo tathā’ rahā;</gatha1>
<gatha2 line="32">Devaloko divo saggo <note>nāko (sī.)</note>,</gatha2>
<gathalast line="33">Tidivo tidasālayo.</gathalast>
<hangnum line="34" number="11"></hangnum>
<gatha1 line="35"> Tidasā tva’marā devā, vibudhā ca sudhāsino;</gatha1>
<gathalast line="36">Surā marū divokā cā, matapā saggavāsino.</gathalast>
<hangnum line="37" number="12"></hangnum>
<gatha1 line="38"> Nijjarā’ nimisā dibbā, apume <alternatives line="17" extra="null" separator="false"><alternative source-abbr="vri" source="vipassana research institut">devatāni ca</alternative><alternative source-abbr="ṭīkā" source="ṭīkā">devatā eva devatāni, sakatthe nipaccayo</alternative></alternatives> ;</gatha1>
<hangnum line="39" number="13"></hangnum>
<gatha1 line="40"> Siddho bhūto ca gandhabbo, guyhako yakkha rakkhasā;</gatha1>
<gathalast line="41">Kumbhaṇḍo ca pisācā’dī, niddiṭṭhā <bold>devayoniyo.</bold></gathalast>
<hangnum line="42" number="14"></hangnum>
<gatha1 line="43"> Pubbadevā suraripū, asurā dānavā pume;</gatha1>
<gathalast line="44">Tabbisesā pahārādo, sambaro baliādayo.</gathalast>
<hangnum line="45" number="15"></hangnum>
<gatha1 line="46"> Pitāmaho pitā brahmā, lokeso kamalāsano;</gatha1>
<gathalast line="47">Tathā hiraññagabbho ca, surajeṭṭho pajāpati.</gathalast>
<hangnum line="48" number="16"></hangnum>
<gatha1 line="49"> Vāsudevo <alternatives line="25" extra="null" separator="false"><alternative source-abbr="vri" source="vipassana research institut">hari</alternative><alternative source-abbr="ṭīkā" source="ṭīkā">harī</alternative></alternatives>  kaṇho, kesavo cakkapāṇya’tha;</gatha1>
<gathalast line="50">Mahissaro sivo sūlī, issaro pasupatya’pi.</gathalast>
<hangnum line="51" number="17"></hangnum>
<gatha1 line="52"> Haro vutto kumāro tu, khandho sattidharo bhave;</gatha1>
<hangnum line="53" number="18"></hangnum>
<gatha1 line="54"> Sakko purindado deva, rājā vajirapāṇi ca;</gatha1>
<gathalast line="55">Sujampati sahassakkho, mahindo vajirāvudho.</gathalast>
<hangnum line="56" number="19"></hangnum>
<gatha1 line="57"> Vāsavo ca dasasata, nayano tidivādhibhū;</gatha1>
<gathalast line="58">Suranātho ca vajira, hattho ca bhūtapatya’pi.</gathalast>
<hangnum line="59" number="20"></hangnum>
<gatha1 line="60"> Maghavā kosiyo indo, vatrabhū pākasāsano;</gatha1>
<gathalast line="61">Viḍojo tha <bold>sujā</bold> tassa <note>sujātā’ssa (ṭīkā)</note>, bhariyā tha puraṃ bhave.</gathalast>
<hangnum line="62" number="21"></hangnum>
<gatha1 line="63"> <alternatives line="40" extra="null" separator="false"><alternative source-abbr="vri" source="vipassana research institut">Masakkasārā</alternative><alternative source-abbr="sī." source="sri lanka">masakkasāro</alternative></alternatives> <pageBreak edition="M" number="0.0004" /> vassoka, sārā cevā’ marāvatī;</gatha1>
<gatha2 line="64"><bold>Vejayanto</bold> tu pāsādo,</gatha2>
<gathalast line="65"><bold>Sudhammā</bold> tu sabhā matā.</gathalast>
<hangnum line="66" number="22"></hangnum>
<gatha1 line="67"><bold>Vejayanto</bold> ratho tassa,</gatha1>
<gatha2 line="68">Vutto <bold>mātali</bold> sārathi;</gatha2>
<gathalast line="69"><bold>Erāvaṇo</bold> gajo <bold>paṇḍu, kambalo</bold> tu silāsanaṃ.</gathalast>
<hangnum line="70" number="23"></hangnum>
<gatha1 line="71"><bold>Suvīro</bold>ccādayo puttā, <bold>nandā</bold> pokkharaṇī bhave;</gatha1>
<gathalast line="72">Nandanaṃ missakaṃ citta, latā phārusakaṃ <bold>vanā.</bold></gathalast>
<hangnum line="73" number="24"></hangnum>
<gatha1 line="74"> Asani dvīsu kulisaṃ, vajiraṃ punnapuṃsake;</gatha1>
<gatha2 line="75">Accharāyotthiyaṃ vuttā, rambhā alambusādayo;</gatha2>
<gathalast line="76">Devitthiyo tha gandhabbā, <bold>pañcasikho</bold>ti ādayo.</gathalast>
<hangnum line="77" number="25"></hangnum>
<gatha1 line="78"> Vimāno nitthiyaṃ byamhaṃ, pīyūsaṃ tvamataṃ sudhā;</gatha1>
<gathalast line="79">Sineru meru tidivā, dhāro neru sumeru ca.</gathalast>
<hangnum line="80" number="26"></hangnum>
<gatha1 line="81"> Yugandharo īsadharo, karavīko sudassano;</gatha1>
<gathalast line="82">Nemindharo vinatako, assakaṇṇo <bold>kulācalā.</bold></gathalast>
<hangnum line="83" number="27"></hangnum>
<gatha1 line="84"> Mandākinī tathā’kāsa, gaṅgā suranadī pyatha;</gatha1>
<hangnum line="85" number="28"></hangnum>
<gatha1 line="86"> Koviḷāro tathā pāri, cchattako pārijātako;</gatha1>
<gathalast line="87">Kapparukkho tu santānā, dayo <bold>devaddumā</bold> siyuṃ.</gathalast>
<hangnum line="88" number="29"></hangnum>
<gatha1 line="89"> Pācī patījhu’ dīci’tthī, pubba pacchima uttarā;</gatha1>
<gathalast line="90">Disātha dakkhiṇā’ pācī, vidisā’nudisā bhave.</gathalast>
<hangnum line="91" number="30"></hangnum>
<gatha1 line="92"> <alternatives line="48" extra=", amarakose pana erāvato eva atthi" separator="true"><alternative source-abbr="vri" source="vipassana research institut">Erāvato</alternative><alternative source-abbr="sī." source="sri lanka">erāvaṇo</alternative></alternatives>  puṇḍarīko, vāmano kumudo’ ñjano;</gatha1>
<gathalast line="93">Pupphadanto sabbabhummo, suppatīko <bold>disāgajā.</bold></gathalast>
<hangnum line="94" number="31"></hangnum>
<gatha1 line="95"><bold>Dhataraṭṭho</bold> ca gandhabbā, dhipo, kumbhaṇḍasāmi tu;</gatha1>
<gathalast line="96"><bold>Viruḷhako, virūpakkho,</bold> tu nāgādhipatīrito.</gathalast>
<hangnum line="97" number="32"></hangnum>
<gatha1 line="98"> Yakkhādhipo vessavaṇo, <bold>kuvero</bold> naravāhano;</gatha1>
<gatha2 line="99"><bold><alternatives line="56" extra="null" separator="false"><alternative source-abbr="vri" source="vipassana research institut">Aḷakā</alternative><alternative source-abbr="amarakosa" source="amarakosa">alakā</alternative></alternatives></bold><bold>ḷakamandā</bold>ssa, purī, paharaṇaṃ <bold>gadā;</bold></gatha2>
<gathalast line="100">Catuddisāna madhipā, pubbādīnaṃ kamā ime.</gathalast>
<hangnum line="101" number="33"></hangnum>
<gatha1 line="102"> Jātavedo <pageBreak edition="M" number="0.0005" /> sikhī joti, pāvako dahano’ nalo;</gatha1>
<gathalast line="103">Hutāvaho’ ccimā dhūma, ketva’ggi gini bhānumā.</gathalast>
<hangnum line="104" number="34"></hangnum>
<gatha1 line="105"> Tejo dhūmasikho vāyu, sakho ca kaṇhavattanī;</gatha1>
<gathalast line="106">Vessānaro hutāso tha, sikhājāla’cci cāpume.</gathalast>
<hangnum line="107" number="35"></hangnum>
<gatha1 line="108"> Vipphuliṅgaṃ phuliṅgañca, <alternatives line="64" extra="null" separator="true"><alternative source-abbr="vri" source="vipassana research institut">bhasmā</alternative><alternative source-abbr="rūpasiddhi-uṇādi" source="rūpasiddhi-uṇādi">‘bhasmā’ tipadaṃ rājādigaṇe pariyāpannaṃ</alternative><alternative source-abbr="sī." source="sri lanka">bhasmaṃ</alternative></alternatives>  tu seṭṭhi chārikā;</gatha1>
<hangnum line="109" number="36"></hangnum>
<gatha1 line="110"><bold>Kukkuḷo</bold> tu’ṇhabhasmasmi, maṅgāro’lāta mummukaṃ <note>tikaṃ dittakaṭṭhādindhane (ṭīkā)</note>;</gatha1>
<gathalast line="111">Samidhā idhumaṃ ce’dho, upādānaṃ tathindhanaṃ.</gathalast>
<hangnum line="112" number="37"></hangnum>
<gatha1 line="113"> Atho’bhāso pakāso cā,</gatha1>
<gatha2 line="114">'Loko’jjotā’tapā samā;</gatha2>
<gatha3 line="115">Māluto pavano vāyu, vāto’nila samīraṇā;</gatha3>
<gathalast line="116">Gandhavāho tathā vāyo, samīro ca sadāgati.</gathalast>
<hangnum line="117" number="38"></hangnum>
<gatha1 line="118"><bold>Vāyubhedā</bold> ime chu’ddha, ṅgamo cādhogamo tathā;</gatha1>
<gathalast line="119">Kucchiṭṭho ca koṭṭhāsayo, assāsaṅgānusārino.</gathalast>
<hangnum line="120" number="39"></hangnum>
<gatha1 line="121"> Atho apānaṃ passāso,</gatha1>
<gathalast line="122">Assāso āna muccate.</gathalast>
<hangnum line="123" number="40"></hangnum>
<gatha1 line="124"> Vego javo rayo khippaṃ, tu sīghaṃ turitaṃ lahu;</gatha1>
<gathalast line="125">Āsu tuṇṇa maraṃ cāvi, lambitaṃ tuvaṭaṃpi ca.</gathalast>
<hangnum line="126" number="41"></hangnum>
<gatha1 line="127"> Satataṃ nicca maviratā, nārata santata manavaratañca dhuvaṃ;</gatha1>
<gatha2 line="128">Bhusa matisayo ca daḷhaṃ, tibbe’kantā’timatta, bāḷhāni;</gatha2>
<gathalast line="129">Khippādī paṇḍake dabbe, dabbagā tesu ye tisu.</gathalast>
<hangnum line="130" number="42"></hangnum>
<gatha1 line="131"> Aviggaho tu kāmo ca, manobhū madano bhave;</gatha1>
<gathalast line="132">Antako vasavattī ca, pāpimā ca pajāpati.</gathalast>
<hangnum line="133" number="43"></hangnum>
<gatha1 line="134"> Pamattabandhu kaṇho ca, māro namuci, tassa tu;</gatha1>
<gathalast line="135">Taṇhā’ratī ragā <bold>dhītū,</bold> hatthī tu <bold>girimekhalo.</bold></gathalast>
<hangnum line="136" number="44"></hangnum>
<gatha1 line="137"> Yamarājā ca vesāyī, yamo’ssa <bold>nayanā</bold>vudhaṃ;</gatha1>
<gathalast line="138">Vepacitti pulomo ca, kimpuriso tu kinnaro.</gathalast>
<hangnum line="139" number="45"></hangnum>
<gatha1 line="140"> Antalikkhaṃ kha’mādicca, patho’bbhaṃ gagana’mbaraṃ;</gatha1>
<gathalast line="141">Vehāso cānilapatho, ākāso nitthiyaṃ nabhaṃ.</gathalast>
<hangnum line="142" number="46"></hangnum>
<gatha1 line="143"> Devo <pageBreak edition="M" number="0.0006" /> vehāyaso tārā,</gatha1>
<gathalast line="144">Patho surapatho aghaṃ.</gathalast>
<hangnum line="145" number="47"></hangnum>
<gatha1 line="146"> Megho valāhako devo, pajjunno’mbudharo ghano;</gatha1>
<gathalast line="147">Dhārādharo ca jīmūto, vārivāho tathā’mbudo.</gathalast>
<hangnum line="148" number="48"></hangnum>
<gatha1 line="149"> Abbhaṃ tīsvatha vassañca, vassanaṃ vuṭṭhi nāriyaṃ;</gatha1>
<gathalast line="150">Sateratā’kkhaṇā vijju, vijjutā cācirappabhā.</gathalast>
<hangnum line="151" number="49"></hangnum>
<gatha1 line="152"> Meghanāde tu dhanitaṃ, gajjitaṃ rasitādi ca;</gatha1>
<gathalast line="153">Indāvudhaṃ indadhanu, vātakkhittambu sīkaro.</gathalast>
<hangnum line="154" number="50"></hangnum>
<gatha1 line="155"> Āsāro dhārā sampāto,</gatha1>
<gatha2 line="156">Karakā tu ghanopalaṃ;</gatha2>
<gathalast line="157"><bold>Duddinaṃ</bold> meghacchannāhe, pidhānaṃ tvapadhāraṇaṃ.</gathalast>
<hangnum line="158" number="51"></hangnum>
<gatha1 line="159"> Tirodhāna’ntaradhānā, pidhāna chādanāni ca;</gatha1>
<gathalast line="160">Indu cando ca nakkhatta, rājā somo nisākaro.</gathalast>
<hangnum line="161" number="52"></hangnum>
<gatha1 line="162"> Osadhīso himaraṃsi, sasaṅko candimā sasī;</gatha1>
<gathalast line="163">Sītaraṃsi nisānātho, uḷurājā ca mā pume.</gathalast>
<hangnum line="164" number="53"></hangnum>
<gatha1 line="165"><bold>Kalā</bold> soḷasamo bhāgo, bimbaṃ tu maṇḍalaṃ bhave;</gatha1>
<gathalast line="166">Aḍḍho tvaddho upaḍḍho ca, vā khaṇḍaṃ sakalaṃ pume.</gathalast>
<hangnum line="167" number="54"></hangnum>
<gatha1 line="168"><bold>Addhaṃ</bold> vuttaṃ same bhāge, pasādo tu pasannatā;</gatha1>
<gathalast line="169">Komudī candikā juṇhā, kanti sobhā juti cchavi.</gathalast>
<hangnum line="170" number="55"></hangnum>
<gatha1 line="171"> Kalaṅko lañchanaṃ lakkhaṃ, aṅko’bhiññāṇa lakkhaṇaṃ;</gatha1>
<gathalast line="172">Cihanaṃ cāpi sobhā tu, paramā <bold>susamā</bold> tha ca.</gathalast>
<hangnum line="173" number="56"></hangnum>
<gatha1 line="174"> Sītaṃ guṇe, guṇiliṅgā, sīta sisira sītalā;</gatha1>
<gathalast line="175">Himaṃ tuhina mussāvo, nīhāro mahikā pyatha.</gathalast>
<hangnum line="176" number="57"></hangnum>
<gatha1 line="177"> Nakkhattaṃ joti bhaṃ tārā, apume tārako’ḷu ca;</gatha1>
<hangnum line="178" number="58"></hangnum>
<gatha1 line="179"> Assayujo bharaṇitthī, sakattikā rohiṇī pica;</gatha1>
<gathalast line="180"><alternatives line="80" extra="null" separator="false"><alternative source-abbr="vri" source="vipassana research institut">Migasira</alternative><alternative source-abbr="sī." source="sri lanka">magasira</alternative></alternatives>  maddā ca punabbasu, <alternatives line="88" extra="null" separator="false"><alternative source-abbr="vri" source="vipassana research institut">phusso</alternative><alternative source-abbr="ṭī." source="ṭī.">pusso</alternative></alternatives>  cāsilesa’pi.</gathalast>
<hangnum line="181" number="59"></hangnum>
<gatha1 line="182"> <alternatives line="96" extra="null" separator="false"><alternative source-abbr="vri" source="vipassana research institut">Māghā</alternative><alternative source-abbr="sī." source="sri lanka">magha</alternative></alternatives>  ca phaggunī dve ca, hatthā cittā ca svātipi;</gatha1>
<gathalast line="183">Visākhā’ nurādhā jeṭṭhā, mūlā’ sāḷhā duve tathā.</gathalast>
<hangnum line="184" number="60"></hangnum>
<gatha1 line="185"> Savaṇo <pageBreak edition="M" number="0.0007" /> ca dhaniṭṭhā ca, satabhisajo pubbu’ttarabhaddapadā;</gatha1>
<gathalast line="186">Revatyapīti kamato, <bold>sattādhikavīsanakkhattā.</bold></gathalast>
<hangnum line="187" number="61"></hangnum>
<gatha1 line="188"> Sobbhānu kathito rāhu, <bold>sūrā</bold>dī tu navaggahā;</gatha1>
<gathalast line="189">Rāsi <bold>mesā</bold>diko bhadda, padā poṭṭhapadā samā.</gathalast>
<hangnum line="190" number="62"></hangnum>
<gatha1 line="191"> Ādicco sūriyo sūro, sataraṃsi divākaro;</gatha1>
<gathalast line="192">Verocano dinakaro, uṇharaṃsi pabhaṅkaro.</gathalast>
<hangnum line="193" number="63"></hangnum>
<gatha1 line="194"> Aṃsumālī dinapati, tapano ravi bhānumā;</gatha1>
<gathalast line="195">Raṃsimā bhākaro bhānu, akko sahassaraṃsi ca.</gathalast>
<hangnum line="196" number="64"></hangnum>
<gatha1 line="197"> Raṃsi ābhā pabhā ditti, ruci bhā juti dīdhiti;</gatha1>
<gathalast line="198">Marīci dvīsu bhānvaṃ’su, mayūkho kiraṇo karo.</gathalast>
<hangnum line="199" number="65"></hangnum>
<gatha1 line="200"> Paridhi pariveso tha, marīci migataṇhikā;</gatha1>
<gathalast line="201">Sūrassodayato pubbu’, ṭṭhitaraṃsi siyā’ <bold>ruṇo.</bold></gathalast>
<hangnum line="202" number="66"></hangnum>
<gatha1 line="203"> Kālo’ddhā samayo velā,</gatha1>
<gatha2 line="204">Tabbisesā khaṇādayo;</gatha2>
<gatha3 line="205"><bold>Khaṇo</bold> dasaccharākālo,</gatha3>
<gathalast line="206">Khaṇā dasa <bold>layo</bold> bhave.</gathalast>
<hangnum line="207" number="67"></hangnum>
<gatha1 line="208"> Layā dasa <bold>khaṇalayo,</bold></gatha1>
<gatha2 line="209"><bold>Muhutto</bold> te siyā dasa;</gatha2>
<gathalast line="210">Dasa <bold>khaṇamuhutto</bold> te, divaso tu ahaṃ dinaṃ.</gathalast>
<hangnum line="211" number="68"></hangnum>
<gatha1 line="212"> Pabhātañca vibhātañca, paccūso kalla mapyatha;</gatha1>
<gatha2 line="213">Abhidoso padoso tha,</gatha2>
<gathalast line="214">Sāyo sañjhā dinaccayo.</gathalast>
<hangnum line="215" number="69"></hangnum>
<gatha1 line="216"> Nisā ca rajanī ratti, tiyāmā saṃvarī bhave;</gatha1>
<gathalast line="217"><bold>Juṇhā</bold> tu candikāyuttā, tamussannā <bold>timisikā.</bold></gathalast>
<hangnum line="218" number="70"></hangnum>
<gatha1 line="219"> Nisītho majjhimā ratti, aḍḍharatto mahānisā;</gatha1>
<gathalast line="220">Andhakāro tamo nitthī, timisaṃ timiraṃ mataṃ.</gathalast>
<hangnum line="221" number="71"></hangnum>
<gatha1 line="222"><bold>Caturaṅgatamaṃ</bold> evaṃ, kāḷapakkhacatuddasī;</gatha1>
<gathalast line="223">Vanasaṇḍo ghano megha, paṭalaṃ cā’ḍḍharatti ca.</gathalast>
<hangnum line="224" number="72"></hangnum>
<gatha1 line="225"><bold>Andhatamaṃ</bold><pageBreak edition="M" number="0.0008" /> ghanatame, pahāro yāma, saññito;</gatha1>
<gathalast line="226"><bold>Pāṭipado</bold> tu dutiyā, tatiyādī <bold>tithī</bold><note>tithi</note>, tāyati pāletīti tithi, tā+iti (ṇvādi) dvisu.</gathalast>
<hangnum line="227" number="73"></hangnum>
<gatha1 line="228"> Pannarasī pañcadasī, puṇṇamāsī tu puṇṇamā;</gatha1>
<gathalast line="229">Amāvasī pyamāvāsī, thiyaṃ pannarasī’ parā.</gathalast>
<hangnum line="230" number="74"></hangnum>
<gatha1 line="231"> Ghaṭikā saṭṭhya’ <bold>horatto, pakkho</bold> te dasa pañca ca;</gatha1>
<gatha2 line="232">Te tu pubbāparā <bold>sukka,</bold></gatha2>
<gathalast line="233"><bold>Kāḷā, māso</bold> tu te duve.</gathalast>
<hangnum line="234" number="75"></hangnum>
<gatha1 line="235"> Citto vesākha, jeṭṭho cā, sāḷho dvīsu ca sāvaṇo;</gatha1>
<gathalast line="236">Poṭṭhapāda’ssayujā ca, māsā dvādasa kattiko.</gathalast>
<hangnum line="237" number="76"></hangnum>
<gatha1 line="238"> Māgasiro tathā phusso, kamena māgha phagguṇā;</gatha1>
<gathalast line="239">Kattika’ssayujā māsā, pacchima pubbakattikā.</gathalast>
<hangnum line="240" number="77"></hangnum>
<gatha1 line="241"> Sāvaṇo <bold>nikkhamanīyo,</bold></gatha1>
<gathalast line="242">Cittamāso tu <bold>rammako.</bold></gathalast>
<hangnum line="243" number="78"></hangnum>
<gatha1 line="244"> Caturo caturo māsā, kattikakāḷapakkhato;</gatha1>
<gathalast line="245">Kamā <bold>hemanta gimhāna, vassānā</bold> utuyo dvisu.</gathalast>
<hangnum line="246" number="79"></hangnum>
<gatha1 line="247"><bold>Hemanto sisira</bold> mutū,</gatha1>
<gatha2 line="248">Cha vā <bold>vasanto</bold> ca <bold>gimha vassānā;</bold></gatha2>
<gathalast line="249"><bold>Sarado</bold>ti kamā māsā, dve dve vuttānusārena.</gathalast>
<hangnum line="250" number="80"></hangnum>
<gatha1 line="251"> Uṇho nidāgho gimhotha,</gatha1>
<gatha2 line="252">Vasso vassāna pāvusā;</gatha2>
<gathalast line="253">Utūhi tīhi vassānā, dikehi <bold>dakkhiṇāyanaṃ.</bold></gathalast>
<hangnum line="254" number="81"></hangnum>
<gatha1 line="255"><bold>Uttarāyana</bold> maññehi, tīhi vassāyanadvayaṃ;</gatha1>
<gathalast line="256">Vassa saṃvaccharā nitthī, sarado hāyano samā.</gathalast>
<hangnum line="257" number="82"></hangnum>
<gatha1 line="258"> Kappakkhayo tu saṃvaṭṭo, yuganta palayā api;</gatha1>
<gathalast line="259">Alakkhī kālakaṇṇitthī, atha lakkhī siri’tthiyaṃ.</gathalast>
<hangnum line="260" number="83"></hangnum>
<gatha1 line="261"> Danu dānavamātā tha, devamātā panā’diti;</gatha1>
<hangnum line="262" number="84"></hangnum>
<gatha1 line="263"> Pāpañca kibbisaṃ verā, ghaṃ duccarita dukkaṭaṃ;</gatha1>
<gathalast line="264">Apuññā’kusalaṃ kaṇhaṃ, kalusaṃ duritā’gu ca.</gathalast>
<hangnum line="265" number="85"></hangnum>
<gatha1 line="266"> Kusalaṃ <pageBreak edition="M" number="0.0009" /> sukataṃ sukkaṃ, puññaṃ dhamma manitthiyaṃ;</gatha1>
<gathalast line="267">Sucarita matho diṭṭha, dhammikaṃ ihalokikaṃ.</gathalast>
<hangnum line="268" number="86"></hangnum>
<gatha1 line="269"> Sandiṭṭhika matho pāra, lokikaṃ samparāyikaṃ;</gatha1>
<gatha2 line="270">Takkālaṃ tu tadātvaṃ co,</gatha2>
<gathalast line="271">Ttarakālo tu āyati.</gathalast>
<hangnum line="272" number="87"></hangnum>
<gatha1 line="273"> Hāso’ ttamanatā pīti, vitti tuṭṭhi ca nāriyaṃ;</gatha1>
<gathalast line="274">Ānando pamudā’modo, santoso nandi sammado.</gathalast>
<hangnum line="275" number="88"></hangnum>
<gatha1 line="276"> Pāmojjañca pamodo tha, sukhaṃ sātañca phāsva’tha;</gatha1>
<gathalast line="277">Bhaddaṃ seyyo subhaṃ khemaṃ, kalyāṇaṃ maṅgalaṃ sivaṃ.</gathalast>
<hangnum line="278" number="89"></hangnum>
<gatha1 line="279"> Dukkhañca kasiraṃ kicchaṃ, nīgho ca byasanaṃ aghaṃ;</gatha1>
<gathalast line="280">Dabbe tu pāpapuññāni, tīsvākicchaṃ sukhādi ca.</gathalast>
<hangnum line="281" number="90"></hangnum>
<gatha1 line="282"> Bhāgyaṃ niyati bhāgo ca, bhāgadheyyaṃ vidhī’rito;</gatha1>
<gathalast line="283">Atho uppatti nibbatti, jāti janana mubbhavo.</gathalast>
<hangnum line="284" number="91"></hangnum>
<gatha1 line="285"> Nimittaṃ kāraṇaṃ ṭhānaṃ, padaṃ bījaṃ nibandhanaṃ;</gatha1>
<gathalast line="286">Nidānaṃ pabhavo hetu, sambhavo setu paccayo.</gathalast>
<hangnum line="287" number="92"></hangnum>
<gatha1 line="288"> Kāraṇaṃ yaṃ samāsannaṃ, <bold>padaṭṭhāna</bold>nti taṃ mataṃ;</gatha1>
<gathalast line="289">Jīvo tu puriso’ttā tha, padhānaṃ pakatitthiyaṃ.</gathalast>
<hangnum line="290" number="93"></hangnum>
<gatha1 line="291"> Pāṇo sarīrī bhūtaṃ vā, satto dehī ca puggalo;</gatha1>
<gatha2 line="292">Jīvo pāṇī pajā jantu,</gatha2>
<gathalast line="293">Jano loko tathāgato.</gathalast>
<hangnum line="294" number="94"></hangnum>
<gatha1 line="295"> Rūpaṃ saddo gandha rasā, phasso dhammo ca gocarā;</gatha1>
<gathalast line="296">Ālambā visayā te chā, rammaṇā lambaṇāni ca.</gathalast>
<hangnum line="297" number="95"></hangnum>
<gatha1 line="298"> Sukko goro sito’dātā,</gatha1>
<gatha2 line="299">Dhavalo seta, paṇḍarā;</gatha2>
<gatha3 line="300">Soṇo tu lohito ratto,</gatha3>
<gathalast line="301">Tamba mañjiṭṭha rohitā.</gathalast>
<hangnum line="302" number="96"></hangnum>
<gatha1 line="303"> Nīlo kaṇhā’sitā kāḷo,</gatha1>
<gatha2 line="304">Mecako sāma sāmalā;</gatha2>
<gathalast line="305">Sitapītetu <bold>paṇḍu</bold>’tto, īsaṃpaṇḍutu <bold>dhūsaro.</bold></gathalast>
<hangnum line="306" number="97"></hangnum>
<gatha1 line="307"><bold>Aruṇo</bold><pageBreak edition="M" number="0.0010" /> kiñciratto tha,</gatha1>
<gatha2 line="308"><bold>Pāṭalo</bold> setalohito;</gatha2>
<gatha3 line="309">Atho pīto halidyābho,</gatha3>
<gathalast line="310">Palāso harito hari.</gathalast>
<hangnum line="311" number="98"></hangnum>
<gatha1 line="312"><bold>Kaḷāro kapilo</bold> nīla, pīte tha rocanappabhe;</gatha1>
<gathalast line="313"><bold>Piṅgo pisaṅgo</bold> pyathavā, kaḷārādī tu piṅgale.</gathalast>
<hangnum line="314" number="99"></hangnum>
<gatha1 line="315"> Kammāso sabalo citto,</gatha1>
<gatha2 line="316"><bold>Sāvo</bold> tu kaṇhapītake;</gatha2>
<gathalast line="317">Vāccaliṅgā guṇinyete, guṇe sukkādayo pume.</gathalast>
<hangnum line="318" number="100"></hangnum>
<gatha1 line="319"> Naccaṃ naṭṭañca naṭanaṃ, nattanaṃ lāsanaṃ bhave;</gatha1>
<gathalast line="320">Naccaṃ tu vāditaṃ gīta, miti <bold>nāṭu</bold>midaṃ tayaṃ.</gathalast>
<hangnum line="321" number="101"></hangnum>
<gatha1 line="322"> Naccaṭṭhānaṃ siyā <bold>raṅgo, bhinayo</bold> sūcyasūcanaṃ;</gatha1>
<gathalast line="323">Aṅgahāro’ṅgavikkhepo, naṭṭako naṭako naṭo.</gathalast>
<hangnum line="324" number="102"></hangnum>
<gatha1 line="325"> Siṅgāro karuṇo vīra, bbhuta hassa bhayānakā;</gatha1>
<gathalast line="326">Santo bībhaccha ruddāni, nava <bold>nāṭyarasā</bold> ime.</gathalast>
<hangnum line="327" number="103"></hangnum>
<gatha1 line="328"> Posassa nāriyaṃ pose, itthiyā saṅgamaṃ pati;</gatha1>
<gathalast line="329">Yā pihā esa <bold>siṅgāro,</bold> ratikīḷādikāraṇo.</gathalast>
<hangnum line="330" number="104"></hangnum>
<gatha1 line="331"> Uttama ppakatippāyo, itthipurisahetuko;</gatha1>
<gatha2 line="332">So <bold>sambhogo viyogo</bold>ti,</gatha2>
<gathalast line="333">Siṅgāro duvidho mato.</gathalast>
<hangnum line="334" number="105"></hangnum>
<gatha1 line="335"> Bhāsitaṃ <pageBreak edition="M" number="0.0011" /> lapitaṃ bhāsā, vohāro vacanaṃ vaco;</gatha1>
<gathalast line="336">Utti vācā girā vāṇī, bhāratī <alternatives line="107" extra="null" separator="false"><alternative source-abbr="vri" source="vipassana research institut">kathitā</alternative><alternative source-abbr="katthaci" source="katthaci">kathā</alternative></alternatives>  vacī.</gathalast>
<hangnum line="337" number="106"></hangnum>
<gatha1 line="338"> Ekākhyāto padacayo, siyā <bold>vākyaṃ</bold>sakārako;</gatha1>
<gathalast line="339"><bold>Āmeḍita</bold>nti viññeyyaṃ, dvattikkhattu mudīraṇaṃ.</gathalast>
<hangnum line="340" number="107"></hangnum>
<gatha1 line="341"> Bhaye kodhe pasaṃsāyaṃ, turite kotūhale’cchare;</gatha1>
<gathalast line="342">Hāse soke pasāde ca, kare āmeḍitaṃ budho.</gathalast>
<hangnum line="343" number="108"></hangnum>
<gatha1 line="344"><bold>Iru</bold> nārī <bold>yaju sāma,</bold> miti vedā tayo siyuṃ;</gatha1>
<gathalast line="345">Ete eva tayī nārī, vedo manto sutitthiyaṃ.</gathalast>
<hangnum line="346" number="109"></hangnum>
<gatha1 line="347"> Aṭṭhako vāmako vāma, devo caṅgīraso bhagu;</gatha1>
<gatha2 line="348">Yamadaggi ca vāsiṭṭho, bhāradvājo ca kassapo;</gatha2>
<gathalast line="349">Vessāmittoti mantānaṃ, kattāro isayo ime.</gathalast>
<hangnum line="350" number="110"></hangnum>
<gatha1 line="351"> Kappo byākaraṇaṃ joti, satthaṃ sikkhā nirutti ca;</gatha1>
<gathalast line="352">Chandoviciti cetāni, <bold>vedaṅgāni</bold> vadanti cha.</gathalast>
<hangnum line="353" number="111"></hangnum>
<gatha1 line="354"><bold>Itihāso</bold> purāvutta, ppabandho bhāratādiko;</gatha1>
<gathalast line="355">Nāmappakāsakaṃ satthaṃ, rukkhādīnaṃ <bold>nighaṇḍu</bold> so.</gathalast>
<hangnum line="356" number="112"></hangnum>
<gatha1 line="357"> Vitaṇḍasatthaṃ viññeyyaṃ, yaṃ taṃ <bold>lokāyataṃ</bold> iti;</gatha1>
<gathalast line="358"><bold>Keṭubhaṃ</bold> tu kriyākappa, vikappo kavinaṃ hito.</gathalast>
<hangnum line="359" number="113"></hangnum>
<gatha1 line="360"><bold>Ākhyāyiko</bold>paladdhatthā, pabandhakappanā <bold>kathā;</bold></gatha1>
<gathalast line="361"><bold>Daṇḍanītya’</bold>tthasatthasmiṃ, vuttanto tu pavatti ca.</gathalast>
<hangnum line="362" number="114"></hangnum>
<gatha1 line="363"> Saññā, khyā, vhā samaññā cā, bhidhānaṃ nāma mavhayo;</gatha1>
<gathalast line="364">Nāmadheyyā’ dhivacanaṃ, paṭivākyaṃ tu uttaraṃ.</gathalast>
<hangnum line="365" number="115"></hangnum>
<gatha1 line="366"> Pañho tīsva nuyogo ca, pucchā pyatha nidassanaṃ;</gatha1>
<gathalast line="367">Upogghāto ca diṭṭhanto, tatho’dāharaṇaṃ bhave.</gathalast>
<hangnum line="368" number="116"></hangnum>
<gatha1 line="369"> Samā saṅkhepa saṃhārā, samāso saṅgaho pyatha;</gatha1>
<gathalast line="370">Sataṃ dhārayasī tyādya, <bold>bbhakkhānaṃ</bold> tucchabhāsanaṃ.</gathalast>
<hangnum line="371" number="117"></hangnum>
<gatha1 line="372"> Vohāro tu vivādo tha, sapanaṃ sapathopi ca;</gatha1>
<gatha2 line="373">Yaso siloko kittitthī,</gatha2>
<gathalast line="374">Ghosanā tu’ccasaddanaṃ.</gathalast>
<hangnum line="375" number="118"></hangnum>
<gatha1 line="376"> Paṭighoso paṭiravo, tho’ paññāso vacīmukhaṃ;</gatha1>
<gathalast line="377">Katthanā ca silāghā ca, vaṇṇanā ca nuti tthuti.</gathalast>
<hangnum line="378" number="119"></hangnum>
<gatha1 line="379"> <alternatives line="115" extra="null" separator="false"><alternative source-abbr="vri" source="vipassana research institut">Thomanañca</alternative><alternative source-abbr="katthaci thomanaṃ thomanā dviliṅge" source="katthaci thomanaṃ thomanā dviliṅge">thomanaṃ vā</alternative></alternatives>  pasaṃsātha, <bold>kekā</bold> nādo sikhaṇḍinaṃ;</gatha1>
<gatha2 line="380">Gajānaṃ <bold>koñca</bold>nādo tha,</gatha2>
<gathalast line="381">Matā <bold>hesā</bold> hayaddhani.</gathalast>
<hangnum line="382" number="120"></hangnum>
<gatha1 line="383"> Pariyāyo vevacanaṃ, sākacchā tu ca saṃkathā;</gatha1>
<gatha2 line="384">Upavādo cu’pakkosā, vaṇṇavādā’nuvādo ca;</gatha2>
<gathalast line="385">Janavādā’pavādāpi, parivādo ca tulyatthā.</gathalast>
<hangnum line="386" number="121"></hangnum>
<gatha1 line="387"> Khepo <pageBreak edition="M" number="0.0012" /> nindā tathā kucchā, jigucchā garahā bhave;</gatha1>
<gathalast line="388">Nindāpubbo upārambho, <bold>paribhāsana</bold> muccate.</gathalast>
<hangnum line="389" number="122"></hangnum>
<gatha1 line="390"> Aṭṭhānariyavohāra, vasena yā pavattitā;</gatha1>
<gathalast line="391"><bold>Abhivākyaṃ</bold> siyā vācā, sā vītikkamadīpanī.</gathalast>
<hangnum line="392" number="123"></hangnum>
<gatha1 line="393"> Muhuṃbhāsā <bold>nulāpo</bold>tha, <bold>palāpo</bold> natthikā girā;</gatha1>
<gatha2 line="394">Ādobhāsana <bold>mālāpo,</bold></gatha2>
<gathalast line="395"><bold>Vilāpo</bold> tu pariddavo.</gathalast>
<hangnum line="396" number="124"></hangnum>
<gatha1 line="397"> Vippalāpo virodhotti, sandesotti tu vācikaṃ;</gatha1>
<gathalast line="398">Sambhāsanaṃ tu <bold>sallāpo,</bold> virodharahitaṃ mithu.</gathalast>
<hangnum line="399" number="125"></hangnum>
<gatha1 line="400"><bold>Pharusaṃ</bold> niṭṭhuraṃ vākyaṃ, manuññaṃ <bold>hadayaṅgamaṃ;</bold></gatha1>
<gathalast line="401"><bold>Saṃkulaṃ</bold> tu <bold>kiliṭṭha</bold>ñca, pubbāparavirodhinī.</gathalast>
<hangnum line="402" number="126"></hangnum>
<gatha1 line="403"> Samudāyattharahitaṃ, <bold>abaddha</bold>miti <note>abandha (ka.)</note> kittitaṃ;</gatha1>
<gathalast line="404"><bold>Vitathaṃ</bold> tu musā cātha <note>āhataṃ tu musātthakaṃ (katthaci, amarakose)</note>, pharusādī tiliṅgikā.</gathalast>
<hangnum line="405" number="127"></hangnum>
<gatha1 line="406"> Sammā byayañcā vitathaṃ, saccaṃ tacchaṃ yathātathaṃ;</gatha1>
<gathalast line="407">Tabbantā tīsva līkaṃ tva, saccaṃ micchā musā byayaṃ.</gathalast>
<hangnum line="408" number="128"></hangnum>
<gatha1 line="409"> Ravo ninādo ninado ca saddo,</gatha1>
<gatha2 line="410">Nigghosa nāda ddhanayo ca rāvo;</gatha2>
<gatha3 line="411">Ārāva saṃrāva virāva ghosā,</gatha3>
<gathalast line="412">Ravā sutitthī sara nissanā ca.</gathalast>
<hangnum line="413" number="129"></hangnum>
<gatha1 line="414"> Vissaṭṭha mañju viññeyyā, savanīyā visārino;</gatha1>
<gathalast line="415">Bindu gambhīra ninnādī, tyeva <bold>maṭṭhaṅgiko saro.</bold></gathalast>
<hangnum line="416" number="130"></hangnum>
<gatha1 line="417"> Tiracchānagatānañhi, rutaṃ <bold>vassita</bold> muccate;</gatha1>
<gatha2 line="418">Kolāhalo kalahalo,</gatha2>
<gathalast line="419">Gītaṃ gānañca gītikā.</gathalast>
<hangnum line="420" number="131"></hangnum>
<gatha1 line="421"> Sarā satta tayo gāmā, cekavīsati mucchanā;</gatha1>
<gathalast line="422">Tānā <note>ṭhānāni (bahūsu)</note> cekūnapaññāsa, iccetaṃ <bold>saramaṇḍalaṃ.</bold></gathalast>
<hangnum line="423" number="132"></hangnum>
<gatha1 line="424"> Usabho dhevato ceva, chajja gandhāra majjhimā;</gatha1>
<gathalast line="425">Pañcamo ca nisādoti, <bold>satte’</bold>te gaditā sarā.</gathalast>
<hangnum line="426" number="133"></hangnum>
<gatha1 line="427"> Nadanti <pageBreak edition="M" number="0.0013" /><bold>usabhaṃ</bold> gāvo, turagā <bold>dhevataṃ</bold> tathā;</gatha1>
<gathalast line="428"><bold>Chajjaṃ</bold> mayūrā <bold>gandhāra,</bold> majā koñcā ca <bold>majjhimaṃ.</bold></gathalast>
<hangnum line="429" number="134"></hangnum>
<gatha1 line="430"><bold>Pañcamaṃ</bold> parapuṭṭhādī, <bold>nisāda</bold>mpi ca vāraṇā;</gatha1>
<gatha2 line="431"><bold>Chajjo</bold> ca <bold>majjhimo</bold> gāmā,</gatha2>
<gathalast line="432">Tayo <bold>sādhāraṇo</bold>ti ca.</gathalast>
<hangnum line="433" number="135"></hangnum>
<gatha1 line="434"> Saresu tesu pacceke, tisso tisso hi mucchanā;</gatha1>
<gathalast line="435">Siyuṃ tatheva <alternatives line="144" extra="null" separator="false"><alternative source-abbr="vri" source="vipassana research institut">tānāni</alternative><alternative source-abbr="bahūsu" source="bahūsu">ṭhānāni</alternative></alternatives> , satta satteva labbhare.</gathalast>
<hangnum line="436" number="136"></hangnum>
<gatha1 line="437"> Tisso duve catasso ca, catasso kamato sare;</gatha1>
<gathalast line="438">Tisso duve catassoti, <bold>dvāvīsati</bold> sutī siyuṃ.</gathalast>
<hangnum line="439" number="137"></hangnum>
<gatha1 line="440"> Uccatare rave <bold>tāro,</bold> thābyatte madhure <bold>kalo;</bold></gatha1>
<gatha2 line="441">Gambhīre tu rave <bold>mando,</bold> tārādī tīsvatho kale;</gatha2>
<gatha3 line="442"><bold>Kākalī</bold> sukhume vutto,</gatha3>
<gathalast line="443">Kriyādisamatā <bold>layo.</bold></gathalast>
<hangnum line="444" number="138"></hangnum>
<gatha1 line="445"> Vīṇā ca vallakī satta, tantī sā <bold>parivādinī;</bold></gatha1>
<gatha2 line="446"><bold>Pokkharo</bold> doṇi vīṇāya,</gatha2>
<gathalast line="447">Upavīṇo tu veṭhako.</gathalast>
<hangnum line="448" number="139"></hangnum>
<gatha1 line="449"> Ātatañceva vitata, mātatavitataṃ ghanaṃ;</gatha1>
<gathalast line="450">Susiraṃ ceti <bold>tūriyaṃ, pañcaṅgika</bold> mudīritaṃ.</gathalast>
<hangnum line="451" number="140"></hangnum>
<gatha1 line="452"><bold>Ātataṃ</bold> nāma cammāva, naddhesu bheriyādisu;</gatha1>
<gathalast line="453">Tale’kekayutaṃ kumbha, thuṇa daddarikādikaṃ.</gathalast>
<hangnum line="454" number="141"></hangnum>
<gatha1 line="455"><bold>Vitataṃ</bold> co’bhayatalaṃ, tūriyaṃ murajādikaṃ;</gatha1>
<gathalast line="456"><bold>Ātatavitataṃ</bold> sabba, vinaddhaṃ paṇavādikaṃ.</gathalast>
<hangnum line="457" number="142"></hangnum>
<gatha1 line="458"><bold>Susiraṃ</bold> vaṃsasaṅkhādi, sammatālādikaṃ <bold>ghanaṃ;</bold></gatha1>
<gathalast line="459">Ātojjaṃ tu ca vādittaṃ, vāditaṃ vajja muccate.</gathalast>
<hangnum line="460" number="143"></hangnum>
<gatha1 line="461"> Bherī (bheri) dundubhi vutto tha,</gatha1>
<gatha2 line="462">Mudiṅgo murajossa tu;</gatha2>
<gatha3 line="463">Āliṅga, ṅkyo, ddhakā bhedā,</gatha3>
<gathalast line="464">Tiṇavo tu ca ḍiṇḍimo.</gathalast>
<hangnum line="465" number="144"></hangnum>
<gatha1 line="466"> Ālambaro <pageBreak edition="M" number="0.0014" /> tu paṇavo, <bold>koṇo</bold> vīṇādivādanaṃ;</gatha1>
<gathalast line="467"><bold>Daddarī paṭaho</bold> bheri, ppabhedā <bold>maddalā</bold>dayo.</gathalast>
<hangnum line="468" number="145"></hangnum>
<gatha1 line="469"> Janappiye vimadduṭṭhe, gandhe <bold>parimalo</bold> bhave;</gatha1>
<gathalast line="470">So tvā <bold>modo</bold> dūragāmī, vissantā tīsvito paraṃ.</gathalast>
<hangnum line="471" number="146"></hangnum>
<gatha1 line="472"> Iṭṭhagandho ca surabhi, sugandho ca sugandhi ca;</gatha1>
<gathalast line="473">Pūtigandhi tu duggandho, tha vissaṃ āmagandhi yaṃ.</gathalast>
<hangnum line="474" number="147"></hangnum>
<gatha1 line="475"> Kuṅkumañceva yavana, pupphañca tagaraṃ tathā;</gatha1>
<gathalast line="476">Turukkhoti <bold>catujjāti, gandhā</bold> ete pakāsitā.</gathalast>
<hangnum line="477" number="148"></hangnum>
<gatha1 line="478"> Kasāvo nitthiyaṃ titto, madhuro lavaṇo ime;</gatha1>
<gathalast line="479">Ambilo kaṭuko ceti, <bold>cha rasā</bold> tabbatī tisu.</gathalast>
<hangnum line="480" number="149"></hangnum>
<gatha1 line="481"> Siyā phasso ca phoṭṭhabbo,</gatha1>
<gatha2 line="482">Visayī tvakkha mindriyaṃ;</gatha2>
<gathalast line="483">Nayanaṃ tvakkhi nettañca, locanaṃ ca’cchi cakkhu ca.</gathalast>
<hangnum line="484" number="150"></hangnum>
<gatha1 line="485"> Sotaṃ saddaggaho kaṇṇo, savanaṃ suti natthu tu;</gatha1>
<gathalast line="486">Nāsā ca nāsikā ghānaṃ, jivhātu rasanā bhave.</gathalast>
<hangnum line="487" number="151"></hangnum>
<gatha1 line="488"> Sarīraṃ vapu gattañcā, ttabhāvo bondi viggaho;</gatha1>
<gathalast line="489">Dehaṃ vā purise kāyo, thiyaṃ tanu kaḷevaraṃ.</gathalast>
<hangnum line="490" number="152"></hangnum>
<gatha1 line="491"> Cittaṃ ceto mano nitthī, viññāṇaṃ hadayaṃ tathā;</gatha1>
<gathalast line="492">Mānasaṃ dhī tu paññā ca, buddhi medhā mati muti.</gathalast>
<hangnum line="493" number="153"></hangnum>
<gatha1 line="494"> Bhūrī mantā ca paññāṇaṃ, ñāṇaṃ vijjā ca yoni ca;</gatha1>
<gathalast line="495">Paṭibhāna mamoho tha, paññābhedā <bold>vipassanā.</bold></gathalast>
<hangnum line="496" number="154"></hangnum>
<gatha1 line="497"><bold>Sammādiṭṭhi</bold> pabhutikā, vīmaṃsā tu vicāraṇā;</gatha1>
<gathalast line="498">Sampajaññaṃ tu nepakkaṃ, vedayitaṃ tu vedanā.</gathalast>
<hangnum line="499" number="155"></hangnum>
<gatha1 line="500"> Takko vitakko saṅkappo,</gatha1>
<gatha2 line="501">Ppano’ hā’ yu tu jīvitaṃ;</gatha2>
<gathalast line="502">Ekaggatā tu samatho, avikkhepo samādhi ca.</gathalast>
<hangnum line="503" number="156"></hangnum>
<gatha1 line="504"> Ussāhā’ tappa paggāhā, vāyāmo ca parakkamo;</gatha1>
<gathalast line="505">Padhānaṃ vīriyaṃ cehā, uyyāmo ca dhiti tthiyaṃ.</gathalast>
<hangnum line="506" number="157"></hangnum>
<gatha1 line="507"> Cattāri <bold>vīriyaṅgāni,</bold> tacassa ca nahāruno;</gatha1>
<gathalast line="508">Avasissana maṭṭhissa, maṃsalohitasussanaṃ.</gathalast>
<hangnum line="509" number="158"></hangnum>
<gatha1 line="510"><bold>Ussoḷhī</bold><pageBreak edition="M" number="0.0015" /> tva dhimattehā, sati tva nussati tthiya;</gatha1>
<gathalast line="511">Lajjā hirī samānā tha, ottappaṃ pāpabhīrutā.</gathalast>
<hangnum line="512" number="159"></hangnum>
<gatha1 line="513"> Majjhattatā tu’pekkhā ca, adukkhamasukhā siyā;</gatha1>
<gatha2 line="514">Cittābhogo manakkāro,</gatha2>
<gathalast line="515">Adhimokkho tu nicchayo.</gathalast>
<hangnum line="516" number="160"></hangnum>
<gatha1 line="517"> Dayā’ nukampā kāruññaṃ, karuṇā ca anuddayā;</gatha1>
<gathalast line="518">Thiyaṃ veramaṇī ceva, viratyā’ rati cāpyatha.</gathalast>
<hangnum line="519" number="161"></hangnum>
<gatha1 line="520"> Titikkhā khanti khamanaṃ, khamā mettā tu metya’tha;</gatha1>
<gathalast line="521">Dassanaṃ diṭṭhi laddhitthī, siddhanto samayo bhave.</gathalast>
<hangnum line="522" number="162"></hangnum>
<gatha1 line="523"> Taṇhā ca tasiṇā ejā, jālinī ca visattikā;</gatha1>
<gathalast line="524">Chando jaṭā nikantyā’sā, sibbinī bhavanetti ca.</gathalast>
<hangnum line="525" number="163"></hangnum>
<gatha1 line="526"> Abhijjhā vanatho vānaṃ, lobho rāgo ca ālayo;</gatha1>
<gatha2 line="527">Pihā manoratho icchā, bhilāso kāma dohaḷā;</gatha2>
<gathalast line="528">Ākaṅkhā ruci vuttā sā, tvadhikā <bold>lālasā</bold> dvisu.</gathalast>
<hangnum line="529" number="164"></hangnum>
<gatha1 line="530"> Veraṃ virodho viddeso, doso ca paṭighañca vā;</gatha1>
<gatha2 line="531">Kodhā’ ghātā kopa rosā,</gatha2>
<gathalast line="532">Byāpādo’ nabhiraddhi ca.</gathalast>
<hangnum line="533" number="165"></hangnum>
<gatha1 line="534"> Baddhavera mupanāho, siyā soko tu socanaṃ;</gatha1>
<gathalast line="535">Roditaṃ kanditaṃ ruṇṇaṃ, paridevo pariddavo.</gathalast>
<hangnum line="536" number="166"></hangnum>
<gatha1 line="537"> Bhītitthi bhaya muttāso, bheravaṃ tu mahabbhayaṃ;</gatha1>
<hangnum line="538" number="167"></hangnum>
<gatha1 line="539"> Bheravaṃ bhīsanaṃ bhīmaṃ, dāruṇañca bhayānakaṃ;</gatha1>
<gathalast line="540">Ghoraṃ paṭibhayaṃ bhesmaṃ, bhayaṅkara mime tīsu.</gathalast>
<hangnum line="541" number="168"></hangnum>
<gatha1 line="542"> Issā usūyā maccheraṃ, tu macchariya maccharaṃ;</gatha1>
<gathalast line="543">Moho’vijjā tathā’ñāṇaṃ, māno vidhā ca unnati.</gathalast>
<hangnum line="544" number="169"></hangnum>
<gatha1 line="545"> <alternatives line="152" extra="null" separator="false"><alternative source-abbr="vri" source="vipassana research institut">Uddhacca muddhaṭaṃ cātha</alternative><alternative source-abbr="ṭīkā" source="ṭīkā">uddhavaṃuddhaṃ dhāvati citta metenāti uddhavaṃ</alternative></alternatives> , tāpo kukkuccameva ca;</gatha1>
<gathalast line="546">Pacchātāpo nutāpo ca, vippaṭisāro pakāsito.</gathalast>
<hangnum line="547" number="170"></hangnum>
<gatha1 line="548"> Manovilekha sandehā, saṃsayo ca kathaṃkathā;</gatha1>
<gathalast line="549">Dveḷhakaṃ vicikicchā ca, kaṅkhā saṅkā vimatyapi.</gathalast>
<hangnum line="550" number="171"></hangnum>
<gatha1 line="551"> Gabbo <pageBreak edition="M" number="0.0016" /> bhimāno’haṃkāro, cintātu jhāna muccate;</gatha1>
<gathalast line="552">Nicchayo niṇṇayo vutto, paṭiññā tu paṭissavo.</gathalast>
<hangnum line="553" number="172"></hangnum>
<gatha1 line="554"> Avamānaṃ tirakkāro, paribhavo pya’ nādaro;</gatha1>
<gathalast line="555">Parābhavo pya’ vaññā tha, ummādo cittavibbhamo.</gathalast>
<hangnum line="556" number="173"></hangnum>
<gatha1 line="557"> Pemaṃ sineho sneho tha, cittapīḷā visaññitā;</gatha1>
<gathalast line="558">Pamādo sativossaggo, kotūhalaṃ kutūhalaṃ.</gathalast>
<hangnum line="559" number="174"></hangnum>
<gatha1 line="560"> Vilāso lalitaṃ līlā, hāvo heḷā ca vibbhamo;</gatha1>
<gathalast line="561">Iccādikā siyuṃ nāri, siṅgārabhāvajā kiriyā.</gathalast>
<hangnum line="562" number="175"></hangnum>
<gatha1 line="563"> Hasanaṃ hasitaṃ hāso, mando so mihitaṃ sitaṃ;</gatha1>
<gatha2 line="564">Aṭṭahāso mahāhāso,</gatha2>
<gathalast line="565">Romañco lomahaṃsanaṃ.</gathalast>
<hangnum line="566" number="176"></hangnum>
<gatha1 line="567"> Parihāso davo khiḍḍā, keḷi kīḷā ca kīḷitaṃ;</gatha1>
<gathalast line="568">Niddā tu supinaṃ soppaṃ, middhañca pacalāyikā.</gathalast>
<hangnum line="569" number="177"></hangnum>
<gatha1 line="570"> Thiyaṃ nikati kūṭañca, dambho sāṭhyañca ketavaṃ;</gatha1>
<gathalast line="571">Sabhāvo tu nissaggo ca, sarūpaṃ pakatitthiyaṃ.</gathalast>
<hangnum line="572" number="178"></hangnum>
<gatha1 line="573"> Sīlañca lakkhaṇaṃ bhāvo,</gatha1>
<gathalast line="574">Ussavo tu chaṇo <alternatives line="160" extra="null" separator="false"><alternative source-abbr="vri" source="vipassana research institut">maho</alternative><alternative source-abbr="ṭī." source="ṭī.">mato</alternative></alternatives> .</gathalast>
<hangnum line="575" number="179"></hangnum>
<gatha1 line="576"> Dhārento jantu sasneha, mabhidhānappadīpikaṃ;</gatha1>
<gathalast line="577"><alternatives line="168" extra="null" separator="false"><alternative source-abbr="vri" source="vipassana research institut">Khuddakādyatthajātāni</alternative><alternative source-abbr="ka." source="cambodian">khuddakānyatthajātāni</alternative></alternatives> , sampassati yathāsukhaṃ.</gathalast>
<centered line="578">Saggakaṇḍo niṭṭhito.</centered>
</body>
</document>