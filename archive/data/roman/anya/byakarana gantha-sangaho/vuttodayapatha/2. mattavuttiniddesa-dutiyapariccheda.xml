<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0808n.nrf1.xml</normativeSource>
    <archivePath>roman/anya/byakarana gantha-sangaho/vuttodayapatha/2. mattavuttiniddesa-dutiyapariccheda.xml</archivePath>
    <baseFileName>2. mattavuttiniddesa-dutiyapariccheda</baseFileName>
    <titlePath>2. Mattāvuttiniddesa-dutiyapariccheda - Vuttodayapāṭha - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">2. Mattāvuttiniddesa-dutiyapariccheda</chapter>
    <title line="2">Gaṇaniyama</title>
    <hangnum line="3" number="17"></hangnum>
    <gatha1 line="4"> Chaṭṭho’khilalahu,jo <pageBreak edition="Myanmar" number="0.0193" /> vā,</gatha1>
    <gatha2 line="5">Gayutā’ññe,cha’ggaṇā,na jo visame,;</gatha2>
    <gathalast line="6">Ariyāya’ntaḍḍhe lo, chaṭṭho,’nte go,gaṇā cha’ññe.</gathalast>
    <title line="7">Yatiniyama</title>
    <hangnum line="8" number="18"></hangnum>
    <gatha1 line="9"> Paṭhamaḍḍhe chaṭṭho ce,</gatha1>
    <gatha2 line="10">Sabbalahe,’tthā’dilahuni bhavatiyati;</gatha2>
    <gathalast line="11">Tapparako,ntepi, sace, carimepi, bhavati catuttho’nte.</gathalast>
    <paragraph line="12" number="19"><bold>Ariyāsāmaññaṃ</bold> ce, pubbo’dita lakkhaṇaṃ bhave yassā.</paragraph>
    <paragraph line="13" number="20"> Ādima’matha pādayugaṃ, yassā tyaṃ’sehi sā <bold>pathyā.</bold></paragraph>
    <hangnum line="14" number="21"></hangnum>
    <gatha1 line="15"> Yattha gaṇattaya mullaṅghi,</gatha1>
    <gathalast line="16">Yo’bhayatthā’dimo bhave <bold>vipulā.</bold></gathalast>
    <paragraph line="17" number="22"> Garumajjhago jakāro, catutthako dutiyako <bold>capalā.</bold></paragraph>
    <hangnum line="18" number="23"></hangnum>
    <gatha1 line="19"> Capalā’gatā’khilaṃ ce, dalā’dimaṃ lakkhaṇaṃ bhajati yassā;</gatha1>
    <gathalast line="20">Pathyālakkhaṇa’maññaṃ, <bold>mukhacapalā</bold> nāma sā bhavati.</gathalast>
    <hangnum line="21" number="24"></hangnum>
    <gatha1 line="22"> Pathyāya lakkhaṇaṃ ce, paṭhamaḍḍhe lakkhaṇaṃ tu capalāya;</gatha1>
    <gathalast line="23">Dutiye dale’tha yassā, pakittitā sā <bold>jaghanacapalā.</bold></gathalast>
    <centered line="24">Ariyājātiyo.</centered>
    <hangnum line="25" number="25"></hangnum>
    <gatha1 line="26"> Sabbaṃpaṭhamadale yadi, lakkhaṇa’mariyāya vutta’mubhayesu;</gatha1>
    <gatha2 line="27">Yassā dalesu yuttaṃ,</gatha2>
    <gathalast line="28">Vuttā sā <bold>gīti</bold> vutta yati lalitā.</gathalast>
    <hangnum line="29" number="26"></hangnum>
    <gatha1 line="30"> Ariyāyaṃ dutiya’ḍḍhe, gaditā’khilalakkhaṇaṃ yaṃ taṃ;</gatha1>
    <gatha2 line="31">Bhavati dalesu’bhayesupi,</gatha2>
    <gathalast line="32">Yadi yassā sā’ya <bold>mupagīti.</bold></gathalast>
    <hangnum line="33" number="27"></hangnum>
    <gatha1 line="34"> Ariyāya’ḍḍhadvitayaṃ, pubbodita lakkhaṇo’petaṃ;</gatha1>
    <gatha2 line="35">Vipariyayenā’bhihitaṃ,</gatha2>
    <gathalast line="36">Yassā sambhavati ce’ha so’<bold>ggīti.</bold></gathalast>
    <hangnum line="37" number="28"></hangnum>
    <gatha1 line="38"> Ariyāpubba’ḍḍhaṃ <pageBreak edition="Myanmar" number="0.0194" /> yadi, garune’kenā’dhikena nidhane yuttaṃ;</gatha1>
    <gathalast line="39">Yadi pubba’ḍḍhasamānaṃ, dala mitaraṃ co’ditā’ya’<bold>mariyāgīti.</bold></gathalast>
    <centered line="40">Gītijātiyo.</centered>
    <hangnum line="41" number="29"></hangnum>
    <gatha1 line="42"> Visame cha siyuṃ kalā mukhe,</gatha1>
    <gatha2 line="43">Same tva’ṭṭha, ra,la,gā, tato’pari;</gatha2>
    <gathalast line="44"><bold>Vetālīyaṃ</bold> ta muccate, lahu chakkaṃ na nirantaraṃ same.</gathalast>
    <hangnum line="45" number="30"></hangnum>
    <gatha1 line="46"> Vetālīyopamaṃ mukhe taṃ,</gatha1>
    <gathalast line="47"><bold>Opacchandasakaṃ</bold> ra,yā ya’dante.</gathalast>
    <paragraph line="48" number="31"><bold>Āpātalikā</bold> kathitā’yaṃ, bhagagā’nte yadi pubbamiva’ññaṃ.</paragraph>
    <hangnum line="49" number="32"></hangnum>
    <gatha1 line="50"> Yadā’dito <bold>dakkhiṇantikā,</bold></gatha1>
    <gathalast line="51">Ṭhite’ttha pādesvā’khilesu jo.</gathalast>
    <hangnum line="52" number="33"></hangnum>
    <gatha1 line="53"><bold>‘Udiccavuttī’</bold>ti vuccate,</gatha1>
    <gathalast line="54">Jo cā’do visamesu saṇṭhito.</gathalast>
    <paragraph line="55" number="34"> Pubbattha, samesu ce ga, jā, <bold>‘paccavutti’</bold> ruditā’ti saṇṭhitā.</paragraph>
    <hangnum line="56" number="35"></hangnum>
    <gatha1 line="57"> Samāsamā’trā’dinaṃ samā,</gatha1>
    <gathalast line="58">Saṃyutā bhavati taṃ <bold>pavattakaṃ.</bold></gathalast>
    <paragraph line="59" number="36"> Assa sā sama katā’ <bold>parantikā.</bold></paragraph>
    <paragraph line="60" number="37"> Tada’ññajā <bold>cāruhāsinī.</bold></paragraph>
    <centered line="61">Vetālīyajātiyo.</centered>
    <paragraph line="62" number="38"> Dvika vihata vasu lahu <bold>acaladhiti</bold> ri’ha.</paragraph>
    <paragraph line="63" number="39"><bold>Mattāsamakaṃ</bold> navamo lga’nte.</paragraph>
    <paragraph line="64" number="40"> Jo nlā’ thavā’ṇṇavā <bold>visiloko.</bold></paragraph>
    <paragraph line="65" number="41"> Tadvayato <bold>vānavāsikā’</bold>khyā.</paragraph>
    <paragraph line="66" number="42"> Pañca,ṭṭha,navasu yadi lo <bold>citrā.</bold></paragraph>
    <paragraph line="67" number="43"> Ga,lyā’ṭṭhahi ce’sā vu’<bold>pacitrā.</bold></paragraph>
    <hangnum line="68" number="44"></hangnum>
    <gatha1 line="69"> Ya’matīta lakkhaṇa visesa yutaṃ, (citrā)</gatha1>
    <gatha2 line="70">Mattā samā’di pādā’bhihitaṃ; (Visiloka)</gatha2>
    <gatha3 line="71">Aniyata vutta parimāṇa sahitaṃ, (vānavāsikā)</gatha3>
    <gathalast line="72">Pathitaṃ janesu <bold>pādākulakaṃ.</bold> (visiloka)</gathalast>
    <centered line="73">Mattāsamaka jātiyo.</centered>
    <hangnum line="74" number="45"></hangnum>
    <gatha1 line="75"> Vinā <pageBreak edition="Myanmar" number="0.0195" /> vaṇṇehi mattā gā, vinā vaṇṇā garūhi tu;</gatha1>
    <gathalast line="76">Vinā lahūhi garavo, dale pathyādino matā.</gathalast>
    <centered line="77">Iti vuttodaye chandasi mattāvuttiniddeso nāma</centered>
    <centered line="78">Dutiyo paricchedo.</centered>
  </content>
</document>