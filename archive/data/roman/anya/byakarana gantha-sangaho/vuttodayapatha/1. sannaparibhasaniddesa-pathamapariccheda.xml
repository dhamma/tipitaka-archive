<?xml version="1.0"?>
<document>
<metadata>
<normativeSource>http://tipitaka.org/romn/cscd/e0808n.nrf0.xml</normativeSource>
<archivePath>roman/anya/byakarana gantha-sangaho/vuttodayapatha/1. sannaparibhasaniddesa-pathamapariccheda.xml</archivePath>
<title>1. Saññāparibhāsāniddesa-paṭhamapariccheda - Vuttodayapāṭha - Byākaraṇa gantha-saṅgaho - Anya</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<book line="2">Vuttodayaṃ</book>
<chapter line="3">1. Saññāparibhāsāniddesa-paṭhamapariccheda</chapter>
<title line="4">Ratanattayappaṇāma</title>
<hangnum line="5" number="1"></hangnum>
<gatha1 line="6">Nama’tthu jana santāna, tama santāna bhedino;</gatha1>
<gathalast line="7">Dhammu’jjalanta rucino, munindo’dāta rocino.</gathalast>
<title line="8">Nimitta</title>
<hangnum line="9" number="2"></hangnum>
<gatha1 line="10">Piṅgalā’cariyādīhi, chandaṃ ya muditaṃ purā;</gatha1>
<gathalast line="11">Suddhamāgadhikānaṃ taṃ, na sādheti <alternatives line="3"><alternative lang="vri">yathicchitaṃ</alternative><alternative lang="ka.">ya’dicchitaṃ yati’cchitaṃ</alternative></alternatives> .</gathalast>
<title line="12">Ganthaparimāṇa</title>
<hangnum line="13" number="3"></hangnum>
<gatha1 line="14">Tato māgadhabhāsāya, mattā,vaṇṇa,vibhedanaṃ;</gatha1>
<gathalast line="15">Lakkhya lakkhaṇa saṃyuttaṃ, pasanna’ttha,pada,kkamaṃ.</gathalast>
<title line="16">Abhidhānādi</title>
<hangnum line="17" number="4"></hangnum>
<gatha1 line="18">Idaṃ <bold>vuttodayaṃ</bold>nāma, lokiya’cchandanissitaṃ;</gatha1>
<gathalast line="19">Ārabhissa’mahaṃ dāni, tesaṃ sukhavibuddhiyā.</gathalast>
<title line="20">Gaṇasaṅketasaññā</title>
<hangnum line="21" number="5"></hangnum>
<gatha1 line="22">Sabbaglā mnā,’digalahū, <bold>bhyā’</bold>,majjha’nta garū <bold>jasā;</bold></gatha1>
<gathalast line="23">Majjha’ntalā <bold>ra,te’</bold>te’ṭṭha, gaṇā go garu,lo lahu.</gathalast>
<title line="24">Gaṇaniyama</title>
<hangnum line="25" number="6"></hangnum>
<gatha1 line="26">Bha,ja,sā <pageBreak edition="M" number="0.0192" />sabbaga,lahū, pañci’me saṇṭhitā gaṇā;</gatha1>
<gathalast line="27"><bold>Ariyādimhi</bold>viññeyyā, gaṇo idha catu’kkalo.</gathalast>
<title line="28">Garu,lahusarūpa</title>
<hangnum line="29" number="7"></hangnum>
<gatha1 line="30">Saṃyogā’di ca, dīgho ca, niggahītaparo ca, yo;</gatha1>
<gathalast line="31"><bold>Garu,</bold>vaṅko, pādanto,vā, rasso’ñño mattiko <bold>lu’</bold>ju.</gathalast>
<hangnum line="32" number="8"></hangnum>
<gatha1 line="33">Pare pādādisaṃyoge, yo pubbo garuka’kkharo;</gatha1>
<gathalast line="34"><bold>Lahu</bold>sa kvaci viññeyyo, tadudāharaṇaṃ yathā.</gathalast>
<hangnum line="35" number="9"></hangnum>
<gatha1 line="36">Dassanarasā’nubhāvane, nibaddhagedhā jinassa’yaṃ janatā;</gatha1>
<gathalast line="37">Vimhayajananī sañña<bold>ta, kri</bold>yā nu kaṃ nā’nurañjayati.</gathalast>
<hangnum line="38" number="10"></hangnum>
<gatha1 line="39">Viññeyyā lokato saññā, <bold>samuddo,su,rasā</bold>dinaṃ;</gatha1>
<gathalast line="40"><bold>Pādo</bold>ñeyyo catutthaṃ’so, padacchedo <bold>yatī</bold>bhave.</gathalast>
<hangnum line="41" number="11"></hangnum>
<gatha1 line="42"><bold>Sama,maḍḍhasamaṃ,</bold>vuttaṃ, <bold>visamaṃ</bold>cā’paraṃ tidhā;</gatha1>
<gathalast line="43">Samā lakkhaṇato pādā, cattāro yassa taṃ <bold>samaṃ.</bold></gathalast>
<hangnum line="44" number="12"></hangnum>
<gatha1 line="45">Yassa’ntimena dutiyo, tatiyenā’dimo samo;</gatha1>
<gathalast line="46">Ta’<bold>daḍḍhasama, maññaṃ</bold>tu, bhinna lakkhaṇa pādikaṃ.</gathalast>
<hangnum line="47" number="13"></hangnum>
<gatha1 line="48">Pāda’mekakkharā’rabbha, yāva chabbīsata’kkharā;</gatha1>
<gathalast line="49">Bhave pādehi taṃ chandaṃ, nānānāmo’ditaṃ tato.</gathalast>
<hangnum line="50" number="14"></hangnum>
<gatha1 line="51"><bold>Daṇḍakā</bold>caṇḍavuṭṭhyā’di, pādehi chahi, tīhi tu;</gatha1>
<gathalast line="52"><bold>‘Gāthā’</bold>ti ca paratthe’vaṃ, chando saññā pakāsitā.</gathalast>
<hangnum line="53" number="15"></hangnum>
<gatha1 line="54">Anantaro’ditaṃ ca’ñña, metaṃ sāmañña nāmato;</gatha1>
<gathalast line="55"><bold>‘Gāthā’</bold>icceva niddiṭṭhaṃ, munindavacane pana.</gathalast>
<hangnum line="56" number="16"></hangnum>
<gatha1 line="57">Visesanāmato kiñci, gahetvā sabbatho’citaṃ;</gatha1>
<gathalast line="58">Dassayissāma’haṃ te’ttha, nāmānā’vi bhavissare.</gathalast>
<centered line="59">Iti vuttodaye chandasi saññāparibhāsā niddeso nāma</centered>
<centered line="60">Paṭhamo paricchedo.</centered>
</body>
</document>