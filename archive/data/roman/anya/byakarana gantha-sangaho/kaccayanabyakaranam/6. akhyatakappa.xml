<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0802n.nrf6.xml</normativeSource>
    <archivePath>roman/anya/byakarana gantha-sangaho/kaccayanabyakaranam/6. akhyatakappa.xml</archivePath>
    <baseFileName>6. akhyatakappa</baseFileName>
    <titlePath>6. Ākhyātakappa - Kaccāyanabyākaraṇaṃ - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">6. Ākhyātakappa</chapter>
    <subhead line="2">Paṭhamakaṇḍa</subhead>
    <paragraph line="3">(Ka)</paragraph>
    <gatha1 line="4">Ākhyātasāgaramathajjatanītaraṅgaṃ <pageBreak edition="Myanmar" number="0.0215" />,</gatha1>
    <gatha2 line="5">Dhātujjalaṃ vikaraṇāgamakālamīnaṃ;</gatha2>
    <gatha3 line="6">Lopānubandhariyamatthavibhāgatīraṃ,</gatha3>
    <gathalast line="7">Dhīrā taranti kavino puthubuddhināvā.</gathalast>
    <paragraph line="8">(Kha)</paragraph>
    <gatha1 line="9">Vicittasaṅkhāraparikkhitaṃ imaṃ,</gatha1>
    <gatha2 line="10">Ākhyātasaddaṃ vipulaṃ asesato;</gatha2>
    <gatha3 line="11">Paṇamya sambuddhamanantagocaraṃ,</gatha3>
    <gathalast line="12">Sugocaraṃ yaṃ vadato suṇātha me.</gathalast>
    <paragraph line="13">(Ga)</paragraph>
    <gatha1 line="14">Adhikāre maṅgale ceva, nipphanne cāvadhāraṇe;</gatha1>
    <gathalast line="15">Anantare ca pādāne, <bold>atha</bold>saddo pavattati.</gathalast>
    <paragraph line="16" number="416">, 429<bold>Atha pubbāni vibhattīnaṃ cha parassapadāni</bold>.</paragraph>
    <paragraph line="17">Atha sabbāsaṃ vibhattīnaṃ yāni yāni pubbakāni <bold>cha</bold> padāni, tāni tāni <bold>parassapada</bold>saññāni honti.</paragraph>
    <paragraph line="18">Taṃ yathā? <bold>Ti anti, si tha, mi ma</bold>.</paragraph>
    <paragraph line="19"><bold>Parassapada</bold>miccanena kvattho? Kattari parassapadaṃ.</paragraph>
    <paragraph line="20" number="407">, 439<bold>Parāṇyattanopadāni</bold><pageBreak edition="Myanmar" number="0.0216" />.</paragraph>
    <paragraph line="21">Sabbāsaṃ vibhattīnaṃ yāni yāni parāni <bold>cha</bold> padāni. Tāni tāni <bold>attanopada</bold>saññāni honti.</paragraph>
    <paragraph line="22">Taṃ yathā? <bold>Te ante, se vhe, e mhe</bold>.</paragraph>
    <paragraph line="23"><bold>Attanopada</bold>miccanena kvattho? Attanopadāni bhāve ca kammani.</paragraph>
    <paragraph line="24" number="408">, 431<bold>Dve dve paṭhama majjhimuttamapurisā</bold>.</paragraph>
    <paragraph line="25">Tāsaṃ sabbāsaṃ vibhattīnaṃ parassapadānaṃ, attanopadānañca <bold>dve dve</bold> padāni <bold>paṭhamamajjhimuttamapurisa</bold>saññāni honti.</paragraph>
    <paragraph line="26">Taṃ yathā? <bold>Ti anti</bold> iti paṭhamapurisā, <bold>si tha</bold> iti majjhimapurisā, <bold>mi ma</bold> iti uttamapurisā. Attanopadānampi <bold>te ante</bold> iti paṭhamapurisā, <bold>se vhe</bold> iti majjhimapurisā, <bold>e mhe</bold> iti uttamapurisā. Evaṃ sabbattha.</paragraph>
    <paragraph line="27"><bold>Paṭhamamajjhimuttamapurisa</bold>miccanena kvattho? Nāmamhi payujjamānepi tulyādhikaraṇe paṭhamo, tumhe majjhimo, amhe uttamo.</paragraph>
    <paragraph line="28" number="409">, 441<bold>Sabbesamekābhidhāne paro puriso</bold>.</paragraph>
    <paragraph line="29">Sabbesaṃ tiṇṇaṃ paṭhamamajjhimuttama purisānaṃ ekābhidhāne <bold>paro puriso</bold> gahetabbo.</paragraph>
    <paragraph line="30">So <pageBreak edition="Myanmar" number="0.0217" /> ca paṭhati, tvañca paṭhasi, <bold>tumhe paṭhatha</bold>. So ca pacati, tvañca pacasi. <bold>Tumhe pacatha</bold>. Evaṃ sesāsu vibhattīsu <bold>paro puriso</bold> yojetabbo.</paragraph>
    <paragraph line="31" number="410">, 432<bold>Nāmamhi payujjamānepi tulyādhikaraṇe paṭhamo</bold>.</paragraph>
    <paragraph line="32"><bold>Nāma</bold>mhi payujjamānepi appayujjamānepi tulyādhikaraṇe <bold>paṭhamapuriso</bold> hoti.</paragraph>
    <paragraph line="33">So gacchati, te gacchanti.</paragraph>
    <paragraph line="34">Appayujjamānepi – gacchati, gacchanti.</paragraph>
    <paragraph line="35"><bold>Tulyādhikaraṇe</bold>ti kimatthaṃ? Tena haññase tvaṃ devadattena.</paragraph>
    <paragraph line="36" number="411">, 436<bold>Tumhe majjhimo</bold>.</paragraph>
    <paragraph line="37"><bold>Tumhe</bold> payujjamānepi appayujjamānepi tulyādhikaraṇe <bold>majjhimapuriso</bold> hoti.</paragraph>
    <paragraph line="38">Tvaṃ yāsi, tumhe yātha.</paragraph>
    <paragraph line="39">Appayujjamānepi – yāsi, yātha.</paragraph>
    <paragraph line="40"><bold>Tulyādhikaraṇe</bold>ti kimatthaṃ? Tayā paccate odano.</paragraph>
    <paragraph line="41" number="412">, 437<bold>Amhe</bold><pageBreak edition="Myanmar" number="0.0218" /><bold>uttamo</bold>.</paragraph>
    <paragraph line="42"><bold>Amhe</bold> payujjamānepi appayujjamānepi tulyādhikaraṇe <bold>uttamapuriso</bold> hoti.</paragraph>
    <paragraph line="43">Ahaṃ yajāmi, mayaṃ yajāma.</paragraph>
    <paragraph line="44">Appayujjamānepi – yajāmi, yajāma.</paragraph>
    <paragraph line="45"><bold>Tulyādhikaraṇe</bold>ti kimatthaṃ? Mayā ijjate buddho.</paragraph>
    <paragraph line="46" number="413">, 427<bold>Kāle</bold>.</paragraph>
    <paragraph line="47">‘‘Kāle’’ iccetaṃ adhikāratthaṃ veditabbaṃ.</paragraph>
    <paragraph line="48" number="414">, 428<bold>Vattamānā paccuppanne</bold>.</paragraph>
    <paragraph line="49"><bold>Paccuppanne</bold> kāle <bold>vattamānā</bold>vibhatti hoti.</paragraph>
    <paragraph line="50">Pāṭaliputtaṃ gacchati, sāvatthiṃ pavisati.</paragraph>
    <paragraph line="51" number="415">, 451<bold>Āṇatyā siṭṭhe’nuttakāle pañcamī</bold>.</paragraph>
    <paragraph line="52"><bold>Āṇatyatthe</bold> ca <bold>āsīsatthe</bold> ca anuttakāle <bold>pañcamī</bold> vibhatti hoti.</paragraph>
    <paragraph line="53">Karotu kusalaṃ, sukhaṃ te hotu.</paragraph>
    <paragraph line="54" number="416">, 454<bold>Anumatiparikappatthesu sattamī</bold>.</paragraph>
    <paragraph line="55"><bold>Anumatyatthe</bold> ca <bold>parikappatthe</bold> ca anuttakāle <bold>sattamī</bold> vibhatti hoti.</paragraph>
    <paragraph line="56">Tvaṃ <pageBreak edition="Myanmar" number="0.0219" /> gaccheyyāsi, kimahaṃ kareyyāmi.</paragraph>
    <paragraph line="57" number="417">, 460<bold>Apaccakkhe parokkhātīte</bold>.</paragraph>
    <paragraph line="58"><bold>Apaccakkhe atīte</bold> kāle <bold>parokkhā</bold>vibhatti hoti.</paragraph>
    <paragraph line="59">Supine kilamāha, evaṃ kila porāṇāhu.</paragraph>
    <paragraph line="60" number="418">, 456<bold>Hiyyopabhuti paccakkhe hiyyattanī</bold>.</paragraph>
    <paragraph line="61"><bold>Hiyyopabhuti atīte</bold> kāle paccakkhe vā apaccakkhe vā <bold>hiyyattanī</bold> vibhatti hoti.</paragraph>
    <paragraph line="62">So agamā maggaṃ, te agamū maggaṃ.</paragraph>
    <paragraph line="63" number="419">, 469<bold>Samīpe’jjatanī</bold>.</paragraph>
    <paragraph line="64"><bold>Ajjappabhuti atīte</bold> kāle paccakkhe vā apaccakkhe vā samīpe <bold>ajjatanī</bold>vibhatti hoti.</paragraph>
    <paragraph line="65">So maggaṃ agamī, te maggaṃ agamuṃ.</paragraph>
    <paragraph line="66" number="420">, 471<bold>Māyoge sabbakāle ca</bold>.</paragraph>
    <paragraph line="67"><bold>Hiyyattanīajjatanī</bold>iccetā vibhattiyo yadā <bold>mā</bold>yogā, tadā <bold>sabbakāle</bold> ca honti.</paragraph>
    <paragraph line="68">Mā gamā, mā vacā, mā gamī, mā vacī.</paragraph>
    <paragraph line="69"><bold>Caggahaṇena</bold><pageBreak edition="Myanmar" number="0.0220" /> pañcamīvibhattipi hoti. Mā gacchāhi.</paragraph>
    <paragraph line="70" number="421">, 473<bold>Anāgate bhavissantī</bold>.</paragraph>
    <paragraph line="71"><bold>Anāgate</bold> kāle <bold>bhavissantī vibhatti</bold> hoti.</paragraph>
    <paragraph line="72">So gacchissati, karissati. Te gacchissanti, karissanti.</paragraph>
    <paragraph line="73" number="422">, 475<bold>Kriyātipanne’tīte kālātipatti</bold>.</paragraph>
    <paragraph line="74"><bold>Kriyātipannamatte atīte</bold> kāle <bold>kālātipatti</bold> vibhatti hoti.</paragraph>
    <paragraph line="75">So ce taṃ yānaṃ alabhissā, agacchissā. Te ce taṃ yānaṃ alabhissaṃsu, agacchissaṃsu.</paragraph>
    <paragraph line="76" number="423">, 426<bold>Vattamānā ti anti, si tha, mi ma, te ante, se vhe, e mhe</bold>.</paragraph>
    <paragraph line="77"><bold>Vattamānā</bold> iccesā saññā hoti ti anti, si tha, mi ma, te ante, se vhe, e mhe iccetesaṃ <bold>dvādasannaṃ</bold> padānaṃ.</paragraph>
    <paragraph line="78"><bold>Vattamānā</bold> iccanena kvattho? Vattamānā paccuppanne.</paragraph>
    <paragraph line="79" number="424">, 450<bold>Pañcamī tu antu, hitha, mima, taṃ antaṃ, ssu vho, e āmase</bold>.</paragraph>
    <paragraph line="80"><bold>Pañcamī</bold>iccesā <pageBreak edition="Myanmar" number="0.0221" /> saññā hoti tu antu, hi tha, mima, taṃ antaṃ, ssu vho, e āmase iccetesaṃ <bold>dvādasannaṃ</bold> padānaṃ.</paragraph>
    <paragraph line="81"><bold>Pañcamī</bold>iccanena kvattho? Āṇatyāsiṭṭhe, nuttakāle pañcamī.</paragraph>
    <paragraph line="82" number="425">, 453<bold>Sattamī eyya eyyuṃ, eyyā si eyyā tha, eyyāmi eyyāma, etha eraṃ, etho eyyāvho, eyyaṃ eyyāmhe</bold>.</paragraph>
    <paragraph line="83"><bold>Sattamī</bold> iccesā saññā hoti eyya eyyuṃ, eyyāsi eyyātha, eyyāmi eyyāma, etha eraṃ, etho, eyyāvho, eyyaṃ eyyāmhe iccetesaṃ <bold>dvādasannaṃ</bold> padānaṃ.</paragraph>
    <paragraph line="84"><bold>Sattamī</bold> iccanena kvattho? Anumatiparikappatthesu sattamī.</paragraph>
    <paragraph line="85" number="426">, 459<bold>Parokkhā au ettha, aṃmha, tthare, ttho vho, iṃ mhe</bold>.</paragraph>
    <paragraph line="86"><bold>Parokkhā</bold> iccesā saññā hoti a u, ettha, aṃ mha, ttha re ttho vho, iṃ mhe iccetesaṃ <bold>dvādasannaṃ</bold> padānaṃ.</paragraph>
    <paragraph line="87"><bold>Parokkhā</bold> iccanena kvattho? Apaccakkhe parokkhātīte.</paragraph>
    <paragraph line="88" number="427">, 455<bold>Hiyyattanī</bold><pageBreak edition="Myanmar" number="0.0222" /><bold>āū, ottha, aṃmhā, tthatthuṃ, se vhaṃ, iṃ mhase</bold>.</paragraph>
    <paragraph line="89"><bold>Hiyyattanī</bold> iccesā saññā hoti ā ū, o ttha, aṃ mhā, ttha tthuṃ, se vhaṃ, iṃ mhase iccetesaṃ <bold>dvādasannaṃ</bold> padānaṃ.</paragraph>
    <paragraph line="90"><bold>Hiyyattanī</bold> iccanena kvattho? Hiyyopabhuti paccakkhe hiyyattanī.</paragraph>
    <paragraph line="91" number="428">, 468<bold>Ajjatanī ī uṃ, o ttha, iṃ mhā, ā ū, se vhaṃ, aṃ mhe</bold>.</paragraph>
    <paragraph line="92"><bold>Ajjatanī</bold> iccesā saññā hoti ī uṃ, o ttha, iṃmhā, ā ū, sevhaṃ, aṃ mhe iccetesaṃ <bold>dvādasannaṃ</bold> padānaṃ.</paragraph>
    <paragraph line="93"><bold>Ajjatanī</bold> iccanena kvattho? Samīpejjatanī.</paragraph>
    <paragraph line="94" number="429">, 472<bold>Bhavissantī ssati ssanti, ssasi ssatha, ssāmi ssāma, ssate ssante, ssase ssavhe, ssaṃ ssāmhe</bold>.</paragraph>
    <paragraph line="95"><bold>Bhavissantī</bold> iccesā saññā hoti ssati ssanti, ssasi ssatha, ssāmi ssāma, ssate ssante, ssase ssavhe, ssaṃ ssāmhe iccetesaṃ <bold>dvādasannaṃ</bold> padānaṃ.</paragraph>
    <paragraph line="96"><bold>Bhavissantī</bold> iccanena kvattho? Anāgate bhavissantī.</paragraph>
    <paragraph line="97" number="430">, 373<bold>Kālātipatti</bold><pageBreak edition="Myanmar" number="0.0223" /><bold>ssā ssaṃsu, sse ssatha, ssaṃ ssāmhā, ssatha sissu, ssase ssavhe, ssiṃ ssāmhase</bold>.</paragraph>
    <paragraph line="98"><bold>Kālātipatti</bold> iccesā saññā hoti ssā ssaṃsu, sse ssatha, ssaṃ ssāmhā, ssatha ssisu, ssase ssavhe, ssiṃ ssāmhase iccetesaṃ <bold>dvādasannaṃ</bold> padānaṃ.</paragraph>
    <paragraph line="99"><bold>Kālātipatti</bold> iccanena kvattho? Kriyātipanne’ tīte kālātipatti.</paragraph>
    <paragraph line="100" number="431">, 458<bold>Hiyyattanī sattamī pañcamī vattamānā sabbadhātukaṃ</bold>.</paragraph>
    <paragraph line="101"><bold>Hiyyattanādayo catasso</bold> vibhattiyo <bold>sabbadhātuka</bold> saññā honti.</paragraph>
    <paragraph line="102">Agamā, gaccheyya, gacchatu, gacchati.</paragraph>
    <paragraph line="103"><bold>Sabbadhātuka</bold> iccanena kvattho? Ikārāgamo asabbadhātukamhi.</paragraph>
    <centered line="104">Iti ākhyātakappe paṭhamo kaṇḍo.</centered>
    <subhead line="105">Dutiyakaṇḍa</subhead>
    <paragraph line="106" number="432">, 362<bold>Dhātuliṅgehi</bold><pageBreak edition="Myanmar" number="0.0224" /><bold>parā paccayā</bold>.</paragraph>
    <paragraph line="107">Dhātuliṅgaiccetehi parā paccayā honti.</paragraph>
    <paragraph line="108">Karoti, gacchati. Yo koci karoti, taṃ añño ‘‘karohi karohi’’ iccevaṃ bravīti, atha vā karontaṃ payojayati = kāreti. Saṅgho pabbatamiva attānamācarati = pabbatāyati. Taḷākaṃ samuddamiva attānamācarati = samuddāyati, saddo cicciṭamiva attānamācarati = cicciṭāyati, vasiṭṭhassa apaccaṃ vāsiṭṭho. Evamaññepi yojetabbā.</paragraph>
    <paragraph line="109" number="433">, 528<bold>Tija gupa kita māne hi kha cha sā vā</bold>.</paragraph>
    <paragraph line="110"><bold>Tija gupa kita mānu</bold> iccetehi dhātūhi <bold>kha cha sa</bold> iccete paccayā honti vā.</paragraph>
    <paragraph line="111">Titikkhati, jigucchati, tikicchati, vīmaṃsati.</paragraph>
    <paragraph line="112"><bold>Vā</bold>ti kimatthaṃ? Tejati, gopati, māneti.</paragraph>
    <paragraph line="113" number="434">, 534<bold>Bhuja ghasa hara su pādīhi tumicchatthesu</bold>.</paragraph>
    <paragraph line="114"><bold>Bhuja</bold><pageBreak edition="Myanmar" number="0.0225" /><bold>ghasa hara su pā</bold>iccevamādīhi dhātūhi <bold>tumicchatthesu kha cha sa</bold>iccete paccayā honti vā.</paragraph>
    <paragraph line="115">Bhottumicchati=bubhukkhati, ghasitumicchati=jighacchati, haritumicchati=jigīsati, sotumicchati=sussusati, pātumicchati=pivāsati.</paragraph>
    <paragraph line="116"><bold>Vā</bold>ti kimatthaṃ? Bhottumicchati.</paragraph>
    <paragraph line="117"><bold>Tumicchatthesū</bold>ti kimatthaṃ? Bhuñjati.</paragraph>
    <paragraph line="118" number="435">, 536<bold>Āya nāmato kattūpamānādācāre</bold>.</paragraph>
    <paragraph line="119">Nāmato kattūpamānā ācāratthe <bold>āya</bold>paccayo hoti.</paragraph>
    <paragraph line="120">Saṅgho pabbatamiva attānamācarati = pabbatāyati, taḷākaṃ samuddamiva attānamācarati = samuddāyati, saddo cicciṭamiva attānamācarati = cicciṭāyati. Evamaññepi yojetabbā.</paragraph>
    <paragraph line="121" number="436">, 537<bold>Īyūpamānā ca</bold>.</paragraph>
    <paragraph line="122">Nāmato upamānā ācāratthe ca <bold>īya</bold>paccayo hoti.</paragraph>
    <paragraph line="123">Achattaṃ <pageBreak edition="Myanmar" number="0.0226" /> chattamiva ācarati =chattīyati, aputtaṃ puttamiva ācarati=puttīyati.</paragraph>
    <paragraph line="124"><bold>Upamānā</bold>ti kimatthaṃ? Dhammaṃ ācarati.</paragraph>
    <paragraph line="125"><bold>Ācāre</bold>ti kimatthaṃ? Achattaṃ chattamiva rakkhati. Evamaññepi yojetabbā.</paragraph>
    <paragraph line="126" number="437">, 538<bold>Nāmamhā’tticchatthe</bold>.</paragraph>
    <paragraph line="127">Nāmamhā attano icchatthe <bold>īya</bold>paccayo hoti.</paragraph>
    <paragraph line="128">Attano pattamicchati = pattīyati. Evaṃ vatthīyati, parikkhārīyati, cīvarīyati, dhanīyati, ghaṭīyati.</paragraph>
    <paragraph line="129"><bold>Atticchatthe</bold>ti kimatthaṃ? Aññassa pattamicchati. Evamaññepi yojetabbā.</paragraph>
    <paragraph line="130" number="438">, 540<bold>Dhātūhi ṇe ṇaya ṇāpe ṇāpayā kāritāni hetvatthe</bold>.</paragraph>
    <paragraph line="131">Sabbehi dhātūhi <bold>ṇeṇaya ṇāpe ṇāpaya</bold>iccete paccayā honti <bold>kārita</bold>saññā ca hetvatthe.</paragraph>
    <paragraph line="132">Yo koci karoti, taṃ añño ‘‘karohi karohi’’ iccevaṃ bravīti, atha vā karontaṃ payojayati <pageBreak edition="Myanmar" number="0.0227" /> = kāreti, kārayati, kārāpeti, kārā payati. Ye keci karonti, te aññe ‘‘karotha karotha’’ iccevaṃ bruvanti = kārenti, kārayanti, kārāpenti, kārāpayanti. Yo koci pacati, taṃ añño ‘‘pacāhi pacāhi’’iccevaṃ bravīti, atha vā pacantaṃ payojayati = pāceti, pācayati, pācāpeti, pācāpayati. Ye keci pacanti, te aññe ‘‘pacatha pacatha’’ iccevaṃ bruvanti = pācenti, pācayanti, pācāpenti. Pācāpayanti. Evaṃ bhaṇeti, bhaṇayati, bhaṇāpeti, bhaṇāpayati. Bhaṇenti, bhaṇayanti, bhaṇāpenti, bhaṇāpayanti. Tathariva aññepi yojetabbā.</paragraph>
    <paragraph line="133"><bold>Hetvatthe</bold>ti kimatthaṃ? Karoti, pacati.</paragraph>
    <paragraph line="134"><bold>Atthaggahaṇena ala</bold>paccayo hoti, jotalati.</paragraph>
    <paragraph line="135" number="439">, 539<bold>Dhāturūpe nāmasmā ṇayo ca</bold>.</paragraph>
    <paragraph line="136">Tasmā nāmasmā <bold>ṇaya</bold>paccayo hoti <bold>kārita</bold>sañño ca dhāturūpe sati.</paragraph>
    <paragraph line="137">Hatthinā atikkamati maggaṃ = atihatthayati, vīṇāya upagāyati gītaṃ = upavīṇayati, daḷhaṃ karoti vīriyaṃ <pageBreak edition="Myanmar" number="0.0228" /> = daḷhayati, visuddhā hoti ratti = visuddhayati.</paragraph>
    <paragraph line="138"><bold>Caggahaṇena āra āla</bold>iccete paccayā honti. Santaṃ karoti = santārati, upakkamaṃ karoti = upakkamālati.</paragraph>
    <paragraph line="139" number="440">, 445<bold>Bhāvakammesu yo</bold>.</paragraph>
    <paragraph line="140">Sabbehi dhātūhi bhāvakammesu <bold>ya</bold>paccayo hoti.</paragraph>
    <paragraph line="141">Ṭhīyate, bujjhate, paccate, labbhate, karīyate, yujjate, uccate.</paragraph>
    <paragraph line="142"><bold>Bhāvakammesū</bold>ti kimatthaṃ? Karoti, pacati, paṭhati.</paragraph>
    <paragraph line="143" number="441">, 447<bold>Tassa cavaggayakāravakārattaṃ sadhātvantassa</bold>.</paragraph>
    <paragraph line="144">Tassa <bold>ya</bold>paccayassa <bold>ca</bold>vaggayakāravakārattaṃ hoti dhātūnaṃ antena saha yathāsambhavaṃ.</paragraph>
    <paragraph line="145">Vuccate, vuccante, uccate, uccante, paccate, paccante. Majjate, majjante, yujjate, yujjante. Bujjhate, bujjhante, kujjhate, kujjhante, ujjhate, ujjhante. Haññate, haññante. Kayyate, kayyante. Dibbate, dibbante.</paragraph>
    <paragraph line="146" number="442">, 448<bold>Ivaṇṇāgamo</bold><pageBreak edition="Myanmar" number="0.0229" /><bold>vā</bold>.</paragraph>
    <paragraph line="147">Sabbehi dhātūhi <bold>ya</bold>mhi paccaye, pare ivaṇṇāgamo hoti vā.</paragraph>
    <paragraph line="148">Karīyate, karīyati, gacchīyate, gacchīyati.</paragraph>
    <paragraph line="149"><bold>Vā</bold>ti kimatthaṃ? Kayyate.</paragraph>
    <paragraph line="150" number="443">, 449<bold>Pubbarūpañca</bold>.</paragraph>
    <paragraph line="151">Sabbehi dhātūhi <bold>ya</bold>paccayo pubbarūpamāpajjate vā.</paragraph>
    <paragraph line="152">Vuḍḍhate, phallate, dammate, sakkate, labbhate, dissate.</paragraph>
    <paragraph line="153" number="444">, 501<bold>Tathā kattari ca</bold>.</paragraph>
    <paragraph line="154">Yathā heṭṭhā bhāvakammesu <bold>ya</bold>paccayassa ādeso hoti tathā kattaripi <bold>ya</bold>paccayassa ādeso kātabbo.</paragraph>
    <paragraph line="155">Bujjhati, vijjhati, maññati, sibbati.</paragraph>
    <paragraph line="156" number="445">, 433<bold>Bhūvādito a</bold>.</paragraph>
    <paragraph line="157"><bold>Bhū</bold>iccevamādito dhātugaṇato <bold>a</bold>paccayo hoti kattari.</paragraph>
    <paragraph line="158">Bhavati <pageBreak edition="Myanmar" number="0.0230" />, paṭhati, pacati, jayati.</paragraph>
    <paragraph line="159" number="446">, 509<bold>Rudhādito niggahitapubbañca</bold>.</paragraph>
    <paragraph line="160"><bold>Rudha</bold>iccevamādito dhātugaṇato <bold>a</bold>paccayo hoti kattari, pubbe niggahitāgamo hoti.</paragraph>
    <paragraph line="161">Rundhati, chindati, bhindati.</paragraph>
    <paragraph line="162"><bold>Caggahaṇena i ī e o</bold>iccete paccayā honti niggahitapubbañca.</paragraph>
    <paragraph line="163">Rundhiti, rundhīti, rundheti, rundhoti, sumbhoti, parisumbhoti.</paragraph>
    <paragraph line="164" number="447">, 510<bold>Divādito yo</bold>.</paragraph>
    <paragraph line="165"><bold>Divu</bold>iccevamādito dhātugaṇato <bold>ya</bold>paccayo hoti kattari.</paragraph>
    <paragraph line="166">Dibbati, thibbati, yujjhati, vijjhati, bujjhati.</paragraph>
    <paragraph line="167" number="448">, 512<bold>Svādito ṇu ṇā uṇā ca</bold>.</paragraph>
    <paragraph line="168"><bold>Su</bold>iccevamādito dhātugaṇato <bold>ṇu ṇā u ṇā</bold>iccete paccayā honti kattari.</paragraph>
    <paragraph line="169">Abhisuṇoti <pageBreak edition="Myanmar" number="0.0231" />, abhisuṇāti, saṃvuṇoti, saṃvuṇāti, āvuṇoti, āvuṇāti, pāpuṇoti, pāpuṇāti.</paragraph>
    <paragraph line="170" number="449">, 513<bold>Kiyādito nā</bold>.</paragraph>
    <paragraph line="171"><bold>Kī</bold>iccevamādito dhātugaṇato <bold>nā</bold>paccayo hoti kattari.</paragraph>
    <paragraph line="172">Kiṇāti, jināti, dhunāti, munāti, lunāti, punāti.</paragraph>
    <paragraph line="173" number="450">, 517<bold>Gahādito ppa ṇhā</bold>.</paragraph>
    <paragraph line="174"><bold>Gaha</bold>iccevamādito dhātugaṇato <bold>ppaṇhā</bold>iccete paccayā honti kattari.</paragraph>
    <paragraph line="175">Gheppati, gaṇhāti.</paragraph>
    <paragraph line="176" number="451">, 520<bold>Tanādito oyirā</bold>.</paragraph>
    <paragraph line="177"><bold>Tanu</bold>iccevamādito dhātugaṇato <bold>o yira</bold>iccete paccayā honti kattari.</paragraph>
    <paragraph line="178">Tanoti <pageBreak edition="Myanmar" number="0.0232" />, tanohi, karoti, karohi, kayi rati, kayirāhi.</paragraph>
    <paragraph line="179" number="452">, 525<bold>Curādito, ṇe ṇayā</bold>.</paragraph>
    <paragraph line="180"><bold>Cura</bold>iccevamādito dhātugaṇato <bold>ṇe ṇaya</bold>iccete paccayā honti kattari, kāritasaññā ca.</paragraph>
    <paragraph line="181">Coreti, corayati, cinteti, cintayati, manteti, mantayati.</paragraph>
    <paragraph line="182" number="453">, 444<bold>Attanopadāni bhāve ca kammani</bold>.</paragraph>
    <paragraph line="183">Bhāve ca kammani ca attanopadāni honti.</paragraph>
    <paragraph line="184">Uccate, uccante, majjate, majjante, yujjate, yujjante, kujjhate, kujjhante, labbhate, labbhante, kayyate, kayyante.</paragraph>
    <paragraph line="185" number="454">, 440<bold>Kattari ca</bold>.</paragraph>
    <paragraph line="186">Kattari ca attanopadāni honti.</paragraph>
    <paragraph line="187">Maññate, rocate, socate, bujjhate, jāyate.</paragraph>
    <paragraph line="188" number="455">, 530<bold>Dhātuppaccayehi vibhattiyo</bold>.</paragraph>
    <paragraph line="189"><bold>Dhātuniddiṭṭhehi</bold> paccayehi <bold>khādikārita</bold>ntehi vibhattiyo honti.</paragraph>
    <paragraph line="190">Titikkhati <pageBreak edition="Myanmar" number="0.0233" />, jigucchati, vīmaṃsati, samuddāyati, puttīyati, kāreti, pāceti.</paragraph>
    <paragraph line="191" number="456">, 430<bold>Kattari parassapadaṃ</bold>.</paragraph>
    <paragraph line="192">Kattari parassapadaṃ hoti.</paragraph>
    <paragraph line="193">Karoti, pacati, paṭhati, gacchati.</paragraph>
    <paragraph line="194" number="457">, 424<bold>Bhūvādayo dhātavo</bold>.</paragraph>
    <paragraph line="195"><bold>Bhū</bold>iccevamādayo ye saddagaṇā, te dhātusaññā honti.</paragraph>
    <paragraph line="196">Bhavati, bhavanti, carati, caranti, pacati, pacanti, cintayati, cintayanti, hoti, honti, gacchati, gacchanti.</paragraph>
    <centered line="197">Iti ākhyātakappe dutiyo kaṇḍo.</centered>
    <subhead line="198">Tatiyakaṇḍa</subhead>
    <paragraph line="199" number="458">, 461<bold>Kvacādivaṇṇānamekassarānaṃ dvebhāvo</bold>.</paragraph>
    <paragraph line="200">Ādibhūtānaṃ vaṇṇānaṃ ekassarānaṃ kvaci dvebhāvo hoti.</paragraph>
    <paragraph line="201">Titikkhati <pageBreak edition="Myanmar" number="0.0234" />, jigucchati, tikicchati, vīmaṃsati, bubhukkhati, pivāsati, daddallati, dadāti, jahāti, caṅkamati.</paragraph>
    <paragraph line="202"><bold>Kvacī</bold>ti kimatthaṃ? Kampati, calati.</paragraph>
    <paragraph line="203" number="459">, 462<bold>Pubbo’bbhāso</bold>.</paragraph>
    <paragraph line="204">Dvebhūtassa dhātussa yo pubbo, so <bold>abbhāsa</bold>sañño hoti.</paragraph>
    <paragraph line="205">Dadhāti, dadāti, babhūva.</paragraph>
    <paragraph line="206" number="460">, 506<bold>Rasso</bold>.</paragraph>
    <paragraph line="207">Abbhāse vattamānassa sarassa rasso hoti. Dadhāti, jahāti.</paragraph>
    <paragraph line="208" number="461">, 464<bold>Dutiyacatutthānaṃ paṭhamatatiyā</bold>.</paragraph>
    <paragraph line="209">Abbhāsagatānaṃ dutiyacatutthānaṃ paṭhamatatiyā honti.</paragraph>
    <paragraph line="210">Ciccheda, bubhukkhati, babhūva, dadhāti.</paragraph>
    <paragraph line="211" number="462">, 476<bold>Kavaggassa cavaggo</bold>.</paragraph>
    <paragraph line="212">Abbhāse vattamānassa <bold>ka</bold>vaggassa <bold>ca</bold> vaggo hoti.</paragraph>
    <paragraph line="213">Cikicchati <pageBreak edition="Myanmar" number="0.0235" />, jigucchati, jighacchati, jigīsati, jaṅgamati, caṅkamati.</paragraph>
    <paragraph line="214" number="463">, 532<bold>Mānakitānaṃ vatattaṃ vā</bold>.</paragraph>
    <paragraph line="215"><bold>Mānakita</bold>iccetesaṃ dhātūnaṃ abbhāsagatānaṃ <bold>va</bold>kāra <bold>ta</bold>kārattaṃ hoti vā yathāsaṅkhyaṃ.</paragraph>
    <paragraph line="216">Vīmaṃsati, tikicchati.</paragraph>
    <paragraph line="217"><bold>Vā</bold>ti kimatthaṃ? Cikicchati.</paragraph>
    <paragraph line="218" number="464">, 504<bold>Hassa jo</bold>.</paragraph>
    <paragraph line="219">Abbhāse vattamānassa <bold>ha</bold>kārassa <bold>jo</bold> hoti.</paragraph>
    <paragraph line="220">Jahāti, juhvati, juhoti, jahāra.</paragraph>
    <paragraph line="221" number="465">, 463<bold>Antassivaṇṇākāro vā</bold>.</paragraph>
    <paragraph line="222">Abbhāsassa antassa ivaṇṇo hoti, <bold>a</bold>kāro vā.</paragraph>
    <paragraph line="223">Jigucchati, pivāsati, vīmaṃsati, jighacchati, babhūva, dadhāti.</paragraph>
    <paragraph line="224"><bold>Vā</bold>ti kimatthaṃ? Bubhukkhati.</paragraph>
    <paragraph line="225" number="466">, 489<bold>Niggahitañca</bold><pageBreak edition="Myanmar" number="0.0236" />.</paragraph>
    <paragraph line="226">Abbhāsassa ante niggahitāgamo hoti vā.</paragraph>
    <paragraph line="227">Caṅkamati, cañcalati, jaṅgamati.</paragraph>
    <paragraph line="228"><bold>Vā</bold>ti kimatthaṃ? Pivāsati, daddallati.</paragraph>
    <paragraph line="229" number="467">, 533<bold>Tato pāmānānaṃ vā maṃ sesu</bold>.</paragraph>
    <paragraph line="230">Tato abbhāsato <bold>pāmāna</bold>iccetesaṃ dhātūnaṃ <bold>vāmaṃ</bold>iccete ādesā honti yathāsaṅkhyaṃ <bold>sa</bold>paccaye pare.</paragraph>
    <paragraph line="231">Pivāsati, vīmaṃsati.</paragraph>
    <paragraph line="232" number="468">, 462<bold>Ṭhā tiṭṭho</bold>.</paragraph>
    <paragraph line="233"><bold>Ṭhā</bold>iccetassa dhātussa <bold>tiṭṭhā</bold>deso hoti vā.</paragraph>
    <paragraph line="234">Tiṭṭhati, tiṭṭhatu, tiṭṭheyya, tiṭṭheyyuṃ.</paragraph>
    <paragraph line="235"><bold>Vā</bold>ti kimatthaṃ? Ṭhāti.</paragraph>
    <paragraph line="236" number="469">, 494<bold>Pā pivo</bold>.</paragraph>
    <paragraph line="237"><bold>Pā</bold>iccetassa dhātussa <bold>pi</bold>vādeso hoti vā.</paragraph>
    <paragraph line="238">Pivati, pivatu, piveyya, piveyyuṃ.</paragraph>
    <paragraph line="239"><bold>Vā</bold>ti kimatthaṃ? Pāti.</paragraph>
    <paragraph line="240" number="470">, 514<bold>Ñāssa</bold><pageBreak edition="Myanmar" number="0.0237" /><bold>jā jaṃ nā</bold>.</paragraph>
    <paragraph line="241"><bold>Ñā</bold>iccetassa dhātussa <bold>jā jaṃ nā</bold>ādesā honti vā.</paragraph>
    <paragraph line="242">Jānāti, jāneyya, jāniyā, jaññā, nāyati.</paragraph>
    <paragraph line="243" number="471">, 483<bold>Disassa passa dissa dakkhā vā</bold>.</paragraph>
    <paragraph line="244"><bold>Disa</bold>iccetassa dhātussa <bold>passa dissa dakkha</bold>iccete ādesā honti vā.</paragraph>
    <paragraph line="245">Passati, dissati, dakkhati, adakkha.</paragraph>
    <paragraph line="246"><bold>Vā</bold>ti kimatthaṃ? Addasa.</paragraph>
    <paragraph line="247" number="472">, 531<bold>Byañjanantassa co chapaccayesu ca</bold>.</paragraph>
    <paragraph line="248">Byañjanantassa dhātussa <bold>co</bold> hoti <bold>cha</bold>paccayesu paresu.</paragraph>
    <paragraph line="249">Jigucchati, tikicchati, jighacchati.</paragraph>
    <paragraph line="250" number="473">, 529<bold>Ko khe ca</bold>.</paragraph>
    <paragraph line="251">Byañjanantassa dhātussa <bold>ko</bold> hoti <bold>kha</bold>paccaye pare.</paragraph>
    <paragraph line="252">Titikkhati <pageBreak edition="Myanmar" number="0.0238" />, bubhukkhati.</paragraph>
    <paragraph line="253" number="474">, 535<bold>Harassa gīse</bold>.</paragraph>
    <paragraph line="254"><bold>Hara</bold>iccetassa dhātussa sabbasseva <bold>gī</bold>ādeso hoti <bold>sa</bold>paccaye pare.</paragraph>
    <paragraph line="255">Jigīsati.</paragraph>
    <paragraph line="256" number="475">, 565<bold>Brūbhūnamāhabhūvā parokkhāyaṃ</bold>.</paragraph>
    <paragraph line="257"><bold>Brūbhū</bold>iccetesaṃ dhātūnaṃ <bold>āhabhūva</bold>iccete ādesā honti yathāsaṅkhyaṃ parokkhāyaṃ vibhattiyaṃ.</paragraph>
    <paragraph line="258">Āha, āhu, babhūva, babhūvu.</paragraph>
    <paragraph line="259"><bold>Parokkhāya</bold>miti kimatthaṃ? Abracuṃ.</paragraph>
    <paragraph line="260" number="476">, 442<bold>Gamissanto ccho vā sabbāsu</bold>.</paragraph>
    <paragraph line="261"><bold>Gamu</bold>iccetassa dhātussa anto <bold>ma</bold>kāro <bold>ccho</bold> hoti vā sabbāsu paccayavibhattīsu.</paragraph>
    <paragraph line="262">Gacchamāno, gacchanto. Gacchati, gameti. Gacchatu, gametu. Gaccheyya. Gameyya. Agacchā, agamā. Agacchī, agamī. Gacchissati, gamissati. Agacchissā, agamissā.</paragraph>
    <paragraph line="263"><bold>Gamisse</bold>ti <pageBreak edition="Myanmar" number="0.0239" /> kimatthaṃ? Icchati.</paragraph>
    <paragraph line="264" number="477">, 479<bold>Vacassajjatanimhi makāro o</bold>.</paragraph>
    <paragraph line="265"><bold>Vaca</bold>iccetassa dhātussa <bold>a</bold>kāro <bold>o</bold>ttamāpajjate ajjatanimhi vibhattimhi.</paragraph>
    <paragraph line="266">Avoca. Avocuṃ.</paragraph>
    <paragraph line="267"><bold>Ajjatanimhī</bold>ti kimatthaṃ? Avaca, avacū.</paragraph>
    <paragraph line="268" number="478">, 438<bold>Akāro dīghaṃ hi mi mesu</bold>.</paragraph>
    <paragraph line="269"><bold>A</bold>kāro dīghamāpajjate <bold>himima</bold>iccetesu vibhattīsu.</paragraph>
    <paragraph line="270">Gacchāhi, gacchāmi, gacchāma, gacchāmhe.</paragraph>
    <paragraph line="271"><bold>Mikāraggahaṇena</bold> hivibhattimhi <bold>a</bold>kāro kvaci na dīghamāpajjate. Gacchahi.</paragraph>
    <paragraph line="272" number="479">, 452<bold>Ha lopaṃ vā</bold>.</paragraph>
    <paragraph line="273"><bold>Hi</bold>vibhatti lopamāpajjate vā.</paragraph>
    <paragraph line="274">Gaccha, gacchāhi, gama, gamāhi, gamaya, gamayāhi.</paragraph>
    <paragraph line="275"><bold>Hī</bold>ti kimatthaṃ? Gacchati, gamayati.</paragraph>
    <paragraph line="276" number="480">, 490<bold>Hotissarehohe bhavissantimhissassa ca</bold>.</paragraph>
    <paragraph line="277"><bold>Hū</bold>iccetassa <pageBreak edition="Myanmar" number="0.0240" /> dhātussa saro <bold>e ha oha e</bold>ttamāpajja te bhavissantimhi, <bold>ssa</bold>ssa ca lopo hoti vā.</paragraph>
    <paragraph line="278">Hehiti, hehinti, hohiti, hohinti, heti, henti, hehissati, hehissanti, hohissati, hohissanti, hessati, hessanti.</paragraph>
    <paragraph line="279"><bold>Hū</bold>ti kimatthaṃ? Bhavissati, bhavissanti.</paragraph>
    <paragraph line="280"><bold>Bhavissantimhī</bold>ti kimatthaṃ? Hoti.</paragraph>
    <paragraph line="281" number="481">, 524<bold>Karassa sapaccayassa kāho</bold>.</paragraph>
    <paragraph line="282"><bold>Kara</bold>iccetassa dhātussa sapaccayassa <bold>kāhā</bold>deso hoti vā bhavissantimhi vibhattimhi, <bold>sa</bold>ssa ca niccaṃ lopo hoti.</paragraph>
    <paragraph line="283">Kāhati, kāhiti, kāhasi, kāhisi, kāhāmi, kāhāma.</paragraph>
    <paragraph line="284"><bold>Vā</bold>ti kimatthaṃ? Karissati, karissanti.</paragraph>
    <paragraph line="285"><bold>Sapaccayaggahaṇena</bold> aññehipi bhavissantiyā vibhattiyā <bold>khāmi khāma chāmi chāma</bold>iccādayo ādesā honti. Vakkhāmi, vakkhāma, vacchāmi, vacchāma.</paragraph>
    <centered line="286">Iti ākhyātakappe tatiyo kaṇḍo.</centered>
    <subhead line="287">Catutthakaṇḍa</subhead>
    <paragraph line="288" number="482">, 508<bold>Dādantassaṃ</bold><pageBreak edition="Myanmar" number="0.0241" /><bold>mi mesu</bold>.</paragraph>
    <paragraph line="289"><bold>Dā</bold>iccetassa dhātussa antassa <bold>aṃ</bold> hoti <bold>mima</bold>iccetesu.</paragraph>
    <paragraph line="290">Dammi, damma.</paragraph>
    <paragraph line="291" number="483">, 527<bold>Asaṃyogantassa vuddhi kārite</bold>.</paragraph>
    <paragraph line="292">Asaṃyogantassa dhātussa kārite vuddhi hoti.</paragraph>
    <paragraph line="293">Kāreti, kārenti, kārayati, kārayanti, kārāpeti, kārāpenti, kārāpayati, kārāpayanti.</paragraph>
    <paragraph line="294"><bold>Asaṃyogantasse</bold>ti kimatthaṃ? Cintayati, mantayati.</paragraph>
    <paragraph line="295" number="484">, 542<bold>Ghaṭādīnaṃ vā</bold>.</paragraph>
    <paragraph line="296"><bold>Ghaṭā</bold>dīnaṃ dhātūnaṃ asaṃyogantānaṃ vuddhi hoti vā kārite.</paragraph>
    <paragraph line="297">Ghāṭeti, ghaṭeti, ghāṭayati, ghaṭayati, ghāṭāpeti, ghaṭāpeti, ghāṭāpayati, ghaṭāpayati, gāmeti, gameti, gāmayati, gamayati, gāmāpeti, gamāpeti. Gāmāpayati, gamāpayati.</paragraph>
    <paragraph line="298"><bold>Ghaṭādīnami</bold>ti kimatthaṃ? Kāreti.</paragraph>
    <paragraph line="299" number="485">, 434<bold>Aññesu</bold><pageBreak edition="Myanmar" number="0.0242" /><bold>ca</bold>.</paragraph>
    <paragraph line="300">Aññesu ca paccayesu sabbesaṃ dhātūnaṃ asaṃyogantānaṃ vuddhi hoti.</paragraph>
    <paragraph line="301">Jayati, hoti, bhavati.</paragraph>
    <paragraph line="302"><bold>Caggahaṇena</bold> ṇupaccayassāpi vuddhi hoti. Abhisuṇoti.</paragraph>
    <paragraph line="303" number="486">, 543<bold>Guha dusānaṃ dīghaṃ</bold>.</paragraph>
    <paragraph line="304"><bold>Guha dusa</bold>iccetesaṃ dhātūnaṃ saro dīghamāpajjate kārite.</paragraph>
    <paragraph line="305">Gūhayati, dūsayati.</paragraph>
    <paragraph line="306" number="487">, 478<bold>Vaca vasa vahādīnamukāro vassa ye</bold>.</paragraph>
    <paragraph line="307"><bold>Vaca vasa vaha</bold>iccevamādīnaṃ dhātūnaṃ vakārassa <bold>u</bold>kāro hoti <bold>ya</bold>paccaye pare.</paragraph>
    <paragraph line="308">Uccate, vuccati, gussati, vuyhati.</paragraph>
    <paragraph line="309" number="488">, 481<bold>Ha vipariyayo lo vā</bold>.</paragraph>
    <paragraph line="310"><bold>Ha</bold>kārassa vipariyayo hoti <bold>ya</bold>paccaye pare, <bold>ya</bold>paccayassa ca <bold>lo</bold> hoti vā.</paragraph>
    <paragraph line="311">Vulhati, vuyhati.</paragraph>
    <paragraph line="312" number="489">, 519<bold>Gahassa</bold><pageBreak edition="Myanmar" number="0.0243" /><bold>ghe ppe</bold>.</paragraph>
    <paragraph line="313"><bold>Gaha</bold>iccetassa dhātussa sabbassa <bold>ghe</bold>kāro hoti ppapaccaye pare.</paragraph>
    <paragraph line="314">Gheppati.</paragraph>
    <paragraph line="315" number="490">, 518<bold>Halo po ṇhāmhi</bold>.</paragraph>
    <paragraph line="316"><bold>Gaha</bold>iccetassa dhātussa <bold>ha</bold>kārassa lopo hoti <bold>ṇhā</bold>mhi paccaye pare.</paragraph>
    <paragraph line="317">Gaṇhāti.</paragraph>
    <paragraph line="318" number="491">, 523<bold>Karassa kāsattamajjatanimhi</bold>.</paragraph>
    <paragraph line="319"><bold>Kara</bold>iccetassa dhātussa sabbassa <bold>kāsa</bold>ttaṃ hoti vā ajjatanimhi vibhattimhi.</paragraph>
    <paragraph line="320">Akāsi, akāsuṃ. Akari, akaruṃ.</paragraph>
    <paragraph line="321"><bold>Kāsattamitibhāvaniddesena</bold> aññatthāpi <bold>sā</bold>gamo hoti. Ahosi, adāsi.</paragraph>
    <paragraph line="322" number="492">, 499<bold>Asasmā mimānaṃ mhimhā’ ntalopo ca</bold>.</paragraph>
    <paragraph line="323"><bold>Asa</bold>iccetāya dhātuyā <bold>mima</bold>iccetesaṃ vibhattīnaṃ <bold>mhimhā</bold>desā honti vā, dhātvantassa lopo ca.</paragraph>
    <paragraph line="324">Amhi <pageBreak edition="Myanmar" number="0.0244" />, amha, asmi, asma.</paragraph>
    <paragraph line="325" number="493">, 498<bold>Thassa tthattaṃ</bold>.</paragraph>
    <paragraph line="326"><bold>Asa</bold>iccetāya dhātuyā <bold>tha</bold>ssa vibhattissa <bold>ttha</bold>ttaṃ hoti, dhātvantassa lopo ca.</paragraph>
    <paragraph line="327">Attha.</paragraph>
    <paragraph line="328" number="494">, 495<bold>Tissa tthittaṃ</bold>.</paragraph>
    <paragraph line="329"><bold>Asa</bold>iccetāya dhātuyā <bold>ti</bold>ssa vibhattissa <bold>tthi</bold>ttaṃ hoti, dhātvantassa lopo ca.</paragraph>
    <paragraph line="330">Atthi.</paragraph>
    <paragraph line="331" number="495">, 500<bold>Tussa tthuttaṃ</bold>.</paragraph>
    <paragraph line="332"><bold>Asa</bold>iccetāya dhātuyā <bold>tu</bold>ssa vibhattissa <bold>tthu</bold>ttaṃ hoti, dhātvantassa lopo ca.</paragraph>
    <paragraph line="333">Atthu.</paragraph>
    <paragraph line="334" number="496">, 497<bold>Simhi ca</bold>.</paragraph>
    <paragraph line="335"><bold>Asa</bold>sseva dhātussa <bold>si</bold>mhi vibhattimhi antassa lopo ca hoti.</paragraph>
    <paragraph line="336">Ko nu tvamasi mārisa.</paragraph>
    <paragraph line="337" number="497">, 477<bold>Labhasmā</bold><pageBreak edition="Myanmar" number="0.0245" /><bold>ī iṃnaṃ ttha tthaṃ</bold>.</paragraph>
    <paragraph line="338"><bold>Labha</bold>iccetāya dhātuyā ī iṃnaṃ vibhattīnaṃ <bold>ttha tthaṃ</bold>ādesā honti, dhātvantassa lopo ca.</paragraph>
    <paragraph line="339">Alattha, alatthaṃ.</paragraph>
    <paragraph line="340" number="498">, 480<bold>Kusasmā dī cchi</bold>.</paragraph>
    <paragraph line="341"><bold>Kusa</bold>iccetāya dhātuyā <bold>ī</bold>vibhattissa <bold>cchi</bold>hoti, dhātvantassa lopo ca.</paragraph>
    <paragraph line="342">Akkocchi.</paragraph>
    <paragraph line="343" number="499">, 507<bold>Dādhātussa dajjaṃ</bold>.</paragraph>
    <paragraph line="344"><bold>Dā</bold>iccetassa dhātussa sabbassa <bold>dajjā</bold>deso hoti vā.</paragraph>
    <paragraph line="345">Dajjāmi, dajjeyya, dadāmi, dadeyya.</paragraph>
    <paragraph line="346" number="500">, 486<bold>Vadassa vajjaṃ</bold>.</paragraph>
    <paragraph line="347"><bold>Vada</bold>iccetassa dhātussa sabbassa <bold>vajjā</bold>deso hoti vā.</paragraph>
    <paragraph line="348">Vajjāmi, vajjeyya, vadāmi, vadeyya.</paragraph>
    <paragraph line="349" number="501">, 443<bold>Gamissa</bold><pageBreak edition="Myanmar" number="0.0246" /><bold>ghammaṃ</bold>.</paragraph>
    <paragraph line="350"><bold>Gamu</bold>iccetassa dhātussa sabbassa <bold>ghammā</bold>deso hoti vā.</paragraph>
    <paragraph line="351">Ghammatu. Ghammāhi, ghammāmi.</paragraph>
    <paragraph line="352"><bold>Vā</bold>ti kimatthaṃ? Gacchatu, gacchāhi, gacchāmi.</paragraph>
    <paragraph line="353" number="502">, 493<bold>Yamhi dā dhā mā ṭhā hā pā mahamathādīnamī</bold>.</paragraph>
    <paragraph line="354"><bold>Ya</bold>mhi paccaye pare <bold>dā dhā mā ṭhā hā pā maha matha</bold> iccevamādīnaṃ dhātūnaṃ anto <bold>ī</bold>kāramāpajjate.</paragraph>
    <paragraph line="355">Dīyati, dhīyati, mīyati, ṭhīyati, hīyati, pīyati, mahīyati, mathīyati.</paragraph>
    <paragraph line="356" number="503">, 485<bold>Yajassādissi</bold>.</paragraph>
    <paragraph line="357"><bold>Yaja</bold>iccetassa dhātussa ādissa <bold>i</bold>kārādeso hoti <bold>ya</bold>paccaye pare.</paragraph>
    <paragraph line="358">Ijjate mayā buddho.</paragraph>
    <paragraph line="359" number="504">, 470<bold>Sabbato uṃ iṃsu</bold>.</paragraph>
    <paragraph line="360">Sabbehi dhātūhi uṃvibhattissa iṃsuādeso hoti.</paragraph>
    <paragraph line="361">Upasaṅkamiṃsu <pageBreak edition="Myanmar" number="0.0247" />, nisīdiṃsu.</paragraph>
    <paragraph line="362" number="505">, 482<bold>Jara marānaṃ jīra jiyya miyyā vā</bold>.</paragraph>
    <paragraph line="363"><bold>Jara mara</bold> iccetesaṃ dhātūnaṃ <bold>jīra jiyya miyyā</bold>desā honti vā.</paragraph>
    <paragraph line="364">Jīrati, jīranti, jiyyati, jiyyanti, miyyati, miyyanti, marati, maranti.</paragraph>
    <paragraph line="365" number="506">, 496<bold>Sabbatthā’ sassādilopo ca</bold>.</paragraph>
    <paragraph line="366">Sabbattha vibhattipaccayesu <bold>asa</bold>iccetassa dhātussa ādissa lopo hoti vā.</paragraph>
    <paragraph line="367">Siyā, santi, sante, samāno.</paragraph>
    <paragraph line="368"><bold>Vā</bold>ti kimatthaṃ? Asi.</paragraph>
    <paragraph line="369" number="507">, 501<bold>Asabbadhātuke bhū</bold>.</paragraph>
    <paragraph line="370"><bold>Asa</bold>sseva dhātussa <bold>bhū</bold>hoti vā asabbadhātuke.</paragraph>
    <paragraph line="371">Bhavissati. Bhavissanti.</paragraph>
    <paragraph line="372"><bold>Vā</bold>ti kimatthaṃ? Āsuṃ.</paragraph>
    <paragraph line="373" number="508">, 515<bold>Eyyassa</bold><pageBreak edition="Myanmar" number="0.0248" /><bold>ñāto iyā ñā</bold>.</paragraph>
    <paragraph line="374"><bold>Eyya</bold>ssa vibhattissa <bold>ñā</bold>iccetāya dhātuyā parassa <bold>iyā ñā</bold>ādesā honti vā.</paragraph>
    <paragraph line="375">Jāniyā, jaññā.</paragraph>
    <paragraph line="376"><bold>Vā</bold>ti kimatthaṃ? Jāneyya.</paragraph>
    <paragraph line="377" number="509">, 516<bold>Nāssa lopo yakārattaṃ</bold>.</paragraph>
    <paragraph line="378"><bold>Ñā</bold>iccetāya dhātuyā parassa <bold>nā</bold>paccayassa lopo hoti vā, <bold>ya</bold>kārattañca.</paragraph>
    <paragraph line="379">Jaññā, nāyati.</paragraph>
    <paragraph line="380"><bold>Vā</bold>ti kimatthaṃ? Jānāti.</paragraph>
    <paragraph line="381" number="510">, 487<bold>Lopañcettamakāro</bold>.</paragraph>
    <paragraph line="382"><bold>A</bold>kārapaccayo lopamāpajjate, ettañca hoti vā.</paragraph>
    <paragraph line="383">Vajjemi, vademi, vajjāmi, vadāmi.</paragraph>
    <paragraph line="384" number="511">, 521<bold>Uttamokāro</bold>.</paragraph>
    <paragraph line="385"><bold>O</bold>kārapaccayo uttamāpajjate vā.</paragraph>
    <paragraph line="386">Kurute, karoti.</paragraph>
    <paragraph line="387"><bold>Okāro</bold>ti <pageBreak edition="Myanmar" number="0.0249" /> kimatthaṃ? Hoti.</paragraph>
    <paragraph line="388" number="512">, 522<bold>Karassākāro ca</bold>.</paragraph>
    <paragraph line="389"><bold>Kara</bold>iccetassa dhātussa <bold>a</bold>kāro <bold>u</bold>ttamāpajjate vā.</paragraph>
    <paragraph line="390">Kurute, taroti, tubbanti, kayirati.</paragraph>
    <paragraph line="391"><bold>Karasse</bold>ti kimatthaṃ? Sarati, marati.</paragraph>
    <paragraph line="392" number="513">, 435<bold>O ava sare</bold>.</paragraph>
    <paragraph line="393"><bold>O</bold>kārassa dhātvantassa sare pare <bold>avā</bold>deso hoti.</paragraph>
    <paragraph line="394">Cavati. Bhavati.</paragraph>
    <paragraph line="395"><bold>O</bold>ti kimatthaṃ? Jayati.</paragraph>
    <paragraph line="396" number="514">, 491<bold>E aya</bold>.</paragraph>
    <paragraph line="397"><bold>E</bold>kārassa dhātvantassa sare pare <bold>ayā</bold>deso hoti.</paragraph>
    <paragraph line="398">Nayati, jayati.</paragraph>
    <paragraph line="399" number="515">, 541<bold>Te</bold><pageBreak edition="Myanmar" number="0.0250" /><bold>āvāyā kārite</bold>.</paragraph>
    <paragraph line="400">Te <bold>o e</bold>iccete <bold>āva āyā</bold>dese pāpuṇanti kārite.</paragraph>
    <paragraph line="401">Lāveti, nāyeti.</paragraph>
    <paragraph line="402"><bold>Yogavibhāgena</bold> aññasmimpi <bold>e</bold>kārassa <bold>āyā</bold>deso hoti. Gāyati, gāyanti.</paragraph>
    <paragraph line="403" number="516">, 466<bold>Ikārāgamo asabbadhātukamhi</bold>.</paragraph>
    <paragraph line="404">Sabbasmiṃ asabbadhātukamhi <bold>i</bold>kārāgamo hoti.</paragraph>
    <paragraph line="405">Gamissati, karissati, labhissati, pacissati.</paragraph>
    <paragraph line="406"><bold>Asabbadhātukamhī</bold>ti kimatthaṃ? Gacchati, karoti, labhati, pacati.</paragraph>
    <paragraph line="407" number="517">, 488<bold>Kvaci dhātuvibhattipaccayānaṃ dīgha viparītādesalopāgamā ca</bold>.</paragraph>
    <paragraph line="408">Idha ākhyāte aniddiṭṭhesu sādhanesu kvaci dhātuvibhattipaccayānaṃ dīghaviparītādesalopāgamaiccetāni kāriyāni jinavacanānurūpāni kātabbāni.</paragraph>
    <paragraph line="409">Jāyati <pageBreak edition="Myanmar" number="0.0251" />, kareyya, jāniyā, siyā, kare, gacche, jaññā, vakkhetha, dakkhetha, dicchati, agacchi, agacchuṃ, ahosi, ahesuṃ iccevamādīni aññānipi sādhanāni yojetabbāni.</paragraph>
    <paragraph line="410" number="518">, 446<bold>Attanopadāni parassapadattaṃ</bold>.</paragraph>
    <paragraph line="411">Attanopadāni kvaci parassapadattamāpajjante.</paragraph>
    <paragraph line="412">Vuccati, labbhati, paccati.</paragraph>
    <paragraph line="413"><bold>Kvacī</bold>ti kimatthaṃ? Karīyate, labbhate, paccate.</paragraph>
    <paragraph line="414" number="519">, 457<bold>Akārāgamo hiyyattanīajjatanīkālātipattīsu</bold>.</paragraph>
    <paragraph line="415">Kvaci <bold>a</bold>kārāgamo hoti <bold>hiyyattanī ajjatanīkālātipatti</bold>iccetāsu vibhattīsu.</paragraph>
    <paragraph line="416">Agamā, agamī, agamissā.</paragraph>
    <paragraph line="417"><bold>Kvacī</bold>ti kimatthaṃ? Gamā, gamī, gamissā.</paragraph>
    <paragraph line="418" number="520">, 502<bold>Brūto ī timhi</bold>.</paragraph>
    <paragraph line="419"><bold>Brū</bold>iccetāya dhātuyā <bold>ī</bold>kārāgamo hoti <bold>ti</bold>mhi vibhattimhi.</paragraph>
    <paragraph line="420">Bravīti.</paragraph>
    <paragraph line="421" number="521">, 425<bold>Dhātussanto</bold><pageBreak edition="Myanmar" number="0.0252" /><bold>lopo’nekasarassa</bold>.</paragraph>
    <paragraph line="422">Dhātussa anto kvaci lopo hoti anekasarassa.</paragraph>
    <paragraph line="423">Gacchati, sarati, marati.</paragraph>
    <paragraph line="424"><bold>Anekasarasse</bold>ti kimatthaṃ? Pāti, yāti, vāti.</paragraph>
    <paragraph line="425"><bold>Kvacī</bold>ti kimatthaṃ? Mahīyati, mathīyati.</paragraph>
    <paragraph line="426" number="522">, 476<bold>Isuyamūnamanto ccho vā</bold>.</paragraph>
    <paragraph line="427"><bold>Isu yamu i</bold>ccetesaṃ dhātūnaṃ anto <bold>ccho</bold> hoti vā. Icchati, niyacchati.</paragraph>
    <paragraph line="428"><bold>Vā</bold>ti kimatthaṃ? Esati, niyamati.</paragraph>
    <paragraph line="429" number="523">, 526<bold>Kāritānaṃ ṇo lopaṃ</bold>.</paragraph>
    <paragraph line="430">Kāritaiccetesaṃ paccayānaṃ <bold>ṇo</bold> lopamāpajjate.</paragraph>
    <paragraph line="431">Kāreti, kārayati, kārāpeti, kārāpayati.</paragraph>
    <gatha1 line="432">Sāsanatthaṃ samuddiṭṭhaṃ, mayākhyātaṃ samāsato;</gatha1>
    <gathalast line="433">Sakaṃ buddhivisesena, cintayantu vicakkhaṇā.</gathalast>
    <centered line="434">Iti ākhyātakappe catuttho kaṇḍo.</centered>
    <centered line="435">Ākhyātakappo niṭṭhito.</centered>
  </content>
</document>