<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0802n.nrf1.xml</normativeSource>
    <archivePath>roman/anya/byakarana gantha-sangaho/kaccayanabyakaranam/1. sandhikappa.xml</archivePath>
    <baseFileName>1. sandhikappa</baseFileName>
    <titlePath>1. Sandhikappa - Kaccāyanabyākaraṇaṃ - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">1. Sandhikappa</chapter>
    <title line="2">Paṭhamakaṇḍa</title>
    <paragraph line="3">(Ka)</paragraph>
    <gatha1 line="4">Seṭṭhaṃ <pageBreak edition="Myanmar" number="0.0039" /> tilokamahitaṃ abhivandiyaggaṃ,</gatha1>
    <gatha2 line="5">Buddhañca dhammamamalaṃ gaṇamuttamañca;</gatha2>
    <gatha3 line="6">Satthussa tassa vacanatthavaraṃ subuddhuṃ,</gatha3>
    <gathalast line="7">Vakkhāmi suttahitamettha susandhikappaṃ.</gathalast>
    <paragraph line="8">(Kha)</paragraph>
    <gatha1 line="9">Seyyaṃ jineritanayena budhā labhanti,</gatha1>
    <gatha2 line="10">Tañcāpi tassa vacanatthasubodhanena;</gatha2>
    <gatha3 line="11">Atthañca akkharapadesu amohabhāvā,</gatha3>
    <gathalast line="12">Seyyatthiko padamato vividhaṃ suṇeyyaṃ.</gathalast>
    <paragraph line="13" number="1">, 1<bold>Attho akkharasaññāto</bold>.</paragraph>
    <paragraph line="14">Sabbavacanānamattho akkhareheva saññāyate. Akkharavipattiyaṃ hi atthassa dunnayathā hoti, tasmā akkharakosallaṃ bahūpakāraṃ suttantesu.</paragraph>
    <paragraph line="15" number="2">, 2<bold>Akkharāpādayo</bold><pageBreak edition="Myanmar" number="0.0040" /><bold>ekacattālīsaṃ</bold>.</paragraph>
    <paragraph line="16">Te ca kho akkharā api <bold>a</bold>kārādayo ekacattā līsa suttantesu sopakārā.</paragraph>
    <paragraph line="17">Taṃ yathā? A ā i ī u ū e o, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ, iti <bold>akkharā</bold> nāma.</paragraph>
    <paragraph line="18">Tena kvattho? Attho akkharasaññāto.</paragraph>
    <paragraph line="19" number="3">, 3<bold>Tatthodantā sarā aṭṭha</bold>.</paragraph>
    <paragraph line="20">Tattha akkharesu <bold>a</bold>kārādīsu <bold>o</bold>dantā aṭṭha akkharā sarā nāma honti.</paragraph>
    <paragraph line="21">Taṃ yathā? A ā i ī u ū e o, iti <bold>sarā</bold> nāma.</paragraph>
    <paragraph line="22">Tena kvattho? Sarā sare lopaṃ.</paragraph>
    <paragraph line="23" number="4">, 4<bold>Lahumattā tayo rassā</bold>.</paragraph>
    <paragraph line="24">Tattha aṭṭhasu saresu lahumattā tayo sarā rassā nāma honti.</paragraph>
    <paragraph line="25">Taṃ yathā? A i u, iti <bold>rassā</bold> nāma.</paragraph>
    <paragraph line="26">Tena kvattho? Rassaṃ.</paragraph>
    <paragraph line="27" number="5">, 5<bold>Aññe</bold><pageBreak edition="Myanmar" number="0.0041" /><bold>dīghā</bold>.</paragraph>
    <paragraph line="28">Tattha aṭṭhasu saresu rassehi aññe pañca sarā dīghā nāma honti.</paragraph>
    <paragraph line="29">Taṃ yathā? Ā ī ū e o, iti <bold>dīghā</bold> nāma.</paragraph>
    <paragraph line="30">Tena kvattho? Dīghaṃ.</paragraph>
    <paragraph line="31" number="6">, 8<bold>Sesā byañjanā</bold>.</paragraph>
    <paragraph line="32">Ṭhapetvā aṭṭha sare sesā akkharā <bold>ka</bold>kārādayo <bold>niggahita</bold>ntā byañjanā nāma honti.</paragraph>
    <paragraph line="33">Taṃ yathā? Ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ, iti <bold>byañjanā</bold> nāma.</paragraph>
    <paragraph line="34">Tena kvattho? Sarā pakati byañjane.</paragraph>
    <paragraph line="35" number="7">, 9<bold>Vaggā pañcapañcaso mantā</bold>.</paragraph>
    <paragraph line="36">Tesaṃ kho byañjanānaṃ <bold>ka</bold>kārādayo makārantā pañcapañcaso akkharavanto vaggā nāma honti.</paragraph>
    <paragraph line="37">Taṃ yathā? Ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, iti <bold>vaggā</bold> nāma.</paragraph>
    <paragraph line="38">Tena kvattho? Vaggantaṃ vā vagge.</paragraph>
    <paragraph line="39" number="8">, 10<bold>Aṃ</bold><pageBreak edition="Myanmar" number="0.0042" /><bold>iti niggahitaṃ</bold>.</paragraph>
    <paragraph line="40"><bold>Aṃ iti niggahitaṃ</bold> nāma hoti.</paragraph>
    <paragraph line="41">Tena kvattho? Aṃ byañjane niggahitaṃ.</paragraph>
    <paragraph line="42" number="9">, 11<bold>Parasamaññā payoge</bold>.</paragraph>
    <paragraph line="43">Yā ca pana paresu sakkataganthesu samaññā ghosāti vā aghosāti vā, tā payoge sati etthāpi yujjante.</paragraph>
    <paragraph line="44"><bold>Tattha</bold> ghosā nāma-ga gha ṅa, ja jha ña, ḍa ḍha ṇa, da dha na, ba bha ma, ya ra la va ha ḷa, iti <bold>ghosā</bold> nāma. Aghosā nāma-ka kha, ca cha, ṭa ṭha, ta tha, pa pha, sa, iti <bold>aghosā</bold> nāma.</paragraph>
    <paragraph line="45">Tena kvattho? Vagge ghosāghosānaṃ tatiyapaṭhamā.</paragraph>
    <paragraph line="46" number="10">, 12<bold>Pubbamadhoṭhita massaraṃ sarena viyojaye</bold>.</paragraph>
    <paragraph line="47">Tattha sandhiṃ kattukāmo pubbabyañjanaṃ adhoṭhitaṃ assaraṃ katvā sarañca upari katvā sarena viyojaye.</paragraph>
    <paragraph line="48">Tatrāyamādi.</paragraph>
    <paragraph line="49" number="11">, 14<bold>Naye</bold><pageBreak edition="Myanmar" number="0.0043" /><bold>paraṃ yutte</bold>.</paragraph>
    <paragraph line="50">Assaraṃ kho byañjanaṃ adhoṭhataṃ parakkharaṃ naye yutte. Tatrābhiratimiccheyya.</paragraph>
    <paragraph line="51"><bold>Yutte</bold>tikasmā? Akkocchi maṃ avadhi maṃ, ajini maṃ ahāsi me. Ettha pana yuttaṃ na hoti.</paragraph>
    <centered line="52">Iti sandhikappe paṭhamo kaṇḍo.</centered>
    <subhead line="53">Dutiyakaṇḍa</subhead>
    <paragraph line="54" number="12">, 13<bold>Sarā sare lopaṃ</bold>.</paragraph>
    <paragraph line="55">Sarā kho sare pare lopaṃ papponti.</paragraph>
    <paragraph line="56">Yassindriyāni samathaṅgatāni. No hetaṃ bhante sametāyasmā saṅghena.</paragraph>
    <paragraph line="57" number="13">, 15<bold>Vā paro asarūpā</bold>.</paragraph>
    <paragraph line="58">Saramhā asarūpā paro saro lopaṃ pappoti vā.</paragraph>
    <paragraph line="59">Cattāro’me bhikkhave dhammā, kinnu’ māvasamaṇiyo. Vāti kasmā? Pañcindriyāni, tayassu dhammā jahitā bhavanti.</paragraph>
    <paragraph line="60" number="14">, 16<bold>Kvacāsacaṇṇaṃ</bold><pageBreak edition="Myanmar" number="0.0044" /><bold>lutte</bold>.</paragraph>
    <paragraph line="61">Saro kho paro pubbasare lutte kvaci asavaṇṇaṃ pappoti.</paragraph>
    <paragraph line="62">Saṅkhyaṃ nopeti vedagū, bandhusseva samāgamo.</paragraph>
    <paragraph line="63"><bold>Kvacī</bold>ti kasmā? Yassindriyāni, tathūpamaṃ dhammavaraṃ adesayi.</paragraph>
    <paragraph line="64" number="15">, 17<bold>Dīghaṃ</bold>.</paragraph>
    <paragraph line="65">Saro kho paro pubbasare lutte kvaci dīghaṃ pappoti. Saddhīdha vittaṃ purisassa seṭṭhaṃ, anāgārehi cūbhayaṃ.</paragraph>
    <paragraph line="66"><bold>Kvacī</bold>ti kasmā? Pañcahupāli aṅgehi samannāgato. Natthaññaṃ kiñci.</paragraph>
    <paragraph line="67" number="16">, 18<bold>Pubbo ca</bold>.</paragraph>
    <paragraph line="68">Pubbo ca saro parasaralope kate kvaci dīghaṃ pappoti.</paragraph>
    <paragraph line="69">Kiṃsūdha vittaṃ purisassa seṭṭhaṃ, sādhūti paṭissuṇitvā, <bold>kvacī</bold>ti kasmā? Itissa muhuttampi.</paragraph>
    <paragraph line="70" number="17">, 19<bold>Yamedantassādeso</bold><pageBreak edition="Myanmar" number="0.0045" />.</paragraph>
    <paragraph line="71">Ekārassa antabhūtassa sare pare kvaci <bold>ya</bold>kārādeso hoti.</paragraph>
    <paragraph line="72">Adhigato kho myāyaṃ dhammo, tyāhaṃ evaṃ vadeyyaṃ, tyāssa pahīnā honti.</paragraph>
    <paragraph line="73"><bold>Kvacī</bold>ti kasmā? Ne’nāgatā, iti nettha.</paragraph>
    <paragraph line="74" number="18">, 20<bold>Vamodudantānaṃ</bold>.</paragraph>
    <paragraph line="75">Okārukārānaṃ antabhūtānaṃ sare pare kvaci vakārādeso hoti.</paragraph>
    <paragraph line="76">Atha khvassa, svassa hoti, bahvābādho, vatthvettha vihitaṃ niccaṃ cakkhāpāthamāgacchati.</paragraph>
    <paragraph line="77"><bold>Kvacī</bold>tikasmā? Cattāro’me bhikkhave dhammā, kinnumāva samaṇiyo.</paragraph>
    <paragraph line="78" number="19">, 22<bold>Sabbo caṃti</bold>.</paragraph>
    <paragraph line="79">Sabbo icceso <bold>ti</bold>saddo byañjano sare pare kvaci <bold>ca</bold>kāraṃ pappoti.</paragraph>
    <paragraph line="80">Iccetaṃ <pageBreak edition="Myanmar" number="0.0046" /> kusalaṃ, iccassa vacanīyaṃ, paccuttaritvā, paccāharati.</paragraph>
    <paragraph line="81"><bold>Kvacī</bold>ti kasmā? Itissa muhuttampi.</paragraph>
    <paragraph line="82" number="20">, 27<bold>Do dhassa ca</bold>.</paragraph>
    <paragraph line="83"><bold>Dha</bold>iccetassa sare pare kvaci <bold>da</bold>kārādeso hoti.</paragraph>
    <paragraph line="84">Ekamidāhaṃ bhikkhave samayaṃ.</paragraph>
    <paragraph line="85"><bold>Kvacī</bold>ti kasmā? Idheva maraṇaṃ bhavissati.</paragraph>
    <paragraph line="86"><bold>Vaggahaṇena dha</bold>kārassa <bold>ha</bold>kārādeso hoti sāhu dassana mariyānaṃ.</paragraph>
    <paragraph line="87">Suttavibhāgena bahudhā siyā-</paragraph>
    <paragraph line="88"><bold>To</bold> dassa, yathā? Sugato.</paragraph>
    <paragraph line="89"><bold>Ṭo</bold> tassa, yathā? Dukkaṭaṃ.</paragraph>
    <paragraph line="90"><bold>Dho</bold> tassa, yathā? Gandhabbo.</paragraph>
    <paragraph line="91"><bold>Tro</bold> ttassa, yathā? Atrajo.</paragraph>
    <paragraph line="92"><bold>Ko</bold> gassa, yathā? Kulūpako.</paragraph>
    <paragraph line="93"><bold>Lo</bold><pageBreak edition="Myanmar" number="0.0047" /> rassa, yathā? Mahāsālo.</paragraph>
    <paragraph line="94"><bold>Jo</bold> yassa, yathā? Gavajo.</paragraph>
    <paragraph line="95"><bold>Bbo</bold> vissa, yathā? Kubbato.</paragraph>
    <paragraph line="96"><bold>Ko</bold> yassa, yathā? Sake.</paragraph>
    <paragraph line="97"><bold>Yo</bold> jassa, yathā? Niyaṃputtaṃ.</paragraph>
    <paragraph line="98"><bold>Ko</bold> tassa, yathā? Niyako.</paragraph>
    <paragraph line="99"><bold>Cco</bold> ttassa, yathā bhacco.</paragraph>
    <paragraph line="100"><bold>Pho</bold> passa, yathā? Nipphatti.</paragraph>
    <paragraph line="101"><bold>Kho</bold> kassa, yathā? Nikkhamati. Iccevamādī yojetabbā.</paragraph>
    <paragraph line="102" number="21">, 21<bold>Ivaṇṇo yaṃ navā</bold>.</paragraph>
    <paragraph line="103">Pubbo ivaṇṇo sare pare <bold>ya</bold>kāraṃ pappoti navā. Paṭisunthāravutyassa, sabbā vityānubhūyate.</paragraph>
    <paragraph line="104"><bold>Navā</bold>ti kasmā? Pañcahaṅgehi samannāgato, muttacāgī anuddhato.</paragraph>
    <paragraph line="105" number="22">, 28<bold>Evādissa ri pubbo ca rasso</bold>.</paragraph>
    <paragraph line="106">Saramhā parassa evassa ekārassa ādissa <bold>ri</bold>kāro hoti, pubbo ca saro rasso hoti navā.</paragraph>
    <paragraph line="107">Yathariva <pageBreak edition="Myanmar" number="0.0048" /> vasudhātalañca sabbaṃ, tathariva guṇavā supūjaniyo.</paragraph>
    <paragraph line="108"><bold>Navā</bold>ti kasmā? Yathā eva, tathā eva.</paragraph>
    <centered line="109">Iti sandhikappe dutiyo kaṇḍo.</centered>
    <subhead line="110">Tatiyakaṇḍa</subhead>
    <paragraph line="111" number="23">, 26<bold>Sarā pakati byañjane</bold>.</paragraph>
    <paragraph line="112">Sarā kho byañjane pare pakatirūpāni honti.</paragraph>
    <paragraph line="113">Manopubbaṅgamā dhammā, pamādo maccuno padaṃ, tiṇṇo pāraṅgato ahu.</paragraph>
    <paragraph line="114" number="24">, 35<bold>Sare kvaci</bold>.</paragraph>
    <paragraph line="115">Sarā kho sare pare kvaci pakatirūpāni honti.</paragraph>
    <paragraph line="116">Ko imaṃ pathaviṃ vicessati.</paragraph>
    <paragraph line="117"><bold>Kvacī</bold>ti kasmā? Appassutāyaṃ puriso.</paragraph>
    <paragraph line="118" number="25">, 37<bold>Dīghaṃ</bold>.</paragraph>
    <paragraph line="119">Sarā kho byañjane pare kvaci dīghaṃ papponti.</paragraph>
    <paragraph line="120">Sammā <pageBreak edition="Myanmar" number="0.0049" /> dhammaṃ vipassato, evaṃ gāme munī care, khantī paramaṃ tapo titikkhā.</paragraph>
    <paragraph line="121"><bold>Kvacī</bold>ti kasmā? Idha modati pecca modati, patilīyati, paṭihaññati.</paragraph>
    <paragraph line="122" number="26">, 38<bold>Rassaṃ</bold>.</paragraph>
    <paragraph line="123">Sarā kho byañjane pare kvaci rassaṃ papponti.</paragraph>
    <paragraph line="124">Bhovādināma so hoti, yathābhāvi guṇena so.</paragraph>
    <paragraph line="125"><bold>Kvacī</bold>ti kasmā? Sammāsamādhi, sāvittī chandaso mukhaṃ, upanīyati jīvitamappamāyu.</paragraph>
    <paragraph line="126" number="27">, 39<bold>Lopañca tatrākāro</bold>.</paragraph>
    <paragraph line="127">Sarā kho byañjane pare kvaci lopaṃ papponti. Tatra ca lope kate akārāgamo hoti.</paragraph>
    <paragraph line="128">Sa sīlavā. Sa paññavā esa dhammo sanantano, sa ve kasāvamarahati, sa mānakāmopi bhaveyya, sa ve muni jātibhayaṃ adassi.</paragraph>
    <paragraph line="129"><bold>Kvacī</bold>ti <pageBreak edition="Myanmar" number="0.0050" /> kasmā? So muni, eso dhammo padissati, na so kāsāvamarahati.</paragraph>
    <paragraph line="130" number="28">, 40<bold>Para dvebhāvo ṭhāne</bold>.</paragraph>
    <paragraph line="131">Saramhā parassa byañjanassa dvebhāvo hoti ṭhāne.</paragraph>
    <paragraph line="132">Idhappamādo, purisassa jantuno, pabbajjaṃ kittayissāmi, cātuddasi, pañcaddasi, abhikkantataro cando.</paragraph>
    <paragraph line="133"><bold>Ṭhāne</bold>ti kasmā? Idha modati pecca modati.</paragraph>
    <paragraph line="134" number="29">, 42<bold>Vagge ghosāghosānaṃ tatiyapaṭhamā</bold>.</paragraph>
    <paragraph line="135">Vagge kho pubbesaṃ byañjanānaṃ ghosāghosabhūtānaṃ saramhā yathāsaṅkhyaṃ tatiyapaṭhamakkharā dvebhāvaṃ gacchanti ṭhāne.</paragraph>
    <paragraph line="136">Eseva cajjhānapphalo, yatraṭṭhitaṃ nappasaheyya maccu, sele yathā pabbatamuddhaniṭṭhito, cattāriṭṭhānāni naro pamatto.</paragraph>
    <paragraph line="137"><bold>Ṭhāne</bold>ti kasmā? Idha cetaso daḷhaṃ gaṇhāti thāmasā.</paragraph>
    <centered line="138">Iti sandhikappe tatiyo kaṇḍo.</centered>
    <subhead line="139">Catutthakaṇḍa</subhead>
    <paragraph line="140" number="30">, 58<bold>Aṃ</bold><pageBreak edition="Myanmar" number="0.0051" /><bold>byañjane niggahitaṃ</bold>.</paragraph>
    <paragraph line="141">Niggahitaṃ kho byañjane pare aṃ iti hoti.</paragraph>
    <paragraph line="142">Evaṃ vutte, taṃ sādhūti paṭissuṇitvā.</paragraph>
    <paragraph line="143" number="31">, 49<bold>Vaggantaṃ vā vagge</bold>.</paragraph>
    <paragraph line="144">Vaggabhūte byañjane pare niggahitaṃ kho vaggantaṃ vā pappoti.</paragraph>
    <paragraph line="145">Tanniccutaṃ, dhammañcare sucaritaṃ, cirappavāsiṃ purisaṃ. Santantassa manaṃ hoti, taṅkāruṇikaṃ, evaṅkho bhikkhave sikkhitabbaṃ.</paragraph>
    <paragraph line="146"><bold>Vāggahaṇena</bold>niggahitaṃ kho <bold>la</bold>kārādeso hoti. Puggalaṃ.</paragraph>
    <paragraph line="147">Vāti kasmā? Na taṃ kammaṃ kataṃ sādhu.</paragraph>
    <paragraph line="148" number="32">, 50<bold>Ehe uṃ</bold>.</paragraph>
    <paragraph line="149">Ekārahakāre pare niggahitaṃ kho ñakāraṃ pappoti vā.</paragraph>
    <paragraph line="150">Paccattaññeva parinibbāyissāmi, taññevettha paṭipucchissāmi, evañhi vo bhikkhave sikkhitabbaṃ. Tañhi tassa musā hoti.</paragraph>
    <paragraph line="151"><bold>Vā</bold>ti <pageBreak edition="Myanmar" number="0.0052" /> kasmā? Evametaṃ abhiññāya, evaṃ hoti subhāsitaṃ.</paragraph>
    <paragraph line="152" number="33">, 50<bold>Saye ca</bold>.</paragraph>
    <paragraph line="153">Niggahitaṃ kho <bold>ya</bold>kāre pare saha <bold>ya</bold>kārena <bold>ña</bold>kāraṃ pappoti vā.</paragraph>
    <paragraph line="154">Saññogo, saññuttaṃ.</paragraph>
    <paragraph line="155"><bold>Vā</bold>ti kasmā? Saṃyogo, saṃyuttaṃ.</paragraph>
    <paragraph line="156" number="34">, 52<bold>Madā sare</bold>.</paragraph>
    <paragraph line="157">Niggahitassa kho sare pare <bold>ma</bold>kāra<bold>da</bold>kārādesā honti vā.</paragraph>
    <paragraph line="158">Tamahaṃ brūmi brāhmaṇaṃ, etadavoca satthā.</paragraph>
    <paragraph line="159"><bold>Vā</bold>ti kasmā? Akkocchi maṃ avadhi maṃ, ajini maṃ ahāsi me.</paragraph>
    <paragraph line="160" number="35">, 34<bold>Ya va ma da na ta ra lā cāgamā</bold>.</paragraph>
    <paragraph line="161">Sare pare <bold>ya</bold>kāro <bold>va</bold>kāro <bold>ma</bold>kāro <bold>da</bold>kāro <bold>na</bold>kāro <bold>ta</bold>kāro <bold>ra</bold>kāro <bold>la</bold>kāro ime āgamā honti vā.</paragraph>
    <paragraph line="162">Nayimassa vijjā, yathayidaṃ cittaṃ. Migī bhantā vudikkhati, sittā te lahu messati, asittā te garu messati. Asso <pageBreak edition="Myanmar" number="0.0053" /> bhadro kasāmiva, sammadaññā vimuttānaṃ. Manasādaññā vimuttānaṃ, attadatthamabhiññāya. Ciraṃnāyati, ito nāyati. Yasmātiha bhikkhave, tasmātiha bhikkhave, ajjatagge pāṇupetaṃ. Sabbhireva samāsetha, āraggeriva sāsapo, sāsaporiva āraggā. Chaḷabhiññā, saḷāyatanaṃ.</paragraph>
    <paragraph line="163"><bold>Vā</bold>ti kasmā? Evaṃ mahiddhiyā esā, akkocchi maṃ avadhi maṃ, ajini maṃ ahāsi me, ajeyyo anugāmiko.</paragraph>
    <paragraph line="164"><bold>Caggahaṇena</bold> idheva <bold>ma</bold>kārassa <bold>pa</bold>kāro hoti. Cirappavāsiṃ purisaṃ.</paragraph>
    <paragraph line="165"><bold>Ka</bold>kārassa ca <bold>da</bold>kāro hoti. Sadatthapasuto siyā.</paragraph>
    <paragraph line="166"><bold>Da</bold>kārassa ca <bold>ta</bold>kāro hoti, sugato.</paragraph>
    <paragraph line="167" number="36">, 47<bold>Kvaci o byañjane</bold>.</paragraph>
    <paragraph line="168">Byañjane pare kvaci <bold>o</bold>kārāgamo hoti.</paragraph>
    <paragraph line="169">Atippago kho tāva sāvatthiyaṃ piṇḍāya carituṃ. Parosahassaṃ.</paragraph>
    <paragraph line="170"><bold>Kvacī</bold>ki <pageBreak edition="Myanmar" number="0.0054" /> kasmā? Etha passathimaṃ lokaṃ, andhībhūto ayaṃ loko.</paragraph>
    <paragraph line="171" number="37">, 57<bold>Niggahitañca</bold>.</paragraph>
    <paragraph line="172">Niggahitañcāgamo hoti sare vā byañjane vā pare kvaci.</paragraph>
    <paragraph line="173">Cakkhuṃudapādi, avaṃsiro, yāvañcidha bhikkhave purimaṃ jātiṃ sarāmi, aṇuṃthūlāni sabbaso, manopubbaṅgamā dhammā.</paragraph>
    <paragraph line="174"><bold>Kvacī</bold>ti kasmā? Idheva naṃ pasaṃsanti, pecca sagge pamodati, na hi etehi yānehi, gaccheyya agataṃ disaṃ.</paragraph>
    <paragraph line="175"><bold>Caggahaṇena</bold> visaddassa ca pakāro hoti. Pacessati, vicessati vā.</paragraph>
    <paragraph line="176" number="38">, 53<bold>Kvaci lopaṃ</bold>.</paragraph>
    <paragraph line="177">Niggahitaṃ kho sare pare kvaci lopaṃ pappoti.</paragraph>
    <paragraph line="178">Tāsāhaṃ santike, vidūnaggamiti.</paragraph>
    <paragraph line="179"><bold>Kvacī</bold>ti kasmā? Ahameva nūna bālo etamatthaṃ viditvāna.</paragraph>
    <paragraph line="180" number="39">, 54<bold>Byañjane</bold><pageBreak edition="Myanmar" number="0.0055" /><bold>ca</bold>.</paragraph>
    <paragraph line="181">Niggahitaṃ kho byañjane pare kvaci lopaṃ pappoti.</paragraph>
    <paragraph line="182">Ariyasaccānadassanaṃ, etaṃ buddhānasāsanaṃ.</paragraph>
    <paragraph line="183"><bold>Kvacī</bold>ti kasmā? Etaṃ maṅgalamuttamaṃ, taṃ vo vadāmi bhaddante.</paragraph>
    <paragraph line="184" number="40">, 55<bold>Paro vāsaro</bold>.</paragraph>
    <paragraph line="185">Niggahitamhā paro saro lopaṃ pappoti vā.</paragraph>
    <paragraph line="186">Bhāsitaṃ abhinandunti, uttattaṃva, yathābījaṃva, yathādhaññaṃva.</paragraph>
    <paragraph line="187">Vāti kasmā? Ahameva nūna bālo, etadahosi.</paragraph>
    <paragraph line="188" number="41">, 56<bold>Byañjano ca visaññogo</bold>.</paragraph>
    <paragraph line="189">Niggahitamhā parasmiṃ sare lutte yadi byañjano sasaññogo visaññogo hoti.</paragraph>
    <paragraph line="190">Evaṃsa te āsavo, pupphaṃsā uppajji.</paragraph>
    <paragraph line="191"><bold>Lutte</bold>ti kasmā? Evamassa vidūnaggamiti.</paragraph>
    <paragraph line="192"><bold>Caggahaṇena</bold><pageBreak edition="Myanmar" number="0.0056" /> tiṇṇaṃ byañjanānamantare ye sarūpā, tesampi lopo hoti. Agyāgāraṃ, paṭisanthāravutyassa.</paragraph>
    <centered line="193">Iti sandhikappe catuttho kaṇḍo.</centered>
    <subhead line="194">Pañcamakaṇḍa</subhead>
    <paragraph line="195" number="42">, 32<bold>Gosare puthassāgamo kvaci</bold>.</paragraph>
    <paragraph line="196"><bold>Putha</bold>iccetassa ante sare pare kvaci <bold>ga</bold>kārāgamo hoti.</paragraph>
    <paragraph line="197">Puthage va.</paragraph>
    <paragraph line="198" number="43">, 33<bold>Pāssa canto rasso</bold>.</paragraph>
    <paragraph line="199"><bold>Pā</bold>iccetassa ante sare pare kvaci <bold>ga</bold>kārāgamo hoti, anto ca saro rasso hoti.</paragraph>
    <paragraph line="200">Pageva vutyassa.</paragraph>
    <paragraph line="201"><bold>Kvacī</bold>ti kasmā? Pā eva vutyassa.</paragraph>
    <paragraph line="202" number="44">, 24<bold>Abbho abhi</bold>.</paragraph>
    <paragraph line="203"><bold>Abhi</bold>iccetassa sare pare <bold>abbhā</bold>deso hoti. Abbhudīritaṃ, abbhuggacchati.</paragraph>
    <paragraph line="204" number="45">, 25<bold>Ajjho</bold><pageBreak edition="Myanmar" number="0.0057" /><bold>adhi</bold>.</paragraph>
    <paragraph line="205"><bold>Adhi</bold>iccetassa sare pare <bold>ajjhā</bold>deso hoti.</paragraph>
    <paragraph line="206">Ajjhokāse, ajjhāgamā.</paragraph>
    <paragraph line="207" number="46">, 26<bold>Te na vā ivaṇṇe</bold>.</paragraph>
    <paragraph line="208">Te ca kho <bold>abhiadhi</bold>iccete ivaṇṇe pare <bold>abbho ajjho</bold>itivuttarūpā naṃ honti vā.</paragraph>
    <paragraph line="209">Abhicchitaṃ, adhīritaṃ.</paragraph>
    <paragraph line="210"><bold>Vā</bold>ti kasmā? Abbhīritaṃ, ajjhiṇamutto.</paragraph>
    <paragraph line="211" number="47">, 23<bold>Atissa cantassa</bold>.</paragraph>
    <paragraph line="212"><bold>Ati</bold>iccetassa antabhūtassa <bold>ti</bold>saddassa ivaṇṇe pare ‘‘sabbo caṃ tī’’ti vuttarūpaṃ na hoti.</paragraph>
    <paragraph line="213">Atīsigaṇo, atīritaṃ.</paragraph>
    <paragraph line="214"><bold>Ivaṇṇe</bold>ti kasmā? Accantaṃ.</paragraph>
    <paragraph line="215" number="48">, 43<bold>Kvaci paṭi patissa</bold>.</paragraph>
    <paragraph line="216"><bold>Pati</bold>iccetassa sare vā byañjane vā pare kvaci <bold>paṭi</bold>ādeso hoti.</paragraph>
    <paragraph line="217">Paṭaggi dātabbo, paṭihaññati.</paragraph>
    <paragraph line="218"><bold>Kvacī</bold>ti <pageBreak edition="Myanmar" number="0.0058" /> kasmā? Paccantimesu janapadesu, patilīyati, patirūpadesavāso ca.</paragraph>
    <paragraph line="219" number="49">, 44<bold>Puthassu byañjane</bold>.</paragraph>
    <paragraph line="220"><bold>Putha</bold>iccetassa anto saro byañjane pare <bold>u</bold>kāro hoti.</paragraph>
    <paragraph line="221">Puthujjano, puthubhūtaṃ.</paragraph>
    <paragraph line="222"><bold>Antaggahaṇena</bold> aputhassāpi sare pare antassa <bold>u</bold>kāro hoti, manuññaṃ.</paragraph>
    <paragraph line="223" number="50">, 45<bold>O avassa</bold>.</paragraph>
    <paragraph line="224"><bold>Ava</bold>iccetassa byañjane pare kvaci <bold>o</bold>kāro hoti.</paragraph>
    <paragraph line="225">Andhakārena onaddhā.</paragraph>
    <paragraph line="226"><bold>Kvacī</bold>ti kasmā? Avasussatu me sarīre maṃsalohitaṃ.</paragraph>
    <paragraph line="227" number="51">, 59<bold>Anupadiṭṭhānaṃ vuttayogato</bold>.</paragraph>
    <paragraph line="228">Anupadiṭṭhānaṃ upasagganipātānaṃ sarasandhīhi byañjanasandhīhi vuttasandhīhi ca yathāyogaṃ yojetabbaṃ.</paragraph>
    <paragraph line="229">Pāpanaṃ <pageBreak edition="Myanmar" number="0.0059" />, parāyaṇaṃ, upāyanaṃ, upāhanaṃ, nyāyogo, nigupadhi, anubodho, duvūpasantaṃ, suvūpasantaṃ, dvālayo, svālayo, durākhyātaṃ, svākhyāto, udīritaṃ, samuddiṭṭhaṃ, viyaggaṃ, vijjhaggaṃ, byaggaṃ, avayāgamanaṃ, anveti, anupaghāto, anacchariyaṃ, pariyesanā, parāmāso, evaṃ sare ca honti.</paragraph>
    <paragraph line="230">Pariggaho, paggaho, pakkamo, parakkamo, nikkamo, nikkasāvo, nillayanaṃ, dullayanaṃ, dumbhikkhaṃ, dubbuttaṃ, sandiṭṭhaṃ, duggaho, viggaho, niggato, abhikkamo, paṭikkamo, evaṃ <bold>byañjane</bold> ca. Sesā sabbe yojetabbā.</paragraph>
    <centered line="231">Iti sandhikappe pañcamo kaṇḍo.</centered>
    <centered line="232">Sandhikappo niṭṭhito.</centered>
  </content>
</document>