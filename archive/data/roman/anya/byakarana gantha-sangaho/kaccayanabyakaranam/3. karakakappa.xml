<?xml version="1.0"?>
<document>
<metadata>
<normativeSource>http://tipitaka.org/romn/cscd/e0802n.nrf3.xml</normativeSource>
<archivePath>roman/anya/byakarana gantha-sangaho/kaccayanabyakaranam/3. karakakappa.xml</archivePath>
<title>3. Kārakakappa - Kaccāyanabyākaraṇaṃ - Byākaraṇa gantha-saṅgaho - Anya</title>
</metadata>
<body>
<chapter line="1">3. Kārakakappa</chapter>
<subhead line="2">Chaṭṭhakaṇḍa</subhead>
<paragraph line="3" number="271">, 88, 308<bold>Yasmā</bold><pageBreak edition="M" number="0.0136" /><bold>dapeti bhayamādatte vā tadapādānaṃ</bold>.</paragraph>
<paragraph line="4">Yasmā vā apeti, yasmā vā bhayaṃ jāyate, yasmā vā ādatte, taṃ kārakaṃ apādānasaññaṃ hoti.</paragraph>
<paragraph line="5">Taṃ yathā? Gāmā apenti munayo, nagarā niggato rājā, corā bhayaṃ jāyate, ācariyupajjhāyehi sikkhaṃ gaṇhāti sisso.</paragraph>
<paragraph line="6"><bold>Apādāna</bold>miccanena kvattho? Apādāne pañcamī.</paragraph>
<paragraph line="7" number="272">, 309<bold>Dhātunā mānamupasaggayogādvīsvapi ca</bold>.</paragraph>
<paragraph line="8">Dhātunāmānaṃ payoge ca upasaggayogādīsvapi ca taṃ kārakaṃ apādānasaññaṃ hoti.</paragraph>
<paragraph line="9"><bold>Dhātūnaṃ payoge</bold>tāva <bold>ji</bold>iccetassa dhātussa <bold>parā</bold>pubbassa payoge yo asaho, so apādānasañño hoti.</paragraph>
<paragraph line="10">Taṃ yathā? Buddhasmā parājenti aññatitthiyā.</paragraph>
<paragraph line="11"><bold>Bhū</bold>iccetassa <pageBreak edition="M" number="0.0137" />dhātussa papubbassa payoge yato acchinnappabhavo, so apādānasañño hoti.</paragraph>
<paragraph line="12">Taṃ yathā? Himavatā pabhavanti pañca mahānadiyo, anavatattamhā pabhavanti mahāsarā, aciravatiyā pabhavanti kunnadiyo.</paragraph>
<paragraph line="13"><bold>Nāmappayoge</bold>pi taṃ kārakaṃ apādānasaññaṃ hoti.</paragraph>
<paragraph line="14">Taṃ yathā? Urasmā jāto putto, bhūmito niggato raso, ubhato sujāto putto mātito ca pitito ca.</paragraph>
<paragraph line="15"><bold>Upasaggayoge</bold>taṃ kārakaṃ apādānasaññaṃ hoti.</paragraph>
<paragraph line="16">Taṃ yathā? Apasālāya āyanti vāṇijā, ābrahmalokā saddo abbhuggacchati upari pabbatā devo vassati, buddhasmā pati sāriputto dhammadesanāya bhikkhū ālapati temāsaṃ, ghatamassa telasmā pati dadāti, uppalamassa padumasmā pati dadāti, kanakamassa hiraññasmā pati dadāti.</paragraph>
<paragraph line="17"><bold>Ādiggahaṇena</bold>kārakamajjhepi pañcamīvibhatti hoti. Ito pakkhasmā vijjhati migaṃ luddako, kosā vijjhati kuñjaraṃ, māsasmā bhuñjati bhojanaṃ.</paragraph>
<paragraph line="18"><bold>Apiggahaṇena</bold>nipātapayogepi pañcamīvibhatti hoti dutiyā ca tatiyā ca. Rahitā mātujā puññaṃ katvā <pageBreak edition="M" number="0.0138" />dānaṃ deti, rahitā mātujaṃ, rahitā mātujena vā. Rite saddhammā kuto sukhaṃ labhati, rite saddhammaṃ, rite saddhammena vā. Te bhikkhū nānā kulā pabbajitā, vinā saddhammā natthañño koci nātho loke vijjati, vinā saddhammaṃ, vinā saddhammena vā. Vinā buddhasmā, vinā buddhaṃ, vinā buddhena vā.</paragraph>
<paragraph line="19"><bold>Caggahaṇena</bold>aññatthāpi pañcamīvibhatti hoti. Yatohaṃ bhagini ariyāya jātiyā jāto. Yato sarāmi attānaṃ, yato pattosmi viññutaṃ, yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāsaveyyuṃ.</paragraph>
<paragraph line="20" number="273">, 310<bold>Rakkhaṇatthānamicchitaṃ</bold>.</paragraph>
<paragraph line="21">Rakkhaṇatthānaṃ dhātūnaṃ payoge yaṃ icchitaṃ, taṃ kārakaṃ apādānasaññaṃ hoti.</paragraph>
<paragraph line="22">Kāke rakkhanti taṇḍulā, yavā paṭisedhenti gāvo.</paragraph>
<paragraph line="23" number="274">, 311<bold>Yena vā’ dassanaṃ</bold>.</paragraph>
<paragraph line="24">Yena vā adassanamicchitaṃ, taṃ kārakaṃ apādānasaññaṃ hoti.</paragraph>
<paragraph line="25">Upajjhāyā antaradhāyati sisso, mātarā ca pitarā ca antaradhāyati putto.</paragraph>
<paragraph line="26"><bold>Vā</bold>ti <pageBreak edition="M" number="0.0139" />kimatthaṃ? Sattamīvibhatyattaṃ. Jetavane antaradhāyati bhagavā.</paragraph>
<paragraph line="27" number="275">, 312<bold>Dūranti kaddha kāla nimmāna tvālopa disāyogavibhattārappayoga suddhappamocana hetu vivittappamāṇa pubbayogabandhana guṇavacana pañha kathana thokākattūsu ca</bold>.</paragraph>
<paragraph line="28">Dūratthe, antikatthe, addhanimmāne, kālanimmāne, tvālope, disāyoge, vibhatte, ārappayoge, suddhe, pamocane, hetvatthe, vivittatthe, pamāṇe, pubbayoge, bandhanatthe, guṇavacane, pañhe, kathane, thoke, akattari ca iccetesvatthesu, payogesu ca, taṃ kārakaṃ apādānasaññaṃ hoti.</paragraph>
<paragraph line="29"><bold>Dūratthe</bold>tāva – kīva dūro ito naḷakāragāmo, dūrato vā gamma, ārakā te moghapurisā imasmā dhammavinayā. Dutiyā ca tatiyā ca, dūraṃ gāmaṃ āvato, dūrena gāmena vā āgato. Ārakā imaṃ dhammavinayaṃ, anena dhammavinayena vā iccevamādi.</paragraph>
<paragraph line="30"><bold>Antikatthe</bold>– antikaṃ gāmā, āsannaṃ gāmā, samīpaṃ gāmā, samīpaṃ saddhammā. Dutiyā ca tatiyā ca, antikaṃ gāmaṃ, antikaṃ gāmena vā. Āsannaṃ gāmaṃ, āsannaṃ gāmena vā. Samīpaṃ gāmaṃ. Samīpaṃ gāmena vā. Samīpaṃ saddhammaṃ, samīpaṃ saddhammena vā iccevamādi.</paragraph>
<paragraph line="31"><bold>Addhanimmāne</bold><pageBreak edition="M" number="0.0140" />– ito mathurāya catūsu yojanesu saṅkassaṃ nāma nagaraṃ atthi, tattha bahū janā vasanti iccevamādi.</paragraph>
<paragraph line="32"><bold>Kālanimmāne</bold>– ito bhikkhave ekanavutikappe vipassī nāma bhagavā loke udapādi, ito tiṇṇaṃ māsānaṃ accayena parinibbāyissati iccevamādi.</paragraph>
<paragraph line="33"><bold>Tvālope</bold>kammādhikaraṇesu – pāsādā saṅkameyya, pāsādaṃ abhiruhitvā vā. Pabbatā saṅkameyya, pabbataṃ abhiruhitvā vā. Hatthikkhandhā saṅkameyya, hatthikkhandhaṃ abhiruhitvā vā. Āsanā vuṭṭhaheyya. Āsane nisīditvā vā iccevamādi.</paragraph>
<paragraph line="34"><bold>Disāyoge</bold>– avicito yāva uparibhavaggamantare bahū sattanikāyā vasanti, yato khemaṃ tato bhayaṃ, puratthimato, dakkhiṇato, pacchimato, uttarato aggī pajjalanti, yato assosuṃ bhagavantaṃ, uddhaṃ pādatalā adho kesamatthakā iccevamādi.</paragraph>
<paragraph line="35"><bold>Vibhatte</bold>– yato paṇītataro vā visiṭṭhataro vā natthi. Chaṭṭhī ca, channavutīnaṃ pāsaṇḍānaṃ, dhammānaṃ pavaraṃ yadidaṃ sugatavinayo iccevamādi.</paragraph>
<paragraph line="36"><bold>Ārappayoge</bold>– <pageBreak edition="M" number="0.0141" />gāmadhammā vasaladhammā asaddhammā ārati virati paṭivirati, pāṇātipātā veramaṇī iccevamādi.</paragraph>
<paragraph line="37"><bold>Suddhe</bold>– lobhaniyehi dhammehi suddho asaṃsaṭṭho, mātito ca pitito ca suddho asaṃsaṭṭho anupakuddho agarahito iccevamādi.</paragraph>
<paragraph line="38"><bold>Pamocane</bold>– parimutto dukkhasmāti vadāmi, muttosmi mārabandhanā, na te muccanti maccunā iccevamādi.</paragraph>
<paragraph line="39"><bold>Hetvatthe</bold>– kasmā hetunā, kena hetunā, kissa hetunā, kasmā nu tumhaṃ daharā na mīyare, kasmā idheva maraṇaṃ bhavissati iccevamādi.</paragraph>
<paragraph line="40"><bold>Vivittatthe</bold>– vivitto pāpakā dhammā, vivicceva kāmehi vivicca akusalehi dhammehi iccevamādi.</paragraph>
<paragraph line="41"><bold>Pamāṇe</bold>– dīghaso navavidatthiyo sugatavidatthiyā pamāṇikā kāretabbā, majjhimassa purisassa aḍḍha teḷasahatthā iccevamādi.</paragraph>
<paragraph line="42"><bold>Pubbayoge</bold>– pubbeva sammodhā iccevamādi.</paragraph>
<paragraph line="43"><bold>Bandhanatthe</bold>– satasmā bandho naro. Tatiyā ca, satena bandho naro raññā iṇatthena iccevamādi.</paragraph>
<paragraph line="44"><bold>Guṇavacane</bold><pageBreak edition="M" number="0.0142" />– puññāya sugatiṃ yanti, cāgāya vipulaṃ dhanaṃ, paññāya vimuttimano, issariyāya janaṃ rakkhati rājā iccevamādi.</paragraph>
<paragraph line="45"><bold>Pañhe</bold>tvālope kammādhikaraṇesu – abhidhammā pucchanti, abhidhammaṃ sutvā, abhidhamme ṭhatvā vā. Vinayā pucchanti, vinayaṃ sutvā, vinaye ṭhatvā vā. Dutiyā ca tatiyā ca, abhidhammaṃ, abhidhammena vā. Vinayaṃ, vinayena vā. Eva suttā, geyyā, gāthāya, veyyākaraṇā, udānā, itivuttakā, jātakā, abbhutadhammā, vedallā iccevamādi.</paragraph>
<paragraph line="46"><bold>Kathane</bold>tvālope kammādhikaraṇesu – abhidhammā kathayanti, abhidhammaṃ sutvā, abhidhamme ṭhatvā vā. Vinayā kathayanti, vinayaṃ sutvā, vinaye ṭhatvā vā. Dutiyā ca tatiyā ca, abhidhammaṃ, abhidhammena vā. Vinayaṃ vinayena vā. Evaṃ suttā, geyyā, gāthāya, veyyākaraṇā, udānā, itivuttakā, jātakā, abbhutadhammā, vedallā iccevamādi.</paragraph>
<paragraph line="47"><bold>Thoke</bold>– thokā muccanti. Appamattakā muccanti, kicchā muccanti. Tatiyā ca. Thokena, appamattakena, kicchena vā iccevamādi.</paragraph>
<paragraph line="48"><bold>Akattarica</bold>– kammassa katattā upacitattā ussannattā vipulattā cakkhuviññāṇaṃ uppannaṃ hoti iccevamādi.</paragraph>
<paragraph line="49"><bold>Caggahaṇena</bold><pageBreak edition="M" number="0.0143" />sesesupi ye mayā nopadiṭṭhā apādānapayogikā, te payogavicakkhaṇehi yathāyogaṃ yojetabbā.</paragraph>
<paragraph line="50" number="276">, 302<bold>Yassa dātukāmo rocate dhārayate vā taṃ sampadānaṃ</bold>.</paragraph>
<paragraph line="51">Yassa vā dātukāmo yassa vārocate, yassa vā dhārayate, taṃ kārakaṃ sampadānasaññaṃ hoti.</paragraph>
<paragraph line="52">Samaṇassa cīvaraṃ dadāti, samaṇassa rocate saccaṃ, devadattassa suvaṇṇacchattaṃ dhārayate yaññadatto.</paragraph>
<paragraph line="53"><bold>Sampadāna</bold>miccanena kvattho? Sampadāne catutthī.</paragraph>
<paragraph line="54"><bold>Vā</bold>ti vikappanatthaṃ, dhātunāmānaṃ payoge vā upasaggappayoge vā nipātappayoge vā sati atthavikappanatthaṃ <bold>vā</bold>ti padaṃ payujjati.</paragraph>
<paragraph line="55" number="277">, 303<bold>Silāgha hanu ṭhā sapa dhāra piha kudha duhissosūya rādhikkha paccāsuṇa anupatigiṇa pubbakattārocanattha tadattha tumatthālamattha maññānādarappāṇini, gatyatthakammani, āsīsattha sammuti bhiyya sattamyatthesu ca</bold>.</paragraph>
<paragraph line="56">Silāgha hanu ṭhā sapa dhāra piha kudha duha issaiccetesaṃ dhātūnaṃ payoge, usūyatthānañca payoge, rādhikkhappayoge, paccāsuṇaanupatigiṇānaṃ pubbakattari, ārocanatthe <pageBreak edition="M" number="0.0144" />, tadatthe, tumatthe, alamatthe, maññatippayoge anādare appāṇini, gatyatthānaṃ dhātūnaṃ kammani, āsīsatthe ca sammuti bhiyya sattamyatthesu ca, taṃ kārakaṃ sampadānasaññaṃ hoti.</paragraph>
<paragraph line="57"><bold>Silāghappayoge</bold>tāva – buddhassa silāghate, dhammassa silāghate, saṅghassa silāghate, sakaṃupajjhāyassa silāghate, tava silāghate mama silāghate iccevamādi.</paragraph>
<paragraph line="58"><bold>Hanuppayoge</bold>– hanute tuyhameva, hanute mayhameva iccevamādi.</paragraph>
<paragraph line="59"><bold>Ṭhāpayoge</bold>– upatiṭṭheyya sakyaputtānaṃ vaḍḍhakī, bhikkhussa bhuñjantassa pānīyena vā vidhūpanena vā upatiṭṭheyya bhikkhunī iccevamādi.</paragraph>
<paragraph line="60"><bold>Sapappayoge</bold>– tuyhaṃ sapate, mayhaṃ sapate iccevamādi.</paragraph>
<paragraph line="61"><bold>Dhārappayoge</bold>– suvaṇṇaṃ te dhārayate iccevamādi.</paragraph>
<paragraph line="62"><bold>Pihappayoge</bold>– buddhassa aññatitthiyā pihayanti, devā dassanakāmā te, yato icchāmi bhaddantassa, samiddhānaṃ pihayanti daliddā iccevamādi.</paragraph>
<paragraph line="63"><bold>Kudhaduhaissausūyappayoge</bold>– kodhayati deva dattassa, tassa kujjha mahāvīra, mā raṭṭhaṃ vinassa idaṃ. Duhayati <pageBreak edition="M" number="0.0145" />disānaṃ megho, titthiyā samaṇānaṃ issayanti guṇagiddhena, titthiyā samaṇānaṃ issayanti lābhagiddhena, dujjanā guṇavantānaṃ usūyanti guṇagiddhena, kā usūyā vijānataṃ iccevamādi.</paragraph>
<paragraph line="64"><bold>Rādha ikkha</bold>iccetesaṃ dhātūnaṃ payoge yassa akathitassa pucchanaṃ kammavikkhyāpanatthañca, taṃ kārakaṃ sampadānasaññaṃ hoti, dutiyā ca.</paragraph>
<paragraph line="65">Ārādhohaṃ rañño, ārādhohaṃ rājānaṃ, kyāhaṃ ayyānaṃ aparajjhāmi, kyāhaṃ ayye aparajjhāmi, cakkhuṃ janassa dassanāya taṃ viya maññe, āyasmato upālittherassa upasampadāpekkho upatisso, āyasmantaṃ vā iccevamādi.</paragraph>
<paragraph line="66"><bold>Paccāsuṇa anupatigiṇānaṃ pubbakattari suṇo</bold>tissa <bold>paccā</bold>yoge yassa kammuno pubbassa yo kattā, so sampadānasañño hoti.</paragraph>
<paragraph line="67">Taṃ yathā? Bhagavā bhikkhū etadavoca.</paragraph>
<paragraph line="68"><bold>Bhikkhū</bold>ti <bold>akathīta kammaṃ, etanti kathitakammaṃ</bold>. Yassa kammuno pubbassa yo kattā, so‘bhagavā’ti ‘‘yo karoti sa kattā’’ti suttavacanena kattusañño. Evaṃ yassa <pageBreak edition="M" number="0.0146" />kammuno pubbassa yo kattā, so sampadānasañño hoti.</paragraph>
<paragraph line="69">Taṃ yathā? Te bhikkhū bhagavato paccassosuṃ, āsuṇanti buddhassa bhikkhū.</paragraph>
<paragraph line="70"><bold>Giṇa</bold>ssa <bold>anupati</bold>yoge yassa kammuno pubbassa yo kattā, so sampadānasañño hoti.</paragraph>
<paragraph line="71">Taṃ yathā? Bhikkhu janaṃ dhammaṃ sāveti, tassa bhikkhuno jano anugiṇāti, tassa bhikkhuno jano patigiṇāti.</paragraph>
<gatha1 line="72">Yo vadeti sa‘kattā’ti,</gatha1>
<gatha2 line="73">Vuttaṃ ‘kamma’nti vuccati;</gatha2>
<gatha3 line="74">Yo paṭiggāhako tassa,</gatha3>
<gathalast line="75">‘Sampadānaṃ’ vijāniyā.</gathalast>
<unindented line="76">Iccevamādi.</unindented>
<paragraph line="77"><bold>Ārocanatthe</bold>– ārocayāmi vo bhikkhave, āmantayāmi vo bhikkhave, paṭivedayāmi vo bhikkhave, ārocayāmi te mahārāja, āmantayāmi te mahārāja, paṭivedayāmi te mahārāja iccevamādi.</paragraph>
<paragraph line="78"><bold>Tadatthe</bold>– ūnassa pāripūriyā taṃ cīvaraṃ nikkhipitabbaṃ. Buddhassa atthāya, dhammassa atthāya, saṅghassa atthāya, jīvitaṃ pariccajāmi iccevamādi.</paragraph>
<paragraph line="79"><bold>Tumatthe</bold><pageBreak edition="M" number="0.0147" />-lokānukampāya atthāya hitāya sukhāya devamanussānaṃ buddho loke uppajjati. Bhikkhūnaṃ phāsuvihārāya vinayo paññatto iccevamādi.</paragraph>
<paragraph line="80"><bold>Alamatthappayoge-ala</bold>miti arahati paṭikkhittesu. Alaṃ me buddho, alaṃ me rajjaṃ, alaṃ bhikkhu pattassa, alaṃ mallo mallassa, arahati mallo mallassa. <bold>Paṭikkhitte</bold>alaṃ te rūpaṃ karaṇīyaṃ, alaṃ me hiraññasuvaṇṇena iccevamādi.</paragraph>
<paragraph line="81"><bold>Maññatippayoge anādare appāṇini</bold>-kaṭṭhassa tuvaṃ maññe, kaliṅgarassa tuvaṃ maññe.</paragraph>
<paragraph line="82"><bold>Anādare</bold>ti kimatthaṃ? Suvaṇṇaṃ viya taṃ maññe.</paragraph>
<paragraph line="83"><bold>Appāṇinī</bold>ti kimatthaṃ? Gadrabhaṃ tuvaṃ maññe iccevamādi.</paragraph>
<paragraph line="84"><bold>Gatyatthakammani</bold>-gāmassa pādena gato, nagarassa pādena gato, appo saggāya gacchati, saggassa gamanena vā, mūlāya paṭikasseyya saṅgho. Dutiyā ca, gāmaṃ pādena gato, nagaraṃ pādena gato, appo saggaṃ gacchati, saggaṃ gamanena vā, mūlaṃ paṭikasseyya saṅgho iccevamādi.</paragraph>
<paragraph line="85"><bold>Āsīsatthe</bold>-āyasmato dīghāyuko hotu, bhaddaṃ bhavato hotu, kusalaṃ bhavato hotu, anāmayaṃ <pageBreak edition="M" number="0.0148" />bhavato hotu, sukhaṃ bhavato hotu, svāgataṃ bhavato hotu, attho bhavato hotu, hitaṃ bhavato hotu iccevamādi.</paragraph>
<paragraph line="86"><bold>Sammutippayoge</bold>– aññatra saṅghasammutiyā bhikkhussa vippavatthuṃ na vaṭṭati, sādhu sammuti me tassa bhagavato dassanāya iccevamādi.</paragraph>
<paragraph line="87"><bold>Bhiyyappayoge</bold>– bhiyyoso mattāyaṃ iccevamādi.</paragraph>
<paragraph line="88"><bold>Sattamyatthe</bold>– tuyhañcassa āvi karomi, tassa me sakko pāturahosi iccevamādi.</paragraph>
<paragraph line="89"><bold>Atthaggahaṇena</bold>bahūsu akkharappayogesu dissati.</paragraph>
<paragraph line="90">Taṃ yathā? Upamaṃ mata karissāmi, dhammaṃ vo desessāmi.</paragraph>
<paragraph line="91"><bold>Sāratthe</bold>ca – desetu bhante bhagavā dhammaṃ bhikkhūnaṃ. Tassa phāsu vihārāya hoti, etassa pahiṇeyya, yathā no bhagavā byākareyya, tathāpi tesaṃ byākarissāma <pageBreak edition="M" number="0.0149" />, kappati samaṇānaṃ āyogo, amhākaṃ maṇinā attho, kimattho me buddhena, seyyo me attho, bahūpakārā bhante mahāpajā patigotamī bhagavato, bahūpakārā bhikkhave mātāpitaro puttānaṃ iccevamādi.</paragraph>
<paragraph line="92">Sesesu akkharappayogesupi aññepi payogā payogavicakkhaṇehi yojetabbā.</paragraph>
<paragraph line="93"><bold>Caggahaṇaṃ vikappanatthavāggahaṇānukaḍḍhanatthaṃ</bold>. Ye keci saddā sampadānappayogikā mayā nopadiṭṭhā, tesaṃ gahaṇatthaṃ idha vikappīyati vāsaddo.</paragraph>
<paragraph line="94">Taṃ yathā? Bhikkhusaṅghassa pabhū ayaṃ bhagavā, desassa pabhū ayaṃ rājā. Khettassa pabhū ayaṃ gahapati, araññassa pabhū ayaṃ luddako iccevamādi. Kvaci dutiyā tatiyā pañcamī chaṭṭhī sattamyatthesu ca.</paragraph>
<paragraph line="95" number="178">, 320<bold>Yodhāro tamokāsaṃ</bold>.</paragraph>
<paragraph line="96">Yo ādhāro, taṃ okāsasaññaṃ hoti. <bold>Svādhāro catubbidho</bold>byāpiko, opasilesiko, vesayiko sāmīpiko cāti.</paragraph>
<paragraph line="97">Tattha <pageBreak edition="M" number="0.0150" /><bold>byāpiko</bold>tāva–jalesu khīraṃ tiṭṭhati, tilesu telaṃ, ucchūsu raso.</paragraph>
<paragraph line="98"><bold>Opasilesiko</bold>–pariyaṅke rājā seti, āsane upaviṭṭho saṅgho.</paragraph>
<paragraph line="99"><bold>Vesayiko</bold>–bhūmīsu manussā caranti, antalikkhe vāyū vāyanti. Ākāse sakuṇā pakkhandanti.</paragraph>
<paragraph line="100"><bold>Sāmīpiko</bold>–vane hatthino caranti, gaṅgāyaṃ ghoso tiṭṭhati, vaje gāvo duhanti, sāvatthiyaṃ viharati jetavane.</paragraph>
<paragraph line="101"><bold>Okāsa</bold>miccanena kvattho? Okāse sattamī.</paragraph>
<paragraph line="102" number="279">, 292<bold>Yena vā kayirate taṃ karaṇaṃ</bold>.</paragraph>
<paragraph line="103">Yena vā kayirate, yena vā passati, yena vā suṇāti, taṃ kārakaṃ karaṇasaññaṃ hoti.</paragraph>
<paragraph line="104">Dattena vihiṃ lunāti, vāsiyā kaṭṭhaṃ tacchati, pharasunā rukkhaṃ chindati, kudālena pathaviṃ khaṇati, satthena kammaṃ karoti. Cakkhunā rūpaṃ passati.</paragraph>
<paragraph line="105"><bold>Karaṇami</bold>ccanena kvattho? Karaṇe tatiyā.</paragraph>
<paragraph line="106" number="280">, 285<bold>Yaṃ</bold><pageBreak edition="M" number="0.0151" /><bold>karoti taṃ kammaṃ</bold>.</paragraph>
<paragraph line="107">Yaṃ vā karoti, yaṃ vā passati, yaṃ vā suṇāti, taṃ kārakaṃ kammasaññaṃ hoti.</paragraph>
<paragraph line="108">Chattaṃ karoti, rathaṃ karoti, rūpaṃ passati, saddaṃ suṇāti, kaṇṭakaṃ maddati, visaṃ gilati.</paragraph>
<paragraph line="109"><bold>Kamma</bold>miccanena kvattho? Kammatthe dutiyā.</paragraph>
<paragraph line="110" number="281">, 294<bold>Yo karoti sa kattā</bold>.</paragraph>
<paragraph line="111">Yo karoti, so kattusañño hoti.</paragraph>
<paragraph line="112">Ahinā daṭṭho naro, garuḷena hato nāgo. Buddhena jito māro, upaguttena māro bandho.</paragraph>
<paragraph line="113"><bold>Kattu</bold>iccanena kvattho? Kattari ca.</paragraph>
<paragraph line="114" number="282">, 295<bold>Yo kāreti sa hetu</bold>.</paragraph>
<paragraph line="115">Yo kattāraṃ kāreti, so hetusañño hoti, kattā ca.</paragraph>
<paragraph line="116">So puriso taṃ purisaṃ kammaṃ kāreti so puriso tena purisena kammaṃ kāreti, so puriso tassa purisassa kammaṃ kāreti. Evaṃ hāreti pāṭheti pāceti, dhāreti.</paragraph>
<paragraph line="117"><bold>Hetu</bold>iccanena kvattho? Dhātūhi ṇe ṇaya ṇāpe ṇāpayā kāritāni hetvatthe.</paragraph>
<paragraph line="118" number="283">, 316<bold>Yassa</bold><pageBreak edition="M" number="0.0152" /><bold>vā pariggaho taṃ sāmī</bold>.</paragraph>
<paragraph line="119">Yassa vā pariggaho, taṃ sāmīsaññaṃ hoti.</paragraph>
<paragraph line="120">Tassa bhikkhuno paṭivīso, tassa bhikkhuno patto, tassa bhikkhuno cīvaraṃ, attano mukhaṃ.</paragraph>
<paragraph line="121"><bold>Sāmī</bold>iccanena kvattho? Sāmismiṃ chaṭṭhī.</paragraph>
<paragraph line="122" number="284">, 283<bold>Liṅgatthe paṭhamā</bold>.</paragraph>
<paragraph line="123">Liṅgatthābhidhānamatte paṭhamāvibhatti hoti.</paragraph>
<paragraph line="124">Puriso, purisā, eko, dve, ca, vā, he, ahe, re, are.</paragraph>
<paragraph line="125" number="285">, 70<bold>Ālapane ca</bold>.</paragraph>
<paragraph line="126">Ālapanatthā dhike liṅgatthābhidhānamatte ca paṭhamāvibhatti hoti.</paragraph>
<paragraph line="127">Bho purisa, bhavanto purisā, bho rāja, bhavanto rājāno, he sakhe, he sakhino.</paragraph>
<paragraph line="128" number="286">, 291<bold>Karaṇe tatiyā</bold>.</paragraph>
<paragraph line="129">Karaṇakārake tatiyāvibhatti hoti.</paragraph>
<paragraph line="130">Agginā kuṭiṃ jhāpeti, manasā ce paduṭṭhena, manasā ce pasannena, kāyena kammaṃ karoti.</paragraph>
<paragraph line="131" number="287">, 299<bold>Sahādiyoge</bold><pageBreak edition="M" number="0.0153" /><bold>ca</bold>.</paragraph>
<paragraph line="132">Sahādiyogatthe ca tatiyāvibhatti hoti.</paragraph>
<paragraph line="133">Sahāpi gaggena saṅgho uposathaṃ kareyya, vināpi gaggena, mahatā bhikkhusaṅghena saddhiṃ, sahassena samaṃ mitā.</paragraph>
<paragraph line="134" number="288">, 293<bold>Kattari ca</bold>.</paragraph>
<paragraph line="135">Kattari ca tatiyāvibhatti hoti.</paragraph>
<paragraph line="136">Raññā hato poso, yakkhena dinno varo, ahinā daṭṭho naro.</paragraph>
<paragraph line="137" number="289">, 297<bold>Hetvatthe ca</bold>.</paragraph>
<paragraph line="138">Hetvatthe ca tatiyāvibhatti hoti.</paragraph>
<paragraph line="139">Annena vasati, dhammena vasati, vijjāya vasati, sakkārena vasati.</paragraph>
<paragraph line="140" number="290">, 298<bold>Sattamyatthe ca</bold>.</paragraph>
<paragraph line="141">Sattamyatthe ca tatiyāvibhatti hoti.</paragraph>
<paragraph line="142">Tena <pageBreak edition="M" number="0.0154" />kālena, tena samayena. (Yena kālena, yena samayena,) tena kho pana samayena.</paragraph>
<paragraph line="143" number="291">, 299<bold>Yenaṅgavikāro</bold>.</paragraph>
<paragraph line="144">Yena byādhimatā aṅgena aṅgino vikāro lakkhīyate. Tattha tatiyāvibhatti hoti.</paragraph>
<paragraph line="145">Akkhinā kāṇo, hatthena kuṇī, kāṇaṃ passati nettena, pādena khañjo, piṭṭhiyā khujjo.</paragraph>
<paragraph line="146" number="292">, 300<bold>Visesane ca</bold>.</paragraph>
<paragraph line="147">Visesanatthe ca tatiyāvibhatti hoti.</paragraph>
<paragraph line="148">Gottena gotamo nātho, suvaṇṇena abhirūpo, tapasā uttamo.</paragraph>
<paragraph line="149" number="293">, 301<bold>Sampadāne catutthī</bold>.</paragraph>
<paragraph line="150">Sampadānakārake catutthīvibhatti hoti.</paragraph>
<paragraph line="151">Buddhassa vā dhammassa vā saṅghassa vā dānaṃ deti, dātā hoti samaṇassa vā brāhmaṇassa vā.</paragraph>
<paragraph line="152" number="294">, 305<bold>Namoyogādīsvapi ca</bold>.</paragraph>
<paragraph line="153">Namoyogādīsvapi ca catutthīvibhatti hoti.</paragraph>
<paragraph line="154">Namo <pageBreak edition="M" number="0.0155" />te buddha vīratthu, sotthi pajānaṃ, namo karohi nāgassa, svāgataṃ te mahārāja.</paragraph>
<paragraph line="155" number="295">, 307<bold>Apādāne pañcamī</bold>.</paragraph>
<paragraph line="156">Apādānakārake pañcamīvibhatti hoti.</paragraph>
<paragraph line="157">Pāpā cittaṃ nivāraye, abbhā muttova candimā, bhayā muccati so naro.</paragraph>
<paragraph line="158" number="296">, 314<bold>Kāraṇatthe ḍha</bold>.</paragraph>
<paragraph line="159">Kāraṇatthe ca pañcamīvibhatti hoti.</paragraph>
<paragraph line="160">Ananubodhā appaṭivedhā catunnaṃ ariyasaccānaṃ yathābhūtaṃ adassanā.</paragraph>
<paragraph line="161" number="297">, 284<bold>Kammatthe dutiyā</bold>.</paragraph>
<paragraph line="162">Kammatthe dutiyāvibhatti hoti.</paragraph>
<paragraph line="163">Gāvaṃ hanati, vīhayo lunāti, satthaṃ karoti, ghaṭaṃ karoti, rathaṃ karoti, dhammaṃ suṇāti, buddhaṃ pūjeti, vācaṃ bhāsatī, taṇḍulaṃ vacati, coraṃ ghāteti.</paragraph>
<paragraph line="164" number="298">, 287<bold>Kāladdhānamaccantasaṃyoge</bold>.</paragraph>
<paragraph line="165">Kāladdhānaṃ accantasaṃyoge dutiyāvibhatti hoti.</paragraph>
<paragraph line="166">Māsaṃ <pageBreak edition="M" number="0.0156" />maṃsodanaṃ bhuñjati, saradaṃ ramaṇīyā nadī, māsaṃ sajjhāyati, yojanaṃ vanarāji, yojanaṃ dīgho pabbato, kosaṃ sajjhāyati.</paragraph>
<paragraph line="167"><bold>Accantasaṃyoge</bold>ti kimatthaṃ? Saṃvacchare bhojanaṃ bhuñjati.</paragraph>
<paragraph line="168" number="299">, 288<bold>Kammappavadhanīyayutte</bold>.</paragraph>
<paragraph line="169"><bold>Kammappavacanīya</bold>yutte dutiyāvibhatti hoti.</paragraph>
<paragraph line="170">Taṃ kho pana bhavantaṃ gotamaṃ evaṃ kalyāṇo kittisaddo abbhuggato, pabbajitamanupabbajiṃ<bold>su</bold>.</paragraph>
<paragraph line="171" number="300">, 286<bold>Gati buddhi bhuja paṭha hara kara sayādīnaṃ kārite vā</bold>.</paragraph>
<paragraph line="172"><bold>Gati buddhi bhuja paṭha hara kara sayā</bold>dīnaṃ payoge kārite dutiyāvibhatti hoti vā.</paragraph>
<paragraph line="173">Puriso purisaṃ (gāmaṃ) gāmayati, puriso purisena vā, puriso purisassa vā. Evaṃ bodhayati, bhojayati, pāṭhayati, hārayati, kārayati, sayāpayati. Evaṃ sabbattha kārite.</paragraph>
<paragraph line="174" number="301">, 215<bold>Sāmismiṃ chaṭṭhī</bold>.</paragraph>
<paragraph line="175">Sāmismiṃ chaṭṭhīvibhatti hoti.</paragraph>
<paragraph line="176">Tassa <pageBreak edition="M" number="0.0157" />bhikkhuno paṭivīso, tassa bhikkhuno patto, tassa bhikkhuno cīvaraṃ, attano mukhaṃ.</paragraph>
<paragraph line="177" number="302">, 319<bold>Okāse sattamī</bold>.</paragraph>
<paragraph line="178">Okāsakārake sattamīvibhatti hoti.</paragraph>
<paragraph line="179">Gambhīre odakantike, pāpasmiṃ ramati mano, bhagavati brahmacariyaṃ vussati kulaputto.</paragraph>
<paragraph line="180" number="303">, 321<bold>Sāmissarādhipati dāyāda sakkhīpatibhū pasutakusalehi ca</bold>.</paragraph>
<paragraph line="181"><bold>Sāmī issara adhipati dāyāda sakkhīpatibhū pasutakusala i</bold>ccetehi payoge chaṭṭhīvibhatti hoti, sattamī ca.</paragraph>
<paragraph line="182">Goṇānaṃ sāmī, goṇesu sāmī, goṇānaṃ issaro, goṇesu issaro. Goṇānaṃ adhipati, goṇesu adhipati. Goṇānaṃ dāyādo, goṇesu dāyādo. Goṇānaṃ sakkhī, goṇesu sakkhī, goṇānaṃ patibhū, goṇesu patibhū. Goṇānaṃ pasuto, goṇesu pasuto. Goṇānaṃ kusalo, goṇesu kusalo.</paragraph>
<paragraph line="183" number="304">, 322<bold>Niddhāraṇe ca</bold>.</paragraph>
<paragraph line="184">Niddhāraṇatthe ca chaṭṭhīvibhatti hoti, sattamī ca.</paragraph>
<paragraph line="185">Kaṇhā <pageBreak edition="M" number="0.0158" />gāvīnaṃ sampannakhīratamā, kaṇhā gāvīsu sampannakhīratamā. Sāmā nārīnaṃ dassanīyatamā, sāmā nārīsu dassanīyatamā. Manussānaṃ khattiyo sūratamo, manussesu khattiyo sūratamo. Pathikānaṃ dhāvanto sīghatamo, pathikesu dhāvanto sīghatamo.</paragraph>
<paragraph line="186" number="305">, 323<bold>Anādare ca</bold>.</paragraph>
<paragraph line="187">Anādare chaṭṭhīvibhatti hoti, sattamī ca.</paragraph>
<paragraph line="188">Rudato dārakassa pabbaji, rudantasmiṃ dārake pabbaji.</paragraph>
<paragraph line="189" number="306">, 289<bold>Kvaci dutiyā chaṭṭhīnamatthe</bold>.</paragraph>
<paragraph line="190">Chaṭṭhīnamatthe kvaci dutiyāvibhatti hoti.</paragraph>
<paragraph line="191">Apissu maṃ aggivessana tisso upamā paṭibhaṃsu.</paragraph>
<paragraph line="192" number="307">, 290<bold>Tatiyāsattamīnañca</bold>.</paragraph>
<paragraph line="193">Tatiyāsattamīnaṃ atthe ca kvaci dutiyāvibhatti hoti.</paragraph>
<paragraph line="194">Sace maṃ samaṇo gotamo ālapissati, tvañca maṃ nābhibhāsasi. Evaṃ tatiyatthe.</paragraph>
<paragraph line="195">Pubbaṇhasamayaṃ nivāsetvā, ekaṃ samayaṃ bhagavā. Evaṃ sattamyatthe.</paragraph>
<paragraph line="196" number="308">, 317<bold>Chaṭṭhī</bold><pageBreak edition="M" number="0.0159" /><bold>ca</bold>.</paragraph>
<paragraph line="197">Tatiyāsattamīnaṃ atthe ca kvaci chaṭṭhīvibhatti hoti.</paragraph>
<paragraph line="198">Kato me kalyāṇo, kataṃ me pāpaṃ. Evaṃ tatiyatthe.</paragraph>
<paragraph line="199">Kusalā naccagītassa sikkhitā cāturitthiyo, kusalo tvaṃ rathassa aṅgapaccaṅgānaṃ. Evaṃ sattamyatthe.</paragraph>
<paragraph line="200"><bold>Kvacī</bold>ti kimatthaṃ? Yo vo ānanda mayā dhammo ca vinayo ca desito paññatto, ānando atthesu vicakkhaṇo.</paragraph>
<paragraph line="201" number="309">, 318<bold>Dutiyāpañcamīnañca</bold>.</paragraph>
<paragraph line="202">Dutiyāpañcamīnañca atthe kvaci chaṭṭhīvibhatti hoti.</paragraph>
<paragraph line="203">Tassa bhavanti vattāro, sahasā kammassa kattāro, evaṃ dutiyatthe.</paragraph>
<paragraph line="204">Assavanatā dhammassa parihāyanti, kinnu kho ahaṃ tassa sukhassa bhāyāmi, sabbe tasanti daṇḍassa, sabbe bhāyanti maccuno, bhīto catunnaṃ āsīvisānaṃ ghoravisānaṃ, bhāyāmi ghoravisassa nāgassa. Evaṃ pañcamyatthe.</paragraph>
<paragraph line="205" number="310">, 324<bold>Kamma</bold><pageBreak edition="M" number="0.0160" /><bold>karaṇa nimittatthesu sattamī</bold>.</paragraph>
<paragraph line="206">Kammakaraṇanimittatthesu sattamīvibhatti hoti.</paragraph>
<paragraph line="207">Sundarāvuso ime ājīvakā bhikkhūsu abhivādenti. Evaṃ kammatthe.</paragraph>
<paragraph line="208">Hatthesu piṇḍāya caranti, pattesu piṇḍāya caranti, pathesu gacchanti. Evaṃ karaṇatthe.</paragraph>
<paragraph line="209">Dīpi cammesu haññate, kuñjaro dantesu haññate, evaṃ nimittatthe.</paragraph>
<paragraph line="210" number="311">, 325<bold>Sampadāne ca</bold>.</paragraph>
<paragraph line="211">Sampadāne ca sattamīvibhatti hoti.</paragraph>
<paragraph line="212">Saṅghe dinnaṃ mahapphala, saṅghe gotamī dehi, saṅghe te dinne ahañceva pūjito bhavissāmi.</paragraph>
<paragraph line="213" number="312">, 326<bold>Pañcamyatthe ca</bold>.</paragraph>
<paragraph line="214">Pañcamyatthe ca sattamīvibhatti hoti.</paragraph>
<paragraph line="215">Kadalīsu gaje rakkhanti.</paragraph>
<paragraph line="216" number="313">, 327<bold>Kālabhāvesu ca</bold>.</paragraph>
<paragraph line="217">Kālabhāvesu ca kattari payujjamāne sattamīvibhatti hoti.</paragraph>
<paragraph line="218">Pubbaṇhasamaye <pageBreak edition="M" number="0.0161" />gato, sāyanhasamaye āgato. Bhikkhūsu bhojīyamānesu gato, bhuttesu āgato. Gosuduyhamānesu gato, duddhāsu āgato.</paragraph>
<paragraph line="219" number="314">, 328<bold>Upa’jhādhikissaravacane</bold>.</paragraph>
<paragraph line="220"><bold>Upaadhi</bold>iccetesaṃ payoge adhikaissaravacane sattamīvibhatti hoti.</paragraph>
<paragraph line="221">Upa khāriyaṃ doṇo, upa nikkhe kahāpaṇaṃ. Adhi brahmadatte pañcālā, adhi naccesu gotamī, adhi devesu buddho.</paragraph>
<paragraph line="222" number="315">, 329<bold>Maṇḍitu’ssukkesu tatiyā</bold>.</paragraph>
<paragraph line="223"><bold>Maṇḍitaussukka</bold>iccetesvatthesu tatiyāvibhatti hoti, sattamī ca.</paragraph>
<paragraph line="224">Ñāṇena pasīdito, ñāṇasmiṃ vā pasīdito, ñāṇena ussukko, ñāṇasmiṃ vā ussukko tathāgato vā tathāgatagotto vā.</paragraph>
<centered line="225">Iti nāmakappe kārakakappo chaṭṭho kaṇḍo.</centered>
<centered line="226">Kārakakappo niṭṭhito.</centered>
</body>
</document>