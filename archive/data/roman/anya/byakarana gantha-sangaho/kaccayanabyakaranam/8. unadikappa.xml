<?xml version="1.0"?>
<document>
<metadata>
<normativeSource>http://tipitaka.org/romn/cscd/e0802n.nrf8.xml</normativeSource>
<archivePath>roman/anya/byakarana gantha-sangaho/kaccayanabyakaranam/8. unadikappa.xml</archivePath>
<titlePath>8. Uṇādikappa - Kaccāyanabyākaraṇaṃ - Byākaraṇa gantha-saṅgaho - Anya</titlePath>
</metadata>
<body>
<chapter line="1">8. Uṇādikappa</chapter>
<subhead line="2">Chaṭṭhakaṇḍa</subhead>
<paragraph line="3" number="624">, 563<bold>Kattari</bold><pageBreak edition="M" number="0.0288" /><bold>kita</bold>.</paragraph>
<paragraph line="4">Kattuiccetasmiṃ atthe kita paccayā honti.</paragraph>
<paragraph line="5">Kāru, kāruko, kārako, pācako, kattā, janitā, pacitā, netā.</paragraph>
<paragraph line="6" number="625">, 605<bold>Bhāvakammesu kiccatta khatthā</bold>.</paragraph>
<paragraph line="7">Bhāvakammaiccetesvatthesu <bold>kicca tta khattha</bold>iccete paccayā honti.</paragraph>
<paragraph line="8">Upasampādetabbaṃ upasampādanīyaṃ bhavatā, sayitabbaṃ bhavatā, kattabbaṃ bhavatā, bhottabbo odano bhavatā, asitabbaṃ bhojanaṃ bhavatā, asitaṃ bhavatā, sayitaṃ bhavatā, pacitaṃ bhavatā, asitaṃ asanaṃ bhavatā, sayitaṃ sayanaṃ bhavatā, pacito odano bhavatā, kiñcissayo, īsassayo, dussayo, sussayo bhavatā.</paragraph>
<paragraph line="9" number="626">, 634<bold>Kammani</bold><pageBreak edition="M" number="0.0289" /><bold>dutiyāya tto</bold>.</paragraph>
<paragraph line="10">Kammani iccetasmiṃ atthe dutiyāyaṃ vibhattiyaṃ kattari <bold>tta</bold>paccayo hoti.</paragraph>
<paragraph line="11">Dānaṃ dinno devadatto, sīlaṃ rakkhito devadatto, bhattaṃ bhutto devadatto, garuṃ upāsito devadatto.</paragraph>
<paragraph line="12" number="627">, 652<bold>Khyādīhi māna ma ca to vā</bold>.</paragraph>
<paragraph line="13"><bold>Khi bhī su ru hu vā dhū hi lū pī ada</bold>iccevamādīhi dhātūhi <bold>mana</bold> paccayo hoti, <bold>ma</bold>ssa ca <bold>to</bold> hoti vā.</paragraph>
<paragraph line="14">Khīyanti upaddavā etthāti khemo, bhāyitabboti bhemo, bhāyanti etasmāti vā bhemo, raṃsiyo abhissavetīti somo, ravati gacchatīti romo, huvati juhvati etenāti homo, paṭilomavasena vāti gacchatīti vāmo, lāmakavasena vāti gacchati pavattatīti vā vāmo, dhunāti kampatīti dhūmo, seṭṭhabhāvena hinoti pavattati cittaṃ etasminti hemo, lunitabboti lomo, maṃsacammāni lunāti chindatīti vā lomo, piyanaṃ pemo, piyāyitabboti vā pemo, sukhadukkhaṃ adati bhakkhatīti attā, jātijarāmaraṇādīhi adīyate bhakkhīyateti vā attā, ātumā.</paragraph>
<paragraph line="15" number="628">, 653<bold>Samādīhi</bold><pageBreak edition="M" number="0.0290" /><bold>tha mā</bold>.</paragraph>
<paragraph line="16"><bold>Samu damu dara raha du hi si bhī dā yā sā ṭhābhasa</bold>iccevamādīhi dhātūhi <bold>tha ma</bold> paccayā honti.</paragraph>
<paragraph line="17">Sametīti samatho, damatīti damatho, damanaṃ vā damatho, damitabboti vā damatho, daratīti daratho, jiṇṇabhāvaṃ rahissati gaṇhissatīti ratho, dabbasambhāre rahati gaṇhātīti vā ratho, davati gacchatīti dumo, davati vuddhi viruḷhi gacchati pavattatīti uddhaṃ vā dumo, pathavīpabbatādīsu gacchati patatīti himo, kammavācāya bandhati etthāti sīmā. Bandhitabbāti vā sīmā. Bhāyanti etasmāti bhīmo, satte avakhaṇḍenti nivārenti etenāti dāmo, mūsikādīhi khādīyati avakhaṇḍīyatīti vā dāmo, yāti gacchatīti yāmo, paresaṃ cittaṃ gaṇhituṃ samatthetīti sāmo, tiṭṭhanti etenāti thāmo, bhasati bhasmīkarīyatīti bhasmā.</paragraph>
<paragraph line="18" number="629">, 569<bold>Gahassu’padhasse vā</bold>.</paragraph>
<paragraph line="19"><bold>Gaha</bold>iccetassa dhātussa upadhassa <bold>a</bold>kārassa etta hoti vā.</paragraph>
<paragraph line="20">Dabbasambhāra gaṇhātīti gehaṃ, gahaṃ.</paragraph>
<paragraph line="21" number="630">, 654<bold>Masussa</bold><pageBreak edition="M" number="0.0291" /><bold>sussa cchara ccherā</bold>.</paragraph>
<paragraph line="22"><bold>Masu</bold>iccetassa pāṭipadikassa <bold>su</bold>ssa <bold>ccharaccherā</bold>desā honti.</paragraph>
<paragraph line="23">Maccharatīti maccharo, evaṃ macchero.</paragraph>
<paragraph line="24" number="631">, 655<bold>Āpubbacarassa ca</bold>.</paragraph>
<paragraph line="25"><bold>Ā</bold>pubbassa <bold>cara</bold>iccetassa dhātussa <bold>cchariyaccharaccherā</bold> desā honti, <bold>ā</bold>pubbassa ca rasso hoti.</paragraph>
<paragraph line="26">Ābhuso caritabbanti acchariyaṃ. Evaṃ accharaṃ, accheraṃ.</paragraph>
<paragraph line="27"><bold>Caggahaṇena masu</bold>ssa <bold>su</bold>ssāpi <bold>cchariyā</bold>deso hoti, macchariyaṃ.</paragraph>
<paragraph line="28" number="632">, 656<bold>Ala kala salehi layā</bold>.</paragraph>
<paragraph line="29"><bold>Ala kala sala</bold>iccetehi dhātūhi <bold>la ya</bold>paccayā honti.</paragraph>
<paragraph line="30">Alati samatthetīti allaṃ, kalitabbaṃ saṅkhyātabbanti kallaṃ, salati gacchati pavisatīti sallaṃ. Evaṃ alyaṃ, kalyaṃ, salyaṃ.</paragraph>
<paragraph line="31" number="633">, 657<bold>Yāṇa</bold><pageBreak edition="M" number="0.0292" /><bold>lāṇā</bold>.</paragraph>
<paragraph line="32">Tehi <bold>kala sala</bold>iccetehi dhātūhi <bold>yāṇa lāṇa</bold>paccayā honti.</paragraph>
<paragraph line="33">Kalitabbaṃ saṅkhyātabbanti kalyāṇaṃ, gaṇato paṭikkamitvā salanti etthāti paṭisalyāṇaṃ. Evaṃ sallāṇo, paṭisallāṇo.</paragraph>
<paragraph line="34" number="634">, 658<bold>Mathissa thassa lo ca</bold>.</paragraph>
<paragraph line="35"><bold>Matha</bold>iccetassa dhātussa <bold>tha</bold>ssa <bold>lā</bold>desohoti. Aññamaññaṃ mathati viloḷatīti mallo, mallaṃ.</paragraph>
<paragraph line="36"><bold>Caggahaṇena</bold> lato <bold>ko</bold> ca āgamo hoti. Mallako, mallakaṃ.</paragraph>
<paragraph line="37" number="635">, 559<bold>Pesātisaggapattakālesukiccā</bold>.</paragraph>
<paragraph line="38"><bold>Pesa atisagga pattakāla</bold>iccetesvatthesu kiccapaccayā honti.</paragraph>
<paragraph line="39">Kattabbaṃ kammaṃ bhavatā, karaṇīyaṃ kiccaṃ bhavatā, bhottabbaṃ bhojanaṃ bhavatā, bhojanīyaṃ bhojanaṃ bhavatā, ajjhayitabbaṃ ajjheyyaṃ bhavatā, ajjhayanīyaṃ ajjheyyaṃ bhavatā.</paragraph>
<paragraph line="40" number="636">, 659<bold>Avassakā’dhamiṇesu</bold><pageBreak edition="M" number="0.0293" /><bold>ṇī ca</bold>.</paragraph>
<paragraph line="41"><bold>Avassaka adhamiṇa</bold>iccetesvatthesu <bold>ṇī</bold>paccayo hoti, kiccā ca.</paragraph>
<paragraph line="42"><bold>Avassate</bold> tāva – kārīsi me kammaṃ avassaṃ hārīsi me bhāraṃ avassaṃ.</paragraph>
<paragraph line="43"><bold>Adhamiṇe</bold> – dāyīsi me sataṃ iṇaṃ, dhārīsi me sahassaṃ iṇaṃ.</paragraph>
<paragraph line="44">Kiccā ca – dātabbaṃ me bhavatā sataṃ iṇaṃ. Dhārayitabbaṃ me bhavatā sahassaṃ iṇaṃ, kattabbaṃ me bhavatā gehaṃ, karaṇīyaṃ me bhavatā kiccaṃ, kāriyaṃ me bhavatā sayanaṃ.</paragraph>
<paragraph line="45" number="637">, 0<bold>Arahasakkādīhi tuṃ</bold>.</paragraph>
<paragraph line="46"><bold>Araha sakka bhabba</bold>iccevamādīhi payoge sati sabbadhātūhi <bold>tuṃ</bold>paccayo hoti.</paragraph>
<paragraph line="47">Arahā bhavaṃ vattuṃ, arahā bhavaṃ kattuṃ, sakkā bhavaṃ hantuṃ, sattā bhavaṃ janetuṃ, janituṃ, bhavituṃ, sakkā bhavaṃ dātuṃ, sakkā bhavaṃ gantuṃ, tabbo bhavaṃ janetuṃ iccevamādi.</paragraph>
<paragraph line="48" number="638">, 660<bold>Vajādīhipabbajjādayo</bold><pageBreak edition="M" number="0.0294" /><bold>nippajjante</bold>.</paragraph>
<paragraph line="49"><bold>Vaja</bold>iccevamādīhi dhātūhi, upasaggapaccayādīhi ca pabbajjādayo saddā nippajjante.</paragraph>
<paragraph line="50">Paṭhamameva vajitabbāti pabbajjā, iñjanaṃ ejjā, samajjanaṃ samajjā, nisīdanaṃ nisajjā, vijānanaṃ vijjā visajjanaṃ visajjā, padanaṃ pajjā, hananaṃ vajjhā, esanaṃ icchā, atiesanaṃ aticchā, sadanaṃ sajjā, sayanti etthāti seyyā, sammā cittaṃ nidheti etāyāti saddhā, caritabbā cariyā, karaṇaṃ kiriyā, rujanaṃ rucchā, padanaṃ pacchā, riñcanaṃ ricchā, tikicchanaṃ titicchā, saṃkocanaṃ saṃkucchā, madanaṃ macchā, labhanaṃ lacchā, radihabbāti racchā, radanaṃ vilekhanaṃ vāracchā, adho bhāgena gacchatīti tiracchā, tiracchāno, ajanaṃ acchā, titikkhatīti titikkhā, saha āgamanaṃ sāgacchā, duṭṭhu bhakkhanaṃ dobhacchā, duṭṭhu rosanaṃ durucchā, pucchanaṃ pucchā, muhanaṃ mucchā, vasanaṃ vacchā, kacanaṃ kacchā, saha kathanaṃ sākacchā, tudanaṃ tucchā, visanaṃ vicchā, pisanaṃ picchillā, sukhadukkhaṃ mudati bhakkhatīti maccho <pageBreak edition="M" number="0.0295" />, sattānaṃ pāṇaṃ museti cajetīti maccu, satanaṃ saccaṃ, uddhaṃ dhunāti kampatīti uddhaccaṃ, naṭanaṃ naccaṃ, nitanaṃ niccaṃ, tathanaṃ tacchaṃ iccevamādi.</paragraph>
<paragraph line="51" number="639">, 585<bold>Kvilopo ca</bold>.</paragraph>
<paragraph line="52"><bold>Kvi</bold>lopo hoti, puna ca nippajjante.</paragraph>
<paragraph line="53">Vividhehi sīlādiguṇehi bhavatīti vibhū, visesena vā bhavatīti vibhū, sayaṃ attanā bhavatīti sayambhū, abhivitvā bhavatīti abhibhū, saṃ suṭṭhu dhunāti kampatīti sandhū, visesena bhāti dibbatīti vibhā, nissesena bhāti dibbatīti nibhā, pakārena bhāti dibbatīti pabhā, saha bhāsanti etthāti sabhā, ābhuso bhāti dibbatīti ābhā, bhujena kuṭilena gacchatīti bhujago, turitaturito gacchatīti turago, saṃ suṭṭhu pathaviṃ khanatīti saṅkho, visesena yamati uparamatīti viyo, suṭṭhu manati jānātīti sumo, pari samantato tanoti vitthāretīti parito iccevamādi.</paragraph>
<paragraph line="54" number="640">, 0<bold>Sacajānaṃ kagā ṇānubandhe</bold>.</paragraph>
<paragraph line="55"><bold>Saca jā</bold>naṃ dhātūnamantānaṃ <bold>cajānaṃ kagā</bold>desā honti yathāsaṅkhyaṃ <bold>ṇā</bold>nubandhe paccaye pare.</paragraph>
<paragraph line="56">Oko <pageBreak edition="M" number="0.0296" />, pāko, seko, soko, viveko, cāgo, yogo, bhogo, rogo, rāgo, bhāgo, bhaṅgo, raṅgo, saṅgo.</paragraph>
<paragraph line="57" number="641">, 572<bold>Nudādīhi yuṇvūnamanānanākānanakā sakāritehi ca</bold>.</paragraph>
<paragraph line="58"><bold>Nuda sūda jana su lū hu pu bhū ñā a sa samu</bold>iccevamādīhi dhātūhi, <bold>phanda citi āṇa</bold> iccevamādīhi sakāritehi ca <bold>yuṇvūnaṃ</bold> paccayānaṃ <bold>ana ānana aka ānanakā</bold>desā honti yathāsaṅkhyaṃ kattari, bhāvakaraṇesu ca.</paragraph>
<paragraph line="59"><bold>Kattari</bold> tāva – panudatīti panūdano. Evaṃ sūdano, janano, savaṇo, lavano, havano, pavano, bhavano, ñāṇo, asano, samaṇo.</paragraph>
<paragraph line="60"><bold>Bhāve ca</bold> – panudate panūdanaṃ. Evaṃ sūdanaṃ, jananaṃ, savaṇaṃ, lavanaṃ, havanaṃ, pavanaṃ, bhavanaṃ, ñāṇaṃ, asanaṃ, samaṇaṃ, sañjānanaṃ, kuyate kānanaṃ.</paragraph>
<paragraph line="61"><bold>Kārite</bold> ca – phandāpīyate phandāpanaṃ, cetāpīyate cetāpanaṃ, āṇāpīyate āṇāpanaṃ.</paragraph>
<paragraph line="62"><bold>Karaṇe</bold> – nudanti anenāti nūdanaṃ, evaṃ sūdanaṃ, jananaṃ, savaṇaṃ, lavaṇaṃ, havanaṃ, pavanaṃ, bhaganaṃ, ñāṇaṃ, asanaṃ, savaṇaṃ.</paragraph>
<paragraph line="63">Puna <pageBreak edition="M" number="0.0297" /><bold>kattari</bold> – nudatīti nūdako, sūdatīti sūdadhakā, janetīti janako, suṇotīti sāvako, lunātīti lāvako, juhotīti hāvako, punātīti pāvako, bhavatīti bhāvako, jānātīti jānako, asatīti asako, upāsatīti upāsako, sametīti samako.</paragraph>
<paragraph line="64"><bold>Kārite</bold> tu – phandāpayatīti phandāpayako. Evaṃ āṇāpayako, cetāpayako, sañjānanako.</paragraph>
<paragraph line="65" number="642">, 588<bold>I ya ta ma ki e sāna’mantassaro dīghaṃ kvaci du sa ssa guṇaṃ do raṃ sakkhī ca</bold>.</paragraph>
<paragraph line="66"><bold>Iya ta ma ki e sa</bold>iccetesaṃ sabbanāmānamanto saro dīghamāpajjate, kvaci <bold>dusa</bold>iccetassa dhātussa <bold>u</bold>kāro guṇamāpajjate, <bold>da</bold>kāro <bold>ra</bold>kāramāpajjate, dhātvantassa <bold>sa</bold>ssa ca <bold>sa kkha ī</bold>iccete ādesā honti yathāsambhavaṃ. Ete saddā sakena sakena nāmena yathānuparodhena buddhasāsane pacchā puna nippajjante.</paragraph>
<paragraph line="67">Imamiva naṃ passatīti īdiso, yamiva naṃ passatīti yādiso, tamiva naṃ passatīti tādiso, mamiva naṃ passatīti mādiso, kimiva naṃ passatīti kīdiso, etamiva naṃ passatīti ediso, samānamiva naṃ passatīti sādiso <pageBreak edition="M" number="0.0298" />. Imamiva naṃ passatīti īriso, yamiva naṃ passatīti yāriso, tamiva naṃ passatīti tāriso, mamiva naṃ passatīti māriso, kimiva naṃ passatīti kīriso, etamiva naṃ passatīti eriso, samānamiva naṃ passatīti sāriso. Imamiva naṃ passatīti īdikkho, yamiva naṃ passatīti yādikkho, tamiva naṃ passatīti tādikkho, evaṃ mādikkho, kīdikkho, edikkho, sādikkho. Īdī, yādī, tādī, mādī, kīdī, edī, sādī.</paragraph>
<paragraph line="68"><bold>Caggahaṇena</bold> tesameva saddānaṃ <bold>iya</bold>iccevamādīnamanto ca saro kvaci dīghatthamāhu. Īdikkho, yādikkho, tādikkho, mādikkho, kīdikkho, edikkho, sādikkho. Idiso, sadiso, sariso, sarikkho.</paragraph>
<paragraph line="69" number="643">, 635<bold>Bhyādīhi mati budhi pūjādīhi ca tto</bold>.</paragraph>
<paragraph line="70"><bold>Bhī</bold>iccevamādīhi dhātūhi, <bold>mati. Budhi pūjā</bold>dito ca <bold>tta</bold> paccayo hoti.</paragraph>
<paragraph line="71">Bhāyitabboti bhīto, supitabboti sutto, mijjitabbo sinehetabboti mitto, sammannitabboti sammato, saṃ suṭṭhu mānitabbo pūjetabboti sammato, sammānīyitthāti sammato, saṃkappīyateti saṅkappito <pageBreak edition="M" number="0.0299" />, saṃkappīyitthāti saṅkappito, sampādīyateti sampādito, sampādīyitthāti sampādito, avadhārīyateti avadhārito, avadhārīyitthāti avadhārito, bujjhitabbo ñātabboti buddho, ajjhayitabboti ito, etabbo gantabboti ito, viditabbo ñātabboti vidito, takkīyateti takkito, pūjīyateti pūjito, pūjīyitthāti pūjito, apacāyitabboti apacāyito, mānitabbo pūjetabboti mānito, apacīyateti apacito, vandīyateti vandito, vandīyitthāti vandito, sakkarīyateti sakkārito, sakkarīyitthāti sakkārito.</paragraph>
<paragraph line="72" number="644">, 661<bold>Vepu sī dava vamu ku dā bhū hvādīhi thu ttima ṇimā nibbatte</bold>.</paragraph>
<paragraph line="73"><bold>Vepu sī dava vamu ku dā bhū hui</bold>ccevamādīhi dhātūhi yathāsambhavaṃ <bold>thu ttima ṇima</bold>paccayā honti nibbattatthe.</paragraph>
<paragraph line="74">Vepanaṃ vepo, tena nibbatto vepathu, sayanaṃ sayo, tena nibbatto sayathu, davanaṃ davo, tena nibbatto davathu. Vamanaṃ vamo, tena nibbatto vamathu. Kutti karaṇaṃ, tena nibbattaṃ kuttimaṃ. Dāti dānaṃ, tena nibbattaṃ dattimaṃ. Bhūti bhavanaṃ, tena nibbattaṃ bhottimaṃ. Avahuti avahanaṃ, tena nibbattaṃ ohāvimaṃ.</paragraph>
<paragraph line="75" number="645">, 662<bold>Akkose</bold><pageBreak edition="M" number="0.0300" /><bold>namhāni</bold>.</paragraph>
<paragraph line="76">Akkosaiccetasmiṃ atthe namhi paṭisedhayutte <bold>āni</bold>paccayo hoti dhātūhi.</paragraph>
<paragraph line="77">Na gamitabbaṃ agamāni te jamma desaṃ, na kattabbaṃ akarāṇi te jamma kammaṃ.</paragraph>
<paragraph line="78"><bold>Namhī</bold>ti kimatthaṃ? Vipatti te jamma, vikati te jamma.</paragraph>
<paragraph line="79"><bold>Akkoseti</bold> kimatthaṃ? Na gantabbā agati te.</paragraph>
<paragraph line="80" number="646">, 419<bold>Ekādito sakissa kkhattuṃ</bold>.</paragraph>
<paragraph line="81"><bold>Ekā</bold>dito <bold>saki</bold>ssa <bold>kkhattuṃ</bold> hoti.</paragraph>
<paragraph line="82">Ekassa padatthassa sakiṃ vāraṃ ekakkhattuṃ, dvinnaṃ padatthānaṃ sakiṃ vāraṃ dvikkhattuṃ, tiṇṇaṃ padatthānaṃ sakiṃ vāraṃ tikkhattuṃ, evaṃ catukkhattuṃ, pañcakkhattuṃ, chakkhattuṃ, sattakkhattuṃ, aṭṭhakkhattuṃ, navakkhattuṃ, dasakkhattuṃ. Iccevamādayo saddā yojetabbā.</paragraph>
<paragraph line="83" number="647">, 663<bold>Sunassunassoṇa vānuvānūnunakhunānā</bold>.</paragraph>
<paragraph line="84"><bold>Suna</bold>iccetassa pāṭipadikassa <bold>una</bold>ssa <bold>oṇa vāna uvāna ūna unakha una ā ānā</bold>desā honti.</paragraph>
<paragraph line="85">Sāmikassa <pageBreak edition="M" number="0.0301" /> saddaṃ suṇātīti soṇo, sāmikassa saddaṃ suṇātīti svāno, evaṃ suvāno, sūno, sunakho, suno, sā, sāno.</paragraph>
<paragraph line="86" number="648">, 664<bold>Taruṇassa susu ca</bold>.</paragraph>
<paragraph line="87"><bold>Taruṇai</bold>ccetassa pāṭipadikassa <bold>susu</bold> ādeso hoti.</paragraph>
<paragraph line="88">Susu kāḷakeso.</paragraph>
<paragraph line="89" number="649">, 665<bold>Yuvassuvassuvuvānunūnā</bold>.</paragraph>
<paragraph line="90"><bold>Yuva</bold>iccetassa pāṭipadikassa <bold>uva</bold>ssa <bold>uvauvāna unaūnā</bold>desā honti.</paragraph>
<paragraph line="91">Yuvā, yuvāno, yuno, yūno.</paragraph>
<paragraph line="92" number="650">, 651<bold>Kāle vattamānātīte ṇvādayo</bold>.</paragraph>
<paragraph line="93">Kāle vattamānatthe ca atītatthe ca <bold>ṇu yu ta</bold>paccayā honti.</paragraph>
<paragraph line="94">Akāsi, karotīti kāru, agacchi, gacchatīti, vāyu, abhavi, bhavatīti bhūtaṃ.</paragraph>
<paragraph line="95" number="651">, 647<bold>Tavissati</bold><pageBreak edition="M" number="0.0302" /><bold>gamādīhi ṇī ghiṇa</bold>.</paragraph>
<paragraph line="96">Bhavissatikālatthe <bold>gamu bhaja su ṭhā</bold>iccevamādīhi dhātūhi <bold>ṇī ghiṇa</bold> paccayā honti.</paragraph>
<paragraph line="97">Āyatiṃ gamituṃ sīlaṃ yassa, so hotīti gāmī, āyatiṃ bhajituṃ sīlaṃ yassa, so hotīti bhājī, āyatiṃ passāpituṃ sīlaṃ yassa, so hotīti passāvi, āyatiṃ paṭṭhāyituṃ sīlaṃ yassa, so hotīti paṭṭhāyi.</paragraph>
<paragraph line="98" number="652">, 648<bold>Kriyāyaṃ ṇvu tavo</bold>.</paragraph>
<paragraph line="99">Kriyāyamatthe <bold>ṇvu tu</bold>iccete paccayā honti bhavissatikāle.</paragraph>
<paragraph line="100">‘‘Karissa’’nti kārako vajati, ‘‘bhuñjissa’’nti bhottā vajati.</paragraph>
<paragraph line="101" number="653">, 306<bold>Bhāvavācimhi catutthī</bold>.</paragraph>
<paragraph line="102">Bhāvavācimhi catutthīvibhatti hoti bhavissatikāle,</paragraph>
<paragraph line="103">Pacissate, pacanaṃ vā pāko, pākāya vajati. Bhuñjissate, bhojanaṃ vā bhogo, bhogāya vajati. Naccissate, naccanaṃ vā naccaṃ, naccāya vajati.</paragraph>
<paragraph line="104" number="654">, 649<bold>Kammani</bold><pageBreak edition="M" number="0.0303" /><bold>ṇo</bold>.</paragraph>
<paragraph line="105">Kammani upapade <bold>ṇa</bold>paccayo hoti bhavissatikāle.</paragraph>
<paragraph line="106">Nagaraṃ karissati nagarakāro vajati, sāliṃ lāvissati sālilāvo vajati, dhaññaṃ vapissati dhaññavāpo vajati, bhogaṃ dadissati bhogadāyo vajati, sindhuṃ pivissati sindhupāyo vajati.</paragraph>
<paragraph line="107" number="655">, 650<bold>Sese ssaṃ ntumānānā</bold>.</paragraph>
<paragraph line="108">Sesaiccetasmiṃ atthe <bold>ssaṃ ntu māna āna</bold> iccete paccayā honti bhavissatikāle kammūpapade.</paragraph>
<paragraph line="109">Kammaṃ karissati kammaṃ karissaṃ, evaṃ kammaṃ karonto, kammaṃ kurumāno, kammaṃ karāno vajati. Bhojanaṃ bhuñjissati bhojanaṃ bhuñjissaṃ, evaṃ bhojanaṃ bhuñjanto, bhojanaṃ bhuñjamāno, bhojanaṃ bhuñjāno vajati. Khādanaṃ khādissati khādanaṃ khādissaṃ, evaṃ khādanaṃ khādanto, khādanaṃ khādamāno, khādanaṃ khādāno vajati. Maggaṃ carissati maggaṃ carissaṃ, evaṃ maggaṃ caranto, maggaṃ caramāno, maggaṃ carāno vajati. Bhikkhaṃ bhikkhissati bhikkhaṃ bhikkhissaṃ, evaṃ bhikkhaṃ bhikkhanto, bhikkhaṃ bhikkhamāno, bhikkhaṃ bhikkhāno vajati.</paragraph>
<paragraph line="110" number="656">, 666<bold>Chavādīti</bold><pageBreak edition="M" number="0.0304" /><bold>tatraṇa</bold>.</paragraph>
<paragraph line="111"><bold>Cha da ci ti su nī vi da pada tanu yata ada mada yuja vatumida mā pu ka la vara ve pu gupa dā</bold> iccevamādīhi dhātūhi <bold>tatraṇa</bold> iccete paccayā honti yathāsambhavaṃ.</paragraph>
<paragraph line="112">Ātapaṃ chādetīti chattaṃ, chatraṃ. Ārammaṇaṃ cintetīti cittaṃ, citraṃ. Cintenti sampayuttadhammā ethenāti vā cittaṃ, citraṃ. Atthe abhissavetīti suttaṃ, sutraṃ. Atthe sūcetīti vā suttaṃ, sutraṃ. Satte netīti nettaṃ, netraṃ. Satte icchitaṭṭhānaṃ nenti etenāti vā nettaṃ, netraṃ. Pakārena vidatīti pavittaṃ, pavitraṃ. Vividhena ākārena maṅga pāpaṃ punāti, sodhetīti pavittaṃ, pavitraṃ. Sucibhāvaṃ vā pāpuṇātīti pavittaṃ, pavitraṃ. Padati pāpuṇātīti patto, patro. Āhārā patanti ettha bhājaneti pattaṃ, patraṃ. Padati pavattatīti vā pattaṃ, patraṃ. Tanoti vitthāretīti tantaṃ, tantraṃ, tanitabbaṃ vitthāretabbanti vā tantaṃ, tantra. Yatatīti yattaṃ, yatraṃ. Yatati vīriyaṃ karoti etenāti vā yattaṃ, yatraṃ. Yatanaṃ vā yattaṃ, yatraṃ. Sukhadukkhaṃ adati bhakkhatīti attā, atrā. Madatīti mattaṃ, matraṃ. Vatthuṃ yujjanti etenāti yottaṃ, yotraṃ. Vattatīti vattaṃ, vatraṃ. Midati <pageBreak edition="M" number="0.0305" /> sinehaṃ karotīti mittaṃ. Mitraṃ. Midati sinehati etāyāti mettā, metrā. Pari samanta to sabbākārena minanti etāyāti mattā, matrā. Mānanaṃ vā mattaṃ, matraṃ. Attano kulaṃ punāti sodhetīti putto, putro. Kalitabbaṃ saṅkhyātabbanti kalattaṃ, kalatraṃ. Saṃsuṭṭhu vāreti etenāti varattaṃ, varatraṃ. Vepati kampatīti vettaṃ, vetraṃ. Gopitabbaṃ rakkhitabbanti guttaṃ. Gutraṃ, gottaṃ, gotraṃ. Dāti avakhaṇḍati etenāti dāttaṃ, dātraṃ iccevamādi.</paragraph>
<paragraph line="113" number="657">, 667<bold>Vadādīhi ṇitto gaṇe</bold>.</paragraph>
<paragraph line="114"><bold>Vada cara vara</bold>iccevamādīhi dhātūhi <bold>ṇitta</bold>paccayo hoti gaṇatthe.</paragraph>
<paragraph line="115">Vāditānaṃ gaṇo vādittaṃ. Evaṃ cārittaṃ, vārittaṃ, iccevamādi.</paragraph>
<paragraph line="116" number="658">, 668<bold>Midādīhi ttitiyo</bold>.</paragraph>
<paragraph line="117"><bold>Mida pada ra</bold>nja <bold>tanu dhā</bold>iccevamādīhi dhātūhi <bold>tti ti</bold> iccete paccayā honti.</paragraph>
<paragraph line="118">Midati sinehatīti metti, padati gacchatīti patti, ranjati etthāti ratti, tanoti vitthāretīti tanti, attano <pageBreak edition="M" number="0.0306" /> kulaṃ tanoti vitthāretīti vā tanti, paresaṃ itthīnaṃ puttaṃ dhāretīti dhāti, khīraṃ dhāretīti vā dhāti, attano sabhāvaṃ dhāretīti vā dhāti iccevamādi.</paragraph>
<paragraph line="119" number="659">, 669<bold>Usu ranja daṃsānaṃ daṃsassa daḍḍhoḍha ṭhā ca</bold>.</paragraph>
<paragraph line="120"><bold>Usu ranja daṃsa</bold>iccetesaṃ dhātūnaṃ <bold>daṃsa</bold>ssa <bold>daḍḍhā</bold>deso hoti, <bold>ḍha ṭha</bold>paccayā ca honti.</paragraph>
<paragraph line="121">Usīyate uḍḍho, ranjanti etthāti raṭṭhaṃ, daṃsīyateti daḍḍho.</paragraph>
<paragraph line="122" number="660">, 670<bold>Sūvusānamūvusānamatothoca</bold>.</paragraph>
<paragraph line="123"><bold>Sūvu asa</bold>iccetesaṃ dhātūnaṃ <bold>ūuasā</bold>naṃ <bold>atā</bold>deso hoti, <bold>tha</bold>paccayo ca.</paragraph>
<paragraph line="124">Savati hiṃsati etenāti satthaṃ, hirottappaṃ saṃvarati etenātivatthaṃ, saddānurūpaṃ asatibhavatīti attho,</paragraph>
<paragraph line="125" number="661">, 671<bold>Ranjudādīhi</bold><pageBreak edition="M" number="0.0307" /><bold>dha didda kirā kvaci jadalopoca</bold>.</paragraph>
<paragraph line="126"><bold>Ranja uda idi cadi madi khuda chidi rudi dala susa suca vaca vaja</bold> iccevamādīhi dhātūhi <bold>dha da idda ka ira</bold>iccete paccayā honti, kvaci <bold>ja da</bold> lopo ca, puna nippajjante.</paragraph>
<paragraph line="127">Rañjitabbanti randhaṃ, ranjayitthāti vā randhaṃ, attani sannissitānaṃ macchamakarānaṃ pītisomanassaṃ undati pasavati janetīti samuddo, indati paramissariyaṃ karotīti indo, indattaṃ adhipatibhāvaṃ karotīti vā indo, canditabbo icchitabboti cando, mandati hāsetīti mando, maditabbo hāsetabboti vā mando, khudati pipāsetīti khuddo, chinditabboti chiddo, rudati hiṃsatīti ruddo, dalati duggatabhāvaṃ gacchatīti daliddo, sussatīti sukkaṃ, sucatītisoko, vacitabbanti vakkaṃ, appaṭihato hutvā vajati gacchatīti vajiraṃ iccevamādi.</paragraph>
<paragraph line="128" number="662">, 672<bold>Paṭito hissa heraṇa hīraṇa</bold>.</paragraph>
<paragraph line="129"><bold>Paṭi</bold>iccetasmā <bold>hi</bold>ssa dhātussa <bold>heraṇa hīraṇa</bold> ādesā honti.</paragraph>
<paragraph line="130">Paṭipakkhemadditvāgacchati pavattatīti pāṭiheraṃ, pāṭihīraṃ.</paragraph>
<paragraph line="131" number="663">, 673<bold>Kaḍyādīhi</bold><pageBreak edition="M" number="0.0308" /><bold>ko</bold>.</paragraph>
<paragraph line="132"><bold>Kaḍi ghaḍi vaḍi karaḍi maḍi saḍi kuṭhi bhaḍi paḍi daḍi raḍi taḍi isiḍi caḍi gaḍi aḍi laḍi meḍi eraḍi khaḍi</bold> iccevamādīhi dhātūhi <bold>ka</bold>paccayo hoti saha paccayena ca nippajjante yathāsambhavaṃ.</paragraph>
<paragraph line="133">Kaṇḍitabbo chinditabboti kaṇḍo, ghaṇḍitabbo ghaṭetabboti ghaṇḍo, vaṇḍanti etthāti vaṇḍo, karaṇḍitabbo bhājetabboti karaṇḍo, maṇḍīyate vibhūsīyate etenāti maṇḍo, saṇḍanti gumbanti etthāti saṇḍo, aṅgamaṅgāni kuṇṭhati chindatīti kuṭṭhaṃ, bhaṇḍitabbanti bhaṇḍaṃ, paṇḍati liṅgavekallabhāvaṃ gacchatīti paṇḍako. Daṇḍati āṇaṃ karoti etenāti daṇḍo, raṇḍati hiṃsatīti raṇḍo, visesena taṇḍati cāleti paresaṃ viññūnaṃ hadayaṃ kampetīti vitaṇḍo, isiṇḍati paresaṃ maddatīti isiṇḍo, caṇḍati caṇḍikkabhāvaṃ karotīti caṇḍo, gaṇḍati sannicayati samūhaṃ karoti etthāti gaṇḍo, aṇḍīyati nibbattīyatīti aṇḍo, laṇḍitabbo jigucchitabboti laṇḍo, meṇḍati <pageBreak edition="M" number="0.0309" /> kuṭilabhāvaṃ gacchatīti meṇḍo, eraṇḍati rogaṃ hiṃsatīti eraṇḍo, khaṇḍitabbo chinditabboti khaṇḍo iccevamādi.</paragraph>
<paragraph line="134" number="664">, 674<bold>Khādāmagamānaṃ kha ndha’ndha gandhā</bold>.</paragraph>
<paragraph line="135"><bold>Khāda ama gamu</bold>iccetesaṃ dhātūnaṃ <bold>khandha andha gandhā</bold>desā honti, <bold>ka</bold>paccayo ca hoti.</paragraph>
<paragraph line="136">Jātijarāmaraṇādīhi saṃsāradukkhehi khāditabboti khandho, amati aṅgamaṅgassa rujjanabhāvaṃ gacchatīti andho, cakkhunā amati rujjatīti vā andho, taṃ taṃ ṭhānaṃ vātena gacchatīti gandho. Evaṃ khandhako, andhako, gandhako.</paragraph>
<paragraph line="137" number="665">, 675<bold>Paṭādīhyalaṃ</bold>.</paragraph>
<paragraph line="138"><bold>Paṭa kala kusa kada bhaganda mekha vakka takka palla sadda mūla bila vida caḍaṃ pañca vā vasa paci maca musa gotthu puthu bahu maṅga baha kamba samba agga</bold>iccevamādīhi dhātūhi pāṭi padikehi ca uttarapadesu <bold>ala</bold>paccayo hoti, pacchā puna nippajjante.</paragraph>
<paragraph line="139">Paṭe alanti paṭalaṃ, kale alanti kalalaṃ, pāpake akusale dhamme kusati chindatīti kusalaṃ, kusabhūte yathāsabhāvadhamme alanti vā kusalaṃ, kuse uddissa dāne alanti vā kusalaṃ, kuse sañcaye dhammasamudāye alanti <pageBreak edition="M" number="0.0310" /> vā kusalaṃ, kadde madde alanti kadalaṃ, bhagande secane alanti bhagandalaṃ, bhagande muttakarīsaharaṇe alanti vā bhagandalaṃ, mekhe kaṭivicitte alanti mekhalaṃ, vakke rukkhatace alanti vakkalaṃ, takke rukkhasilese alanti takkalaṃ, palle ninnaṭṭhāne alanti pallalaṃ, sadde harite alanti saddalaṃ, mūle patiṭṭhāne alanti mulālaṃ, biḷe nissaye alanti bilālaṃ, vide vijjamāne alanti vidalaṃ, caṇḍe alanti caṇḍālo, pañcannaṃ rājūnaṃ alanti pañcālo, vā gatigandhanesu alanti vālaṃ, vā padagamane alanti vā vāḷo, vase acchādane alanti vasalo, pace vitthāre alanti pacalo, mace corakamme alanti macalo, muse theyye, muse pāṇacāge vā alanti musalo, gotte vaṃse siṅgālajātiyaṃ alanti gotthulo, puthumhi vitthāre alanti puthulo, bahumhi saṅkhyāne alanti bahulo, bahumhi vuddhimhi alanti vā bahulo, maṅgamhi gamane alanti maṅgalaṃ, bahumhi vuddhimhi alanti bahalaṃ, kambamhi sañcalane alanti <pageBreak edition="M" number="0.0311" /> kambalaṃ. Sambamhi maṇḍale alanti sambalaṃ, agge gatikoṭille alanti aggaḷaṃ. Iccevamādayo aññepi saddā bhavanti.</paragraph>
<paragraph line="140" number="666">, 676<bold>Puthassa puthu pathā mo vā</bold>.</paragraph>
<paragraph line="141"><bold>Putha</bold>iccetassa pāṭipadikassa <bold>puthu pathā</bold>desā honti, kvaci <bold>ama</bold>paccayo hoti.</paragraph>
<paragraph line="142">Putha hutvā jātanti puthavī pathame jāto pathamo, pathavī, paṭhamo vā, puthu kilese janetīti puthujjano, puthu hutvā jātanti pathavī, pathavī vā.</paragraph>
<paragraph line="143" number="667">, 677<bold>Sasvādīhi tu davo</bold>.</paragraph>
<paragraph line="144"><bold>Sasu dada ada mada</bold>iccevamādīhi dhātūhi <bold>tu du</bold>iccete paccayā honti.</paragraph>
<paragraph line="145">Aññe satte sasati hiṃsatīti sattu, dukkhaṃ dadātīti daddu, dukkhena adati bhakkhati etthāti addu, dukkhaṃ adati anubhavati jano etenāti vā addu, dukkhaṃ bhājanaṃ <pageBreak edition="M" number="0.0312" /> ādhāraṃ bhāvatīti vā addu, madati ummattaṃ karotīti maddu, madati maddabhāvaṃ karotīti vā maddu.</paragraph>
<paragraph line="146" number="668">, 678<bold>Jhādīhi īvaro</bold>.</paragraph>
<paragraph line="147"><bold>Ci pā dhā</bold>iccevamādīhi dhātūhi <bold>īvara</bold>paccayohoti.</paragraph>
<paragraph line="148">Cīyatīti cīvaraṃ, pivatīti pīvaro, pātabbaṃ rakkhitabbanti vā pīvaraṃ. Dhāreti dhāretvā jīvitaṃ kappetīti dhīvaro, dhīvaraṃ.</paragraph>
<paragraph line="149" number="669">, 679<bold>Munādīhi ci</bold>.</paragraph>
<paragraph line="150"><bold>Muna yata agga pata kava suca ruca mahāla bhaddāla manai</bold>iccevamādīhi dhātūhi, pāṭipadikehi ca ipaccayo hoti.</paragraph>
<paragraph line="151">Atthānatthaṃ munāti, ñeyyadhammaṃ lakkhaṇādivasena vā jānātīti muni, yatati vīriyaṃ karotīti yati, aggati kuṭilabhāvaṃ gacchatīti aggi, patati seṭṭho hutvā purato gacchatīti pati, kabyaṃ bandhatīti kavi, kantaṃ manāpavacanaṃ vadatīti vā kavi. Sucati parisuddhaṃ bhavatīti suci, rucati dibbatīti ruci, mahantaṃ vibhāvaṃ bhogakkhandhaṃ lātīti mahāli, bhaddaṃ yasaṃ lātīti bhaddāli, manaṃ tattha ratane nayatīti maṇi.</paragraph>
<paragraph line="152" number="670">, 680<bold>Vidādīhyūro</bold><pageBreak edition="M" number="0.0313" />.</paragraph>
<paragraph line="153"><bold>Vida valla masa sida dukukapu maya udi khajja kura</bold>iccevamādīhi dhātūhi, pāṭipadikehi ca <bold>ūra</bold>paccayohoti.</paragraph>
<paragraph line="154">Vidituṃ alanti vidūro, vidūraṭṭhāne jāto vedūro, vallati vallabhāvena bhavatīti vallūro, vallati aññamaññaṃ bandhatīti vā vallūro, āmasitabboti masūro, sindati siṅgārabhāvaṃ gacchatīti sindūro, sindati virocatīti vā sindūro, gamituṃ alaṃ anāsannattāti dūro, kuti saddaṃ karotīti kūro, attano gandhena aññaṃ gandhaṃ kapati hanati hiṃsatīti kappūro, kappati rogāpanayane samatthetīti vā kappūro, mahiyaṃ ravatīti mayūro, mahiyaṃ yāti gacchatīti mayūro, paṃsuṃ undati pasavatīti undūro, khajjitabbo khāditabboti khajjūro, kurati akkosatīti kurūro.</paragraph>
<paragraph line="155" number="671">, 681<bold>Hanādīhi ṇu nutavo</bold>.</paragraph>
<paragraph line="156"><bold>Hana jana bhāri khanu ama ve vedhā siki hi</bold> iccevamādīhi dhātūhi <bold>ṇu nu ku</bold>iccete paccayā honti.</paragraph>
<paragraph line="157">Bhojanaṃ <pageBreak edition="M" number="0.0314" /> hanati hiṃsati etenāti haṇu, hanu vā. Gamanaṃ janetītī jāṇu, bhāṇu dibbatīti bhāṇu, nivāte riti gacchatītī reṇu, khaṇitabbo avadāritabboti khāṇu. Aṅgamaṅgassa rujjanabhāvaṃ vijjhanabhāvaṃ amati gacchatīti aṇu, veṇu, veti tantasantāne bhavatītī veṇu, bahisārealantivāveṇu vacchaṃ, pāyetītī dhenu, atthaṃ dhāretītī dhātu, gamanapacanādikaṃ kriyaṃ dhāretītī vā dhātu, sīyatī bandhīyatītī setu, uddhaṃ gacchati pavattatītī ketu, attano phalaṃ hinoti pavattatītī hetu.</paragraph>
<paragraph line="158" number="672">, 682<bold>Kuṭādīhi ṭho</bold>.</paragraph>
<paragraph line="159"><bold>Kuṭa kusa kaṭai</bold>ccevamādīhi dhātūhi, pāṭipadikehi ca <bold>ṭha</bold>paccayo hotī.</paragraph>
<paragraph line="160">Aṅgamaṅgaṃ kuṭati chindatītī kuṭṭhaṃ, dhaññena chādetabbo pūretabbotī koṭṭho, kaṭitabbaṃ madditabbanti, kaṭṭhaṃ.</paragraph>
<paragraph line="161" number="673">, 683<bold>Manu pūra suṇādīhi ussa nusisā</bold>.</paragraph>
<paragraph line="162"><bold>Manu pūra suṇa kusu ila ala maha si ki</bold> iccevamādīhi dhātūhi, pāṭipadikehi ca <bold>usa nusa isa</bold>iccete paccayā honti, puna nippajjante.</paragraph>
<paragraph line="163">Kusalākusale <pageBreak edition="M" number="0.0315" /> dhamme manati jānātīti manusso, mānuso. Kāraṇā kāraṇaṃ manati jānātīti vā manusso, mānusso. Atthānatthaṃ manati jānātīti vā manusso, mānusso. Mātāpitūnaṃ hadayaṃ pūretīti puriso, attano manorathaṃ pūretīti vā puriso, pūretīti vā poso, sasurehi suṇitabbā hiṃsitabbāti suṇisā, dvinnaṃ jānānaṃ kulasantānaṃ karotīti vā suṇisā, kucchitabbanti karīsaṃ, gabbhaṃ vimocetīti suriso, tamandhakāravidhamanena sattānaṃ bhayaṃ surati hiṃsatīti sūriyo, rogaṃ hiṃsatīti sirīso, ilati kampatīti <bold>i</bold>lliso, taṇhāya dubbalo hutvā ilati kampatīti vā illigho, pāpakaraṇe alati samatthetīti alaso, mahitabbo pūjetabboti mahiso, sīyati bandhīyatīti sīsaṃ, kitabbaṃ hiṃsitabbanti kisaṃ, iccevamādi.</paragraph>
<centered line="164">Iti kibbidhānakappe uṇādikappo chaṭṭho kaṇḍo.</centered>
<centered line="165">Uṇādikappo niṭṭhito.</centered>
<centered line="166"><bold>Kaccāyanapakaraṇaṃ niṭṭhitaṃ</bold>.</centered>
</body>
</document>