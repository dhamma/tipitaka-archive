<?xml version="1.0"?>
<document>
<metadata>
<normativeSource>http://tipitaka.org/romn/cscd/e0802n.nrf7.xml</normativeSource>
<archivePath>roman/anya/byakarana gantha-sangaho/kaccayanabyakaranam/7. kibbidhanakappa.xml</archivePath>
<title>7. Kibbidhānakappa - Kaccāyanabyākaraṇaṃ - Byākaraṇa gantha-saṅgaho - Anya</title>
</metadata>
<body>
<chapter line="1">7. Kibbidhānakappa</chapter>
<subhead line="2">Paṭhamakaṇḍa</subhead>
<paragraph line="3">(Ka)</paragraph>
<gatha1 line="4">Buddhaṃ <pageBreak edition="M" number="0.0253" />ñāṇasamuddaṃ, sabbaññuṃ lokahetu’khīṇamatiṃ;</gatha1>
<gathalast line="5">Vanditvā pubbamahaṃ, vakkhāmi sasādhanaṃ hi kitakappaṃ.</gathalast>
<paragraph line="6">(Kha)</paragraph>
<gatha1 line="7">Sādhanamūlaṃ hi payogaṃ,</gatha1>
<gatha2 line="8">Āhu payogamūlamatthañca;</gatha2>
<gatha3 line="9">Atthesu visāradamatayo,</gatha3>
<gathalast line="10">Sāsanassudharā jinassa matā.</gathalast>
<paragraph line="11">(Ga)</paragraph>
<gatha1 line="12">Andho desakavikalo,</gatha1>
<gatha2 line="13">Ghatamadhutelāni bhājanena vinā;</gatha2>
<gatha3 line="14">Naṭṭho naṭṭhāni yathā,</gatha3>
<gathalast line="15">Payogavikalo tathā attho.</gathalast>
<paragraph line="16">(Gha)</paragraph>
<gatha1 line="17">Tasmā saṃrakkhaṇatthaṃ, munivacanatthassa dullabhassāhaṃ;</gatha1>
<gathalast line="18">Vakkhāmi sissakahitaṃ, kitakappaṃ sādhanena yutaṃ.</gathalast>
<paragraph line="19" number="524">, 561<bold>Dhātuyā kammādimhi ṇo</bold>.</paragraph>
<paragraph line="20">Dhātuyā kammādimhi <bold>ṇa</bold>paccayo hoti.</paragraph>
<paragraph line="21">Kammaṃ karotīti kammakāro, evaṃ kumbhakāro, mālākāro, kaṭṭhakāro, rathakāro, rajatakāro <pageBreak edition="M" number="0.0254" />, suvaṇṇakāro, pattaggāho, tantavāyo, dhaññamāyo, dhammakāmo, dhammacāro.</paragraph>
<paragraph line="22" number="525">, 565<bold>Saññāyama nu</bold>.</paragraph>
<paragraph line="23">Saññāyamabhidheyyāyaṃ dhātuyā kammādimhi <bold>a</bold>kārapaccayo hoti, nāmamhi ca <bold>nu</bold>kārāgamo hoti.</paragraph>
<paragraph line="24">Ariṃ dametīti arindamo, rājā. Vessaṃ taratīti vessantaro, rājā. Taṇhaṃ karotīti taṇhaṅkaro, bhagavā. Medhaṃ karotīti medhaṅkaro, bhagavā. Saraṇaṃ karotīti saraṇaṅkaro, bhagavā. Dīpaṃ karotīti dīpaṅkaro, bhagavā.</paragraph>
<paragraph line="25" number="526">, 567<bold>Pure dadā ca iṃ</bold>.</paragraph>
<paragraph line="26"><bold>Pura</bold>sadde ādimhi <bold>dada</bold>iccetāya dhātuyā <bold>a</bold>kārapaccayo hoti, <bold>pura</bold>saddassa <bold>a</bold>kārassa ca iṃ hoti.</paragraph>
<paragraph line="27">Pure dānaṃ adāsīti purindado devarājā.</paragraph>
<paragraph line="28" number="527">, 568<bold>Sabbato ṇvu tvāvī vā</bold>.</paragraph>
<paragraph line="29">Sabbato dhātuto kammādimhi vā akammādimhi vā <bold>a</bold>kāra <bold>ṇvu tu āvī</bold>iccete paccayā honti.</paragraph>
<paragraph line="30">Taṃ <pageBreak edition="M" number="0.0255" />karotīti takkaro, hitaṃ karotīti hitakaro, vineti ettha, etenāti vā vinayo nissāya naṃ vasatīti nissayo.</paragraph>
<paragraph line="31"><bold>Ṇvumhi</bold>– rathaṃ karotīti rathakārako, annaṃ, dadātīti annadāyako, vineti satteti vināyako, karotīti kārako, dadātīti dāyako, netīti nāyako.</paragraph>
<paragraph line="32"><bold>Tumhi</bold>– taṃ karotīti takkattā, tassa kattāti vā takkattā. Bhojanaṃ dadātīti bhojanadātā, bhojanassa dātāti vā bhojanadātā. Karotīti kattā. Saratīti saritā.</paragraph>
<paragraph line="33"><bold>Āvīmhi</bold>– bhayaṃ passatīti bhayadassāvī iccevamādi.</paragraph>
<paragraph line="34" number="528">, 577<bold>Visa ruja padādito ṇa</bold>.</paragraph>
<paragraph line="35"><bold>Visa ruja pada</bold>iccevamādīhi dhātūhi <bold>ṇa</bold>paccayo hoti.</paragraph>
<paragraph line="36">Pavisatīti paveso, rujatīti rogo, uppajjatīti uppādo, phusatīti phasso, ucatīti oko, bhavatīti bhāvo, ayatīti āyo, sammā bujjhatīti sambodho, viharatīti vihāro.</paragraph>
<paragraph line="37" number="529">, 580<bold>Bhāve</bold><pageBreak edition="M" number="0.0256" /><bold>ca</bold>.</paragraph>
<paragraph line="38">Bhāvatthābhidheyye sabbadhātūhi <bold>ṇa</bold>paccayo hoti.</paragraph>
<paragraph line="39">Paccate, pacanaṃ vā pāto, cajate, cajanaṃ vā cāgo, evaṃ yāgo, yogo, bhāgo, paridāho.</paragraph>
<paragraph line="40" number="530">, 584<bold>Kvi ca</bold>.</paragraph>
<paragraph line="41">Sabbadhātūhi <bold>kvi</bold>paccayo hoti.</paragraph>
<paragraph line="42">Sambhavatīti sambhū, visesena bhavatīti vibhū, bhujena gacchatīti bhujago, saṃ attānaṃ khanati, saṃ saṭṭhu khanatīti vā saṅkho.</paragraph>
<paragraph line="43" number="531">, 589<bold>Dharādīhi rammo</bold>.</paragraph>
<paragraph line="44"><bold>Dhara</bold>iccevamādīhi dhātūhi <bold>ramma</bold>paccayo hoti.</paragraph>
<paragraph line="45">Dharati tenāti dhammo, karīyate tanti kammaṃ.</paragraph>
<paragraph line="46" number="532">, 590<bold>Tassīlādīsu ṇītvāvī ca</bold>.</paragraph>
<paragraph line="47">Sabbehi dhātūhi <bold>tassīlā</bold>dīsvatthesu <bold>ṇī tu āvī</bold>iccete paccayā honti.</paragraph>
<paragraph line="48">Piyaṃ pasaṃsituṃ sīlaṃ yassa rañño, so hoti rājā piyapasaṃsī, brahmaṃ carituṃ sīlaṃ yassa puggalassa so <pageBreak edition="M" number="0.0257" />hoti puggalo brahmacārī, pasayha pavattituṃ sīlaṃ yassa rañño, so hoti rājā pasayhapavatthā, bhayaṃ passituṃ sīlaṃ yassa samaṇassa, so hoti samaṇo bhayadassāvī iccevamādi.</paragraph>
<paragraph line="49" number="533">, 591<bold>Sadda ku dha cala maṇḍattharudhādīhiyu</bold>.</paragraph>
<paragraph line="50">Sadda kudha cala maṇḍatthehi ca <bold>rucā</bold>dīhi ca dhātūhi <bold>yu</bold>paccayo hoti <bold>tassīlā</bold>dīsvatthesu.</paragraph>
<paragraph line="51">Ghosanasīlo ghosano, bhāsanasīlo bhāsano. Evaṃ viggaho kātabbo. Kodhano, dosano, calano, kampano, phandano, maṇḍano, vibhūsano, rocano, jotano, vaḍḍhano.</paragraph>
<paragraph line="52" number="534">, 562<bold>Pārādigamimhā rū</bold>.</paragraph>
<paragraph line="53"><bold>Gamu</bold>iccetamhā dhātumhā <bold>pāra</bold>saddādimhā <bold>rū</bold>paccayo hoti <bold>tassīlā</bold>dīsvatthesu.</paragraph>
<paragraph line="54">Bhavassa pāraṃ bhavapāraṃ, bhavapāraṃ gantuṃ sīlaṃ yassa purisassa, so hoti puriso bhavapāragū.</paragraph>
<paragraph line="55"><bold>Tassīlādīsvī</bold>ti kimatthaṃ? Pāraṅgato.</paragraph>
<paragraph line="56"><bold>Pārādigamimhā</bold>ti kimatthaṃ? Anugāmī.</paragraph>
<paragraph line="57" number="535">, 593<bold>Bhikkhādito</bold><pageBreak edition="M" number="0.0258" /><bold>ca</bold>.</paragraph>
<paragraph line="58"><bold>Bhikkha</bold>iccevamādīhi dhātūhi rūpaccayo hoti <bold>tassīlā</bold>dīsvatthesu.</paragraph>
<paragraph line="59">Bhikkhanasīlo yācanasīlo bhikkhu, vijānanasīlo viññū.</paragraph>
<paragraph line="60" number="536">, 594<bold>Tanatyādīnaṃ ṇuko</bold>.</paragraph>
<paragraph line="61"><bold>Hana</bold>tyādīnaṃ dhātūnaṃ ante <bold>ṇuka</bold>paccayo hoti <bold>tassīlā</bold>dīsvatthesu.</paragraph>
<paragraph line="62">Āhananasīlo āghātuko, karaṇasīlo kāruko.</paragraph>
<paragraph line="63" number="537">, 566<bold>Nu niggahitaṃ padante</bold>.</paragraph>
<paragraph line="64">Padante <bold>nu</bold>kārāgamo niggahitamāpajjate.</paragraph>
<paragraph line="65">Ariṃ dametīti arindamo, rājā. Vessaṃ taratīti vessantaro, rājā. Pabhaṃ karotīti pabhaṅkaro, bhagavā.</paragraph>
<paragraph line="66" number="538">, 595<bold>Saṃhanāññāya vā ro gho</bold>.</paragraph>
<paragraph line="67"><bold>Saṃ</bold>pubbāya <bold>hana</bold>iccetāya dhātuyā, aññāya vā dhātuyā <bold>ra</bold>paccayo, <bold>hana</bold>ssa ca <bold>gho</bold>hoti.</paragraph>
<paragraph line="68">Samaggaṃ <pageBreak edition="M" number="0.0259" />kammaṃ samupagacchatīti saṅgho, samantato nagarassa māhire khaññatīti parikhā, antaṃ karotīti antako.</paragraph>
<paragraph line="69"><bold>Saṃ</bold>iti kimatthaṃ? Upahananaṃ upaghāto.</paragraph>
<paragraph line="70" number="539">, 558<bold>Ramhi ranto rādino</bold>.</paragraph>
<paragraph line="71"><bold>Ra</bold>mhi paccaye pare sabbo dhātvanto rakārādi lopo hoti.</paragraph>
<paragraph line="72">Antako, pāragū, satthā, diṭṭho iccevamādi.</paragraph>
<paragraph line="73" number="540">, 545<bold>Bhāvakammesu tabbānīyā</bold>.</paragraph>
<paragraph line="74"><bold>Bhāvakamma</bold>iccetesvatthesu <bold>tabba anīya</bold>iccete paccayā honti sabbadhātūhi.</paragraph>
<paragraph line="75">Bhavitabbaṃ, bhavanīyaṃ, āsitabbaṃ, āsanīyaṃ, pajjitabbaṃ, pajjanīyaṃ, kattabbaṃ, karaṇīyaṃ, gantabbaṃ, gamanīyaṃ.</paragraph>
<paragraph line="76" number="541">, 552<bold>Ṇyo ca</bold>.</paragraph>
<paragraph line="77"><bold>Bhāvakamme</bold>su sabbadhātūhi ṇyapaccayo hoti.</paragraph>
<paragraph line="78">Kattabbaṃ kāriyaṃ, jetabbaṃ jeyyaṃ, netabbaṃ neyyaṃ, iccevamādi.</paragraph>
<paragraph line="79"><bold>Caggahaṇena</bold><pageBreak edition="M" number="0.0260" /><bold>teyya</bold>paccayo hoti. Ñātabbaṃ ñāteyyaṃ, daṭṭheyyaṃ, patteyyaṃ iccevamādi.</paragraph>
<paragraph line="80" number="542">, 557<bold>Karamhā ricca</bold>.</paragraph>
<paragraph line="81"><bold>Kara</bold>iccetamhā dhātumhā <bold>ricca</bold>paccayo hoti <bold>bhāvakamme</bold>su.</paragraph>
<paragraph line="82">Kattabbaṃ kiccaṃ.</paragraph>
<paragraph line="83" number="543">, 555<bold>Bhūto’bba</bold>.</paragraph>
<paragraph line="84"><bold>Bhū</bold>iccetāya dhātuyā <bold>ṇya</bold>paccayassa <bold>ū</bold>kārena saha <bold>abbā</bold>deso hoti <bold>bhāvakamme</bold>su.</paragraph>
<paragraph line="85">Bhavitabbo bhabbo, bhavitabbaṃ bhabbaṃ.</paragraph>
<paragraph line="86" number="544">, 556<bold>Vada mada gamu yuja garahākārādīhi jja mma gga yheyyā gāro vā</bold>.</paragraph>
<paragraph line="87"><bold>Vada mada gamu yuja garahā</bold>kārantaiccevamādīhi dhātūhi ṇyapaccayassa yathāsaṅkhyaṃ <bold>jja mma gga yha eyyā</bold>desā honti vā dhātvantena saha, <bold>gara</bold>ssaṃ ca <bold>gāro</bold>hoti bhāvakammesu.</paragraph>
<paragraph line="88">Vattabbaṃ vajjaṃ, madanīyaṃ majjaṃ, gamanīyaṃ gammaṃ, yojanīyaṃ yoggaṃ, garahitabbaṃ gārayhaṃ, dātabbaṃ deyyaṃ, pātabbaṃ peyyaṃ, hātabbaṃ <pageBreak edition="M" number="0.0261" />heyyaṃ, mātabbaṃ meyyaṃ, ñātabbaṃ ñeyyaṃ, iccevamādi.</paragraph>
<paragraph line="89" number="545">, 548<bold>Te kiccā</bold>.</paragraph>
<paragraph line="90">Ye paccayā <bold>tabbā</bold>dayo <bold>ricca</bold>ntā, te <bold>kicca</bold>saññāti veditabbā.</paragraph>
<paragraph line="91"><bold>Kicca</bold>saññāya kiṃpayojanaṃ? Bhāvakammesu kiccattakhatthā.</paragraph>
<paragraph line="92" number="546">, 562<bold>Aññe kita</bold>.</paragraph>
<paragraph line="93">Aññe paccayā <bold>kita</bold>eva saññā honti.</paragraph>
<paragraph line="94"><bold>Kita</bold>saññāya kiṃpayojanaṃ? Kattari kita.</paragraph>
<paragraph line="95" number="547">, 596<bold>Nandādīhi yu</bold>.</paragraph>
<paragraph line="96"><bold>Nandā</bold>dīhi dhātūhi <bold>yu</bold>paccayo hoti <bold>bhāvakamme</bold>su.</paragraph>
<paragraph line="97">Nandīyate nandanaṃ, ninditabbaṃ vā nandanaṃ, gahaṇīyaṃ gahaṇaṃ, caritabbaṃ caraṇaṃ, evaṃ sabbattha yojetabbā.</paragraph>
<paragraph line="98" number="548">, 597<bold>Kattukaraṇapadesesu ca</bold>.</paragraph>
<paragraph line="99"><bold>Kattukaraṇapadesa</bold>iccetesvatthesu ca <bold>yu</bold>paccayo hoti.</paragraph>
<paragraph line="100"><bold>Kattari</bold><pageBreak edition="M" number="0.0262" />tāva – rajaṃ haratīti rajoharaṇaṃ toyaṃ.</paragraph>
<paragraph line="101"><bold>Karaṇe</bold>tāva – karoti tenāti karaṇaṃ.</paragraph>
<paragraph line="102"><bold>Padese</bold>tāva – tiṭṭhanti tasminti ṭhānaṃ. Evaṃ sabbattha yojetabbā.</paragraph>
<paragraph line="103" number="549">, 550<bold>Rahādito ṇa</bold>.</paragraph>
<paragraph line="104"><bold>Ra</bold>kāra<bold>ha</bold>kārādyantehi dhātūhi <bold>anā</bold>desassa <bold>na</bold>ssa <bold>ṇo</bold>hoti.</paragraph>
<paragraph line="105">Karoti tenāti karaṇaṃ, pūreti tenāti pūraṇaṃ. Gahaṇīyaṃ tenāti gahaṇaṃ. Evamaññepi yojetabbā.</paragraph>
<centered line="106">Iti kibbidhānakappe paṭhamo kaṇḍo.</centered>
<subhead line="107">Dutiyakaṇḍa</subhead>
<paragraph line="108" number="550">, 546<bold>Ṇādayo tekālikā</bold>.</paragraph>
<paragraph line="109"><bold>Ṇā</bold>dayo paccayā <bold>yu</bold>paccayantā <bold>tekālikā</bold>ti veditabbā.</paragraph>
<paragraph line="110">Kumbhaṃ karoti akāsi karissatīti kumbhakāro, karoti akāsi karissati tenāti karaṇaṃ. Evamaññepi yojetabbā.</paragraph>
<paragraph line="111" number="551">, 598<bold>Saññāyaṃ</bold><pageBreak edition="M" number="0.0263" /><bold>dā dhāto i</bold>.</paragraph>
<paragraph line="112">Saññāyamabhidheyyāyaṃ <bold>dā dhā</bold>to <bold>i</bold>paccayo hoti.</paragraph>
<paragraph line="113">Paṭhamaṃ ādīyatīti ādi, udakaṃ dadhātīti udami, mahodakāni dadhātīti mahodadhi, vālāni dadhāti tasminti vāladhi, sammā dhīyatīti sandhi.</paragraph>
<paragraph line="114" number="552">, 609<bold>Ti kita cāsiṭṭhe</bold>.</paragraph>
<paragraph line="115">Saññāyamabhidheyyāyaṃ sabbadhātūhi tipaccayo hoti, <bold>kita</bold>ca āsiṭṭhe.</paragraph>
<paragraph line="116">Jino janaṃ bujjhatūti jinabuddhi, dhanaṃ assa bhavatūti dhanabhūti, bhavatūti bhūto, bhavatūti bhāvo, dhammo janaṃ dadātūti dhammadinno, vaḍḍhatūti vaḍḍhamāno. Evamaññepi yojetabbā.</paragraph>
<paragraph line="117" number="553">, 599<bold>Itthiyamatiyavo vā</bold>.</paragraph>
<paragraph line="118">Itthiyamabhidheyyāyaṃ sabbadhātūhi <bold>a</bold>kāra <bold>ti yu</bold>iccete paccayā honti vā.</paragraph>
<paragraph line="119">Jīratītī jarā, maññatīti mati, cetayatīti cetanā, vedayatīti vedanā. Evamaññepi yojetabbā.</paragraph>
<paragraph line="120" number="554">, 601<bold>Karato</bold><pageBreak edition="M" number="0.0264" /><bold>ririya</bold>.</paragraph>
<paragraph line="121"><bold>Kara</bold>to itthiyamanitthiyaṃ vā abhikheyyāyaṃ <bold>rirīya</bold>paccayo hoti vā.</paragraph>
<paragraph line="122">Kattabbā kiriyā, karaṇīyaṃ kiriyaṃ.</paragraph>
<paragraph line="123" number="555">, 612<bold>Atīte tatavantutāvī</bold>.</paragraph>
<paragraph line="124">Atīte kāle sabbadhātūhi <bold>tatavantutāvī</bold>iccete paccayā honti.</paragraph>
<paragraph line="125">Huto, hutavā, hutāvī. Vusito, vusitavā, vusitāvī. Bhutto, bhuttavā, bhuttāvī.</paragraph>
<paragraph line="126" number="556">, 622<bold>Bhāvakammesu ta</bold>.</paragraph>
<paragraph line="127"><bold>Bhāvakamme</bold>su atīte kāle <bold>ta</bold>paccayo hoti sabbadhātūhi.</paragraph>
<paragraph line="128"><bold>Bhāve</bold>tāva – tassa gītaṃ, naccaṃ, naṭṭaṃ, hasitaṃ.</paragraph>
<paragraph line="129"><bold>Kammani</bold>tāva – tena bhāsitaṃ, desitaṃ.</paragraph>
<paragraph line="130" number="557">, 606<bold>Budhagamāditthe kattari</bold>.</paragraph>
<paragraph line="131"><bold>Budhagamu</bold>iccevamādīhi dhātūhi tadatthe gamyamāne <bold>ta</bold>paccayo hoti kattari sabbakāle.</paragraph>
<paragraph line="132">Sabbe <pageBreak edition="M" number="0.0265" />saṅkhatāsaṅkhate dhamme bujjhati abujjhi bujjhissatīti buddho, saraṇaṅgato, samathaṅgato, amathaṅgato, jānāti ajāni jānissatīti ñāto, iccevamādi.</paragraph>
<paragraph line="133" number="558">, 602<bold>Jito ina sabbattha</bold>.</paragraph>
<paragraph line="134"><bold>Ji</bold>iccetāya dhātuyā <bold>ina</bold>paccayo hoti sabbakāle kattari.</paragraph>
<paragraph line="135">Pāpake akusale dhamme jināti ajini jinissatīti jino.</paragraph>
<paragraph line="136" number="556">, 603<bold>Supato ca</bold>.</paragraph>
<paragraph line="137"><bold>Supa</bold>iccetāya dhātuyā <bold>ina</bold>paccayo hoti kattari, bhāve ca.</paragraph>
<paragraph line="138">Supatīti supinaṃ, supīyate supinaṃ.</paragraph>
<paragraph line="139" number="560">, 604<bold>Īsaṃdusūhi kha</bold>.</paragraph>
<paragraph line="140"><bold>Īsaṃdusu</bold>saddādīhi sabbadhātūhi <bold>kha</bold>paccayo hoti.</paragraph>
<paragraph line="141">Īsassayo, dussayo, sussayo bhavatā, īsakkaraṃ, dukkaraṃ, sukaraṃ, bhavatā.</paragraph>
<paragraph line="142" number="561">, 636<bold>Icchatthesu</bold><pageBreak edition="M" number="0.0266" /><bold>samānakattukesu tave tuṃ vā</bold>.</paragraph>
<paragraph line="143"><bold>Icchatthe</bold>su samānakattukesu sabbadhātūhi<bold>tavetuṃ</bold>iccete paccayā honti sabbakāle kattari.</paragraph>
<paragraph line="144">Puññāni kātave, saddhammaṃ sotu micchati.</paragraph>
<paragraph line="145" number="562">, 638<bold>Arahasakkādīsu ca</bold>.</paragraph>
<paragraph line="146"><bold>Arahasakkādī</bold>su ca atthesu sabbadhātūhi <bold>tuṃ</bold>paccayo hoti.</paragraph>
<paragraph line="147">Ko taṃ ninditumarahati, sakkā jetuṃ dhanena vā. Evamaññepi yojetabbā.</paragraph>
<paragraph line="148" number="563">, 639<bold>Pattavacane alamatthesu ca</bold>.</paragraph>
<paragraph line="149">Pattavacane <bold>alamatthe</bold>su sabbadhātūhi <bold>tuṃ</bold>paccayo hoti.</paragraph>
<paragraph line="150">Alameva dānāni dātuṃ, alameva puññāni kātuṃ.</paragraph>
<paragraph line="151" number="564">, 640<bold>Pubbakāle’ kakattukānaṃ tuna tvāna tvāvā</bold>.</paragraph>
<paragraph line="152">Pubbakāle ekakattukānaṃ dhātūnaṃ <bold>tunatvāna tvā</bold>iccete paccayā honti vā.</paragraph>
<paragraph line="153">Kātuna <pageBreak edition="M" number="0.0267" />kammaṃ gacchati, akātuna puññaṃ kilissati, sattā sutvāna dhammaṃ modanti, ripuṃ jitvāna vasati, dhammaṃ sutvāna’ssa etadahosi, ito sutvāna amutra kathayanti, sutvā jānissāma. Evaṃ sabbattha yojetabbā.</paragraph>
<paragraph line="154" number="565">, 646<bold>Vattamāne mānantā</bold>.</paragraph>
<paragraph line="155"><bold>Vattamāne</bold>kāle sabbadhātūhi <bold>mānaanta</bold>iccete paccayā honti.</paragraph>
<paragraph line="156">Saramāno rodati. Gacchanto gaṇhāti.</paragraph>
<paragraph line="157" number="566">, 574<bold>Sāsādīhi ratthu</bold>.</paragraph>
<paragraph line="158"><bold>Sāsa</bold>iccevamādīhi dhātūhi <bold>ratthu</bold>paccayo hoti.</paragraph>
<paragraph line="159">Sāsatīti satthā, sāsati hiṃsatīti vā satthā.</paragraph>
<paragraph line="160" number="567">, 575<bold>Pātitoritu</bold>.</paragraph>
<paragraph line="161"><bold>Pā</bold>iccetāya dhātuyā <bold>ritu</bold>paccayo hoti.</paragraph>
<paragraph line="162">Pāti puttanti pitā.</paragraph>
<paragraph line="163" number="568">, 576<bold>Mānādīhi</bold><pageBreak edition="M" number="0.0268" /><bold>rātu</bold>.</paragraph>
<paragraph line="164"><bold>Māna</bold>iccevamādīhi dhātūhi <bold>rātu</bold>paccayo hoti, <bold>ritu</bold>paccayo ca.</paragraph>
<paragraph line="165">Dhammena puttaṃ mānetīti mātā, pubbe bhāsatīti bhātā, mātāpitūhi dhārīyatīti dhītā.</paragraph>
<paragraph line="166" number="569">, 610<bold>Āgamā tuko</bold>.</paragraph>
<paragraph line="167"><bold>Ā</bold>iccādimhā <bold>gami</bold>to <bold>tuka</bold>paccayo hoti.</paragraph>
<paragraph line="168">Āgacchatīti āgantuko, bhikkhu.</paragraph>
<paragraph line="169" number="570">, 611<bold>Bhabbe ika</bold>.</paragraph>
<paragraph line="170"><bold>Gamu</bold>iccetamhā dhātumhā <bold>ika</bold>paccayo hoti bhabbe. Gamissati gantuṃ bhabboti gamiko, bhikkhu.</paragraph>
<centered line="171">Iti kibbidhānakappe dutiyo kaṇḍo.</centered>
<subhead line="172">Tatiyakaṇḍa</subhead>
<paragraph line="173" number="571">, 624<bold>Paccayādaniṭṭhā nipātanā sijjhanti</bold>,</paragraph>
<paragraph line="174"><bold>Saṅkhyānāmasamāsataddhitākhyātakitakappamhi</bold>sappaccayā ye saddā aniṭṭhaṅgatā, te sādhanena nirakkhitvā sakehi sakehi nāmehi nipātanā sijjhanti.</paragraph>
<paragraph line="175"><bold>Saṅkhyāyaṃ</bold><pageBreak edition="M" number="0.0269" />tāva – <bold>eka</bold>ssa <bold>etā</bold>hoti, <bold>dasa</bold>ssa ca <bold>da</bold>kārassa <bold>ra</bold>kārādeso hoti. Eko ca dasa ca ekārasa.</paragraph>
<paragraph line="176"><bold>Dvi</bold>ssa <bold>bā</bold>hoti, <bold>dasa</bold>ssa ca <bold>da</bold>kārassa <bold>ra</bold>kārādeso hoti, dve ca dasa ca bārasa.</paragraph>
<paragraph line="177"><bold>Dvi</bold>ssa <bold>bā</bold>hoti, <bold>dasa</bold>ssa ca <bold>vīsaṃ</bold>hoti. Dve ca vīsañca bāvīsaṃ.</paragraph>
<paragraph line="178"><bold>Cha</bold>ssa <bold>so</bold>hoti, <bold>dasa</bold>ssa ca <bold>da</bold>kārassa <bold>ḷo</bold>hoti, cha ca dasa ca soḷasa.</paragraph>
<paragraph line="179">Chaāyatanamhi <bold>cha</bold>ssa <bold>saḷo</bold>hoti, saḷāyatanaṃ. Evaṃ sesā saṅkhyā kātabbā.</paragraph>
<paragraph line="180"><bold>Nāmike</bold>tāva-<bold>ima samāna apara</bold>iccetehi jjajju paccayā honti, <bold>ima samāna</bold>saddānañca <bold>a</bold>kāra<bold>sa</bold>kārādesā honti. Imasmiṃ kāle ajja, ajju, samāne kāle sajja, sajju, aparasmiṃ kāle aparajja, aparajju.</paragraph>
<paragraph line="181"><bold>Samāse</bold>tāva – bhūmigato, apāyagato, issarakataṃ. Sallaviddho, kathinadussaṃ, corabhayaṃ, dhaññarāsi, saṃsāradukkhaṃ, pubbāparaṃ.</paragraph>
<paragraph line="182"><bold>Taddhite</bold><pageBreak edition="M" number="0.0270" />tāva – vāsiṭṭho, bhāradvājo, bhaggavo, paṇḍavo, kāleyyo.</paragraph>
<paragraph line="183"><bold>Ākhyāte</bold>tāva – ‘‘asa bhāve’’ti dhātuto vattamānesu ekavacanabahuvacanesu ekavacanassa <bold>ti</bold>ssa <bold>sso</bold>hoti antena saha, bahuvacanassa <bold>anti</bold>ssa <bold>ssu</bold>hoti antena saha. Evamassa vacanīyo, evamassu vacanīyā.</paragraph>
<paragraph line="184">Āṇattiyaṃ <bold>hi</bold>ssa <bold>ssu</bold>hoti vā, gacchassu, gacchāhi.</paragraph>
<paragraph line="185"><bold>Kitake</bold>tāva – <bold>vada hana</bold>iccevamādīhi dhātūhi <bold>ka</bold>paccayo hoti, <bold>vada</bold>ssa ca <bold>vādo</bold>hoti, <bold>hana</bold>ssa ca <bold>ghāto</bold>hoti. Vādako, ghātako.</paragraph>
<paragraph line="186"><bold>Naṭa</bold>dhātuto <bold>ta</bold>pañcayassa <bold>cca ṭṭā</bold>desā honti antena saha. Naccaṃ, naṭṭaṃ. Iccevamādayo nipātanā sijjhanti.</paragraph>
<paragraph line="187" number="572">, 625<bold>Sāsa disato tassa riṭṭho ca</bold>.</paragraph>
<paragraph line="188"><bold>Sāsa disa</bold>iccevamādīhi dhātūhi <bold>ta</bold>paccayassa <bold>riṭṭhā</bold>deso hoti ṭhāne.</paragraph>
<paragraph line="189">Anusiṭṭho so mayā, diṭṭhaṃ me rūpaṃ.</paragraph>
<paragraph line="190"><bold>Caggahaṇena</bold><pageBreak edition="M" number="0.0271" />kiccatakārassa ca <bold>tuṃ</bold>paccayassa <bold>ca raṭṭharaṭṭhuṃ</bold>ādesā honti. Dassanīyaṃ daṭṭhabbaṃ. Daṭṭhuṃ vihāraṃ gacchanti samaṇānaṃ.</paragraph>
<paragraph line="191" number="573">, 626<bold>Sādisanta puccha bhanja ha</bold>nsā<bold>dīhiṭṭho</bold>.</paragraph>
<paragraph line="192"><bold>Sa</bold>kāranta <bold>puccha bha</bold>nja <bold>ha</bold>nsa iccevamādīhi dhātūhi <bold>ta</bold>paccayassa sahādibyañjanena <bold>ṭṭhā</bold>deso hoti ṭhāne.</paragraph>
<paragraph line="193">Tuṭṭho, ahinā daṭṭho naro, mayā puṭṭho, bhaṭṭho, pabhaṭṭho, haṭṭho, pahaṭṭho, yiṭṭho. Evamaññepi dhātavo sabbattha yojetabbā.</paragraph>
<paragraph line="194" number="574">, 613<bold>Vasato uṭṭha</bold>.</paragraph>
<paragraph line="195"><bold>Vasa</bold>iccetamhā dhātumhā <bold>ta</bold>kārapaccayassa sahādibyañjanena <bold>uṭṭhā</bold>deso hoti ṭhāne.</paragraph>
<paragraph line="196">Vassaṃvuṭṭho.</paragraph>
<paragraph line="197" number="575">, 614<bold>Vassa vā vu</bold>.</paragraph>
<paragraph line="198"><bold>Vasa</bold>sseva dhātussa <bold>ta</bold>paccaye pare <bold>va</bold>kārassa <bold>u</bold>kārādeso hoti vā.</paragraph>
<paragraph line="199">Vusitaṃ brahmacariyaṃ, uṭṭho. Vuṭho vā.</paragraph>
<paragraph line="200" number="576">, 607<bold>Dha</bold><pageBreak edition="M" number="0.0272" /><bold>ḍha bha ye hi dha ḍhā ca</bold>.</paragraph>
<paragraph line="201"><bold>Dha ḍha bha ha</bold>iccevamantehi dhātūhi <bold>ta</bold>kārapaccayassa yathākkamaṃ <bold>dha ḍhā</bold>desā honti.</paragraph>
<paragraph line="202">Yathā? Buddho bhagavā, vaḍḍho bhikkhu, laddhaṃ me patthacīvaraṃ, agginā daḍḍhaṃ vanaṃ.</paragraph>
<paragraph line="203" number="577">, 628<bold>Bhanjato gvo ca</bold>.</paragraph>
<paragraph line="204"><bold>Bha</bold>njato dhātumhā <bold>ta</bold>kārapaccayassa <bold>ggo</bold>ādeso hoti sahādibyañjanena.</paragraph>
<paragraph line="205">Bhaggo.</paragraph>
<paragraph line="206" number="578">, 560<bold>Bhujādīnamanto no dvi ca</bold>.</paragraph>
<paragraph line="207"><bold>Bhuja</bold>iccevamādīnaṃ dhātūnaṃ anto no hoti, <bold>ta</bold>paccayassa <bold>ca</bold>dvitāvo hoti.</paragraph>
<paragraph line="208">Bhutto, bhuttāvī, catto, satto, ratto, yutto, vivitto.</paragraph>
<paragraph line="209" number="579">, 629<bold>Vaca vāvu</bold>.</paragraph>
<paragraph line="210"><bold>Vaca</bold>iccetassa <pageBreak edition="M" number="0.0273" />dhātvassa vakārassa <bold>u</bold>kārādeso hoti anto <bold>ca</bold>kāro no hoti, <bold>ta</bold>paccayassa ca dvebhāvo hoti vā.</paragraph>
<paragraph line="211">Vuttaṃ bhagavatā, uttaṃ vā.</paragraph>
<paragraph line="212" number="580">, 630<bold>Gupādīnañca</bold>.</paragraph>
<paragraph line="213"><bold>Gupa</bold>iccevamādīnaṃ dhātūnaṃ anto ca byañjano no hoti, <bold>ta</bold>paccayassa ca dvebhāvo hoti.</paragraph>
<paragraph line="214">Sugutto, catto, litto, santatto, utto, vivitto, sitto. Evamaññepi yojetabbā.</paragraph>
<paragraph line="215" number="581">, 616<bold>Tarādīhi iṇṇo</bold>.</paragraph>
<paragraph line="216"><bold>Tara</bold>iccevamādīhi dhātūhi <bold>ta</bold>paccayassa <bold>iṇṇā</bold>deso hoti, anto ca byañjano no hoti.</paragraph>
<paragraph line="217">Taratīti tiṇṇo, uttaratīti uttiṇṇo, saṃpūratīti sampuṇṇo, turatīti tuṇṇo, parijīratīti parijiṇṇo, ākiratīti ākiṇṇo.</paragraph>
<paragraph line="218" number="582">, 631<bold>Bhidādito</bold><pageBreak edition="M" number="0.0274" /><bold>inna anna īṇāvā</bold>.</paragraph>
<paragraph line="219"><bold>Bhidi</bold>iccevamādīhi dhātūhi <bold>ta</bold>paccayassa <bold>inna anna īṇā</bold>desā honti vā, anto ca byañjano no hoti.</paragraph>
<paragraph line="220">Bhinditabboti bhinno, chindīyatīti chinno, ucchindīyitthāti ucchinno, dīyatīti dinno, nisīdatīti nisinno, suṭṭhu chādīyatīti suchanno, khidatīti khinno, rodatīti runno, khīṇā jāti.</paragraph>
<paragraph line="221"><bold>Vā</bold>ti kimatthaṃ? Bhijjatīti bhitti.</paragraph>
<paragraph line="222" number="583">, 617<bold>Susa paca sakato kkha kkā ca</bold>.</paragraph>
<paragraph line="223"><bold>Susa paca saka</bold>iccevamādīhi dhātūhi <bold>ta</bold>paccayassa <bold>kkhakkā</bold>desā honti, anto ca byañjano no hoti.</paragraph>
<paragraph line="224">Sussatīti sukkhaṃ, kaṭṭhaṃ, paccatīti pakkaṃ, phalaṃ. Sakati samattheti, pūjetīti vā sakko, sujampati.</paragraph>
<paragraph line="225" number="584">, 618<bold>Pakkamādīhi nto ca</bold>.</paragraph>
<paragraph line="226"><bold>Pakkama</bold>iccevamādīhi dhātūhi <bold>ta</bold>paccayassa <bold>nto</bold>ādeso hoti, anto ca no hoti.</paragraph>
<paragraph line="227">Pakkamatīti <pageBreak edition="M" number="0.0275" />pakkanto, vibbhamatīti vibbhanto, saṅkanto, khanto, santo, danto, vanto.</paragraph>
<paragraph line="228"><bold>Caggahaṇaṃ</bold>kimatthaṃ? Teheva dhātūhi <bold>ta</bold>paccayassanti hoti. Anto ca no hoti. Kanti, khanti. Evaṃ sabbattha.</paragraph>
<paragraph line="229" number="585">, 619<bold>Janādīnamā timhi ca</bold>.</paragraph>
<paragraph line="230"><bold>Jana</bold>iccevamādīnaṃ dhātūnaṃ antassa byañjanassa <bold>ā</bold>ttaṃ hoti <bold>ta</bold>paccaye pare, <bold>ti</bold>mhi ca.</paragraph>
<paragraph line="231">Ajanīti jāto, jananaṃ jāti.</paragraph>
<paragraph line="232"><bold>Timhī</bold>ti kimatthaṃ? Aññasmimpi paccaye pare <bold>ā</bold>kāranivattanatthaṃ. Janitvā, janitā, janituṃ, janitabbaṃ iccevamādi.</paragraph>
<paragraph line="233" number="586">, 600<bold>Gama khana hana ramādīnamanto</bold>.</paragraph>
<paragraph line="234"><bold>Gama khana hana ramu</bold>iccevamādīnaṃ dhātūnaṃ anto byañjano no hoti vā <bold>ta</bold>paccaye pare <bold>ti</bold>mhi ca.</paragraph>
<paragraph line="235">Sundaraṃ nibbānaṃ gacchatīti sugato. Sundaraṃ nibbānaṃ gacchatīti sugati, khataṃ, khati. Upahataṃ, upahati. Rato, rati, mato, mati.</paragraph>
<paragraph line="236"><bold>Vā</bold>ti <pageBreak edition="M" number="0.0276" />kimatthaṃ? Ramato, ramati.</paragraph>
<paragraph line="237" number="587">, 632<bold>Rakāro ca</bold>.</paragraph>
<paragraph line="238"><bold>Ra</bold>kāro ca dhātūnamantabhūto no hoti <bold>ta</bold>paccaye, pare <bold>ti</bold>mhi ca.</paragraph>
<paragraph line="239">Pakārena karīyatīti pakato, paṭhamaṃ karīyatīti pakati, visarīyatīti visato, visati.</paragraph>
<paragraph line="240" number="588">, 620<bold>Ṭhāpānami ī ca</bold>.</paragraph>
<paragraph line="241"><bold>Ṭhā pā</bold>iccetesaṃ dhātūnaṃ antassa <bold>ā</bold>kārassa <bold>i</bold>kāra <bold>ī</bold>kārādesā honti yathāsaṅkhyaṃ <bold>ta</bold>paccaye pare, <bold>ti</bold>mhi ca.</paragraph>
<paragraph line="242">Yatra ṭhito, ṭhiti, pīto, pīti.</paragraph>
<paragraph line="243" number="589">, 621<bold>Hantehi ho hassa ḷo vā adahanahānaṃ</bold>.</paragraph>
<paragraph line="244"><bold>Ha</bold>kārantehi dhātūhi <bold>ta</bold>paccayassa <bold>ha</bold>kārādeso hoti, <bold>ha</bold>kārassa dhātvantassa <bold>ḷo</bold>hoti vā <bold>adahanahānaṃ</bold>.</paragraph>
<paragraph line="245">Āruhitthāti āruḷho. Gāḷho, bāḷho. Mūḷo.</paragraph>
<paragraph line="246"><bold>Adahanahāna</bold>miti <pageBreak edition="M" number="0.0277" />kimatthaṃ? Dayhatīti daḍḍho, saṃsuṭṭhu nayhatīti sannaddho.</paragraph>
<centered line="247">Iti kibbidhānakappe tatiyo kaṇḍo.</centered>
<subhead line="248">Catutthakaṇḍa</subhead>
<paragraph line="249" number="590">, 579<bold>Ṇamhiranjassa jo bhāvakaraṇesu</bold>.</paragraph>
<paragraph line="250"><bold>Ṇa</bold>mhi paccaye pare ranjaiccetassa dhātussa antabhūtassa njakārassa <bold>jo</bold>ādeso hoti <bold>bhāvakaraṇesu</bold>.</paragraph>
<paragraph line="251">Rañjanaṃ rāgo, ranjanti etenāti rāgo.</paragraph>
<paragraph line="252"><bold>Bhāvakaraṇesū</bold>ti kimatthaṃ? Ranjatīti raṅgo.</paragraph>
<paragraph line="253" number="591">, 544<bold>Hanassa ghāto</bold>.</paragraph>
<paragraph line="254"><bold>Hana</bold>iccetassa dhātussa sabbassa <bold>ghātā</bold>deso hoti <bold>ṇa</bold>mhi paccaye pare.</paragraph>
<paragraph line="255">Upahanatīti upaghāto, gāvo hanatīti goghātako.</paragraph>
<paragraph line="256" number="592">, 503<bold>Vadho</bold><pageBreak edition="M" number="0.0278" /><bold>vā sabbattha</bold>.</paragraph>
<paragraph line="257"><bold>Hana</bold>iccetassa dhātussa <bold>vadhā</bold>deso hoti vā sabbattha ṭhānesu.</paragraph>
<paragraph line="258">Hanatīti vadho, vadhako, avadhi, ahani vā.</paragraph>
<paragraph line="259" number="593">, 564<bold>Ākārantānamāyo</bold>.</paragraph>
<paragraph line="260"><bold>Ā</bold>kārantānaṃ dhātūnaṃ antassa <bold>ā</bold>kārassa <bold>āyā</bold>deso hoti <bold>ṇa</bold>mhi paccaye pare.</paragraph>
<paragraph line="261">Dadātīti dāyako, dānaṃ dātuṃ sīlaṃ yassāti dānadāyī, majjaṃ dātuṃ sīlaṃ yassāti majjadāyī, nagaraṃ yātuṃ sīlaṃ <bold>ya</bold>ssāti nagarayāyī.</paragraph>
<paragraph line="262" number="564">, 582<bold>Pura samupa parīhi karotissa kha kharā vā tapaccayesuca</bold>.</paragraph>
<paragraph line="263"><bold>Pura saṃ upa pari</bold>iccetehi karotissa dhātussa <bold>kha kharā</bold>desā honti vā <bold>ta</bold>paccaye pare, <bold>ṇa</bold>mhi ca.</paragraph>
<paragraph line="264">Pure karīyatīti purakkhato, sammā karīyatīti saṅkhato, upagantvā karīyatīti upakkhato, parisamantato karotīti parikkhāro, saṃkarīyatīti saṅkhāro.</paragraph>
<paragraph line="265"><bold>Vā</bold>ti kimatthaṃ? Upagantvā karotīti upakāro.</paragraph>
<paragraph line="266" number="595">, 637<bold>Tave</bold><pageBreak edition="M" number="0.0279" /><bold>tunādīsu kā</bold>.</paragraph>
<paragraph line="267"><bold>Tave tuna</bold>iccevamādīsu paccayesu karotissa dhātussa <bold>kā</bold>ādeso hoti vā.</paragraph>
<paragraph line="268">Kātave, kātuṃ, kattuṃ vā, kātuna, kattuna vā.</paragraph>
<paragraph line="269" number="596">, 551<bold>Gama khana hanādīnaṃ tuṃ tabbādīsu na</bold>.</paragraph>
<paragraph line="270"><bold>Gama khana hana</bold>iccevamādīnaṃ dhātūnaṃ antassa <bold>na</bold>kāro hoti vā <bold>tuṃ tabbā</bold>dīsu paccayesu.</paragraph>
<paragraph line="271">Gantuṃ, gamituṃ, gantabbaṃ, gamitabbaṃ. Khantuṃ. Khanituṃ, khantabbaṃ, khanitabbaṃ. Hantuṃ, hanituṃ, hantabbaṃ. Hanitabbaṃ. Mantuṃ, manituṃ, mantabbaṃ, manitabbaṃ.</paragraph>
<paragraph line="272"><bold>Ādiggahaṇaṃ</bold>kimatthaṃ? <bold>Tuna</bold>ggahaṇatthaṃ. Gantuna, khantuna, hantuna, mantuna.</paragraph>
<paragraph line="273" number="597">, 641<bold>Sabbehi tunādīnaṃ yo</bold>.</paragraph>
<paragraph line="274">Sabbehi dhātūhi <bold>tunā</bold>dīnaṃ paccayānaṃ <bold>ya</bold>kārādeso hoti vā.</paragraph>
<paragraph line="275">Abhivandiya, abhivanditvā, ohāya, ohitvā, upanīya, upanetvā, passiya, passitvā, uddissa, uddisitvā, ādāya, ādiyitvā.</paragraph>
<paragraph line="276" number="598">, 643<bold>Canantehi</bold><pageBreak edition="M" number="0.0280" /><bold>raccaṃ</bold>.</paragraph>
<paragraph line="277">Cakāranakārantehi dhātūhi <bold>tunā</bold>dīnaṃ paccayānaṃ <bold>raccā</bold>deso hoti vā.</paragraph>
<paragraph line="278">Vivicca, āhacca, uhacca.</paragraph>
<paragraph line="279"><bold>Vā</bold>ti kimatthaṃ? Hantvā.</paragraph>
<paragraph line="280" number="599">, 644<bold>Disā svāna svāntalopo ca</bold>.</paragraph>
<paragraph line="281"><bold>Disa</bold>iccetāya dhātuyā <bold>tunā</bold>dīnaṃ paccayānaṃ <bold>svānasvā</bold>desā honti, antalopo ca.</paragraph>
<paragraph line="282">Disvāna, disvā.</paragraph>
<paragraph line="283" number="600">, 645<bold>Ma ha da bhehi mma yha jja bbha ddhā ca</bold>.</paragraph>
<paragraph line="284"><bold>Ma ha da bha</bold>iccevamantehi dhātūhi <bold>tunā</bold>dīnaṃ paccayānaṃ <bold>mma yha jja bbha ddhā</bold>ādesā honti vā antalopo ca.</paragraph>
<paragraph line="285">Āgamma, āgamitvā, okkamma. Okkamitvā, paggayha, paggaṇhitvā, uppajja, uppajjitvā, ārabbha, ārabhitvā, āraddha, ārabhitvā.</paragraph>
<paragraph line="286" number="601">, 334<bold>Taddhitasamāsakitakā</bold><pageBreak edition="M" number="0.0281" /><bold>nāmaṃ vā’ tave tunādīsu ca</bold>.</paragraph>
<paragraph line="287">Taddhitasamāsakitakaiccevamantā saddānāmaṃva daṭṭhabbā <bold>tave tuna tvāna tvā</bold>dipaccayante vajjetvā.</paragraph>
<paragraph line="288">Vāsiṭṭho, pattadhammo, kumbhakāro iccevamādi.</paragraph>
<paragraph line="289" number="602">, 6<bold>Dumhi garu</bold>.</paragraph>
<paragraph line="290">Dumhi akkhare yo pubbo akkharo, so garukova daṭṭhabbo.</paragraph>
<paragraph line="291">Bhitvā, chitvā, datvā, hutvā.</paragraph>
<paragraph line="292" number="603">, 7<bold>Dīgho ca</bold>.</paragraph>
<paragraph line="293">Dīgho ca saro garukova daṭṭhabbo.</paragraph>
<paragraph line="294">Āhāro, nadī, vadhū, te dhammā, opanayiko.</paragraph>
<paragraph line="295" number="604">, 684<bold>Akkharehi kāra</bold>.</paragraph>
<paragraph line="296">Akkharatthehi akkharābhidheyyehi <bold>kāra</bold>paccayo hoti payoge sati.</paragraph>
<paragraph line="297">A eva akāro, ā eva ākāro, ya eva yakāro.</paragraph>
<paragraph line="298" number="605">, 647<bold>Yathāgamamikāro</bold><pageBreak edition="M" number="0.0282" />.</paragraph>
<paragraph line="299">Yathāgamaṃ sabbadhātūhi sabbapaccayesu <bold>i</bold>kārāgamo hoti.</paragraph>
<paragraph line="300">Kāriyaṃ, bhavitabbaṃ, janitabbaṃ, viditabbaṃ, karitvā, icchitaṃ.</paragraph>
<paragraph line="301" number="606">, 642<bold>Dadhantato yo kvaci</bold>.</paragraph>
<paragraph line="302"><bold>Da</bold>kāradhakārantāya dhātuyā yathāgamaṃ <bold>ya</bold>kārāgamo hoti kvaci <bold>tunā</bold>dīsu paccayesu.</paragraph>
<paragraph line="303">Buddho loke uppajjitvā, dhammaṃ bujjhitvā.</paragraph>
<paragraph line="304"><bold>Dadhantato</bold>ti kimatthaṃ? Labhitvā.</paragraph>
<paragraph line="305"><bold>Kvacī</bold>ti kimatthaṃ? Uppādetvā.</paragraph>
<centered line="306">Iti kibbidhānakappe catuttho kaṇḍo.</centered>
<subhead line="307">Pañcamakaṇḍa</subhead>
<paragraph line="308" number="607">, 578<bold>Niggahita saṃyogādino</bold>.</paragraph>
<paragraph line="309">Saṃyogādibhūto <bold>na</bold>kāro niggahitamāpajjate.</paragraph>
<paragraph line="310">Raṅgo, bhaṅgo, saṅgo.</paragraph>
<paragraph line="311" number="608">, 623<bold>Sabbattha</bold><pageBreak edition="M" number="0.0283" /><bold>ge gī</bold>.</paragraph>
<paragraph line="312"><bold>Ge</bold>iccetassa dhātussa <bold>gī</bold>ādeso hoti sabbattha ṭhāne.</paragraph>
<paragraph line="313">Gītaṃ gāyati.</paragraph>
<paragraph line="314" number="609">, 484<bold>Sadassa sīdattaṃ</bold>.</paragraph>
<paragraph line="315"><bold>Sada</bold>iccetassa dhātussa <bold>sīdā</bold>deso hoti sabbattha ṭhāne.</paragraph>
<paragraph line="316">Nisinno, nisīdati.</paragraph>
<paragraph line="317" number="610">, 627<bold>Yajassa sarassi ṭṭhe</bold>.</paragraph>
<paragraph line="318"><bold>Yaja</bold>iccetassa dhātussa sarassa <bold>i</bold>kārādeso hoti ṭṭhe pare.</paragraph>
<paragraph line="319">Yiṭṭho, yiṭṭhā.</paragraph>
<paragraph line="320"><bold>Ṭṭhe</bold>ti kimatthaṃ? Yajanaṃ.</paragraph>
<paragraph line="321" number="611">, 608<bold>Hacatutthānamantānaṃ do dhe</bold>.</paragraph>
<paragraph line="322"><bold>Ha</bold>catutthānaṃ dhātvantānaṃ <bold>do</bold>ādeso hoti <bold>dhe</bold>pare.</paragraph>
<paragraph line="323">Sannaddho, kuddho, yuddho, siddho, laddho, āraddho.</paragraph>
<paragraph line="324" number="612">, 615<bold>Ḍo</bold><pageBreak edition="M" number="0.0284" /><bold>ḍhakāre</bold>.</paragraph>
<paragraph line="325">Hacatutthānaṃ dhātvantānaṃ <bold>ḍo</bold>ādeso hoti ḍhakāre pare.</paragraph>
<paragraph line="326">Dayhatīti daḍḍho, vaḍḍhatīti vuḍḍho.</paragraph>
<paragraph line="327"><bold>Ḍhakāre</bold>ti kimatthaṃ? Dāho.</paragraph>
<paragraph line="328" number="613">, 583<bold>Gahassa ghara ṇe vā</bold>.</paragraph>
<paragraph line="329"><bold>Gaha</bold>iccetassa dhātussa sabbassa <bold>gharā</bold>deso hoti vā <bold>ṇa</bold>paccaye pare.</paragraph>
<paragraph line="330">Gharaṃ, gharāni.</paragraph>
<paragraph line="331"><bold>Vā</bold>ti kimatthaṃ? Gāho.</paragraph>
<paragraph line="332" number="614">, 581<bold>Dahassa do ḷaṃ</bold>.</paragraph>
<paragraph line="333"><bold>Daha</bold>iccetassa dhātussa <bold>da</bold>kāro ḷattamāpajjate vā <bold>ṇa</bold>paccaye pare.</paragraph>
<paragraph line="334">Paridahanaṃ pariḷāho.</paragraph>
<paragraph line="335"><bold>Vā</bold>ti kimatthaṃ? Paridāho.</paragraph>
<paragraph line="336" number="615">, 586<bold>Dhātvantassa lopo kvimhi</bold>.</paragraph>
<paragraph line="337">Dhātvantassa byañjanassa lopo hoti kvimhi paccaye pare.</paragraph>
<paragraph line="338">Bhujena <pageBreak edition="M" number="0.0285" />gacchatīti, bhujago. Urena gacchatīti urago, turago, saṅkho.</paragraph>
<paragraph line="339" number="616">, 587<bold>Vidante ū</bold>.</paragraph>
<paragraph line="340"><bold>Vida</bold>iccetassa dhātussa ante <bold>ū</bold>kārāgamo hoti kvimhi paccaye pare.</paragraph>
<paragraph line="341">Lokaṃ vidati jānātīti lokavidū.</paragraph>
<paragraph line="342" number="617">, 633<bold>Na ma ka rānamantānaṃ niyuttatamhi</bold>.</paragraph>
<paragraph line="343"><bold>Na</bold>kāra <bold>ma</bold>kāra <bold>ka</bold>kāra <bold>ra</bold>kārānaṃ dhātvantānaṃ lopo na hoti <bold>i</bold>kārayutte <bold>ta</bold>paccaye pare.</paragraph>
<paragraph line="344">Hanibhuṃ, gamito, ramito, sakito, sarito, karitvā.</paragraph>
<paragraph line="345"><bold>Iyuttatamhī</bold>ti kimatthaṃ? Gato, sato.</paragraph>
<paragraph line="346" number="618">, 571<bold>Na ka gattaṃ ca jāṇvumhi</bold>.</paragraph>
<paragraph line="347"><bold>Ca</bold>kāra <bold>ja</bold>kārā <bold>ka</bold>kāra <bold>ga</bold>kārattaṃ nāpajjante ṇvumhi paccaye pare.</paragraph>
<paragraph line="348">Pacatīti pācako, yajatīti yājako.</paragraph>
<paragraph line="349" number="619">, 573<bold>Karassa</bold><pageBreak edition="M" number="0.0286" /><bold>ca tattaṃ tusmiṃ</bold>.</paragraph>
<paragraph line="350"><bold>Kara</bold>iccetassa dhātussa antassa <bold>ra</bold>kārassa <bold>ta</bold>kārattaṃ hoti <bold>tu</bold>paccaye pare.</paragraph>
<paragraph line="351">Karotīti kattā, karontīti kattāro.</paragraph>
<paragraph line="352" number="620">, 549<bold>Tuṃ tuna tabbesu vā</bold>.</paragraph>
<paragraph line="353"><bold>Kara</bold>iccetassa dhātussa antassa <bold>ra</bold>kārassa <bold>ta</bold>kārattaṃ hoti vā <bold>tuṃ tuna tabba</bold>iccetesu paccayesu.</paragraph>
<paragraph line="354">Kattuṃ, kātuṃ, kattuna. Kātuna, kattabbaṃ, kātabbaṃ.</paragraph>
<paragraph line="355" number="621">, 553<bold>Kāritaṃ viya ṇānubandho</bold>.</paragraph>
<paragraph line="356"><bold>Ṇa</bold>kārānubandho paccayo kāritaṃ viya daṭṭhabbo vā.</paragraph>
<paragraph line="357">Dāho, deho, vāho, bāho, cāgo, vāro, cāro, parikkhāro, dāyako, nāyako, lāvako, bhāvako, kārī, ghātī, dāyī.</paragraph>
<paragraph line="358"><bold>Vā</bold>ti kimatthaṃ? Upakkharo.</paragraph>
<paragraph line="359" number="622">, 570<bold>Anakā</bold><pageBreak edition="M" number="0.0287" /><bold>yu ṇvūnaṃ</bold>.</paragraph>
<paragraph line="360"><bold>Yuṇvu</bold>iccetesaṃ paccayānaṃ <bold>ana aka</bold>iccete ādesā honti.</paragraph>
<paragraph line="361">Nandanaṃ, kārako.</paragraph>
<paragraph line="362" number="623">, 554<bold>Ka gā ca jānaṃ</bold>.</paragraph>
<paragraph line="363"><bold>Ca ja</bold>iccetesaṃ dhātvantānaṃ <bold>ka</bold>kāragakārādesā honti <bold>ṇā</bold>nubandhe paccaye pare.</paragraph>
<paragraph line="364">Pāko, yogo.</paragraph>
<centered line="365">Iti kibbidhānakappe pañcamo kaṇḍo.</centered>
<centered line="366">Kitakappo niṭṭhito.</centered>
</body>
</document>