<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0802n.nrf4.xml</normativeSource>
    <archivePath>roman/anya/byakarana gantha-sangaho/kaccayanabyakaranam/4. samasakappa.xml</archivePath>
    <baseFileName>4. samasakappa</baseFileName>
    <titlePath>4. Samāsakappa - Kaccāyanabyākaraṇaṃ - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">4. Samāsakappa</chapter>
    <subhead line="2">Sattamakaṇḍa</subhead>
    <paragraph line="3" number="316">, 331<bold>Nāmānaṃ</bold><pageBreak edition="Myanmar" number="0.0162" /><bold>samāso yuttattho</bold>.</paragraph>
    <paragraph line="4">Tesaṃ nāmānaṃ payujjamānapadatthānaṃ yo yuttattho, so samāsasañño hoti.</paragraph>
    <paragraph line="5">Kathinadussaṃ, āgantukabhattaṃ, jīvitindriyaṃ, samaṇabrāhmaṇā, sāriputtamoggallānā, brāhmaṇa gahapatikā.</paragraph>
    <paragraph line="6"><bold>Nāmāna</bold>miti kimatthaṃ? Devadatto pacati, yaññadatto pacati.</paragraph>
    <paragraph line="7"><bold>Yuttattho</bold>ti kimatthaṃ? Bhato rañño putto devadattassa.</paragraph>
    <paragraph line="8"><bold>Samāsa</bold>iccanena kvattho? Kvaci samāsantagatānamakāranto.</paragraph>
    <paragraph line="9" number="317">, 332<bold>Tesaṃ vibhattiyo lopā ca</bold>.</paragraph>
    <paragraph line="10">Tesaṃ yuttatthānaṃ samāsānaṃ vibhattiyo lopā ca honti.</paragraph>
    <paragraph line="11">Kathinadussaṃ <pageBreak edition="Myanmar" number="0.0163" />, āgantukabhattaṃ.</paragraph>
    <paragraph line="12"><bold>Tesaṃgahaṇena</bold> samāsataddhitākhyātakitakānaṃ vibhattipaccayapadakkharāgamā ca lopā honti. Vāsiṭṭho, venateyyo.</paragraph>
    <paragraph line="13"><bold>Caggahaṇa</bold> mavadhāraṇatthaṃ, pabhaṅkaro, amataddado, medhaṅkaro, dīpaṅkaro.</paragraph>
    <paragraph line="14" number="318">, 333<bold>Pakati cassa sarantassa</bold>.</paragraph>
    <paragraph line="15">Luttāsu vibhattīsu assa sarantassa liṅgassa pakatirūpāni honti.</paragraph>
    <paragraph line="16">Cakkhusotaṃ, mukhanāsikaṃ, rājaputto, rājapuriso.</paragraph>
    <paragraph line="17" number="319">, 330<bold>Upasagganipātapubbako abyayībhāvo</bold>.</paragraph>
    <paragraph line="18"><bold>Upasagganipāta</bold>pubbako samāso <bold>abyayībhāva</bold>sañño hoti.</paragraph>
    <paragraph line="19">Nagarassa <pageBreak edition="Myanmar" number="0.0164" /> samīpe pavattati kathā iti upanagaraṃ, darathānaṃ abhāvo niddarathaṃ, makasānaṃ abhāvo nimmakasaṃ, vuḍḍhānaṃ paṭipāṭi yathāvuḍḍhaṃ, ye ye vuḍḍhā vā yathāvuḍḍhaṃ, jīvassa yattako paricchedo yāvajīvaṃ, cittamadhikicca pavattanti te dhammāti adhicittaṃ, pabbatassa tiro tiropabbataṃ, sotassa pati pavattati nāvā iti patisotaṃ, pāsādassa anto antopāsādaṃ.</paragraph>
    <paragraph line="20"><bold>Abyayībhā</bold>vamiccanena kvattho? Aṃvibhattīna makārantā abyayībhāvā.</paragraph>
    <paragraph line="21" number="320">, 335<bold>So napuṃsakaliṅgo</bold>.</paragraph>
    <paragraph line="22">So abyayībhāvasamāso napuṃsakaliṅgova daṭṭhabbo.</paragraph>
    <paragraph line="23">Kumārīsu adhikicca pavattati kathā iti adhikumāri, vadhuyā samīpe pavattati kathā iti upavadhu, gaṅgāya samīpe pavattati kathā iti upagaṅgaṃ, maṇikāya samīpe pavattati kathā iti upamaṇikaṃ.</paragraph>
    <paragraph line="24" number="321">, 349<bold>Digussekattaṃ</bold>.</paragraph>
    <paragraph line="25">Digussa samāsassa ekattaṃ hoti, napuṃsakaliṅgattañca.</paragraph>
    <paragraph line="26">Tayo <pageBreak edition="Myanmar" number="0.0165" /> lokā tilokaṃ, tayo daṇḍā tidaṇḍaṃ, tīṇi nayanāni tinayanaṃ, tayo siṅgā tisiṅgaṃ. Catasso disā catuddisaṃ, pañca indriyāni pañcindriyaṃ.</paragraph>
    <paragraph line="27" number="322">, 359<bold>Tathā dvande pāṇi tūriya yoggasenaṅgakhuddajantuka vividhaviruddha visabhāgatthādīnañca</bold>.</paragraph>
    <paragraph line="28">Tathā dvande samāse <bold>pāṇi tūriya yogga senaṅgakhuddajantuka vividhaviruddha visabhāgattha</bold>iccevamādīnaṃ ekattaṃ hoti, napuṃsakaliṅgattañca.</paragraph>
    <paragraph line="29">Taṃ yathā? Cakkhu ca sotañca cakkhusotaṃ, mukhañca nāsikā ca mukhanāsikaṃ, chavi ca maṃsañca lohitañca chavimaṃsalohitaṃ. Evaṃ <bold>pāṇyaṅgatthe</bold>.</paragraph>
    <paragraph line="30">Saṅkho ca paṇavo ca saṅkhapaṇavaṃ, gītañca vāditañca gītavāditaṃ, daddari ca ḍiṇḍimo ca daddariḍiṇḍimaṃ. Evaṃ <bold>tūriyaṅgatthe</bold>.</paragraph>
    <paragraph line="31">Phālo ca pācanañca phālapācanaṃ, yugañca naṅgalañca yuganaṅgalaṃ. Evaṃ <bold>yoggaṅgatthe</bold>.</paragraph>
    <paragraph line="32">Asi ca cammañca asicammaṃ, dhanu ca kalāpo ca dhanukalāpaṃ, hatthī ca asso ca hatthiassaṃ, ratho ca pattiko ca rathapattikaṃ. Evaṃ <bold>senaṅgatthe</bold>.</paragraph>
    <paragraph line="33">Ḍaṃsā <pageBreak edition="Myanmar" number="0.0166" /> ca makasā ca ḍaṃsamakasaṃ, kuntho ca kipilliko ca kunthakipillikaṃ, kīṭo ca sarīsapo ca kīṭasarīsapaṃ. Evaṃ <bold>khuddajantukatthe</bold>.</paragraph>
    <paragraph line="34">Ahi ca nakulo ca ahinakulaṃ, biḷāro ca mūsiko ca biḷāramūsikaṃ, kāko ca ulūko ca kākolūkaṃ. Evaṃ <bold>vividhaviruddhatthe</bold>.</paragraph>
    <paragraph line="35">Sīlañca paññāṇañca sīlapaññāṇaṃ, samatho ca vipassanā ca samathavipassanaṃ, vijjā ca caraṇañca vijjācaraṇaṃ. Evaṃ <bold>visabhāgatthe</bold>.</paragraph>
    <paragraph line="36"><bold>Ādiggahaṇaṃ</bold> kimatthaṃ? Dāsī ca dāso ca dāsidāsaṃ, itthī ca pumā ca itthipumaṃ, patto ca cīvarañca pattacīvaraṃ, chattañca upāhanā ca chattupāhanaṃ, tikañca catukkañca tikacatukkaṃ, veno ca rathakāro ca venarathakāraṃ, sākuṇiko ca māgaviko ca savakuṇikamāgavikaṃ, dīgho ca majjhimo ca dīghamajjhimaṃ iccevamādi.</paragraph>
    <paragraph line="37" number="323">, 360<bold>Vibhāsā rukkha tiṇa pasukha na dhañña janapadādīnañca</bold>.</paragraph>
    <paragraph line="38"><bold>Rukkhatiṇa pasu dhana dhañña janapada</bold>iccevamādīnaṃ vibhāsā ekattaṃ hoti, napuṃsakaliṅgattañca dvande samāse. Assattho <pageBreak edition="Myanmar" number="0.0167" /> ca kapītano ca assatthakapītanaṃ, assatthakapītanā vā. Usīrañca bīraṇañca usīrabīraṇaṃ, usīrabīraṇā vā. Ajo ca eḷako ca ajeḷakaṃ, ajeḷakā vā. Hiraññañca suvaṇṇañca hiraññasuvaṇṇaṃ, hiraññasuvaṇṇā vā. Sāli ca yavo ca sāliyavaṃ, sāliyavā vā. Kāsī ca kosalā ca kāsikosalaṃ, kāsikosalā vā.</paragraph>
    <paragraph line="39"><bold>Ādiggahaṇaṃ</bold> kimatthaṃ? Sāvajjañca anavajjañca sāvajjānavajjaṃ, sāvajjā navajjā vā. Hīnañca paṇītañca hīnapaṇītaṃ. Hīnapaṇītā vā. Kaṇho ca sukko ca kaṇhasukkaṃ, kaṇhasukkā vā.</paragraph>
    <paragraph line="40" number="324">, 339<bold>Dvipade tulyādhikaraṇe kammadhārayo</bold>.</paragraph>
    <paragraph line="41">Dve padāni tulyādhikaraṇāni yadā samasyante, tadā so samāso <bold>kammadhāraya</bold>sañño hoti.</paragraph>
    <paragraph line="42">Mahanto <pageBreak edition="Myanmar" number="0.0168" /> ca so puriso cāti mahāpuriso, kaṇho ca so sappo cāti kaṇhasappo, nīlañca taṃ uppalañcāti nīluppalaṃ, lohitañca taṃ candanañcāti lohitacandanaṃ, brāhmaṇī ca sā dārikā cāti brāhmaṇadārikā, khattiyā ca sā kaññā cāti khattiyakaññā.</paragraph>
    <paragraph line="43"><bold>Kammadhāraya</bold>iccanena kvattho? Kammadhārayasaññe ca.</paragraph>
    <paragraph line="44" number="325">, 348<bold>Saṅkhyāpubbo digu</bold>.</paragraph>
    <paragraph line="45">Saṅkhyāpubbo kammadhārayasamāso <bold>digu</bold>sañño hoti.</paragraph>
    <paragraph line="46">Tīṇi malāni timalaṃ, tīṇi phalāni tiphalaṃ, tayo lokā tilokaṃ, tayo daṇḍā tidaṇḍaṃ, catasso disā catuddisaṃ, pañca indriyāni pañcindriyaṃ, satta godāvariyo sattagodāvaraṃ.</paragraph>
    <paragraph line="47"><bold>Digu</bold>iccanena kvattho? Digusse kattaṃ.</paragraph>
    <paragraph line="48" number="326">, 341<bold>Ubhe tappurisā</bold>.</paragraph>
    <paragraph line="49">Ubhe digukammadhārayasamāsā <bold>tappurisa</bold>saññā honti.</paragraph>
    <paragraph line="50">Na brāhmaṇo abrāhmaṇo, na vasalo avasalo, na bhikkhu abhikkhu, na pañcavassaṃ apañcavassaṃ, na <pageBreak edition="Myanmar" number="0.0169" /> pañcapūlī apañcapūlī, na sattagodāvaraṃasattagodāvaraṃ, na dasagavaṃ adasagavaṃ, na pañcagavaṃ apañcagavaṃ.</paragraph>
    <paragraph line="51"><bold>Tappurisa</bold>iccanena kvattho? Attaṃ nassa tappurise.</paragraph>
    <paragraph line="52" number="327">, 351<bold>Amādayo parapadebhi</bold>.</paragraph>
    <paragraph line="53">Tā amādayo nāmehi parapadebhi yadā samasyante, tadā so samāso <bold>tappurisa</bold>sañño hoti.</paragraph>
    <paragraph line="54">Bhūmiṃ gato bhūmigato, sabbarattiṃ sobhaṇo sabbarattisobhaṇo. Apāyaṃ gato apāyagato, issarena kataṃ issarakataṃ, sallena viddho sallaviddho, kathinassa dussaṃ kathinadussaṃ, āgantukassa bhattaṃ āgantukabhattaṃ, methunā apeto methunāpeto, corā bhayaṃ corabhayaṃ, rañño putto rājaputto, dhaññānaṃ rāsi dhaññarāsi, rūpe saññā rūpasaññā, saṃsāre dukkhaṃ saṃsāradukkhaṃ.</paragraph>
    <paragraph line="55" number="328">, 352<bold>Aññapadatthesu bahubbīhi</bold>.</paragraph>
    <paragraph line="56">Aññesaṃ padānaṃ atthesu dve nāmāni bahūni nāmāni yadā samasyante, tadā so samāso <bold>bahubbīhi</bold> sañño hoti.</paragraph>
    <paragraph line="57">Āgatā <pageBreak edition="Myanmar" number="0.0170" /> samaṇā imaṃ saṅghārāmaṃ soyaṃ āgatasamaṇo, saṅghārāmo. Jitāni indriyāni anena samaṇena soyaṃ jitindriyo, samaṇo. Dinno suṅko yassa rañño soyaṃ dinnasuṅko, rājā. Niggatā janā asmā gāmā soyaṃ niggatajano, gāmo. Chinno hatto yassa purisassa soyaṃ chinnahattho, puriso. Sampannāni sassāni yasmiṃ janapade soyaṃ sampannasasso, janapado.</paragraph>
    <paragraph line="58">Nigrodhassa parimaṇḍalo nigrodhaparimaṇḍalo, nigrodhaparimaṇḍalo iva parimaṇḍalo yo rājakumāro soyaṃ nigrodhaparimaṇḍalo. Atha vā nigrodhaparimaṇḍalo iva parimaṇḍalo yassa rājakumārassa soyaṃ nigrodhaparimaṇḍalo, rājakumāro.</paragraph>
    <paragraph line="59">Cakkhuno bhūto cakkhubhūto, cakkhubhūto iva bhūto yo bhagavā soyaṃ cakkhubhūto, bhagavā.</paragraph>
    <paragraph line="60">Suvaṇṇassa vaṇṇo suvaṇṇavaṇṇo, suvaṇṇavaṇṇo viya vaṇṇo yassa bhagavato soyaṃ suvaṇṇavaṇṇo, bhagavā.</paragraph>
    <paragraph line="61">Brahmuno saro brahmassaro, brahmassaro viya saro yassa bhagavato soyaṃ brahmassaro, bhagavā.</paragraph>
    <paragraph line="62"><bold>Sayaṃ</bold><pageBreak edition="Myanmar" number="0.0171" /><bold>patita paṇṇa pupphaphalavāyutoyāhārā</bold>ti paṇṇañca pupphañca phalañca paṇṇapupphaphalāni, sayameva patitāni sayaṃpatitāni, sayaṃpatitāni ca tāni paṇṇapupphaphalāni ceti sayaṃpatitapaṇṇapupphaphalāni vāyu ca toyañca vāyutoyāni, sayaṃpatitapaṇṇapupphaphalāni ca vāyutoyāni ca sayaṃpatitapaṇṇapupphaphalavāyutoyāni. Sayaṃpatitapaṇṇapupphaphalavāyutoyāni āhārā yesaṃ te sayaṃpatitapaṇṇapupphaphalavāyutoyāhārā, isayo. Yamettha vattabbaṃ, taṃ heṭṭhā vuttameva. Ayaṃ pana dvandakammadhārayagabbho tulyādhikaraṇapahubbīhi.</paragraph>
    <paragraph line="63">Atha vā – sayaṃpatitapaṇṇapupphaphalavāyutoyehi āhārā yesaṃ te sayaṃpatitapaṇṇapupphaphalavāyutoyāhārā. Ayaṃ pana bhinnādhikaraṇabahubbīhi.</paragraph>
    <paragraph line="64"><bold>Nānā dumapatita pupphavāsita sānū</bold>ti nānāpakārā dumā nānādumā, nānādumehi patitāni nānādumapati tāni, nānādumapatitāni ca tāni pupphāni ceti nānādumapatitapupphāni, nānādumapatitapupphehi vāsitā nānādumapatitapupphavāsitā, nānādumapatitapupphavāsitā sānū yassa pabbatarājassa soyaṃ nānādumapatitapupphavāsitasānu, pabbatarājā. Ayaṃ pana kammadhārayatappurisagabbho tulyādhikaraṇabahubbīhi.</paragraph>
    <paragraph line="65">Atha <pageBreak edition="Myanmar" number="0.0172" /> vā – vāsitā sānū vāsitasānu, sāpekkhatte satipi gamakattā samāso. Nānādumapatitapupphehi vāsitasānū yassa pabbatarājassa soyaṃ nānādumapatitapupphavāsitasānu, pabbatarājā. Ayaṃ pana bhinnādhikaraṇabahubbīhi.</paragraph>
    <paragraph line="66"><bold>Byālambambudharabinducumbitakūṭo</bold>ti ambuṃ dhāretīti ambudharo, ko so? Pajjunno. Vividhā ālambo byālambo, byālambo ca so ambudharo cāti byālambambudharo, byālambambudharassa bindū byālambambudharabindū, byālambambudharabindūhi cumbito byālambambudharabinducumbito, byālambamburebinducumbito kūṭo yassa pabbatarājassa soyaṃ byālambambudharabinducumbitakūṭo. Ayaṃ pana kammadhārayatappurisagabbho tulyādhikaraṇabahubbīhi.</paragraph>
    <paragraph line="67">Atha vā – cumbito kūṭo cumbitakūṭo, sāpekkhatte satipi gamakattā samāso. Byālambambudharabindūhi cumbitakūṭo yassa pabbatarājassa soyaṃ byālambambudharabinducumbitakūṭo. Ayaṃ pana bhinnādhikaraṇabahubbīhi.</paragraph>
    <paragraph line="68"><bold>Amita bala parakkamajutī</bold>ti na mitā amitā, balañca parakkamo ca juti ca balaparakkamajutiyo, amitā balaparakkamajutiyo yassa soyaṃ amitabalaparakkamajuti, ayaṃ pana kammadhārayadvandagabbho tulyādhikaraṇabahubbīhi.</paragraph>
    <paragraph line="69"><bold>Pīṇorakkhaṃsa</bold><pageBreak edition="Myanmar" number="0.0173" /><bold>bāhū</bold>ti uro ca akkhañca aṃso ca bāhu ca urakkhaṃsabāhavo, pīṇā urakkhaṃsabāhavo yassa bhagavato soyaṃ pīṇorakkhaṃsabāhu. Ayaṃ pana dvandavabbho tulyādhikaraṇabahubbīhi.</paragraph>
    <paragraph line="70"><bold>Pīṇa gaṇḍa vadana thanūrujaghanā</bold>ti gaṇḍo ca vadanañca thano ca ūru ca jaghanañca gaṇḍavadanathanūrujaghanā, pīṇā gaṇḍavadanathanūrujaghanā yassā sāyaṃ pīṇagaṇḍavadanathanūrujaghanā. Ayampi dvandagabbho tulyādhikaraṇabahubbīhi.</paragraph>
    <paragraph line="71"><bold>Vavara surāsura garuḍa manuja bhujaga gandhabba makuṭa kūṭa cumbita selasaṅghaṭṭita caraṇo</bold>ti surā ca asurā ca garuḍā ca manujā ca bhujagā ca gandhabbā ca surāsuragaruḍamanujabhujagagandhabbā, pavarā ca te surāsuragaruḍamanujabhujaga gandhabbā ceti pavarasurāsuragaruḍamanujabhujagagandhabbā, pavarasurāsuragaruḍamanujabhujagagandhabbānaṃ makuṭāni pavarasurāsuragaruḍamanujabhujagagandhabbamakuṭāni, pavarasurāsuragaruḍamanujabhujagagandhabbamakuṭānaṃ kūṭāni pavarasurāsuragaruḍamanujabhujagagandhabbamakuṭakūṭāni, pavarasurāsuragaruḍamanujabhujagagandhabbamakuṭakūṭesu cumbitā pavarasurāsuragaruḍamanujabhujagagandhabbamakuṭakūṭacumbitā, pavarasurāsuragaruḍamanujabhujagagandhabbamakuṭakūṭacumbitā ca te selā cāti pavarasurāsuragaruḍamanujabhujagagandhabbamakuṭakūṭacumbitaselā, pavarasurāsura garuḍamanujabhujagagandhabbamakuṭakūṭacumbitaselehi saṅghaṭṭitā pavarasurāsura garuḍamanujabhujagagandhabbamakuṭakūṭacumbitaselasaṅghaṭṭitā, pavarasurāsuragaruḍamanujabhujagagandhabbamakuṭakūṭacumbitaselasaṅghaṭṭitā caraṇā yassa tathāgatassa soyaṃ <pageBreak edition="Myanmar" number="0.0174" /> pavarasurāsuragaruḍamanujabhujagagandhabbamakuṭakūṭacumbitaselasaṅghaṭṭitacaraṇo, tathāgato, ayaṃ pana dvandakammadhārayatappurisagabbho tulyādhikaraṇabahubbīhi.</paragraph>
    <paragraph line="72">Atha vā–saṅghaṭṭitā caraṇā saṅghaṭṭitacaraṇā, sāpekkhatte satipi gamakattā samāso. Pavarasurāsura garuḍamanujabhujaga gandhabbamakuṭakūṭacumbitaselehi saṅghaṭṭitacaraṇā yassa tathāgatassa soyaṃ pavarasurāsuragaruḍa manujabhujaga gandhabbamakuṭakūṭacumbitaselasaṅghaṭṭita caraṇo. Ayaṃ pana bhinnādhikaraṇabahubbīhi.</paragraph>
    <paragraph line="73"><bold>Catuddiso</bold>ti catasso disā yassa soyaṃ catuddiso, bhagavā.</paragraph>
    <paragraph line="74"><bold>Pañcacakkhū</bold>ti pañca cakkhūni yassa tathāgatassa soyaṃ pañcacakkhu, tathāgato.</paragraph>
    <paragraph line="75"><bold>Dasabalo</bold>ti dasa balāni yassa soyaṃ dasabalo, bhagavā.</paragraph>
    <paragraph line="76"><bold>Anantañāṇo</bold>ti nassa anto anantaṃ, anantaṃ ñāṇaṃ yassa tathāgatassa soyaṃ anantañāṇo, tathāgato.</paragraph>
    <paragraph line="77"><bold>Amita ghana sarīro</bold>ti na mitaṃ amitaṃ, ghanaṃ eva sarīraṃ ghanasarīraṃ, amitaṃ ghanasarīraṃ yassa tathāgatassa soyaṃ amitaghanasarīro, tathāgato.</paragraph>
    <paragraph line="78"><bold>Amita bala parakkama patto</bold>ti na mitā amitā, balañca parakkamo ca balaparakkamā, amitā eva balaparakkamā amitabalaparakkamā <pageBreak edition="Myanmar" number="0.0175" />, amitabalaparakkamā pattā yena soyaṃ amitabalaparakkamapatto, bhagavā. Ayaṃ pana kammadhārayadvandagabbho tulyādhikaraṇabahubbīhi.</paragraph>
    <paragraph line="79"><bold>Matta bhamara gaṇa cumbita vikasitapupphavallināgarukkho pasobhita kandaro</bold>ti mattā eva bhamarā mattabhamarā, mattabhamarānaṃ gaṇā mattabhamaragaṇā, mattabhamaragaṇehi cumbitāni mattabhamaraṇacumbitāni, vikasitāni eva pupphāni vikasitapupphāni, mattabhamaragaṇacumbitāni vikasitapupphāni yesaṃ tehi mattabhamaragaṇacumbitavikasitapupphā, valli ca nāgarukkho ca mallināgarukkhā, mattabhamaragaṇacumbitavikasitapupphā ca te vallināgarukkhā ceti mattabhamaragaṇacumbitavikasitapupphavallināgarukkhā, mattabhamaragaṇacumbitavikasitapupphavallināgarukkhehi upasobhitāni mattabhamaragaṇacumbitavikasitapupphavallināgarukkho pasobhitāni, mattabhamaragaṇacumbitavikasitapupphavallināgarukkho pasobhitāni kandarāni yassa pabbatarājassa soyaṃ mattabhamaragaṇacumbitavikasitapuppha vallināgarukkho paso bhitakandaro, pabbatarājā. Ayaṃ pana dvandakammadhārayatappurisagabbho tulyādhikaraṇabahubbīhi.</paragraph>
    <paragraph line="80">Atha vā–upasobhitāni kandarāni upasobhitakandarāni, sāpekkhatte satipi gamakattā samāso. Mattabhamaragaṇacumbitavikasitapupphavallināgarukkhehi upasobhitakandarāni yassa pabbatarājassa soyaṃ mattabhamaragaṇacumbitavikasitapupphavallināgarukkho pasobhitakandaro, pabbatarājā. Ayaṃ pana bhinnādhikaraṇabahubbīhi.</paragraph>
    <paragraph line="81"><bold>Nānā</bold><pageBreak edition="Myanmar" number="0.0176" /><bold>rukkha tiṇa patita pupphopasobhita kandaro</bold>ti rukkho ca tiṇañca rukkhatiṇāni, nānā pakārāni eva rukkhatiṇāni nānārukkhatiṇāni, nānārukkhatiṇehi patitāni nānārukkhatiṇapatitāni, nānārukkhatiṇapatitāni ca tāni pupphāni ceti nānārukkhatiṇapatitapupphāni, nānārukkhatiṇapatitapupphehi upasobhitāni nānārukkhatiṇapatita pupphopasobhitāni, nānārukkhatiṇapatitapupphopasobhitāni kandarāni yassa pabbatarājassa soyaṃ nānārukkhatiṇapatitapupphopasobhitakandaro, pabbatarājā. Ayaṃ pana dvandakammadhārayatappurisagabbho tulyādhikaraṇabahubbīhi.</paragraph>
    <paragraph line="82">Atha vā–upasobhitāni eva kandarāni upasobhitakandarāni, (sāpekkhatte satipi gamakattā samāso.) Nānārukkhatiṇapatitapupphehi upasobhitakandarāni yassa pabbatarājassa soyaṃ nānārukkhatiṇapatitapupphopasobhitakandaro, pabbatarājā. Ayaṃ pana bhinnādhikaraṇabahubbīhi.</paragraph>
    <paragraph line="83"><bold>Nānā musala phāla pabbata taru kaliṅgara sara dhanugadāsi tomarahatthā</bold>ti musalo ca phālo ca pabbato ca taru ca kaliṅgaro ca saro ca dhanu ca gadā caasi ca tomaro, ca musalaphālapabbatatarukaliṅgarasaradhanugadāsitomarā, nānā pakārā eva musalaphālapabbatatarukaliṅgarasaradhanugadāsitomarā nānāmusalaphālapabbatatarukaliṅgarasaradhanugadāsitomarā, nānāmusalaphālapabbatatarukaliṅgarasaradhanugadāsitomarā hatthesu <pageBreak edition="Myanmar" number="0.0177" /> yesaṃ te nānāmusalaphālapabbatatarukaliṅgara saradhanugadāsitomarahatthā. Ayaṃ pana dvandakammadhārayagabbho bhinnādhikaraṇabahubbīhi.</paragraph>
    <paragraph line="84"><bold>Bahubbīhi</bold> iccanena kvattho? Bahubbīhimhi ca.</paragraph>
    <paragraph line="85" number="329">, 357<bold>Nāmānaṃ samuccayo dvando</bold>.</paragraph>
    <paragraph line="86">Nāmānaṃ ekavibhattikānaṃ yo samuccayo, so dvandasañño hoti.</paragraph>
    <paragraph line="87">Candimā ca sūriyo ca candimasūriyā, samaṇo ca brāhmaṇo ca samaṇabrāhmaṇā, sāriputto ca moggallāno ca sāriputtamoggallānā, brāhmaṇo ca gahapatiko ca brāhmaṇagahapatikā, yamo ca varuṇo ca yamavaruṇā, kuvero ca vāsavo ca kuveravāsavā.</paragraph>
    <paragraph line="88"><bold>Dvanda</bold>iccanena kvattho? Dvandaṭṭhā vā.</paragraph>
    <paragraph line="89" number="330">, 340<bold>Mahataṃ mahā tulyādhikaraṇe pade</bold>.</paragraph>
    <paragraph line="90">Tesaṃ <bold>mahanta</bold>saddānaṃ <bold>mahā</bold>ādeso hoti tulyādhikaraṇe pade.</paragraph>
    <paragraph line="91">Mahanto <pageBreak edition="Myanmar" number="0.0178" /> ca so puriso cāti mahāpuriso, mahantī ca sā devī cāti mahādevī, mahantañca taṃ balañcāti mahābalaṃ, mahanto ca so nāgo cāti mahānāgo, mahanto ca so yaso cāti mahāyaso, mahantañca taṃ padumavanañcāti mahāpadumavanaṃ, mahantī ca sā nadī cāti mahānadī, mahanto ca so maṇi cāti mahāmaṇi, mahanto ca so gahapatiko cāti mahāgahapatiko, mahantañca taṃ dhanañcāti mahādhanaṃ, mahanto ca so puñño cāti mahāpuñño.</paragraph>
    <paragraph line="92"><bold>Bahuvacanaggahaṇena</bold> kvaci <bold>mahanta</bold> saddassa <bold>mahā</bold>deso hoti. Mahantañca taṃ phalañcāti mahapphalaṃ, mahabbalaṃ, evaṃ mahaddhanaṃ, mahabbhayaṃ.</paragraph>
    <paragraph line="93" number="331">, 353<bold>Itthiyaṃ bhāsitapumitthī pumāva ce</bold>.</paragraph>
    <paragraph line="94">Itthiyaṃ tulyādhikaraṇe pade ce bhāsitapumitthī pumāva daṭṭhabbā.</paragraph>
    <paragraph line="95">Dīghā jaṅghā yassa soyaṃ dīghajaṅgho, kalyāṇabhariyo, pahūtapañño.</paragraph>
    <paragraph line="96"><bold>Bhāsitapupe</bold>ti <pageBreak edition="Myanmar" number="0.0179" /> kimatthaṃ? Brāhmaṇabandhu ca sā bhariyā cātibrāhmaṇabandhubhariyā.</paragraph>
    <paragraph line="97" number="332">, 343<bold>Kammadhārayasaññe ca</bold>.</paragraph>
    <paragraph line="98">Kammadhārayasaññe ca samāse itthiyaṃ tulyādhikaraṇe pade pubbe bhāsitapumitthī ce, pumāva daṭṭhabbā. Brāhmaṇadārikā, khattiyakaññā, khattiyakumārikā.</paragraph>
    <paragraph line="99"><bold>Bhāsitapume</bold>ti kimatthaṃ? Khattiyabandhudārikā, brāhmaṇabandhudārikā.</paragraph>
    <paragraph line="100" number="333">, 344<bold>Attaṃ nassa tappurise</bold>.</paragraph>
    <paragraph line="101">Nassa padassa tappurise uttarapade attaṃ hoti.</paragraph>
    <paragraph line="102">Nabrāhmaṇo abrāhmaṇo, avasalo, abhikkhu, apañcavassaṃ, apañcagavaṃ.</paragraph>
    <paragraph line="103" number="334">, 345<bold>Sare ana</bold>.</paragraph>
    <paragraph line="104">Nassa padassa tappurise <bold>ana</bold> ādeso hoti sare pare.</paragraph>
    <paragraph line="105">Na asso anasso, anissaro, anariyo.</paragraph>
    <paragraph line="106" number="335">, 346<bold>Kada</bold><pageBreak edition="Myanmar" number="0.0180" /><bold>kussa</bold>.</paragraph>
    <paragraph line="107"><bold>Ku</bold>iccetassa <bold>kada</bold> hoti sare pare.</paragraph>
    <paragraph line="108">Kucchitaṃ annaṃ kadannaṃ, kucchitaṃ asanaṃ kadassanaṃ.</paragraph>
    <paragraph line="109"><bold>Sare</bold>ti kimatthaṃ? Kucchitā dārā yesaṃ (apuññakārānaṃ) te hontīti kudārā, kujanā. Evaṃ kuputtā, kugehā, kuvatthā, kudāsā.</paragraph>
    <paragraph line="110" number="336">, 347<bold>Kā’ppatthesu ca</bold>.</paragraph>
    <paragraph line="111"><bold>Ku</bold>iccetassa <bold>kā</bold> hoti appatthesu ca.</paragraph>
    <paragraph line="112">Kālavaṇaṃ, kāpupphaṃ.</paragraph>
    <paragraph line="113"><bold>Bahuvacana</bold>ggahaṇaṃ kimatthaṃ? <bold>Ku</bold>iccetassa anappatatthesupi kvaci <bold>kā</bold> hoti, kāpurisā.</paragraph>
    <paragraph line="114" number="337">, 350<bold>Kvaci samāsantagatānamakāranto</bold>.</paragraph>
    <paragraph line="115">Samāsantagatānaṃ nāmānamanto saro kvaci <bold>a</bold>kāro hoti.</paragraph>
    <paragraph line="116">Devānaṃ rājā devarājo, devarājā, devānaṃ sakhā devasakho, devasakhā, pañca ahāni pañcāhaṃ, sattāhaṃ, pañcagavaṃ, chattupāhanaṃ, upasaradaṃ, visālakkho, vimukho.</paragraph>
    <paragraph line="117"><bold>Kāra</bold>ggahaṇaṃ <pageBreak edition="Myanmar" number="0.0181" /> kimatthaṃ? <bold>Ā</bold>kāranta ikārantā ca honti, paccakkhā dhammā yassa soyanti paccakkhadhammā, surabhino gandho surabhigandhi, sundaro gandho sugandhi, pūtino gandho pūtigandhi, kucchito gandho kugandhi, duṭṭhu gandho yassa soyanti dugandhi, pūti eva gandho pūtigandhi.</paragraph>
    <paragraph line="118"><bold>Nadī</bold>antā ca <bold>kattu</bold>antā ca <bold>ka</bold>paccayo hoti samāsante.</paragraph>
    <paragraph line="119">Bahū nadiyo yasmiṃ soyaṃ bahunadiko, janapado. Bahavo kattāro yassa soyaṃ bahukattuko, puriso.</paragraph>
    <paragraph line="120" number="338">, 356<bold>Nadimhā ca</bold>.</paragraph>
    <paragraph line="121"><bold>Nadi</bold>mhā ca <bold>ka</bold>paccayo hoti samāsante.</paragraph>
    <paragraph line="122">Bahū nadiyo yasmiṃ soyanti bahunadiko. Bahū kantiyo yassa soyanti bahukantiko. Bahunāriko.</paragraph>
    <paragraph line="123" number="339">, 358<bold>Jāyāya tudaṃ jāni patimhi</bold>.</paragraph>
    <paragraph line="124"><bold>Jāyā</bold>iccetāya <bold>tudaṃ jāni</bold>iccete ādesā honti <bold>pati</bold>mhi pare.</paragraph>
    <paragraph line="125">Tudaṃpatī, jānipatī.</paragraph>
    <paragraph line="126" number="340">, 355<bold>Dhanumhā ca</bold>.</paragraph>
    <paragraph line="127"><bold>Dhanu</bold>mhā ca <bold>ā</bold>paccayo hoti samāsante.</paragraph>
    <paragraph line="128">Gāṇḍīvo <pageBreak edition="Myanmar" number="0.0182" /> dhanu yassa soyaṃ gāṇḍīvadhanvā.</paragraph>
    <paragraph line="129" number="341">, 336<bold>Aṃ vibhattīnamakārantā abyayībhāvā</bold>.</paragraph>
    <paragraph line="130">Tasmā <bold>a</bold>kārantā abyayībhāvasamāsā parāsaṃ vibhattīnaṃ kvaci <bold>aṃ</bold> hoti.</paragraph>
    <paragraph line="131">Adhicittaṃ, yathāvuḍḍhaṃ, upakumbhaṃ, yāvajīvaṃ, tiropabbataṃ, tiropākāraṃ, tirokuṭṭaṃ, antopāsādaṃ.</paragraph>
    <paragraph line="132"><bold>Kvacī</bold>ti kimatthaṃ? Adhicittassa bhikkhuno.</paragraph>
    <paragraph line="133" number="342">, 337<bold>Saro rasso napuṃsake</bold>.</paragraph>
    <paragraph line="134">Napuṃsake vattamānassa abyayībhāvasamāsassa liṅgassa saro rasso hoti.</paragraph>
    <paragraph line="135">Kumārīsu adhikicca pavattati kathā iti adhikumāri. Upavadhu, upagaṅgaṃ, upamaṇikaṃ.</paragraph>
    <paragraph line="136" number="343">, 338<bold>Aññasmā lopo ca</bold>.</paragraph>
    <paragraph line="137">Aññasmā abyayībhāvasamāsā anakārantā parāsaṃ vibhattīnaṃ lopo ca hoti.</paragraph>
    <paragraph line="138">Adhitthi, adhikumāri, upavadhu.</paragraph>
    <centered line="139">Iti nāmakappe samāsakappo sattamo kaṇḍo.</centered>
    <centered line="140">Samāsakappo niṭṭhito.</centered>
  </content>
</document>