<?xml version="1.0"?>
<document>
<metadata>
<normativeSource>http://tipitaka.org/romn/cscd/e0813n.nrf2.xml</normativeSource>
<archivePath>roman/anya/byakarana gantha-sangaho/balavatara ganthipadatthavinicchayasara/2. namakanda.xml</archivePath>
<title>2. Nāmakaṇḍa - Bālāvatāra gaṇṭhipadatthavinicchayasāra - Byākaraṇa gantha-saṅgaho - Anya</title>
</metadata>
<body>
<chapter line="1">2. Nāmakaṇḍa</chapter>
<title line="2">Pulliṅga</title>
<paragraph line="3" number="47">‘‘Jinavacanayuttaṃ <pageBreak edition="M" number="0.0055" />hī’’ti sabbatthādhikāro.</paragraph>
<paragraph line="4"><bold>Liṅgañca nipaccate</bold>.</paragraph>
<paragraph line="5">Dhātuppaccayavibhattivajjitamatthayuttaṃ saddarūpaṃ liṅgaṃ nāma, jinavacanayoggaṃ liṅgaṃ idha ṭhapīyati nipphādīyati ca.</paragraph>
<paragraph line="6" number="48">Buddhaiti <pageBreak edition="M" number="0.0056" />ṭhite –</paragraph>
<paragraph line="7"><bold>Tato ca vibhattiyo</bold>.</paragraph>
<paragraph line="8">Tasmā liṅgā parā vibhattiyo honti. Cakārena tāsaṃ ekavacanādipaṭhamādisaññā ca.</paragraph>
<paragraph line="9">‘‘Si yo aṃ yo nā hi sa naṃ smā hi sa naṃ smiṃ sū’’ ti vibhattiyo. Si yo iti paṭhamā, aṃ yo iti dutiyā, nā hi iti tatiyā, sa naṃ iti catutthī, smā hi iti pañcamī, sa naṃ iti chaṭṭhī, smiṃ su iti sattamī.</paragraph>
<paragraph line="10"><bold>Liṅgatthe paṭhamā</bold>.</paragraph>
<paragraph line="11">Yo <pageBreak edition="M" number="0.0059" />kammakattādivattantaramappatto sassarūpaṭṭho suddho, so <bold>liṅgattho</bold>nāma, tassābhidhānamatte paṭhamāvibhatti hoti. Tassāpaniyame ekamhi vattabbe ekavacanaṃ si, vuccate nenetivacanaṃ, ekassatthassa vacanaṃ ekavacanaṃ. Evaṃ bahuvacanaṃ.</paragraph>
<paragraph line="12">Atotveva.</paragraph>
<paragraph line="13"><bold>So</bold>.</paragraph>
<paragraph line="14">Akārantā <pageBreak edition="M" number="0.0060" />parassa sissa o hoti.</paragraph>
<paragraph line="15"><bold>Saralopo mādesappaccayādimhi saralope tu pakati</bold>.</paragraph>
<paragraph line="16">Aṃādīsu paresu sarassa lopo hoti, tasmiṃ kate tu kvacādinā asavaṇṇe patte pakati hoti.</paragraph>
<paragraph line="17">Naye <pageBreak edition="M" number="0.0061" />paraṃ yutte. Evamupari saralopādi. Buddho.</paragraph>
<paragraph line="18">Bahumhi vattabbe bahuvacanaṃ yo.</paragraph>
<paragraph line="19">Ato vātveva.</paragraph>
<paragraph line="20"><bold>Sabbayonīnamāe</bold>.</paragraph>
<paragraph line="21">Akārantā paresaṃ paṭhamadutiyāyonīnaṃ yathāsaṅkhyaṃ āe vā honti. Buddhā.</paragraph>
<paragraph line="22">Vāti kiṃ. Aggayo.</paragraph>
<paragraph line="23" number="49">Liṅgatthe <pageBreak edition="M" number="0.0062" />paṭhamātveva.</paragraph>
<paragraph line="24"><bold>Ālapane ca</bold>.</paragraph>
<paragraph line="25">Abhimukhīkaraṇamālapanaṃ, tadadhike liṅgatthe paṭhamā hoti.</paragraph>
<paragraph line="26">‘‘Ālapane si gasañño’’ti sissa gasaññā. Geitveva.</paragraph>
<paragraph line="27"><bold>Akārā pitādyantānamā</bold>.</paragraph>
<paragraph line="28">Ge pare akāro pitusatthuattarājādīnamanto ca āttaṃ yāti.</paragraph>
<paragraph line="29">‘‘Ākāro vā’’ti ge pare ākārassa rasso vā.</paragraph>
<paragraph line="30"><bold>Sesato lopaṃ gasīpi</bold>.</paragraph>
<paragraph line="31">So siṃ syā ca sakhāto gassevātyādiniddiṭṭhehaññe avaṇṇivaṇṇuvaṇṇokārantā sesā, tehi pare gasī lupyante. He - buddha, buddhā. Yo - buddhā.</paragraph>
<paragraph line="32" number="50"><bold>Kammatthe dutiyā.</bold></paragraph>
<paragraph line="33">Yaṃ <pageBreak edition="M" number="0.0063" />karoti, taṃ kammaṃ nāma. Tattha dutiyā hoti. Aṃbuddhaṃ. Yossa e-buddhe.</paragraph>
<paragraph line="34" number="51">Tatiyātveva.</paragraph>
<paragraph line="35"><bold>Kattari ca</bold>.</paragraph>
<paragraph line="36">Yo karoti, sa kattā nāma. Tattha tatiyā hoti. Nā.</paragraph>
<paragraph line="37"><bold>Ato nena</bold>.</paragraph>
<paragraph line="38">Akārā paro nā enaṃ yāti. Buddhena.</paragraph>
<paragraph line="39">Hi.</paragraph>
<paragraph line="40"><bold>Suhisvakāro e</bold>.</paragraph>
<paragraph line="41">Suhisu <pageBreak edition="M" number="0.0064" />paresvakārassa e hoti.</paragraph>
<paragraph line="42"><bold>Smāhisminnaṃ mhābhimhi vā</bold>.</paragraph>
<paragraph line="43">Sabbasaddehi paresaṃ smāhisminnaṃ yathāsaṅkhyaṃ mhābhimhiiccete vā honti. Buddhebhi, buddhehi.</paragraph>
<paragraph line="44" number="52"><bold>Karaṇe tatiyā.</bold></paragraph>
<paragraph line="45">Yena <pageBreak edition="M" number="0.0065" />vā kayirate, taṃ karaṇaṃ nāma. Tattha tatiyā hoti. Sabbaṃ kattusamaṃ.</paragraph>
<paragraph line="46" number="53"><bold>Sampadāne catutthī.</bold></paragraph>
<paragraph line="47">Yassa dātukāmo rocate, dhārayate vā, taṃ sampadānaṃ nāma. Tattha catutthī hoti. Sa.</paragraph>
<paragraph line="48">Ato vātveva.</paragraph>
<paragraph line="49"><bold>Āya catutthekavacanassa tu</bold>.</paragraph>
<paragraph line="50">Akārā parassa catutthekavacanassa āyo vā hoti. Buddhāya.</paragraph>
<paragraph line="51">‘‘Sāgamo <pageBreak edition="M" number="0.0066" />se’’ti se sakārāgamo. Buddhassa. Naṃ.</paragraph>
<paragraph line="52">Dīghantveva.</paragraph>
<paragraph line="53"><bold>Sunaṃhisu ca</bold>.</paragraph>
<paragraph line="54">Sunaṃhisu paresu sarādīnaṃ dīgho hoti. Casaddena kvaci na. Buddhānaṃ.</paragraph>
<paragraph line="55" number="54"><bold>Apādāne pañcamī.</bold></paragraph>
<paragraph line="56">Yasmādapeti, bhayamādatte vā, tadapādānaṃ nāma, tattha pañcamī hoti. Smā.</paragraph>
<paragraph line="57">Ato āetveva.</paragraph>
<paragraph line="58" number="55"><bold>Smāsminnaṃ vā.</bold></paragraph>
<paragraph line="59">Akārā paresaṃ smāsminnaṃ āe vā honti. Buddhā, buddhamhā, buddhasmā. Buddhebhi, buddhehi.</paragraph>
<paragraph line="60" number="56"><bold>Sāmismiṃ chaṭṭhī.</bold></paragraph>
<paragraph line="61">Yassa <pageBreak edition="M" number="0.0067" />vā pariggaho, taṃ sāmī nāma. Tattha chaṭṭhī hoti. Buddhassa. Buddhānaṃ.</paragraph>
<paragraph line="62" number="57"><bold>Okāse sattamī.</bold></paragraph>
<paragraph line="63">Yodhāro, tamokāsaṃ nāma. Tattha sattamī hoti. Smiṃ-buddhe, buddhamhi, buddhasmiṃ. Su-buddhesu.</paragraph>
<hangnum line="64" number="58"></hangnum>
<gatha1 line="65">Buddho buddha sukhaṃ dadāti sarato buddhaṃ tato dukkaraṃ,</gatha1>
<gatha2 line="66">Kiṃ buddhena mahiddhayopi munayo buddhena jātāsukhī;</gatha2>
<gatha3 line="67">Buddhasseva manaṃ dade padamahaṃ buddhā labheyyāccutaṃ,</gatha3>
<gathalast line="68">Buddhassiddhi na kiṃ kare bhavabhave bhattyatthu buddhe mama.</gathalast>
<paragraph line="69" number="59">Ito <pageBreak edition="M" number="0.0068" />paraṃ tatiyāpañcamīnañca catutthīchaṭṭhīnañca sarūpattā pañcamīchaṭṭhiyo bhīyo upekkhante.</paragraph>
<paragraph line="70" number="60">Atta, si.</paragraph>
<paragraph line="71">Brahmattasakharājādito tveva.</paragraph>
<paragraph line="72"><bold>Syā ca</bold>.</paragraph>
<paragraph line="73">Brahmādito sissa ā hoti. Attā.</paragraph>
<paragraph line="74">‘‘Yonamāno’’ti brahmādito yonaṃ ānottaṃ. Attāno.</paragraph>
<paragraph line="75" number="61">He - atta, attā. Yo, attāno.</paragraph>
<paragraph line="76" number="62">‘‘Brahmattasakharājādito <pageBreak edition="M" number="0.0069" />amāna’’nti brahmādito aṃvacanassa ānaṃ vā hoti. Attānaṃ, attaṃ. Attāno.</paragraph>
<paragraph line="77" number="63">Attena, attanā. Pakkhe-jinavacanānurodhena enābhāvo.</paragraph>
<paragraph line="78">‘‘Attānto <pageBreak edition="M" number="0.0070" />hismimanattaṃ’’ti himhi attantassa ano. Attanehi. Evaṃ karaṇe.</paragraph>
<paragraph line="79" number="64">‘‘Sassa no’’ti nokāro. Attano. Attānaṃ.</paragraph>
<paragraph line="80" number="65">Amhatumhantu rājabrahmattasakha satthupitādīhi smā nāva.</paragraph>
<paragraph line="81">Amhādito smā nā iva hoti. Attanā.</paragraph>
<paragraph line="82" number="66">‘‘Tato sminnī’’ti smino ni. Attani. ‘‘Anatta’’nti bhāvaniddesena sumhi ca ano. Attanesu.</paragraph>
<paragraph line="83" number="67">Rājā <pageBreak edition="M" number="0.0071" />attāva. Nā.</paragraph>
<paragraph line="84">Savibhattissa rājassetveva.</paragraph>
<paragraph line="85"><bold>Nāmhi raññā vā</bold>.</paragraph>
<paragraph line="86">Nāmhi savibhattissa rājasaddassa raññā vā hoti. Raññā, rājena.</paragraph>
<paragraph line="87"><bold>Rājassa rāju sunaṃhisu ca</bold>.</paragraph>
<paragraph line="88">Sunaṃ hisu paresu rājassa rāju hoti, cakārena kvaci na.</paragraph>
<paragraph line="89">‘‘Sunaṃhisu <pageBreak edition="M" number="0.0072" />ceti’’ dīghe - rājūbhi, rājūhi, rājebhi, rājehi.</paragraph>
<paragraph line="90" number="68">Savibhattissetyadhikāro.</paragraph>
<paragraph line="91">‘‘Rājassa rañño rājino se’’ti se rañño rājino honti. Rañño, rājino.</paragraph>
<paragraph line="92">‘‘Raññaṃ namhi vā’’ti namhi raññaṃ vā. Raññaṃ, rājūnaṃ, rājānaṃ.</paragraph>
<paragraph line="93" number="69">Smāssanātulyattā-nāmhi <pageBreak edition="M" number="0.0073" />raññā vā. Raññā, rājamhā, rājasmā.</paragraph>
<paragraph line="94" number="70">‘‘Smimhi raññe rājinī’’ti smimhi raññe rājini honti. Raññe, rājini. Rājūsu, rājesu.</paragraph>
<paragraph line="95" number="71">Guṇavantu, si.</paragraph>
<paragraph line="96">Savibhattissa ntussetveva.</paragraph>
<paragraph line="97">‘‘Ā simhī’’ti simhi savibhattissa ntussa ā. Guṇavā.</paragraph>
<paragraph line="98">Yomhi paṭhametveva.</paragraph>
<paragraph line="99"><bold>Ntussa nto</bold>.</paragraph>
<paragraph line="100">Paṭhame yomhi savibhattissa ntussa ntokāro hoti. Guṇavanto.</paragraph>
<paragraph line="101">Sunaṃhisu attaṃtveva.</paragraph>
<paragraph line="102"><bold>Ntussanto yosu ca</bold>.</paragraph>
<paragraph line="103">Sunaṃhisu, yosu, cakārena aññesupi paresu ntussanto attaṃ yāti. Guṇavantā.</paragraph>
<paragraph line="104" number="72">Savibhattissetyadhikāro <pageBreak edition="M" number="0.0074" />. Aṃitveva.</paragraph>
<paragraph line="105"><bold>Avaṇṇo ca ge</bold>.</paragraph>
<paragraph line="106">Ge pare savibhattissa ntussa aṃaā honti. Heguṇavaṃ,guṇava, guṇavā. Yo - guṇavanto, guṇavantā.</paragraph>
<paragraph line="107" number="73">Attaṃ – guṇavantaṃ. Guṇavante.</paragraph>
<paragraph line="108" number="74">‘‘Totitā <pageBreak edition="M" number="0.0075" />sasmiṃ nāsvī’’ti savibhattissa ntussa nāmhi tā, se tokāro, smimhi ti ca vā. Guṇavatā, guṇavantena. Guṇavantebhi, guṇavantehi.</paragraph>
<paragraph line="109" number="75">Guṇavato, guṇavantassa.</paragraph>
<paragraph line="110">‘‘Namhi taṃ vā’’ti namhi ntussa taṃ vā. Guṇavataṃ, guṇavantānaṃ. Smā nāva.</paragraph>
<paragraph line="111" number="76">Guṇavati, guṇavante, guṇavantamhi, guṇavantasmiṃ, guṇavantesu.</paragraph>
<paragraph line="112" number="77">Gacchanta, si.</paragraph>
<paragraph line="113">‘‘Simhi gacchantādīnaṃ ntasaddo a’’nti ntasaddassa aṃvā, silopo. Gacchaṃ, sissa o – gacchanto.</paragraph>
<paragraph line="114">Gacchantādīnaṃ ntasaddotveva.</paragraph>
<paragraph line="115"><bold>Sesesuntuva</bold>.</paragraph>
<paragraph line="116">Vuttaṃ hitvā sesesu gacchantādīnaṃ ntasaddo ntu iva daṭṭhabbo. Gacchanto, gacchantāiccādi.</paragraph>
<paragraph line="117">Sesaṃ guṇavantusamaṃ.</paragraph>
<paragraph line="118" number="78">Gacchantādayo <pageBreak edition="M" number="0.0077" />nāma antappaccayantā.</paragraph>
<paragraph line="119" number="79">Aggi, silopo.</paragraph>
<paragraph line="120">‘‘Ivaṇṇuvaṇṇā jhalā’’ti ivaṇṇuvaṇṇānaṃ yathāsaṅkhyaṃ jhalasaññā.</paragraph>
<paragraph line="121">Jhalato vātveva.</paragraph>
<paragraph line="122"><bold>Ghapato ca yonaṃ lopo</bold>.</paragraph>
<paragraph line="123">Ghapajhalato yonaṃ lopo vā hoti.</paragraph>
<paragraph line="124"><bold>Yosu katanikāralopesu dīghaṃ</bold>.</paragraph>
<paragraph line="125">Kato nikāro lopo ca yesaṃ tesu yosu sarānaṃ dīgho hoti. Aggī. Pakkhe-attantveva.</paragraph>
<paragraph line="126"><bold>Yo svakatarasso jho</bold>.</paragraph>
<paragraph line="127">Yosu akatarasso jho attaṃ yāti. Aggayo. Tathālapane.</paragraph>
<paragraph line="128" number="80"><bold>Aṃ mo niggahītaṃ jhalapehi.</bold></paragraph>
<paragraph line="129">Jhalapato aṃ mo ca binduṃ yanti. Aggiṃ. Aggī, aggayo.</paragraph>
<paragraph line="130" number="81">Agginā. Dīghe-aggībhi, aggīhi.</paragraph>
<paragraph line="131" number="82">‘‘Jhalato sassa no vā’’ti sassa nottaṃ vā. Aggino, aggissa. Aggīnaṃ.</paragraph>
<paragraph line="132" number="83">‘‘Jhalato ce’’ti smāssa nā. Agginā.</paragraph>
<paragraph line="133" number="84">Aggimhi, aggismiṃ. Aggīsu.</paragraph>
<paragraph line="134" number="85">Ādi aggīva. Smiṃno pana ‘‘ādito o ce’’ti aṃ, o ca vā. Ādi, ādo, ādimhi, ādismiṃ. Ādīsu.</paragraph>
<paragraph line="135" number="86">Daṇḍī <pageBreak edition="M" number="0.0079" />, si.</paragraph>
<paragraph line="136">‘‘Agho rassa’’mādinā rasse sampatte ‘‘na sismimanapuṃsakānī’’ti simhi anapuṃsakānaṃ na rasso. Silopo, daṇḍī, yolope – daṇḍī. Pakkhe –</paragraph>
<paragraph line="137"><bold>Agho rassamekavacanayosvapi ca</bold>.</paragraph>
<paragraph line="138">Ekavacanayosu jhalapā rassaṃ yanti.</paragraph>
<paragraph line="139">Jhato katarassātveva.</paragraph>
<paragraph line="140"><bold>Yonaṃ no</bold>.</paragraph>
<paragraph line="141">Katassā jhato yonaṃ nottaṃ hoti. Daṇḍino.</paragraph>
<paragraph line="142" number="87">‘‘Jhalapā rassa’’nti ge pare jhalapānaṃ rasso. Hedaṇḍi. Daṇḍī, daṇḍino.</paragraph>
<paragraph line="143" number="88">Vā <pageBreak edition="M" number="0.0080" />aṃitveva.</paragraph>
<paragraph line="144">‘‘Naṃ jhato katarassā’’ti aṃiccassa naṃ vā. Daṇḍinaṃ, daṇḍiṃ. Daṇḍī, daṇḍino.</paragraph>
<paragraph line="145" number="89">Daṇḍinā. Daṇḍībhi, daṇḍīhi.</paragraph>
<paragraph line="146" number="90">Daṇḍino, daṇḍissa. Daṇḍīnaṃ.</paragraph>
<paragraph line="147" number="91">Jhato katarassātveva.</paragraph>
<paragraph line="148">‘‘Sminnī’’ti smino ni. Daṇḍini. Daṇḍīsu.</paragraph>
<paragraph line="149" number="92">Bhikkhu, silopo.</paragraph>
<paragraph line="150">Vā yonaṃtveva.</paragraph>
<paragraph line="151">‘‘Lato vo kāro ce’’ti lato yonaṃ vottaṃ vā.</paragraph>
<paragraph line="152">Attaṃ akatarassotveva.</paragraph>
<paragraph line="153"><bold>Vevosu lo ca</bold>.</paragraph>
<paragraph line="154">Vevosu akatarasso lo attaṃ yāti. Bhikkhavo, pakkhe – yolopa dīghā. Bhikkhū.</paragraph>
<paragraph line="155" number="93">He-bhikkhu.</paragraph>
<paragraph line="156">‘‘Akatarassā lato yvālapanassa vevo’’ti ālapane yossa vevokārā, attaṃ. Bhikkhave, bhikkhavo, bhikkhū.</paragraph>
<paragraph line="157" number="94">Bhikkhuṃ. Bhikkhavo, bhikkhū. Sesaṃ aggīva.</paragraph>
<paragraph line="158" number="95">Evaṃ jantu. Jantū, jantavo.</paragraph>
<paragraph line="159">‘‘Lato <pageBreak edition="M" number="0.0081" />vokāro ce’’tīha kāraggahaṇena yonaṃ nottaṃ, cakārena kvaci vononamabhāvova viseso. Jantuno, jantuyo.</paragraph>
<paragraph line="160" number="96">Satthu, si.</paragraph>
<paragraph line="161">‘‘Satthupitādīnamā sismiṃ silopo ce’’ti satthādyantassa ā, silopo ca. Satthā.</paragraph>
<paragraph line="162">Satthupitādīnantyadhikāro.</paragraph>
<paragraph line="163"><bold>Aññesvārattaṃ</bold>.</paragraph>
<paragraph line="164">Sitoññesu satthādyantassa āro hoti.</paragraph>
<paragraph line="165"><bold>Tato yonamo tu</bold>.</paragraph>
<paragraph line="166">Tato ārato yonaṃ o hoti. Satthāro.</paragraph>
<paragraph line="167" number="97">He-sattha, satthā. Satthāro.</paragraph>
<paragraph line="168" number="98">Satthāraṃ. Satthāre, satthāro.</paragraph>
<paragraph line="169" number="99">‘‘Nā ā’’ti ārato nāssa ā. Satthārā. Satthārebhi, satthārehi.</paragraph>
<paragraph line="170" number="100"><bold>U sasmiṃ salopo ca.</bold></paragraph>
<paragraph line="171">Se <pageBreak edition="M" number="0.0082" />satthādyantassa u hoti salopo ca vā. Satthu, satthuno, satthussa.</paragraph>
<paragraph line="172">‘‘Vā namhī’’ti namhi āro vā. Satthārānaṃ.</paragraph>
<paragraph line="173">‘‘Satthunāttañce’’ti namhi satthādyantassa attaṃ vā. Dīghesatthānaṃ.</paragraph>
<paragraph line="174" number="101">‘‘Tato smimī’’ti ārato smino i. ‘‘Āro rassamīkāre’’ti imhi ārassa rasso. Satthari. Satthāresu. Evaṃ nattādi.</paragraph>
<paragraph line="175" number="102">Pitā <pageBreak edition="M" number="0.0083" />sattheva. ‘‘Pitādīnamasimhī’’ti sitoññesu ārassa rassova viseso. Pitaro.</paragraph>
<paragraph line="176">Namhi – pitūnantipi hoti. Evaṃ bhātuppabhutayo.</paragraph>
<paragraph line="177" number="103">Abhibhū. Rasse-abhibhuvo. Yolopeabhibhū. Sesaṃ bhikkhūva, rassova viseso.</paragraph>
<paragraph line="178" number="104">Evaṃ <pageBreak edition="M" number="0.0084" />sabbaññū. Pubbeva yonaṃ nokāro ca. Sabbaññuno, sabbaññū.</paragraph>
<paragraph line="179" number="105">Go.</paragraph>
<paragraph line="180">Gāvaitveva.</paragraph>
<paragraph line="181">‘‘Yosu ce’’ti gosaddokārassa āvo, ‘‘tato yonamo tu’’tīha tusaddena yonaṃ o. Gāvo. Tathālapane.</paragraph>
<paragraph line="182" number="106"><bold>Avamhi ca.</bold></paragraph>
<paragraph line="183">Amhi pare gosaddokārassa āvaavā honti, casaddena hinaṃvajjitesu sesesupi.</paragraph>
<paragraph line="184" number="107">‘‘Āvassu vā’’ti amhi āvantassa uttaṃ vā, gāhvaṃ, gāvaṃ, gavaṃ. Yo-gāvo. Gāvena, gavena. Gobhi, gohi.</paragraph>
<paragraph line="185" number="108">‘‘Gāva se’’ti se ossa āvo. Gāvassa, gavassa. ‘‘Tato na’’mādo cakārena naṃiccassa aṃ, ossa avo ca. Gavaṃ.</paragraph>
<paragraph line="186" number="109">‘‘Suhināsu <pageBreak edition="M" number="0.0085" />ce’’tīha cakārena gossa gu ca. Dvitte-gunnaṃ, gonaṃ. Gāvā, gavā, gāvamhā, gavamhā, gāvasmā, gavasmā. Gobhi, gohi.</paragraph>
<paragraph line="187" number="110">Gāve, gave, gāvamhi, gavamhi, gāvasmiṃ, gavasmiṃ. Gāvesu, gavesu, gosu.</paragraph>
<centered line="188">Pulliṅgā.</centered>
<title line="189">Itthiliṅga</title>
<paragraph line="190" number="111">Kaññā <pageBreak edition="M" number="0.0086" />. Silopo.</paragraph>
<paragraph line="191">‘‘Ā gho’’ti itthiyaṃ ākārassa ghasaññā. Yo lope – kaññā. Pakkhe – kaññāyo.</paragraph>
<paragraph line="192" number="112">‘‘Ghate ce’’ti gassa e. He-kaññe. Kaññā, kaññāyo.</paragraph>
<paragraph line="193" number="113">Kaññaṃ. Kaññā, kaññāyo.</paragraph>
<paragraph line="194" number="114">Āya ekavacanassetveva.</paragraph>
<paragraph line="195">‘‘Ghato nādīna’’nti nādekavacanānamāyo. Kaññāya. Kaññābhi, kaññāhi.</paragraph>
<paragraph line="196" number="115">Kaññāya. Kaññānaṃ.</paragraph>
<paragraph line="197" number="116"><bold>Ghapato smiṃ yaṃ vā.</bold></paragraph>
<paragraph line="198">Ghapehi smino yaṃ vā hoti. Kaññāyaṃ, kaññāya. Kaññāsu.</paragraph>
<paragraph line="199" number="117">Ratti <pageBreak edition="M" number="0.0087" />, silopo.</paragraph>
<paragraph line="200">‘‘Te itthikhyā po’’ti itthiyamivaṇṇuvaṇṇānaṃ pasaññā. Yolopadīghā. Rattī. Pakkhe – rattiyo. Tathālapane.</paragraph>
<paragraph line="201" number="118">Rattiṃ, rattī. Rattiyo.</paragraph>
<paragraph line="202" number="119">Ekavacanassa nādīnantveva.</paragraph>
<paragraph line="203">‘‘Pato yā’’ti nādekavacanānaṃ yā. Rattiyā. Rattībhi, rattīhi.</paragraph>
<paragraph line="204" number="120">Rattiyā. Rattīnaṃ.</paragraph>
<paragraph line="205" number="121">Rattiyaṃ, rattiyā. Rattīsu.</paragraph>
<paragraph line="206" number="122">Nadī <pageBreak edition="M" number="0.0088" />. Sesaṃ rattīva. Aghattā rassova viseso.</paragraph>
<paragraph line="207" number="123">Yāgu rattīva.</paragraph>
<paragraph line="208" number="124">Mātu, dhītu, duhitvādayo piteva.</paragraph>
<paragraph line="209" number="125">Jambū nadīva.</paragraph>
<paragraph line="210">Kaññaiti ṭhite –</paragraph>
<paragraph line="211"><bold>Itthiyamato āpaccayo</bold>.</paragraph>
<paragraph line="212">Itthiyaṃ vattamānā akārantato āpaccayo hoti. Saralopapakalyādi. Kaññā.</paragraph>
<paragraph line="213">‘‘Dhātuppaccayavibhatti vajjitamatthavaṃ liṅga’’nti vacanato paccayantassāliṅgattā taddhitādisutte cakārena nāmamiva kate – syādi. Evaṃ īinīsu.</paragraph>
<paragraph line="214">Evaṃ ajā, eḷakā, kokilā, assā, mūsikā, balākā, mandā, jarāiccādi.</paragraph>
<paragraph line="215" number="126">Itthiyantyadhikāro.</paragraph>
<paragraph line="216"><bold>Nadādito vā ī</bold>.</paragraph>
<paragraph line="217">Itthiyaṃ <pageBreak edition="M" number="0.0089" />nadādito vā anadādito vā ī hoti. Nadī, nagarī, kumārī, brāhmaṇī, taruṇī, kukkuṭī, itthī iccādi.</paragraph>
<paragraph line="218">‘‘Mātulādīnamānattamīkāre’’ti <pageBreak edition="M" number="0.0090" />īmhi mātulādyantassa āno. Mātulānītyādi.</paragraph>
<paragraph line="219">Anadādito vā ī. Sakhī, hatthī.</paragraph>
<paragraph line="220"><bold>Bhavato bhoto</bold>.</paragraph>
<paragraph line="221">Īmhi bhavantassa bhoto hoti. Bhotī.</paragraph>
<paragraph line="222" number="127">‘‘Ṇa <pageBreak edition="M" number="0.0091" />va ṇikaṇeyya ṇantūhī’’ti ī. Mānavī, nāvikī, venateyyī, gotamī.</paragraph>
<paragraph line="223" number="128">‘‘Ntussa tamīkāre’’ti ntussa to vā. Guṇavatī, guṇavantī. Dhitimatī, dhitimantī.</paragraph>
<paragraph line="224">Ntassa ntubyapadeso. Mahatī, mahantī.</paragraph>
<paragraph line="225" number="129"><bold>Patibhikkhurājīkārantehi inī.</bold></paragraph>
<paragraph line="226">Patyādīhi <pageBreak edition="M" number="0.0092" />īkārantehi ca itthiyaṃ inī hoti.</paragraph>
<paragraph line="227">‘‘Patissinīmhī’’ti patyantassa atte saralopādo tukārena lopābhāvo. ‘‘Vā paro asarūpā’’ti ilopo, dīgho ca. Gahapatānī, bhikkhunī, rājinī, medhāvinī, tapassinī, dhammacāriṇī, bhayadassāvinī, bhuttāvinītyādi.</paragraph>
<centered line="228">Itthiliṅgā.</centered>
<title line="229">Napuṃsakaliṅga</title>
<paragraph line="230" number="130">Citta <pageBreak edition="M" number="0.0093" />, si.</paragraph>
<paragraph line="231">Napuṃsakehi ato niccanteva.</paragraph>
<paragraph line="232"><bold>Siṃ</bold>.</paragraph>
<paragraph line="233">Akāranteti napuṃsakehi sissa nicaṃ aṃ hoti. Cittaṃ.</paragraph>
<paragraph line="234">Yonaṃ ni napuṃsakehitveva.</paragraph>
<paragraph line="235"><bold>Ato niccaṃ</bold>.</paragraph>
<paragraph line="236">Akārantehi na puṃsakehi yonaṃ niccaṃ ni hoti, nissa ā. Cittā. Pakkhe – yosvādinā dīghe – cittāni.</paragraph>
<paragraph line="237" number="131">Galope – he – citta. Cittā, cittāni.</paragraph>
<paragraph line="238" number="132">Cittaṃ <pageBreak edition="M" number="0.0094" />. Nissa e – citte, cittāni. Sesaṃ buddhova.</paragraph>
<paragraph line="239" number="133">Mana, si, manaṃ.</paragraph>
<paragraph line="240">Nā vātveva.</paragraph>
<paragraph line="241" number="134"><bold>Manogaṇādito sminnānamiā.</bold></paragraph>
<paragraph line="242">Manādito sminnānaṃ iā vā honti.</paragraph>
<paragraph line="243"><bold>Sa sare vāgamo</bold>.</paragraph>
<paragraph line="244">Vibhatyādese sare pare manādito sāgamo vā hoti. Manasā.</paragraph>
<paragraph line="245" number="135"><bold>Sassa co</bold></paragraph>
<paragraph line="246">Manādito sassa o hoti, casaddena smāssa ā ca. Manaso, manasā.</paragraph>
<paragraph line="247" number="136">Manasi <pageBreak edition="M" number="0.0095" />. Sesaṃ cittaṃva.</paragraph>
<hangnum line="248" number="137"></hangnum>
<gatha1 line="249">Manaṃ siraṃ uraṃ tejaṃ, rajaṃ ojaṃ vayaṃ payaṃ;</gatha1>
<gathalast line="250">Yasaṃ tapaṃ vacaṃ cetaṃ, evamādi manogaṇo.</gathalast>
<paragraph line="251" number="138">Guṇavantu <pageBreak edition="M" number="0.0096" />, si.</paragraph>
<paragraph line="252">‘‘Aṃ napuṃsake’’ti simhi savibhattissa ntussa aṃ. Guṇavaṃ. Ntussa tte – guṇavantāni.</paragraph>
<paragraph line="253" number="139">Yotoññaṃ pumeva. Evaṃ gacchaṃ.</paragraph>
<paragraph line="254" number="140">Aṭṭhi.</paragraph>
<paragraph line="255">Vātveva.</paragraph>
<paragraph line="256">‘‘Yonanni napuṃsakehī’’ti yonaṃ ni vā. Aṭṭīni. Jhattā yolope – aṭṭhī. Tathālapane.</paragraph>
<paragraph line="257" number="141">Aṭṭhiṃ, aṭṭhīni, aṭṭhī. Sesaṃ aggīva.</paragraph>
<paragraph line="258" number="142">Daṇḍī, si.</paragraph>
<paragraph line="259">Aghattā rasso, daṇḍi. Yotoññaṃ pumeva.</paragraph>
<paragraph line="260" number="143">Āyu aṭṭhīva.</paragraph>
<centered line="261">Napuṃsakaliṅgā.</centered>
<title line="262">Pumitthiliṅga</title>
<paragraph line="263" number="144">Pumitthiliṅgā <pageBreak edition="M" number="0.0098" />– ghaṭa, kaṭa, yaṭṭhi, muṭṭhi, sindhu, reṇuppabhutayo dvipada catuppada jātivācino ca.</paragraph>
<paragraph line="264">Yathā – ghaṭo, īpaccaye-ghaṭī. Eso yaṭṭhi, esā yaṭṭhiccādi.</paragraph>
<paragraph line="265">Dvipadajātivācino yathā – khattiyo. Āpaccaye- khattiyā, samaṇo, īmhi-samaṇīiccādi.</paragraph>
<paragraph line="266">Catuppadajātivācino yathā – gajo, ā-gajā, byaggho, īmhi - byagghīiccādi.</paragraph>
<title line="267">Pumanapuṃsakaliṅga</title>
<paragraph line="268" number="145">Pumanapuṃsakaliṅgā <pageBreak edition="M" number="0.0100" />– dhamma, kamma, brahma, kusuma saṅgama, paduma, assama, vihāra, sarīra, suvaṇṇa, vaṇṇa, kahāpaṇa, bhavana, bhuvana, yobbana, bhusana, āsana, sayana, odana, ākāsa, upavāsa, māsa, divasa, rasa, thala, phala, raṭṭha ambu, madhvādayo.</paragraph>
<title line="269">Itthinapuṃsakaliṅga</title>
<paragraph line="270" number="146">Itthinapuṃsakaliṅgā – nagara, accippamukhā.</paragraph>
<title line="271">Sabbaliṅga</title>
<paragraph line="272" number="147">Sabbaliṅgā <pageBreak edition="M" number="0.0101" />– taṭa puṭa patta maṇḍala kalasā dayo, nāmīkatā, sabbanāmāni ca. Yathā – taṭo, īmhi – taṭī, taṭamiccādi.</paragraph>
<paragraph line="273">Nāmīkatā yathā – devadatto, ā – devadattā devadattamiccādi.</paragraph>
<title line="274">Sabbanāma</title>
<paragraph line="275" number="148">Sabba <pageBreak edition="M" number="0.0102" />, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, eka, ya, ta, eta, ima, amu, kiṃ, tumha, amha-iti sabbanāmāni.</paragraph>
<paragraph line="276">Sabbo buddhova. Ayaṃ viseso.</paragraph>
<paragraph line="277">Yotveva.</paragraph>
<paragraph line="278"><bold>Sabbanāmakārate paṭhamo</bold>.</paragraph>
<paragraph line="279">Sabbādīnamakārato <pageBreak edition="M" number="0.0103" />paro paṭhamo yo ettaṃ yāti sabbe.</paragraph>
<paragraph line="280">‘‘Tayo neva ca sabbanāmehī’’ti nisedhā sasmāsminnaṃ āya ā e na honti. Sabbassa.</paragraph>
<paragraph line="281"><bold>Sabbato naṃ saṃsānaṃ</bold>.</paragraph>
<paragraph line="282">Sabbādito naṃiccassa saṃsānaṃ honti.</paragraph>
<paragraph line="283">Akāro eitveva.</paragraph>
<paragraph line="284"><bold>Sabbanāmānaṃ namhi ca</bold>.</paragraph>
<paragraph line="285">Namhi sabbādīnamakārassa e hoti. Sabbesaṃ, sabbesānaṃ.</paragraph>
<paragraph line="286" number="149">Itthiyaṃ <pageBreak edition="M" number="0.0104" />ā, sabbā kaññāva. Ayaṃ viseso. Vātveva.</paragraph>
<paragraph line="287"><bold>Ghapato smiṃsānaṃ saṃsā</bold>.</paragraph>
<paragraph line="288">Ghapasaññāto sabbādito smiṃsānaṃ saṃsā vā honti.</paragraph>
<paragraph line="289">‘‘Saṃsāsvekavacanesu ce’’ti sāgamo.</paragraph>
<paragraph line="290"><bold>Gho rassaṃ</bold>.</paragraph>
<paragraph line="291">Ekavacanasaṃsāsu gho rassaṃ yāti. Sabbassā, sabbāya. Sabbāsaṃ, sabbāsānaṃ. Sabbassaṃ, sabbāyaṃ. Sabbāsu.</paragraph>
<paragraph line="292"><bold>Netāhi smimāyayā</bold>.</paragraph>
<paragraph line="293">Ghapaññāhi sabbādīhi smino āya yā na honti.</paragraph>
<paragraph line="294" number="150">Napuṃsake <pageBreak edition="M" number="0.0105" />– sabbaṃ. Sabbāni. Evaṃ dutiyā.</paragraph>
<paragraph line="295">Sabbādayo napuṃsake tatiyādīsu sakasakapumasamā. Evaṃ ya - saddantā.</paragraph>
<paragraph line="296" number="151">Pubbaparāparehi tu smino ‘‘yadanupapannā nipātanā sijjhantī’’ti anitthiyaṃ e vā. Pubbe, pubbasmiṃiccādi.</paragraph>
<paragraph line="297">Ekasaddo saṅkhyātulyaññāsahāyattho. Yadā saṅkhyattho, tadekavacano, aññattha sabbavacano ca.</paragraph>
<paragraph line="298">Yādīnamālapanaṃ natthi.</paragraph>
<paragraph line="299" number="152">Ta, si.</paragraph>
<paragraph line="300">Simhi saṃ anapuṃsakassetveva.</paragraph>
<paragraph line="301"><bold>Etatesaṃ to</bold>.</paragraph>
<paragraph line="302">Simhi anapuṃsakānaṃ etataiccetesaṃ takārassa sa hoti. So.</paragraph>
<paragraph line="303"><bold>Tassa vā nattaṃ sabbattha</bold>.</paragraph>
<paragraph line="304">Tiliṅgesu <pageBreak edition="M" number="0.0106" />sabbādīnaṃ takārassa no vā hoti. Ne, te. Sesaṃ sabbasamaṃ, nattaṃva viseso.</paragraph>
<paragraph line="305" number="153">Itthiyaṃ – sā, nā, nāyo, tā, tāyoiccādi.</paragraph>
<paragraph line="306">Vātveva.</paragraph>
<paragraph line="307"><bold>Tato sassa ssāya</bold>.</paragraph>
<paragraph line="308">Tāetāimāhi sassa ssāyo vā hoti.</paragraph>
<paragraph line="309">Saṃsāsvekavacanesu iitveva.</paragraph>
<paragraph line="310"><bold>Tassā vā</bold>.</paragraph>
<paragraph line="311">Ekavacanasaṃsāsu tāsaddassa ā ittaṃ vā yāti. Tissāya, tissā, tassā, tāya. Tāsaṃ, tāsānaṃ. Tissaṃ, tassaṃ, tāyaṃ. Tāsu.</paragraph>
<paragraph line="312" number="154">Napuṃsake <pageBreak edition="M" number="0.0107" />– taṃiccādi.</paragraph>
<paragraph line="313" number="155">Eso. Sesaṃ sabbasamaṃ.</paragraph>
<paragraph line="314" number="156">Itthiyaṃ – esā.</paragraph>
<paragraph line="315">Saṃsāsvekavacanesvetveva.</paragraph>
<paragraph line="316"><bold>Etimāsami</bold>.</paragraph>
<paragraph line="317">Ekavacanasaṃsāsu etāimānamantassa i hoti. Etissāya, etisā, etāya. Etāsaṃ, etāsānaṃ. Etissaṃ, etassaṃ, etāyaṃ. Etāsu. Sesaṃ sabbāva.</paragraph>
<paragraph line="318" number="157">Napuṃsake – etaṃ iccādi.</paragraph>
<paragraph line="319" number="158">Ima, si.</paragraph>
<paragraph line="320">‘‘Anapuṃsakassāyaṃ simhī’’ti imassa ayaṃ. Silopo. Ayaṃ, ime. Imaṃ, ime.</paragraph>
<paragraph line="321">‘‘Animi nāmhi ce’’ti imassa ano, imi ca. Anena, iminā.</paragraph>
<paragraph line="322">‘‘Sabbassimasse vā’’ti sunaṃhisu evā. Ehi, imehi. Vā smāsasmiṃsaṃsāsvattantveva.</paragraph>
<paragraph line="323"><bold>Imasaddassa ca</bold>.</paragraph>
<paragraph line="324">Sasmāsmiṃsaṃsāsu <pageBreak edition="M" number="0.0108" />imassa attaṃ vā hoti. Assa, imassa. Esaṃ, esānaṃ, imesaṃ, imesānaṃ. Asmā, imamhā, imasmā. Ehi, imehi. Asmiṃ, imamhi, imasmiṃ. Esu, imesu.</paragraph>
<paragraph line="325">Attapakkhe – ‘‘na timehi katākārehī’’ti smāsminnaṃ mhāmhi na sijjhante.</paragraph>
<paragraph line="326" number="159">Itthiyaṃ – ayaṃ. Sesaṃ etāva, saṃsāsvattaṃva viseso.</paragraph>
<paragraph line="327" number="160">Napuṃsake – savibhattissa vātveva.</paragraph>
<paragraph line="328">‘‘Imassidamaṃsisu napuṃsake’’ti imassa idaṃ vā. Idaṃ, imaṃ ime, imāni. Evaṃ dutiyā.</paragraph>
<paragraph line="329" number="161">Amu <pageBreak edition="M" number="0.0109" />, si.</paragraph>
<paragraph line="330">Vā anapuṃsakassa simhitveva.</paragraph>
<paragraph line="331">‘‘Amussa mo saṃ’’ti massa so vā, silopo. Asu.</paragraph>
<paragraph line="332">‘‘Sabbato ko’’ti sabbanāmato kāgamo. ‘‘So’’ti o, amuko, pakkhe – amu. Amū, amuyo.</paragraph>
<paragraph line="333">Pubbeva <pageBreak edition="M" number="0.0110" />yonaṃ vokāro na. Amuṃ. Amū, amuyo. Sesaṃ bhikkhūva sabbādikāriyāññatra.</paragraph>
<paragraph line="334" number="162">Itthiyaṃ – asu. Sesaṃ yāgusamaṃ. Visesoyaṃ – amussā, amuyā. Amūsaṃ, amūsānaṃ. Amussaṃ, amuyaṃ. Amūsu.</paragraph>
<paragraph line="335" number="163">Napuṃsake – savibhattissa aṃsisu napuṃsaketveva.</paragraph>
<paragraph line="336">‘‘Amussāduṃ’’ti aduṃ. Aduṃ. Amū, amūni. Evaṃ dutiyā.</paragraph>
<paragraph line="337" number="164">‘‘Sesesu ce’’ti sabbattha kissa ko. Ko, kā, kaṃ iccādi. Liṅgattaye sabbasamo.</paragraph>
<paragraph line="338" number="165">Tumha <pageBreak edition="M" number="0.0112" />, si, amha, si.</paragraph>
<paragraph line="339">Savibhattissa tumhamhānantyadhikāro.</paragraph>
<paragraph line="340"><bold>Tvamahaṃ simhi ca</bold>.</paragraph>
<paragraph line="341">Simhi savibhattīnaṃ tumhamhānaṃ tvaṃ ahaṃ honti. Casaddena tumhassa tuvaṃ ca. Tvaṃ, tuvaṃ, ahaṃ. Yo – tumhe.</paragraph>
<paragraph line="342">‘‘Mayaṃ yomhi paṭhame’’ti amhassa mayaṃ hoti. Mayaṃ.</paragraph>
<paragraph line="343" number="166">‘‘Taṃmamamhī’’ti amhi taṃ maṃ honti.</paragraph>
<paragraph line="344">‘‘Tavaṃ mamañca navā’’ti amhi tavaṃ mamañca navā.</paragraph>
<paragraph line="345">‘‘Tumhassa tuvaṃ tvamamhī’’ti tumhassa tuvaṃ, tvañca. Taṃ, tavaṃ, tuvaṃ, tvaṃ, maṃ, mamaṃ.</paragraph>
<paragraph line="346">Ākantveva.</paragraph>
<paragraph line="347">‘‘Vā yoppaṭhamo’’ti dutiyāyossa ākaṃ vā. Tumhākaṃ, tumhe. Amhākaṃ, amhe.</paragraph>
<paragraph line="348" number="167">‘‘Nāmhi tayā mayā’’ti nāmhi tayā mayā honti. ‘‘Tayātayīnaṃ takāro tvattaṃvā’’ti tassa tvo vā. Tvayā, tayā, mayā. Tumhehi, amhehi.</paragraph>
<paragraph line="349" number="168">‘‘Tava <pageBreak edition="M" number="0.0113" />mama se’’ti se tava mama honti.</paragraph>
<paragraph line="350">‘‘Tuyhaṃ mayhaṃ ce’’ti se tuyhaṃ mayhañca.</paragraph>
<paragraph line="351">‘‘Sassaṃ’’ti sassa aṃ vā.</paragraph>
<paragraph line="352">‘‘Amhassa mamaṃ savibhattissa se’’ti se amhassa mamaṃ ca. Tava, tuyhaṃ, tumhaṃ, mama, mayhaṃ, amhaṃ, mamaṃ.</paragraph>
<paragraph line="353">‘‘Tumhamhehi namākaṃ’’ti naṃvacanassa ākaṃ. Tumhākaṃ, amhākaṃ. Smānāva.</paragraph>
<paragraph line="354" number="169">‘‘Tumhāmhānaṃ tayi mayī’’ti smimhi tayi mayi honti. Tve kate - tvayi, tayi, mayi, tumhesu, amhesu. Liṅgattaye samaṃ.</paragraph>
<paragraph line="355" number="170">Navātveva.</paragraph>
<paragraph line="356"><bold>Padato dutiyā catutthī chaṭṭhīsu vono</bold>.</paragraph>
<paragraph line="357">Atthajjotakā vaṇṇā <bold>padaṃ,</bold>dutiyā catutthī chaṭṭhī bahuvacanesu paresu padasmā paresaṃ savibhattīnaṃ tumhāmhānaṃ vonokārā navā honti.</paragraph>
<paragraph line="358">Rakkhatu <pageBreak edition="M" number="0.0114" />vo, passatu no, dadāti vo, dadāhi no, saddhā vo, satthā no.</paragraph>
<paragraph line="359">Navāti kiṃ, eso amhākaṃ satthā.</paragraph>
<paragraph line="360" number="171">Padatotyadhikāro.</paragraph>
<paragraph line="361">‘‘Temekavacanesu ce’’ti catutthīchaṭṭhekavacanesu te me honti. Dadāmi te, dadāhi me, idaṃ te, ayaṃ me.</paragraph>
<paragraph line="362">‘‘Naamhī’’ti <pageBreak edition="M" number="0.0113" />amhi nisedho. Passetha taṃ, ajini maṃ.</paragraph>
<paragraph line="363">‘‘Vā tatiye ce’’ti tatiyekavacane te me vā honti. Kataṃ te tayā vā. Kataṃ me mayā vā.</paragraph>
<paragraph line="364">‘‘Bahuvacanesu vono’’ti tatiyābahuvacanesu vo no honti. Bahuvacane paṭhame yomhi ca. Kataṃ vo, kataṃ no, gāmaṃ vo gaccheyyātha, gāmaṃ no gaccheyyāma.</paragraph>
<title line="365">Saṅkhyā</title>
<paragraph line="366" number="172">Saṅkhyā vuccate.</paragraph>
<paragraph line="367">Ekasaddo sabbanāmesu vutto.</paragraph>
<paragraph line="368" number="173">Dvādayo <pageBreak edition="M" number="0.0117" />aṭṭhārasantā bahuvacanantā.</paragraph>
<paragraph line="369">Savibhattissa, itthipumanapuṃsakasaṅkhyanti cādhikāro.</paragraph>
<paragraph line="370">‘‘Yosu dvinnaṃ dve ce’’ti dvissa dve hoti. Dve, dve, dvībhi, dvīhi.</paragraph>
<paragraph line="371"><bold>No ca dvādito namhi</bold>.</paragraph>
<paragraph line="372">Namhi dvādito nakārāgamo hoti. Dvinnaṃ, dvīsu, liṅgattaye samaṃ.</paragraph>
<paragraph line="373" number="174"><bold>Ticatunnaṃ tisso catasso tayo cattāro tīṇi cattāri</bold>.</paragraph>
<paragraph line="374">Yosu itthipumanapuṃsakesu savibhattīnaṃ ticatunnaṃ tisso catasso ādayo honti. Tayo, tayo, tībhi, tīhi, tinnaṃ.</paragraph>
<paragraph line="375">‘‘Iṇṇamiṇṇannaṃ tīhi saṅkhyāhī’’ti tisaddato naṃiccassa iṇṇaṃ iṇṇannaṃ ca. Tiṇṇaṃ, tiṇṇannaṃ, tīsu.</paragraph>
<paragraph line="376" number="175">Itthiyaṃ-tisso <pageBreak edition="M" number="0.0118" />, tisso, tībhi, tīhi.</paragraph>
<paragraph line="377">‘‘No cā’’do cakārena namhi ssaṃāgamo, vaggantetissanaṃ, tīsu.</paragraph>
<paragraph line="378" number="176">Napuṃsake-tīṇi, tīṇi, tīhi.</paragraph>
<paragraph line="379" number="177">Cattāro.</paragraph>
<paragraph line="380">‘‘Osare ce’’tīha cakārena yosu ussa uro. ‘‘Tato yonamotū’’tīha tukārena yonaṃ o. Caturo. Evaṃ dutiyā. Catūhi, catunnaṃ, catūsu.</paragraph>
<paragraph line="381" number="178">Itthiyaṃ <pageBreak edition="M" number="0.0119" />, catasso, catasso, catūhi. Pubbeva ssaṃāgamo. Yadādinā ussa attaṃ. Catassannaṃ, catūsu.</paragraph>
<paragraph line="382" number="179">Napuṃsake, cattāri, cattāri.</paragraph>
<paragraph line="383" number="180">‘‘Pañcādīna makāro’’ti yosu savibhattissa pañcādyantassa attaṃ. Pañca, pañca.</paragraph>
<paragraph line="384">‘‘Pañcādīna mattaṃ’’ti sunaṃhisu pañcādyantassa attaṃ. Edīghānamapavādoyaṃ. Pañcahi, pañcannaṃ, pañcasu. Liṅgattaye samaṃ.</paragraph>
<paragraph line="385" number="181">Evaṃ cha satta aṭṭha nava dasādayo aṭṭhārasantā.</paragraph>
<paragraph line="386" number="182">Vīsatyādayo <pageBreak edition="M" number="0.0120" />ānavutiyā itthiliṅgā ekavacanantā, vīsati rattīva. Evaṃ tiṃsati.</paragraph>
<paragraph line="387">Cattālīsaṃ paññāsaṃ saddehi parāsaṃ sabbāsaṃ vibhattīnaṃ ‘‘sabbāsamā’’dotīha ādisaddena lopo, saṭṭhi vīsatī va. Evaṃ sattati asīti navuti.</paragraph>
<paragraph line="388">Sataṃ napuṃsakamekavacanantaṃ. Evaṃ sahassādi.</paragraph>
<paragraph line="389">Koṭi vīsatīva.</paragraph>
<paragraph line="390" number="183">Rāsibhede <pageBreak edition="M" number="0.0122" />tu sabbattha bahuvacanampi. Yathā-dvevīsatiyo buddhadantā. Tisso vīsatiyo dinaghaṭikā. Evamaññatra.</paragraph>
<paragraph line="391">Eseso etantippasiddhi, lokassa hoti yatthatthesu.</paragraph>
<paragraph line="392">Thīpumanapuṃsakānityuccante, tānimāni lokenātthā.</paragraph>
<title line="393">Aliṅga</title>
<paragraph line="394" number="184">Aliṅgā vuccante.</paragraph>
<paragraph line="395"><bold>Kvaci to pañcamyatthe</bold>.</paragraph>
<paragraph line="396">Liṅgato pañcamyatthe kvaci toppaccayo hoti.</paragraph>
<paragraph line="397">‘‘Tvādayo vibhattisaññāyo’’ti toppabhutidānyantānaṃ vibhattisaññā. Tasmā tadantānampi vibhatyantattā padattaṃ siddhanti na puna vibhatti. Corasmā corato. Evaṃ pitito, ettha ‘‘pitādīna masimhi’’ tyatrāsimhiggahaṇena tomhi pitādīnaṃ ussa i.</paragraph>
<paragraph line="398"><bold>Imassi thandānihatodhesu ca</bold>.</paragraph>
<paragraph line="399">Thaṃādīsu paresu imassa i hoti. Ito.</paragraph>
<paragraph line="400">‘‘Sabbassetassākāro vā’’ti tothesvetassa attaṃ vā, ato, etto. Pakkhe- ‘‘saralopā’’dinā akāralopo.</paragraph>
<paragraph line="401">‘‘Tratothesu <pageBreak edition="M" number="0.0126" />ce’’ti kissa ku. Kuto.</paragraph>
<paragraph line="402">‘‘Kvaci to’’ti suttadvidhākaraṇena sattamyatthe ca to hoti, ādismiṃ, ādito.</paragraph>
<paragraph line="403" number="185">‘‘Tratha <pageBreak edition="M" number="0.0127" />sattamiyā sabbanāmehī’’ti sattamyatthe trathappaccayā honti. Sabbasmiṃ, sabbatra, sabbattha, dvittaṃ. Evaṃ atra, attha. Ettha ‘‘tre nicca’’nti pubbe etassa a. Kutra, kuttha.</paragraph>
<paragraph line="404">‘‘Sesesu ce’’ti kādese-kattha.</paragraph>
<paragraph line="405" number="186">‘‘Kismā vo ce’’ti vappaccayo. ‘‘Kissa ka vece’’ti ko, kakārākāralopo. Kva.</paragraph>
<paragraph line="406" number="187">‘‘Hiṃ haṃ hiñcana’’nti kasmā hiṃ ādipaccayā. ‘‘Ku hiṃ haṃsu ce’’ti kissa ku. Cakārena hiñcanaṃ dācanaṃsu ca. Kuhiṃ, kuhaṃ, kuhiñcanaṃ.</paragraph>
<paragraph line="407" number="188">‘‘Tamhā ce’’ti hiṃhaṃ. Tahiṃ, tahaṃ.</paragraph>
<paragraph line="408" number="189">‘‘Yato hiṃ’’ti hiṃ. Yahiṃ.</paragraph>
<paragraph line="409" number="190">‘‘Imasmā <pageBreak edition="M" number="0.0128" />hadhā ce’’ti hadhā. Iha, idha.</paragraph>
<paragraph line="410" number="191">‘‘Sabbato dhī’’ti dhi. Sabbadhi.</paragraph>
<paragraph line="411" number="192">Kāletyadhikāro.</paragraph>
<paragraph line="412">‘‘Kiṃsabbaññekayakuhi dādācana’’nti kiṃ ādito dā, dācanaṃ ca. Kasmiṃ kāle kadā, kudācanaṃ.</paragraph>
<paragraph line="413">‘‘Sabbassa so dāmhi vā’’ti sabbassa so vā. Sadā, sabbadā.</paragraph>
<paragraph line="414" number="193">‘‘Tamhā dāni ce’’ti dāni, dā ca. Tadāni, tadā.</paragraph>
<paragraph line="415" number="194">Yadādinā imasaddā, samānāparehi ca yathāsaṅkhyaṃ jja jjuppaccayā, ima, samānānaṃ a, sā ca. Ajja, sajju, aparajju.</paragraph>
<paragraph line="416" number="195">‘‘Imasmā <pageBreak edition="M" number="0.0129" />rahidhunādāni ce’’ti rahyādippaccayā. ‘‘Eta rahimhī’’ti imassa eto. Etarahi.</paragraph>
<paragraph line="417">‘‘A dhunāmhi ce’’ti imassa a. Adhunā, idāni.</paragraph>
<paragraph line="418" number="196">Lopaṃ itveva.</paragraph>
<paragraph line="419"><bold>Sabbāsamāvusopasagganipātādīhi ca</bold>.</paragraph>
<paragraph line="420">Etehi parā sabbā vibhattī lupyante. Tvaṃ āvuso, tumhe āvuso.</paragraph>
<title line="421">Upasagganipāta</title>
<paragraph line="422" number="197">Upasagganipātā vuccante.</paragraph>
<paragraph line="423">Pa <pageBreak edition="M" number="0.0130" />parā ni nī u du saṃ vi ava anu pari adhi abhi pati su ā ati api apa upa ete vīsatyupasaggā.</paragraph>
<paragraph line="424">Ca na va vā mā hi dhi ci ku tu nu ce re he sve ve vo kho no to yaṃ naṃ taṃ kiṃ handa kira eva kīva yāva tāva vata vatha atha aṅga iṅgha taggha āma nāma nūna puna pana āha saha sakkā labbhā heṭṭhā ārā dūrā divā navā vinā nānā addhā mudhā micchā pacchā āvi sakkhi sacci sacchi bahi yadi iti kinti atthi sotthi khalu nanu kimu assu yagghe sace have suve are pure namo tiro adho atho aho raho hīyo bhīyo anto pāto sudaṃ kallaṃ evaṃ dhuvaṃ alaṃ halaṃ sayaṃ sāyaṃ samaṃ sāmaṃ kāmaṃ pāraṃ oraṃ ciraṃ huraṃ ahaṃ sahaṃ uccaṃ nīcaṃ sakiṃ saddhiṃ, athavā antarā ārakā bāhirā bahiddhā yāvatā tāvatā samantā sāmantā āmantā sammukhā carahi tarahi sampati āyati upari yāvade tāvade tiriyaṃ sanikaṃ sasakkaṃ ettāvatā parammukhā kittāvatā etarahi aññadatthu seyyathidaṃ appevanāma bhīyosomattāya iccādayo nipātā.</paragraph>
<paragraph line="425" number="198">Sadisā <pageBreak edition="M" number="0.0134" />ye tiliṅgesu, sabbāsu ca vibhattīsu.</paragraph>
<paragraph line="426">Vacanesu ca sabbesu, te nipātāti kittitā.</paragraph>
<paragraph line="427">Yathā <pageBreak edition="M" number="0.0135" />– uccaṃ rukkho, latā, gharaṃ vā, uccaṃ rukkho. He rukkha, rukkhaṃ, rukkhena, rukkhassa, rukkhasmā, rukkhe vā iccādi. Uccaṃ rukkho, rukkhā vā iccādi. Evaṃ latā, gharāni.</paragraph>
<hangnum line="428" number="199"></hangnum>
<gatha1 line="429">Ubhayesu vibhatyatta -</gatha1>
<gatha2 line="430">Kriyadesa samaya disāguṇatthehi;</gatha2>
<gatha3 line="431">Sabbāpi yathāyogaṃ,</gatha3>
<gathalast line="432">Vibhattiyoññehi tuppaṭhamā.</gathalast>
<paragraph line="433">Taṃ yathā – adhiantosaddehi sattamī. Sayaṃsaddā tatiyā, chaṭṭhī ca. Namosaddā paṭhamā, dutiyā ca. Pāraṃsaddā sattamī. Divāsaddā paṭhamā, dutiyā, sattamī ca. Heṭṭhāsaddā sattamī. Uccaṃsaddā sabbāpi. Pasaddā ca casaddā ca paṭhamā, hesaddā ālapane paṭhamā. Tathāññehipi.</paragraph>
<paragraph line="434" number="200">Upasaggā <pageBreak edition="M" number="0.0136" />sabbepi saddantarena saha payujjante. Nipātā tu keci visumpi. Yathā – pahāro, paharati, sā ca so ca bhāsati vā karoti vā, sotthityādi.</paragraph>
<paragraph line="435" number="201">Ekekaliṅgaṃ <pageBreak edition="M" number="0.0137" />dviliṅgaṃ, tiliṅgaṃ cāpyaliṅgikaṃ.</paragraph>
<paragraph line="436">Catudheti nāmaṃ nāmaṃ, namatyatthanti kittitaṃ.</paragraph>
<paragraph line="437">Nāmikaṃ.</paragraph>
</body>
</document>