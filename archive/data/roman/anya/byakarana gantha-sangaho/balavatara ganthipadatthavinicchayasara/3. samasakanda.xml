<?xml version="1.0"?>
<document>
<metadata>
<normativeSource>http://tipitaka.org/romn/cscd/e0813n.nrf3.xml</normativeSource>
<archivePath>roman/anya/byakarana gantha-sangaho/balavatara ganthipadatthavinicchayasara/3. samasakanda.xml</archivePath>
<titlePath>3. Samāsakaṇḍa - Bālāvatāra gaṇṭhipadatthavinicchayasāra - Byākaraṇa gantha-saṅgaho - Anya</titlePath>
</metadata>
<body>
<chapter line="1">3. Samāsakaṇḍa</chapter>
<title line="2">Samāsalakkhaṇādi</title>
<paragraph line="3" number="202"> Nāmānaṃ <pageBreak edition="M" number="0.0138" /> samāso yuttatthotyadhikāro. <bold>Samāso</bold>ti bhinnatthānaṃ padāna mekatthatā. <bold>Yuttattho</bold>ti aññamaññasambandhattho.</paragraph>
<paragraph line="4">Vibhāsātyadhikātabbaṃ <pageBreak edition="M" number="0.0142" /> vākyatthaṃ.</paragraph>
<title line="5">Kammadhārayasamāsa</title>
<paragraph line="6" number="203"> ‘‘Mahanto ca so vīro cā’’ti vākye –</paragraph>
<paragraph line="7"><bold>Dvipade tulyādhikaraṇe kammadhārayo</bold>.</paragraph>
<paragraph line="8">Bhinnappavattinimittā <pageBreak edition="M" number="0.0143" /> saddā ekasmiṃ vatthuni pavattā tulyādhikaraṇā, visesanavisesassabhūtā samānādhikaraṇā dve padā yadā samasyante, tadā so samāso kammadhārayo</paragraph>
<paragraph line="9">Nāma <pageBreak edition="M" number="0.0144" />, idha vā samāsasuttāni saññādvārena samāsavidhāyakāni.</paragraph>
<paragraph line="10">Aggahitavisesanā <pageBreak edition="M" number="0.0146" /> buddhi visessamhi na uppajjatīti visesanaṃ pubbaṃ hoti, samāseneva tulyādhikaraṇattassa vuttattā tappakāsanatthaṃ payuttā samāsato atirittā ca so iccete ‘‘vuttaṭṭhānamappayogo’’ti ñāyā nappayujjante. Evamaññatra.</paragraph>
<paragraph line="11"><bold>Tesaṃ vibhattiyo lopā ca</bold>.</paragraph>
<paragraph line="12">Tesaṃ yuttatthānaṃ samāsānaṃ pubbuttarapadānaṃ vibhattī lupyante, cakārena kvaci na.</paragraph>
<paragraph line="13">Tato mahanta vīra iti ca rūpappasaṅge –</paragraph>
<paragraph line="14"><bold>Pakati cassa sarantassa</bold>.</paragraph>
<paragraph line="15">Vibhattīsu <pageBreak edition="M" number="0.0147" /> luttāsu sarantassa pubbabhūtassa, parabhūtassa ca assa samāsapadassa pakati hotītīha luttākārā punānīyante.</paragraph>
<paragraph line="16">Tato mahanta vīraiti ṭhite –</paragraph>
<paragraph line="17">‘‘Mahataṃ <pageBreak edition="M" number="0.0149" /> mahā tulyādhikaraṇe pade’’ti mahantassa mahā.</paragraph>
<paragraph line="18"><bold>Taddhita samāsa kitakā nāmaṃvātavetunādīsu ca</bold>.</paragraph>
<paragraph line="19">Taddhitādayo nāmaṃ iva daṭṭhabbā taveppabhutipaccaye vajjetvā.</paragraph>
<paragraph line="20">Tato <pageBreak edition="M" number="0.0150" /> vatticchāya syādi. Mahāvīro, mahāvīrāiccādi.</paragraph>
<paragraph line="21" number="204"> Kammadhārayo <pageBreak edition="M" number="0.0152" /> dvando ca, tappuriso ca lābhino.</paragraph>
<paragraph line="22">Tayo parapade liṅgaṃ, bahubbīhi padantare.</paragraph>
<paragraph line="23" number="205"> Rattā ca sā paṭī cāti rattapaṭī, mahantī ca sā saddhā cāti mahāsaddhā. Ettha ‘‘kammadhārayasaññe ce’’ti pubbapade pumeva kate āīpaccayānaṃ nivutti.</paragraph>
<paragraph line="24" number="206"> Nīlañca taṃ uppalañcāti nīluppalaṃ, satthīva satthi, satthi ca sā sāmā cāti satthisāmā. Mukhameva cando mukhacando.</paragraph>
<paragraph line="25">Visesanavisessānaṃ <pageBreak edition="M" number="0.0154" /> yathecchattā kvaci visesanaṃ paraṃ hoti, khattiyabhūtoiccādi, icchā ca yathātanti.</paragraph>
<title line="26">Ubhe tappurisa samāsa</title>
<paragraph line="27" number="207"> Nasaddā si, tassa lopo. Na suro asuro.</paragraph>
<paragraph line="28">Ettha kammadhāraye kate – ‘‘ubhe tappurisā’’ti tappurisasaññā. ‘‘Attannassa tappurise’’ti nassa a. Na asso anasso. Ettha ‘‘sare ana’’ti nassa ana.</paragraph>
<paragraph line="29" number="208"> ‘‘Nāmānaṃ <pageBreak edition="M" number="0.0155" /> samāso’’ti sutte dvidhākate ayuttatthānampi kvaci samāso. Na puna geyyā apunageyyā gāthetyādi. Ettha geyyena sambandho na-saddo ayuttatthenāpi punena yogavibhāgabalā samasyate.</paragraph>
<title line="30">Digusamāsa</title>
<paragraph line="31" number="209"> Tayo <pageBreak edition="M" number="0.0156" /> lokā samāhaṭā tilokaṃ.</paragraph>
<paragraph line="32">Ettha ‘‘saṅkhyāpubbo digū’’ti kammadhārayassa digusaññā. ‘Digussekattaṃ’’ti ekattaṃ, napuṃsakattañca.</paragraph>
<title line="33">Suddhatappurisasamāsa</title>
<paragraph line="34" number="210"> Tappurisā <pageBreak edition="M" number="0.0157" /> tveva.</paragraph>
<paragraph line="35"><bold>Amādayo parapadehi</bold>.</paragraph>
<paragraph line="36">Dutiyantādayo parapadehi nāmehi yadā samasyante, tadā so samāso tappuriso nāma.</paragraph>
<paragraph line="37">Gāmaṃ <pageBreak edition="M" number="0.0158" /> gato gāmagato.</paragraph>
<paragraph line="38">‘‘Passa vāsiṭṭha gāmaṃ, gato tisso sāvatthiṃ’’tya trāyuttatthatāya na samāso. Tathā ññatra ñeyyaṃ.</paragraph>
<paragraph line="39" number="211"> Raññā <pageBreak edition="M" number="0.0159" /> hato rājahato.</paragraph>
<paragraph line="40">Kiccantehi bhīyo adhikatthavacane.</paragraph>
<paragraph line="41">Tabba, anīya, ṇya, teyya, riccappaccayā <bold>kiccā</bold>. Thutinindatthamajjhāropitatthaṃ vacanaṃ <bold>adhikatthavacanaṃ</bold>. Soṇaleyyo kūpoiccādi. Soṇehi yathā liyhate, tathā puṇṇattā <bold>thuti</bold>. Tehi ucchiṭṭhattā <bold>nindā</bold> ca.</paragraph>
<paragraph line="42">Dadhinā upasittaṃ bhojanaṃ dadhibhojanaṃ, samāsapadeneva upasittakriyāya kathanā natthetthāyuttatthatā. Upasittasaddāppayogo pubbeva.</paragraph>
<paragraph line="43" number="212"> Karaṇe <pageBreak edition="M" number="0.0160" /> tu-asinā kalaho asikalaho.</paragraph>
<paragraph line="44" number="213"> Buddhassa deyyaṃ buddhaddeyyaṃ, parassapadaṃ, ettha vibhatyalopo. Evaṃ attanopadamiccādi.</paragraph>
<paragraph line="45" number="214"> Corasmā <pageBreak edition="M" number="0.0161" /> bhayaṃ corabhayaṃ. Evaṃ baddhanamuttoccādi.</paragraph>
<paragraph line="46" number="215"> Rañño putto rājaputto.</paragraph>
<paragraph line="47">‘‘Brāhmaṇassa kaṇhā dantā’’ iccatra dantāpekkhā chaṭṭhīti kaṇhena sambandhābhāvā na samāso. Yadā tu kaṇhā ca te dantā ceti kammadhārayo, tadā chaṭṭhī kaṇhadantāpekkhāti brāhmaṇakaṇhadantāti samāso hoteva.</paragraph>
<paragraph line="48" number="216"> ‘‘Rañño <pageBreak edition="M" number="0.0162" /> māgadhassa dhana’’ ntyatra raññoti chaṭṭhī dhana mapekkhate, na māgadhaṃ. Rājā eva māgadhasaddena vuccateti bhedābhāvā sambandhābhāvoti tulyādhikaraṇena māgadhena saha rājā na samasyate. Dviṭṭho hi sambandho.</paragraph>
<paragraph line="49">Rañño <pageBreak edition="M" number="0.0163" /> asso puriso ce’’ tya tra rañño asso, rañño puriso ti ca paccekaṃ sambandhato sāpekkhatā atthīti na samāso. ‘‘Asso ca puriso cā’’ti dvande kate tu rājassapurisāti hoteva, aññānapekkhattā.</paragraph>
<paragraph line="50">‘‘Rañño garuputto’’ iccatra rājāpekkhinopi garuno</paragraph>
<paragraph line="51">Puttena <pageBreak edition="M" number="0.0164" /> saha samāso, gamakattā. Gamakattampi samāsassa nibandhanaṃ. Tattha garuno puttoti viggaho, evamaññatra.</paragraph>
<paragraph line="52" number="217"> Rūpe saññā rūpasaññā.</paragraph>
<paragraph line="53">Kvaci nindāyaṃ - kūpe maṇḍūko viya kūpamaṇḍūko. Evaṃ nagarakāko iccādi. Atropamāya nindā gamyate.</paragraph>
<paragraph line="54">Antevāsiko tyādo vibhattyalopo.</paragraph>
<title line="55">Bahubbīhisamāsa</title>
<paragraph line="56" number="218"><bold>Aññapadatthesu bahubbīhi.</bold></paragraph>
<paragraph line="57">Appaṭhamantāna <pageBreak edition="M" number="0.0165" /> maññesaṃ padānaṃ atthesu dve vā bahūni vā nāmāni yadā samasyante, tadā so samāso bahubbīhi nāma.</paragraph>
<paragraph line="58">Āgatā samaṇā yaṃ sā āgatasamaṇo, vihāro.</paragraph>
<paragraph line="59" number="219"> Jitāni <pageBreak edition="M" number="0.0166" /> indriyāni yena so jitindriyo, bhagavā. Āhito aggi yena so āhitaggi. Agyāhito vātyādo yathecchaṃ visesanassa paratā.</paragraph>
<paragraph line="60" number="220"> Karaṇe tu-chinno rukkho yena so chinnarukkho, pharasu.</paragraph>
<paragraph line="61" number="221"> Dinno suṅko yassa so dinnasuṅko, rājā.</paragraph>
<paragraph line="62" number="222"> Niggatā janā yasmā so niggatajano, gāmo.</paragraph>
<paragraph line="63" number="223"> Dasa <pageBreak edition="M" number="0.0167" /> balāni yassa so dasabalo, bhagavā. Natthi samo yassa so asamo. Ettha ‘‘attannassā’’ti yogavibhāgena nassa a.</paragraph>
<paragraph line="64">Pahūtā jivhā yassa so pahūtajivho, mahantī paññā yassa so mahāpañño. Dvīsu ‘‘itthiyambhāsitapumitthīpumāva ce’’ti pumbhāvātidesā pubbuttarapadesu āīppaccayānamabhāvo.</paragraph>
<paragraph line="65" number="224"> ‘‘Kvaci <pageBreak edition="M" number="0.0169" /> samāsantagatānamakāranto’’ti antassa attaṃ. Kāraggahaṇena ā i ca. Itthiyamivaṇṇantā, tvantehi ca kappaccayopi. Yathā - visālaṃ akkhi yassa so visālakkho, paccakkhadhammā, silopo. Sobhano gandho yassa so <pageBreak edition="M" number="0.0171" /> sugandhi. Bahukantiko, bahunadiko, samuddo. Ettha yadādinā rasso. Bahukattuko. Mattā bahavo mātaṅgā yasmiṃ taṃ mattabahumātaṅgaṃ, vanaṃ.</paragraph>
<centered line="66">Tulyādhikaraṇo.</centered>
<paragraph line="67" number="225"> Suvaṇṇassa <pageBreak edition="M" number="0.0172" /> viya vaṇṇo yassa so suvaṇṇavaṇṇo. Vajiraṃ pāṇimhi yassa so vajirapāṇi. Urasi lomāni yassa so urasilomo. Ettha vibhatyalopo.</paragraph>
<paragraph line="68">‘‘Atthesū’’ti bahuttaggahaṇena kvaci paṭhamantānampi. Saha hetunā yo vattate so sahetuko, ‘‘yadā’’ dinā sahassa so.</paragraph>
<paragraph line="69" number="226"> Satta <pageBreak edition="M" number="0.0173" /> vā aṭṭha vā sattaṭṭha, māsā, etthaññapadattho vā saddassattho. Dakkhiṇassā ca pubbassā ca disāya yaṃ antarālaṃ, sā dakkhiṇapubbā, disā.</paragraph>
<centered line="70">Bhinnādhikaraṇo.</centered>
<paragraph line="71">Appaṭhamantānanti kiṃ, desito buddhena yo dhammo.</paragraph>
<title line="72">Dvandasamāsa</title>
<paragraph line="73" number="227"><bold>Nāmānaṃ samuccayo dvando.</bold></paragraph>
<paragraph line="74">Samuccayo <pageBreak edition="M" number="0.0177" />, ti piṇḍīkaraṇaṃ ekavibhattikānaṃ nāmānaṃ yo samuccayo, so dvando nāma, idaṃ suttaṃ bahuvacanavisayaṃ.</paragraph>
<paragraph line="75">Cando ca sūriyo ca candasūriyā. Tiṭṭhanti tyādi-</paragraph>
<paragraph line="76">Kriyāsambandhasāmaññato <pageBreak edition="M" number="0.0178" /> atthetthāpekatthatā, evaṃ naranāriyo, akkharapadāni.</paragraph>
<paragraph line="77" number="228"><bold>Tathā dvande pāṇi turiya yogga senaṅga khuddajantuka vividha viruddha visabhāgatthādīnañca.</bold></paragraph>
<paragraph line="78">Vividhenākārena viruddhā <bold>vividhaviruddhā</bold>, sabhāgā sadisā, vividhā ca te sabhāgā ceti <bold>visabhāgā</bold>. Yathā digusamāse, tathā dvande pāṇyaṅgatthādīnaṃ ekattaṃ, napuṃsakattañca hoti.</paragraph>
<paragraph line="79">Cakkhusotaṃ, gītavāditaṃ, yuganaṅgalaṃ, hatthassaṃ, asicammaṃ, ḍaṃsamakasaṃ, kokālūkaṃ.</paragraph>
<paragraph line="80">Nāmarūpaṃ <pageBreak edition="M" number="0.0182" />, nāmaṃ namanalakkhaṇaṃ, rūpaṃ ruppanalakkhaṇaṃ. Evamete dhammā lakkhaṇato vividhā, paramatthato sabhāgā ca.</paragraph>
<paragraph line="81">Ādisaddenāññatthāpi <pageBreak edition="M" number="0.0183" />. Yathā - bhinnaliṅgānaṃ - itthipumaṃ. Yadādinā rasso, dāsidāsaṃ, pattacīvaraṃ. Gaṅgāsoṇaṃ.</paragraph>
<paragraph line="82">Saṅkhyāparimāṇānaṃ - tikacatukkaṃ.</paragraph>
<paragraph line="83">Sippīnaṃ - veṇarathakāraṃ.</paragraph>
<paragraph line="84">Luddakānaṃ - sākuntika māgavikaṃ.</paragraph>
<paragraph line="85">Appāṇijātīnaṃ - ārasatthi.</paragraph>
<paragraph line="86">Ekajjhāyanabrāhmaṇānaṃ - kaṭhakālāpaṃ iccādi.</paragraph>
<paragraph line="87" number="229"><bold>Vibhāsā rukkha tiṇa pasu dhana dhañña janapadādīnañca.</bold></paragraph>
<paragraph line="88">Dvande <pageBreak edition="M" number="0.0185" /> rukkhādīnaṃ ekattaṃ napuṃsakattañca vā hoti.</paragraph>
<paragraph line="89">Dhavakhadiraṃ, dhavakhadirā, muñjapabbajaṃ, muñjapabbajā, ajeḷakaṃ, ajeḷakā, hiraññasuvaṇṇaṃ, hiraññasuvaṇṇāni, sāliyavaṃ, sāliyavā.</paragraph>
<paragraph line="90">Kāsikosalaṃ <pageBreak edition="M" number="0.0187" /> kāsikosalā.</paragraph>
<paragraph line="91">Ādisaddena aññesupi vā. Yathā – niccavirodhīnamaddabbānaṃ - kusalākusalaṃ, kusalākusalāni.</paragraph>
<paragraph line="92">Sakuṇīnaṃ - bakabalākaṃ, bakabalākā.</paragraph>
<paragraph line="93">Byañjanānaṃ - dadhighataṃ, dadhighatāni.</paragraph>
<paragraph line="94">Disānaṃ - pubbāparaṃ, pubbāparā iccādi.</paragraph>
<title line="95">Abyayībhāvasamāsa</title>
<paragraph line="96" number="230"> Adhisaddā <pageBreak edition="M" number="0.0189" /> smiṃ, tassa lopo. Adhisaddena tulyādhikaraṇattā itthisaddāpismiṃ. Niccasamāsattā ādhārabhūtāyamitthiyanti padantarena viggaho. Adhi itthiyanti ṭhite –</paragraph>
<paragraph line="97"><bold>Upasagganipātapubbako abyayībhāvo</bold>.</paragraph>
<paragraph line="98">Upasaggādipubbako saddo vibhatyatthādīsu samāso hoti, abyayībhāvasañño ca.</paragraph>
<paragraph line="99">‘‘So napuṃsakaliṅgo’’ti abyayībhāvo napuṃsakaliṅgo, yadādinā ekavacano ca.</paragraph>
<paragraph line="100">‘‘Saro <pageBreak edition="M" number="0.0191" /> rasso napuṃsake’’ti rasso.</paragraph>
<paragraph line="101"><bold>Aññasmā lopo ca</bold>.</paragraph>
<paragraph line="102">Anakārantā abyayībhāvā parā sabbā vibhattī lujjare. Adhitthi, vibhattīnamattho ādhārādi.</paragraph>
<paragraph line="103">Idhādhisaddo ādhārevattate, adhitthiiccetaṃ padaṃ itthiya miccetamatthaṃ vadati.</paragraph>
<paragraph line="104">Samīpaṃ <pageBreak edition="M" number="0.0193" /> nagarassa upanagaraṃ. ‘‘Aṃvibhattīnamakārantabyayībhāvā’’ti vibhattīnaṃ kvaci aṃ.</paragraph>
<paragraph line="105">Kvacīti kiṃ. Upanagare.</paragraph>
<paragraph line="106">Abhāvo makkhikānaṃ nimmakkhikaṃ rasso. Anupubbo therānaṃ anutheraṃ, anatikkamma sattiṃ yathāsatti.</paragraph>
<paragraph line="107">Ye <pageBreak edition="M" number="0.0195" /> ye buḍḍhā yathābuḍḍhaṃ, vicchāyaṃ.</paragraph>
<paragraph line="108">Yattako paricchedo jīvassa yāvajīvaṃ, avadhāraṇe.</paragraph>
<paragraph line="109">Ā pabbatā khettaṃ āpabbataṃ khettaṃ, mariyādāyaṃ, vajjamānā sīmā mariyādā, pabbataṃ vinātyattho.</paragraph>
<paragraph line="110">Ā jalantā sītaṃ ājalantaṃ sītaṃ, abhividhimhi, gayhamānā sīmā abhividhi, jalantena sahetyattho.</paragraph>
<paragraph line="111">Āsaddayoge ‘‘dhātunāmā’’dinā apādānavidhāneneva vākyampi siddhaṃ. Tathāññatra.</paragraph>
<paragraph line="112" number="231"> ‘‘Uttamo <pageBreak edition="M" number="0.0197" /> vīro pavīro’’ iccādo pana pubbapadatthappadhānattābhāvābyayībhāvābhāvo kammadhārayoeva. Evaṃ visiṭṭho dhammo abhidhammo. Kucchitaṃ annaṃ kadannaṃ. Etttha <pageBreak edition="M" number="0.0198" /> ‘‘kada kussā’’ti sare kussa kadādeso.</paragraph>
<paragraph line="113">Appakaṃ lavaṇaṃ kālavaṇaṃ, ettha ‘‘kāppatthesu cā’’ti kussa kā, bahuvacanenāññatrāpi kvaci. Kucchito puriso kāpuriso, kupuriso vā, evamasurādi.</paragraph>
<gatha1 line="114">Pubbaparūbhayamaññapadattha - ppadhānābyayībhāva samāso;</gatha1>
<gathalast line="115">Kammadhārayaka tappurisā dve, dvendo ca bahubbīhi ca ñeyyā.</gathalast>
<centered line="116">Samāso.</centered>
</body>
</document>