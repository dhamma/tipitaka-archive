<?xml version="1.0"?>
<document>
<metadata>
<normativeSource>http://tipitaka.org/romn/cscd/e0813n.nrf4.xml</normativeSource>
<archivePath>roman/anya/byakarana gantha-sangaho/balavatara ganthipadatthavinicchayasara/4. taddhitakanda.xml</archivePath>
<title>4. Taddhitakaṇḍa - Bālāvatāra gaṇṭhipadatthavinicchayasāra - Byākaraṇa gantha-saṅgaho - Anya</title>
</metadata>
<body>
<chapter line="1">4. Taddhitakaṇḍa</chapter>
<title line="2">Apaccataddhita</title>
<paragraph line="3" number="232"><bold>Vāṇapacce.</bold></paragraph>
<paragraph line="4">Chaṭṭhantā <pageBreak edition="M" number="0.0200" />saddā ‘‘tassāpacca’’miccasmiṃ atthe ṇo vā hoti. Vāti vākyatthaṃ. Ṇenevāpaccatthassa vuttattā apaccasaddāppayogo.</paragraph>
<paragraph line="5">‘‘Tesaṃ vibhatyā’’ do tesaṃgahaṇena vibhattilopo. Tathottaratra.</paragraph>
<paragraph line="6">‘‘Tesaṃ ṇo lopaṃ’’ti paccayānaṃ ṇassa lopo.</paragraph>
<paragraph line="7">‘‘Vuddhādisarassa vā saṃyogantassa saṇe ce’’ti saṇakāre pare asaṃyogantassādisarassa vuddhi.</paragraph>
<paragraph line="8">Tassāpaniyame –</paragraph>
<paragraph line="9"><bold>Ayuvaṇṇānañcāyo vuddhi</bold>.</paragraph>
<paragraph line="10">Akārivaṇṇuvaṇṇānaṃ āeovuddhiyo honti, casaddena kvaci na.</paragraph>
<paragraph line="11">Saralopādi, taddhitattā nāmamiva kate syādi.</paragraph>
<paragraph line="12">Taddhitābhidheyyaliṅga–vibhattivacanā <pageBreak edition="M" number="0.0202" />siyuṃ.</paragraph>
<paragraph line="13">Samūhabhāvajā bhīyo, sakatthe ṇyo napuṃsake.</paragraph>
<paragraph line="14">Tā tutthiyaṃ nipātā te, dhāmithaṃpaccayantakā.</paragraph>
<paragraph line="15">Vasiṭṭhassāpaccaṃ <pageBreak edition="M" number="0.0203" />poso vāsiṭṭho, itthī vāsiṭṭhī, napuṃsakaṃ vāsiṭṭhaṃ. Vikappavidhānato taddhitena samāsassāccantaṃ bādhāyā bhāvā vasiṭṭhā paccantipi hoti.</paragraph>
<paragraph line="16">Napuṃsakena vāpīti, saddasatthavidū viduṃ.</paragraph>
<paragraph line="17" number="233">Vā <pageBreak edition="M" number="0.0205" />apacceti cādhikāro.</paragraph>
<paragraph line="18"><bold>Ṇāyana ṇāna vacchādito</bold>.</paragraph>
<paragraph line="19">Vacchādito gottagaṇato ṇāyano ṇāno ca vā hoti.</paragraph>
<paragraph line="20">Apaccaṃ paputtappabhuti gottaṃ. Kaccassāpaccaṃ kaccāyano, kaccāno vā. Saṃyogantattā na vuddhi.</paragraph>
<paragraph line="21" number="234">‘‘Ṇeyyo <pageBreak edition="M" number="0.0206" />kattikādīhī’’ti ṇeyyo, vinatāya apaccaṃ venateyyo vinateyyo vā. Na pakkhe vuddhi, ṇeyyoti yogavibhāgena ‘‘tassa dīyate’’ tyatthepi ṇeyyo, dakkhiṇā dīyate yassa so dakkhiṇeyyo.</paragraph>
<paragraph line="22" number="235"><bold>Ato ṇi vā.</bold></paragraph>
<paragraph line="23">Akārantato <pageBreak edition="M" number="0.0207" />apacce ṇi vā hoti, puna vāsaddena ṇiko, akārantā anakārantā ca bopi.</paragraph>
<paragraph line="24">Dakkhi, sakyaputtiko, maṇḍabbo, bhātubbo. Dvittaṃ.</paragraph>
<paragraph line="25" number="236">‘‘Ṇavo <pageBreak edition="M" number="0.0208" />pagvādīhī’’ ti ṇavo. Manuno apaccaṃ māṇavo.</paragraph>
<paragraph line="26" number="237">‘‘Ṇera <pageBreak edition="M" number="0.0209" />vidhavādito’’ti ṇero, sāmaṇero.</paragraph>
<title line="27">Saṃsaṭṭhādianekatthataddhita</title>
<paragraph line="28" number="238">‘‘Yena <pageBreak edition="M" number="0.0210" />vā saṃsaṭṭhaṃ tarati carati vahati ṇiko’’ti ṇiko. Vākārena nekatthenekapaccayā ca. Ghatena saṃsaṭṭho ghātiko, odano. Uḷūpena taratīti oḷūpiko, uḷūpiko vā, na pakkhe vuddhi.</paragraph>
<paragraph line="29">Sakaṭena caratīti sākaṭiko. Sīsena vahatīti sīsiko, na vuddhi.</paragraph>
<paragraph line="30">Itthiliṅgato eyyako, ṇako ca. Campāyaṃ jāto campeyyako. Evaṃ bārāṇaseyyako. Ṇako – kusinārāyaṃ vasatīti kosinārako. Janapadato ṇako ca – magadhesu vasati, tesaṃ issaro vā māgadhako.</paragraph>
<paragraph line="31">Tajjātiyā <pageBreak edition="M" number="0.0212" />visiṭṭhatthe ājānīyo. Assajātiyā visiṭṭho assājānīyo. Ño - agganti jānitabbaṃ aggaññaṃ, dvittaṃ.</paragraph>
<paragraph line="32" number="239"><bold>Tamadhīte tena katādisannidhānaniyogasippabhaṇḍa jīvikatthesu ca.</bold></paragraph>
<paragraph line="33">Taṃ <pageBreak edition="M" number="0.0213" />adhīte iccādīsvatthesu ādisaddena hatādīsu ca ṇiko vā hoti. Abhidhammamadhīteti ābhidhammiko, abhidhammiko vā, na pakkhe vuddhi. Vacasā kataṃ kammaṃ vācasikaṃ. Evaṃ mānasikaṃ, ettha –</paragraph>
<paragraph line="34">‘‘Sa <pageBreak edition="M" number="0.0214" />sare vāgamo’’tīhānuvattitādisaddena sāgamo.</paragraph>
<paragraph line="35">Sarīre sannidhānā vedanā sārīrikā. Dvāre niyutto dovāriko, ettha- ‘‘māyūnamāgamo ṭhāne’’ti vakārato pubbe okārāgamo.</paragraph>
<paragraph line="36"><bold>Sippa</bold>nti <pageBreak edition="M" number="0.0215" />gītādikalā, vīṇā assa sippanti veṇiko, atra vīṇeti vīṇāvādanaṃ. Gandho assa bhaṇḍanti gandhiko, mage hantvā jīvatīti māgaviko, vakārāgamo. Jālena hato jāliko, suttena baddho suttiko, cāpo assa āyudhanti cāpiko, vāto assa ābādho atthīti vā vātiko, buddhe pasanno buddhiko, vatthena kītaṃ bhaṇḍaṃ vatthikaṃ.</paragraph>
<paragraph line="37">Kumbho <pageBreak edition="M" number="0.0217" />assa parimāṇaṃ, ta marahati, tesaṃ rāsi vā kumbhiko. Akkhena dibbatīti akkhiko, magadhesu vasati, jātoti vā māgadhiko iccādi.</paragraph>
<paragraph line="38" number="240"><bold>Ṇa rāgā tena rattaṃ tassedamaññatthesu ca.</bold></paragraph>
<paragraph line="39">Tena <pageBreak edition="M" number="0.0218" />rattaṃ tyādyatthesu ṇo vā hoti. Kasāvena rattaṃ kāsāvaṃ.</paragraph>
<paragraph line="40">Evaṃ <pageBreak edition="M" number="0.0219" />nīlaṃ pītamiccādi. Na vuddhi, mahisassa idaṃ māhisaṃ, siṅgaṃ.</paragraph>
<paragraph line="41">Evaṃ <pageBreak edition="M" number="0.0220" />rājaporisaṃ, ettha ‘‘ayuvaṇṇānañcā’’ do puna vuddhiggahaṇena uttarapadassa vuddhi. Magadhehi āgato, tatra jāto, tesaṃ issaro, te assa nivāsoti vā māgadho, kattikādīhi yutto kattiko, māso.</paragraph>
<paragraph line="42">Buddho <pageBreak edition="M" number="0.0222" />assa devatāti buddho. Byākaraṇaṃ avecca adhīteti veyyākaraṇo. Ettha ‘‘māyūnamā’’dinā yakārato pubbe e āgamo, yassa dvittaṃ. Sagarehi nibbatto sāgaroiccādi.</paragraph>
<paragraph line="43" number="241"><bold>Jātādīnamimiyā ca.</bold></paragraph>
<paragraph line="44">Jātādīsu <pageBreak edition="M" number="0.0224" />imo iyo ca hoti, casaddena kiyo ca. Pacchā jāto pacchimo, manussajātiyā jāto manussajātiyo. Ante niyutto antimo, antiyo.</paragraph>
<paragraph line="45">Evaṃ andhakiyo. Putto assa atthīti puttimo, puttiyo. Evaṃ kappiyo.</paragraph>
<paragraph line="46" number="242">‘‘Tadassaṭṭhānamīyo <pageBreak edition="M" number="0.0225" />ce’’ti īyo, cakārena hitādyatthepi, bandhanassa ṭhānaṃ bandhanīyaṃ, caṅkamanassa hitaṃ caṅkamanīyaṃ.</paragraph>
<paragraph line="47" number="243">‘‘Ālu <pageBreak edition="M" number="0.0226" />tabbahule’’ti ālu. Abhijjhābahulo abhijjhālu.</paragraph>
<title line="48">Visesataddhita</title>
<paragraph line="49" number="244"><bold>Visese taratamissikiyiṭṭhā.</bold></paragraph>
<paragraph line="50">Atisayatthe tarādayo honti.</paragraph>
<paragraph line="51">Ayametesaṃ <pageBreak edition="M" number="0.0227" />atisayena pāpoti pāpataro, pāpatamo, pāpissiko, pāpiyo, pāpiṭṭho vā.</paragraph>
<paragraph line="52">‘‘Vuddhassa <pageBreak edition="M" number="0.0228" />jo iyiṭṭhesū’’ti vuddhassa jādese – ‘‘saralopā’’do pakatiggahaṇena pakatyabhāvā issa e. Jeyyo, jeṭṭho.</paragraph>
<paragraph line="53">Evaṃ ‘‘pasatthassa so ce’’ti sādese seyyo, seṭṭho.</paragraph>
<title line="54">Assatthitaddhita</title>
<paragraph line="55" number="245">‘‘Tadassatthīti <pageBreak edition="M" number="0.0230" />vī ce’’ti vī. Medhā assa atthīti medhāvī.</paragraph>
<paragraph line="56" number="246">Evaṃ <pageBreak edition="M" number="0.0231" />‘‘tapādito sī’’ti sī, dvittaṃ, tapassī.</paragraph>
<paragraph line="57" number="247">‘‘Daṇḍādito <pageBreak edition="M" number="0.0232" />ika ī’’ti iko, ī ca. Daṇḍiko, daṇḍī.</paragraph>
<paragraph line="58" number="248">‘‘Guṇādito vantū’’ti vantu. Guṇavā, paññavā. Yadādinā rasso.</paragraph>
<paragraph line="59" number="249">‘‘Satyādīhi <pageBreak edition="M" number="0.0233" />mantū’’ti mantu. Satimā, bhānumā.</paragraph>
<paragraph line="60" number="250">‘‘Āyussukārāsmantumhī’’ti <pageBreak edition="M" number="0.0235" />ussa asa. Āyasmā.</paragraph>
<paragraph line="61" number="251">‘‘Saddhādito ṇa’’ iti ṇo. Saddho.</paragraph>
<paragraph line="62" number="252">‘‘Tappakativacane <pageBreak edition="M" number="0.0236" />mayo’’ti mayo. Suvaṇṇena pakataṃ sovaṇṇamayaṃ, suvaṇṇamayaṃ vā. Pakkhe - yadādinā vuddhi.</paragraph>
<paragraph line="63"><bold>Etesamo lope</bold>.</paragraph>
<paragraph line="64">Vibhattilope manādīnamantassa o hoti. Manomayaṃ.</paragraph>
<title line="65">Saṅkhyātaddhita</title>
<paragraph line="66" number="253">Saṅkhyāpūraṇe <pageBreak edition="M" number="0.0237" />tyadhikāro.</paragraph>
<paragraph line="67">‘‘Dvitīhi tiyo’’ti tiyo, ‘‘tiye dutāpi ce’’ti dvitīnaṃ dutā. Dvinnaṃ pūraṇo dutiyo, evaṃ tatiyo.</paragraph>
<paragraph line="68" number="254">‘‘Catucchehi thaṭhā’’ti thaṭhā. Catuttho, chaṭṭho.</paragraph>
<paragraph line="69" number="255"><bold>Tesamaḍḍhūpapadena aḍḍhuḍḍha divaḍḍha diyaḍḍhāḍḍhatiyā.</bold></paragraph>
<paragraph line="70">Catuttha <pageBreak edition="M" number="0.0238" />dutiya tatiyānaṃ aḍḍhūpapadena saha aḍḍhuḍḍha divaḍḍha diyaḍḍhāḍḍhatiyā honti.</paragraph>
<paragraph line="71">Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho vā, aḍḍhena tatiyo aḍḍhatiyo.</paragraph>
<paragraph line="72" number="256">‘‘Saṅkhyāpūraṇe <pageBreak edition="M" number="0.0239" />mo’’ti mo, pañcamo. Itthiyaṃ pañcannaṃ pūraṇī pañcamī.</paragraph>
<paragraph line="73">Eko ca dasa cāti dvande kate –</paragraph>
<paragraph line="74"><bold>Dvekaṭṭhānamākāro vā</bold>.</paragraph>
<paragraph line="75">Saṅkhyāne uttarapade dviekaaṭṭhaiccetesa mantassa ā vā hoti. Ekādasa pañcīva. Evaṃ dvādasa.</paragraph>
<paragraph line="76">Yadādinā tissa teādese ‘‘ekādito dassa ra saṅkhyāne’’ti dasasadde dassa ro. Terasa.</paragraph>
<paragraph line="77" number="257">‘‘Catūpapadassa <pageBreak edition="M" number="0.0241" />lopo tuttarapadādicassa cucopi navā’’ti catusadde tussa lopo cassa cu ca. Cuddasa.</paragraph>
<paragraph line="78">‘‘Dase so niccañce’’ti chassa soādese – ‘‘ḷa darānaṃ’’ti dasasadde dassa ḷo. Soḷasa, aṭṭhārasa.</paragraph>
<paragraph line="79" number="258">‘‘Vīsati <pageBreak edition="M" number="0.0242" />dasesu bā dvissa tū’’ti dvissa bā. Bāvīsati, ekādasannaṃ pūraṇo ekādasamo.</paragraph>
<paragraph line="80" number="259">‘‘Ekādito dasassī’’ti itthiyaṃ ī. Ekādasī iccādi.</paragraph>
<paragraph line="81">‘‘Dvādito konekatthe ce’’ti ko, dve parimāṇāni asseti dvikaṃ. Evaṃ tikādi.</paragraph>
<paragraph line="82" number="260">‘‘Samūhatthe <pageBreak edition="M" number="0.0243" />kaṇṇā’’ti kaṇa ca, ṇo ca. Manussānaṃ samūho mānussako, mānusso vā.</paragraph>
<paragraph line="83">Ṇe kate – ‘‘jhalānamiyuvā sare vā’’ tīha vākārena issa ayādese – dvayaṃ, tayaṃ. Evaṃ ‘‘gāmajanabandhusahāyādīhi tā’’ti tā. Gāmatā, nāgaratā.</paragraph>
<title line="84">Bhāvataddhita</title>
<paragraph line="85" number="261"><bold>Ṇyattatā bhāve tu.</bold></paragraph>
<paragraph line="86">Bhāvatthe ṇyattatā honti. Tusaddena ttano ca. Sakatthādīsupi ṇyo, sakatthe tā ca.</paragraph>
<hangnum line="87" number="262"></hangnum>
<gatha1 line="88">Hontyasmā <pageBreak edition="M" number="0.0245" />saddañāṇāni,</gatha1>
<gatha2 line="89">Bhāvo sā saddavuttiyā;</gatha2>
<gatha3 line="90">Nimittabhūtaṃ nāmañca,</gatha3>
<gathalast line="91">Jāti dabbaṃ kriyā guṇo.</gathalast>
<paragraph line="92" number="263">Yathā <pageBreak edition="M" number="0.0246" />– candassa bhāvo candattaṃ. Iha nāmavasā candasaddo candaddabbe vattate, nimittassa rūpānugatañca ñāṇaṃ. Evaṃ manussattanti manussajātivasā. Yadādinā īssa rasse – daṇḍittanti daṇḍaddabbasambandhā. Pācakattanti pacanakriyāsambandhā. Nīlattanti nīlaguṇavasā.</paragraph>
<paragraph line="93">Evaṃ ṇyādīsupi yathāyogaṃ ñeyyaṃ. Ṇyo.</paragraph>
<paragraph line="94"><bold>Avaṇṇo ye lopañca</bold>.</paragraph>
<paragraph line="95">Ye <pageBreak edition="M" number="0.0247" />pare avaṇṇo lupyate, cakārena ikāropi.</paragraph>
<paragraph line="96">Yavataṃ talaṇadakārānaṃ byañjanāni calaña jakāratta’’nti yakārayuttānaṃ tādīnaṃ cādayo, kāraggahaṇena sakapabhamādito parayakārassa pubbena saha kvaci pubbarūpañca, dvittaṃ. Paṇḍiccaṃ, kosallaṃ, sāmaññaṃ, sohajjaṃ, porissaṃ, nepakkaṃ, sāruppaṃ, osabbhaṃ, opammaṃ.</paragraph>
<paragraph line="97"><bold>Āttañca</bold>.</paragraph>
<paragraph line="98">Iuiccetesaṃ ā hoti, rikārāgamo ca ṭhāne.</paragraph>
<paragraph line="99">Saralopādinā ilopo. Isino bhāvo.</paragraph>
<paragraph line="100">Ārissaṃ <pageBreak edition="M" number="0.0248" />. Evaṃ mudutā, arahatā, ntassa yadādinā lopo.</paragraph>
<paragraph line="101">Puthujjanattanaṃ, akiñcanameva ākiñcaññaṃ, kuṇḍaniyā apaccaṃ koṇḍañño, ettha vuddhādo vākārena saṃyogantassāpi vuddhi.</paragraph>
<paragraph line="102">Padāya <pageBreak edition="M" number="0.0250" />hitaṃ pajjaṃ, dhanāyaṃ saṃvattanikaṃ dhaññaṃ, satito sambhūtaṃ saccaṃ, ilopo, tīsu na vuddhi. Devo eva devatā.</paragraph>
<paragraph line="103" number="264">‘‘Ṇa <pageBreak edition="M" number="0.0251" />visamādīhī’’ti bhāve ṇo. Vesamaṃ. Ujuno bhāvo ajjavaṃ. Ettha ussa ātte parūkārassa yadādinā avo.</paragraph>
<paragraph line="104" number="265">‘‘Ramaṇīyādito <pageBreak edition="M" number="0.0252" />kaṇti kaṇa. Mānaññakaṃ.</paragraph>
<title line="105">Abyayataddhita</title>
<paragraph line="106" number="266">‘‘Vibhāge <pageBreak edition="M" number="0.0254" />dhā ce’’ti dhā, cakārena soppaccayo ca. Ekena vibhāgena ekadhā, nipātattā silopo. Padavibhāgena padaso.</paragraph>
<paragraph line="107" number="267">‘‘Sabbanāmehi pakāravacane tu thā’’ti thā. Tukārena thattā ca. Sabbo pakāro, sabbena pakārena vā sabbathā. Evaṃ aññathattā.</paragraph>
<paragraph line="108" number="268">‘‘Kimimehi <pageBreak edition="M" number="0.0255" />tha’’nti thaṃ, kādese-kathaṃ. Iādese-itthaṃ, thanti yogavibhāgena thaṃ-bahutthaṃ.</paragraph>
<paragraph line="109" number="269">Amalinaṃ malinaṃ karotītyādyatthe-abhūtatabbhāve gamyamāne karabhūyoge sati nāmato yadādinā īppaccayo, malinīkaroti setaṃ. Abhasmano bhasmano karaṇanti bhasmīkaraṇaṃ kaṭṭhassa. Amalino malino bhavatīti malinībhavati seto. Īppaccayantopi nipāto. Abhūtatabbhāveti kiṃ, ghaṭaṃ karoti, ghaṭo bhavati.</paragraph>
<paragraph line="110">Karabhūyogeti <pageBreak edition="M" number="0.0256" />kiṃ, amalino malino jāyate.</paragraph>
<paragraph line="111">Avatthāvatovatthayā, bhūtassaññāya vatthuno.</paragraph>
<paragraph line="112">Tāyāvatthāya bhavanaṃ, abhūtatabbhavaṃ viduṃ.</paragraph>
<paragraph line="113">Taddhito.</paragraph>
</body>
</document>