<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0813n.nrf1.xml</normativeSource>
    <archivePath>roman/anya/byakarana gantha-sangaho/balavatara ganthipadatthavinicchayasara/1. sandhi kanda.xml</archivePath>
    <baseFileName>1. sandhi kanda</baseFileName>
    <titlePath>1. Sandhi kaṇḍa - Bālāvatāra gaṇṭhipadatthavinicchayasāra - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">1. Sandhi kaṇḍa</chapter>
    <title line="2">Saññā</title>
    <paragraph line="3" number="2"><bold>Akkharāpādayo ekacattālīsaṃ.</bold></paragraph>
    <paragraph line="4">Akkharāpi <pageBreak edition="M" number="0.0006" /> akārādayo ekacattālīsaṃ suttantopakārā. Taṃ yathā-a ā-i ī-u ū-e o, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ-iti.</paragraph>
    <paragraph line="5" number="3"><bold>Tatthodantāsarā aṭṭha.</bold></paragraph>
    <paragraph line="6">Tattha <pageBreak edition="M" number="0.0008" /> akkharesu okārantā aṭṭha sarā nāma. Tattheti vattate.</paragraph>
    <paragraph line="7" number="4"><bold>Lahumattā tayo rassā.</bold></paragraph>
    <paragraph line="8">Tattha <pageBreak edition="M" number="0.0009" /> saresu lahumattā a, i, u iti tayo rassā.</paragraph>
    <paragraph line="9" number="5"><bold>Aññe dīghā.</bold></paragraph>
    <paragraph line="10">Tattha <pageBreak edition="M" number="0.0010" /> saresu rassehaññe dīghā.</paragraph>
    <paragraph line="11">Saṃyogato pubbe eo rassā ivoccante, anantarā byañjanā saṃyogo. Ettha, seyyo, oṭṭho, sotthi.</paragraph>
    <paragraph line="12" number="6"><bold>Sesā byañjanā.</bold></paragraph>
    <paragraph line="13">Sare <pageBreak edition="M" number="0.0012" /> ṭhapetvā sesā kādayo niggahītantā byañjanā.</paragraph>
    <paragraph line="14" number="7"><bold>Vaggā pañcapañcaso mantā.</bold></paragraph>
    <paragraph line="15">Byañjanānaṃ <pageBreak edition="M" number="0.0013" /> kādayo makārantā pañcapañcaso akkharavanto vaggā.</paragraph>
    <paragraph line="16" number="8"> Vaggānaṃ <pageBreak edition="M" number="0.0016" /> paṭhamadutiyā so cāghoso. Ḷantāññe ghosā. Ghosāghosasaññā ca ‘‘parasamaññā payoge’’ti saṅgahītā. Evaṃ liṅga, sabbanāma, pada, upasagga, nipāta, taddhita, ākhyāta, kammappavacanīyādisaññā ca.</paragraph>
    <paragraph line="17" number="9"><bold>Aṃiti niggahītaṃ.</bold></paragraph>
    <paragraph line="18">Aṃiti <pageBreak edition="M" number="0.0018" /> akārato paraṃ yo bindu sūyate, <bold>taṃ nigga</bold>hītaṃ nāma.</paragraph>
    <paragraph line="19">Bindu <pageBreak edition="M" number="0.0019" /> cūḷāmaṇākāro, niggahītanti vuccate.</paragraph>
    <paragraph line="20">Kevalassā ppayogattā, akāro sannidhīyate.</paragraph>
    <paragraph line="21" number="10"> A, kavagga, hā kaṇḍajā, i, cavagga, yā tālujā, u, pavaggā oṭṭhajā, ṭavagga, ra, ḷā muddhajā, tavagga, la, sā dantajā, e kaṇṭhatālujo, o kaṇṭhoṭṭhajo, vo dantoṭṭhajo.</paragraph>
    <centered line="22">Saññā</centered>
    <title line="23">Sarasandhi</title>
    <paragraph line="24" number="11"> Loka <pageBreak edition="M" number="0.0021" /> aggoityasmiṃ – ‘‘pubbamadhoṭhita massaraṃ sarena viyojaye’’ti pubbabyañjanaṃ sarato puthakkātabbaṃ.</paragraph>
    <paragraph line="25"><bold>Sarā sare lopaṃ</bold>.</paragraph>
    <paragraph line="26">Anantare sare pare sarā lopaṃ papponti.</paragraph>
    <paragraph line="27">‘‘Nare <pageBreak edition="M" number="0.0022" /> paraṃ yutte’’ti assaro byañjano parakkharaṃ netabbo lokaggo.</paragraph>
    <paragraph line="28">Saretyasmiṃ <pageBreak edition="M" number="0.0024" /> opasilesiko kāsasattamī, tato vaṇṇakālabyavadhāne kāriyaṃ na hoti. Yathā-maṃ ahā sīti, ‘‘pamādamanuyuñjantī’’tyādigāthāyaṃ ‘janā appamāda’nti ca. Evaṃ sabbasandhīsu.</paragraph>
    <paragraph line="29">Anantaraṃ parassa sarassa lopaṃ vakkhati, tasmānena pubbassa lopo ñāyati, teneva sattamīniddiṭṭhassa paratāpi gamyate.</paragraph>
    <paragraph line="30" number="12"> Saretyadhikāro. <pageBreak edition="M" number="0.0026" /> Pana ime pana imetīha-sarā lopaṃ itveva.</paragraph>
    <paragraph line="31"><bold>Vā paro asarūpo</bold>.</paragraph>
    <paragraph line="32">Asamānarūpāsaramhā paro saro vā lupyate, paname, panime.</paragraph>
    <paragraph line="33" number="13"> Bandhussa <pageBreak edition="M" number="0.0027" /> iva, na upetītīdha –</paragraph>
    <paragraph line="34"><bold>Kvacāsavaṇṇaṃ lutte</bold>.</paragraph>
    <paragraph line="35">Sare lutte parasarassa kvaci asavaṇṇo hotīti i u iccetesaṃ ṭhānāsannā e o. Bandhusseva. Nopeti.</paragraph>
    <paragraph line="36" number="14"> Tatra <pageBreak edition="M" number="0.0029" /> ayaṃ, yāni idha, bahu upakāraṃ, saddhā idha, tathā upamantyetasmiṃ –</paragraph>
    <paragraph line="37"><bold>Dīghaṃ</bold>.</paragraph>
    <paragraph line="38">Sare lutte paro saro kvaci ṭhānāsannaṃ dīghaṃ yāti. Tatrāyaṃ, yānīdha, bahūpakāraṃ, saddhīdha, tathūpamaṃ.</paragraph>
    <paragraph line="39" number="15"> Kiṃsu idhetyatra –</paragraph>
    <paragraph line="40"><bold>Pubbo ca</bold>.</paragraph>
    <paragraph line="41">Sare lutte pubbo ca kvaci dīghaṃ yāti. Kiṃ sūdha.</paragraph>
    <paragraph line="42" number="16"> Te <pageBreak edition="M" number="0.0030" /> ajja, te ahaṃtettha –</paragraph>
    <paragraph line="43"><bold>Yamedantassādeso</bold>.</paragraph>
    <paragraph line="44">Sare pare antassa ekārassa kvaci yo ādeso hoti, tyajja, ‘‘dīgha’’nti byañjane pare kvaci dīgho, tyāhaṃ.</paragraph>
    <paragraph line="45">Kvacīti kiṃ. Nettha.</paragraph>
    <paragraph line="46" number="17"> So <pageBreak edition="M" number="0.0033" /> assa, anu etityettha –</paragraph>
    <paragraph line="47"><bold>Vamodudantānaṃ</bold>.</paragraph>
    <paragraph line="48">Sare pare anto kārukārānaṃ kvaci vo ādeso hoti. Svassa, anveti.</paragraph>
    <paragraph line="49">Kvacīti kiṃ. Tayassu, sametāyasmā.</paragraph>
    <paragraph line="50" number="18"> Idha <pageBreak edition="M" number="0.0034" /> ahaṃ tīdha –</paragraph>
    <paragraph line="51"><bold>Do dhassa ca</bold>.</paragraph>
    <paragraph line="52">Sare pare dhassa kvaci do hoti. Dīghe – idāhaṃ. Kvacīti kiṃ. Idheva. Cakārena byañjanepi, idha bhikkhave.</paragraph>
    <paragraph line="53" number="19"> Pati antuṃ, vutti assetīha –</paragraph>
    <paragraph line="54"><bold>Ivaṇṇo yannavā</bold>.</paragraph>
    <paragraph line="55">Sare pare ivaṇṇassa yo navā hoti. Kata yakārassa tissa ‘‘sabbo cantī’’ti kvaci cādese ‘‘paradvebhāvo ṭhāne’’ti sarato parabyañjanassa ṭhānāsannavasā dvittaṃ. Paccantaṃ, vutyassa.</paragraph>
    <paragraph line="56">Navāti kiṃ. Paṭaggi,</paragraph>
    <paragraph line="57">Ettha ‘‘kvaci paṭi patisse’’ti patissa paṭi, vaṇṇaggahaṇaṃ sabbattha rassadīgha saṅgahaṇatthaṃ.</paragraph>
    <paragraph line="58" number="20"> Yathā <pageBreak edition="M" number="0.0036" /> evetīha –</paragraph>
    <paragraph line="59"><bold>Evādissa ri pubbo ca rasso</bold>.</paragraph>
    <paragraph line="60">Sarato parassa evassādiekāro rittaṃ navā yāti. Pubbo ca ṭhānāsannaṃ rassaṃ. Yathariva. Yatheva.</paragraph>
    <paragraph line="61" number="21"> Na <pageBreak edition="M" number="0.0037" /> imassa, ti aṅgikaṃ, lahu essati, attha atthaṃ, ito āyati, tasmā iha, sabbhi eva, cha abhiññā, putha eva, pā evatīha vā tveva –</paragraph>
    <paragraph line="62"><bold> Ya va ma da na ta ra ḷā cāgamā</bold>.</paragraph>
    <paragraph line="63">Sare pare yādayo āgamā vā honti, cakārena go ca. Nayimassa, tivaṅgikaṃ, lahumessati, attadatthaṃ, itonāyati, tasmātiha, sabbhireva, chaḷabhiñā, puthageva, ‘‘rassa’’nti byañjane pare kvaci rasso. Pageva.</paragraph>
    <paragraph line="64">Vāti kiṃ. Cha abhiññā, putha eva, pā eva.</paragraph>
    <paragraph line="65">Ettha ‘‘sare kvacī’’ti sarānaṃ pakati hoti, sassarūpameva, na vikārotyattho.</paragraph>
    <paragraph line="66" number="22"> Abhi <pageBreak edition="M" number="0.0039" /> uggatotyatra –</paragraph>
    <paragraph line="67">‘‘Abbho abhī’’ti abhissa abbho. Abbhuggato.</paragraph>
    <centered line="68">Sarasandhi</centered>
    <title line="69">Byañjanasandhi</title>
    <paragraph line="70" number="23"> Byañjanetyadhikāro. Kvacītveva. So bhikkhu, kacci nu tvaṃ, jānema tantīha –</paragraph>
    <paragraph line="71"><bold>Lopañca tatrākāro</bold>.</paragraph>
    <paragraph line="72">Byañjane pare sarānaṃ kvaci lopohoti, tatra lutte ṭhāne akārāgamo, cakārena okārukārāpi. Sabhikkhu kaccino tvaṃ, jānemu taṃ.</paragraph>
    <paragraph line="73">Kvacīti kiṃ, somuni.</paragraph>
    <paragraph line="74" number="24"> Ughoso <pageBreak edition="M" number="0.0040" />, ākhātantīha – dvebhāve ṭhāne itveva.</paragraph>
    <paragraph line="75"><bold>Vagge ghosāghosānaṃ tatiyapaṭhamā</bold>.</paragraph>
    <paragraph line="76">Vagge ghosāghosānaṃ catutthadutiyānaṃ tabbagge tatiyapaṭhamā honti yathāsaṅkhyaṃ yutte ṭhāne, ugghoso, rasse akkhātaṃ.</paragraph>
    <paragraph line="77" number="25"> Para <pageBreak edition="M" number="0.0041" /> sahassaṃ, atippakhotīha – ‘‘kvaci o byañjane’’ti okārāgamo. Parosahassaṃ. Gāgame ca, atippagokho.</paragraph>
    <paragraph line="78" number="26"> Ava naddhātyatra – ‘‘o avasse’’ti kvaci avassa o. Onaddhā.</paragraph>
    <paragraph line="79">Kvacīti kiṃ. Avasussatu.</paragraph>
    <centered line="80">Byañjanasandhi.</centered>
    <title line="81">Niggahītasandhi</title>
    <paragraph line="82" number="27"> Niggahītantyadhikāro <pageBreak edition="M" number="0.0042" />. Kiṃ kato, saṃ jāto, saṃ ṭhito, taṃ dhanaṃ, taṃ mittantiha –</paragraph>
    <paragraph line="83"><bold>Vaggantaṃ vā vagge</bold>.</paragraph>
    <paragraph line="84">Vaggabyañjane pare bindussa tabbagganto vā hoti. Kiṅkato, sañjāto, saṇṭhito, tandhanaṃ, tammittaṃ.</paragraph>
    <paragraph line="85">Vāti kiṃ. Na taṃ kammaṃ.</paragraph>
    <paragraph line="86">Vākāreneva le lo ca. Pulliṅgaṃ.</paragraph>
    <paragraph line="87" number="28"> Vātyadhikāro <pageBreak edition="M" number="0.0043" />. Evaṃ assa, etaṃ avocetīha –</paragraph>
    <paragraph line="88"><bold>Madā sare</bold>.</paragraph>
    <paragraph line="89">Sare pare binduno ma dā vā honti. Evamassa, etadavoca.</paragraph>
    <paragraph line="90">Vāti kiṃ. Maṃ ajini.</paragraph>
    <paragraph line="91" number="29"> Taṃ eva, taṃ hītīha –</paragraph>
    <paragraph line="92"><bold>Eheñaṃ</bold>.</paragraph>
    <paragraph line="93">Ekāre, he ca pare binduno ño vā hoti. Dvitte – taññeva, tameva. Tañhi, taṃ hi.</paragraph>
    <paragraph line="94" number="30"> Saṃyogotīha –</paragraph>
    <paragraph line="95"><bold>Saye ca</bold>.</paragraph>
    <paragraph line="96">Yakāre pare tena saha binduno ño vā hoti. Dvitte – saññogo, saṃyogo.</paragraph>
    <paragraph line="97" number="31"> Cakkhu aniccaṃ, ava sirotīha - āgamo, kvacitveva.</paragraph>
    <paragraph line="98"><bold>Niggahītañca</bold>.</paragraph>
    <paragraph line="99">Sare, byañjane vā pare kvaci bindvāgamo hoti. Cakkhuṃaniccaṃ, avaṃsiro.</paragraph>
    <paragraph line="100" number="32"> Vidūnaṃ <pageBreak edition="M" number="0.0044" /> aggaṃ, tāsaṃ ahaṃtīha –</paragraph>
    <paragraph line="101">‘‘Kvaci lopaṃ’’ti sare bindulopo, vidūnaggaṃ. Dīghetāsāhaṃ.</paragraph>
    <paragraph line="102" number="33"> Buddhānaṃ sāsanaṃ, saṃ rāgotīha –</paragraph>
    <paragraph line="103">‘‘Byañjane ce’’ti bindulopo, buddhānasāsanaṃ. Dīghesārāgo.</paragraph>
    <paragraph line="104" number="34"> Bījaṃ ivetīha –</paragraph>
    <paragraph line="105"><bold>Paro vā saro</bold>.</paragraph>
    <paragraph line="106">Binduto paro saro vā lupyate, bījaṃva.</paragraph>
    <paragraph line="107" number="35"> Evaṃ assetīha –</paragraph>
    <paragraph line="108"><bold>Byañjano ca visaññogo</bold>.</paragraph>
    <paragraph line="109">Binduto pare sare lutte saṃyogo byañjano vinaṭṭhasaṃyogo hotīti pubbasalopo. Evaṃsa.</paragraph>
    <centered line="110">Niggahītasandhi.</centered>
    <title line="111">Vomissaka sandhī</title>
    <paragraph line="112" number="36"><bold>Anupadiṭṭhānaṃ vuttayogato.</bold></paragraph>
    <paragraph line="113">Idhāniddiṭṭhā <pageBreak edition="M" number="0.0045" /> sandhayo vuttānusārena ñe yyā, yathā – yadi evaṃ, bodhi aṅgātīha – yādese iminā suttena dayakārasaṃyogassa jo, dhayakārasaṃyogassa jho, dvitte – yajjevaṃ, bojjhaṅgā.</paragraph>
    <paragraph line="114" number="37"> Asadisasaṃyoge <pageBreak edition="M" number="0.0046" /> ekasarūpatā ca.</paragraph>
    <paragraph line="115">Pari esanātīha – yādese rakārassa yo, payyesa nā.</paragraph>
    <paragraph line="116" number="38"> Vaṇṇānaṃ <pageBreak edition="M" number="0.0047" /> bahuttaṃ, viparītatā ca.</paragraph>
    <paragraph line="117">Sarati, iti eva, sā itthī, busaṃ eva, bahu ābādho, adhi abhavi, sukhaṃ, dukkhaṃ, jīvotīha –</paragraph>
    <paragraph line="118">Māgamo sakāre akārassa u ca, sumarati.</paragraph>
    <paragraph line="119">Issa vo, itveva.</paragraph>
    <paragraph line="120">Paralope ākārassa o, sotthī.</paragraph>
    <paragraph line="121">Mādese <pageBreak edition="M" number="0.0048" />, pubbadīghe ca ekārassa i. Busāmiva.</paragraph>
    <paragraph line="122">Vādese havakāravipariyayo. Bahvābādho.</paragraph>
    <paragraph line="123">Adhissa kvaci addho, dīghe-addhābhavi.</paragraph>
    <paragraph line="124">Binduno, okārassa ca e. Sukhe, dukkhe, jīve.</paragraph>
    <paragraph line="125" number="39"> Radānaṃ <pageBreak edition="M" number="0.0050" /> ḷo, paṭibodho, pariḷāho.</paragraph>
    <paragraph line="126" number="40"> Sare, byañjane vā pare binduno kvaci mo. Mama abhāsi, buddhama saraṇaṃ, pubbe mo paraṃ na netabbo ayuttattā.</paragraph>
    <paragraph line="127" number="41"> Binduto parasarāna maññassaratāpi.</paragraph>
    <paragraph line="128">Taṃ iminā, evaṃ imaṃ, kiṃ ahaṃ tīha-issa a. Tadaminā.</paragraph>
    <paragraph line="129">Issa u, akārassa ca e, bindulopādo. Evumaṃ, kehaṃ.</paragraph>
    <paragraph line="130" number="42"> Vākyasukhuccāraṇatthaṃ, chandahānitthañca vaṇṇalopopi.</paragraph>
    <paragraph line="131">Paṭisaṅkhāya yonisotīha – pubbayalopo, paṭisaṅkhāyoniso.</paragraph>
    <paragraph line="132" number="43"> Alābūnityādo <pageBreak edition="M" number="0.0051" /> akāralopo. Lābūni sīdanti, silā plavanti.</paragraph>
    <paragraph line="133" number="44"> Vutyabhedāya vikāropi.</paragraph>
    <paragraph line="134">Akaramhase tetyādo sakāre garuno ekārassa iminā lahuakāro, akaramhasa te kiccaṃ.</paragraph>
    <paragraph line="135" number="45"> Akkharaniyamo <pageBreak edition="M" number="0.0052" /> chandaṃ, garulahuniyamo bhave vutti,</paragraph>
    <paragraph line="136">Dīgho, saṃyogādipubbo rasso ca garu, lahu tu rasso. Yathā- ā, assa, aṃ, a.</paragraph>
    <hangnum line="137" number="46"></hangnum>
    <gatha1 line="138"> Evamaññāpi <pageBreak edition="M" number="0.0053" /> viññeyyā, saṃhitā tantiyā hitā;</gatha1>
    <gathalast line="139">Saṃhitāti ca vaṇṇānaṃ, sannidhabyavadhānato.</gathalast>
    <centered line="140">Vomissakasandhi.</centered>
  </content>
</document>