<?xml version="1.0"?>
<document>
<metadata>
<normativeSource>http://tipitaka.org/romn/cscd/e0807n.nrf1.xml</normativeSource>
<archivePath>roman/anya/byakarana gantha-sangaho/payogasiddhipatha/2. namakanda.xml</archivePath>
<titlePath>2. Nāmakaṇḍa - Payogasiddhipāṭha - Byākaraṇa gantha-saṅgaho - Anya</titlePath>
</metadata>
<body>
<chapter line="1">2. Nāmakaṇḍa</chapter>
<paragraph line="2">Atha <pageBreak edition="M" number="0.0026" /> nāmāni vuccante. Taṃ atthābhimukhaṃ namanato, attanā ca+tthassa nāmanato nāmaṃ, dabbābhidhānaṃ. Taṃ duvidhaṃ saliṅgā+liṅgato, anvattharuḷhito ca, tividhaṃ pumi+tthi+napuṃsakaliṅgato, rukkho, latā, vananti. Catubbidhaṃ sāmañña+guṇa+kriyā+yadicchānāmato, rukkho, nīlo, pācako, sirivaḍḍhoti. Aṭṭhavidhaṃ avaṇṇi+vaṇṇu+vaṇṇo+kāra+niggahītantapakatibhedato, ettha kiṃsaddo niggahītanto. Paccayā paṭhamaṃ karīyatīti pakati, saddo, dhātu ca.</paragraph>
<paragraph line="3">Tattha saliṅgesu tāva akārantato pulliṅgā sugatasaddā satta vibhattiyo parā yojīyante. Sugataiti ṭhite –</paragraph>
<subhead line="4">1. Dve dve+kānekesu nāmasmā siyo aṃyo nā hi sa naṃ smā hi sa naṃ smiṃ su</subhead>
<paragraph line="5">Etesaṃ dve dve honti ekānekatthesu vattamānato nāmasmā yathākkamaṃ. Yato ime satta dukā honti, ‘‘atthavanta+madhātuka+mapaccayaṃ pāṭipadikaṃ kitaka+taddhita+samāsā ce’’ti vuttattā taṃ nāmaṃ pāṭipadikaṃ nāma. Keci sakattha+dabba+liṅga+saṅkhyā+kammādipañcakaṃ pāṭipadikanti vadanti. Tene+taṃ vuccati –</paragraph>
<gatha1 line="6">Sakattha+dabba+liṅgāni, saddattha+mabravuṃ pare;</gatha1>
<gathalast line="7">Saṅkhyā+kammādikānantu, vibhatti vācakā matā.</gathalast>
<gatha1 line="8">Sakattha+dabba+liṅgāni, saṅkhyā+kammādipañcakaṃ;</gatha1>
<gathalast line="9">Saddattha+mabravuṃ keci, vibhatti pana jotakāti ca.</gathalast>
<paragraph line="10">Tato <pageBreak edition="M" number="0.0027" /> ekamhi vattabbe ekavacanaṃ bahumhi vattabbe bahuvacanañcāti aniyamena pasaṅge ‘‘nāmasmā’’ti adhikāro.</paragraph>
<subhead line="11">37. Paṭhamā+tthamatte</subhead>
<paragraph line="12">Nāmassā+bhidheyyamatte paṭhamāvibhatti hotīti vatticchāvasā paṭhamāye+kavacanabahuvacanāni. Si yoiti paṭhamā. Sissi+kārassā+nubandhattā appayogo. Payojanaṃ ‘‘ki+maṃsisū’’ti saṃketo, tathā aṃvacanassā+kārassa. Ettha tathāti vuttassātideso aññadīyadhammāna+maññatthapāpana+matideso. Ekamhi vattabbe paṭhamekavacanaṃ si.</paragraph>
<paragraph line="13">Atoti vattate, atoti nāmavisesanattā ‘‘vidhibbisesanantassā’’ti paribhāsato akārantato nāmasmā vidhi.</paragraph>
<subhead line="14">109. Sisso</subhead>
<paragraph line="15">Akārantato nāmasmā sissa o hoti. Pubbasaralope sugato tiṭṭhati. Bahumhi vattabbe bahuvacanaṃ yo. Evaṃ uparipi yojetabbaṃ.</paragraph>
<subhead line="16">41. Ato yonaṃ ṭāṭe</subhead>
<paragraph line="17">Akārantato nāmasmā paṭhamādutiyāyonaṃ ṭāṭe honti yathākkamaṃ. Ṭakārānubandhattā ‘‘ṭānubandhā+nekavaṇṇā sabbassā’’ti sabbādeso. Sugatā tiṭṭhanti.</paragraph>
<paragraph line="18">‘‘Paṭhamā+tthamatte’’ti vattate.</paragraph>
<subhead line="19">38. Āmantaṇe</subhead>
<paragraph line="20">Āmantaṇādhike <pageBreak edition="M" number="0.0028" /> atthamatte paṭhamāvibhatti hotīti ekasmiṃ ekavacanaṃ si.</paragraph>
<subhead line="21">112. Go syā+lapane</subhead>
<paragraph line="22">Ālapane si gasañño hoti.</paragraph>
<paragraph line="23">‘‘Lopo’’ti vattate.</paragraph>
<subhead line="24">117. Gasīnaṃ</subhead>
<paragraph line="25">Nāmasmā ga+sīnaṃ lopo hoti. Bho sugata ciraṃ tiṭṭha.</paragraph>
<paragraph line="26">‘‘Ge’’ti vattate.</paragraph>
<subhead line="27">59. Ayunaṃ vā dīgho</subhead>
<paragraph line="28">Aiuiccetesaṃ vā dīgho hoti ge pare tiliṅge+ti dīghe bho sugata sugatā ciraṃ tiṭṭha. Sakkate sugatāti dīghaṃ dūrālapaneyevi+cchanti, samīpālapanepi dassanato taṃ na gahetabbaṃ. Bahuvacane yossa ṭā, sugatā ciraṃ tiṭṭhatha.</paragraph>
<subhead line="29">2. Kamme dutiyā</subhead>
<paragraph line="30">Tasmiṃ kammakārake dutiyāvibhatti hoti. Aṃyoiti dutiyā. Ettha dutiyātatiyādibhāvo vibhattisutte siyo iti paṭhamāvibhatyādīni+mupādāya vuccati, taṃ taṃ upādāya paññattattā. Dutiyekavacanaṃ aṃ, akārassā+payogo. Sugataṃ passa. Dutiyābahuvacanaṃ yo, tassa ṭe, sugate passa.</paragraph>
<subhead line="31">19. Kattukaraṇesu tatiyā</subhead>
<paragraph line="32">Tasmiṃ <pageBreak edition="M" number="0.0029" /> kattari karaṇe ca kārake tatiyāvibhatti hoti. Nā+hiiti tatiyāvibhatti. Tatiyāekavacanaṃ nā.</paragraph>
<paragraph line="33">‘‘Nāssā’’ti vattate.</paragraph>
<subhead line="34">108. Ate+na</subhead>
<paragraph line="35">Akārantato nāmasmā parassa nāvacanassa enādeso hoti niccaṃ. Sugatena kataṃ.</paragraph>
<subhead line="36">98. Suhisva+sse</subhead>
<paragraph line="37">Akārantassa suhisve+hoti. Sugatehi.</paragraph>
<paragraph line="38">‘‘Ve’’ti vattate.</paragraph>
<subhead line="39">95. Smāhismiṃnaṃ mhābhimhi</subhead>
<paragraph line="40">Nāmasmā paresaṃ smāhismiṃnaṃ mhābhimhi honti yathākkamaṃti hissa bhiādese sugatebhi. Karaṇe sugatena loko puññaṃ karoti, sugatehi sugatehi vā.</paragraph>
<subhead line="41">24. Catutthī sampadāne</subhead>
<paragraph line="42">Tasmiṃ sampadānakārake catutthī siyā. Sa+naṃiti catutthī. Catutthe+kavacanaṃ sa. Vibhattisutte ssa+naṃti dīghapāṭhena sugatassāti siddhepi ‘‘jhalā sassa no’’ tyādikāriyasuttesu ssassāti akkharagāravatā hotīti lāghavattha+mida+māraddhaṃ –</paragraph>
<subhead line="43">51. Suña sassa</subhead>
<paragraph line="44">Nāmasmā <pageBreak edition="M" number="0.0030" /> parassa sassa suñāgamo hoti. Sa ca ‘‘chaṭṭhiyā’’ti vattamāne –</paragraph>
<subhead line="45">1,20. Ñākānu bandhā+dyantā</subhead>
<paragraph line="46">Chaṭṭhīniddiṭṭhassa ñānubandha+kānubandhā ādyantāhontīti ādyavayavo. Ukāro uccāraṇattho, ññakāro asmiṃ sutte saṃketattho. Sugatassa dānaṃ deti.</paragraph>
<subhead line="47">1,58. ‘‘Bahulaṃ’’tya+dhikāro</subhead>
<paragraph line="48">Bahulādhikāraṃ kappadumamiva maññanti saddikā. Tañca –</paragraph>
<gatha1 line="49">Kvaci pavattya+pavatti, kvaca+ññaṃ kvaci vā kvaci;</gatha1>
<gathalast line="50">Siyā bahulasaddena, vidhi sabbo yathāgamaṃti –</gathalast>
<paragraph line="51">Catubbidhaṃ bahulaṃ samikkhanti.</paragraph>
<paragraph line="52">‘‘Ato vā’’tveva,</paragraph>
<subhead line="53">44. Sassāya catutthiyā</subhead>
<paragraph line="54">Akārantato parassa catutthiyā sassa āyo hoti vā bahulaṃ. Sugatāya. Yebhuyyena tādattheyevā+ya+māyo dissatīti ito paraṃ no+dāharīyate. Catutthībahuvacanaṃ naṃ,</paragraph>
<paragraph line="55">‘‘Dīgho’’ti vattate.</paragraph>
<subhead line="56">89. Sunaṃhisu</subhead>
<paragraph line="57">Nāmassa <pageBreak edition="M" number="0.0031" /> dīgho hoti sunaṃhisu. Sugatānaṃ.</paragraph>
<subhead line="58">29. Pañcamya+vadhismā</subhead>
<paragraph line="59">Etasmā avadhikārakā pañcamīvibhatti hoti. Smā+hiiti pañcamī. Pañcamyekavacanaṃ smā,</paragraph>
<paragraph line="60">‘‘Ato’’ ‘‘ṭāṭe’’ ‘‘ve’’ti ca vattate.</paragraph>
<subhead line="61">43. Smā+smiṃnaṃ</subhead>
<paragraph line="62">Akārantato nāmasmā paresaṃ smā+smiṃnaṃ ṭā+ṭe honti vā yathākkamaṃ. Sugatā apehi sugatamhā sugatasmā vā. Pañcamībahuvacanañhi, sugatebhi sugatehi.</paragraph>
<subhead line="63">39. Chaṭṭhī sambandhe</subhead>
<paragraph line="64">Kārakehi añño sambandho, tatra chaṭṭhīvibhatti hoti. Sa+naṃiti chaṭṭhī, chaṭṭhekavacanaṃ sa, sugatassa vihāro, chaṭṭhībahuvacanaṃ naṃ, sugatānaṃ.</paragraph>
<subhead line="65">14. Sattamyā+dhāre</subhead>
<paragraph line="66">Ādhārakārake sattamīvibhatti hoti. Smiṃ+suiti sattamī. Sattamyekavacanaṃ smiṃ, sugate patiṭṭhitaṃ sugatamhi sugatasmiṃ vā. Sattamībahuvacanaṃ su, ‘‘su+hisva+sse’’ti e, sugatesu.</paragraph>
<paragraph line="67">Sugato, sugatā. Bho sugata, bho sugatā, bhavanto sugatā. Sugataṃ, sugate. Sugatena, sugatebhi <pageBreak edition="M" number="0.0032" />, sugatehi. Karaṇe sugatena, sugatebhi, sugatehi. Sugatassa, sugatāya, sugatānaṃ. Sugatā, sugatamhā, sugatasmā, sugatebhi, sugatehi. Sugatassa, sugatānaṃ. Sugate, sugatamhi, sugatasmiṃ, sugatesu.</paragraph>
<paragraph line="68">Sugato sugato. Sugataṃ namati. Sugatena kato. Sugatena jito. Sugatassa dade. Sugatā vigato. Sugatassa suto. Sugate ramate. Evaṃ –</paragraph>
<gatha1 line="69">Sūrā+sura+naro+raga+nāga+yakkhā,</gatha1>
<gatha2 line="70">Gandhabba+kinnara+manussa+pisāca+petā;</gatha2>
<gatha3 line="71">Mātaṅga+jaṅgama+turaṅga+varāha+sīhā,</gatha3>
<gathalast line="72">Byaggha+ccha+kacchapa+taraccha+miga+ssa+soṇā.</gathalast>
<gatha1 line="73">Āloka+loka+nilayā+nila+cāga+yogā,</gatha1>
<gatha2 line="74">Vāyāma+gāma+nigamā+gama+dhamma+kāmā;</gatha2>
<gatha3 line="75">Saṅgho+gha+ghosa+paṭighā+sava+kodha+lobhā,</gatha3>
<gathalast line="76">Sārambha+thambha+mada+māna+pamāda+makkhā.</gathalast>
<gatha1 line="77">Punnāga+pūga+panasā+sana+campaka+mba-</gatha1>
<gatha2 line="78">Hintāla+tāla+vakula+jjuna+kiṃsukā ca;</gatha2>
<gatha3 line="79">Mandāra+kunda+pucimanda+karañja+rukkhā,</gatha3>
<gathalast line="80">Ñeyyā mayūra+sakuṇa+ṇḍaja+koñca+haṃsā.</gathalast>
<paragraph line="81">Sugatasaddova, yato sabbo saddo, na saddatālitatthova, atha kho saṃyogādivasenapi atthaṃ vadanti. Tene+taṃ vuccati –</paragraph>
<gatha1 line="82">Saṃyogā vippayogā ca, sāhacariyā+virodhato;</gatha1>
<gathalast line="83">Atthā pakaraṇā liṅgā, saddantarasamīpato.</gathalast>
<gatha1 line="84">Sāmatthyo+citra+desehi <pageBreak edition="M" number="0.0033" />, kāla+byattā+nurūpato;</gatha1>
<gathalast line="85">Upacāra+kākubheda, sambandhehu+palakkhaṇā.</gathalast>
<gatha1 line="86">Vacanā ca tadaṅgattā, padhānattātiādihi;</gatha1>
<gathalast line="87">Sadda+tthā pavibhajjante, na saddādeva kevalāti.</gathalast>
<paragraph line="88">Ettha saṃyogato tāva, ‘‘sakisorā dhenu dīyatū’’ti, kisoro assapotako, taṃsaṃyogato vaḷavā eva patīyate.</paragraph>
<paragraph line="89">Vippayogato – ‘‘akisorā ānīyatū’’ti tappaṭisedhā vaḷavā eva patīyate.</paragraph>
<paragraph line="90">Sahacaraṇato – ‘‘rāma+lakkhaṇa’’iti ubhinnaṃ sahacaraṇena rāmoti dāsarathi eva rāmo, na aññābhidhāno jāmadaganyādi. Lakkhaṇopi somitti eva, na tu yo koci lakkhaṇo.</paragraph>
<paragraph line="91">Virodhato – ‘‘rāma+jjunā’’ iti bhaggavo sahassabāhu ca aññamaññaviruddhāti te eva patīyante, na dāsarathi sabyasāci ca.</paragraph>
<paragraph line="92">Atthato – ‘‘sindhava+mānaya, pavisāmi raṇaṅgaṇa’’miti raṇaṅgaṇapaveso vāhanavisesena hotīti atthato turaṅgapatīti, na tu lavaṇavisesaṃ.</paragraph>
<paragraph line="93">Pakaraṇato-bhojanavidhimhi upasaṅkhariyamāne ‘‘sindhava+mānaye’’ti, atra hi saddantarassā+bhāvepi bhojanopakaraṇasamavāya+mālokitabhāvato lavaṇe paṭipatti, tādiso hi patthāvoti.</paragraph>
<paragraph line="94">Liṅgato <pageBreak edition="M" number="0.0034" /> – ‘‘devadattaṃ paṭhama+mupavesaya samārādhitaguruṃ’’ti, atra samārādhitaguruttena liṅgena tassa bāhussacca+mavagamyate, na tu yo koci devaguṇo.</paragraph>
<paragraph line="95">Sannidhānato – ‘‘ajjuno katavīriyoti’’ patīyate, no akatavīriyo ajjunoti.</paragraph>
<paragraph line="96">Sāmatthiyato – ‘‘anudarā kaññā’’ti udare asati kaññā eva natthīti tassā kisāṅgiyā majjhapadesoti patīyate.</paragraph>
<paragraph line="97">Ocitrato – ‘‘rāmasadiso+yaṃ’’ iti, atra hi rāmo payuttadāsarathismiṃ bhiyyo sādhāraṇo paricayoti dāsarathi eva patīyate, na bhaggavarāmo.</paragraph>
<paragraph line="98">Desato – ‘‘poṭṭhapā’’ iti kismiñci dese pasaṃsāvacanaṃ. Kismiñci akkosavacanaṃ.</paragraph>
<paragraph line="99">Kālato – ‘‘pace’’ti dakkhiṇāpathe katthaci pubbaṇhe yāgupāke, sāyaṇhe tu odanapāke.</paragraph>
<paragraph line="100">Byattito – ‘‘gāmassa addha’’ miti samabhāge, napuṃsakattā. ‘‘Gāmassa addho’’ti pumattena tu asamabhāge.</paragraph>
<paragraph line="101">Anurūpato – ‘‘narapati sādhu rakkhati gomaṇḍala’’miti mahīmaṇḍalapālanaṃ rājino+nurūpa+miti mahīmaṇḍalapālaneva patīti, na tu goyūtharakkhane.</paragraph>
<paragraph line="102">Upacārato – ataṃsabhāve taṃsabhāvāropana+mupacāro, sa ca tadaṭṭho, taddhammo, taṃsahacariyo, taṃsamīpoti catubbidho <pageBreak edition="M" number="0.0035" />, tattha yathākkamaṃ mañcā ukkosanti, aggi māṇavo, yaṭṭhiṃ pavesaya, gaṅgāyaṃ vajoti.</paragraph>
<paragraph line="103">Kākuto-kākusaddo itthiyaṃ, sa ca vikāra+soka+bhīti+dhanirūpesu dissati, vattu kāyavikārā kathañci taṃ akatavāapi kenaci aññena ‘‘kiṃ tvaṃ taṃ akāsi ‘‘iti puṭṭho kopena bhamubhedā ‘‘ahaṃ katavā amhī’’ti katheti, tassa bhamubhedakriyā akriyāpaṭiññaṃ sūcayati.</paragraph>
<paragraph line="104">Sambandha to – ‘‘mātari sammā vattitabbaṃ, pitari sussūyitabbaṃ’’ iti, atra hi samātari sapitarīti sambandhisaddābhāvepi sā mātā so pitā ca assa puttassāti patīyate.</paragraph>
<paragraph line="105">Upalakkhaṇato – ‘‘kākehi rakkhitabbaṃ dadhī’’ti kākasaddo sabbesa+mupaghātakānaṃ sāmaññaṃ upalakkhetīti sunakhādisabbehipi nivārīyate.</paragraph>
<paragraph line="106">Vacanato – ‘‘dārā’’iti dārasaddo kalatte bahuvacananto, aññattha aniyatavacano.</paragraph>
<paragraph line="107">Tadaṅgattā – ‘‘sajjitaṃ bhojana’’miti vutte tapparikkhārattā tadupakaraṇa āsana, pāti, byañjanādīnaṃ sampādanampi patīyate.</paragraph>
<paragraph line="108">Padhānabhāvato – ‘‘niggacchati avaninātho’’ti rañño niggamanena tadupajīvīnampi niggamanaṃ viññāyati.</paragraph>
<indent line="109">Vuttañca –</indent>
<gatha1 line="110">Neyyanītatthasuttesu <pageBreak edition="M" number="0.0036" />, ñeyyaṃ saddatthamattakaṃ;</gatha1>
<gathalast line="111">Ne+ttha vattabbaatthena, suttaṃ nītatthakaṃ bhaveti.</gathalast>
<paragraph line="112">Eva+maññesampi akārantānaṃ pulliṅgānaṃ saddānaṃ rūpanayo kriyā+bhisambandho ca. Sugatasaddato yassa saddassa viseso atthi, taṃ vakkhāma. Ito paraṃ chaṭṭhiyā catutthīsamattā pañcamībahuvacanassa ca tatiyābahuvacanena samattā na tā dassiyante.</paragraph>
<paragraph line="113">Gumba si, ‘‘ato’’ ‘‘sissā’’ti ca vattate.</paragraph>
<subhead line="114">110. Kvace+vā.</subhead>
<paragraph line="115">Akārantato nāmasmā parassa sissa e hoti vā kvaci. Gumbe gumbo, gumbā. Bho gumba gumbā, bhavanto gumbā iccādi sugatasamaṃ. Evaṃ phussitagge phussitaggo, vattabbe vattabbo iccādi. Sisso+kārassa niccattā katthaci pakkhe ekāratta+mida+māraddhanti sisso+kārapakkhe eva bhavatīti ‘‘aṃ napuṃsake’’ti a+mādesena ekārassa napuṃsakavisaye bādhitattā ‘‘bahulaṃ’’ vidhānā napuṃsakepi sukhe dukkheti kvaci hoteva.</paragraph>
<paragraph line="116">‘‘Yossa’’ ‘‘ṭe’’ti ca vattate.</paragraph>
<subhead line="117">135. Ekaccādīha+to</subhead>
<paragraph line="118">Akārantehi ekaccādīhi yonaṃ ṭe hoti. Ekacco, ekacce. Bho ekacca ekaccā, ekacce. Ekaccaṃ, ekacce. Evaṃ esa+sa+paṭhamasaddānaṃ.</paragraph>
<paragraph line="119">Kodho <pageBreak edition="M" number="0.0037" />, kodhā. Bho kodha kodhā, kodhā. Kodhaṃ, kodhe.</paragraph>
<paragraph line="120">‘‘Nāssa’’ ‘‘sā’’ti ca vattate.</paragraph>
<subhead line="121">107. Kodhādīhi</subhead>
<paragraph line="122">Kodhādīhi nāssa sā hoti vā. Kodhasā kodhena. Atthasā atthena. ‘‘Ye uttamatthāni tayi labhimhā’’ti atthasaddo napuṃsakaliṅgopi dissati.</paragraph>
<paragraph line="123">‘‘Smino ṭī’’ti ca vattate.</paragraph>
<subhead line="124">175. Divādito</subhead>
<paragraph line="125">Divādīhi nāmehi smino ṭi hoti niccaṃ. Divi, evaṃ bhuvi. Etthaṭimhi niccaṃ vakārāgamo rasso ca. Ettha bhūsaddo vadhūsaddasamaṃ.</paragraph>
<paragraph line="126">‘‘Ve’’ti vattate.</paragraph>
<subhead line="127">144. Manādīhi smiṃ+saṃ+nā+smānaṃ si+so+o+sā+sā</subhead>
<paragraph line="128">Manādīhi smi+mādīnaṃ si+so+o+sā+sā honti vā yathākkamaṃ. Mano, manā. Bho mana manā, manā. Mano, manaṃ, mane. Manasā manena, manehi manebhi. Manaso manassa, manānaṃ. Manasā manā manamhā manasmā, manehi manebhi. Manasi manamhi manasmiṃ, manesu.</paragraph>
<gatha1 line="129">Evaṃ <pageBreak edition="M" number="0.0038" /> vaco payo tejo,</gatha1>
<gathalast line="130">Tapo ceto tamo yaso.</gathalast>
<gatha1 line="131">Ayo vayo siro saro,</gatha1>
<gathalast line="132">Uro+tye+te manādayo.</gathalast>
<paragraph line="133">Rūpasiddhiyaṃ aha+rahasaddā manādīsu paṭhitā. Ahassa āpādittā rahoti nipātattā rahasīti vibhatyantapaṭirūpakanipātattā idha na gahitā.</paragraph>
<paragraph line="134">Gacchanta si, ‘‘sissa’’ ‘‘ve’’ti ca vattate. Parato bhiyyo nānuvattayissāma, vuttiyā eva anuvattassa gamyamānattā.</paragraph>
<subhead line="135">148. Ntassaṃ</subhead>
<paragraph line="136">Simhi ntapaccayassa aṃ hoti vā. ‘‘Sutānumitesu sutasambandhova balavā’’ti ñāyā ‘‘ntassā’’ti sutattā ntasseva aṃ, na tadantassa anumitassa saddassa. Eva+muparipi nta+ntūnaṃ ādesavidhānaṭṭhānesu. ‘‘Gasinaṃ’’ti silopo. Gacchaṃ gacchanto.</paragraph>
<subhead line="137">215. Nta+ntūnaṃ nto yomhi paṭhame</subhead>
<paragraph line="138">Paṭhame yomhi nta+ntūnaṃ savibhattīnaṃ ntoiccādeso hoti vā. Sa ca bahulādhikārā pumeva, gacchanto gacchantā.</paragraph>
<subhead line="139">218. Ṭa+ṭā+aṃ ge</subhead>
<paragraph line="140">Ge pare nta+ntūnaṃ savibhattīnaṃ ṭa+ṭā+aṃiccādesā niccaṃ honti bahulaṃ. Bho gaccha gacchā gacchaṃ, gacchanto gacchantā.</paragraph>
<subhead line="141">92. Ntassa ca ṭa vaṃ+se</subhead>
<paragraph line="142">Aṃsesu <pageBreak edition="M" number="0.0039" /> ntapaccayassa ṭa hoti vā ntussa ca. Vavatthitavibhāsā+yaṃ. Gacchaṃ gacchantaṃ, gacchante.</paragraph>
<subhead line="143">217. To+tā+ti+tā sa+smā+smiṃ nāsu</subhead>
<paragraph line="144">Sa+smā+smiṃ+nāsu nta+ntūnaṃ savibhattīnaṃ to+tā+ti+tā honti vā yathākkamaṃ. Gacchatā gacchantena, gacchantehi gacchantebhi. Gacchato gacchassa gacchantassa.</paragraph>
<subhead line="145">216. Taṃ naṃmhi</subhead>
<paragraph line="146">Naṃmhi nta+ntūnaṃ savibhattīnaṃ taṃ vā hoti. Gacchataṃ gacchantānaṃ. Gacchatā gacchantā gacchantamhā gacchantasmā. Gacchati gacchante gacchantamhi gacchanthasmiṃ, cchentesu.</paragraph>
<gatha1 line="147">Evaṃ mahaṃ caraṃ tiṭṭhaṃ, dadaṃ bhuñjaṃ suṇaṃ pacaṃ;</gatha1>
<gathalast line="148">Jayaṃ jīraṃ vacaṃ pīyaṃ, saraṃ kubbaṃ japaṃ vajaṃ.</gathalast>
<unindented line="149">Iccādayo.</unindented>
<paragraph line="150">Bhavanta si,</paragraph>
<subhead line="151">149. Bhūto</subhead>
<paragraph line="152">Niyamasutta+midaṃ. Bhūdhātuto ntassa aṃ hoti simhi niccaṃ punabbidhānā. Bhavaṃ.</paragraph>
<subhead line="153">146. Bhavato vā bhontoga+yo+nā+se</subhead>
<paragraph line="154">Bhavantasaddassa bhontādeso vā hoti ga+yo+nā+se. Ntoādeso, bhonto bhontā bhavanto bhavantā. Ge <pageBreak edition="M" number="0.0040" /> pana bho bhonta bhontā bhava bhavā bhavaṃ, bhonto bhontā bhavanto bhavantā. Bhontādesapakkhe ṭa+ṭā+aṃādesā bahulādhikārā na honti. Bhavaṃ bhavantaṃ, bhonte bhavante. Bhotā bhontena bhavatā bhavantena, bhavantehi bhavantebhi. Bhoto bhontassa bhavato bhavassa bhavantassa, bhavataṃ bhavantānaṃ. Bhavatā iccādi gacchantasamaṃ.</paragraph>
<paragraph line="155">Bhoiti āmantaṇe nipāto, ‘‘kuto nu āgacchatha bho tayo janā’’ti bahuvacanepi dassanato. Evaṃ bhanteti. Bhaddeti bhaddasaddantarena siddhaṃ. Bhaddantaiti dassa dvibhāvena.</paragraph>
<paragraph line="156">Saṃ santo, santo santā. Bho sa sā saṃ, santo santā. Saṃ santaṃ ‘‘saṃyogādilopoti nassa lope ‘‘yaṃ yañhi rāja bhajati, santaṃ vā yadi vā asaṃ’’, sante. Satā santena.</paragraph>
<subhead line="157">145. Sato saba bhe</subhead>
<paragraph line="158">Santasaddassa saba bhavati bhakāre. Sabbhi santehi. Niccattā santebhīti na hoti. Sato sassa santassa iccādi gacchantasamaṃ.</paragraph>
<subhead line="159">150. Mahantā+rahantānaṃ ṭā vā</subhead>
<paragraph line="160">Simhi mahantā+rahantānaṃ ntassa ṭā vā hoti. Mahā mahaṃ mahanto, mahanto mahantā. Arahā arahaṃ, arahanto arahantā iccādi gacchantasamaṃ.</paragraph>
<paragraph line="161">Asma si,</paragraph>
<subhead line="162">154. Rājādīyuvāditvā</subhead>
<paragraph line="163">Rājādīhi <pageBreak edition="M" number="0.0041" /> yuvādīhi ca parassa sissa ā hoti. Asmā,</paragraph>
<subhead line="164">156. Yona+māno</subhead>
<paragraph line="165">Rājādīhi yuvādīhi ca yona+māno vā hoti. Asmāno asmā. Bho asma asmā, asmāno asmā.</paragraph>
<subhead line="166">155. Vā+mhā+naṅa</subhead>
<paragraph line="167">Rājādīnaṃ yuvādīnañca ānaṅa hoti vā aṃmhi. Asmānaṃ asmaṃ, asmāno asme.</paragraph>
<subhead line="168">80. Nāsse+no</subhead>
<paragraph line="169">Kammādito nāvacanassa eno vā hoti. Asmena asmanā, asmehi asmebhi. Asmassa, asmānaṃ. Asmā asmamhā asmasmā iccādi.</paragraph>
<subhead line="170">79. Kammādito</subhead>
<paragraph line="171">Kammādito smino ni hoti vā. Asmani asme asmamhi asmasmiṃ, asmesu. Kamma camma vesma bhasma brahma atta ātuma ghamma muddhaiti kammādayo. Muddha gaṇḍivadhanva aṇima laghimādayo asmasamā. Rāja brahma sakha atta ātuma gaṇḍivadhanva asma aṇima laghimādayo rājādayo.</paragraph>
<paragraph line="172">‘‘Dhammo vā+ññatthe’’ti gaṇasuttena rājādīsu paṭṭhitattā daḷadhammo daḷadhammāti vā hoti. Yuva sā suvā maghava puma <pageBreak edition="M" number="0.0042" /> vattahāti yuvādayo. Rājā, rājāno rājā. Bhorāja rājā, rājāno rājā. Rājānaṃ rājaṃ, rājāno rāje.</paragraph>
<subhead line="173">123. Rājassi nāmhi</subhead>
<paragraph line="174">‘‘Sabbadattena rājinā’’ti pāṭhampati ida+māraddhaṃ. Rājassi vā hoti nāmhi. Rājinā.</paragraph>
<subhead line="175">222. Nā+smāsu raññā</subhead>
<paragraph line="176">Nā+smāsu rājassa savibhattissa raññā hoti niccaṃ. Anekavaṇṇattā sabbassa. Raññā.</paragraph>
<subhead line="177">124. Su+naṃ+hisū</subhead>
<paragraph line="178">Rājassa ū hoti vā su+naṃ+hisu. ‘‘Chaṭṭhiyantassāti antassa hoti. Rājūhi rājehi rājūbhi rājebhi.</paragraph>
<subhead line="179">223. Rañño+raññassa+rājino se</subhead>
<paragraph line="180">Se rājassa savibhattissa ete ādesā honti. Rañño raññassa rājino, rājūnaṃ.</paragraph>
<subhead line="181">221. Rājassa raññaṃ</subhead>
<paragraph line="182">Naṃmhi rājassa savibhattissa raññaṃ vā hoti. Raññaṃ. Raññā, rājūhi rājehi rājūbhi rājebhi.</paragraph>
<subhead line="183">224. Smimhi raññe+rājini</subhead>
<paragraph line="184">Smimhi rājassa savibhattissa raññe+rājini honti niccaṃ. Raññe rājini, rājūsu rājesu.</paragraph>
<subhead line="185">225. Samāse vā</subhead>
<paragraph line="186">Iti <pageBreak edition="M" number="0.0043" /> gaṇasuttena rājassa nā+smā+smiṃsu yaṃ vuttaṃ, taṃ vā hoti. Kāsiraññā kāsirājinā kāsirājena, kāsirājūbhi kāsirājebhi kāsirājūhi kāsirājehi. Kāsirañño kāsiraññassa kāsirājino kāsirājassa. Kāsiraññā kāsirājasmā. Kāsirājūnaṃ kāsirājānaṃ. Kāsiraññe kāsirājini kāsirāje kāsirājamhi kāsirājasmiṃ, kāsirājūsu kāsirājesu.</paragraph>
<paragraph line="187">Addhā, addhāno addhā. Bho addha addhā, addhāno addhā. Addhānaṃ addhaṃ, addhāno addhe.</paragraph>
<subhead line="188">192. Puma+kamma+thāma+ddhānaṃ sa+smāsu ca</subhead>
<paragraph line="189">Pumādīna+mu hoti vā sa+smāsu nāmhi ce+ti utte addhunā, kammādittā ‘‘nāsse+no’’ti vā eno, addhena addhanā, addhehi addhebhi. Se ukāre ca –</paragraph>
<subhead line="190">1,9. Iyuvaṇṇā jhalā nāmassa+nte</subhead>
<paragraph line="191">Nāmaṃ pāṭipadikaṃ, tassa ante vattamānā ivaṇṇuvaṇṇā jhalasaññā honti yathākkamaṃ. I ca u ca iyu, iyu ca te vaṇṇā ceti iyuvaṇṇā, ‘‘dvandante sūyamānaṃ pacceka+mabhisambandhiya te’’ti vuttattā vaṇṇasaddaṃ pacceka+mabhisambandhiya ‘‘ivaṇṇuvaṇṇā’’ti vuttaṃ.</paragraph>
<subhead line="192">81. Jhalā sassa no</subhead>
<paragraph line="193">Jhalato sassa no vā hoti. Addhuno addhussa addhassa, addhānaṃ.</paragraph>
<subhead line="194">82. Nā smāssa</subhead>
<paragraph line="195">Jhalato <pageBreak edition="M" number="0.0044" /> smāssa nā hoti vā, addhunā addhumhā addhusmā addhā addhamhā addhasmā. ‘‘Kammādito’’ti smino ni, addhani addhe addhamhi addhasmiṃ, addhesu. Addhasaddo ce+tthakāla+ddhānavāci, na bhāgavācī.</paragraph>
<paragraph line="196">Attā, attāno iccādi yāva dutiyā rājāva, kammādittā ene attena attanā.</paragraph>
<subhead line="197">195. Su+hisu naka</subhead>
<paragraph line="198">Atta+ātumānaṃ su+hisu nakāgamo hoti. ‘‘Ñakānubandhā+dyantā’’ti paribhāsato kakāro antāvayavattho, attanehi atthehi attanebhi attebhi.</paragraph>
<subhead line="199">194. No+ttātumā</subhead>
<paragraph line="200">Atta+ātumehi sassa no vā hoti. Attano attassa, attānaṃ.</paragraph>
<subhead line="201">196. Smāssa nā brahmā ca</subhead>
<paragraph line="202">Brahmā atta+ātumehi ca parassa smāssa nā hoti niccaṃ. Attanā. Smimhi kammādittā ni, attani atte attamhi attasmiṃ, attanesu attesu. Ātumā attāva.</paragraph>
<paragraph line="203">Brahmā, brahmāno brahmā, ‘‘brahmassu vā’’ti sutte ‘‘brahmassū’’ti yogavibhāgā ānomhi brahmassa u, parassaralope brahmunotipi sijjhati. Ayañca brahmasaṃyutte dissati. Brahmā ge-</paragraph>
<subhead line="204">60. Gha+brahmādite</subhead>
<paragraph line="205">Ākatigaṇo+yaṃ <pageBreak edition="M" number="0.0045" />, ākatīti jāti, jātipadhānagaṇotya+ttho. Ghasaññato brahma+kattu+isi+sakhādīhi ca gasse+vā hoti. Bho brahme brahmā, brahmāno brahmā. Brahmānaṃ brahmaṃ, brahmāno brahme.</paragraph>
<subhead line="206">191. Nāmhi</subhead>
<paragraph line="207">Brahmassu hoti nāmhi niccaṃ. Brahmunā, brahmehi brahmebhi.</paragraph>
<subhead line="208">190. Brahmassu vā</subhead>
<paragraph line="209">Brahmassu vā hoti sa+naṃsu. ‘‘Jhalā sassa no’’ti no. Brahmuno brahmussa brahmassa, brahmūnaṃ brahmānaṃ. ‘‘Smāssa nā brahmā ce’’ti smāssa nā, ukāre brahmunā. ‘‘Ambvādīhi’’ti smino ni, imassa ākatigaṇattā brahmassa kammādittepi ettha vuttā. Brahmani brahme brahmamhi brahmasmiṃ, brahmesu.</paragraph>
<paragraph line="210">Sakhā, rājādittā ā.</paragraph>
<subhead line="211">2,157. Āyo no ca sakhā</subhead>
<paragraph line="212">Sakhato yona+māyo no honti vā āno ca. Sakhāyo sakhāno.</paragraph>
<subhead line="213">159. No+nā+sesvi</subhead>
<paragraph line="214">Sakhassa i hoti niccaṃ no+nā+sesu. Sakhino.</paragraph>
<subhead line="215">161. Yo+svaṃ+hisu cā+raṅa</subhead>
<paragraph line="216">Sakhassa vā āraṅa hoti yo+svaṃ+hisu smā+naṃsuca.</paragraph>
<subhead line="217">171. Āraṅasmā</subhead>
<paragraph line="218">Āravādesato <pageBreak edition="M" number="0.0046" /> paresaṃ yonaṃ ṭo hoti. Sakhāro sakhā. Ge tu ‘‘gha+brahmādite’’ti e, sakhe sakha sakhā. Bahuvacanaṃ paṭhamā viya. Aṃmhi ‘‘vā+mhā+naṅa’’ti ānaṅa, sakhānaṃ sakhāraṃ sakhaṃ, sakhāyo sakhāno sakhino.</paragraph>
<subhead line="219">172. Ṭo ṭe vā</subhead>
<paragraph line="220">Āravādesamhā yonaṃ ṭo ṭe vā honti yathākkamaṃti ṭe. Aññattha ‘‘āraṅasmā’’ti ṭo. Sakhāre sakhāro sakhe. Ṭoggahaṇaṃ lāghavatthaṃ. Sakhinā, sakhārehi sakhehi. ‘‘Jhalā sassa no’’ti jhato sassa no, sakhino sakhissa, sakhārānaṃ.</paragraph>
<subhead line="221">160. Smā+naṃsu vā</subhead>
<paragraph line="222">Sakhassa vā i hoti smā+naṃsu. Sakhīnaṃ sakhānaṃ.</paragraph>
<subhead line="223">171. Ṭā nā+smānaṃ</subhead>
<paragraph line="224">Āravādesamhā nā+smānaṃ ṭā hoti niccaṃ. Sakhārā, bahulādhikārā sakhārasmā. ‘‘Nā smāssā’’ti nā, sakhinā sakhismā sakhā sakhamhā sakhasmā.</paragraph>
<subhead line="225">158. Ṭe smino</subhead>
<paragraph line="226">Sakhato smino ṭe hoti niccaṃ. Sakhe, sakhāresu sakhesu. Sakhi sakhīti itthiyaṃyeva payogo dissati, tasmā ‘‘nadādito ṅī’’ti vīmhi ālapanattā vā rasso.</paragraph>
<paragraph line="227">Yuvādittā <pageBreak edition="M" number="0.0047" /> ā, yuvā.</paragraph>
<subhead line="228">181. Yonaṃ no+ne vā</subhead>
<paragraph line="229">Yuvādīhi yonaṃ no+ne vā honti yathākkamaṃ. ‘‘Yona+māno’’ti ānomhi siddhepi ‘‘dutiyassa ne’’ti ganthagāravo hotīti yathākkamaṃpati lāghavatthaṃ noggahaṇaṃ.</paragraph>
<subhead line="230">179. No+nā+nesvā</subhead>
<paragraph line="231">No+nā+nesu yuvādīna+mā hoti. Yuvāno yuvā. Bho yuva yuvā, yuvāno yuvā. Yuvānaṃ yuvaṃ, yuvāno yuvāne yuve. Yuvānā.</paragraph>
<subhead line="232">178. Yuvādīnaṃ su+hisvā+naṅa</subhead>
<paragraph line="233">Su+hisu yuvādīna+mānaṅa hoti. Yuvānehi yuvānebhi.</paragraph>
<subhead line="234">193. Yuvā sassi+no</subhead>
<paragraph line="235">Yuvā sassa vā ino hoti. Yuvino yuvassa, yuvānaṃ.</paragraph>
<subhead line="236">180. Smā+smiṃnaṃ nā+ne</subhead>
<paragraph line="237">Yuvādahi smā+smiṃnaṃ nā+ne niccaṃ honti yathākkamaṃ. Yuvānā, yuvānehi yuvānebhi. Yuvāne, yuvānesu. Maghava+puma+vattahasaddā yuvasaddasamā. Ayaṃ viseso –</paragraph>
<subhead line="238">187. Gassaṃ</subhead>
<paragraph line="239">Pumasaddato gassa aṃ vā hoti. Pumaṃ puma pumā, pumāno pumā. Pumānaṃ pumaṃ, pumāno pumāne pume.</paragraph>
<subhead line="240">185. Nāmhi</subhead>
<paragraph line="241">Pumassā <pageBreak edition="M" number="0.0048" /> hoti nāmhi. Pumānā. ‘‘Lakkhaṇikapaṭipadottesu paṭipadottasseva gahaṇaṃ, na lakkhaṇikassā’’ti ñāyā paṭipadottanāvibhatti eva gayhati, na nāsmāssa, katalakkhaṇikattā. Paṭipadanti ca ‘‘nāmhī’’ti nāvibhattiyā paṭipadabhūto anukaraṇasaddo. Na lakkhaṇiko nā. ‘‘Puma+kamma+thāma+ddhānaṃ vā sa+smāsu ce’’ti vā utte pumunā pumena. Pumuno pumussa pumassa. Pumunā pumā.</paragraph>
<subhead line="242">184. Pumāti</subhead>
<paragraph line="243">Smino ne vā hoti. Pumāne pume pumamhi pumasmiṃ.</paragraph>
<subhead line="244">186. Sumhā ca</subhead>
<paragraph line="245">Pumassa sumhi pumādīnaṃ yaṃ niccaṃ vuttaṃ, taṃ vā hotīti ānaṅa vā hoti ā ca. Pumānesu pumāsu pumesu. Vattahā, vattahāno vattahā iccādi yuvasaddasamaṃ.</paragraph>
<subhead line="246">189. Vattahā sa+naṃnaṃ no+nānaṃ</subhead>
<paragraph line="247">Vattahā sanaṃnaṃ nonānaṃ niccaṃ honti yathākkamaṃ. Vattahāno vattahānānaṃ.</paragraph>
<centered line="248">Akārantaṃ.</centered>
<paragraph line="249">Sā si,</paragraph>
<subhead line="250">64. Ekavacana+yosva+ghonaṃ</subhead>
<paragraph line="251">Gho ca o ca gho, na gho agho. ‘‘Aghonaṃ’’ti ghappaṭisedhe akate ssa+mādīsu paresu ghassa vikappena rasso, ekavacanādīsu <pageBreak edition="M" number="0.0049" /> yosu ca paresu ghassa niccena rassoti viruddhatthagahaṇanivattanattho ghapaṭisedho. Oggahaṇa+muttaratthaṃ. Ekavacane yosu ca gha+okārantavajjitānaṃ nāmānaṃ rasso hoti tiliṅgeti rasse sampatte –</paragraph>
<subhead line="252">66. Sismiṃ nā+napuṃsakassati</subhead>
<paragraph line="253">Anapuṃsakassa rasso na hotīti simhi tu na rasso. Sā. ‘‘Pajjunnova lakkhaṇapavutti jalepi vassati, thalepi vassatī’’ti ñāyā yuvādittā sissa ā. Yosu rasse ‘‘yonaṃ no+ne vā’’ti yossa no. ‘‘No nānesvā’’ti ā, sāno. Nottābhāvapakkhe ‘‘yona+māno’’ti vādhikārassa vavatthitavibhāsattā nicca+māno, tasmā no+neabhāvapakkhe sā, seti rūpapasaṅgo na hoti. Sāno. Tathā nettābhāvapakkhe.</paragraph>
<subhead line="254">188. Sāssaṃ+se cā+naṅa</subhead>
<paragraph line="255">Sāsaddassa ānaṅa hoti aṃ+se ge ca niccaṃ. Bho sāna sānā, sāno. Sānaṃ, sāne sāno. Sānā, sānehi sānebhi. Sānassa, sānaṃ. Sānā, sānehi sānebhi. Sāne, sānesu.</paragraph>
<paragraph line="256">Suvā yuvāva. ‘‘Ekavacanayosva+ghonaṃ’’ti rassattaṃ viseso. Ge tu –</paragraph>
<subhead line="257">130. Ge vā</subhead>
<paragraph line="258">Aghonaṃ ge vā rasso hoti tiliṅge. Bho suva suvā.</paragraph>
<centered line="259">Ākārantaṃ.</centered>
<paragraph line="260">Muni <pageBreak edition="M" number="0.0050" /> silopo. Jhe kate –</paragraph>
<subhead line="261">93. Yosu jhissa pume</subhead>
<paragraph line="262">Jhasaññassa issa yosu vā ṭa hoti pulliṅge. Munayo, jhaggahaṇaṃ kiṃ, ikārantasamudāyassa mā siyā. Iggahaṇaṃ kiṃ, īkārassa vāti. Atoti sāmaññaniddesā lakkhaṇikaakārato yonaṃ ṭāṭe sampattāpi avidhānasāmatthiyā na honti. Sāmatthiyañca aññathā anupapatti.</paragraph>
<subhead line="263">114. Lopo</subhead>
<paragraph line="264">Jhalato yonaṃ lopo hotīti yolope –</paragraph>
<subhead line="265">88. Yolopa+nisu dīgho</subhead>
<paragraph line="266">Yonaṃ lopenisu ca dīgho hoti. Muni. Munayoti ettha yolopo kimatthaṃ na hoti, akkena jhattassa nāsitattā. Kinti paṭhamaṃ na hoti, antaraṅgattā jhattassa. Bho muni munī, munayo munī. Muniṃ, munayo munī. Muninā, munīhi munībhi. ‘‘Yolopanisu’’ ‘‘vīmantuvantūna’’ miccādiñāpakā ikārukārānaṃ sunaṃhisu dīghassā+niccattā munihi muninaṃ munisu itipi hoti. ‘‘Jhalā sassa no’’ti no, munino munissa, munīnaṃ. ‘‘Nāsmāssā’’ti nā, muninā munimhā munismā. Munimhi munismiṃ, munīsu. ‘‘Ito kvaci sassa ṭānubandho’’ (gaṇasutta)ti brahmādīsu pāṭhā ‘‘yo ca sisso mahāmune’’ti ettha ‘‘gha+brahmādite’’ti sassa eṭa.</paragraph>
<paragraph line="267">Evaṃ –</paragraph>
<gatha1 line="268">Joti <pageBreak edition="M" number="0.0051" /> pāṇi gaṇṭhi muṭṭhi, kucchi vatthi sāli vīhi;</gatha1>
<gathalast line="269">Byādhi odhi bodhi sandhi, rāsi kesi sāti dīpi.</gathalast>
<gatha1 line="270">Isi gini maṇi dhani, giri ravi kavi kapi;</gatha1>
<gathalast line="271">Asi masi nidhi vidhi, ahi kimi pati hari.</gathalast>
<gatha1 line="272">Ari timi kali bali, jaladhi ca gahapati;</gatha1>
<gatha2 line="273">Uramiti varamati, nirupadhi adhipati;</gatha2>
<gathalast line="274">Añjali sārathi atithi, samādhi udadhippabhutayo.</gathalast>
<paragraph line="275">Aggi+isīnaṃ ayaṃ viseso –</paragraph>
<subhead line="276">147. Sissā+ggito ni</subhead>
<paragraph line="277">Aggismā sissa ni hoti vā. Aggini aggi, aggayo iccādi munisaddasamaṃ.</paragraph>
<subhead line="278">133. Ṭe sissi+sismā</subhead>
<paragraph line="279">Isismā sissa ṭe vā hoti. Ise isi. ‘‘Gha+brahmādite’’ti gassa e vā, bho ise isi, isayo isī. Isiṃ.</paragraph>
<subhead line="280">134. Dutiyassa yossa</subhead>
<paragraph line="281">‘‘Dutiyā yossā’’ti avatvā ‘‘dutiyassa yossā’’ti visuṃ karaṇaṃ ‘‘ekayoganiddiṭṭhāna+mapye+kadeso+nuvattate, na <pageBreak edition="M" number="0.0052" /> tve+kavibhattiyuttānaṃ’’ti ñāyā dutiyāyossāti nānuvattiya yossāti sāmaññena anuvuttiya ekaccādito paṭhamā yossāpi ṭevidhānatthaṃ. Isismā parassa dutiyā yossa ṭe vā hoti. Ise isayo isī, sesaṃ munisamaṃ.</paragraph>
<paragraph line="282">Ādi, ādayo iccādi, smimhi –</paragraph>
<subhead line="283">55. Ratyādīhi ṭo smino</subhead>
<paragraph line="284">Ratyādīhi smino ṭo vā hoti. Ādo ādimhi ādismiṃ, ādīsu.</paragraph>
<paragraph line="285">Samāse ikārantato yo+smiṃsu viseso.</paragraph>
<subhead line="286">182. Ito+ññatthe pume</subhead>
<paragraph line="287">Aññatthe vattamānato ikārantato nāmasmā yonaṃ no+ne vā honti yathākkamaṃ pulliṅge. Ariyavuttino ariyavuttayo ariyavuttī. Bho ariyavutti ariyavuttī, ariyavuttino ariyavuttayo ariyavuttī. Ariyavuttiṃ, ariyavuttino ariyavuttayo ariyavuttī. Ariyavuttinā iccādi tu munisaddasamaṃ.</paragraph>
<subhead line="288">183. Ne smino kvaci</subhead>
<paragraph line="289">Aññatthe ikārantato nāmasmā smino ne vā hoti kvaci. Ariyavuttine ariyavuttimhi ariyavuttismiṃ, ariyavuttīsu. Evaṃ tomaraṅkusapāṇino sāramatino iccādi. Kvaciggahaṇā na sabbattha neādeso.</paragraph>
<centered line="290">Ikārantaṃ.</centered>
<paragraph line="291">Daṇḍī <pageBreak edition="M" number="0.0053" />, silopo. ‘‘Ekavacane’’ ccādinā rasse sampatte anapuṃsakattā ‘‘sismiṃnā+napuṃsakassā’’ti nisedho. Yomhi ekavacane ca sabbattha rasso.</paragraph>
<subhead line="292">75. Yonaṃ no+ne pume</subhead>
<paragraph line="293">Jhasaññito yonaṃ no+ne vā honti yathākkamaṃ pulliṅge. Daṇḍino.</paragraph>
<subhead line="294">115. Jantuhetvīghapehi vā</subhead>
<paragraph line="295">Jantu+hetūhi īkārantehi gha+pasaññehi ca paresaṃ yonaṃ vā lopo hoti. ‘‘Yolopanisu dīgho’’ti dīghe daṇḍī daṇḍiyo. Ge tu ‘‘ge vā’’ti vā rasso. Bho daṇḍi daṇḍī, daṇḍino daṇḍī daṇḍiyo.</paragraph>
<subhead line="296">74. Naṃ jhīto</subhead>
<paragraph line="297">Jhasaññīto aṃvacanassa naṃ vā hoti. Daṇḍinaṃ daṇḍiṃ, daṇḍine.</paragraph>
<subhead line="298">76. No</subhead>
<paragraph line="299">Jhīto yonaṃ no vā hoti pulliṅge. Daṇḍino daṇḍī daṇḍiyo. Daṇḍinā, daṇḍīhi daṇḍībhi. ‘‘Jhalā sassa no’’ti nomhi kate daṇḍino daṇḍissa, daṇḍīnaṃ. ‘‘Nā smāssā’’ti smāssa nā, daṇḍinā daṇḍimhā daṇḍismā.</paragraph>
<subhead line="300">77. Smino ni</subhead>
<paragraph line="301">Jhīto smiṃvacanassa ni hoti vā. Daṇḍini daṇḍismiṃ, daṇḍīsu, bahulādhikārā smimhi gāmaṇī+senānī+sudhīpabhutīnaṃ niādesābhāvo ca viseso. Evaṃ –</paragraph>
<gatha1 line="302">Dhammī <pageBreak edition="M" number="0.0054" /> saṅghī ñāṇī hatthī, cakkī pakkhī dāṭhī raṭṭhī;</gatha1>
<gathalast line="303">Chattī mālī cammī yogī, bhāgī bhogī kāmī sāmī.</gathalast>
<gatha1 line="304">Dhajī gaṇī sasī kuṭṭhī, jaṭī yānī sukhī sikhī;</gatha1>
<gathalast line="305">Dantī mantī karī cāgī, kusalī musalī balī; (Vācī, rū)</gathalast>
<gatha1 line="306">Pāpakārī sattughātī, mālyakārī dīghajīvī;</gatha1>
<gathalast line="307">Dhammavādī sīhanādī, bhūmisāyī sīghayāyī.</gathalast>
<centered line="308">Īkārantaṃ.</centered>
<paragraph line="309">Bhikkhu, silopo. Lasaññāyaṃ –</paragraph>
<subhead line="310">83. Lā yonaṃ vo pume</subhead>
<paragraph line="311">Lato yonaṃ vo hoti vā pulliṅge.</paragraph>
<subhead line="312">94. Ve+vosu lussa</subhead>
<paragraph line="313">Lasaññassa ussa ve+vosu ṭa hoti. Ettha ‘‘pumālapane vevo’’ tya+tra vossa sahacaritañāyā anissitattā jātivasena ‘‘lā yonaṃ’’ tyādo vo ca gayhati. Bhikkhavo. Aññatra ‘‘lopo’’ti yolopo. ‘‘Yolopanisu dīgho’’ti dīghe bhikkhū. Bho bhikkhu bhikkhū.</paragraph>
<subhead line="314">96. Pumā+lapane vevo</subhead>
<paragraph line="315">Lasaññato uto yossā+lapane ve+vo honti vā pulliṅge. Bhikkhave bhikkhavo bhikkhū. Bhikkhuṃ, bhikkhavo bhikkhū. Bhikkhunā <pageBreak edition="M" number="0.0055" />, bhikkhūhi bhikkhūbhi. ‘‘Jhalā sassa no’’ti lato sassa no vā, bhikkhuno bhikkhussa, bhikkhūnaṃ. ‘‘Nā smāssā’’ti lato vā smāssa nā, bhikkhunā bhikkhumhā bhikkhusmā. Bhikkhumhi bhikkhusmiṃ. Evaṃ –</paragraph>
<paragraph line="316">Setu ketu rāhu bhāṇu, saṃku ucchu veḷu maccu. (Paṅgu, rū) sindhu bandhu neru meru, sattu kāru hetu jantu. Ruru paṭu – iccādayo.</paragraph>
<paragraph line="317">Jantu+hetūnaṃ yosva+yaṃ bhedo. ‘‘Jantu+hetvī+gha+pehi vā’’ti yolope –</paragraph>
<subhead line="318">84. Jantvādito no ca</subhead>
<paragraph line="319">Jantvādito yonaṃ no hoti vo ca pulliṅge. Jantuno jantavo jantuyo. Bho jantu jantū, jantuno, ‘‘pumālapane vevo’’ti ve+vo, jantave jantavo jantuyo. Jantuṃ, jantū jantuno jantavo jantuyo. Sesaṃ bhikkhusamaṃ.</paragraph>
<paragraph line="320">Hetu, hetū hetavo. ‘‘Yomhi vā kvacī’’ti lasaññassa ussa vā ṭādeso, hetayo. Yomhi antaraṅgattā paṭhamaṃ ṭādese kate pacchā yolopābhāvo, tathā hi antaraṅga+bāhiraṅgavidhānesva+ntaraṅgavidhiyeva balavā. Ettha ca pakatinissita+mantaraṅgaṃ, paccayanissitaṃ bāhiraṅgaṃ. Hetuyo. Bho hetu, hetū hetave hetavo hetayo hetuyo. Sesaṃ pubbasamaṃ.</paragraph>
<paragraph line="321">Bahuto <pageBreak edition="M" number="0.0056" /> naṃmhi –</paragraph>
<subhead line="322">48. Bahukatinnaṃ</subhead>
<paragraph line="323">Naṃmhi bahuno katissa ca nuka hoti tiliṅge. Bahunnaṃ. Sesaṃ bhikkhusamaṃ.</paragraph>
<paragraph line="324">Vattu si,</paragraph>
<subhead line="325">57. Ltu+pitādīna+mā simhi</subhead>
<paragraph line="326">Ltupaccayantānaṃ pitu+mātu+bhātu+dhītu+duhitu+jāmātu+nattu+hotu+potūnañcā hoti simhi. Vattā. ‘‘Kattari ltu+ṇakā’’ti vihitaltupaccayassa gahaṇā yato dhātuto hi so vihito, ‘‘paccayaggahaṇe yasmā so vihito, tadādino tadantassa ca gahaṇaṃ’’ti ñāyā tadavinābhāvato tadantadhātunopi gahaṇaṃti ltupaccayantānaṃti vuttaṃ.</paragraph>
<subhead line="327">162. Ltu+pitādīna+ma se</subhead>
<paragraph line="328">Ltupaccayantānaṃ pitādīnañcā+raṅa hoti sato+ññatra. ‘‘Āraṅasmā’’ti ṭo, vattāro.</paragraph>
<subhead line="329">58. Ge a ca</subhead>
<paragraph line="330">Geltu+pitādīnaṃ a hoti ā ca. Bho vatta vattā, vattāro. Vattāraṃ, vattāre vattāro. Nāvacanassa ‘‘ṭā nāsmānaṃ’’ti ṭā, vattārā.</paragraph>
<subhead line="331">166. Su+hisvā+raṅa</subhead>
<paragraph line="332">Su+hisu ltu+pitādīna+māraṅa vā hoti. Vattārehi vattārebhi vattūhi vattūbhi.</paragraph>
<subhead line="333">165. Salopo</subhead>
<paragraph line="334">Ltu+pitādīhi <pageBreak edition="M" number="0.0057" /> sassa lopo vā hoti. Vattu vattuno vattussa.</paragraph>
<subhead line="335">163. Naṃmhi vā</subhead>
<paragraph line="336">Naṃmhi ltu+pitādīna+māraṅa vā hoti. Vattārānaṃ.</paragraph>
<subhead line="337">164. Ā</subhead>
<paragraph line="338">Naṃmhi ltu+pitādīna+mā vā hoti. Vattānaṃ vattūnaṃ. Smāssa ṭā, vattārā.</paragraph>
<subhead line="339">174. Ṭi smino</subhead>
<paragraph line="340">Āravā+desamhā smino ṭi hoti.</paragraph>
<subhead line="341">176. Rassā+raṅa</subhead>
<paragraph line="342">Smimhi āro rasso hoti. Vattari, vattāresu vattūsu vattusu. Evaṃ –</paragraph>
<gatha1 line="343">Evaṃ bhattu kattu netu, sotu ñātu jetu chettu;</gatha1>
<gathalast line="344">Bhettu dātu dhātu boddhu, viññāpetādayopi ca.</gathalast>
<paragraph line="345">Satthusaddassa pana nāmhi bahulādhikārā ‘‘ltu+pitādīna+mase’’ti vā āravādese satthārā satthunā. Sesaṃ vattusamaṃ.</paragraph>
<paragraph line="346">Simhi ā, pitā. ‘‘Ltu+pitādīna+mase’’ti āravādese –</paragraph>
<subhead line="347">177. Pitādīna+manatvādīnaṃ</subhead>
<paragraph line="348">Natvādivajjitānaṃ <pageBreak edition="M" number="0.0058" /> pitādīna+māro rasso hoti sabbāsu vibhattīsu. ‘‘Ltu+pitādīna+mase’’ ‘‘su+hisvā+raṅa’’ ‘‘naṃmhi vā’’ti ettha vuttavibhattīsu paresu āraṅa hotīti tā vibhattiyo paṭicca sabbāsūti vuttaṃ. Pitaro. Bho pita pitā, pitaro. Pitaraṃ, pitare pitaro. Pitarā, pitarehi pitarebhi pitūhi pitūbhi. Pitu pituno pitussa, pitarānaṃ pitūnaṃ. ‘‘Pitunnaṃ’’ti naṃmhi dīghe rassa+dvittānīti vuttaṃ. ‘‘Sānuvuttaṃ suttaṃ’’ti ñāyā ‘‘bahukatinnaṃ’’ti ettha nuka-iti yogavibhāgenapi sijjhati ettha anuvattitanaṃmhi. Pañcamīchaṭṭhī tatiyācatutthīsamaṃ. Pitari, pitaresu pītūsu, rassābhāvo. Nattā, nattāro. Bho natta nattā, nattāro iccādi vattusamaṃ.</paragraph>
<paragraph line="349">Guṇavantu si,</paragraph>
<subhead line="350">151. Ntussa</subhead>
<paragraph line="351">Simhi ntussa ṭā hoti. Guṇavā. Yomhi ‘‘ntantūnaṃ nto yomhi paṭhame’’ti savibhattissa ntussa nto hoti. Ettha ca ‘‘ntu vantu+mantā+vantu+tavantusambandhī’’ti paribhāsato ntu ca vantvādisambandhīyeva gayhate, na jantu tantādīnaṃ. Guṇavanto. Aññatra –</paragraph>
<subhead line="352">91. Yvādo ntussa</subhead>
<paragraph line="353">Yoādīsu ntussa a hoti. Guṇavantaiti akārantā ṭā+ṭeādesā honti, guṇavantā. ‘‘Ṭaṭāaṃ ge’’ti ṭādayo <pageBreak edition="M" number="0.0059" />, bho guṇava guṇavā guṇavaṃ, guṇavanto guṇavantā. ‘‘Ntassa ca ṭa vaṃ+se’’ti aṃsesu ntassa ṭo vā, guṇavaṃ guṇavantaṃ, guṇavante. ‘‘To+tā+ti+tā sa+smā+smiṃ+nāsū’’ti tāādayo honti, guṇavatā guṇavantena, guṇavantehi guṇavantebhi. ‘‘Lakkhaṇikapaṭipadottesu paṭipadottasseva gahaṇaṃ, na lakkhaṇikassā’’ti ñāyā ‘‘na lakkhaṇikassā’’ti vuttabyattipakkha+manapekkhitvā ‘‘ato’’ti rassākārajātiyā pekkhitattā guṇavantenāti ‘‘atenā’’ tya+nena sijjhati. Jāti=sāmaññaṃ, byatti=viseso. Guṇavato guṇavassa guṇavantassa, ‘‘taṃ naṃmhi’’ti naṃmhī taṃ vā, guṇavataṃ guṇavantānaṃ. Guṇavatā guṇavantā guṇavantamhā guṇavantasmā. Guṇavati guṇavante guṇavantamhi guṇavantasmiṃ, guṇavantesu. ‘‘Ntassa ca ṭa vā’’ti yogavibhāgā yosu ca ntussa vā ṭādese kate yossa ṭā, ‘‘cakkhumā andhitā honti’’, ‘‘vaggumudātīriyā bhikkhu vaṇṇavā’’ iccādī honti.</paragraph>
<paragraph line="354">Evaṃ gaṇavā kulavā phalavā yasavā dhanavā sutavā bhagavā himavā balavā sīlavā paññavā iccādī.</paragraph>
<subhead line="355">153. Himavato vā o</subhead>
<paragraph line="356">Himavato simhi ntussa o vā hoti, himavanto himavā. Sesaṃ purimasamaṃ.</paragraph>
<paragraph line="357">Āyasmantusaddo kammavācāya kvaci bahulādhikārā dvivacanena āyasmantā, tiṇṇaṃ vacanena āyasmantoti dissati.</paragraph>
<paragraph line="358">Evaṃ <pageBreak edition="M" number="0.0060" /> satimā dhitimā gatimā mutimā matimā jutimā sirimā hirimā thutimā ratimā yatimā sucimā kalimā balimā kasimā rucimā buddhimā cakkhumā bandhumā hetumā setumā ketumā rāhumā bhāṇumā khāṇumā vijjumā iccādayo.</paragraph>
<centered line="359">Ukārantaṃ.</centered>
<paragraph line="360">Vessabhū silopo. Te ca rassābhāvova viseso. ‘‘Ekavacanayosva+ghonaṃ’’ti rasse ‘‘lā yonaṃ vo pume’’ti vo, vessabhuvo, ‘‘vevosu lussā’’ti vuttattā na ṭādeso, ‘‘lopoti yolope vessabhū. ‘‘Ge vā’’ti vā rasse bho vessabhu vessabhū, vessabhuvo vessabhū. Vessabhuṃ, vessabhuvo vessabhū. Vessabhunā iccādi bhikkhusamaṃ. Evaṃ sayambhū parābhibhū abhibhūādayo. Gotrabhū+sahabhūsaddehi pana yonaṃ ‘‘jantvādito no vā’’ti no, vo vā, gotrabhuno gotrabhuvo gotrabhū. Sahabhuno sahabhuvo sahabhū, sesaṃ vessabhūsamaṃ.</paragraph>
<subhead line="361">85. Kūto</subhead>
<paragraph line="362">Kūpaccayantato yonaṃ no vā hoti pulliṅge. Sabbaññuno. Aññatra ‘‘lā yonaṃ vo pume’’ti na vo, ‘‘kūto’’ti jantvādīhi puthakkaraṇā. Yolope sabbaññū. Bho sabbaññu sabbaññū, sabbaññuno sabbaññū iccādi.</paragraph>
<paragraph line="363">Evaṃ maggaññū dhammaññū atthaññū kālaññū rattaññū mattaññū kataññū kathaññū viññū vidū iccādayo. Ettha ‘‘vidā kū’’ ‘‘vito ñāto’’ <pageBreak edition="M" number="0.0061" /> ‘‘kammā’’ti tīsu suttesu kūpaccayassa gahitattā vedagūādayo rūpaccayantā na gahitā.</paragraph>
<centered line="364">Ūkārantaṃ.</centered>
<paragraph line="365">Go, si, silopo. Go.</paragraph>
<subhead line="366">67. Gossā+ga+si+hi+naṃsu gāva+gavā</subhead>
<paragraph line="367">Ga+si+hi+naṃvajjitāsu vibhattīsu gosaddassa gāva+gavā honti niccaṃ.</paragraph>
<subhead line="368">170. Ubha+gohi ṭo</subhead>
<paragraph line="369">Ubha+gohi yonaṃ ṭo hoti. Gāvo gavo. Bho go, gāvo gavo.</paragraph>
<subhead line="370">72. Gāvu+mhi</subhead>
<paragraph line="371">Aṃvacane gossa gāvu vā hoti. Gāvuṃ gāvaṃ gavaṃ, gāvo gavo.</paragraph>
<subhead line="372">71. Nāssā</subhead>
<paragraph line="373">Goto nāssa ā hoti vā. Ekavaṇṇattā na sabbādeso. ‘‘Pañcamiyaṃ parasse’’ti vattante ‘‘ādissā’’ti nāssa ā hoti, paralopo, gāvā gāvena gavā gavena, gohi gobhi.</paragraph>
<subhead line="374">69. Gavaṃ sena</subhead>
<paragraph line="375">Gossa se vā gavaṃ hoti saha sena. Gavaṃ gāvassa gavassa. Kaccāyane ‘‘gavaṃ ce taramānānaṃ’’ti pāḷiṃ paṭicca naṃmhi bahuvacanameva sādhitaṃ, idha ‘‘gavaṃva siṅgino saṅgaṃ’’ti dassanato ekavacanañca.</paragraph>
<subhead line="376">70. Gunnañca naṃnā</subhead>
<paragraph line="377">Naṃvacanena <pageBreak edition="M" number="0.0062" /> saha gossa gunnaṃ hoti gavañca vā. Gunnaṃ gavaṃ gonaṃ. Gāvā gāvamhā gāvasmā gavā gavamhā gavasmā. Gāve gāvamhi gāvasmiṃ gave gavamhi gavasmiṃ.</paragraph>
<subhead line="378">68. Sumhi vā</subhead>
<paragraph line="379">Sumhi gossa gāva+gavā honti vā. Gāvesu gavesu gosu. Gossa goṇādeso na kato, saddantarattā. Goṇasaddo hi sattasu vibhattīsu dissatīti.</paragraph>
<gatha1 line="380">Usu+bhūmi+pasu+raṃsi-disā+vācā+mbu+cakkhusu;</gatha1>
<gathalast line="381">Dasasva+tthesu go vutto, lagge ca vajire iti.</gathalast>
<centered line="382">Okārantaṃ.</centered>
<centered line="383">Iti pulliṅgaṃ.</centered>
<paragraph line="384">Kaññā, silopo.</paragraph>
<subhead line="385">1,11. Ghā</subhead>
<paragraph line="386">Itthiyaṃ vattamānassa nāmassa+nte vattamāno ākāro ghasañño hoti. ‘‘Jantu+hetvī+gha+pehi vā’’ti yolopo vā. Kaññā kaññāyo. ‘‘Gha+brahmādite’’ti gassa e vā, kaññe kaññā, yomhi kaññā kaññāyo. ‘‘Gho ssaṃ+ssā yaṃ+tiṃsū’’ti aṃmhi rasso. Kaññaṃ, kaññā kaññāyo.</paragraph>
<subhead line="387">45. Gha+pate+kasmiṃ nādīnaṃ ya+yā</subhead>
<paragraph line="388">Ghapato <pageBreak edition="M" number="0.0063" /> smiṃvibhattipariyantānaṃ ekatte nādīnaṃ ya+yā honti yathākkamaṃ. Kaññāya, kaññābhi kaññāhi. Kaññāya, kaññānaṃ.</paragraph>
<subhead line="389">103. Yaṃ</subhead>
<paragraph line="390">Ghapato smino yaṃ vā hoti. Kaññāyaṃ kaññāya. ‘‘Gha+ pate+kasmiṃ nādīnaṃ ya+yā’’ ‘‘yaṃ’’ti ca imesaṃ apavādādīnaṃ visaye mhissa ussaggattā pavatti natthīti smino bahulādhikārā ‘‘smā+hi+sminna’’ miccādinā mhikate ‘‘dasasahassimhi dhātumhī’’ti sijjhati. Kaññāsu. Evaṃ –</paragraph>
<gatha1 line="391">Saddhā medhā paññā vijjā, cintā mantā taṇhā vīṇā;</gatha1>
<gathalast line="392">Icchā mucchā ejā māyā, mettā mattā sikkhā bhikkhā.</gathalast>
<gatha1 line="393">Jaṅghā gīvā jīvhā vācā, chāyā āsā gaṅgā nāvā;</gatha1>
<gathalast line="394">Gāthā senā lekhā sālā, mālā velā pūjā khiḍḍā.</gathalast>
<gatha1 line="395">Pipāsā vedanā saññā, cetanā tasinā pajā;</gatha1>
<gathalast line="396">Devatā vaṭṭakā godhā, balākā parisā sabhā.</gathalast>
<gatha1 line="397">Ūkā sephālikā laṅkā, salākā vālukā sikhā;</gatha1>
<gathalast line="398">Visākhā visikhā sākhā, vācā vañjhā jaṭā ghaṭā.</gathalast>
<gatha1 line="399">Jeṭṭhā soṇḍā vitaṇḍā ca, karuṇā vanitā latā;</gatha1>
<gathalast line="400">Kathā niddā sudhā rādhā, vāsanā siṃsapā papā.</gathalast>
<gatha1 line="401">Pabhā <pageBreak edition="M" number="0.0064" /> sīmā khamā chāyā, khattiyā sakkharā surā;</gatha1>
<gathalast line="402">Dolā tulā silā lilā, lāle+lā mekhalā kalā.</gathalast>
<gatha1 line="403">Vaḷavā+lambusā mūsā, mañjusā sulasā disā;</gatha1>
<gathalast line="404">Nāsā juṇhā guhā īhā, lasikā vasudhādayo.</gathalast>
<paragraph line="405">‘‘Na+mmādīhī’’ti ammā+annā+ambāhi gassa ekārā+bhāve –</paragraph>
<subhead line="406">62. Rasso vā</subhead>
<paragraph line="407">Ammādīnaṃ ge rasso vā hoti. Amma ammā iccādi. Sesaṃ kaññāva. Evaṃ annā ambā. Sabhāparisāhi smino ‘‘tiṃ sabhāparisāyā’’ti tiṃ vā hoti. ‘‘Ghossa’’ mādinā rasse sabhatiṃ sabhāyaṃ sabhāya. Parisatiṃ parisāyaṃ parisāya.</paragraph>
<centered line="408">Ākārantaṃ.</centered>
<paragraph line="409">Mati, yomhi –</paragraph>
<subhead line="410">1,10. Pi+tthiyaṃ</subhead>
<paragraph line="411">Itthiyaṃ vattamānassa nāmassa+nte vattamānā ivaṇṇu+vaṇṇā pasaññā honti.</paragraph>
<subhead line="412">116. Ye passi+vaṇṇassa</subhead>
<paragraph line="413">Pasaññassa ivaṇṇassa lopo hoti vā yakāre. ‘‘Paro kvacī’’ti anuvattitakvaciggahaṇā ye pare ca-kāra+pubbarūpā- ni <pageBreak edition="M" number="0.0065" /> na honti. Matyo. Aññatra ‘‘jantvā’’dinā yolopo, dīgho, matī matiyo. Bho mati matī, matyo matī matiyo. Matiṃ, matyo matī matiyo. Matiyā, matīhi matībhi. Matyā matiyā, matīnaṃ. Smino yaṃ, matyaṃ matiyaṃ matyā matiyā, matīsu. Evaṃ –</paragraph>
<gatha1 line="414">Patti yutti vutti kitti, mutti titti khanti kanti;</gatha1>
<gathalast line="415">Santi tanti siddhi suddhi, iddhi vuddhi buddhi bodhi.</gathalast>
<gatha1 line="416">Bhūmi jāti pīti suti, nandi sandhi soṇi koṭi;</gatha1>
<gathalast line="417">Diṭṭhi vuṭṭhi tuṭṭhi yaṭṭhi, pāḷi āḷi nāḷi keḷi.</gathalast>
<gatha1 line="418">Sati muti gati cuti, dhiti yuvati vikati;</gatha1>
<gatha2 line="419">Rati ruci rasmi asani, vasani osadhi aṅguli;</gatha2>
<gathalast line="420">Dhūli dudrabhi doṇi, aṭavi chavi iccādi.</gathalast>
<subhead line="421">55. Ratyādīhi ṭo smino</subhead>
<paragraph line="422">Ratyādīhi smino ṭo vā hoti. Ratto ratyaṃ rattiyaṃ ratyā rattiyā, rattīsu. Sesaṃ matisamaṃ.</paragraph>
<centered line="423">Ikārantaṃ.</centered>
<paragraph line="424">Dāsī, silopo. ‘‘Ekavacane’’ccādinā rasso. ‘‘Ye passi+vaṇṇassā’’ti īlopo, dāsyo. ‘‘Jantvā’’ dinā yolopo. Dāsī dāsiyo. ‘‘Ge vā’’ti rasso. Bho dāsi dāsī, dāsyo dāsī dāsiyo.</paragraph>
<subhead line="425">73. Yaṃ pito</subhead>
<paragraph line="426">Pasaññīto aṃvacanassa yaṃ vā hoti. Dāsyaṃ dāsiyaṃ dāsiṃ, dāsyo dāsī dāsiyo. ‘‘Ghapatekā’’dinā yā. Dāsyā dāsiyā <pageBreak edition="M" number="0.0066" />, dāsīhi dāsībhi. Dāsyā dāsiyā, dāsīnaṃ. Dāsyaṃ dāsiyaṃ dāsyā dāsiyā, dāsīsu. Evaṃ –</paragraph>
<gatha1 line="427">Mahī vetaraṇī vāpī, pāṭalī kadalī ghaṭī;</gatha1>
<gathalast line="428">Nārī kumārī taruṇī, vāruṇī brāhmaṇī sakhī.</gathalast>
<gatha1 line="429">Gandhabbī kinnarī nāgī, devī yakkhī ajī migī;</gatha1>
<gathalast line="430">Vānarī sūkarī sīhī, haṃsī kākī ca kukkuṭī.</gathalast>
<unindented line="431">Iccādayo.</unindented>
<paragraph line="432">Ettha ca īkāralope ññakārapubbarūpo, vetarañño vetaraṇiyo. Vetaraññaṃ vetaraṇiyaṃ vetaraṇiṃ, vetarañño vetaraṇiyo iccādi. Yosu –</paragraph>
<subhead line="433">167. Najjā dhayāsvāma</subhead>
<paragraph line="434">Yosu nadīsaddassa āma vā hoti. Suña+naka+āma ityādi ññakāra+kakāra+makārā āgamaliṅgā. Sa ca ‘‘mānubandho sarāna+mantā paro’’ti mānubandhattā sarāna+mantā paro hotīti īkārā paro. ‘‘Yavā sare’’ti ye dassa jo, yassa ca pubbarūpaṃ, najjāyo. Vā pa-lopa+yolopesu najjo nadī nadiyo iccādi.</paragraph>
<centered line="435">Īkārantaṃ.</centered>
<paragraph line="436">Yāgu, yāgū yāguyo. Bho yāgu, yāgū yāguyo. Yāguṃ, yāgū yāguyo. Yāguyā, yāgūhi yāgūbhi. Yāguyā, yāgūnaṃ. Yāguyaṃ yāguyā, yāgūsu. Evaṃ dhātu+dhenu+kāsu+daddu+kaṇḍu+kacchu+rajju+kareṇu+sassu+piyaṅgu <pageBreak edition="M" number="0.0067" /> ādayo.</paragraph>
<paragraph line="437">Ettha dhātusaddo ‘‘manodhātunā’’ti abhidhammāvatāre vuttattā pulliṅgepi dissati, taṃ sakkaṭamatena vuttanti keci.</paragraph>
<paragraph line="438">Mātā, mātaro. Bho māta mātā, mātaro. Mātaraṃ, mātare mātaro. Mātarā, nāssa yādese ‘‘ye passā’’ti yogavibhāgā palopo, anuññāto ahaṃ matyā, aññatra mātuyā, mātarehi mātarebhi mātūhi mātūbhi. Salope mātu, pasaññattā ‘no’ na hoti, matyā mātuyā, mātarānaṃ mātānaṃ mātūnaṃ. Chaṭṭhivisaye ‘‘mātussa saratī’’tipi dissati. Mātari, mātaresu mātūsu. Visesā+ññatra pitusamaṃ. Evaṃ dhītu+duhitusaddā.</paragraph>
<centered line="439">Ukārantaṃ.</centered>
<paragraph line="440">Rassanisedhe silope ca kate jambū. ‘‘Jantvā’’dinā yolope, jambū jambuyo. ‘‘Ge vā’’ti rasse bho jambu, jambū jambuyo. Jambuṃ, jambū jambuyo. Jambuyā, jambūhi jambūbhi. Jambuyā, jambūnaṃ. Jambuyaṃ jambuyā, jambūsu.</paragraph>
<gatha1 line="441">Evaṃ vadhū ca sarabhū, sarabū sutanū camū;</gatha1>
<gathalast line="442">Vāmūrū nāganāsurū, samānā khalu jambuyā.</gathalast>
<centered line="443">Ūkārantaṃ.</centered>
<paragraph line="444">Go, gāvo gavo iccādi pulliṅgasamaṃ.</paragraph>
<centered line="445">Itthiliṅgaṃ.</centered>
<paragraph line="446">Napuṃsaka <pageBreak edition="M" number="0.0068" />, si –</paragraph>
<subhead line="447">111. Aṃ napuṃsake</subhead>
<paragraph line="448">Akārantato nāmasmā sissa aṃ hoti napuṃsake. Napuṃsakaṃ.</paragraph>
<subhead line="449">112. Yonaṃ ni</subhead>
<paragraph line="450">Akārantato yonaṃ ni hoti napuṃsake. Nīnaṃ niccavidhānepi ‘‘ninaṃ vā’’ti pakkhe ṭāṭe honti, dīghe napuṃsakā napuṃsakāni. Bho napuṃsaka napuṃsakā, napuṃsakā napuṃsakāni. Napuṃsakaṃ, napuṃsake napuṃsakāni. Napuṃsakena, iccādi sugatasaddasamaṃ. Evaṃ –</paragraph>
<gatha1 line="451">Puñña+pāpa+phala+rūpa+sādhanaṃ,</gatha1>
<gatha2 line="452">Sota+ghāna+sukha+dukkha+kāraṇaṃ;</gatha2>
<gatha3 line="453">Dāna+sīla+dhana+jhāna+locanaṃ,</gatha3>
<gathalast line="454">Mūla+kūla+bala+jāla+maṅgalaṃ.</gathalast>
<gatha1 line="455">Naḷina+liṅga+mukha+ṅga+jala+mbujaṃ,</gatha1>
<gatha2 line="456">Pulina+dhañña+hirañña+phalā+mataṃ;</gatha2>
<gatha3 line="457">Paduma+paṇṇa+susāna+vanā+yudhaṃ,</gatha3>
<gathalast line="458">Hadaya+cīvara+vattha+kuli+ndriyaṃ.</gathalast>
<gatha1 line="459">Nayana+vadana+yāno+dana+sopāna+pānaṃ,</gatha1>
<gatha2 line="460">Bhavana+bhuvana+lohā+lāta+tuṇḍa+ṇḍa+pīṭhaṃ,</gatha2>
<gatha3 line="461">Karaṇa+maraṇa+ñāṇā+rammaṇā+rañña+tāṇaṃ,</gatha3>
<gathalast line="462">Tagara+nagara+tīra+cchatta+chiddo+dakāni.iccādi;</gathalast>
<paragraph line="463">Ekaccaṃ,</paragraph>
<subhead line="464">136. Na <pageBreak edition="M" number="0.0069" /> nissa ṭā</subhead>
<paragraph line="465">Ekaccādīhi parassa nissa ṭā na hoti, ekaccāni. Bho ekacca, ekaccā ekaccāni. Ekaccaṃ, ekacce ekaccāni. Sesaṃ napuṃsakaṃva.</paragraph>
<paragraph line="466">Evaṃ paṭhamaṃ, paṭhamāni iccādi. Padaṃ, padā padāni iccādi napuṃsakasamaṃ. Nāsmiṃsu bhedo.</paragraph>
<subhead line="467">106. Nāssa sā</subhead>
<paragraph line="468">Padādīhi nāssa sā hoti vā. Padasā padena.</paragraph>
<subhead line="469">105. Padādīhi</subhead>
<paragraph line="470">Padādīhi smino si hoti vā. Padasi pade padamhi padasmiṃ, padesu. Evaṃ bilasaddo.</paragraph>
<paragraph line="471">Kammasaddato nāssa ‘‘nāsse+no’’ti eno vā, kammena, ‘‘pumakammathāmā’’dinā utte kammunā kammanā. Imināva sasmāsu uttaṃ, ussa lasaññāyaṃ sa+smānaṃ yathāyogaṃ no+nā niccaṃ, vavatthitavibhāsattā vādhikārassa. Kammuno kammassa. Kammunā kammā kammamhā kammasmā. ‘‘Kammādito’’ti smino vā nimhi kammani kamme kammamhi kammasmiṃ, sesaṃ napuṃsakasamaṃ. Camma+vesma+bhasmādayo kammasamā uttato+ññatra.</paragraph>
<paragraph line="472">Gacchanta, si. ‘‘Ntassaṃ’’ti vā aṃmhi silopo gacchaṃ. Aññatra sissa daṃ, gacchantaṃ, gacchantā gacchantāni. Bho gaccha gacchā gacchaṃ, gacchantā gacchantāni. Gacchaṃ gacchantaṃ, gacchante gacchantāni. Gacchatā gacchantene+ccādi pulliṅgasamaṃ. Evaṃ yajanta+vajantādayo.</paragraph>
<centered line="473">Akārantaṃ.</centered>
<paragraph line="474">Aṭṭhi <pageBreak edition="M" number="0.0070" />, silopo.</paragraph>
<subhead line="475">113. Jhalā vā</subhead>
<paragraph line="476">Jhalato yonaṃ ni hoti vā napuṃsake. Aṭṭhīni. ‘‘Lopo’’ti yolope dīgho, aṭṭhī. Bho aṭṭhi aṭṭhī, aṭṭhīni aṭṭhī. Aṭṭhiṃ, aṭṭhīni aṭṭhī. Aṭṭhinā iccādi munisaddasamaṃ. Evaṃ pacchi+akkhi+dadhi+satthi+vāri+acciādayo.</paragraph>
<centered line="477">Ikārantaṃ.</centered>
<paragraph line="478">Daṇḍi, napuṃsakattā ‘‘ekavacane’’ccādinā rasse silopo. Daṇḍīni daṇḍī. ‘‘Ge vā’’ti rasse bho daṇḍi daṇḍī, daṇḍīni daṇḍī. ‘‘Naṃ jhīto’’ti naṃ. Daṇḍinaṃ daṇḍiṃ, daṇḍīni daṇḍī. Sesaṃ pulliṅge daṇḍīsamaṃ. Evaṃ sukhakārī+sīghayāyīādayo.</paragraph>
<centered line="479">Īkārantaṃ.</centered>
<paragraph line="480">Cakkhu, cakkhūni cakkhū. Sesaṃ aṭṭhisamaṃ. Evaṃ āyu+vasu+dhanu+dāru+tipu+madhu+siṅgu+hiṅgu+vatthu+jatu+ambu+ assuādīni. Āyusaddato nāssa kodhādittā sāva viseso.</paragraph>
<centered line="481">Ukārantaṃ.</centered>
<paragraph line="482">Gotrabhu, rasse silopo. Gotrabhūni gotrabhū. Bho gotrabhu gotrabhū, gotrabhūni gotrabhū. Gotrabhuṃ, gotrabhūni gotrabhū iccādi pulliṅge vessabhūsamaṃ. Evaṃ sayambhū+abhibhū+dhammaññū ādayo.</paragraph>
<centered line="483">Ūkārantaṃ.</centered>
<gatha1 line="484">Visadā+visadākāra-vohāro+bhayamuttako <pageBreak edition="M" number="0.0071" />;</gatha1>
<gathalast line="485">Pumādijānane hetu-bhāvato liṅga+mīrito.</gathalast>
<gatha1 line="486">Thana+kesāvatī nārī, massuvā puriso siyā;</gatha1>
<gathalast line="487">Ubhinna+mantaraṃ etaṃ, itaro+bhayamuttako.</gathalast>
<gatha1 line="488">Ese+sā eta+mīti ca,</gatha1>
<gatha2 line="489">Pasiddhiatthesu yesu lokassa;</gatha2>
<gatha3 line="490">Thī+puma+napuṃsakānī+ti,</gatha3>
<gathalast line="491">Vuccante tāni nāmāni.</gathalast>
<centered line="492">Napuṃsakaliṅgaṃ.</centered>
<paragraph line="493">Atha sabbādīnaṃ rūpanayo niddisiyate,</paragraph>
<paragraph line="494">Sabba katara katama ubhaya itara añña aññatara aññatama, pubba+parā+para+dakkhiṇu+ttarā+dharāni vavatthāya+masaññāyaṃ. ‘‘Ūnapūrattha+madhikapadodāharaṇa+majjhāhāro’’ti ñāyā sabbādīsu paṭhīyanteti yojetabbaṃ. Ya tya ta eta ima amu kiṃ eka tumha amha iccete sabbādayo. Kaccāyane adassitassāpi tyasaddassa –</paragraph>
<gatha1 line="495">Khiḍḍā paṇihitā tyāsu, rati tyāsu patiṭṭhitā;</gatha1>
<gathalast line="496">Bījāni tyāsu ruhanti, yadidaṃ sattā pajāyareti –</gathalast>
<paragraph line="497">Pāḷiyaṃ dissamānattā idha saṅgaho.</paragraph>
<paragraph line="498">Tattha sabbasaddo niravasesattho. Katara+katamasaddā pucchanatthā. Ubhayasaddo dviavayavasamudāyavacano. Itarasaddo vuttapaṭiyogīvacano. Aññasaddo adhikatāparavacano. Añña- tara+aññatamasaddā <pageBreak edition="M" number="0.0072" /> aniyamatthā. Pubbādayo disādivavatthāvacanā. Yasaddo aniyamattho. Tya+tasaddā parammukhavacanā. Eta+ima+amu+kiṃ iccete samīpa+accantasamīpa+dūra+pucchanatthavacanā. Ekasaddo saṃkhyādivacano. Tumha+amhasaddā para+atta niddesavacanā.</paragraph>
<paragraph line="499">Sabbo, sissa o,</paragraph>
<subhead line="500">138. Yona+meṭa</subhead>
<paragraph line="501">Akārantehi sabbādīhi yonaṃ eṭa hoti niccaṃ. Sabbe. Bho sabba sabbā, sabbe. Sabbaṃ, sabbe. Sabbena, sabbehi sabbebhi. Evaṃ karaṇe. Sabbassa.</paragraph>
<subhead line="502">99. Sabbādīnaṃ naṃmhi ca</subhead>
<paragraph line="503">Akārantānaṃ sabbādīnaṃ e hoti naṃmhi su+hisu ca. Ettha ādisaddo avayave, vuttañhi –</paragraph>
<gatha1 line="504">Mariyādāyaṃ pakāre ca, samīpe+vayave tathā;</gatha1>
<gathalast line="505">Catūsva+tthesu medhāvī, ādisaddaṃ pakāsayeti.</gathalast>
<subhead line="506">100. Saṃ+sānaṃ</subhead>
<paragraph line="507">Sabbādito naṃvacanassa saṃ+sānaṃ honti. Sabbesaṃ sabbesānaṃ. Sabbā sabbamhā sabbasmā. Sabbe sabbamhi sabbasmiṃ, sabbesu.</paragraph>
<paragraph line="508">Itthiyaṃ ‘‘itthiya+matvā’’ti āpaccaye tassa ghasaññā. Sesaṃ kaññāva. Sabbā, sabbā sabbāyo. Bho sabbe, sabbā sabbāyo. ‘‘Gho ssaṃ+ssā+ssāyaṃ+tiṃ sū’’-ti rasse <pageBreak edition="M" number="0.0073" /> sabbaṃ, sabbā sabbāyo. Sabbāya, sabbāhi sabbābhi.</paragraph>
<subhead line="509">101. Ghapā sassa ssā vā</subhead>
<paragraph line="510">Sabbādīnaṃ ghapato sassa ssā vā hoti. Amussāti rūpassa ‘‘ssā vā te+ti+mā+mūhī’’ti ssādesena siddhattā vāggahaṇa+muttaratthaṃ. Rasse sabbassā sabbāya, sabbāsaṃ sabbāsānaṃ. Pañcamiyaṃ sabbāya.</paragraph>
<subhead line="511">102. Smino ssaṃ</subhead>
<paragraph line="512">Sabbādīnaṃ ghapato smino ssaṃ vā hoti. Sabbassaṃ sabbāyaṃ sabbāya, sabbāsu.</paragraph>
<paragraph line="513">Napuṃsake sabbaṃ. ‘‘Yonaṃ nī’’ti napuṃsake yossa nimhi –</paragraph>
<subhead line="514">137. Sabbādīhi</subhead>
<paragraph line="515">Sabbādīhi parassa nissa ṭā na hoti. Dīghe sabbāni. Bho sabba sabbā, sabbāni. Sabbaṃ, sabbe sabbāni. Nādīsu pumeva. Katarakatamaubhayā tīsu liṅgesu sabbasamā. Evaṃ itaraaññasaddā. Ssā+ssaṃsu viseso.</paragraph>
<subhead line="516">52. Ssaṃ+ssā+ssāyesvi-tare+ka+ññe+ti+māna+mi</subhead>
<paragraph line="517">Ssamādīsu itara+eka+añña+eta+ima iccetesaṃ i hoti niccaṃ. Itarissā itarāya, aññissā aññāya, aññāsaṃ <pageBreak edition="M" number="0.0074" /> aññāsānaṃ. Aññissaṃ aññāyaṃ aññāya. Aññatara+ññatamā liṅgattaye sabbasamā.</paragraph>
<paragraph line="518">Pubbo,</paragraph>
<subhead line="519">143. Pubbādīhi chahi</subhead>
<paragraph line="520">Etehi chahi savisaye eṭa vā hotīti yossa eṭa, pubbe pubbā. Bho pubba pubbā, pubbe pubbā. Pubbaṃ, pubbe. Pubbena. Sesaṃ sabbaliṅge sabbasamaṃ. Evaṃ parādayo pañca.</paragraph>
<subhead line="521">139. Nā+ññañca nāma+ppadhānā</subhead>
<paragraph line="522">Taṃnāmabhūtehi appadhānehi ca sabbādīhi sabbādikāriyaṃ na hoti. Te sabbā, sabbanāmā teti attho. Te piyasabbā, te atisabbā. Nāmabhūte ca aññapadatthādo appadhānavisaye ca sabbādikāriyanisedhena ‘‘paramasabbe tiṭṭhanti’’ tyādito padhānapadantato eṭaādayo honti, visesanasamāsassa uttarapadatthapadhānattā.</paragraph>
<subhead line="523">140. Tatiyatthayoge</subhead>
<paragraph line="524">Tatiyatthena yoge ca sabbādikāriyaṃ na hoti. Māsena pubbā māsapubbā iccādi.</paragraph>
<subhead line="525">141. Catthasamāse</subhead>
<paragraph line="526">Catthasamāsavisaye sabbādikāriyaṃ na hoti. Dakkhiṇuttarapubbānantiādi.</paragraph>
<subhead line="527">142. Ve+ṭa</subhead>
<paragraph line="528">Iti <pageBreak edition="M" number="0.0075" /> catthasamāse sabbādikāriyaṃ na hoti, niccena eṭaādesappasaṅge ayaṃ sampattavibhāsā. Pubbuttare pubbuttarā. Sesaṃ sugatasamaṃ.</paragraph>
<paragraph line="529">Yo, ye. Yā, yāyo. Yaṃ, yāni iccādi sabbasamaṃ. Yādīna+mālapane rūpaṃ na sambhavati.</paragraph>
<paragraph line="530">Tya si –</paragraph>
<subhead line="531">128. Tya+te+tānaṃ tassa so</subhead>
<paragraph line="532">Tya+te+tāna+manapuṃsakānaṃ tassa so hoti simhi. Syo, tye. Syā, tyā, tyāyo. Tyaṃ, tyāni iccādi sabbasamaṃ.</paragraph>
<paragraph line="533">So,</paragraph>
<subhead line="534">131. Tatassa no sabbāsu</subhead>
<paragraph line="535">Tasaddassa tassa no vā hoti sabbāsu vibhattīsu. ‘‘Tya+te+tānaṃ tassā’’ti ca ettha tyādīnaṃ takāraggahaṇaṃ syā sā esā nāyoti itthiyaṃ sabbasamā hotīti. Ne te. Naṃ taṃ, ne te. Nena tene, nehi nebhi tehi tebhi.</paragraph>
<subhead line="536">132. Ṭa sasmāsmiṃssāyassaṃssāsaṃmhāmhisvi+massa ca</subhead>
<paragraph line="537">‘‘Ṭa sa+smā+smiṃ+naṃsmi+massa cā’’ti vuttepi tesaṃ vibhattīnaṃ ādesesu ssāyādīsu paresu ‘‘tadādesā tadiva <pageBreak edition="M" number="0.0076" /> bhavantī’’ti ñāyā ṭādese siddhepi yādiādesantare pare nivattanatthaṃ ssādīnaṃ gahaṇaṃ.</paragraph>
<paragraph line="538">Sādīsvi+massa tasaddatakārassa ca ṭo vā hoti. Pubbassaralopo. Eva+muparipi. Assa nassa tassa, nesaṃ nesānaṃ tesaṃ tesānaṃ. Amhā asmā namhā nasmā tamhā tasmā. Amhi asmiṃ namhi nasmiṃ tamhi tasmiṃ, nesu tesu.</paragraph>
<paragraph line="539">Itthiyaṃ sā, nā nāyo tā tāyo. Naṃ taṃ, nā nāyo tā tāyo. Nāmhi –</paragraph>
<subhead line="540">46. Ssā vā te+ti+mā+mūhi</subhead>
<paragraph line="541">Ghapasaññehi ta+eta+ima+amūhi ekatte nādīnaṃ ssā vā hoti. Antassarānaṃ ghapavohārena taṃsahacaritāpi saddā ‘‘kunte pavesayā’’ti ñāyā gayhantīti ‘‘ghapasaññehi ta+eta+ima+amūhī’’ti vuttaṃ. Vāṭādese assā nassā nāya.</paragraph>
<subhead line="542">53. Tāya vā</subhead>
<paragraph line="543">Ssaṃssāssā yesu tassa vā i hoti. Tissā tassā tāya, nāhi nābhi tāhi tābhi. Sassa vā ssāmhi assā nassā tissā tassā.</paragraph>
<subhead line="544">54. Te+ti+māto sassa ssāya</subhead>
<paragraph line="545">Tā+etā+imāto sassa ssāyo hoti vā. Assāya nassāya tissāya tassāya, ‘‘ghapate’’ccādinā yādese <pageBreak edition="M" number="0.0077" /> nāya tāya. Naṃvacanassa sa+mādese takārassa ca vā ṭādese āsaṃ nāsaṃ nāsānaṃ tāsaṃ tāsānaṃ. Sattamiyaṃ assaṃ assā nassaṃ nassā nāyaṃ nāya tissaṃ tissā tassaṃ tassā tāyaṃ tāya, nāsu tāsu.</paragraph>
<paragraph line="546">Napuṃsake naṃ taṃ, nāni tāni. Naṃ taṃ, ne nāni te tāni. Sesaṃ pumeva.</paragraph>
<paragraph line="547">‘‘Yaṃtaṃsaddā niccasambandhā’’ti ñāyā yaṃsaddena aniyamitatthaṃ taṃsaddo niyameti.</paragraph>
<gatha1 line="548">Pasiddhe anubhūtatthe, pakkantavisaye tathā;</gatha1>
<gathalast line="549">Yaṃsadda+manapekkheva, taṃsaddo yujjate sadāti –</gathalast>
<paragraph line="550">Vuttattā ettheva taṃsaddo yaṃsaddaṃ nāpekkhati. Yathākkamaṃ tatri+da+mudāharaṇaṃ –</paragraph>
<paragraph line="551">(.) ‘‘Namo tassā’’ti ca, (.) ‘‘aggimpa+kkhinā…pe… ñātakārī hi so jino’’ti ca, (..) Purimagāthāya vuttamunisadda+mapekkhitvā ‘‘savāsane kilese so’’ti ca.</paragraph>
<paragraph line="552">Eso, ete. Esā, etā etāyo, etaṃ, etāni iccādi ṭa+nādesābhāvova viseso.</paragraph>
<paragraph line="553">Ima si,</paragraph>
<subhead line="554">127. Simha+napuṃsakassā+yaṃ</subhead>
<paragraph line="555">Imasaddassa anapuṃsakassa ayaṃ hoti simhi. Ayaṃ, ime. Imaṃ, ime.</paragraph>
<subhead line="556">126. Nāmha+ni+mi</subhead>
<paragraph line="557">Imasaddassa <pageBreak edition="M" number="0.0078" /> anitthiyaṃ nāmhi ana+imiiccādesā honti. ‘‘Ate+nā’’ti ene anena iminā. Himhi –</paragraph>
<subhead line="558">125. Imassā+nitthiyaṃ ṭe</subhead>
<paragraph line="559">Imassā+nitthiyaṃ ṭe hoti vā su+naṃ+hisu. ‘‘Nāmaggahaṇe liṅgavisiṭṭhassāpi gahaṇaṃ’’ti ñāyā ‘anitthiyaṃ’ti itthiliṅganisedhā imassāti nāmaggahaṇavisaye liṅgavisesitassa imasaddassāpi gahaṇaṃ. Tassa phalaṃ ‘‘tatassa no sabbāsu’’ tyādo liṅgattaye kāriyasiddhi. Ehi ebhi imehi imebhi. ‘‘Ṭa sasmāsmi’’miccādinā sabbassi+massa vā ṭādese assa imassa, vā ṭe esaṃ esānaṃ imesaṃ imesānaṃ. Amhā asmā imamhā imasmā. Amhi asmiṃ imamhi imasmiṃ, esu imesu.</paragraph>
<paragraph line="560">Itthiyaṃ ayaṃ, imā imāyo. Imaṃ, imā imāyo. Nā ‘‘ssā vā te+ti+mā+mūhī’’ti ssā vā, vā ṭādese ‘‘ssa’’ miccādinā iādese ca kate assā imissā imāya, imāhi imābhi. Assā imissā assāya imissāya imāya. Naṃvacanassa sa+mādese imassa ca vā ṭādese assa ‘‘sunaṃhi sū’’ti dīghe ca kate āsaṃ, aññatra imāsaṃ imāsānaṃ. Sattamiyaṃ assaṃ imissaṃ assā imissā imāyaṃ imāya, imāsu.</paragraph>
<paragraph line="561">Napuṃsake –</paragraph>
<subhead line="562">201. Imassi+daṃ vā</subhead>
<paragraph line="563">Aṃsisu <pageBreak edition="M" number="0.0079" /> saha tehi imassi+daṃ hoti vā napuṃsake. Idaṃ imaṃ, ime imāni. Idaṃ imaṃ, ime imāni. Anena iminā iccādi pulliṅgasamaṃ.</paragraph>
<subhead line="564">197. Ime+tāna+menā+nvādese dutiyāyaṃ</subhead>
<paragraph line="565">Imaetasaddānaṃ kathitānukathanavisaye dutiyāya+menādeso hoti. Imaṃ bhikkhuṃ vinaya+majjhāpaya, atho enaṃ dhamma+majjhāpaya. Ime bhikkhū vinaya+majjhāpaya, atho ene dhamma+majjhāpaya. Eva+metassa ca yojanīyaṃ.</paragraph>
<paragraph line="566">Amu si,</paragraph>
<subhead line="567">129. Massā+mussa</subhead>
<paragraph line="568">Anapuṃsakassā+mussa makārassa so hoti simhi. Asu, yo –</paragraph>
<subhead line="569">86. Lopo+musmā</subhead>
<paragraph line="570">Niyamasutta+midaṃ, amusaddato yonaṃ lopo hoti niccaṃ pulliṅge. Dīghe amū. Jhalato yonaṃ ‘‘lopo’’ti lope siddhepi vo+pavādo+ya+mārambho.</paragraph>
<gatha1 line="571">Ārambho vacanampatti, lakkhaṇaṃ yogalakkhaṇaṃ;</gatha1>
<gathalast line="572">Vākyaṃ satthañca iccādi, suttāna+mabhidhāyakā.</gathalast>
<paragraph line="573">Amuṃ, amū. Amunā, amūhi amūbhi.</paragraph>
<subhead line="574">87. Na no sassa</subhead>
<paragraph line="575">Amusmā <pageBreak edition="M" number="0.0080" /> sassa no na hoti. Amussa, amūsaṃ amūsānaṃ. ‘‘Nāsmāssā’’ti lato smāssa nā, amunā amumhā amusmā. Amumhi amusmiṃ, amūsu.</paragraph>
<paragraph line="576">Itthiyaṃ asu, amū amuyo. Amuṃ, amū amuyo. Nā, ‘‘ssā vā te+ti+mā+mūhī’’ti nādyekavacanānaṃ ssā vā, amussā amuyā, amūhi amūbhi. Amussā amuyā, amūsaṃ amūsānaṃ. Sattamiyaṃ amussaṃ amussā amuyaṃ amuyā, amūsu.</paragraph>
<paragraph line="577">Napuṃsake –</paragraph>
<subhead line="578">202. Amussā+duṃ</subhead>
<paragraph line="579">Aṃsisu saha tehi amussa aduṃ hoti vā napuṃsake. Aduṃ, silopo, amuṃ. ‘‘Jhalā vā’’ti vāniādese amūni amū. Aduṃ amuṃ, amūni amū. Amunā iccādi pulliṅgasamaṃ.</paragraph>
<paragraph line="580">‘‘Sakatte’’ti kapaccaye –</paragraph>
<subhead line="581">130. Ke vā</subhead>
<paragraph line="582">Amu eva amukoti sakatthe kapaccaye taddhitavuttittā ‘‘ekatthatāyaṃ’’ti silope ca kate ‘‘nimittābhāve nemittikassābhāvo’’ti ñāyā nimittabhūtassa sissā+bhāve nemittikassa ‘‘massā+mussā’’ti kattabbassa sakārassa nivuttīti ‘ke vā’ti vikappena massa sakārattha+ mida+māraddhaṃ <pageBreak edition="M" number="0.0081" />. Amussa massa ke sa hoti vā. Asuko amukā, asukā amukā. Asukaṃ amukaṃ iccādi.</paragraph>
<paragraph line="583">Kiṃ si.</paragraph>
<subhead line="584">198. Kissa ko sabbāsu</subhead>
<paragraph line="585">Sabbāsu vibhattīsu kissa ko hoti. Sisso, ko, ke. Kaṃ, ke. Kena, kehi kebhi.</paragraph>
<subhead line="586">199. Ki sasmiṃsu vā nitthiyaṃ</subhead>
<paragraph line="587">Anitthiyaṃ kissa ki vā hoti sasmiṃsu. Kissa kassa, kesaṃ kesānaṃ. Kamhā kasmā. Kimhi kismiṃ kamhi kasmiṃ, kesu.</paragraph>
<paragraph line="588">Itthiyaṃ vibhattīsu paresu kādese kate akārantattā majjhe āpaccayakaraṇa+maviruddhanti ā, kā, kāyo. Kaṃ, kā kāyo iccādi sabbāva.</paragraph>
<paragraph line="589">Napuṃsake –</paragraph>
<subhead line="590">200. Ki+maṃsisu saha napuṃsake</subhead>
<paragraph line="591">Aṃsisu saha tehi kiṃ saddassa kiṃhoti napuṃsake. Kādesassa sāmaññattā ‘‘visesavihitā vidhayo sāmaññavidhayo nisedhentī’’ti ñāyā kiṃādesena kādesanivutti. Kiṃ, kāni. Kiṃ, ke kāni. Kene+ccādi pubbeva.</paragraph>
<paragraph line="592">Ekasaddo <pageBreak edition="M" number="0.0082" /> saṃkhyā+tulya+ñña+sahāyavacano. Yadā saṃkhyāvacano, tadā ekavacananto, atra ekasaddo saṃkhyeyyavāpī. Aññatra tulyādīsu bahuvacanantopi. Eko, eke. Ekā, ekā ekāyo. Ekaṃ, ekāni+ccādi sabbasamaṃ tiliṅge.</paragraph>
<paragraph line="593">Tulye eko vilāso dvinnaṃ kumārānaṃ, eke vaṇṇasaddā dvinnaṃ kumārānaṃ. Aññatthe eko ācariyo eva+māha, eke ācariyā eva+māhaṃsu. Asahāyate ekova araññaṃ pavisitvā.</paragraph>
<paragraph line="594">Eko, eke. Ekā, ekā ekāyo. Ekaṃ ekāni+ccādi sabbasamaṃ tiliṅge. Ssā+ssaṃsu pana ‘‘ssa’’mādinā i, ekissā ekāya, ekissaṃ ekāyaṃ ekāya.</paragraph>
<paragraph line="595">Idha attaparagāravavasena ekassāpi ‘‘amhākaṃ rañño’’tipi ‘‘eke ācariyā’’tipi bahuvacanassa lokena icchitattā bahulavidhānā bahuvacaneneva sijjhati.</paragraph>
<paragraph line="596">Tumha+amhasaddā aliṅgā, tathā ubha+kati+dvisaddā, pañcādayo aṭṭhārasantā ca. Tumha si, amha si.</paragraph>
<subhead line="597">212. Tumhassa tuvaṃtva+mamhi ca</subhead>
<paragraph line="598">Amhi simhi ca tumhassa savibhattissa tuvaṃ+tvaṃ honti. Tuvaṃ tvaṃ.</paragraph>
<subhead line="599">211. Simha+haṃ</subhead>
<paragraph line="600">Simhi amhassa savibhattissa ahaṃ hoti. Ahaṃ, yevasve+ṭa, tu mhe.</paragraph>
<subhead line="601">2,209. Maya+masmā+mhassa</subhead>
<paragraph line="602">Yosva+mhassa <pageBreak edition="M" number="0.0083" /> savibhattissa maya+masmā vā honti yathākkamaṃ. Mayaṃ amhe.</paragraph>
<subhead line="603">227. Aṃmhi taṃ+maṃ+tavaṃ+mamaṃ</subhead>
<paragraph line="604">Aṃmhi tumhaamhasaddānaṃ savibhattīnaṃ taṃ+maṃ+tavaṃ+mamaṃ honti yathākkamaṃ. Taṃ, maṃ, tavaṃ, mamaṃ.</paragraph>
<subhead line="605">231. Dutiyā yomhi vā</subhead>
<paragraph line="606">Tumhaamhasaddānaṃ savibhattīnaṃ paccekaṃ ṅaṃ+ṅākaṃ vā honti yomhi dutiye, tumhaṃ tumhākaṃ tumhe, amhaṃ amhākaṃ amhe.</paragraph>
<subhead line="607">228. Nāsmāsu tayā+mayā</subhead>
<paragraph line="608">Nāsmāsu tumhaamhasaddānaṃ savibhattīnaṃ tayā+mayā honti yathākkamaṃ. ‘‘Nāsmāsū’’ti bahuvacanesupi vibhattikkama+manapekkhitvā saddakkamena paccekaṃ dve dve honti.</paragraph>
<subhead line="609">213. Tayātayīnaṃ tva vā tassa</subhead>
<paragraph line="610">Tumhassa tayātayīnaṃ takārassa tva hoti vā. Tvayā tayā, mayā. Tumhehi tumhebhi, amhehi amhebhi.</paragraph>
<subhead line="611">229. Tava+mama+tuyhaṃ+mayhaṃ se</subhead>
<paragraph line="612">Se tumhaamhasaddānaṃ savibhattīnaṃ ete ādesā honti yathākkamaṃ. Tava tuyhaṃ, mama mayhaṃ.</paragraph>
<subhead line="613">211. Naṃsesva+smākaṃ+mamaṃ.</subhead>
<paragraph line="614">Naṃsesva+mhassa <pageBreak edition="M" number="0.0084" /> savibhattissa asmākaṃ+mamaṃ honti yathākkamaṃ. Mamaṃ.</paragraph>
<subhead line="615">230. Ṅaṃ+ṅākaṃ naṃmhi</subhead>
<paragraph line="616">Naṃmhi tumhaamhasaddānaṃ savitattīnaṃ ṅaṃ+ṅākaṃ honti paccekaṃ. Tumhaṃ tumhākaṃ amhaṃ amhākaṃ asmākaṃ. Kaccāyane ekavacanassa aṃvidhānatthaṃ sutta+māraddhaṃ, ettha pana attagāravavasena aṃmhi tumhaṃ amhaṃbhi sijjhanti bahulādhikārā.</paragraph>
<subhead line="617">214. Smāmhi tvamhā</subhead>
<paragraph line="618">Smāmhi tumhassa savitattissa tvamhā hoti vā. Tvamhā tvayā tayā, mayā.</paragraph>
<subhead line="619">226. Smimhi tumhamhānaṃ tayi+mayi</subhead>
<paragraph line="620">Smimhi tumhaamhasaddānaṃsavibhattīnaṃ tayi+mayi hoti yathākkamaṃ. Tvayi tayi, mayi. Tumhesu.</paragraph>
<subhead line="621">203. Sumhā+mhassā+smā</subhead>
<paragraph line="622">Amhassa asmā hoti vā sumhi. Asmāsu amhesu. Sabbādayo vutta+mapekkhantā vakkhamānaṃ vāti ida+mesaṃ lakkhaṇaṃ.</paragraph>
<subhead line="623">232. Apādādo padate+kavākyeti</subhead>
<paragraph line="624">Adhikāro. Ettha pādo nāma gāthāya catutthaṃso, tasmā ‘‘tumhehi puññaṃ pasutaṃ anappakaṃ’’ti ettha vo na hoti. Ettha padanti vutta saddo sabhāvato –</paragraph>
<gatha1 line="625">Ākāsavāyuppabhavo <pageBreak edition="M" number="0.0085" /> sarīrā,</gatha1>
<gatha2 line="626">Samuccaraṃ vatta+mupeti nādo;</gatha2>
<gatha3 line="627">Ṭhānantare suppaṭihaññamāno,</gatha3>
<gathalast line="628">Vaṇṇatta+māgacchati so tu saddoti –</gathalast>
<paragraph line="629">Vuttattā ekeko vaṇṇo saddo nāma, tabbaṇṇasamūho padaṃ, tappadasamūho vākyañca. Tathā hi –</paragraph>
<gatha1 line="630">Vitatyantaṃ padaṃ tassa, ca yo vākyanti manvayaṃ;</gatha1>
<gathalast line="631">Upacārā vaṇṇasadda-vāccaṃ taṃ na pariccaje.</gathalast>
<paragraph line="632">Taṃ padañca –</paragraph>
<gatha1 line="633">Padaṃ catubbidhaṃ vuttaṃ, nāmā+khyāto+pasaggajaṃ;</gatha1>
<gathalast line="634">Nipātajañca taññū hi, asso khalvā+bhidhāvatīti.</gathalast>
<paragraph line="635">Taṃ vākyañca –</paragraph>
<paragraph line="636">Ekākhyāto padaccayo, siyā vākyaṃ sakārakoti –</paragraph>
<paragraph line="637">Vuttaṃ. Tasmā ‘‘vibhatyantaṃ padaṃ, padasamūho vākya’’nti ca vuccati.</paragraph>
<subhead line="638">233. Yonaṃhisva+pañcamyā vo+no</subhead>
<paragraph line="639">Apañcamiyāyonaṃhisva+pādādo vattamānānaṃ padasmā paresa+mekavākye ṭhitānaṃ tumhaamhasaddānaṃ savibhattīnaṃ vo+no honti vā yathākkamaṃ. Gāmaṃ vo gaccheyyātha, gāmaṃ tumhe gaccheyyātha. Gāmaṃ no gaccheyyāma, gāmaṃ amhe gaccheyyāma. Pahāya vo gamissāmi, mā no vikantiṃsu. Dīyate vo, dīyate tumhaṃ. Dīyate <pageBreak edition="M" number="0.0086" /> no, dīyate amhaṃ. Tuṭṭho+smi vo pakatiyā, tuṭṭho+smi tumhaṃ. Satthā no bhagavā, eso amhākaṃ satthā. Kataṃ vo, kataṃ tumhehi. Kataṃ no, kataṃ amhehi.</paragraph>
<subhead line="640">234. Te+me nāse</subhead>
<paragraph line="641">Nāmhi se ca apādādo vattamānānaṃ dasmā paresa+mekavākye ṭhitānaṃ tumhaamhasaddānaṃ savibhattīnaṃ te+me vā honti yathākkamaṃ. Kataṃ te, kataṃ tayā. Kataṃ me, kataṃ mayā. Dīyate te, dīyate tava. Dīyate me, dīyate mama. Dhanaṃ te, dhanaṃ tava. Dhanaṃ me, dhanaṃ mama.</paragraph>
<subhead line="642">237. Na ca+vā+hā+he+vayoge</subhead>
<paragraph line="643">Cādīhi yoge tumhaamhasaddānaṃ vo+no, te+me na honti. Gacchāma tumhe ca mayañca, passati tumhe ca amhe ca, kataṃ tumhehi ca amhehi ca, dīyate tumhañca amhañca, dhanaṃ tumhañca amhañca, kataṃ tayā ca mayā ca, dīyate tava ca mama ca, dhanaṃ tava ca mama ca. Evaṃ vādiyogepi.</paragraph>
<subhead line="644">235. Anvādese</subhead>
<paragraph line="645">Kathitānukathitavisaye tumhaamhasaddānaṃ ādesā niccaṃ honti punabbidhānā. Gāmo tumhaṃ pariggaho, atho janapado vo pariggaho. Anvādese atho athoti vāradvayābhāvā niccanti vuttaṃ. Athosaddo kathitasseva puna kathanato anvādesajotako.</paragraph>
<subhead line="646">236. Sapubbā paṭhamantā vā</subhead>
<paragraph line="647">Vijjamānapubbasmā <pageBreak edition="M" number="0.0087" /> paṭhamantā paresaṃ tumhāmhānaṃ ādesā vā honti anvādese. Gāme paṭo tumhākaṃ atho nagare kambalo vo atho nagare kambalo tumhākaṃ, athoti anukathanavāradvayattā vikappo sapubbāti kiṃ, paṭo tumhākaṃ, atho kambalo vo. Paṭhamantāti kiṃ, paṭo nagare tumhākaṃ, atho kambalo gāme vo.</paragraph>
<subhead line="648">238. Dassanatthe+nālocane</subhead>
<paragraph line="649">Dassanatthe ālovacanavajjite payujjamāne tumhaamhāna+mādesā na honti. Gāmo tumhe uddissa āgato, gāmo amhe uddissa āgato. Anālocaneti kiṃ, gāmo vo āloceti, gāmo no āloceti.</paragraph>
<subhead line="650">239. Āmantaṇaṃ pubba+masantaṃva</subhead>
<paragraph line="651">Āmantaṇaṃ pubba+vijjamānaṃ viya hoti tumhāmhāna+mādesavisaye. Devadatta tava pariggaho. Āmantaṇanti kiṃ, kambalo te pariggaho.</paragraph>
<subhead line="652">240. Na sāmaññavacana+mekatthe</subhead>
<paragraph line="653">Samānādhikaraṇe parato sāmaññavacana+māmantaṇaṃ ekatthe asantaṃ viya na hoti māṇavaka jaṭilaka te pariggaho. Parāmanthaṇe asatipi pubba+mupādāya ādeso.</paragraph>
<subhead line="654">241. Bahūsu vā</subhead>
<paragraph line="655">Bahūsu <pageBreak edition="M" number="0.0088" /> vattamāna+māmantaṇaṃ sāmaññavacana+mekatthe asantaṃ viya vā na hoti. ‘‘Siddhe satyārambho nīyamāya vā vikappāyavā’’ti vuttattā vikappattha+midaṃ. Brāhmaṇā guṇavanto tumhākaṃ pariggaho, brāhmaṇā guṇavanto vo pariggaho.</paragraph>
<paragraph line="656">Ubha+katisaddā bahuvacanantā. ‘‘Ubha+gohi ṭo’’ti yonaṃ ṭo, ubho. Kathaṃ ‘‘ubhayo vasemase’’ti, ṭomhi yakārāgamo. Ubho.</paragraph>
<subhead line="657">59. Suhisu+bhasso</subhead>
<paragraph line="658">Ubhassa suhisvo hoti. Ubhohi ubhobhi.</paragraph>
<subhead line="659">50. Ubhi+nnaṃ</subhead>
<paragraph line="660">Ubhā naṃvacanassa innaṃ hoti. Ubhinnaṃ, ubhosu.</paragraph>
<subhead line="661">168. Ṭi katimhā</subhead>
<paragraph line="662">Katimhā yonaṃ ṭi hoti. Kati, kati. Jhato yolopapasaṅge dīghanivattanatthaṃ ṭiādeso. Katīhi katībhi. ‘‘Bahukatinnaṃ’’ti nuka, katinnaṃ, katīsu.</paragraph>
<subhead line="663">1,54. Vicchā+bhikkhaññesu dve</subhead>
<paragraph line="664">Vicchāya+mābhikkhaññe ca dve rūpāni honti. Kriyā+guṇa+dabbehi byāpetu+micchā vicchā. Rukkhaṃ rukkhaṃ siñcanti, gāmo gāmo ramaṇīyo, gāme gāme pānīyaṃ. Ābhikkhaññaṃ=ponopuññaṃ, pacati pacati, papacati papacati.</paragraph>
<subhead line="665">1,55. Syādilopo pubbasse+kassa</subhead>
<paragraph line="666">Vicchāya+mekassa <pageBreak edition="M" number="0.0089" /> dvitte pubbassa syādilopo hoti. Ekassa ekassāti dvitte ekekassa. Kathaṃ ‘‘matthakamatthakenā’’ti, ‘‘syādilopo pubbassā’’ti yogavibhāgā, yogavibhāgā ca iṭṭhapasiddhīti.</paragraph>
<subhead line="667">1,56. Sabbādīnaṃ vītihāre</subhead>
<paragraph line="668">Sabbādīnaṃ vītihāre dve bhavanti. Pubbassa syādilopo ca, aññassa aññassa bhojakā aññamaññassa bhojakā, evaṃ itarītarassa.</paragraph>
<subhead line="669">1,57. Yāvabodhaṃ sambhame</subhead>
<paragraph line="670">Turitenā+pāyahetupadassanaṃ sambhamo, tasmiṃ sati vattu yāvantehi saddehi so+ttho viññāyate, tāvanto payujjante. Sappo sappo sappo, bujjhassu bujjhassu bujjhassu, bhinno bhikkhusaṅgho, bhinno bhikkhusaṅgho.</paragraph>
<gatha1 line="671">Bhaye kodhe pasaṃsāyaṃ, turite kotūhala+cchare;</gatha1>
<gathalast line="672">Hāse soke pasāde ca, kare āmeḍitaṃ budho.</gathalast>
<title line="673">Saṅkhyākaṇḍa</title>
<paragraph line="674">Atha saṅkhyāsaddā vuccante. Ekādayo aṭṭhārasantā saṅkhyeyyavacanā. Vīsatiādayo ‘‘bhikkhūnaṃ vīsatī’’tiādīsu saṅkhyāvacanā, ‘‘vīsati bhikkhavo’’tiādīsu saṅkhyeyyavacanā. Ekasaddo sabbādīsu vuttova. Dvādayo aṭṭhārasantā bahuvacananthāva.</paragraph>
<subhead line="675">219. Yomhi dvinnaṃ duve+dve</subhead>
<paragraph line="676">Yomhi <pageBreak edition="M" number="0.0090" /> dvissa savibhattissa duve+dve honti paccekaṃ. Duve dve, duve dve, dvīhi dvībhi.</paragraph>
<subhead line="677">220. Duvinnaṃ naṃmhi vā</subhead>
<paragraph line="678">Naṃmhi dvissa savibhattissa duvinnaṃ hoti vā. Duvinnaṃ, aññatra –</paragraph>
<subhead line="679">47. Naṃmhi nuka dvādīnaṃ sattarasannaṃ</subhead>
<paragraph line="680">Dvādīnaṃ sattarasannaṃ saṅkhyānaṃ nuka hoti naṃmhi vibhattimhi. Ukāro uccāraṇattho, kakāro antāvayavattho. Ettha nāgamo vibhattissa ādyāvayavo ce, ‘‘āgamā tagguṇībhūtā taggahaṇena gayhante’’ti ñāyā nāgamopi taṃgahaṇena gayhatīti ‘‘sunaṃhisū’’ti dīghappasaṅge pakatiyā antāvayavabhūte sarantatā natthīti na dīgho. Dvinnaṃ, dvīsu.</paragraph>
<subhead line="681">207. Pume tayo+cattāro</subhead>
<paragraph line="682">Yomhi savibhattīnaṃ ti+catunnaṃ tayo+cattāro honti yathākkamaṃ pulliṅge. Tayo, tayo, tīhi tībhi.</paragraph>
<subhead line="683">49. Ṇṇaṃ+ṇṇannaṃ tito jhā</subhead>
<paragraph line="684">Jhasaññito tito naṃvacanassa ṇṇaṃ+ṇṇannaṃ honti. Tiṇṇaṃ tiṇṇannaṃ, tīsu.</paragraph>
<paragraph line="685">Itthiyaṃ –</paragraph>
<subhead line="686">205. Tisso catasso yomhi savibhattīnaṃ</subhead>
<paragraph line="687">Vibhattisahitānaṃ ticatunnaṃ yomhi tisso+catasso honti itthiyaṃ yathākkamaṃ. Tisso, tisso, tīhi tībhi.</paragraph>
<subhead line="688">204. Naṃmhi ticatunna+mitthiyaṃ tissa+catassā</subhead>
<paragraph line="689">Naṃmhi <pageBreak edition="M" number="0.0091" /> ticatunnaṃ tissa+catassā honti+tthiyaṃ yathākkamaṃ. Naṃmhīti catutthīchaṭṭhīnaṃ sāmaññavacanaṃ, no ce naṃsūti vadati, yathākkamaṃti saddadvayāpekkhaṃ. Eva+mīdisa+maññampi. Tissannaṃ tīsu.</paragraph>
<subhead line="690">206. Tīṇi+cattāri napuṃsake</subhead>
<paragraph line="691">Yomhi savibhattīnaṃ ticatunnaṃ yathākkamaṃ tīṇi+cattāri honti napuṃsake. Tīṇi, tīṇi, tīhi iccādi pulliṅgeva.</paragraph>
<paragraph line="692">Catu yo,</paragraph>
<subhead line="693">208. Caturo vā catussa</subhead>
<paragraph line="694">Catussa savibhattissa yomhi caturo hoti vā pulliṅge. Caturo cattāro. Kathaṃ ‘‘caturo nimitte nāddasāsi’’nti, liṅgavipallāsena siddhaṃ, cattāri nimittānīti attho. Vipallāso tividho liṅgavipallāso vacanavipallāso vibhattivipallāsoti. Catūhi catūbhi. Catunnaṃ, catūsu.</paragraph>
<paragraph line="695">Itthiyaṃ catasso. Catasso. Catūhi catūbhi. Catassannaṃ. Catassannaṃ. Catūsu.</paragraph>
<paragraph line="696">Napuṃsake cattāri. Cattāri. Catūhi catūbhi. Iccādi pumeva.</paragraph>
<subhead line="697">169. Ṭa pañcādīhi cuddasahi</subhead>
<paragraph line="698">‘‘Sutte liṅgavacanamatta’’nti ñāyā ṭa-iti vuttaṃ. Pañcādīhi cuddasahi saṅkhyāhi yonaṃ ṭa hoti. Pañca. Pañca. Yonaṃ ṭā+ṭenivatthanatthaṃ ṭa-vidhānaṃ.</paragraph>
<subhead line="699">90. Pañcādīnaṃ cuddasanna+ma</subhead>
<paragraph line="700">Pañcādīnaṃ <pageBreak edition="M" number="0.0092" /> cuddasannaṃ sunaṃhisva hoti. Etta+dīghāpavādo+yaṃ. Apavādati bādhetīti apavādo. Tasmā ‘‘pakapyāpavādavisayamussaggā abhinivisante’’ti ñāyā ‘‘suhisva+sse’’ ‘‘sunaṃhisu’’ti ca ussaggā ‘‘pañcādīnaṃ cuddasanna+ma’’ iti apavādavisayaṃ na pavisanti, sāmaññattā. Eva+muparipi ‘‘pañcamiyaṃ parassa’’ ‘‘ādissā’’ti. Pañcahi pañcabhi pañcannaṃ. Pañcannaṃ. Pañcasu. Evaṃ chādayo aṭṭhārasantā.</paragraph>
<paragraph line="701">‘‘Catthe’’ti eko ca dasa cāti cattasamāse ‘‘amādī’’ti ekena adhikā dasāti tatiyāsamāse vā kate ‘‘ekatthatāya’’nti vibhattilopo. Eva+mupari ca.</paragraph>
<subhead line="702">3,102. Ekaṭṭhāna+mā</subhead>
<paragraph line="703">Ekaaṭṭhānaṃ ā hoti dase pare.</paragraph>
<subhead line="704">3,103. Ra saṃkhyāto vā</subhead>
<paragraph line="705">Saṃkhyāto parassa dasassa ra hoti vibhāsā. Sa ca ‘‘pañcamiyaṃ parassā’’ti vattamāne ‘‘ādissā’’ti dakārasseva hoti. Ekārasa ekādasa. Ekārasahi ekādasahi. Ekārasannaṃ ekādasannaṃ. Ekārasasu ekādasasu. Eva+mekādasaiccādipi.</paragraph>
<subhead line="706">3,94. Ā saṃkhyāyā satādo nāññatthe</subhead>
<paragraph line="707">Saṃkhyāya+muttarapade <pageBreak edition="M" number="0.0093" /> dvissā hoti asatādo nāññatthe.</paragraph>
<paragraph line="708">Āviṭṭhaliṅgattā saṃkhyāyaṃ uttarapade saliṅgeneva visesanaṃ bhavati.</paragraph>
<gatha1 line="709">Suddhaṃ missañca saṃkiṇṇaṃ, upasajjanameva ca;</gatha1>
<gathalast line="710">Āviṭṭha+matha vā+byattaṃ, chadhā liṅgaṃ vivaṃyate.</gathalast>
<paragraph line="711">Ettha yathākkamaṃ rukkho latā paṇṇaṃti suddhaṃ. Ghaṭo ghaṭī, vajiro vajiraṃ, vedanā vedanaṃti missaṃ. Taṭo taṭī taṭaṃti saṃkiṇṇaṃ. Sukko paṭo, sukkā paṭi, sukkaṃ vatthaṃti upasajjanaṃ. Rājā saraṇaṃ, guṇo pamāṇaṃti āviṭṭhaṃ. Tuvaṃ ahaṃ kati pañcāti abyattaṃ. Iti liṅgaṃ veditabbaṃ. Dvādasa.</paragraph>
<subhead line="712">3,98. Bā cattālīsā do</subhead>
<paragraph line="713">Dvissa bā vā hoti cattālīsā do nāññatthe. Rāde se bārasa.</paragraph>
<subhead line="714">3,95. Tisse</subhead>
<paragraph line="715">Saṃkhyāya+muttarapade tissa e hota+satādo nā+ññatthe.</paragraph>
<subhead line="716">3,104. Chatīhi ḷo ca</subhead>
<paragraph line="717">Chatīhi parassa dasassa ḷo hoti ro ca. Teḷasa terasa.</paragraph>
<subhead line="718">3,100. Catussa cuco dase</subhead>
<paragraph line="719">Catussa cu+co honti vā dase pare. Dvitte cuddasa coddasa catuddasa.</paragraph>
<subhead line="720">3,99. Vīsatidasesu pañcassa paṇṇa+pannā</subhead>
<paragraph line="721">Vīsati <pageBreak edition="M" number="0.0094" /> sesu paresu pañcassa paṇṇa+pannā honti yathākkamaṃ. Pannarasa pañcadasa.</paragraph>
<subhead line="722">3,101. Chassa so</subhead>
<paragraph line="723">Chassa so-icca+ya+mādeso hoti se pare. Soḷasa sorasa. Sattarasa sattadasa. ‘‘Ekaṭṭhāna+mā’’ti ā, aṭṭhārasa aṭṭhādasa.</paragraph>
<paragraph line="724">Ūnā ca sā vīsati cāti ‘‘visesana+mekatthene’’ti visesanasamāse ‘‘itthiyaṃ bhāsitapumi+tthī pume+vekatthe’’ti pumatte ca kate ekena ūnā vīsatīti tatiyāsamāse ekūnavīsati.</paragraph>
<paragraph line="725">Vīsatiādayo ānavutiyā itthiliṅge+kavacanā. Bho ekūnavīsati. Ekūnavīsatiṃ. Ekūnavīsatyā ekūnavīsatiyā. Ekūnavīsatyaṃ ekūnavīsatiyaṃ ekūnavīsatyā ekūnavīsatiyā. Matisamaṃ.</paragraph>
<paragraph line="726">Evaṃ vīsati, ekavīsati, dvāvīsati bāvīsati, tevīsati catuvīsatippabhutayo. Paṇṇaādese paṇṇavīsati pañcavīsati. Evaṃ chabbīsati, sattavīsati, aṭṭhavīsati.</paragraph>
<paragraph line="727">Ekena ūnā tiṃsati tiṃsā vāti ekūnatiṃsati ekūnatiṃsā vā. Karaṇe ekūnatiṃsāya. Ekūnatiṃsāya, ekūnatiṃsāya, ekūnatiṃsāya, ekūnatiṃsāyaṃ. Evaṃ tiṃsatiṇiṃsāvabhutayo <pageBreak edition="M" number="0.0095" />. Tiṃsāsaddassa pana silope ‘‘dīghasso’’ti yogavibhāgā rasso, tiṃsa. Niggahītāgamo, tiṃsaṃ. Bhotiṃse+ccādi pumeva.</paragraph>
<paragraph line="728">Cattālīsādīsupi yathāsambhavaṃ evameva. Dvitte ekattiṃsati ekattiṃsā. Rassadvitte dvattiṃsati dvattiṃsa. Evaṃ tettiṃsati tettiṃsādayo yāva ekūnacattālīsati ekūnacattālīsā. Cattālīsāya simhi cattārīsā cattālīsā cattālīsaṃ, bho cattālīse+ccādi hoti. Evaṃ ekacattārīsā.</paragraph>
<subhead line="729">3,97. Dvīssā ca</subhead>
<paragraph line="730">Asatādo nāññatthe cattālīsādo dvissa e vā hoti ā ca. Dvecattālīsā dvecattālīsa dvecattālīsaṃ, evaṃ dvācattālīsa-iccādi. Dvecattārīsā dvecattārīsa dvecattārīsaṃ, evaṃ dvācattārīsā dvācattārīsa iccādi. Cattālīsati ekacattālīsati dvecattālīsati dvācattālīsati iccādi ekūnavīsatisamaṃ.</paragraph>
<subhead line="731">3,98. Cattālīsādo vā</subhead>
<paragraph line="732">Asatādo nāññatthe cattālīsādo tisse hoti vā. Tecattālīsā tecattālīsa tecattālīsaṃ. Bho tecattālīse iccādi hoti. Evaṃ ticattālīsā tecattārīsā ticattārīsā iccādi, tecattālīsati ticattālīsati iccādi pubbeva.</paragraph>
<paragraph line="733">Evaṃ catucattālīsā pañcacattālīsā catucattālīsati pañcacattālīsati iccādi yāva ekūnapaññāsā.</paragraph>
<paragraph line="734">Paññāsā <pageBreak edition="M" number="0.0096" /> paññāsa paññāsaṃ iccādi hoti. Evaṃ dvepaññāsā dvāpaññāsā dvipaññāsā dvepaṇṇāsā dvāpaṇṇāsā dvipaṇṇāsā. Tepaññāsā tipaññāsā tipaññāsaṃ tepaṇṇāsā tipaṇṇāsā. Catupaṇṇāsā pañcapaṇṇāsā iccādi yāva ekūnasaṭṭhi.</paragraph>
<paragraph line="735">Evaṃ saṭṭhi, ekasaṭṭhi, dvesaṭṭhi dvāsaṭṭhi dvisaṭṭhi, tesaṭṭhi tisaṭṭhi, catusaṭṭhi pañcasaṭṭhi iccādi yāva ekūnasattati.</paragraph>
<paragraph line="736">Sattati, ekasattati, dvesattati dvāsattati dvisattati, tesattati tisattati. Dvesattari dvāsattari dvisattari, catusattati, pañcasattati, catusattari, pañcasattarīti yāva ekūnāsīti.</paragraph>
<paragraph line="737">Asīti, ekāsīti, dvāsīti, yāgame dviyāsīti, teasīti tiyāsīti, caturāsīti, pañcāsīti iccādi yāva ekūnanavuti.</paragraph>
<paragraph line="738">Navuti, ekanavuti, dvenavuti dvānavuti dvinavuti, tenavuti tinavuti, catunavuti, pañcanavuti iccādi yāva ekūnasataṃ, etaṃ napuṃsakaliṅga+mekavacanantaṃ.</paragraph>
<paragraph line="739">Sataṃ, bho sata satā, sataṃ, sataṃ. Satena, karaṇe satena. Satassa, satā satamhā satasmā, satassa, sate satamhi satasmiṃ. Evaṃ ekasatato pabhuti yāva sahassaṃ.</paragraph>
<paragraph line="740">Koṭi pakoṭi koṭippakoṭi akkhobhiṇiyo itthiliṅge+kavacanantā. Vaggabhede tu sabbāsampi saṃkhyānaṃ bahuvacanopi hoteva ‘‘dvevīsatiyo jinadantā’’ ‘‘tisso vīsatiyo dinaghaṭikā’’ iccādi.</paragraph>
<paragraph line="741">Dasadasakaṃ sataṃ nāma, dasasataṃ sahassaṃ nāma, dasasahassaṃ nahutaṃ, dasanahutaṃ lakkhaṃ, satasahassantipi vuccati.</paragraph>
<paragraph line="742">Lakkhasataṃ <pageBreak edition="M" number="0.0097" /> koṭi, koṭilakkhasataṃ pakoṭi, pakoṭilakkhasataṃ koṭippakoṭi, evaṃ nahutaṃ, ninnahutaṃ, akkhobhiṇī, bindu, abbudaṃ, nirabbudaṃ, ahahaṃ, ababaṃ, aṭaṭaṃ, sogaṇḍikaṃ, uppalaṃ, kumudaṃ, puṇḍarīkaṃ, padumaṃ, kathānaṃ, mahākathānaṃ, asaṅkhyeyyanti yathākkamaṃ satalakkhaguṇaṃ veditabbaṃ.</paragraph>
<gatha1 line="743">Iccevaṃ ṭhānato ṭhānaṃ, satalakkhaguṇaṃ mataṃ;</gatha1>
<gathalast line="744">Koṭippabhutīnaṃ vīsa-saṅkhyānañca yathākkamanti.</gathalast>
<paragraph line="745">Athā+saṃkhyā vuccate, abyayanti ca vuccate. Taṃ pādi cādi, upasagganipātāti ca duvidhaṃ.</paragraph>
<paragraph line="746">Pa parā apa saṃ anu ava o ni du vi adhi api ati su u abhi pati pari upa ā ime vīsati pādayo. Pādayo hi jotakā, na vācakā.</paragraph>
<paragraph line="747">Tattha pa-saddo pakārā+dikamma, padhāna+ntobhāva, viyoga, tappara, bhusattha, sambhava, titti, anāvila, patthanādīsu. Yathā pakāre-paññā. Ādikamme-vippakataṃ, padhāne-paṇītaṃ, antobhāve-pakkhittaṃ, khittanti peraṇaṃ, pakkhittanti antokaraṇaṃ, dhātvatthassa bādhitattā. Vutthañhi –</paragraph>
<gatha1 line="748">Dhātvatthaṃ bādhate koci, koci taṃ anuvattate;</gatha1>
<gathalast line="749">Tameva+ñño viseseti, upasaggagatī tidhāti.</gathalast>
<paragraph line="750">Ettha ca ‘‘anuruddhakā me saṅgāmayuddhe’’ti ca ime upasaggā dhātvatthaṃ visesenti nāma. Viyoge-pavāsī, tappare-pācariyo, bhusatthe-pavuddhakāyo, sambhave-himavantā gaṅgā pabhavati <pageBreak edition="M" number="0.0098" />, tittiyaṃ-pahūta+mannaṃ, anāvile-pasanna+mudakaṃ, patthane-paṇihitaṃ.</paragraph>
<paragraph line="751">Parāiti parihāni, parājaya, gati, vikkamā+masanādīsu. Yathā parihāniyaṃ-parābhavo. Parājaye-parājito, gatiyaṃ-parāyanaṃ, vikkame-parakkamati, āmasane-aṅgassa parāmasanaṃ.</paragraph>
<paragraph line="752">Apaiti apagata, garaha, vajjana, pūjā, padussanādīsu. Yathā apagate-apamāno apeto, garahe-apagabbho, vajjane-apasālāya āyanti vāṇijā, pūjāyaṃ-vuddhāpacāyī, padussane-aparajjhanti.</paragraph>
<paragraph line="753">Saṃiti samodhāna, sammāsama, samantabhāva, saṃgata, saṃkhepa, bhusattha, saha+ppattha, pabhavā+bhimukhabhāva, vidhāna, punappuna, karaṇa, samiddhādīsu. Yathā samodhāne-sandhi, sammāsame-samādhi, sampayutto, samantabhāve-saṃkiṇṇaṃ, samullapanā, saṃgate-saṅgamo, saṃkhepe-samāso, bhusatthe-sārattho, sahatthe-saṃvāso, appatthe-samaggho, pabhave-sambhavo, abhimukhabhāve-sammukhaṃ. Saṃgate-saṃgaṇhāti, vidhāne-saṃvutaṃ, punappunakaraṇe-sandhāvati, samiddhiyaṃ-sampanno.</paragraph>
<paragraph line="754">Anuiti anugatā+nupacchinna, pacchāttha, bhusattha, sādissa, hīna, tatiyattha, lakkhaṇi+tthambhūtakkhāna, bhāga, vicchādīsu. Anugate-anveti, anupacchinne-anusayo, pacchātthe-anurathaṃ, bhusatthe-anuratto, sādisse-anurūpaṃ, hīne-anusāriputtaṃ paññavanto, tatiyatthe-nadi+manvavasitā senā, lakkhaṇerukkha+manuvijjotate vijju, itthambhūtakhyāne-sādhu devadatto mātara+manu <pageBreak edition="M" number="0.0099" />, bhāge-ya+dettha maṃ anu siyā, taṃ dīyatu, vicchāyaṃ-rukkhaṃ rukkhaṃ anu vijjotate cando.</paragraph>
<paragraph line="755">Avaiti adhobhāga, viyoga, paribhava, jānana, <note>suddhi</note> nicchaya, desa, theyyādīsu. Adhobhāge-avakkhittacakkhu, viyoge-avakokilaṃ vanaṃ, paribhave-avajānanaṃ, avamaññati, jānane-avagacchati. <note>suddhiyaṃ–vodānaṃ (rūpasiddhi)</note>, Nicchaye-avadhāraṇaṃ, dese-avakāso, theyye-avahāro.</paragraph>
<paragraph line="756">Oiti oroharaṇa, nīharaṇa, suddhiādīsu dissati. Orohaṇe-pāsādā orohati, nīharaṇe-omukkupāhano, suddhiyaṃ-odātaṃ.</paragraph>
<paragraph line="757">Niiti, nissesa, niggata, nīharaṇa,+ntopavesanā+bhāva, nisedhana, nikkhanta, pātubhāvā+vadhāraṇa, vibhajana, upamu+padhāraṇā+vasāna, cheka, nīharaṇā+varaṇādīsu. Nissese-nirutti, niggate-nikkileso, niyyāti, nīharaṇe-niddhāraṇaṃ, antopavesane-nikhāto, abhāve-nimmakkhikaṃ, nisedhe-nivāreti, nikkhante-nibbānaṃ, pātubhāve-nimmitaṃ, avadhāraṇe-nicchayo, vibhajane-niddeso. Upamāyaṃ-nidassanaṃ, upadhāraṇe-nisāmanaṃ, avasāne-niṭṭhitaṃ, cheke-nipuṇo, nīharaṇe-nīharati, issa dīgho. Āvaraṇe-nīvaraṇaṃ.</paragraph>
<paragraph line="758">Duiti asobhaṇā+bhāva, kucchitā+samiddhi, kiccha, virūpatādīsu. Asobhaṇe-duggandho, abhāve-dubbhikkhaṃ, kucchite – dukkaṭaṃ <pageBreak edition="M" number="0.0100" />. Asamiddhiyaṃ-dussassaṃ, kicche-dukkaraṃ, virūpatāyaṃ-dubbaṇṇo dummukho.</paragraph>
<paragraph line="759">Viiti visesa, vividha, viruddha, vigata, viyoga, virūpatādīsu. Visese-vimutti, visiṭṭho, vividhe-vimati, viruddhe-vivādo, vigate-vimalaṃ, viyoge-vippayutto, virūpatāyaṃ-virūpo.</paragraph>
<paragraph line="760">Adhiiti adhiki+ssarū+paribhāvā+dhibhavana+jjhāyā+dhiṭṭhāna, nicchaya, pāpuṇanādīsu. Adhike-adhisīlaṃ, issare-adhipati, adhi brahmadatte pañcālā, uparibhāve-adhirohati, pathaviṃ adhisessati, adhibhavane-adhibhavati, ajjhāyane-byākaraṇa+madhīte, adhiṭṭhāne-bhūmikampādiṃ adhiṭṭhāti, nicchaye-adhimokkho, pāpuṇane-bhogakkhandhaṃ adhigacchati.</paragraph>
<paragraph line="761">Apiiti sambhāvanā+pekkhā, samuccaya, garaha, pañhādīsu. Sambhāvanāyaṃ-api dibbesu kāmesu, merumpi vinivijjhitvā gaccheyya, apekkhāyaṃ-ayampi dhammo aniyato, samuccaye-itipi arahaṃ, antampi antaguṇampi ādāya, garahe-api amhākaṃ paṇḍitaka, pañhe-api bhante bhikkhaṃ labhittha.</paragraph>
<paragraph line="762">Atiiti atikkamanā+tikkantā+tisaya, bhusatthādīsu. Atikkame-atirocati amhehi, atīto, atikkante-accantaṃ, atisaye-atikusalo, bhusatthe-atikodho, ativuddhi.</paragraph>
<paragraph line="763">Suiti sobhaṇa, suṭṭhu, sammā, samiddhi, sukhatthādīsu. Sobhaṇe-sugandho, suṭṭhu+sammādatthesu-suṭṭhu gato sugato, sammā <pageBreak edition="M" number="0.0101" /> gatotipi sugato, samiddhiyaṃ-subhikkhaṃ, sukhatthe-sukaro.</paragraph>
<paragraph line="764">Uiti uggatu+ddhakamma, padhāna, viyoga, sambhava, attalābha, satti, sarūpakathanādīsu. Uggate-uggacchati, uddhakamme-āsanā uṭṭhito, ukkhepo, padhāne-uttamo, lokuttaro, viyoge-ubbhāsito, sambhave-ubbhuto, attalābhe-uppannaṃ ñāṇaṃ, sattiyaṃ-ussahati gantuṃ, sarūpakathane-uddisati suttaṃ.</paragraph>
<paragraph line="765">Abhiiti abhimukhabhāva, visiṭṭhā+dhiku+ddhakamma, kula, sāruppa, vandana, lakkhaṇi+tthambhūtakkhāna, vicchādīsu. Abhimukhabhāve-abhimukho, abhikkamati, visiṭṭhe-abhidhammo, adhike-abhivasati, uddhakamme-abhiruhati. Kule-abhijāto, sāruppe-abhirūpo, vandane-abhivādeti, lakkhaṇādīsu purimasamaṃ.</paragraph>
<paragraph line="766">Patiiti paṭigata, paṭiloma, paṭinidhi, paṭidāna, nisedha, nivattana, sādissa, paṭikaraṇā+dāna, paṭibodha, paṭicca, lakkhaṇitthambhūtakkhāna, bhāga, vicchādīsu. Paṭigate-paccakkhaṃ, paṭilome-paṭisotaṃ, paṭinidhimhi-ācariyato pati sisso, paṭidāne-telatthikassa ghataṃ paṭidadāti, nisedhe-paṭisedheti, nivattane-paṭikkamati, sādisse-paṭirūpakaṃ, paṭikaraṇe-paṭikāro, ādāne-paṭiggaṇhāti, paṭibodhe-paṭivedho, paṭicce-paccayo, lakkhaṇādīsu purimasamaṃ.</paragraph>
<paragraph line="767">Pariiti samantatobhāva, pariccheda, vajjanā+liṅgana, nivasana, pūjā, bhojanā+vajānana, dosakkhāna, lakkhaṇādīsu. Samantha- tobhāve-parivuto <pageBreak edition="M" number="0.0102" />, paricchede-pariññeyyaṃ, vajjane-pariharati, āliṅgane-parissajati, nivasane-yo vatthaṃ paridahessati, pūjāyaṃ-paricariyā, bhojane-bhikkhuṃ parivisati, avajānane-paribhavati. Dosakkhāne-paribhāsati, lakkhaṇādīsu-rukkhaṃ pari vijjotate vijju iccādi.</paragraph>
<paragraph line="768">Upaiti upagamana, samīpū+papatti, sādissā+dhiku+paribhāvā+nasana, dosakkhāna, saññā, pubbakamma, pūjā, gayhākāra, bhusatthādīsu. Upagamane-nisinnaṃ vā upanisīdeyya, samīpe-upanagaraṃ, upapattiyaṃ-saggaṃ lokaṃ upapajjati, atha vā upapatti=yutti, yathā upapattito ikkhatīti upekkhā, sādisse-upamānaṃ, upamā, adhike-upakhāriyaṃ doṇo, uparibhāve-upasampanno, anasane-upavāso, dosakkhāne-paraṃ upavadati, saññāyaṃ-upadhā, upasaggo, pubbakamme-upakkamo, upakāro, pūjāyaṃ-buddhupaṭṭhāko, mātupaṭṭhānaṃ, gayhākāre-soceyyapaccupaṭṭhānaṃ, bhusatthe-upādānaṃ, upāyāso, upanissayoti.</paragraph>
<paragraph line="769">Āiti abhimukhabhāvu+ddhakamma+mariyādā+bhividhi, patti+cchā, parissajana, ādikamma, gahaṇa, nivāsana, samīpa, āvhānādīsu. Abhimukhabhāve-āgacchanti, uddhakamme-ārohati, mariyādāyaṃ-āpabbatā khettaṃ, abhividhimhi-ākumāraṃ yaso kaccāyanassa, pattiyaṃ-āpattiṃ āpanno, icchāyaṃ-ākaṅkhā, parissajane-āliṅganaṃ, ādikamme-ārambho, gahaṇe-ādīyati, āliṅgati, (ālimpati, rū), nivāse-āvasatho, āvāso, samīpe-āsannaṃ, āvhāne-āmanteti.</paragraph>
<gatha1 line="770">Pa <pageBreak edition="M" number="0.0103" /> parā+pa sa+manva+va, o ni du rabhi byā+dhisu;</gatha1>
<gatha2 line="771">Ati ni ppati pari apayo, upa ā iti vīsati;</gatha2>
<gathalast line="772">Esa hi bho upasagga-vidhi+kkamato kathito.</gathalast>
<paragraph line="773">Ettha ca –</paragraph>
<gatha1 line="774">Upasagga+nipātā ca, paccayā ca ime tayo;</gatha1>
<gathalast line="775">Neke+nekatthavācakā, iti neruttikā+bravuṃ.</gathalast>
<subhead line="776">118. Asaṃkhyehi sabbāsaṃ</subhead>
<paragraph line="777">Avijjamānasaṃkhyehi parāsaṃ sabbāsaṃ vibhattīnaṃ lopo hoti. Na santi ekavacanādisaṃkhyā etesanti asaṃkhyā, tesaṃ asaṃkhyānaṃ vibhattīnaṃ bhede asatipi syādividhānaṃ ‘‘mā no ajja vikantiṃsū’’tiādo vibhatyantattā padattasiddhīti vo+noādīnaṃ siddhiyā ca tesaṃ paṭhamādiatthe dassanato ca hoti. Pahāro parābhavo apahāro saṃhāro avahāro ohāro iccādi hoti.</paragraph>
<gatha1 line="778">Upecca+tthaṃ sajantīti, upasaggā hi pādayo;</gatha1>
<gathalast line="779">Cādī padādimajjhante, nipātā nipatantīti.</gathalast>
<centered line="780">Opasaggikapadaṃ.</centered>
<paragraph line="781">Samuccaya+vikappana+paṭisedha+pūraṇādiatthaṃ asattavācikaṃ nepātikaṃ.</paragraph>
<paragraph line="782">Ca-iti samuccayā+nvācaya+itaretarayoga+samāhārā+vadhāraṇādīsu. Vā-iti vikappanu+pamāna+samuccaya+vavatthitavibhāsādīsu. Na, no, mā, a, alaṃ, halaṃ iccete paṭisedhe <pageBreak edition="M" number="0.0104" />. ‘‘Dve paṭisedhā pakatiatthaṃ gamayantī’’ti ñāyā ‘‘na tesaṃ pana rūpānaṃ paccayā na ca hontī’’ti ettha na ca na honti-hontevāti pakatiatthaṃ gamayati. Alaṃ pariyatti+bhūsanesu ca.</paragraph>
<paragraph line="783">Pūraṇatthaṃ duvidhaṃ attapūraṇaṃ padapūraṇañca, tattha atha, khalu, vata, atho, assu, yagghe, hi, carahi, naṃ, taṃ, ca, tu, vā, vo, pana, have, kīva, ha, tato, yathā, sudaṃ, kho, ve, haṃ, enaṃ, (evaṃ, rū) seyyathidaṃ iccevamādi padapūraṇe. Tattha atha-iti pañhā+nantariyā+dhikārādīsu ca. Khalu-iti paṭisedhā+vadhāraṇa, pasiddhīsu ca. Vata+iti ekaṃsa, khedā+nukampa, saṃkappesu ca. Atho-iti anvādese ca. Hi-iti hetu, avadhāraṇesu ca. Tu-iti visesa, hetu, nivattanādīsu ca. Pana-iti visesepi. Have+ve iccete ekaṃsatthepi. Haṃ-visāda, vimhesupi. (Visāda, sambhavesu, rū). Seyyathidaṃti taṃ katamaṃti atthepi.</paragraph>
<paragraph line="784">Atthapūraṇaṃ duvidhaṃ vibhattiyuttaṃ avibhattiyuttañca. Atthi, sakkā, labbhā iccete paṭhamāyaṃ. Āvuso ambho hambho are hare re je iccete āmantaṇe. Divā bhiyyo (namo, rū) iccete paṭhamādutiyāsu. Sayaṃ sāmaṃ saṃ sammā kinti iccete tatiyatthe. So+to+dhāpaccayantā ca suttaso padaso aniccato dukkhato ekadhā dvidhā iccādi. Tave+tuṃ paccayantā catutthiyāva, kātave dātave, kātuṃ kāretuṃ, (dātuṃ, rū) dāpetuṃ iccādi. So+topaccayantā pañcamiyatthe, dīghaso oraso rājato vā corato vā iccādi. To satta- myatthepi <pageBreak edition="M" number="0.0105" /> tra+tthādipaccayantā ca, ekato purato pacchato passato piṭṭhito pādato sīsato aggato mūlato, yatra yattha yahiṃ tatra tattha tahiṃ iccādi. Samantā sāmantā parito abhito samantato ekajjhaṃ ekamantaṃ heṭṭhā upari uddhaṃ adho tiriyaṃ sammukhā paramukhā āvi raho tiro uccaṃ nīcaṃ anto antarā antaraṃ ajjhattaṃ bahiddhā bāhirā bāhiraṃ bahi oraṃ pāraṃ ārā ārakā pacchā pure huraṃ pecca iccete sattamiyā. Sampati āyati ajja aparajjha suve sve uttarasuve (kisu, rū) hiyyo pare (parasuve, rū) sajju sāyaṃ pāto kālaṃ kallaṃ divā rattaṃ niccaṃ satataṃ abhiṇhaṃ abhikkhaṇaṃ muhuṃ muhuttaṃ bhūtapubbaṃ purā yadā tadā (kadā, rū) iccādayo kālasattamiyaṃ. Iti vibhattiyuttāni.</paragraph>
<paragraph line="785">Avibhattiyuttesu appeva appevanāma nu iccete saṃsayatthe. Addhā aññadatthu taggha jātu kāmaṃ sasakkaṃ iccete ekaṃsatthe. Evaṃ iti avadhāraṇe. Kacci nu nanu kathaṃ (kiṃsu, rū) kiṃ iccete pucchanatthe. Evaṃ iti itthaṃ iccete nidassanatthe. Iti hetu+vākyaparisamattīsu ca. Yāva tāva yāvatā tāvatā kittāvatā ettāvatā kīva iccete paricchedanatthe. Evaṃ sāhu lahu opāyikaṃ paṭirūpaṃ āma sādhu iccete sampaṭicchanatthe. Tathā yathā yatheva tatheva evaṃ evameva evampi yathāpi seyyathāpi seyyathāpināma viya iva yathariva tathariva yathānāma tathānāma yathāhi tathāhi yathāca tathāca iccete paṭibhāgatthe. Yathāiti yoggatā+vicchā+padatthānativatti+nidassanesu ca. Evaṃiti <pageBreak edition="M" number="0.0106" /> upadesa+pañhādīsu ca. Kiñcāpiiti anuggahatthe. Dhiiti garahe. Ahoiti garaha+pasaṃsana+patthanesu. Nāmaiti garaha+pasaṃsana+saññā+pañhesu. Sādhūti pasaṃsana+yācanesu. Iṅgha handa iccete codanatthe. Sādhu suṭṭhu evametaṃti anumodane. Kiraiti anussavana+asaddheyyesu. Nunaiti anumānā+nussaraṇa+parivitakkesu. Kasmāti kāraṇapucchane. Yasmā tasmā tathā hi tena iccete kāraṇacchedanatthe. Saha saddhiṃ amā (samaṃ, rū) iti samakriyāyaṃ. Vinā rite vippayoge. Nānā puthu bahupakāre. Puthu visuṃ asaṅghāte ca. Duṭṭhu ku kucchāyaṃ (jigucchāyaṃ, rū). Puna appaṭhame. Kathaṃ cikicchatthe. Dhā kkhattuṃ so kiñcaiti saṃkhyāvibhāge. Īsakaṃ appamānesu (appamatte, rū). Saṇikaṃ mandatthe. Khippaṃ araṃ lahuṃ āsu tuṇhaṃ aciraṃ sīghatthe. Ciraṃ cirassaṃ dīghakāle. Ce yadi saṃkā+vaṭṭhāne. Dhuraṃ thirā+vadhāraṇesu (dhuvaṃ thirā+vadhāraṇesu, rū). Hā visāde. Tuṇhī abhāsane. Sacchi paccakkhe. Musā micchāalikaṃ asacce. Suvatthi āsiṭṭhe iccādi.</paragraph>
<paragraph line="786">Tuna+ktvāna+ktvāpaccayantā ussukkanatthe bhavanti. Yathā passituna passiya passitvāna passitvā, disvā disvāna dassetvā dātuna datvāna datvā upādāya dāpetvā viññāya viceyya vineyya samecca nihacca upecca ārabbha āgamma iccādi.</paragraph>
<gatha1 line="787">Vibhattiyā <pageBreak edition="M" number="0.0107" /> kato bhedo, saliṅgānaṃ bhave tathā;</gatha1>
<gathalast line="788">Tumhādīnaṃ tva+liṅgesu, neva+tthi pādi+cādinaṃ.</gathalast>
<paragraph line="789">Evaṃ nāmākhyātopasaggehi vinimuttaṃ etaṃ nipātapadaṃ veditabbaṃ.</paragraph>
<centered line="790">Nepātikapadaṃ.</centered>
<gatha1 line="791">Pulliṅgaṃ itthiliṅgañca, napuṃsaka+mathā+paraṃ;</gatha1>
<gathalast line="792">Tiliṅgañca aliṅgañca, nāmikaṃ pañcadhā ṭhitaṃ.</gathalast>
<centered line="793">Iti payogasiddhiyaṃ nāmakaṇḍo dutiyo.</centered>
</body>
</document>