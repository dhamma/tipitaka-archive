<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0807n.nrf4.xml</normativeSource>
    <archivePath>roman/anya/byakarana gantha-sangaho/payogasiddhipatha/5. nadikanda.xml</archivePath>
    <baseFileName>5. nadikanda</baseFileName>
    <titlePath>5. Ṇādikaṇḍa - Payogasiddhipāṭha - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">5. Ṇādikaṇḍa</chapter>
    <gatha1 line="2">Samāso <pageBreak edition="M" number="0.0173" /> padasaṃkhepo, padapaccayasaṃhitaṃ;</gatha1>
    <gathalast line="3">Taddhitaṃ nāma hotīti, viññeyyaṃ tesa+mantaraṃ.</gathalast>
    <subhead line="4">1. Ṇo vā+pacce</subhead>
    <paragraph line="5">Chaṭṭhīyantā nāmasmā vā ṇapaccayo hoti apacce+bhidheyye. Apaccasaddasambandhittena apaccavantato katasarapaccayo samatthyato chaṭṭhyantato hotīti ‘‘chaṭṭhīyantā nāmasmā’’ti sutte avuttampi vuttaṃ. Ṇādīnaṃ taddhitanti pubbācariyasaññā. Ṇakāro vuddhyattho. Eva+maññatrāpi. Ṇādivuttittā ‘‘ekatthatāyaṃ’’ti vibhattilopo.</paragraph>
    <subhead line="6">124. Sarāna+mādissā+yuvaṇṇassā+eo ṇānubandhe</subhead>
    <paragraph line="7">Sarāna+mādibhūtā ye akāri+vaṇṇu+vaṇṇā, tesaṃ ā+e+o vā honti yathākkamaṃ ṇānubandheti akārassa ākāro. Ā+e+onaṃ vuddhītipi pubbācariyasaññā. Vasiṭṭhassā+paccaṃ vāsiṭṭho. Vīmhi vāsiṭṭhī. Veti vasiṭṭhassā+paccaṃti vākyassa ca vasiṭṭhāpaccaṃti samāsassa ca vikappatthaṃ. So ca vāsaddo yāva ‘‘sakatthe’’ti adhikarīyati.</paragraph>
    <gatha1 line="8">Napuṃsakena liṅgena, saddo+dāhu pumena vā;</gatha1>
    <gathalast line="9">Niddissatīti ñātabba+mavisese pani+cchiteti –</gathalast>
    <paragraph line="10">Vuttatthā apaccasaddassa napuṃsakatthepi puttaputtīnaṃ dvinnampi vācako hoti.</paragraph>
    <gatha1 line="11">Ṇādayo+bhidheyyaliṅgā <pageBreak edition="M" number="0.0174" />, apacce tva+napuṃsakā;</gatha1>
    <gatha2 line="12">Napuṃsake sakatthe ṇyo, bhiyyo bhāvasamūhajā;</gatha2>
    <gathalast line="13">Tā tu+tthiya+masaṃkhyāne, tvādicīpaccayantakā.</gathalast>
    <paragraph line="14">Bhāradvājassa apaccaṃ=putto bhāradvājo, evaṃ vessāmitto, gotamo. Ettha ca a+yuvaṇṇantābhāvā ā+e+onaṃ na vuddhi. Vāsudevassa apaccaṃ vāsudevo, baladevo. Cittakotiādīsu pana saṃyogantattā ‘‘saṃyoge kvacī’’ti kvaci na vuddhi. Upaguno apaccaṃ opagavo opagavī. Ettha ‘‘uvaṇṇassā+vaṅa sare’’ti ukārassa avaṅa.</paragraph>
    <paragraph line="15">Vacchassā+paccanti viggayha pubbasuttena ṇapaccaye kate puna vacchassā+paccaṃti viggaho.</paragraph>
    <subhead line="16">2. Vacchādito ṇāna+ṇāyanā</subhead>
    <paragraph line="17">Vacchādīhi apaccapaccayantehi gottādīhi ca saddehi ṇāna+ṇāyanapaccayā vā honti apacce. Vacchāno, vacchāyano, ‘‘saṃyoge kvacī’’ti na vuddhi. Katissā+paccaṃ kacco, ‘‘ṇya diccādīhī’’ti ṇyo, ‘‘lopo+vaṇṇi+vaṇṇānaṃ’’ti akāralope cavaggapubbarūpāni. Kaccassā+paccaṃ kaccāno, kaccāyano, yāgame kātiyāno. Muggassā+paccaṃ=nattādīti vākye vuddhi+ikāralopa+pubbarūpāni. Moggallassā+paccaṃti punaṇāna+ṇāyanā honti, moggallāno moggallāyano. Ime cattāro apaccapaccayantā. Gottādito yathāsakaṭassā+paccaṃ nattādīhi sakaṭāno sakaṭāyano. Kaṇhassā+paccaṃ nattādi kaṇhāno kaṇhāyano. Evaṃ aggivessāno aggivessāyano <pageBreak edition="M" number="0.0175" />, muñjāno muñjāyano, kuñjāno kuñjāyano. Sabbattha saṃyogattā na vuddhi. Ākatigaṇo+yaṃ.</paragraph>
    <subhead line="18">3. Kattikāvidhavādīhi ṇeyyaṇerā</subhead>
    <paragraph line="19">Kattikādīhi vidhavādīhi ca ṇeyyaṇerappaccayā honti vā yathākkamaṃ. Kattikāya apaccaṃ kattikeyyo, garuḷo vinatāya=supaṇṇamātuyā apaccaṃ venateyyo. Rohiṇiyā apaccaṃ rohiṇeyyo, gaṅgāya apaccaṃ gaṅgeyyo. Evaṃ bhāgineyyo, nādeyyo, anteyyo, āheyyo, kāpeyyo, suciyā apaccaṃ soceyyo, bāleyyo. Ṇere-vidhavāya apaccaṃ vedhavero. Bandhakiyā=abhisārikāya apaccaṃ bandha-kero. Samaṇassa upajjhāyassā+paccaṃ sāmaṇero, nāḷikero iccādi.</paragraph>
    <subhead line="20">4. Ṇya diccādīhi</subhead>
    <paragraph line="21">Ditippabhutīhi ṇyo hoti apacce.</paragraph>
    <subhead line="22">125. Saṃyoge kvaci</subhead>
    <paragraph line="23">Saṃyogavisaye kvaci ā+e+ovuddhiyo honti ṇānubandhe.</paragraph>
    <subhead line="24">131. Lopo+vaṇṇi+vaṇṇānaṃ</subhead>
    <paragraph line="25">Avaṇṇi+vaṇṇānaṃ lopo hoti yakārādo paccaye. Ditiyā=asuramātuyā apaccaṃ decco ādicco. Kuṇḍaniyā apaccaṃ koṇḍañño, nassa ññe pubbarūpaṃ. Aditīti devamātā.</paragraph>
    <paragraph line="26">Bhātuno <pageBreak edition="M" number="0.0176" /> apaccaṃ bhātabyo, ‘‘yamhi gossa cā’’ti yamhi ussa avaṅa akāralopapubbarūpāni.</paragraph>
    <subhead line="27">5. Ā ṇi</subhead>
    <paragraph line="28">Akārantato ṇi vā hota+pacce bahulaṃ. Ā=ti nāmavisesanattā a-kārantatoti vuttaṃ. Dakkhassā+paccaṃ dakkhi, datti, doṇi, vāsavi, vāruṇi. Jinadattassā+paccaṃ jenadatti, suddhodani, ānuruddhi iccādi.</paragraph>
    <subhead line="29">6. Rājato ñño jātiyaṃ</subhead>
    <paragraph line="30">Rājato ñño vā hota+pacce khatthiyajātiyaṃ gamyamānāyaṃ. Rañño apaccaṃ rājañño. Jātīyanti kiṃ, rājāpaccaṃ.</paragraph>
    <subhead line="31">7. Khattā yi+yā</subhead>
    <paragraph line="32">Tijātiyaṃ apacce ya+iyā honti. Khattassā+paccaṃ khatyo khattiyo. Jātiyaṃ tveva, khatti.</paragraph>
    <subhead line="33">8. Manuto ssa+saṇa</subhead>
    <paragraph line="34">Manuto jātisamudāye ssa+saṇa hontu+pacce. Manuno apaccaṃ manusso mānuso, manussī mānusī. Jātiyaṃ tveva, mānavo, nassa ṇo, māṇavo.</paragraph>
    <subhead line="35">9. Janapadanāmasmā khattiyā raññe ca ṇo</subhead>
    <paragraph line="36">Janapadassa yaṃ nāmaṃ, taṃ nāmasmā khattiyā apacce raññe ca ṇo hoti. Pañcālānaṃ apaccaṃ rājā vā pañcālo, kosalo <pageBreak edition="M" number="0.0177" />, māgadho, okkāko. Janapadanāmasmāti kiṃ, dāsarathi. Khattiyāti kiṃ, pañcālassa brāhmaṇassā+paccaṃ pañcāli.</paragraph>
    <subhead line="37">10. Ṇya kurusivīhi</subhead>
    <paragraph line="38">Kurusivīhi apacce raññe ca ṇyo hoti. Kurūnaṃ apaccaṃ rājā vā korabyo. ‘‘Yamhi gossa cā’’timinā avaṅa, bakārapubbarūpāni. Sebbo, ilopo. (Apaccataddhitaṃ).</paragraph>
    <subhead line="39">11. Ṇa rāgā tena rattaṃ</subhead>
    <paragraph line="40">Rāgavācītatiyantato ratta+micce+tasmiṃ atte ṇo hoti. Kusumbhādīhi vaṇṇantarapattaṃ rattaṃ nāma. Kasāvena rattaṃ kāsāvaṃ. Evaṃ kusumbhena rattaṃ kosumbhaṃ, hāliddaṃ, pattaṅgaṃ, mañjeṭṭhaṃ, kuṅkumaṃ. Idha na hoti nīlaṃ pītanti, guṇavacanattā ṇena vināpi dabbassā+bhidhānato.</paragraph>
    <subhead line="41">12. Nakkhatteni+nduyuttena kāle</subhead>
    <paragraph line="42">Tatiyantato nakkhattā tena lakkhite kāle ṇo hoti, taṃ ce nakkhatta+minduyuttaṃ hoti. Phussena induyuttena lakkhitā puṇṇamāsī phussī ratti, phusso aho, maghāya induyuttāya lakkhitā puṇṇamāsī māghī, māgho.</paragraph>
    <subhead line="43">13. Sā+ssa devatā puṇṇamāsī</subhead>
    <paragraph line="44">Seti paṭhamantā asseti chaṭṭhiyatthe ṇo hoti, yaṃ paṭhamantaṃ, sā ce devatā puṇṇamāsī vā. Sugato devatā assa sogato, māhindo, yāmo, vāruṇo. Buddho assa devatāti <pageBreak edition="M" number="0.0178" /> buddho. Phussī puṇṇamāsī assa sambandhinīti phusso māso. Evaṃ māgho, phagguno, citto, vesākho, jeṭṭhamūlo, āsāḷho, sāvaṇo, poṭṭhapādo, assayujo, kattiko, māgasiro. Puṇṇamāsī ca bhatakamāsasambandhinī na hoti, puṇṇo mā assanti nibbacanā, ato eva nipātanā ṇo, sāgamo ca.</paragraph>
    <subhead line="45">14. Ta+madhīte taṃ jānāti ka+ṇikā ca</subhead>
    <paragraph line="46">Dutiyantato ta+madhīte taṃ jānātīti etesva+tthesu ṇo hoti ko ṇiko ca. Ettha casaddo ko caṇiko ca hotīti samuccino, no ṇapaccayaṃ. Byākaraṇa+madhīte jānātīti vā veyyākaraṇo, vi+ā+karaṇanti vicchijja katayādesassi+kārassa ‘‘tadādesā tadīva bhavantī’’ti ñāyā ‘‘sarāna’’miccādinā ekāre yāgamadvittāni. Evaṃ mohutto, nemitto, aṅgavijjo, vatthuvijjo, chandaso, ‘‘manā, dīnaṃ saka’’ iti sakāgamo. Kamako, padako, venayiko, suttantiko, ābhidhammiko. Dvitaggahaṇaṃ ajjhenajānane ca visuṃ visuṃ paccayavidhānatthaṃ, ajjhenavisayadassanatthaṃ, pasiddhupasaṃharaṇatthañca.</paragraph>
    <subhead line="47">15. Tassa visaye dese</subhead>
    <paragraph line="48">Chaṭṭhiyantā visaye desasarūpe ṇo hoti. Vasātīnaṃ visayo deso vāsāto. Deseti kiṃ, cakkhussa visayo rūpaṃ, devadattassa visayo+nuvāko.</paragraph>
    <subhead line="49">16. Nivāse tannāme</subhead>
    <paragraph line="50">Ti tannāme <pageBreak edition="M" number="0.0179" /> nivāse dese ṇo hoti. Sivīnaṃ nivāso deso sebbo. Ettha ‘‘yavā sare’’ti yakāre bakārapubbarūpāni. Vāsāto.</paragraph>
    <subhead line="51">17. Adūrabhaveti</subhead>
    <paragraph line="52">Ṇo, vidisāya adūrabhavaṃ vedisaṃ.</paragraph>
    <subhead line="53">18. Tena nibbatteti</subhead>
    <paragraph line="54">Tatiyantā nibbattatthe ṇo hoti. Kusambena nibbattā kosambī nagaraṃ, evaṃ kākandī, mākandī, sahassena nibbattā sāhassī parikhā, hetumhi kattari karaṇe ca yathāyogaṃ tatiyā.</paragraph>
    <subhead line="55">19. Ta+midha+tthi</subhead>
    <paragraph line="56">Tanti paṭhamantā idhāti sattamyatthe dese tannāme ṇo hoti, yaṃ taṃ paṭhamanta+matthi ce. Udumbarā asmiṃ dese santīti odumbaro, bādaro, pabbajo.</paragraph>
    <subhead line="57">20. Tatra bhaveti</subhead>
    <paragraph line="58">Sattamyantā bhavatthe ṇo. Udake bhavo odako, oraso, jānapado, māgadho, kāpilavatthavo, kosambo, manasi bhavaṃ mānasaṃ sukhaṃ, sakāgamo. Sāraso sakuṇo, sārasī sakuṇī, sārasaṃ pupphaṃ. Mitte bhavā mettā mettī vā. Pure bhavā porī vācā. Pāvuse bhavo pāvuso megho. Pāvusā <pageBreak edition="M" number="0.0180" /> ratti, pāvusaṃ abbhaṃ. Sārado, sāradā, sāradaṃ pupphaṃ. Mādhuro jano, mādhurā gaṇikā, mādhuraṃ vatthaṃ.</paragraph>
    <subhead line="59">21. Ajjādīhi tanoti</subhead>
    <paragraph line="60">Bhavatthe tano. Ajja bhavo ajjatano, svātano, hiyyatano. ‘‘Eona+ma vaṇṇe’’ti eonaṃ a hoti.</paragraph>
    <subhead line="61">22. Purāto ṇo cati</subhead>
    <paragraph line="62">Bhavatthe ṇo tano ca. Ettha ṇakāro avayavo, nevā+nubandho. Purāṇo, purātano.</paragraph>
    <subhead line="63">23. Amātva+ccoti</subhead>
    <paragraph line="64">Bhavatthe acco hoti. Amā=saha bhavo amacco.</paragraph>
    <subhead line="65">24. Majjhāditvi+moti</subhead>
    <paragraph line="66">Bhavatthe imo, majjhe bhavo majjhimo. Evaṃ antimo, heṭṭhimo, uparimo, orimo, pārimo, pacchimo, abbhantaridho, paccantimo.</paragraph>
    <subhead line="67">25. Kaṇa+ṇeyya+ṇeyyaka+yi+yāti</subhead>
    <paragraph line="68">Bhavatthe kaṇaādayo honti. Kaṇa-kusinārāyaṃ bhavo kosinārako, māgadhako, āraññako vihāro, rājagahako, kosambako, indapattako, kāpilako, bhārukacchako, nāgarako. Aṅgesu jāto aṅgako, kosalako, vedehako, kambojako, gandhārako, sovīrako, sindhavako, assako iccādi. Ṇeyya-gaṅgeyyo, pabbateyyo, vāneyyo. Ṇeyyaka-kosaleyyako <pageBreak edition="M" number="0.0181" />, bārāṇaseyyako, campeyyako, silāya jātaṃ seleyyakaṃ, mithileyyako. Bārāṇaseyyakotyādīsu ‘‘dissanta+ññepi paccayā’’ti eyyako, evaṃ upari sutte dassitapaccayato visuṃ paccaye dassite iminā suttenāti daṭṭhabbaṃ. Ya-gammo, yamhi akāralope pubbarūpaṃ rasso ca. Dibbo. Iya-udariyo, diviyo, pañcāliyo, bodhipakkhiyo, lokiyo.</paragraph>
    <subhead line="69">26. Ṇiko</subhead>
    <paragraph line="70">Sattamyantā bhavatthe ṇiko hoti. Sarade bhavo sāradiko divaso, sāradikā ratti.</paragraph>
    <subhead line="71">27. Ta+massa sippaṃ sīlaṃ paṇyaṃ paharaṇaṃ payojanaṃ</subhead>
    <paragraph line="72">Paṭhamantā sippādivācakā asseti chaṭṭhyatthe ṇiko hoti. Vīṇāvādanaṃ sippa+massa veṇiko, vīṇāvādanaṃ abhedopacārena vīṇā nāma. Modiṅgiko, vaṃsiko. Paṃsukūladhāraṇaṃ sīla+massa paṃsukūliko, tecīvariko. Gandho paṇya+massa gandhiko, teliko, goḷiko, pūviko, paṇṇiko, tambuliko, loṇiko. Cāpopaharaṇa+massa cāpiko, tomariko, muggariko, mosaliko. Upadhi=kkhandhādi payojana+massa opadhikaṃ, sātikaṃ, sāhassikaṃ.</paragraph>
    <subhead line="73">28. Taṃ hanta+rahati gacchatu+ñchati+carati</subhead>
    <paragraph line="74">Dutiyantā hantīti evamādīsva+tthesu ṇiko hoti. Pakkhino hantīti pakkhiko, sākuṇiko, māyūriko, macche hantīti macchiko, meniko. Mige hantīti māgaviko, vakārāgamo <pageBreak edition="M" number="0.0182" />. Migassa ‘‘tadaminā’’dinā magavādesepi māgaviko. Orabbhiko, hāriṇiko. Sūkarikoti iko. Sata+marahatīti sātikaṃ, sandiṭṭhikaṃ, ehi passa vidhiṃ arahatīti ehipassiko. Ettha tyādyantasamudāyato anukaraṇattā vā taddhitassa abhidhānalakkhaṇattā vā bahulaṃvidhānena vā paccayo. Sāhassiko, kumbhiko, doṇiko, addhamāsiko, kahāpaṇiko, āsītikā gāthā, nāvutikā. Sahassiyoti iyo. Paradāraṃ gacchatīti pāradāriko, maggiko, paññāsayojaniko, pathiko. Badare uñchatīti bādariko, sāmākiko. Dhammaṃ caratīti dhammiko, adhammiko.</paragraph>
    <subhead line="75">29. Tena kataṃ kītaṃ baddha+mabhisaṅkhataṃ saṃsaṭṭhaṃ hataṃ hanti jitaṃ jayati dibbati khanati tarati carati vahati jīvatiti</subhead>
    <paragraph line="76">Katādīsva+tthesu ṇiko. Kāyena kataṃ kāyikaṃ, vācasikaṃ, mānasikaṃti sakāgamo. Vātena kato ābādho vātito, semhiko, pittiko. Satena kītaṃ sātikaṃ, sāhassikaṃ, vatthena kītaṃ vatthikaṃ, kumbhikaṃ, sovaṇṇikaṃ, ghātikaṃ. Mūlatova paccayo, amūlavācittā devadattena kītoti na hoti, tadatthāppatītiyā. Varatthāya baddho vārattiko, āyasiko, pāsiko, suttiko. Ghatena abhisaṅkhataṃ saṃsaṭṭhaṃ vā ghātikaṃ, goḷikaṃ, dadhikaṃ, mārīcikaṃ. Jālena hato hantīti vā jāliko, bālisiko. Akkhehi jitaṃ akkhikaṃ dhanaṃ, sālākikaṃ, tindukiko, ambaphaliko. Akkhehi jayati dibbati vā akkhiko. Khaṇittiyā khanatīti <pageBreak edition="M" number="0.0183" /> khāṇittiko, kuddāliko. Devadattena jitaṃ, aṅgulyā khanatīti na hoti, tadatthānavagamā. Uḷumpena taratīti oḷumpiko, uḷumpikoti iko. Kulliko, gopucchiko, nāviko. Sakaṭena caratīti sākaṭiko, rathiko. Parappikoti iko. Khandhena vahatīti khandhiko. Aṃsiko, sīsikoti iko. Vetanena jīvatīti vetaniko, bhatiko, kayiko, vikkayiko, kayavikkayikoti iko.</paragraph>
    <subhead line="77">30. Tassa saṃvattati</subhead>
    <paragraph line="78">Catutthyantā saṃvattatīti asmiṃ attheṇiko hoti. Punabbhavāya saṃvattatīti ponobbhaviko, itthiyaṃ ponobbhavikā. Lokāya saṃvattatīti lokiko. Suṭṭhu aggoti saggo, saggāya saṃvattatīti sovaggiko, sasso+vaka tadaminādīpāṭhā. Dhanāya saṃvattatīti dhaññaṃ.</paragraph>
    <subhead line="79">31. Tato sambhūta+māgataṃ</subhead>
    <paragraph line="80">Pañcamyantā sambhūta+māgatanti etesva+tthesu ṇiko hoti. Mātito sambhūta+māgataṃvā+ti ettha ‘‘mātito ca bhaginiyaṃccho’’ti ‘‘mātito’’ti bhāgena ussa imhi vākyaṃ, rassadvittesu mattikaṃ, pettikaṃ. Ṇya+riyaṇa+ryapaccayāpi dissanti. Surabhito sambhūtaṃ sorabhyaṃ. Yamhi thaññaṃ. Ubhayattha ‘‘lopo+vaṇṇi+vaṇṇānaṃ’’ti lopo. Riyaṇa-pituto sambhūto pettiyo, mātiyo, ‘‘rānubandhe+ntasarādissā’’ti ulopo, mattiyo. Ryamhi-ulopo, cavaggapubbarūpāni, macco vā.</paragraph>
    <subhead line="81">32. Tattha vasati vidito bhatto niyutto</subhead>
    <paragraph line="82">Sattamyantā <pageBreak edition="M" number="0.0184" /> vasatītvevamādīsva+tthesu ṇiko hoti. Rukkhamūle vasatīti rukkhamūliko, āraññiko, rājagahiko, māgadhiko, sosāniko. Loke vidito lokiko. Catumahārājesu bhattā cātummahārājikā. Dvāre niyutto dovāriko, dassoka tadaminādipāṭhā. Bhaṇḍāgāriko. Ike-navakammiko, ādikammiko. Kiye-jātikiyo, andhakiyo.</paragraph>
    <subhead line="83">33. Tassi+daṃ</subhead>
    <paragraph line="84">Chaṭṭhiyantā ida+micca+smiṃ atthe ṇiko hoti. Saṅghassa idaṃ saṅghikaṃ, puggalikaṃ, sakyaputtiko, nāṭaputtiko, jenadattiko. Kiye-sassa idaṃ sakiyo, parakiyo. Niyeattaniyaṃ. Ke-sako, rañño idaṃ rājakaṃ bhaṇḍaṃ.</paragraph>
    <subhead line="85">34. Ṇo</subhead>
    <paragraph line="86">Chaṭṭhiyantā ida+micca+smiṃ atthe ṇo hoti. Kaccāyanassa idaṃ kaccāyanaṃ, byākaraṇaṃ, sogataṃ sāsanaṃ, māhisaṃ maṃsādi.</paragraph>
    <subhead line="87">35. Gavādīhi yo</subhead>
    <paragraph line="88">Gavādīhi chaṭṭhiyantehi ida+micca+smiṃ atthe yo hoti. Gunnaṃ idaṃ gabyaṃ, avaṅa, maṃsādi. Ilope kabbaṃ. Duno idaṃ dabbaṃ.</paragraph>
    <subhead line="89">36. Pitito bhātari reyyaṇa</subhead>
    <paragraph line="90">‘‘Pitito <pageBreak edition="M" number="0.0185" /> mātito’’ti tena tena suttanipāteneva ussa i. Pitusaddā tassa bhātari reyyaṇa. Pitu bhātā petteyyo.</paragraph>
    <subhead line="91">37. Mātito ca bhaginiyaṃ ccho</subhead>
    <paragraph line="92">Mātuto ca pituto ca tesaṃ bhaginiyaṃ ccho hoti. Mātu bhagini mātucchā, pitu bhagini pitucchā. Kathaṃ ‘‘mātu bhātā mātulo’’ti, ‘‘mātulāditvānī’’ti nipātanā lapaccayo.</paragraph>
    <subhead line="93">38. Mātāpitūsvā+maho</subhead>
    <paragraph line="94">Mātāpitūhi tesaṃ mātāpitūsvā+maho hoti. Mātu mātā mātāmahī, mātu pitā mātāmaho. Pitu mātā pitāmahī, pitu pitā pitāmaho. Na yathāsaṅkhyaṃ paccekābhisambandhato visuṃ visuṃ mātāpitusaddehi tesaṃ mātāpitunnaṃ atthe paccayo hoti.</paragraph>
    <subhead line="95">39. Hite reyyaṇa</subhead>
    <paragraph line="96">Mātāpitūhi hite reyyaṇa hoti. Mātu hito matteyyo, petteyyo.</paragraph>
    <subhead line="97">40. Nindā+ññāta+ppa paṭibhāga rassa dayā saññāsu ko</subhead>
    <paragraph line="98">Nindādīsva+tthesu nāmasmā ko hoti. Nindāyaṃ-nindito muṇḍo muṇḍako, evaṃ samaṇako, paṇḍitako, brāhmaṇako <pageBreak edition="M" number="0.0186" />, veyyākaraṇako. Aññāte-kassā+yaṃ asso assako, payogasāmatthiyā sambandhivisesānāvagamo+vagamyate. Appatthe-appakaṃ telaṃ telakaṃ, ghatakaṃ. Paṭibhāgatthe-hatthī viya hatthiko, assako, balībaddhako. ‘‘Ime no hatthikā assā, balībaddhā ca no ime’’tyādipāṭhe ‘‘lopo’’ti kapaccayalopena vā abhedopacārena vā daṭṭhabbaṃ, ime ca dāruādīhi katarūpāni. Rasserasso mānuso mānusako, rukkhako, pilakkhako. Dayāyaṃ-dayito=nukampito putto puttako, vacchako. Saññāyaṃ-moro viya morako, katako, bhatako.</paragraph>
    <subhead line="99">41. Ta+massa parimāṇaṃ ṇiko ca</subhead>
    <paragraph line="100">Paṭhamantā asseti asmiṃ atthe ṇiko hoti ko ca, tañce paṭhamantaṃ parimāṇaṃ bhavati. Doṇādīnaṃ parimitavīhādīnaṃ karaṇattā ‘‘parimīyantya+nenāti parimāṇa’’nti hoti. Doṇo parimāṇa+massāti doṇiko vīhi, khārasatiko, khārasahassiko, āsītiko vayo, upaḍḍhakāyo parimāṇa+massa upaḍḍhakāyikaṃ bimbohanaṃ. Pañcakaṃ, chakkaṃ.</paragraph>
    <subhead line="101">42. Ya+te+tehi+ttako</subhead>
    <paragraph line="102">Yādīhi paṭhamantehi asseti chaṭṭhyatthe ttako hoti, tañce paṭhamantaṃ parimāṇaṃ bhavati. Yaṃ parimāṇa+massa yattakaṃ, tattakaṃ, ‘‘etasseṭa ttake’’ti etassa eṭa, ettakaṃ. Āvatake-yaṃ parimāṇa+massa yāvatako, tāvatako.</paragraph>
    <subhead line="103">43. Sabbā cā+vantu</subhead>
    <paragraph line="104">Sabbato <pageBreak edition="M" number="0.0187" /> paṭhamantā yādīhi ca asseti chaṭṭhyatthe āvantu hoti, tañce paṭhamantaṃ parimāṇaṃ bhavati. Sabbaṃ parimāṇa+massa sabbāvantaṃ, ‘‘aṃṅaṃ napuṃsake’’ti aṃ. Yāvantaṃ, tāvantaṃ.</paragraph>
    <subhead line="105">44. Kimhā rati+rīva+rīvataka+rittakā</subhead>
    <paragraph line="106">Kimhā paṭhamantā asseti chaṭṭhyatthe rati+rīva+rīvataka+rittakā honti. Kiṃsaṅkhyānaṃ parimāṇa+mesaṃ kati, rānubandhattā iṃbhāgalopo. Kīva, kīvatakaṃ, kittakaṃ. Rīvanto sabhāvato asaṃkhyo.</paragraph>
    <subhead line="107">45. Sañjātaṃ tārakāditvi+toti</subhead>
    <paragraph line="108">Sañjātatthe ito. Tārakā sañjātā assa tārakitaṃ gaganaṃ, pupphāni sañjātāni assa pupphito rukkho, pallavitā latā.</paragraph>
    <subhead line="109">46. Māne matto</subhead>
    <paragraph line="110">Paṭhamantā mānavuttito asseti asmiṃ atthe matto hoti. Palaṃ ummāna+massa palamattaṃ. Hattho paṇāma+massa hatthamattaṃ. Sataṃ māna+massa satamattaṃ. Doṇo parimāṇa+massa doṇamattaṃ. Abhedopacārā doṇotipi hoti. Mīyate+nenāti mānaṃ, mānassa sambandhittā chaṭṭhyantabhūtānameva vidhi hoti. Ettha ca –</paragraph>
    <gatha1 line="111">Uddhamānantu <pageBreak edition="M" number="0.0188" /> ummānaṃ, parimāṇantu sabbato;</gatha1>
    <gathalast line="112">Pamāṇaṃ hoti āyāmo, saṃkhyāseso tu sabbato.</gathalast>
    <subhead line="113">47. Taggho cu+ddhaṃ</subhead>
    <paragraph line="114">Uddhamānavuttito taggho hoti matto ca. Jaṇṇu parimāṇa+massa jaṇṇutagghaṃ, jaṇṇumattaṃ.</paragraph>
    <subhead line="115">48. Ṇo ca purisāti</subhead>
    <paragraph line="116">Purisā ṇo hoti mattādayo ca. Puriso parimāṇa+massa porisaṃ, purisamattaṃ+purisatagghaṃ.</paragraph>
    <subhead line="117">49. Ayu+bhadvitīhaṃ+se</subhead>
    <paragraph line="118">Ubhadvitīhi avayavavuttīhi ayo hoti. Ubho aṃsā assa ubhayaṃ, dvayaṃ, tayaṃ. Aṃsasambandhena samudāye vidhi hotīti na ubhayādito bahuvacananti ce, ‘‘rāhuno siro’’ tyādo abhedepi bhedavivakkhāya labbhamānato bahuvacanaṃ hoteva.</paragraph>
    <subhead line="119">50. Saṅkhyāya saccu+tī+sā+sa+dasantāyā+dhikā+smiṃ satasahasse ḍo</subhead>
    <paragraph line="120">Satyantāya utyantāya īsantāya āsantāya dasantāya saṅkhyāya paṭhamantāya asminti sattamyatthe ḍo hoti, sā ce <pageBreak edition="M" number="0.0189" /> saṅkhyā adhikā hoti, ya+dasminti, taṃ ce sataṃ sahassaṃ satasahassaṃ vā hoti. Vīsati adhikā asmiṃ sateti vīsaṃsataṃ.</paragraph>
    <subhead line="121">139. Ḍe satissa tissati</subhead>
    <paragraph line="122">Ḍe pare satyantassa tikārassa lopo hoti. Ekavīsaṃsataṃ sahassaṃ satasahassaṃ vā. Tiṃsati adhikā asmiṃ satādiketi tiṃsasataṃ ekatiṃsasataṃ iccādi. Utyantāyanavuti adhikā asmiṃ satādiketi navutaṃsataṃ sahassaṃ satasahassaṃ vā. Īsantāya-cattālīsaṃ adhikā asmiṃ sate sahasse satasahasseti cattālīsasata+miccādi. Āsantāya evaṃ, paññāsaṃsata+miccādi. Dasantāya-ekādasaṃsata+miccādi.</paragraph>
    <subhead line="123">51. Tassa pūraṇe+kādasādito vā</subhead>
    <paragraph line="124">Chaṭṭhiyantāye+kādasādikāya saṃkhyāya ḍo hoti pūraṇatthe vibhāsā. Sā saṃkhyā pūriyate yena taṃ pūraṇaṃ. Ekādasannaṃ pūraṇo ekādaso. Aññatra ‘‘ma pañcādikatīhī’’ti mo, ekādasamo. Vīsatiyā pūraṇo vīso vīsatimo, tiṃso, tiṃsatimo. Vāsaddassa vavatthitavibhāsattā niccaṃ cattālīso paññāso.</paragraph>
    <subhead line="125">52. Ma pañcādikatīhiti</subhead>
    <paragraph line="126">Mapaccaye pañcamo, pañcamī. Sattamo, sattamī. Aṭṭhamo, aṭṭhamī. Katimo, katimī iccādi.</paragraph>
    <subhead line="127">53. Sathādīna+mi cati</subhead>
    <paragraph line="128">Satādīnaṃ <pageBreak edition="M" number="0.0190" /> mo ca antādeso i ca. Satassa pūraṇo satimo, sahassimo.</paragraph>
    <subhead line="129">54. Chā ṭṭha+ṭṭhamāti</subhead>
    <paragraph line="130">Chasaddā pūraṇatthe ṭṭha+ṭṭhamā. Channaṃ pūraṇo chaṭṭho, chaṭṭhamo. Itthiyaṃ chaṭṭhī, chaṭṭhamī. ‘‘Catutthadutiyesve+saṃ tatiyapaṭhamā’’ti nipātanā pūraṇatthe dvito tiyo dvissa du ca, ticatūhi tissa a, tiya+tthā ca yathākkamaṃ, dutiyo tatiyo, catuttho.</paragraph>
    <subhead line="131">55. Ekā kā+kya+sahāye</subhead>
    <paragraph line="132">‘‘Sati byabhicāre visesanaṃ sātthakaṃ’’ti ñāyā saṃkhyāto visesetuṃ ‘‘asahāye’’ti vuttaṃ. Ekasmā asahāyatthe ka+ākī honti vā. Ekova ekako, ekākī, eko vā.</paragraph>
    <subhead line="133">56. Vacchādīhi tanutte taro</subhead>
    <paragraph line="134">Vacchādīnaṃ sabhāvassa tanutte=kiñcimattāvasese taro hoti. So=sako bhāvo sabhāvo attaniyapavattinimittaṃ. Susuttassa tanutte vacchataro, itthiyaṃ vacchatarī. Yobbanassa tanutte okkhataro. Okkhā=dutiyavayaṭṭhagoṇo. Assabhāvassa tanutte assataro. Gāvoti jātisāmatthiyassa tanutte usabhataro. Ettha tanuttaṃ appabalatā.</paragraph>
    <subhead line="135">57. Kimhā niddhāraṇe ratara+ratamā</subhead>
    <paragraph line="136">Kiṃsaddā <pageBreak edition="M" number="0.0191" /> niddhāraṇe ratara+ratamā honti. Ko evāti kataro bhavataṃ devadatto, kataro bhavataṃ kaṭṭho. Katamo bhavataṃ devadatto, katamo bhavataṃ kaṭṭho. Bhāradvājānaṃ katamo+si brahme.</paragraph>
    <subhead line="137">58. Tena datte li+yāti</subhead>
    <paragraph line="138">Datte+bhidheyye la+iyā honti bahulādhikārā manussasaññāyaṃ. Devena datto devalo deviyo, brahmalo brahmiyo. Sīvalo sīviyo sissa dīgho. Deva+brahma+sivāti tannāmakā manussā. (Rattamiccādianekatthataddhitaṃ).</paragraph>
    <subhead line="139">59. Tassa bhāvakammesutta+tā+ttana+ṇya+ṇeyya+ṇi+ya+ṇiyā</subhead>
    <paragraph line="140">Chaṭṭhiyantā bhāve kamme ca ttādayo honti bahulaṃ. Na sabbe paccayā sabbato honti aññatratta+tāhi. Bhavanti etasmā buddhisaddāti bhāvo saddapavattinimittaṃ. Vuttañca –</paragraph>
    <gatha1 line="141">Hontya+smā saddabuddhīti, bhāvo taṃ saddavuttiyā;</gatha1>
    <gathalast line="142">Nimittabhūtaṃ nāmañca, jāti dabbaṃ kriyā guṇoti.</gathalast>
    <paragraph line="143">Nīlassa paṭassa bhāvo nīlattaṃ nīlatāti guṇo bhāvo. Ettha nīlaguṇavasena paṭe nīlasaddassa vuttiyā paṭabuddhiyā nimittaṃ bhāvo nāma. Nīlassa guṇassa bhāvo nīlattaṃ nīlatāti nīlaguṇajāti, ettha nīlaguṇajāti nimittaṃ hutvā nīlasaddassa guṇavuttiyā <pageBreak edition="M" number="0.0192" /> nīlaguṇajāti nimittaṃ. Gottaṃ gotāti gojāti, ettha jātisaddānaṃ dabbavuttiyā sati jāti nimittaṃ. Pācakassa bhāvo pācakattaṃti kriyāsambandhittaṃ bhāvo, ettha pacanakriyāsambandhittaṃ bhāvo. Daṇḍittaṃ visāṇittaṃ rājapurisattaṃti daṇḍa+visāṇa+rājadabbānaṃ sambandhittaṃ bhāvo, daṇḍītyādisaddapavattiyā nimittattā.</paragraph>
    <paragraph line="144">Devadattassa bhāvo devadattattaṃ, candattaṃ, sūriyattaṃti tadavatthā visesasāmaññaṃ, devadattassa bālatādiavatthābhedo, candassa kalādiavatthabhedo ca, sūriyassa mandapaṭutādiavatthābhedo ca sāmaññaṃ, tadettha nimittaṃ. Ettha vijjamānapadatthānaṃ visayabhūtasaññāsaddānaṃ pavattinimittaṃ vuttaṃ. Ākāsattaṃ abhāvattaṃti, tattha ghaṭākāsa+pīṭharākāsa, paṭābhāva+ghaṭābhāvādinā upacaritabhedasāmaññaṃ bhāvo.</paragraph>
    <paragraph line="145">Ttana-puthujjanattanaṃ. Vedanāya bhāvo vedanattanaṃ, rasso. Evaṃ jāyattanaṃ, jārattanaṃ.</paragraph>
    <paragraph line="146">Ṇya-alasassa bhāvo kammaṃ vā ālasyaṃ, ettha ‘‘lopo+vaṇṇi+vaṇṇānaṃ’’ti a-lope ‘‘sarāna+mādissā’’dinā ākāro, eva+mupari ca. Brāhmaṇassa bhāvo brahmaññaṃ, ññakārapubbarūpāni. Cāpalyaṃ, nepuññaṃ, pesuññaṃ, rañño bhāvo rajjaṃ, ādhipaccaṃ, dāyajjaṃ, vesammaṃ, vesamaṃ, ṇapaccayo. Sakhino bhāvo sakhyaṃ, vāṇijjaṃ, ārogyaṃ, odagyaṃ, ānaṇyaṃ, dubbalyaṃ, balyaṃ, paṇḍiccaṃ, bāhussaccaṃ, porohiccaṃ. Muṭṭhassatissa bhāvo muṭṭhassaccaṃ, ilopo. Kosallaṃ, vepullaṃ. Samānassa bhāvo sāmaññaṃ, perissaṃ, somanassaṃ, domanassaṃ, sovacassaṃ, dovacassaṃ, nipakassa <pageBreak edition="M" number="0.0193" /> bhāvo nepakkaṃ, ādhikkaṃ, dubhagassa bhāvo dobhaggaṃ, sarūpassa bhāvo sāruppaṃ, opammaṃ, sokhummaṃ, tathassa bhāvo tacchaṃ. Dummedhassa bhāvo dummejjhaṃ. Bhesajassa bhāvo bhesajjaṃ, byāvaṭassa kammaṃ veyyāvaccaṃ yathā veyyākaraṇaṃ.</paragraph>
    <paragraph line="147">Ṇeyya-sucino bhāvo soceyyaṃ, ādhipateyyaṃ, kapissa bhāvo kāpeyyaṃ. Saṭhassa bhāvo kammaṃ vā sāṭheyyaṃ.</paragraph>
    <paragraph line="148">Ṇa-garūnaṃ bhāvo gāravaṃ, u avaṅa. Pāṭavaṃ, ajjavaṃ, maddavaṃ, ‘‘kosajjā’’dinā ussa attaṃ dvittañca. Paramānaṃ bhāvo pāramī, vīpaccayo. Samaggānaṃ bhāvo sāmaggī.</paragraph>
    <paragraph line="149">Iya-adhipatino bhāvo adhipatiyaṃ, paṇḍitiyaṃ, bahussutiyaṃ, naggiyaṃ, sūriyaṃ.</paragraph>
    <paragraph line="150">Ṇiya-alasassa bhāvo kammaṃ vā ālasiyaṃ, tālusiyaṃ, mandiyaṃ, dakkhiyaṃ, porohitiyaṃ, veyyattiyaṃ.</paragraph>
    <paragraph line="151">Kathaṃ rāmaṇīyakaṃti, sakatthe kantā ṇena siddhā. Kammaṃ=kriyā, tattha alasassa kammaṃ alasattaṃ alasatā alasattanaṃ ālasyaṃ ālasiyaṃ vā.</paragraph>
    <subhead line="152">122. Sakattheti</subhead>
    <paragraph line="153">Sakatthepi yathāyogaṃ ttādayo honti. Yathābhūtameva yathābhuccaṃ, kāruññaṃ, pattakallaṃ. Ākāsānantameva ākāsānañcaṃ, ettha akāralopo, tassa ce pubbarūpe ca kate ‘‘tadaminā’’dinā nassa ñño ca lopo ca hoti, kāyapāguññatā.</paragraph>
    <subhead line="154">60. Bya vaddhadāsā vā</subhead>
    <paragraph line="155">Chaṭṭhiyantā <pageBreak edition="M" number="0.0194" /> vaddhā dāsā ca byo hoti bhāvakammesu. Vaddhassa bhāvo kammaṃ vā vaddhabyaṃ, vaddhatā. Dāsassa bhāvo kammaṃ vā dāsabyaṃ, dāsyaṃ, dāsatā. Kathaṃ vaddhavaṃti, ṇe vāgamo.</paragraph>
    <subhead line="156">61. Nasa yuvā bo ca vassa</subhead>
    <paragraph line="157">Chaṭṭhiyantā yuvasaddā bhāvakammesu naṇa vā hoti vassa bo ca. Yuvassa bhāvo yobbanaṃ, yuvattaṃ yuvatā vā.</paragraph>
    <subhead line="158">62. Aṇvāditvi+moti</subhead>
    <paragraph line="159">Bhāve vā imo. Aṇuno bhāvo aṇimā, laghimā, mahato bhāvo mahimā. Kisassa bhāvo kasimā.</paragraph>
    <subhead line="160">133. Kisa+mahata+mime kasa, mahāti</subhead>
    <paragraph line="161">Imamhi mahato maho ca kisassa kasādeso ca hoti.</paragraph>
    <subhead line="162">63. Bhāvā tena nibbatteti</subhead>
    <paragraph line="163">Kriyāvācakasaddato imo, pākena nibbattaṃ pākimaṃ, sekimaṃ.</paragraph>
    <subhead line="164">127. Kosajjā+jjava+pārisajja+sohajja+maddavā+rissā+sabhā+jañña+theyya+ bāhusaccā</subhead>
    <paragraph line="165">Ete saddā nipaccante ṇānubandhe. Kusītassa bhāvoti bhāve ṇyo hoti, iminā īssa akāre ca tassa je ca <pageBreak edition="M" number="0.0195" /> kate yassa pubbarūpaṃ, kosajjaṃ. Ujuno bhāve ajjavaṃti ṇo, iminā ussa attaṃ, ‘‘uvaṇṇassā+vaṅa sare’’ti avaṅaādese jassa dvittaṃ. Parisāsu sādhūti vākye ‘‘ṇyo tattha sādhū’’ti ṇyo, iminā jāgamo ca, ‘‘byañjane dīgharassā’’ti āssa rasse ca kate jassa pubbarūpaṃ, pārisajjo. Iminā kamena vākyeneva saddasiddhi veditabbā. Suhadayova suhajjo, tassa bhāvo sohajjaṃ, iminā ayalopo. Muduno bhāvo maddavaṃ, iminā ussa attaṃ. Isino idaṃ bhāvo vā ārissaṃ, ṇyapaccaye iminā ārañāgame ‘‘lopo+vaṇṇi+vaṇṇānaṃ’’ti antaikāralopo ca. Usabhassa idaṃ bhāvo vā āsabhaṃ, iminā ussa ā. Ājānīyassa bhāvo ājaññaṃ, iminā yalope ‘‘lopo+vaṇṇi+vaṇṇānaṃ’’ti īkāralopo. Thenassa bhāvo theyyaṃ, iminā nassa yakāro. Bahussutassa bhāvo bāhusaccaṃ, iminā ussa akāro saṃyogādilopo. (Bhāvataddhitaṃ).</paragraph>
    <subhead line="166">64. Tara+tami+ssiki+yi+ṭṭhā+tisaye</subhead>
    <paragraph line="167">Atisaye vattamānato honte+te paccayā. Atisayena pāpo pāpataro pāpatamo pāpissito pāpiyo pāpiṭṭho, itthiyaṃ pāpatarā iccādi. Atisayappaccayantāpi atisayappaccayo, atisayena pāpiṭṭho pāpiṭṭhataro pāpiṭṭhatamo. Evaṃ paṭutaro paṭutamo, paṭissiko, paṭiyo, paṭiṭṭho, varataro iccādi paṇītataro iccādi ca.</paragraph>
    <subhead line="168">135. Jo vuddhassi+yi+ṭṭhesu</subhead>
    <paragraph line="169">Vuddhassa <pageBreak edition="M" number="0.0196" /> jo hoti iyaiṭṭhesu. Atisayena vuddho jeyyo jeṭṭho, jādese pubbasaralope luttā sarā issa ekāre ca yassa dvittaṃ.</paragraph>
    <subhead line="170">136. Bāḷha+ntika+pasatthānaṃ sādha+neda+sā</subhead>
    <paragraph line="171">Iyaiṭṭhesu bāḷha+ntika+pasatthānaṃ sādha+neda+sā honti yathākkamaṃ. Atisayena bāḷho sādhiyo sādhiṭṭho. Atisayena antiko nediyo nediṭṭho. Atisayena pasattho seyyo seṭṭho, pubbeva sare lutte issa e dvittañca.</paragraph>
    <subhead line="172">137. Kaṇa+kana+ppa+yuvānaṃ</subhead>
    <paragraph line="173">Iyaiṭṭhesu appayuvānaṃ kaṇa+kanā honti yathākkamaṃ. Atisayena appo kaṇiyo kaṇiṭṭho. Atisayena yuvā kaniyo kaniṭṭho.</paragraph>
    <subhead line="174">138. Lopo vī+mantu+vantūnanti</subhead>
    <paragraph line="175">Iyaiṭṭhesu vī+mantu+vantūnaṃ lopo. Atisayena medhāvī medhiyo medhiṭṭho. Atisayena satimā satiyo satiṭṭho. Atisayena guṇavā guṇiyo guṇiṭṭho. Ettha yathākkamaṃ mantvatthe vī+mantu+vantu hoti.</paragraph>
    <subhead line="176">65. Tannissite llo</subhead>
    <paragraph line="177">Llapaccayo <pageBreak edition="M" number="0.0197" /> hoti dutiyantā tannissitatthe. Vedaṃ nissitaṃ vedallaṃ. Duṭṭhu nissitaṃ duṭṭhullaṃ. Vedanti tuṭṭhi. Ille saṅkhāraṃ nissitaṃ saṅkhārillaṃ.</paragraph>
    <subhead line="178">66. Tassa vikārāvayavesu ṇa+ṇika+ṇeyya+mayā</subhead>
    <paragraph line="179">Pakatiyā uttara+mavatthantaraṃ vikāro. Chaṭṭhiyantā nāmasmā vikāre+vayave ca ṇādayo honti bahulaṃ. Ṇa-ayaso vikāro āyasaṃ bandhanaṃ, sakāgamo. Udumbarassa avayavo vikāro vā odumbaraṃ bhasmaṃ paṇṇaṃ vā. Kāpotaṃ maṃsaṃ satti vā. Ṇika-kappāsassa vikāro kappāsikaṃ vatthaṃ. Ṇeyya-eṇissa vikāro+vayavo vā eṇeyyaṃ. Kosānaṃ vikāro koseyyaṃ vatthaṃ. Maya-tiṇānaṃ vikāro tiṇamayaṃ, dārumayaṃ, naḷamayaṃ, mattikāmayaṃ, suvaṇṇamayo ratho, rūpiyamayaṃ. ‘‘Aññasmiṃ’’ti mayo, gunnaṃ karīsaṃ gomayaṃ.</paragraph>
    <subhead line="180">67. Jatuto ssaṇa vā</subhead>
    <paragraph line="181">Vikārāvayavesu jatuto ssaṇa vā hoti. Ettha ‘‘vikārāvayavesū’’ti vattantesupi bahulādhikārā vikāreyeva hoti. Jatuno vikāro jātussaṃ jatumayaṃ.</paragraph>
    <subhead line="182">123. Lopoti</subhead>
    <paragraph line="183">Bahulaṃ paccayalopopi. ‘‘Phalitassa rukkhassa phala+mavayavo vikāro ca, pallavitasseva pallavaṃ’’ti vuttattā phalādayo <pageBreak edition="M" number="0.0198" /> avayavā vikārā ca honti, tasmā idaṃ vuccati phalapupphamūlesu vikārāvayavesu-piyālassa phalāni piyālāni, mallikāya pupphāni mallikā, usīrassa mūlaṃ usīraṃ. Taṃsaddena vā tadabhidhānaṃ abhedopacārena, tasmā paccayalopaṃ vināpi sijjhati.</paragraph>
    <subhead line="184">68. Samūhe kaṇa+ṇa+ṇikā</subhead>
    <paragraph line="185">Chaṭṭhiyantā samūhe kaṇa+ṇa+ṇikā honti. Gottapaccayantā kaṇa-rājaññānaṃ samūho rājaññakaṃ, mānusakaṃ. Ukkhādīhi ukkhānaṃ samūho okkhakaṃ, ‘‘saṃyoge kvacī’’ti okāro. Oṭṭhakaṃ. Urabbhānaṃ samūho orabbhakaṃ. Rājakaṃ, rājaputtakaṃ, hatthikaṃ, dhenukaṃ, māyūrakaṃ, kāpotakaṃ, māhisakaṃ. Ṇa-kākānaṃ samūho kākaṃ, bhikkhaṃ. Ṇika acittā-apūpānaṃ samūho āpūpikaṃ, saṃkulikaṃ.</paragraph>
    <subhead line="186">69. Janādīhi tāti</subhead>
    <paragraph line="187">Samūhatthe tā. Janānaṃ samūho janatā, gajatā, bandhutā, gāmatā, sahāyatā, nāgaratā. Tāntā sabhāvato itthiliṅgā.</paragraph>
    <paragraph line="188">Madanīyanti karaṇe+dhikaraṇe vā anīyena siddhaṃ. Dhūmāyitattantiktantā nāmadhātuto ttena siddhaṃ, dhūmo viya ācaratīti ‘‘kattutā+yo’’ti āye ‘‘gamanatthākammakādhāre cā’’ti ktapaccaye ūāgame ca kate dhūmāyitassa bhāvoti dhūmāyitattaṃ.</paragraph>
    <subhead line="189">70. Iyo hiteti</subhead>
    <paragraph line="190">Hitatthe <pageBreak edition="M" number="0.0199" /> iyo. Upādānānaṃ hitaṃ upādāniyaṃ.</paragraph>
    <subhead line="191">71. Cakkhādito ssoti</subhead>
    <paragraph line="192">Hitatthe sso. Cakkhuno hitaṃ cakkhussaṃ, āyussaṃ.</paragraph>
    <subhead line="193">72. Ṇyo tattha sādhu</subhead>
    <paragraph line="194">Sattamyantā tattha sādhūti asmiṃ atthe ṇyo hoti. Sādhūti kusalo yoggo hito vā. Sabhāyaṃ kusalo sabbho, ākāralopo. Parisāyaṃ sādhu pārisajjo, ‘‘kosajjā’’dinā jāgame akāravuddhi. Medhāya hitaṃ mejjhaṃ ghataṃ. Pādānaṃ hitaṃ pajjaṃ telaṃ. ‘‘Aññasmiṃ’’ti ṇyo, rathaṃ vahatīti racchā.</paragraph>
    <subhead line="195">73. Kammā niya+ññāti</subhead>
    <paragraph line="196">Kammasaddā sādhvatthe niya+ññā honti. Kamme sādhu kammaniyaṃ kammaññaṃ.</paragraph>
    <subhead line="197">74. Kathāditvi+koti</subhead>
    <paragraph line="198">Iko. Kathāyaṃ kusalo kathiko. Dhammakathiko, saṅgāmiko, pavāsiko, upavāsiko.</paragraph>
    <subhead line="199">75. Pathādīhi ṇeyyoti</subhead>
    <paragraph line="200">Ṇeyyo. Pathe hitaṃ pātheyyaṃ, sapatismiṃ hitaṃ sāpateyyaṃ dhanaṃ. Padīpeyyaṃ telaṃ.</paragraph>
    <subhead line="201">76. Dakkhiṇāyā+raheti</subhead>
    <paragraph line="202">Arahatthe <pageBreak edition="M" number="0.0200" /> ṇeyyo. Dakkhiṇaṃ arahatīti dakkhiṇeyyo.</paragraph>
    <subhead line="203">77. Rāyo tumantāti</subhead>
    <paragraph line="204">Arahatthe tumantā rāyo vā. Ghātetuṃ arahatīti ghātetāyaṃ, ‘‘rānubandhe+ntasarādissā’’ti uṃlopo. Jāpetāyaṃ, pabbājetāyaṃ. Vāti kiṃ, ghātetuṃ. (Saṃkiṇṇataddhitaṃ).</paragraph>
    <subhead line="205">78. Ta+mettha+ssa+tthīti mantu</subhead>
    <paragraph line="206">Paṭhamantā ettha assa atthīti etesva+tthesu mantu hoti. Gāvo ettha dese assa vā purisassa santīti gomā, gomanto iccādi guṇavantusamaṃ.</paragraph>
    <paragraph line="207">Atthīti vattamānakālopādānato bhūtāhi bhavissantīhi vā gohi na gomā. Kathaṃ gomā āsi, gomā bhavissatīti. Tadāpi vattamānāhiyeva gohi gomā, āsi bhavissatīti padantarā kālantaraṃ. Itisaddato visayaniyamo. Vuttañhi –</paragraph>
    <gatha1 line="208">Pahūte ca pasaṃsāyaṃ, nindāyañcā+tisāyane;</gatha1>
    <gathalast line="209">Niccayoge ca saṃsagge, honti+me mantuādayoti.</gathalast>
    <subhead line="210">134. Āyussā+yasa mantumhi</subhead>
    <paragraph line="211">Mantumhi āyussa āyasādeso hoti. Āyu assa atthīti āyasmā. Go assoti jātisaddānaṃ dabbābhidhāna- sāmatthiyā <pageBreak edition="M" number="0.0201" /> mantvādayo na honti, tathā guṇasaddānaṃ seto paṭoti. Yesaṃ tu guṇasaddānaṃ dabbābhidhānasāmatthiyaṃ natthi, tehi honteva, buddhi assa atthīti buddhimā. ‘‘Vantva+vaṇṇā’’ti vantumhi rūpavā rasavā gandhavā saddavā. ‘‘Daṇḍāditvi+kaī vā’’ti ika+ī, rasī rasiko, rūpī rūpiko, gandhī gandhikoti.</paragraph>
    <subhead line="212">79. Vantva+vaṇṇāti</subhead>
    <paragraph line="213">Vantu. Pasatthaṃ sīla+massa atthīti sīlavā. Pahutā pasatthā vā paññā assa atthīti paññavā.</paragraph>
    <subhead line="214">80. Daṇḍāditvi+ka+ī vāti</subhead>
    <paragraph line="215">Ika+ī honti vā mantatthe. Bahulaṃvidhānā kutocisaddato dve honti, kuto ce+kamekaṃva. Niccayutto daṇḍo assa atthīti daṇḍiko daṇḍī. Gandhiko gandhī. Vātveva, daṇḍavā.</paragraph>
    <paragraph line="216">‘‘Uttamiṇeva dhanā iko’’ti gaṇasuttena iko dhaniko. Añño dhanī dhanavā.</paragraph>
    <paragraph line="217">‘‘Asannihite atthā’’ asannihito attho assa atthīti atthiko atthī. Sannihite atthavā. ‘‘Tadantā ca’’ puññattho assa atthīti puññatthiko puññatthī.</paragraph>
    <paragraph line="218">‘‘Vaṇṇantā īyeva’’. Brahmavaṇṇaṃ assa atthīti brahmavaṇṇī, devavaṇṇī.</paragraph>
    <paragraph line="219">‘‘Hatthadantehi <pageBreak edition="M" number="0.0202" /> jātiyaṃ’’. Hattha+massa atthīti hatthī, dantī. Aññatra hatthavā dantavā.</paragraph>
    <paragraph line="220">‘‘Vaṇṇato brahmacārimhi’’. Vaṇṇo assa atthīti vaṇṇiko brahmacārī.</paragraph>
    <paragraph line="221">‘‘Pokkharādito dese’’. Pokkharaṃ jalaṃ padumaṃ vā assa atthīti pokkharī, ‘‘yuvaṇṇehi nī’’ti nīmhi ‘‘gharaṇyādayo’’ti īssa attaṃ, nassa ṇo ca, pokkharaṇī, uppalinī, kumudinī, bhisinī, mulālinī, sālukinī.</paragraph>
    <paragraph line="222">‘‘Kvacā+desepi’’. Paduma+massa atthīti padumī paduminī paduminīpaṇṇaṃ. Desato+ññatra pokkharavā hatthī.</paragraph>
    <paragraph line="223">‘‘Nāvāyi+ko’’ nāviko. Sikhī, bālī, sīlī, balī.</paragraph>
    <paragraph line="224">‘‘Sukhadukkhā ī’’. Sukhī dukkhī. ‘‘Balā bāhūrupubbā ca’’. Bāhubalī, ūrubalī.</paragraph>
    <subhead line="225">81. Tapādīhi ssīti</subhead>
    <paragraph line="226">Ssī. Tapo assa atthīti tapassī, yasassī, tejassī, manassī, payassī. Vātveva, yasavā.</paragraph>
    <subhead line="227">82. Mukhādito roti</subhead>
    <paragraph line="228">Ro. Ninditaṃ mukha+massa atthīti mukharo. Susi=chiddaṃ assa atthīti susiro. Ūso=khāramattikā asmiṃ atthīti ūsaro <pageBreak edition="M" number="0.0203" />. Madhuro guḷo, madhurā sakkharā, madhuraṃ khīraṃ. Khaṃ=gīvāya vivaraṃ assa atthīti kharo gadrabho. Kuñjo=hanu assa atthīti kuñjaro. Nagaro.</paragraph>
    <paragraph line="229">‘‘Dantassa ca unnatadante’’ti gaṇasuttena dantassa u ca, unnataṃ danta+massa atthīti danturo.</paragraph>
    <subhead line="230">83. Tuṭṭhyādīhi bhoti</subhead>
    <paragraph line="231">Bho vā. Tuṭṭhi assa atthīti tuṭṭhibho, sālibho, vālibho.</paragraph>
    <subhead line="232">84. Saddhāditva</subhead>
    <paragraph line="233">Iti vā a hoti. Atisayā saddhā assa atthīti saddho, pañño, paññavā, saddhā kaññā, saddhaṃ kulaṃ.</paragraph>
    <subhead line="234">85. Ṇo tapāti</subhead>
    <paragraph line="235">Ṇo, tāpaso, sakāgamo. Tāpasī.</paragraph>
    <subhead line="236">86. Ālva+bhijjhādīhiti</subhead>
    <paragraph line="237">Ālu vā. Abhijjhā assa atthīti abhijjhālu, sītālu, dhajālu, dayālu, dayāvā. Abhijjhālu eva abhijjhāluko.</paragraph>
    <subhead line="238">87. Picchāditvi+loti</subhead>
    <paragraph line="239">Ilo vā. Piccha+massa atthīti picchilo, picchavā. Pheṇilo, jaṭilo, tuṇḍilo. Ninditā vācā assa atthīti vācāloti parassaralopo.</paragraph>
    <subhead line="240">88. Sīlādito voti</subhead>
    <paragraph line="241">Vo <pageBreak edition="M" number="0.0204" /> hoti vā. Sīlavo, sīlavā. Kesavo, kesavā.</paragraph>
    <paragraph line="242">‘‘Aṇṇā niccaṃ’’ aṇṇavo. ‘‘Gaṇḍīrājīhi saññāyaṃ’’ gaṇḍī=meṇḍasiṅgaṃ assa atthīti gaṇḍīvaṃ dhanu, rājīvaṃ paṅkajaṃ.</paragraph>
    <subhead line="243">89. Māyā medhāhi vīti</subhead>
    <paragraph line="244">Vī. Māyāvī, medhāvī pumā. Nīmhi medhāvinī. Medhāvī kulaṃ, ‘‘ekavacanayosva+ghonaṃ’’ti simhi rasso. Evaṃ māyāvī.</paragraph>
    <subhead line="245">90. Si+ssare āmyu+vāmī</subhead>
    <paragraph line="246">Issare+bhidheyye sasaddā āmī+uvāmī honti mantvatthe. Saṃ=āyattaṃ assa atthīti sāmī suvāmī. Suvāminī kaññā.</paragraph>
    <subhead line="247">91. Lakkhyā ṇo a ca</subhead>
    <paragraph line="248">Lakkhīsaddā ṇo hoti mantvatthe a ca+ntassa. Lakkhī assa atthīti lakkhaṇo.</paragraph>
    <subhead line="249">92. Aṅgā no kalyāṇeti</subhead>
    <paragraph line="250">Aṅgasmā no hoti. Kalyāṇāni sobhaṇāni aṅgāni assā atthīti aṅganā.</paragraph>
    <subhead line="251">93. So lomāti</subhead>
    <paragraph line="252">Lomā <pageBreak edition="M" number="0.0205" /> so, pahūtā lomā assa atthīti lomaso, lomasā kaññā.</paragraph>
    <subhead line="253">94. Imi+yāti</subhead>
    <paragraph line="254">Ima+iyā honti, putto assa atthīti puttimo, kittimo, puttiyo, kappiyo, jaṭiyo, hānabhāgiyo, seniyo. (Atthyatthataddhitaṃ).</paragraph>
    <subhead line="255">95. To pañcamyā</subhead>
    <paragraph line="256">Pañcamyantā bahulaṃ to hoti vā. Toādipaccayantā nipphannanipātā, tehi parāsaṃ vibhattīnaṃ ‘‘asaṃkhyehi sabbāsaṃ’’ti lopova. Gāmato āgacchatīti gāmasmā āgacchati, corato bhāyatīti corehi bhāyati, satthato parihīno satthā parihīno. Evaṃ purisato, rājato, aggito, hatthito, hetuto, yuttito, itthito, bhikkhunito, yāguto, jambuto, cittato, āyuto. Sabbādito-sabbato, yato, tato iccādi.</paragraph>
    <subhead line="257">96. Ito+te+tto kuto</subhead>
    <paragraph line="258">Tomhi imassa ṭi nipaccate etassa ṭa+eṭa kiṃ saddassa kuttañca. Ito imasmā, ato etto etasmā, kuto kasmā.</paragraph>
    <subhead line="259">97. Abhyādīhiti</subhead>
    <paragraph line="260">To. Abhito, parito, pacchato, heṭṭhato.</paragraph>
    <subhead line="261">98. Ādyādīhiti</subhead>
    <paragraph line="262">Sattamyantehi <pageBreak edition="M" number="0.0206" /> to hoti. Ādo ādito, majjhato, antato, piṭṭhito, passato, mukhato. Paṭhamantā yato+dakaṃ ta+dādittaṃ, yaṃ udakaṃ, tadevā+dittanti attho.</paragraph>
    <subhead line="263">99. Sabbādito sattamyā tra+tthā</subhead>
    <paragraph line="264">Sabbādīhi sattamyantehi tra+tthā vā honti. Sabbatra sabbattha sabbasmiṃ, yatra yattha, tatra tattha iccādi. Bahulādhikārā na tumhaamhehi.</paragraph>
    <subhead line="265">100. Katthe+ttha+kutrā+tra kve+hi+dha</subhead>
    <paragraph line="266">Etehi ‘‘sabbādito’’tiādinā tra+tthā. Sesādesā ca paccayā ca imināva nipaccante. Iminā kissa ka+ku ca, etassa ṭe+ṭā ca, vapaccaye kissa ilopo ca, ha+dhapaccayesu imassa ṭi ca nipaccate. Kasmiṃ kattha kutra kva, etasmiṃ ettha atra, imasmiṃ iha idha.</paragraph>
    <subhead line="267">101. Dhi sabbā vāti</subhead>
    <paragraph line="268">Sabbasmā dhi vā. Sabbasmiṃ sabbadhi sabbatra.</paragraph>
    <subhead line="269">102. Yā hinti</subhead>
    <paragraph line="270">Yasaddā hiṃ, yasmiṃ yahiṃ yatra.</paragraph>
    <subhead line="271">103. Tā hañcati</subhead>
    <paragraph line="272">Tasaddā haṃ hoti hiñca. Tahaṃ tahiṃ tatra.</paragraph>
    <subhead line="273">104. Kuhiṃ kahanti</subhead>
    <paragraph line="274">Hiṃ <pageBreak edition="M" number="0.0207" /> haṃ nipaccante kissa ku+kā ca. Kuhiṃ kahaṃ. Kuhiñcanaṃti nipātantaraṃ.</paragraph>
    <subhead line="275">105. Sabbe+ka+ñña+ya+tehi kāle dā</subhead>
    <paragraph line="276">Etehi kāle dā hoti vā. Sabbasmiṃ kāle sabbadā, ekadā, aññadā, yadā, tadā.</paragraph>
    <subhead line="277">106. Kadā kudā sadā+dhune+dāni</subhead>
    <paragraph line="278">Ete saddā nipaccante. Kasmiṃkāle kadā kudā, sabbasmiṃ kāle sadā, imasmiṃ kāle adhunā idāni.</paragraph>
    <subhead line="279">107. Ajja sajjva+parajjve+tarahi karahā</subhead>
    <paragraph line="280">Pakati paccayo ādeso kālavisesoti sabba+metaṃ nipātanā labbhati. Imassa ṭo jjo cā+hani nipaccante, asmiṃ ahani ajja. Samānassa sa-bhāvo jju cā+hani. Samāne ahani sajju. Aparasmā jju, aparasmiṃ ahani aparajju. Imassa eto, kāle rahi ca, imasmiṃkāle etarahi. Kiṃ saddassa ko, raha cā+najjatane. Kasmiṃ kāle karaha.</paragraph>
    <subhead line="281">108. Sabbādīhi pakāre thā</subhead>
    <paragraph line="282">Sāmaññassa bhedako viseso pakāro, tasmiṃ thāpaccayo hoti. Sabbena pakārena sabbathā, yathā, tathā.</paragraph>
    <subhead line="283">109. Katha+mitthaṃ</subhead>
    <paragraph line="284">Ki+mimehi <pageBreak edition="M" number="0.0208" /> thaṃpaccayo, ka+ittaṃ tesaṃ yathākkamaṃ. Kena pakārena kathaṃ, iminā pakārena itthaṃ.</paragraph>
    <subhead line="285">110. Dhā saṅkhyāhiti</subhead>
    <paragraph line="286">Pakāre dhā hoti. Dvīhi pakārehi dve vā pakāre karoti dvidhā karoti, bahudhā karoti, ekaṃ rāsiṃ pañcappakāraṃ karoti pañcadhā karoti. Pañcappakāra+mekappakāraṃ karoti ekadhā karoti.</paragraph>
    <subhead line="287">111. Ve+kā+jjhanti</subhead>
    <paragraph line="288">Ekasmā pakāre jjhaṃ vā hoti. Ekena pakārena ekaṃ vā pakāraṃ karoti ekajjhaṃ karoti, ekadhā karoti vā.</paragraph>
    <subhead line="289">112. Dvitīhe+dhāti</subhead>
    <paragraph line="290">Edhā vā. Dvīhi pakārehi dve vā pakāre karoti dvedhā, tedhā. Dvidhā tidhā.</paragraph>
    <subhead line="291">113. Tabbati jātiyo</subhead>
    <paragraph line="292">Pakāravati taṃsāmaññavācakā saddā jātiyo hoti. Paṭujātiyo, mudujātiyo.</paragraph>
    <subhead line="293">114. Vārasaṅkhyāya kkhattuṃ</subhead>
    <paragraph line="294">Vārasambandhiniyā saṃkhyāya kkhattuṃ hoti. Dve vāre bhuñjati dvikkhattuṃ divasassa bhuñjati. Vāraggahaṇaṃ kiṃ, pañca bhuñjati. Saṅkhyāyāti kiṃ, pahūte vāre bhuñjati.</paragraph>
    <subhead line="295">115. Katimhāti</subhead>
    <paragraph line="296">Kkhattuṃ <pageBreak edition="M" number="0.0209" /> hoti. Kati vāre bhuñjati katikkhattuṃ bhuñjati.</paragraph>
    <subhead line="297">116. Bahumhā dhā ca paccāsattiyaṃ</subhead>
    <paragraph line="298">Vārasambandhiniyā bahusaṃkhyāya dhā hoti kkhattuñca, vārānaṃ ce paccāsatti hoti. Bahuvāre bhuñjati bahudhā divasassa bhuñjati, bahukkhattuṃ vā. Paccāsattiyaṃti kiṃ, bahukkhattuṃ māsassa bhuñjati.</paragraph>
    <subhead line="299">117. Sa kiṃ vāti</subhead>
    <paragraph line="300">Kiṃpaccayo ekassa sādeso ca nipaccate. Ekaṃ vāraṃ bhuñjati sakiṃ bhuñjati, ekakkhattuṃ vā.</paragraph>
    <subhead line="301">118. So vicchā+pakāresu</subhead>
    <paragraph line="302">Vicchāyaṃ pakāre ca so hoti. Khaṇḍaṃ khaṇḍaṃ karoti khaṇḍaso karoti. Puthuppakārena puthuso. Sabbena pakārena sabbaso.</paragraph>
    <subhead line="303">119. Abhūtatabbhāve karā+sa+bhūyoge vikārā cī</subhead>
    <paragraph line="304">Avatthāvato+vatthantarenā+bhūtassa tāyā+vatthāya bhāve karā+sa+bhūhi sambandhe sati vikāravācakācī hoti. Adhavalaṃ dhavalaṃ karoti dhavalī karoti. Adhavalo dhavalo siyā dhavalī siyā. Adhavalo dhavalo bhavati dhavalī bhavati. Abhūtatabbhāveti kiṃ, ghaṭaṃ karoti, dadhi atthi, ghaṭo bhavati <pageBreak edition="M" number="0.0210" />. Karāsabhūyogeti kiṃ, adhavalo dhavalo jāyate. Vikārāti kiṃ, pakatiyā mā hotu, suvaṇṇaṃ kuṇḍalī karoti. (Nipātataddhitaṃ).</paragraph>
    <subhead line="305">120. Dissanta+ññepi paccayāti</subhead>
    <paragraph line="306">Vuttato+ññepi paccayā dissanti. Vividhā mātaro vimātaroti visesanasamāso, tāsaṃ puttā vemātikāti rikaṇapaccaye rānubandhattā ulope vuddhimhi kate vemātikā. Pathaṃ gacchantīti pathāvino, āvī. Issā assa atthīti issukī, ukī. Dhuraṃ vahantīti dhorayhā, yhaṇa.</paragraph>
    <gatha1 line="307">Sāmaññañca viseso ca, bhāvajo ca nipātajo;</gatha1>
    <gathalast line="308">Iti viññūhi viññeyyo, taddhito tu catubbidho.</gathalast>
    <centered line="309">Iti payogasiddhiyaṃ ṇādikaṇḍo pañcamo.</centered>
  </content>
</document>