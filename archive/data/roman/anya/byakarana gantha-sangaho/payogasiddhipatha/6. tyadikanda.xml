<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0807n.nrf5.xml</normativeSource>
    <archivePath>roman/anya/byakarana gantha-sangaho/payogasiddhipatha/6. tyadikanda.xml</archivePath>
    <baseFileName>6. tyadikanda</baseFileName>
    <titlePath>6. Tyādikaṇḍa - Payogasiddhipāṭha - Byākaraṇa gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">6. Tyādikaṇḍa</chapter>
    <paragraph line="2">Atha <pageBreak edition="M" number="0.0211" /> tyādayo kriyāvācīhi dhātūhi vuccante.</paragraph>
    <paragraph line="3">Kriyaṃ ācikkhatīti ākhyātanti kriyāpadassa pubbācariyasaññā. Kāla+kāraka+purisaparidīpakaṃ kriyālakkhaṇaṃ tyādyantaṃ aliṅgañca, vuttampi ce+taṃ –</paragraph>
    <gatha1 line="4">Yaṃ tikālaṃ tipurisaṃ, kriyāvācī tikārakaṃ;</gatha1>
    <gathalast line="5">Atiliṅgaṃ dvivacanaṃ, ta+dākhyātanti vuccati.</gathalast>
    <subhead line="6">14. Kriyatthā bahulaṃ –ti</subhead>
    <paragraph line="7">Ca sabbattha vattate. Kriyā attho etassāti kriyattho dhātu, so ca duvidho sakammakā+kammakavasena. Tattha yasmiṃ kriyatthe kattuvācimhā kammaṃ gavesīyate, so sakammako. Itaro akammako.</paragraph>
    <paragraph line="8">Tatra sakammakā kammāpekkhaṃ kriyaṃ vadanti, yathā kaṭaṃ karoti, gāmaṃ gacchati, odanaṃ pacati. Akammakā kammanirapekkhaṃ kriyaṃ vadanti, yathā acchati seti tiṭṭhati. Kriyāti ca gamanapacanādiko asattasammato kattari kamme vā patiṭṭhito kārakasamūhasādhiyo padattho vuccati. Api ca –</paragraph>
    <gatha1 line="9">Karaṇaṃ bhavanaṃ cāpi, kara+bhūhi kathīyate;</gatha1>
    <gathalast line="10">Tato kriyādivācattaṃ, pākādīnaṃ kathaṃ bhave.</gathalast>
    <paragraph line="11">Kara+bhūdhātūhi karaṇañca bhavanañca vuccati, pāka+gamanādīhi tesaṃ kriyābhavanānaṃ vāccattaṃ kathaṃ bhavatīti vuttaṃ hoti. Punapi –</paragraph>
    <gatha1 line="12">Pākādīnañhi <pageBreak edition="M" number="0.0212" /> vāccattaṃ, karabhūsu na yujjati;</gatha1>
    <gathalast line="13">Taṃ bahutaravāccattaṃ, pākādīsu na yujjati.</gathalast>
    <paragraph line="14">Taṃ nāma –</paragraph>
    <gatha1 line="15">Kāriyarūpā hi dhātvatthā, sattāyuttā ca te+khilā;</gatha1>
    <gathalast line="16">Tato kriyā ca bhāvo ca, sāmaññaṃ tesu gamyate.</gathalast>
    <subhead line="17">1. Vattamāneti anti si tha mi ma te ante se vhe e mhe.</subhead>
    <paragraph line="18">Vattamāne āraddhāparisamatte atthe vattamānato kriyatthā tyādayo honti. Kriyādhikārattā ‘‘kriyatthā’’ti vuttaṃ. Tesa+maniyame –</paragraph>
    <subhead line="19">14. Pubbaparacchakkāna+mekānekesu tumhā+mha+sesesu dve dve majjhimu+ttama+paṭhamā</subhead>
    <paragraph line="20">Ekānekesu tumhaamhasaddavacanīyesu tadaññasaddavacanīyesu ca kārakesu pubbacchakkānaṃ paracchakkānañca majjhimu+ttama+paṭhamā dve dve honti yathākkamaṃ. Tatthati antīti paṭhamapuriso, ādo niddiṭṭhattā. Si tha iti majjhimapuriso, majjhe niddiṭṭhattā. Mi ma iti uttamapuriso. Uttamasaddo+yaṃ sabhāvato tipabhutīna+manta+māha. Paracchakkepi te antetiādinā evaṃ yojetabbaṃ. Evaṃ sesesu bhavissatiādīsu sattasu paccayavidhānasuttesupi yojetabbaṃ.</paragraph>
    <paragraph line="21">Idāni bhūvādīna+maṭṭhagaṇānaṃ bhūvādigaṇesu bhū=sattāya+miti paṭhamadhātuto parā tyādayo yojīyante. Tattha ‘‘ekamhi vattabbe <pageBreak edition="M" number="0.0213" /> ekavacanaṃ’’ti tyādīsu parabhūtesu kattu+kamma+bhāvesuyeva kyavikaraṇalavikaraṇā hontīti ‘‘kyo bhāvakammesva+parokkhesu māna+nta+tyādīsu’’ ‘‘kattari lo’’ iccādinā tesaṃ vikaraṇānaṃ vidhānā tyādayo kattu+kamma+bhāvesveva viññāyantīti kattari timhilo. Ke te vikaraṇā –</paragraph>
    <gatha1 line="22">Pubbāparabhāgaṭṭhānā, bhinnadhātuvibhattiyo;</gatha1>
    <gathalast line="23">Nissāya paccayā honti, ete vikaraṇā siyuṃ.</gathalast>
    <subhead line="24">5,82. Yuvaṇṇāna+me, o paccaye</subhead>
    <paragraph line="25">Ivaṇṇu+vaṇṇantānaṃ kriyattānaṃ e+o honti yathākkamaṃ paccayeti ūsso+kāro.</paragraph>
    <subhead line="26">5,89. Eona+maya+vā sare</subhead>
    <paragraph line="27">Sare pare eona+mayavā honti yathākkamaṃti ossa avādeso. So puriso sādhu bhavati, sā itthī sādhu bhavati, cittaṃ sādhu bhavati.</paragraph>
    <gatha1 line="28">Uttattā kattu ākhyāte, tatiyā na ca kattari;</gatha1>
    <gathalast line="29">Paṭhamāvibhatti hoteva, atthamattaṃ apekkhiya.</gathalast>
    <paragraph line="30">Satipi kriyāyekatte kattūnaṃ bahuttā ‘‘bahumhi vattabbe bahuvacanaṃ’’ti anti.</paragraph>
    <subhead line="31">161. Kvaci vikaraṇānanti</subhead>
    <paragraph line="32">Vikaraṇānaṃ kvaci lopo hotīti lavikaraṇassa lopo, sesaṃ purimasadisaṃ. Te purisā bhavanti. Majjhimapuri- sekavacanaṃ <pageBreak edition="M" number="0.0214" /> si, tvaṃ bhavasi. Bahuvacanaṃ thapaccayo, tumhe bhavatha. Uttamapurisekavacanaṃ mipaccayo.</paragraph>
    <subhead line="33">57. Himimesva+ssa</subhead>
    <paragraph line="34">Akārassa dīgho hoti himimesu. Ahaṃ bhavāmi. Bahuvacanaṃ mapaccayo, mayaṃ bhavāma. Evaṃ paracchekkepi-bhavate, bhavante. Bhavase, bhavavhe. Bhave, bhavamhe. Keci dīghaṃ katvā paṭhanti, ‘‘byañjane dīgharassā’’ti dīgho, bhavāmhe.</paragraph>
    <paragraph line="35">Ettha ca –</paragraph>
    <gatha1 line="36">Lajjā sattā ṭhiti jāgaraṇaṃ,</gatha1>
    <gatha2 line="37">Vuddhi kkhaya jīvita maraṇaṃ;</gatha2>
    <gatha3 line="38">Kīḷā ruci rocate ityevaṃ,</gatha3>
    <gathalast line="39">Vuttā akammakadhātu sabbe.</gathalast>
    <paragraph line="40">–Ti vuttattā kammaṃ dutiyā na.</paragraph>
    <paragraph line="41">Paca=pāke, akāro uccāraṇattho, eva+muparipi. Paca iti ṭhite lavikaraṇaṃ, vikaraṇalopādi purimasamaṃ. So odanaṃ pacati, te pacanti. Tvaṃ pacasi, tumhe pacatha. Ahaṃ pacāmi, mayaṃ pacāma. Paracchakke-pacate, pacante. Pacase, pacavhe. Pace, pacāmhe.</paragraph>
    <subhead line="42">1,22. Vippaṭisedhe</subhead>
    <paragraph line="43">Vippaṭisedhanaṃ=aññamaññapaṭisedhanaṃ vippaṭisedho. Paṭhamamajjhimapurisānaṃ dvinnaṃ ekattha pasaṅge majjhimapurisabahuvacanaṃ thapaccayo. So <pageBreak edition="M" number="0.0215" /> ca pacati, tvañca pacasi, tumhe pacatha. Tulyabalavirodhino hi vippaṭisedhā paṭhamamajjhimauttamapurisānaṃ tiṇṇaṃ ekattha pasaṅge uttamapurisabahuvacanaṃ hoti, so ca pacati, tvañca pacasi, ahañca pacāmi mayaṃ pacāmāti bhavati.</paragraph>
    <paragraph line="44">Ama+gama=gamane –</paragraph>
    <subhead line="45">5,173. Gama yami+sā+sa disānaṃ vā cchaṅa</subhead>
    <paragraph line="46">Etesaṃ dhātūnaṃ cchaṅa vā hoti nta+māna+tyādīsu. So gāmaṃ gacchati. Anti –</paragraph>
    <subhead line="47">74. Garupubbā rassā re+ntentīnaṃ</subhead>
    <paragraph line="48">Garupubbasmā rassā nte+ntīnaṃ re vā hoti.</paragraph>
    <gatha1 line="49">Akkharaniyamo chandaṃ,</gatha1>
    <gatha2 line="50">Garulahuniyamo bhave vutti;</gatha2>
    <gatha3 line="51">Dīgho saṃyogādipubbo,</gatha3>
    <gathalast line="52">Rasso garu lahu tu rasso.</gathalast>
    <paragraph line="53">Gacchare gacchanti. Tvaṃ gacchasi, tumhe gacchatha. Ahaṃ gacchāmi, mayaṃ gacchāma. Cchādesābhāvapakkhe ‘‘ū lasse’’ti ekāre gameti. Paralope gamenti. Gamesi, gametha. Gamemi, gamema. Paracchakkepi so gacchate, gacchare gacchante. Gacchase, gacchavhe. Gacche, gacchāmhe.</paragraph>
    <paragraph line="54">Pure adhammo dibbati, purā marāmīti ca taṃsamīpe tabbohārūpacārena vattamānavacanaṃ. Vuttañhi –</paragraph>
    <gatha1 line="55">Āraddhā+niṭṭhitaṃ <pageBreak edition="M" number="0.0216" /> kiccaṃ, vattamānanti vuccati;</gatha1>
    <gathalast line="56">Vattamānasamīpañca, vattamānanti vuccati.</gathalast>
    <paragraph line="57">Kimiva te –</paragraph>
    <gatha1 line="58">Gaṅgāca taṃsamīpañca, yato gaṅgāti ñāyate;</gatha1>
    <gathalast line="59">Gaṅgāyaṃ pātu+māgaccha, ghoso gaṅgāya+mityapi.</gathalast>
    <gatha1 line="60">Mukhyā+mukhyatthabhedena, vattamānaṃ tato dvidhā;</gatha1>
    <gathalast line="61">Mukhyañhi ruḷhi+māpannaṃ, ta+dāropā amukhyatāti.</gathalast>
    <paragraph line="62">Pure+purāsaddehi vā anāgatatā gamyate, tadā tassa vattamānattā. Kālabyattayo vā eso, bhavantyeva hi kālantarepi tyādayo bāhulakā ‘‘santesu parigūhāmi’’ ‘‘kāyassa bhedā abhisamparāyaṃ, sahabyataṃ gacchati vāsavassa’’ ‘‘ativelaṃ namassissaṃ’’ti. ‘‘Kuto nu tvaṃ āgacchasi, rājagahato āgacchāmī’’tiādīsu pana paccuppannasamīpe vattamānavacanaṃ.</paragraph>
    <subhead line="63">5,175. Gama vada dānaṃ ghamma vajja dajjā</subhead>
    <paragraph line="64">Gamādīnaṃ ghammādayo vā honti nta+māna+tyādīsu. Ghammati, ghammanti iccādi.</paragraph>
    <paragraph line="65">Kamme –</paragraph>
    <gatha1 line="66">Upasaggavasā koci, akammopi sakammako;</gatha1>
    <gathalast line="67">Yathā+bhibhūyate rāgo, tāpasena mahiddhināti –</gathalast>
    <paragraph line="68">Vuttattā akammakato kammani anupubbā bhūdhātuto tyādayo honti.</paragraph>
    <subhead line="69">5,17. Kyo <pageBreak edition="M" number="0.0217" /> bhāvakammesva+parokkhesu māna+nta+tyādīsu</subhead>
    <paragraph line="70">Bhāvakammavihitesu parokkhāvajjitesu māna+nta+tyādīsu paresu kyo hoti kriyatthā. Kakāro+nubandhakāriyattho. ‘‘Na te kānubandha+nāgamesū’’ti paṭisedhā okārābhāvo. Anubhūyati sukhaṃ devadattena.</paragraph>
    <paragraph line="71">Ettha ca –</paragraph>
    <gatha1 line="72">Ākhyātena avuttattā, kattuto tatiyā na tu;</gatha1>
    <gathalast line="73">Dutiyā hoti kammassa, vuttattā paṭhamāpi+dha.</gathalast>
    <paragraph line="74">Anubhūyanti sampattiyo tayā. Anubhūyasi tvaṃ devadattena. Anubhūyatha tumhe. Ahaṃ anubhūyāmi, tayā mayaṃ anubhūyāma. Dvitte anubhuyyati+ccādi. Evaṃ paracchakke.</paragraph>
    <paragraph line="75">Bhāve adabbavuttino bhāvassa ekattā ekavacanameva. Tañca paṭhamapurisekavacaneyeva sambhavati, neva+ññaṃ, bahulaṃvidhānā. Bhūyati bhūyate devadattena, sampati bhavanantyattho.</paragraph>
    <paragraph line="76">Pacadhātuto kamme kyo.</paragraph>
    <subhead line="77">37. Kyassati</subhead>
    <paragraph line="78">Kriyatthā kyassa īña vā hoti. Ño ādyāvayavattho. Devadattena odano pacīyati paccati, reādese odanā pacīyare pacīyanti, paccare paccanti. Cavaggapubbarūpāni. Tvaṃ pacīyasi paccasi, tumhe pacīyatha paccatha. Ahaṃ pacīyāmi paccāmi, mayaṃ pacīyāma paccāma. Paracchakke devadattena odano pacīyate iccādi.</paragraph>
    <paragraph line="79">Gamito <pageBreak edition="M" number="0.0218" /> kamme cchaṅa ca īñaāgame ca kate tena gāmo gacchīyati, gāmā gacchīyanti. Gacchīyasi, gacchīyatha. Gacchīyāmi, gacchīyāma. Evaṃ paracchakke. Gamīyati gammati, gamīyanti gammanti. Gamīyasi gammasi, gamīyatha gammatha, gamīyāmi gammāmi, gamīyāma gammāma paracchakkepi evaṃ. Tathā ghammīyati, ghammīyanti iccādi.</paragraph>
    <gatha1 line="80">Kriyatthā kattari tyādi, kammasmiñca sakammakā;</gatha1>
    <gathalast line="81">Bhāve vā+kammakā kammā+vacanicchāya maññate.</gathalast>
    <paragraph line="82">Tathā hi vijjamānassāpi kammāssa avacanicchāyaṃ idaṃ vuccati –</paragraph>
    <gatha1 line="83">Satopi na vivakkhā+ssa, asatopi ca sā bhave;</gatha1>
    <gathalast line="84">Taṃ yathā+nudarā kaññā, vañjhāvaddhitako yathā.</gathalast>
    <gatha1 line="85">Vivakkhā lokikā esā, asakya+mativattituṃ;</gatha1>
    <gathalast line="86">Katha+mesa vipariyāso, loko evā+nayujjate.</gathalast>
    <centered line="87">(Vattamānapaccayanayo).</centered>
    <subhead line="88">2. Bhavissati ssati ssanti ssati ssatha ssāmi ssāma ssate ssante ssase ssavhe ssaṃ ssāmhe</subhead>
    <paragraph line="89">Bhavissati=anāraddhe atthe vattamānato kriyatthā ssatyādayo honti.</paragraph>
    <subhead line="90">35. A+ī+ssādīnaṃ byañjanassiña</subhead>
    <paragraph line="91">Kriyatthā paresaṃ aādīnaṃ īādīnaṃ ssādīnañca byañjanassi+ña hoti vibhāsā. Vavatthitavibhāsā+yaṃ. Sseti ssādīnaṃ ssatiādīnañcāvayavo gahito, ‘‘ūbyañjanassā’’ti siddhepi <pageBreak edition="M" number="0.0219" /> tyādīsu etesamevāti niyamattho+ya+mārambho. Lassākāralope o+avādese bhavissati, bhavissanti. Bhavissasi, bhavissatha. Bhavissāmi, bhavissāma. Bhavissate, bhavissante. Bhavissase, bhavissavhe. Bhavissaṃ, bhavissāmhe.</paragraph>
    <paragraph line="92">Kamme –</paragraph>
    <subhead line="93">49. Kyassa sse</subhead>
    <paragraph line="94">Kyassa vā lopo hoti sse. Sukhaṃ tayā anubhavissati, anubhavissanti. Anubhavissasi, anubhavissatha. Anubhavissāmi, anubhavissāma. Aññatra anubhūyissati, anubhūyissanti iccādi. Evaṃ paracchakke. Bhāve-bhūyissati bhūyissate.</paragraph>
    <paragraph line="95">Kattari-pacissati, pacissanti iccādi. Kamme-pacissati odano devadattena, pacīyissati, paccissati. Paccissanti odanā pacīyissanti, pacīyissare, paccissare, paccissanti.</paragraph>
    <paragraph line="96">Gamito kattari-so gacchissati, te gacchissanti. Tvaṃ gacchissasi, tumhe gacchissatha. Ahaṃ gacchissāmi, mayaṃ gacchissāma. Gacchissate, gacchissante. Gacchissase, gacchissavhe. Gacchissaṃ, gacchissāmhe. Saggaṃ gamissati, gamissanti. Gamissasi, gamissatha. Gamissāmi, gamissāma iccādi. Kamme-gacchiyissati, gacchiyissanti iccādi. Kyalope gamissati, gamissanti iccādi. Tathā ghammissati ghammīyissati, ghammissanti, ghammīyissanti iccādi.</paragraph>
    <subhead line="97">3. Nāme garahāvimhayesu</subhead>
    <paragraph line="98">Nāmasadde <pageBreak edition="M" number="0.0220" /> nipāte sati garahāyaṃ vimhaye ca gamyamāne ssatyādayo honti. Ime hi nāma kalyāṇadhammā paṭijānissanti. Ettha ‘‘jyādīhi knā’’ti knāvikaraṇe ‘‘ñāssane jā’’ti jādeso. Na hi nāma bhikkhave tassa moghapurisassa pāṇesu anuddayā bhavissati. Kathañhi nāma so bhikkhave moghapuriso sabbamattikāmayaṃ kuṭikaṃ karissati. Vimhaye-acchariyaṃ vata bho, abbhutaṃ vata bho, santena vata bho pabbajitā vihārena viharanti, yatra hi nāma saññī samāno jāgaro pañcamattāni sakaṭasatāni nissāya nissāya atikkantāni neva dakkhiti, na pana saddaṃ sossati. Acchariyaṃ andho nāma pabbata+mārohissati, badhiro nāma saddaṃ sossati. (Bhavissantipaccayanayo).</paragraph>
    <subhead line="99">4. Bhūte ī uṃ o ttha iṃ mhā ā ū se vhaṃ a mhe</subhead>
    <paragraph line="100">Bhūte parisamatte atthe vattamānato kriyatthā īādayo honti. Bhūtānajjatane upari vakkhamānattā ime īādayo bhūtajjatane. ‘‘Suvo ahosi ānando’’tiādīsu bhūtasāmaññeva bhavanti.</paragraph>
    <gatha1 line="101">Ahassu+bhayato aḍḍha-rattaṃ vā tadupaḍḍhataṃ;</gatha1>
    <gatha2 line="102">Antokatvāna viññeyyo, aho ajjatano iti;</gatha2>
    <gathalast line="103">Tadañño pana yo kālo, so+najjatanasaññito.</gathalast>
    <paragraph line="104">Iti paṭhamapurisekavacanaṃ ī,</paragraph>
    <subhead line="105">15. Ā+ī+ssādīsva+ña vā</subhead>
    <paragraph line="106">Āādo <pageBreak edition="M" number="0.0221" /> īādo ssādo ca kriyatthassa vā aña hotīti dhātuto pubbaṃ aña. ‘‘Kattari lo’’ti lo, ekāra+avādesā ca.</paragraph>
    <subhead line="107">38. Eyyātha+sse+a+ā+ī+thānaṃ o+a+aṃ+ttha+ttho+vhoka</subhead>
    <paragraph line="108">Eyyāthādīnaṃ oādayo vā honti yathākkamaṃti īssattho, abhavittho, bhavittho, abhavattho, bhavattho. ‘‘Ā ī ū mhā ssā ssamhānaṃ vā’’ti īssa rassattaṃ. So abhavi bhavi, abhavī bhavī.</paragraph>
    <subhead line="109">39. Uṃssiṃ+svaṃ+su</subhead>
    <paragraph line="110">Tiuṃssa iṃsu+aṃsu vā honti. Abhaviṃsu bhaviṃsu, abhavaṃsu bhavaṃsu, abhavuṃ bhavuṃ.</paragraph>
    <subhead line="111">42. Ossa a+i+ttha+ttho</subhead>
    <paragraph line="112">Ossa aādayo vā honti. Abhava bhava, abhavi bhavi, iñāgame abhavittha bhavittha, abhavattha bhavattha, abhavittho bhavittho, abhavattho bhavattho.</paragraph>
    <subhead line="113">43. Si</subhead>
    <paragraph line="114">Ossa si vā hoti. Abhavisi bhavisi, abhavasi bhavasi. Abhavo bhavo.</paragraph>
    <subhead line="115">45. Mhātthāna+muña</subhead>
    <paragraph line="116">Esaṃ <pageBreak edition="M" number="0.0222" /> uña vā hoti. Īādisambandhīnameva gahaṇaṃ. Abhavuttha bhavuttha.</paragraph>
    <subhead line="117">46. Iṃssa ca siña</subhead>
    <paragraph line="118">Iṃssa ca siña vā hoti mhātthānañca bahulaṃ. Ikāraññakārā uccāraṇaādyāvayavatthā. Abhavasittha bhavasittha, abhavittha bhavittha, abhavattha bhavattha, abhavisiṃ bhavisiṃ, abhavasiṃ bhavasiṃ, abhaviṃ bhaviṃ. Uñāgame āssa rasso. Abhavumha bhavumha abhavumhā bhavumhā. Siñāgame abhavasimha bhavasimha abhavasimhā bhavasimhā abhavimha bhavimha abhavimhā bhavimhā abhavamha bhavamha abhavamhā bhavamhā. Paracchakke – ‘‘eyyāthā’’dinā tthe abhavittha bhavittha abhavattha bhavattha. Rasse abhavatha bhavatha, abhavā bhavā, abhavu bhavu. Abhavise bhavise, abhavase bhavase, abhavivhaṃ bhavivhaṃ abhavavhaṃ bhavavhaṃ, assa a+mādese abhavaṃ bhavaṃ abhava bhava, abhavimhe bhavimhe abhavamhe bhavamhe. Kamme sukhaṃ tayā anubhūyittho anvabhūyattho anubhūyattho anvabhūsi anubhūsī anvabhūyī anubhūyī, anvabhūyiṃsu anubhūyiṃsu anvabhūyaṃsu anubhūyaṃsu anvabhūyuṃ anubhūyuṃ iccādi. Bhāve-tena abhūyittho bhūyittho abhūyattho bhūyattho abhūyi bhūyi abhūyī bhūyī. Tena abhūyattha bhūyattha abhūya bhūya abhūyā bhūyā.</paragraph>
    <paragraph line="119">So apacittho pacittho iccādi kattusamaṃ. Kamme-apacīyittho pacīyittho apacīyattho pacīyattho. Cavaggapubba- rūpe <pageBreak edition="M" number="0.0223" /> apaccittho paccittho apaccattho paccattho apacīyi pacīyi apacīyī pacīyī apacci pacci apaccī paccī, apacīyiṃsu pacīyiṃsu apaciṃsu paciṃsu apacīyaṃsu pacīyaṃsu apaccaṃsu paccaṃsu apacīyuṃ pacīyuṃ apaccuṃ paccuṃ iccādi kattusamaṃ, pubbarūpova viseso.</paragraph>
    <paragraph line="120">So gāmaṃ agacchittho gacchittho iccādi purimasamaṃ.</paragraph>
    <subhead line="121">30. Ḍaṃsassa ca ñchaṅa</subhead>
    <paragraph line="122">Ḍaṃsassa ca gamissa ca ñchaṅa vā hoti ā+īādīsu. Agañchittho gañchittho agañchattho gañchattho agañchi gañchi agañchī gañchī iccādi.</paragraph>
    <subhead line="123">29. Gamissā</subhead>
    <paragraph line="124">Āādo īādo ca gamissa ā hoti vā. So agā agami gami agamittho gamittho agamattho gamattho. Īpaccaye lassākārassa ‘‘himimesva+ssā’’ti ettha ‘‘assā’’ti yogavibhāgā dīghe ‘‘dīghā īssā’’ti īssa siādeso, agamāsi agami gami agamī gamī, agamiṃsu gamiṃsu agamaṃsu gamaṃsu agamuṃ gamuṃ. Ossa aādese ajjhaguṃ. Tvaṃ ajjhagā parassa lopo. Tumhe ajjhaguttha. Ahaṃ ajjhagaṃ, mayaṃ ajjhagamha. Paracchakke – ‘‘eyyāthā’’dinā tthe so agacchittha gacchittha agañchittha gañchittha agamittha gamittha agama gama agamā gamā. Te agamū gamū, ossa āādese ajjhaguṃ. Tvaṃ agamise gamise. Tumhe agamivhaṃ. ‘‘Eyyāthā’’ dinā a+mādese ahaṃ agamaṃ gamaṃ ajjhagaṃ. Mayaṃ agamimhe gamimhe. Kammeagacchīyi agamīyi, agacchiyuṃ agamiyuṃ iccādi. Tathā aghammī ghammī iccādi.</paragraph>
    <subhead line="125">13. Māyoge ī+āādī</subhead>
    <paragraph line="126">Māyoge <pageBreak edition="M" number="0.0224" /> sati īādayo āādayo ca vā honti. Sakakālato kālantarepi paccayavidhānattho+yaṃ. Mā bhavaṃ abhavittho iccādi. Vāvidhānāssatyādi+eyyādi+tvādayopi honti, mā bhavaṃ bhavissati, mā bhavaṃ bhaveyya, mā bhavaṃ bhavatu iccādi. (Īādipaccayanayo).</paragraph>
    <subhead line="127">5. Anajjatane ā ūo ttha a mhā ttha tthuṃ se vhaṃ iṃ mhase</subhead>
    <paragraph line="128">Avijjamānajjatane bhūtatthe vattamānato kriyatthā āādayo honti vā. ‘‘Eyyāthā’’dinā tthe ‘‘ā ī ū mhā’’ iccādinā rasse ca so abhavattha bhavattha abhava bhava abhavā bhavā, te abhavu bhavu abhavū bhavū. O, ‘‘ossā’’tiādinā aādayo, abhava bhava abhavi bhavi abhavattha bhavattha abhavattho bhavattho, siādese abhavasi bhavasi abhavo bhavo. Tumhe abhavattha bhavattha. Ahaṃ abhavaṃ bhavaṃ abhava bhava, mayaṃ abhavamha bhavamha abhavamhā bhavamhā. So abhavattha bhavattha. Te abhavatthuṃ bhavatthuṃ. Tvaṃ abhavase bhavase. Tumhe abhavavhaṃ bhavavhaṃ. ‘‘Issa ca siña’’ti siṃ, ahaṃ abhavasiṃ bhavasiṃ abhaviṃ bhaviṃ. Mayaṃ abhavamhase bhavamhase. Kamme-tthe sukhaṃ tayā anubhūyittha, iñāgamābhāve anubhūyattha iccādi. Bhāve-abhūyattha bhūyattha iccādi.</paragraph>
    <paragraph line="129">So <pageBreak edition="M" number="0.0225" /> odanaṃ apacattha pacattha iccādi kattusamaṃ. Kamme-apacīyattha pacīyattha apaccattha paccattha apacīya pacīya apacīyā pacīyā apacca pacca apaccā paccā. Apacīyu pacīyu apacīyū pacīyū apaccu paccu apaccū paccū iccādi. ‘‘Māyoge ī+āādī’’ti māyogepi āādayo, mā bhavaṃ apaccattha iccādi.</paragraph>
    <paragraph line="130">Tathā agacchattha gacchattha iccādi purimasamaṃ. Tathā agamattha gamattha iccādipi aghammattha ghammattha iccādipi. (Anajjatanapaccayanayo).</paragraph>
    <subhead line="131">6. Parokkhe a u e ttha a mha ttha re ttho vho i mhe</subhead>
    <paragraph line="132">Apaccakkhe bhūtānajjatane vattamānato kriyatthā aādayo honti. Akkhānaṃ=indriyānaṃ paraṃ parokkhaṃ. Tasmiṃ. ‘‘Aparokkhesū’’ti vacanā kya+lādivikaraṇā na honti.</paragraph>
    <subhead line="133">5,71. Parokkhāyañca</subhead>
    <paragraph line="134">Parokkhāyaṃ paṭhama+mekassaraṃ saddarūpaṃ dve bhavati. ‘‘Bhūssa vuka’’ itiādīsu vuka, bhūva bhūva iti dvitte –</paragraph>
    <subhead line="135">5,75. Lopo+nādibyañjanassa</subhead>
    <paragraph line="136">Dvitte pubbassa ādito+ññassa byañjanassa lopo hoti.</paragraph>
    <subhead line="137">18. Pubbassa a</subhead>
    <paragraph line="138">Aādīsu dvitte pubbassa bhūssa a hoti.</paragraph>
    <subhead line="139">5,78. Catutthadutiyānaṃ tatiyapaṭhamā</subhead>
    <paragraph line="140">Dvitte <pageBreak edition="M" number="0.0226" /> pubbesaṃ catutthadutiyānaṃ tatiyapaṭhamā honti yathākkamaṃti bakāre so babhūva kira, te babhuvu kira. Tvaṃ babhuve kira, iña tumhe babhuvittha kira. Ahaṃ babhuva kira, mayaṃ babhuvimha kira. So babhuvittha kira, te babhuvire kira. Tvaṃ babhuvittho kira, tumhe babhuvivho kira. Ahaṃ babhuvi kira, mayaṃ babhuvimhe kira. Kamme-anupabhuva kira iccādi. Bhāvebabhuva babhuvittha kira.</paragraph>
    <paragraph line="141">Papaca, papacu. Papace, iñāgame papacittha. Aññatra ‘‘saṃyogādilopo’’ti lopo, papacittha. Papaca, papacimha. Papacittha, papacire. Papacittho papacitho, papacivho. Papaci, papacimhe. Evaṃ kamme.</paragraph>
    <paragraph line="142">Aādipaccaye dvibhāve anādibyañjanalope pubbassa ‘‘kavaggahānaṃ cavaggajā’’ti cavaggajakāre ‘‘byañjane dīgharassā’’ti dīghe ca kate so gāmaṃ jagāma kira, jagamu. Jagame, jagamittha. Jagama, jagamimha. Jagamittha, jagamire. Jagamittho, jagamivho. Jagami, jagamimhe. Evaṃ kamme.</paragraph>
    <paragraph line="143">Mūḷhavikkhittabyāsattacittena attanāpi kriyā katā abhinibbattikāle+nupaladdhāsamānā phalenā+numīyamānā parokkhāva vatthuto. Tena uttamavisayepi payogasambhavo. (Parokkhāpaccayanayo).</paragraph>
    <subhead line="144">7. Yyodo <pageBreak edition="M" number="0.0227" /> vā+tipattiyaṃ ssā ssaṃsu sse ssatha ssaṃ ssamhā ssatha ssiṃsussasessavhessiṃ ssāmhase.</subhead>
    <paragraph line="145">Eyyādo visaye kriyātipattiyaṃ ssādayo honti. Vidhurapaccayopanipātato kāraṇavekallato vā kriyātipatana+manipphatti kriyātipatti. Ete ca ssādayo sāmatthiyā atītānāgatesveva honti, na vattamāne, tatra kriyātipatyasambhavā. Iñāgame ssāssa vā rasse ca sace so paṭhamavaye pabbajjaṃ alabhissa, arahā abhavissa bhavissa abhavissā bhavissā vā, te ca taṃ alabhissaṃsu, arahanto abhavissaṃsu bhavissaṃsu. ‘‘Eyyāthā’’dinā ssessa vā akāre tvaṃ abhavissa bhavisse. Tumhe abhavissatha. Ahaṃ abhavissaṃ. Rasse mayaṃ abhavissamha bhavissamha abhavissamhā bhavissamhā. Paracchakke-so abhavissatha, abhavissiṃsu. Abhavissase, abhavissavhe. Abhavissiṃ, abhavissāmhase.</paragraph>
    <paragraph line="146">Kamme-tena sukhaṃ anvabhavissa, anvabhavissaṃsu kyalopo. Anvabhūyissa anvabhūyissā iccādi. Bhāve-tena abhūyissa bhūyissa abhūyissā bhūyissā. Abhūyissatha bhūyissatha.</paragraph>
    <paragraph line="147">Evaṃ taṇḍulādisādhanaṃ alabhissa, odanaṃ apacissa pacissa iccādi. Kamme-tena odano apacissa pacissa apacissā pacissā apacīyissa pacīyissa apacīyissā pacīyissā apaccissa paccissa apaccissā paccissā iccādi.</paragraph>
    <paragraph line="148">So agacchissa gacchissa agacchissā gacchissā iccādi. Cchādesā+bhāve agamissa gamissa agamissā gamissā iccādi. Kamme-agacchissa <pageBreak edition="M" number="0.0228" /> gacchissa agacchīyissa iccādi. Agamissa gamissa agamīyissa iccādi. Tathā aghammissa iccādi. (Kriyātipattipaccayanayo).</paragraph>
    <subhead line="149">8. Hetuphalesve+yya eyyuṃ eyyāsi eyyātha eyyāmi eyyāma etha eraṃ etho eyyāvho eyyaṃ eyyāmhe.</subhead>
    <paragraph line="150">Hetubhūtāyaṃ phalabhūtāyañca kriyāyaṃ vattamānato kriyatthā eyyādayo honti vā. Lavikaraṇavuddhiādi pubbasamaṃ. Parikappe –</paragraph>
    <subhead line="151">75. Eyye+yyāse+yyannaṃ ṭe</subhead>
    <paragraph line="152">Eyya+eyyāsi+eyya+miccesa+me vā hoti. So dāni kinnu kho bhave, yadi so paṭhamavaye pabbajeyya, arahā bhaveyya.</paragraph>
    <subhead line="153">47. Eyyuṃssuṃ</subhead>
    <paragraph line="154">Eyyu+miccassa ñuṃ vā hoti. Sace saṃkhārā niccā bhavuṃ bhaveyyuṃ, na nirujjheyyuṃ. Yadi tvaṃ bhave bhaveyyāsi. ‘‘Eyyāthā’’ dinā assa okāre tumhe bhaveyyātho bhaveyyātha katha+mahaṃ devo bhaveyyāmi.</paragraph>
    <subhead line="155">78. Eyyāmasse+mu ca</subhead>
    <paragraph line="156">Eyyāmassa emu vā hoti u ca. Kinnu kho mayaṃ bhavemu bhaveyyāmu bhaveyyāma. Paracchakke-bhavetha, bhaveraṃ. Bhavetho, bhaveyyāvho. Bhave bhaveyyaṃ, bhaveyyāmhe. Kamme-sukhaṃ <pageBreak edition="M" number="0.0229" /> tayā anubhuyye anubhuyyeyya, anubhuyyuṃ anubhūyeyyuṃ. Tena tvaṃ anubhūye anubhūyeyyāsi, tumhe anubhūyeyyātho anubhūyeyyātha. Tenā+haṃ anubhūyeyyāmi, mayaṃ anubhūyemu anubhūyeyyāmu anubhūyeyyāma. Paracchakke-anubhūyetha iccādi. Bhāve-bhūye bhūyeyya bhūyetha.</paragraph>
    <paragraph line="157">Vidhimhi-so odanaṃ pace paceyya iccādi. Kamme-pacīye pacīyeyya pacce pacceyya iccādi.</paragraph>
    <paragraph line="158">Anumatiyaṃ-so gāmaṃ gacche gaccheyya iccādi. Aññatra game gameyya iccādi. Tathā ghamme ghammeyya iccādi.</paragraph>
    <gatha1 line="159">Pāto paceyya ce bhuñje, icce+ttha pacanakriyā;</gatha1>
    <gathalast line="160">Hetubhūtāti viññeyyā, phalaṃ tva+nubhavakriyā.</gathalast>
    <subhead line="161">11. Sattya+rahesve+yyādī</subhead>
    <paragraph line="162">Sattiyaṃ arahate ca kriyatthā eyyādayo honti. Bhavaṃ khalu pattaṃ paceyya, bhavaṃ satto, bhavaṃ araho.</paragraph>
    <subhead line="163">12. Sambhāvane vā</subhead>
    <paragraph line="164">Sambhāvane gamyamāne dhātunā vuccamāne ca eyyādayo honti vibhāsā. Api bhavaṃ gilitaṃ pāsāṇaṃ paceyya udaragginā, sambhāvemi saddahāmi bhavaṃ paceyya, bhavaṃ pacissati, bhavaṃ apaci.</paragraph>
    <subhead line="165">9. Pañha+patthanā+vidhīsu</subhead>
    <paragraph line="166">Pañhādīsu kriyatthato eyyādayo honti.</paragraph>
    <gatha1 line="167">Pañhā <pageBreak edition="M" number="0.0230" /> saṃpucchanaṃ, iṭṭhā-siṃsanaṃ yācanaṃ duve;</gatha1>
    <gathalast line="168">Patthanā, bhattiyā vā+tha, na vā byāpāraṇā vidhi.</gathalast>
    <paragraph line="169">Pañhe-kiṃ so bhattaṃ paceyya, udāhu byañjanaṃ. Patthanāyaṃ-aho vata so paceyya ce. Vidhimhi-bhavaṃ pattaṃ paceyya. (Eyyādipaccayanayo).</paragraph>
    <subhead line="170">10. Tu antu hi tha mi ma taṃ antaṃ ssu vho e āmase</subhead>
    <paragraph line="171">Pañhapatthanāvidhisve+te honti kriyatthato. Āsiṃsanatthe-so sukhī bhavatu, te sukhitā bhavantu.</paragraph>
    <subhead line="172">48. Hissa+to lopo</subhead>
    <paragraph line="173">Ato parassa hissa vā lopo hoti. Tvaṃ sukhī bhava bhavāhi, himhi dīgho. ‘‘Eyyāthā’’dinā vhoka, tumhe sukhitā bhavathavho bhavatha. Ahaṃ sukhī bhavāmi, mayaṃ sukhino bhavāma. Paracchakke-tathā bhavataṃ, bhavantaṃ. Bhavassu, bhavavho. Bhave bhavāmase. Kamme-tayā anubhūyatu, anubhūyantu iccādi. Bhāve-bhūyatu, bhūyataṃ.</paragraph>
    <paragraph line="174">Āṇattiyaṃ-devadatto dāni odanaṃ pacatu, pacantu iccādi. Kamme-tena odano paccatu iccādi. Tathā so gāmaṃ gacchatu iccādi. ‘‘Ū lasse’’ti lasse+kāre gametu, gamentu iccādi. Ghammādese ghammatu, ghammantu iccādi. Kamme-gacchīyatu iccādi. Tathā gamīyatu iccādi.</paragraph>
    <paragraph line="175">Vidhimhi-lassa lope lutte vuddhi, idha pabbato hotu.</paragraph>
    <paragraph line="176">Nimantane-adhivāsetha <pageBreak edition="M" number="0.0231" /> tumhe bhante bhagavā bhojanaṃ, vasatissa ‘‘curādito ṇī’’ti ṇimhi ‘‘assā ṇānubandhe’’ti ā, ‘‘yuvaṇṇāna+meo paccaye’’ti e ca hoti. Idha nissīdatu bhavaṃ, sadassa ‘‘jara+sadāna+mīma vā’’ti īma, manubandhattā antasarato īma.</paragraph>
    <paragraph line="177">Ajjhesane-desetu bhante bhagavā dhammaṃ, ettha curādittā purimasamaṃ.</paragraph>
    <paragraph line="178">Anumatiyaṃ-puccha vāsava maṃ pañhaṃ, pavisatu bhavaṃ. Ettha pucchato hissa lopo. Evaṃ nisīda.</paragraph>
    <paragraph line="179">Patthanā=yācanā, tatra-dada=dāne, dadāhi me gāmavarāni pañca, dāto lassa ekāre ca ekaṃ me nayanaṃ dehi.</paragraph>
    <paragraph line="180">Pattakāle-sampatto te kālo kaṭakaraṇe, kaṭaṃ karotu bhavaṃ. Ettha ‘‘tanāditvo’’ti o.</paragraph>
    <gatha1 line="181">Tvādī eyyādayo vatta-mānā sampati,+nāgate;</gatha1>
    <gathalast line="182">Bhavissati, parokkhādi-cattāro+tītakālikā.</gathalast>
    <subhead line="183">5,173. Gama yami+sā+sa disānaṃ vā cchaṅa</subhead>
    <paragraph line="184">Etesaṃ vā cchaṅa hotinta+māna+tyādīsu. So saggaṃ gacchati gameti, gacchanti iccādi. Kamme-gacchīyati gamīyati iccādi. Yama=uparame, parokkhāanajjatanarūpāni sabbattha payoga+manugamma yojetabbāni. Nipubbo, niyacchati niyamati, niyacchanti niyamanti. Saṃpubbo, ‘‘ye saṃssā’’ti ññattaṃ, saññamati, saññamanti. Kamme-niyacchīyati niyamīyati niyammati, saññamīyati vā. Tathā <pageBreak edition="M" number="0.0232" /> niyacchissati, saññamissati. Niyacchi, saṃyami. Niyacchissa, saṃyamissa. Niyaccheyya, saṃyameyya. Niyacchatu, saññamatu. Isa+siṃsa=icchāyaṃ, so saggaṃ icchati, icchanti iccādi. ‘‘Lahussupantassā’’ti vuddhimhi esati, esanti iccādi. Kamme-icchīyati, ‘‘vā kvacī’’ti vuddhimhi esīyati. Pubbarūpe issati issate iccādi. Icchissati esissati iccādi. Icchi esi. Icchissa esissa. Iccheyya eseyya. Icchatu esatu iccādi. Āsa=upavesane, so āsane acchati iccādi. ‘‘Byañjane dīgharassā’’ti rasso, upapubbo, tathā upāsati. Acchissati upāsissati. Acchi upāsi. Acchissa upāsissa. Accheyya upāseyya. Acchatu upāsatu iccādi. Disa=pekkhane, dicchati dicchanti iccādi sabbaṃ purimasamaṃ. Labha=lābhe, ito paraṃ visesaṭṭhānamevavakkhāma, sabbavāro vuttānusārena gahetabbo. Labhati, labhanti iccādi. Kamme-kyassa pubbarūpādimhi kate labbhati iccādi.</paragraph>
    <subhead line="185">73. Labhā iṃ+īnaṃ thaṃ thā vā</subhead>
    <paragraph line="186">Labhasmā iṃ īnaṃ thaṃ+thā vā honti. So alabhittha labhittha alabhi labhi iṃ paccaye alatthaṃ alabhiṃ iccādi.</paragraph>
    <subhead line="187">26. Labha vasa+cchida bhida rudānaṃ cchaṅa</subhead>
    <paragraph line="188">Labhādīnaṃ cchaṅa hoti ssena saha. Lacchati labhissati, lacchanti labhissanti iccādi. Kriyātipattiyaṃ ssābhāgassa cchaṅādese alacchā alabhissa iccādi. Vasa=nivāse, vacchati vasissati. Kamme-bahulādhikārā ‘‘assū’’ti ukāro <pageBreak edition="M" number="0.0233" />, pubbarūpe vussati vussissati iccādi. Tathā avacchā avasissā. Chida=dvedhākaraṇe, checchati chindissati, ‘‘mañca rudhādīnaṃ’’ti maṃ lo ca. Lassa lopo ca. Bhida=vidāraṇe, bhecchati bhindissati. Abhecchā abhindissā. Ruda=rodane, rucchati rodissati. Arucchā arodissā iccādi.</paragraph>
    <paragraph line="189">Aññapaccayepi chidassa ‘‘cchaṅa’’ iti yogavibhāgā cchaṅa, bhūte ūṃ paccaye acchecchuṃ acchindiṃsu. Vuttato aññadhātūnañca, gama=gamane, gacchaṃ gacchissaṃ. Aññapaccayepi vaca=byattavacane iccādi, kamme-bahulādhikārā tyādīsu parabhūtesupi yathāgamaṃ vacādīnañcassa ‘‘vacādīnaṃ vassuṭa vā’’ti kamme uṭa ca ‘‘assū’’ti assa u ca, tena dhammo uccati vuccati, vuccanti iccādi, yassa ca pubbarūpaṃ.</paragraph>
    <subhead line="190">27. Bhuja muca vaca visānaṃ kkhaṅa</subhead>
    <paragraph line="191">Bhujādīnaṃ kkhaṅa hoti ssena saha. Vakkhati vacissati, vakkhanti vacissanti iccādi.</paragraph>
    <subhead line="192">21. Īādo vacassoma</subhead>
    <paragraph line="193">Īādīsu vacassa oma hoti. Makārānubandhattā ‘‘mānubandho sarāna+mantā paro’’ti paribhāsato sarā paro. Avoci, avocuṃ, avoco iccādi. Anajjatane-avaca avacā vacā iccādi. Kriyātipattiyaṃ-avakkhā avacissā, avakkhiṃsu avacissiṃsu iccādi. Vaceyya iccādi. Kamme-vucceyya iccādi. Tathā vacatu, vuccatu iccādi.</paragraph>
    <paragraph line="194">Bhuja=pālanajjhohāresu <pageBreak edition="M" number="0.0234" />, ‘‘bhujā’’ dinā kkhavādese bhokkhati bhuñjissati.</paragraph>
    <paragraph line="195">Kusa=akkose, āpubbo, tassa rasso ca, akkosati iccādi ñeyyaṃ, lavikaraṇalopavuddhiyo.</paragraph>
    <subhead line="196">34. Kusa+ruhehī+ssa chi</subhead>
    <paragraph line="197">Kusā ruhā ca parassa īssa chi vā hoti. Pararūpapaṭhamakkharāni, akkocchi akkosi iccādi. Abhipubbo ruha=rohane, abhirucchi abhiruhi iccādi.</paragraph>
    <paragraph line="198">Vaha=pāpuṇane, vahati, vahanti. Kamme-kye ‘‘hassa vipallāso’’ti vipariyāso, tena so vuyhati, ‘‘assū’’ti uttaṃ. Vahissati, vuyhissati. Avahi, avuyhittha, avuhi. Avahissā, vuyhīssā iccādi. Vaheyya, vuyheyya. Vahatu, vuyhatu iccādi.</paragraph>
    <paragraph line="199">Jara=jīraṇe,</paragraph>
    <subhead line="200">5,174. Jara marāna+mīyaṅa</subhead>
    <paragraph line="201">Jara marānaṃ īyaṅa vā hoti māna+nta+tyādīsu. Jīyati. ‘‘Jara sadāna+mīma’’ti īmaāgamo lo ca, jīrati. Kamme-jīrīyati jīyīyati. Evaṃ jīyissati jīrissati, jīyīyissati jīrīyissati. Ajīyi ajīri, ajīyīyi ajīrīyi. Ajīyissā ajīrissā, ajīyīyissā ajīrīyissā ajīyissā ajīrīyissā iccādi. Mara=pāṇacāge, īyaṅa, mīyati marati, mīyanti maranti iccādi.</paragraph>
    <paragraph line="202">Disa=pekkhane,</paragraph>
    <subhead line="203">5,124. Disassa <pageBreak edition="M" number="0.0235" /> passa dassa dasa da dakkhāti</subhead>
    <paragraph line="204">Ete ādesā disassa vā honti. Anekavaṇṇattā sabbādeso. Passati passanti, dakkhati dakkhanti. Kamme-kye pubbarūpo, dissati dissanti, vipassīyati dakkhīyati iccādi.</paragraph>
    <subhead line="205">6,69. Dakkha+kha+heti+hohīti lopo</subhead>
    <paragraph line="206">Dakkhādīhi ādesehi parassa ssassa lopo vā hoti. Dakkhati dakkhissati. Apassi passi, apassiṃsu passiṃsu apasso passo, apassittha passittha. Apassiṃ passiṃ, apassimha passimha. Tathā adassī dassī, adassiṃsu dassiṃsu iccādi. Anajjatane dasādeso, addasā addasa. Addā adda iccādi. Apassissa dakkhissa iccādi. Passeyya dakkheyya, passatu dakkhatu iccādi.</paragraph>
    <paragraph line="207">Sada=visaraṇagatyāvasādanādānesu, nipubbo, ‘‘jarasadāna+mīma vā’’ti īmaāgamo. Nisīdati, nisīdanti iccādi. Bhāve-nisajjati, nisajjate.</paragraph>
    <paragraph line="208">Yaja=devapūjāsaṃgatikaraṇadānesu, yajati, yajanti iccādi. Kamme –</paragraph>
    <subhead line="209">5,113. Yajassa yassa ṭi+yīti</subhead>
    <paragraph line="210">Yajassa yassa ṭi+yī honti kānubandheti bahulādhikārā tyādivisayepi kye pubbarūpe ca ijjati yijjati mayā buddho. So yajissati, tena ijjissate yijjissate. So yajī <pageBreak edition="M" number="0.0236" />, tena ijji yijji. So yajissā, tena ijjissā yijjissā. So yajeyya, tena ijjeyya yijjeyya. So yajatu, tena ijjatu yijjatu iccādi.</paragraph>
    <paragraph line="211">Vada=vacane, ‘‘gamavadā’’ dinā vadassa vajjādeso vā, lassa ‘‘ūlasse’’ti kvaci e ca, vajjati vadeti vadati, vajjenti vadenti iccādi. Kamme – ‘‘kyassā’’ti īña, vajjīyati vajjati vadīyati, vajjīyanti vajjanti vadīyanti. Vadissati, vadissanti. Avadī vadī, avadiṃsu vadiṃsu. Avadissa vadissa. Vajje vajjeyya vade vadeyya, vajjeyyuṃ vadeyyuṃ. Vajjetu vadetu vadatu iccādi yathāgamaṃ ñeyyaṃ.</paragraph>
    <paragraph line="212">Kamu=padavikkhepe, ‘‘parokkhāyañcā’’ti caggahaṇena kama kama iti dvitte anādibyañjanalope lavikaraṇe ‘‘kavaggahā’’ dinā kassa ce niggahītāgame ca kate caṃkamati kamati iccādi. Cala=kampane, caṃcalati. Jala+dala=dittiyaṃ, dvitte daddallati iccādi. (Savuddhikabhūvādinayo).</paragraph>
    <paragraph line="213">Hū+bhū=sattāyaṃ, tyādīsu ‘‘kattari lo’’ti lo, tassa lope ‘‘yuvaṇṇāna+meo paccaye’’ti okāro. So hoti, te honti. Hosi, hotha. Homi, homa iccādi. Bhāve-tena hūyati hūyate.</paragraph>
    <subhead line="214">31. Hūssa he+hehi+hohi ssatyādo</subhead>
    <paragraph line="215">Hūssa heādayo honti ssaccādo. Hessati hehi ssati hohissati.</paragraph>
    <subhead line="216">69. Dakkha+kha+hehi+hohīhi lopoti</subhead>
    <paragraph line="217">Dakkhādīhi <pageBreak edition="M" number="0.0237" /> ādesehi parassa ssassa vā lopo hoti. Hehiti hehissati, hohiti hohissati. Hehinti hehissanti, hohinti hohissanti iccādi. Anajjatane īmhi añāgamo, ‘‘paro kvacī’’ti īssa lopo, so ahu. Vuddhimhi ‘‘dīghā īssa’’ iti īssa siādeso, suvo ahosi ānando.</paragraph>
    <subhead line="218">41. Hūto resuṃ</subhead>
    <paragraph line="219">Hūto parassa u+miccassa resuṃ vā hoti. Rakārānubandho ‘‘rānubandhentasarādissā’’ti antasarādissa lopo. Ahesuṃ. Okāravuddhi avādese ahavuṃ. Ossa siādese ahosi.</paragraph>
    <subhead line="220">46. Iṃssa ca siña</subhead>
    <paragraph line="221">Imiccassa siña hoti mhātthānañca bahulaṃ. Ñākāro ākhyāvayavattho (ukāro) ikāro uccāraṇattho. ‘‘Aīssā’’ dinā iñāgame tumhe ahosittha, ahosi. Parassaralope rasse ca ahuṃ, ahosimha, ahumha, rasso. Bhāve-abhavi, āssatthādeso, abhavittha. Anajjatane āūādipaccaye kate ‘‘yuvaṇṇāna+miya ṅuvaṅa sare’’ti uvaṅādese ahuvā, ahuvu, ahuvo, ahuvattha. Assa amādese ahuṃ ahuvaṃ, ahumha iccādi. Bhāve-tena ahuyi ahuyittha. Ahavissā, ahavissaṃsu iccādi. Bhāve-ahuyissa, ahuyissatha. Pubbassaralopo, heyya <pageBreak edition="M" number="0.0238" />, heyyuṃ iccādi. Bhāve-hūyeyya, hūyetha. Hotu, hontu iccādi. Bhāve-hūyatu, hūyataṃ. Anupubbe anubhoti iccādi sabbavāresu yojetabbaṃ. Bhāve rūpābhāvā. Kamme-anubhūyati iccādi viseso.</paragraph>
    <paragraph line="222">Si=saye, lassa lopo vuddhi, seti. Ayādese sayati, senti sayanti iccādi. Kamme-atipubbo, kye ‘‘dīgho sarassā’’ti issa dīghe ca kate tena atisīyati, atisīyanti iccādi. Bhāve-tena sīyati, sīyate. Tathā bhavissatiādīsu.</paragraph>
    <paragraph line="223">Nī=pāpane, dvikammako+yaṃ, ajaṃ gāmaṃ neti nayati, nenti nayanti iccādi. Kamme-nīyate gāmaṃ ajo devadattena iccādi. Tathā sesesupi yojetabbaṃ.</paragraph>
    <paragraph line="224">Ṭhā=gatinivattiyaṃ –</paragraph>
    <subhead line="225">5,175. Ṭhāpānaṃ tiṭṭhapivā</subhead>
    <paragraph line="226">Ṭhāpānaṃ tiṭṭhapivāhonti vā nta+māna+tyādīsu. Lassa lope tiṭṭhati, tiṭṭhanti, ṭhāti, ṭhānti.</paragraph>
    <subhead line="227">5,131. Pādito ṭhāssa vā ṭhaho kvaciti</subhead>
    <paragraph line="228">Pādito parassa ṭhāssa kvaci ṭhaho hoti vā. Saṇṭhahati, saṇṭhahanti. Lasse, adhiṭṭheti, adhiṭṭhenti. Kamme –</paragraph>
    <subhead line="229">5,137. Aññādissā+ssī kye</subhead>
    <paragraph line="230">Ñādito+ññassa ākārantassa kriyatthassa ī hoti kye. Upaṭhīyati, upaṭhīyanti. Ṭhahādese ‘‘kyassā’’ti īña <pageBreak edition="M" number="0.0239" />, tena patiṭṭhahīyati, patiṭṭhahīyanti. Bhāve-īmhi ṭhīyati, ṭhīyate. Tathā papubbe patiṭṭhissati patiṭṭhahissati. Īssa simhi aṭṭhāsi, aṭṭhaṃsu, saṇṭhahi, saṇṭhahiṃsu. Patiṭṭhissa patiṭṭhahissa. Tiṭṭhe tiṭṭheyya, saṇṭhe saṇṭheyya, saṇṭheyyuṃ, saṇṭhahe saṇṭhaheyya. Tiṭṭhatu ṭhātu, saṇṭhahatu iccādi.</paragraph>
    <paragraph line="231">Pā=pāne, pivādese pivati. ‘‘Tavaggavaraṇā’’ do ‘‘bayañā’’ti yogavibhāgena vassa bakāro, pibati. Kammepīyati, pīyanti iccādi.</paragraph>
    <paragraph line="232">Asa=bhuvi,</paragraph>
    <subhead line="233">52. Tassa thoti</subhead>
    <paragraph line="234">Atthito parassa tassa tho hoti. Pararūpe paṭhamakkharatakāre ca atthi. ‘‘Nta+māna+nti+yi+yuṃsvā+dilopo’’ti assa lopo, santi.</paragraph>
    <subhead line="235">53. Sihisva+ṭa</subhead>
    <paragraph line="236">Atthissa aṭa hoti sihisu. Ṭo sabbādesattho. Tvaṃ asi. Pararūpādimhi kate idāni tumhe attha.</paragraph>
    <subhead line="237">54. Mimānaṃ vā mhimhā ca</subhead>
    <paragraph line="238">Asasmā paresaṃ mimānaṃ mhimhā vā honti taṃsanniyogena asassa aṭa ca. Amhi.</paragraph>
    <subhead line="239">55. Esu sa</subhead>
    <paragraph line="240">Esu <pageBreak edition="M" number="0.0240" /> mimesu asassa so hoti, pararūpabādhanatthaṃ. Asmi, amha asma. Bhavissatipaccaye –</paragraph>
    <subhead line="241">5,129. A+ā+ssaādīsu</subhead>
    <paragraph line="242">Parokkhā a-ādo anajjatana ā-ādo kriyātipattissā-ādo bhavissatissatyādo ca atthissa bhu hoti. Ādesavidhānaṃ asassāpayogatthaṃ, kismiñci paccayavisese, tasmā asitabbantiādi na bhavati. Bhavissati, bhavissanti. Abhavā, abhavu. Kriyātipattiyaṃ bhuādese abhavissa, abhavissaṃsu iccādi. Eyyādimhi –</paragraph>
    <subhead line="243">50. Atthite+yyādicchannaṃ sa+su+sa+satha+saṃ+sāma</subhead>
    <paragraph line="244">Asa=bhuvi+ccasmā paresaṃ eyyādicchannaṃ sādayo honti yathākkamaṃ. Pararūpe so assa, te assu. Tvaṃ assa, tumhe assatha. Ahaṃ assaṃ, mayaṃ assāma. Tvādimhi so atu, assa lope santhu, ayādese tvaṃ ahi, tumhe attha. Amhi, amha, sādese asmi asma. Bahulādhikārā ajjatane āsi, āsiṃsu, āsuṃ iccādīpi honti.</paragraph>
    <paragraph line="245">Brū=vacane,</paragraph>
    <subhead line="246">36. Brūto tissīña</subhead>
    <paragraph line="247">Brūto parassa tissa īña vā hoti. Vuddhiavādese lassa lope bravīti.</paragraph>
    <subhead line="248">5,97. Na brūsso</subhead>
    <paragraph line="249">Brūssa <pageBreak edition="M" number="0.0241" /> o na hoti byañjane. Brūti. Uvaṅādese brūvanti.</paragraph>
    <subhead line="250">20. Tya+ntīnaṃ ṭa+ṭū</subhead>
    <paragraph line="251">Āhā paresaṃ ti+antīnaṃ ṭa+ṭū honti. Ṭakārā sabbādesatthā. Atoyeva āhā paresaṃ tiantīnaṃ ṭaṭūvidhānañāpakā tiantīsu brūssa āho. Āha, āhu. Brūsi, brūtha. Brūmi, brūma iccādi. Bravissati. Abravi abravī, abravuṃ. Anajjatane abravā, abravu. Parokkhāyaṃ –</paragraph>
    <subhead line="252">16. Aādīsvā+ho brūssa</subhead>
    <paragraph line="253">Brūssa āho hoti parokkhāaādīsu. Supine kira so āha, te āhu iccādi. Abravissa. Brave braveyya. Vuddhippaṭisedhe brūtu, bravantu iccādi.</paragraph>
    <paragraph line="254">Hana=hiṃsāyaṃ, timhi vikaraṇalope so hanati hanti. Te hananti iccādi. Kamme-ye nassa ññe pubbarūpaṃ, tena haññati, haññanti haññare. Tathā hanissati iccādi.</paragraph>
    <subhead line="255">67. Hanā cha+khā</subhead>
    <paragraph line="256">Hanā ssāssa cha+khā vā honti. Paṭihaṃkhāmi paṭihanissāmi. Haṃchema hanissāma. Ahani, ahaniṃsūtiādi sabbattha yojetabbaṃ. Huvādayo</paragraph>
    <paragraph line="257">Hu=havane <pageBreak edition="M" number="0.0242" />. Tyādīsu lo. ‘‘Parokkhāyañcā’’ti caggahaṇena hu huti dvittaṃ, ‘‘kavaggahānaṃ cavaggajā’’ti hassa jo, lalopo vuddhi ca, juhoti aggiṃ, aññatra ‘‘yavā sare’’ti vakāro, juhvati. Juhonti. Juhvanti. Juhosi juhvasi, juhotha juhvatha. Iccādi. Kamme – ‘‘dīgho sarassā’’ti dīghe hūyati tena aggi iccādi. Juhissati, juhissanti. Ajuhavi ajuhosi, ajuhavuṃ ajuhaviṃsu ajuhavaṃsu ajuhosuṃ. Ajuhissa, ajuhissaṃssu. Juhe juheyya. Juhotu, juhontu iccādi.</paragraph>
    <paragraph line="258">Hā=cāge, pure viya dvebhāvachādesalope ‘‘rasso pubbassā’’ti pubbassa āssa rasso. Jahāti iccādi. Kamme – ‘‘aññādissā+ssī kye’’ti kye āssa ī, hīyati iccādi. Jahissati. Ajahāsi, ‘‘dīghā īssa’’ iti si, pajahi, ajahiṃsu ajahaṃsu, pajahiṃsu pajahuṃ. Kamme-pahīyi pahīyittha. Ssādi+eyyādi+tvādīsupi ñeyyā.</paragraph>
    <paragraph line="259">Dā=dāne, dvibhāvarassattāni, lalopo, dadāti, dadanti iccādi. ‘‘Gamavadā’’ dinā dajjādese dajjati, dajjanti iccādi. Lasse+kāre dānaṃ deti iccādi.</paragraph>
    <subhead line="260">22. Dāssa daṃ vā mimesva+dvitte</subhead>
    <paragraph line="261">Advitte vattamānassa dāssa daṃ hoti vā mimesu. Vaggantaṃ, dammi demi, damma dema. Īkāre dīyati iccādi. Anāgatatthe iñāgame saraṇopādi, dadissati, dadissanti. Dajjissati, dajjissanti. Lavikaraṇe <pageBreak edition="M" number="0.0243" /> dassati, dassanti. Ajjatane-adadi, adadiṃsu, adajji, adajjiṃsu, adāsi, adaṃsu. Anajjatane-adadā, adadu. Kālātipattiyaṃ-adadissa adajjissa, le adassa, dassaṃsu. Eyyādimhi-dade dadeyya dajje dajjeyya. ‘‘Ṭā’’ti bahulādhikārā dajjādesā parassa eyyassa ṭā, dajjā, dajjuṃ dajjeyyaṃ dadeyyuṃ. Tvādīsu-dadātu, dadantu, dajjatu, dajjantu, lasse+kāre detu, dentu iccādi. Sabbattha kammepi yojanīyaṃ.</paragraph>
    <paragraph line="262">Dhā=dhāraṇe, tyādimhi caggahaṇena dvitte pubbākārassa rassatte lalope ‘‘catutthadutiyānaṃ tatiyapaṭhamā’’ti pubbadhakārassa dakāre ca kate dadhāti, dadhanti. Pipubbo, ‘‘tadaminā’’ dinā āssa lopo, ‘‘dhāssa ho’’ti dvitte parassa dhāssa hakāro, dvāraṃ pidahati, pidahanti. Lasse+kāre nidheti, nidhenti. Kamme-vidhīyati, vidhīyanti iccādi. Dhassati, pidahissati, paridahessati. Adhāsi, pidahi. Adhassa, pidahissa. Dadhe dadheyya, pidahe pidaheyya. Dadātu, pidahatu, nidhetu, nidhentu iccādi. (Juhotyādayo).</paragraph>
    <gatha1 line="263">Bhūvādi ca juhādi ca, huvādidhātavo ci+me;</gatha1>
    <gathalast line="264">Savuddhikabhūvādīhi, tidhā bhedaṃ upenti te.</gathalast>
    <centered line="265">(Bhūvādinayo.)</centered>
    <paragraph line="266">Adhunā <pageBreak edition="M" number="0.0244" /> vikaraṇapabhedapakāsanatthaṃ rudhādīnaṃ aṭṭhagaṇānaṃ kānici rūpāni udāhariyante –</paragraph>
    <paragraph line="267">Rudha=āvaraṇe, tyādayo honti. Eva+muparipi sabbagaṇesu.</paragraph>
    <subhead line="268">5,19. Mañca rudhādīnaṃ</subhead>
    <paragraph line="269">Rudhādiko aparokkhesu kattuvihitamāna+nta+tyādīsu lo hoti mañca+ntasarā paro. Niggahītassa vaggantaṃ, ‘‘lahussupantassā’’ti saṃyogattā na vuddhi. So maggaṃ rundhati, rundhanti iccādi. Kamme-nipubbo kyo dhassa cavagga+pubbarūpa+tatiyakkharajakārā, tena maggo nirujjhati iccādi. Iñāgame rundhissati, nirujjhissati. Arundhi, arundhiṃsu. Nirujjhittho, nirujjhi, nirujjhiṃsu. Arundhissa, arundhissaṃsu, nirujjhissa, nirujjhissaṃsu. Rundhe rundheyya, nirujjhe nirujjheyya. Rundhatu, rundhantu. Tvaṃ rundha rundhāhi. Nirujjhatu, nirujjhantu iccādi.</paragraph>
    <paragraph line="270">Chida=dvedhākaraṇe, chindati, chindanti. Kamme-chijjati, chijjanti. Bhavissatipaccaye – ‘‘labha vasacchidā’’ dinā cchaṅādese checchati chindissati. Kamme-pubbarūpaṃ, chijjissati, chijjissanti. Achindi chindi, acchejji, acchejjiṃsu. Acchindissā achijjissā. Chinde chindeyya, chijje chijjeyya, chindatu, chindantu, chijjatu, chijjantu iccādi.</paragraph>
    <paragraph line="271">Bhuja=pālanajjhohāresu, bhuñjati, bhuñjanti iccādi. Bhavissatimhi ‘‘bhuja+muca+vaca+visānaṃ kkhaṅa’’ti dhātvantena saha ssassa <pageBreak edition="M" number="0.0245" /> kkhaṅādese vuddhi, bhokkhati, bhuñjissati, bhokkhanti, bhuñjissanti iccādi.</paragraph>
    <paragraph line="272">Muca=mocane, muccati, muccanti iccādi. Kamme-muccati, muccanti iccādi. (Rudhādinayo).</paragraph>
    <paragraph line="273">Diva=kīḷā vijigiṃsā vohāra juti thuti gatīsu,</paragraph>
    <subhead line="274">5,21. Divādīhi yaka</subhead>
    <paragraph line="275">Divādīhi kattari lavisaye yaka hoti. Kakāro kānubandhakāriyattho, eva+mupari ca. Vassa bakāre pubbarūpaṃ, so jutaṃ dibbati, dibbanti iccādi. Kamme-kye tena dibbati, dibbanti iccādi. Dibbissati, tena dibbissati. Adibbi dibbi. Tena adibbi dibbi. Adibbissa. Tena adibbissa. Dibbe dibbeyya. Tena dibbe dibbeyya. Dibbatu. Tena dibbatu iccādi.</paragraph>
    <paragraph line="276">Siva=tantusantāne, sibbati, sibbanti iccādi. Pada=gamane, upubbo, cavaggapubbarūpāni, uppajjati, uppajjare uppajjanti iccādi. Kammekye tena paṭipajjate iccādi. Bhāve-uppajjate tayā. Budha=avagamane, jhakārapubbarūpāni yakkharesu. Dhammaṃ bujjhati, bujjhare bujjhanti iccādi. Kamme-mayā dhammo bujjhate iccādi. Yudha=sampahāre, yujjhati+ccādi. Naha=bandhane, ‘‘hassa vipallāso’’ti ye vipallāso, sannayhati+ccādi. Mana=ñāṇe, ññakāra+pubbarūpāni, maññati+ccādi. Tusa=tuṭṭhimhi, pubbarūpe tussati+ccādi. Sama=upasame, sammati+ccādi.</paragraph>
    <paragraph line="277">Jana=janane <pageBreak edition="M" number="0.0246" />, ‘‘janissā’’ti ā hoti kānubandhe bahulādhikārā, so jāyati, jāyanti+ccādi. Kamme-janituṃ payojetīti ‘‘payojakabyāpāre ṇāpi ce’’ti ṇimhi ‘‘aññatrāpī’’ti vuddhipaṭisedhe kyamhi ‘‘dīgho sarassā’’ti dīghe ca kate tena janīyati, janīyanti iccādi. So jāyissati. Tena janissati. So ajāyi, tena ajanīyi. So ajāyissa, tena ajanīyissa. So jāye jāyeyya, tena janīyeyya. So jāyatu, tena janīyatu iccādi. (Divādinayo).</paragraph>
    <paragraph line="278">Tuda=byathane,</paragraph>
    <subhead line="279">5,22. Tudādīhi ko</subhead>
    <paragraph line="280">Tudādīhi kattari lavisaye ko hoti. Tudati, tudanti iccādi. Kamme-tudyati tujjati, tudyare tudyanti, tujjare tujjanti+ccādi. Tathā tudissati tujjissati. Atudi, atudiṃsu, atujji. Atudissa atujjissa, tudeyya tujjeyya. Tudatu, tudantu, tujjatu iccādi.</paragraph>
    <paragraph line="281">Visa=pavesane, papubbo. So gāmaṃ pavisati iccādi. Kamme-pavisīyati iccādi. Pavisissati. Pavisīyissati. Pāvisi, īmhi ‘‘bhujamucā’’ dinā yogavibhāgā kkhaṅa. Pāvisi, pavisi pāvekkhi, pathaviṃ pāvisiṃsu pavisiṃsu. Pāvisīyi. Pāvisissa pavisissa. Pāvisīyissa. Pavise paviseyya, vikaraṇalopo <pageBreak edition="M" number="0.0247" /> pavisīyeyya. Pavisatu, pavisīyatu iccādi. Nudati. Disa=uccāraṇe, uddissati, likhati, tusati iccādi. (Tudādinayo).</paragraph>
    <paragraph line="282">Ji=jaye,</paragraph>
    <subhead line="283">5,23. Jyādīhi knā</subhead>
    <paragraph line="284">Jyādīhi kattari lavisaye knā hoti. Na vuddhi. Kilese jināti, jinanti. Tena kileso jīyati, jīyanti, kye dīgho. Jinissati, jinissanti. Ajini jini. Ajīyi, ajīyittha. Ajinissa. Ajīyissa. Jineyya. Jinātu iccādi. Ci=caye, tathā cināti, cinanti iccādi.</paragraph>
    <paragraph line="285">Ñā=avabodhane,</paragraph>
    <subhead line="286">5,120. Ñāssa ne jā</subhead>
    <paragraph line="287">Ñādhātussa jā hoti nakāre. Vijānāti.</paragraph>
    <subhead line="288">61. Ñāssa sanāssa nāyo timhi</subhead>
    <paragraph line="289">Sanāssa ñāssa nāyo vā hoti timhi. Nāyati, vijānāti iccādi. Kamme-viññāyati iccādi. Kye ‘‘āsse cā’’ti ettha ‘‘āsse’’ti yogavibhāgā āssa e hoti, yassa dvitte ñeyyati, ñeyyanti iccādi. Vijānissati, vijānissanti. Kamme – ‘‘kyassa sse’’ti kyalope rasse ca kate ñāssati, ñāssanti, viññāyissati, paññāyissati.</paragraph>
    <subhead line="290">65. Ssassa hi kamme</subhead>
    <paragraph line="291">Ñāto parassa ssassa hi vā hoti kamme, paññāyihiti, paññāyihinti. Añāgame samajāni, saṃjāni, saṃjāniṃsu. Samajā- niṃsu <pageBreak edition="M" number="0.0248" />. Kamme-paññāyi, paññāyiṃsu. Ajānissa. Kamme-aññāyissa.</paragraph>
    <subhead line="292">63. Eyyassi+yāñā vā</subhead>
    <paragraph line="293">Ñāto parassa eyyassa iyā+ñā honti vā. Jāniyā.</paragraph>
    <subhead line="294">62. Ñāmhi jaṃ</subhead>
    <paragraph line="295">Ñādese sanāssa ñāssa jaṃ vā hoti. Jaññā, jāneyya, jāneyyuṃ. Kamme-paññāyeyya, paññāyeyyuṃ. Vijānātu, vijānanthu. Kamme-viññāyatu iccādi.</paragraph>
    <paragraph line="296">Mā=māne, ‘‘ā ī ssādīnaṃ byañjanassiña’’ iti iñaiti yogavibhāgā iñāgame pubbasaralopo, mināti, minanti. Kamme-mīyati iccādi. Lū=chedane, ‘‘kṇāknāsu rasso’’ti dhātussa rasso, lunāti, lunanti. Kamme-lūyati iccādi. Dhu=kampane, dhunāti iccādi. (Jyādinayo).</paragraph>
    <paragraph line="297">Kī=dabbavinīmaye,</paragraph>
    <subhead line="298">24. Kyādīhi kṇā</subhead>
    <paragraph line="299">Kyādīhi lavisaye kṇā hoti. ‘‘Kṇāknāsu rasso’’ti rasse kiṇāti, kiṇanti iccādi. Kamme-vikkīyati, vikkīyanti. Vikkiṇissati, vikkiṇissanti. Vikkīyissati, vikkīyissanti. Akiṇi, vikkiṇi, vikkīyi. Akiṇissa, vikkiṇissa. Vikkiṇe vikkiṇeyya.</paragraph>
    <paragraph line="300">Vikkīye <pageBreak edition="M" number="0.0249" />. Vikkīyeyya. Vikkiṇātu, vikkiṇantu, vikkīyatu, vikkīyantu iccādi. Su=savane, suṇāti, suṇanti iccādi.</paragraph>
    <paragraph line="301">Saka=sattiyaṃ,</paragraph>
    <subhead line="302">5,121. Sakā+pānaṃ kuka+ku ṇe</subhead>
    <paragraph line="303">Saka+āpānaṃ kuka+kuiccete āgamā honti ṇe. Sakkuṇāti, sakkuṇanti. Sakkunāti, sakkunanti.</paragraph>
    <subhead line="304">53. Sse vā</subhead>
    <paragraph line="305">Sakasmā kṇāssa kkho vā hoti sse. Sakkhissati, sakkhissanti.</paragraph>
    <subhead line="306">58. Sakā kṇāssa kha īādo</subhead>
    <paragraph line="307">Sakasmā kṇāssa kho vā hoti īādīsu. Asakkhi sakkhi, sakkhiṃsu. Asakkhissa, asakkhissaṃsu. Sakkuṇe sakkuṇeyya. Sakkuṇātu, sakkuṇantu.</paragraph>
    <paragraph line="308">Apa=pāpuṇane, papubbo, ‘‘sakā+pānaṃ kuka+ku ṇe’’ti kukate sampatti pāpuṇāti, pāpuṇanti iccādi. Kammepāpīyati, pāpīyanti. Pāpuṇissati, pāpuṇissanti. Kamme-pāpīyissati, pāpīyissanti. Pāpuṇi, pāpuṇiṃsu. Kamme-pāpīyi, pāpīyittha. Apāpuṇissa. Kamme-apāpīyissa. Pāpuṇe, pāpuṇeyya. Kamme-pāpīyeyya. Pāpuṇātu, pāpuṇantu. Kamme-pāpīyatu iccādi. (Kyādinayo).</paragraph>
    <paragraph line="309">Su=savane,</paragraph>
    <subhead line="310">25. Svādīhi kṇo</subhead>
    <paragraph line="311">Suādīhi <pageBreak edition="M" number="0.0250" /> lavisaye kṇo hoti. Kānubandhattā na vuddhi. Dhammaṃ suṇoti. Parassaralope suṇonti. Kamme-kye dīghe sūyati, sūyanti. Dvitte suyyati suyyanti+ccādi. Iñāgame suṇissati, suṇissanti. Kamme-kyalope vuddhi. Sossati, sossanti iccādi. Asuṇi suṇi, asuṇiṃsu suṇiṃsu.</paragraph>
    <subhead line="312">60. Tesu suto kṇo+kṇānaṃ roṭa</subhead>
    <paragraph line="313">Tesu īādīsu suto paresaṃ kṇo+kṇānaṃ roṭa vā hoti. Rakāro anubandho. Ṭo sabbādesattho. Ussa lope dvittaṃ īssa si ca. Assosi, assosiṃsu. ‘‘Iṃssa ca siña’’ti yogavibhāgā siña, assosiṃsu, paccassosuṃ. Asuyi, asuyittha. Asuṇissa, tena asuyissa. Suṇe suṇeyya, suṇeyyaṃ. Tena sūye sūyeyya. Suṇātu, suṇantu. Sūyatu, sūyantu iccādi.</paragraph>
    <paragraph line="314">Gi=sadde, giṇoti. Giṇanti. Tvaṃ giṇosi. Giṇissati, giṇissanti. Agiṇissa. Giṇeyya. Giṇotu iccādi. Vu=saṃvaraṇe, āvuṇoti, āvuṇanti. Āvuṇosi iccādi. Sesesupi yojetabbaṃ. (Svādinayo).</paragraph>
    <paragraph line="315">Tana=vitthāre,</paragraph>
    <subhead line="316">26. Tanāditvo</subhead>
    <paragraph line="317">Tanādito kattari lavisaye o hoti. Kittiṃ tanoti, tanonti iccādi.</paragraph>
    <subhead line="318">76. Ovikaraṇassu paracchakke</subhead>
    <paragraph line="319">Ovikaraṇassa <pageBreak edition="M" number="0.0251" /> u hoti paracchakkavisaye. Tanute, tanvante. Tanuse, tanuvhe. Tanve, tanvamhe. Kamme –</paragraph>
    <subhead line="320">5,138. Tanassā vā</subhead>
    <paragraph line="321">Tanassa vā ā hoti kye. Papubbo, patāyati. Pataññati, patāyare patāyanti pataññare pataññanti+ccādi. Tathā vikaraṇalope iñāgame ca tanissati, tanissanti. Patāyissati. Atani, ataniṃsu. Atanissa. Patāyissa. Taneyya, taneyyuṃ. Tanotu, tanontu iccādi.</paragraph>
    <paragraph line="322">Kara=karaṇe,</paragraph>
    <subhead line="323">5,177. Karassa sossa kubba+kuru+kayirā</subhead>
    <paragraph line="324">Karassa sa okārassa kubbādayo vā honti nta+māna+tyādīsu. Kubbati, kubbanti. Karoti, karonti. Karosi, karotha.</paragraph>
    <subhead line="325">23. Karassa sossa kuṃ</subhead>
    <paragraph line="326">Karassa sa okārassa kuṃ vā hoti mimesu. Kummi karomi. Kumma karoma. Paracchakke kurute kubbate, kubbante iccādi. Kayirati, kayiranti iccādi. Kamme-kyassa dvitte īssa rasso, kariyyati, karīyati vā iccādi. ‘‘Tavaggavaraṇā’’ dinā <pageBreak edition="M" number="0.0252" /> ye rassa yakāre kayyati, kayyanti. Bahulādhakārā kamme kvaci iminā kayirādese tena kayirati, kayiranti iccādi. Bhavissatimhi –</paragraph>
    <subhead line="327">25. Hāssa cā+haṅa ssena</subhead>
    <paragraph line="328">Karassa sossa hāssa ca āhaṅa vā hoti ssena saha. Kāhati, kāhanti iccādi. Iñāgame kāhiti, kāhinti iccādi. Āhaṅādesābhāvapakkhe karissati, karissanti iccādi. Ajjatane –</paragraph>
    <subhead line="329">24. Kā īādīsu</subhead>
    <paragraph line="330">Karassa sa okārassa kā hoti vā īādīsu.</paragraph>
    <subhead line="331">44. Dīghā īssa</subhead>
    <paragraph line="332">Dīghato parassa īssa si vā hoti. Akāsi. Īlope akā, akaṃsu. Ossa siādese akāsi. Siñāgame akāsittha. Akāsi, akāsiṃ, akāsimha. Aññatra akarikari, akariṃsu kariṃsu akaṃsu iccādi. Tena akarīyi iccādi. Akarissa iccādi. Kamme-akarīyissa iccādi. Eyyādimhi ‘‘kvaci vikaraṇānaṃ’’ti ovikaraṇalope karekareyya, kareyyuṃ iccādi. Kubbe kubbeyya iccādi.</paragraph>
    <subhead line="333">71. Ṭā</subhead>
    <paragraph line="334">Kayirā parassa eyyassa ṭā hoti. So kayirā.</paragraph>
    <subhead line="335">70. Kayire+yyasse+yyumādīnaṃ</subhead>
    <paragraph line="336">Kayirā <pageBreak edition="M" number="0.0253" /> parassa eyyumādīnaṃ eyyassa lopo hoti. Kayiruṃ. Tvaṃ kayirāsi, kayirātha. Kayirāmi, kayirāma.</paragraph>
    <subhead line="337">72. Ethassā</subhead>
    <paragraph line="338">Kayirā parasse+thassa ā hotītiādissa essa ā hoti. Kayirātha dhīro. Kamme-kariyeyya, kariyeyyu+miccādi. Karotu kurutu vā, kubbantu karontu iccādi. Paracchakke-kurutaṃ, kubbantaṃ. Kurussu karassu iccādi. ‘‘Eona+ma vaṇṇe’’ti akāro. Kuruvho, kubbe, kubbāmase. Kamme-karīyatu iccādi.</paragraph>
    <subhead line="339">5,133. Karotissa kho</subhead>
    <paragraph line="340">Pādito parassa karassa kvaci kha hoti. Abhisaṅkharoti iccādi. Sabbattha yojetabbaṃ. ‘‘Tadaminā’’dinā khādese abhisaṃkhāsīti viseso. Saka=sattiyaṃ, sakkoti iccādi. Apa=pāpuṇane, papubbo, pappoti iccādi. (Tanādinayo).</paragraph>
    <paragraph line="341">Cura=theyye,</paragraph>
    <subhead line="342">1,15. Curādito ṇi</subhead>
    <paragraph line="343">Curādīhi kriyatthehi sakatthe ṇi paro hoti. ‘‘Ṇiṇāpyāpīhi vā’’ti vikappena lo. Dhanaṃ corayati coreti iccādi. Kamme-corīyati iccādi. Corayissati coressati <pageBreak edition="M" number="0.0254" /> iccādi. Kamme-corīyissati iccādi. Acorayi corayi acoresi coresi iccādi. Acorayissa iccādi. Kamme-acorīyissa iccādi. Coraye corayeyya iccādi. Coretu corentu iccādi.</paragraph>
    <paragraph line="344">Cinta=cintāyaṃ, saṃyogattā na vuddhi, cinteti cintayati, cintenti. Kamme-cintīyati, cintīyanti iccādi. Manta=guttabhāsane, manteti mantayati iccādi. Pāla=rakkhaṇe, so dhammaṃ pāleti pālayati. Tena pālīyati+ccādi. (Curādinayo).</paragraph>
    <gatha1 line="345">Bhūvādi ca rudhādi ca, divādi ca tudādayo;</gatha1>
    <gathalast line="346">Jyādī kiyādī svādī ca, tanādī ca curādayo.</gathalast>
    <centered line="347">(Vikaraṇavidhānaṃ).</centered>
    <subhead line="348">5,1. Tija+mānehi kha+sā khamā+vīmaṃsāsu</subhead>
    <paragraph line="349">Khantiyaṃ tijā, vīmaṃsāyaṃ mānā ca kha+sapaccayā honti yathākkamaṃ. Tija=nisāne, akārassā+payogo. Khe ‘‘lahussupantassā’’ti patte+kārassa ‘‘aññatrāpī’’ti paṭisedho. Yakāravajjitabyañjanassa ‘‘pararūpa+mayakāre byañjane’’ti pararūpañca. ‘‘Catutthadutiyā’’ dinā paṭhamakkharakakāre ca ‘‘khachasāna+mekassaro+di dve’’ti tikkha tikkha iti dvibhāve ‘‘lopo+nādibyañjanassā’’tiādito+ññassa byañjanassa lope ca kate titikkhādhātuto tyādipaccaya+lavikaraṇāni. Titikkhati iccādi purimasamaṃ <pageBreak edition="M" number="0.0255" />. Kamme-titikkhīyati iccādi. Ito paraṃ kammodāharaṇaṃ na karissāma.</paragraph>
    <paragraph line="350">Māna=pūjāyaṃ+timasmā sapaccaya, dvittādimhi kate ‘‘mānassa vī parassa ca maṃ’’ti pubbamānassa vī ca paramānassa mañca hoti. Vīmaṃsadhātuto tipaccayādimhi kate vīmaṃsati iccādi. Titikkhissati, vīmaṃsissati iccādi. Eva+muparipi ajjatanādīsupi yojetabbaṃ. Payojakattā ṇi, ‘‘ṇiṇāpyāpīhi vā’’ti lavikaraṇaṃ, tejayati tejeti. Tathā curādittā na lavikaraṇaṃ, mānayati māneti.</paragraph>
    <subhead line="351">5,2. Kitā tikicchā+saṃsayesu cho</subhead>
    <paragraph line="352">Tikicchāyaṃ saṃsaye ca vattamānā kitā cho hoti. Kita=nivāse, chapaccaye pubbeva pararūpādimhi ca kate ‘‘kitassā+saṃsaye vā’’ti dvitte pubbassa tiādese tikicchadhātuto tyādayo. Tikicchati, tikicchanti+ccādi. Vipubbato kitā chappaccayādimhi kate ‘‘kavaggahānaṃ cavaggajā’’ti dvitte pubbassa kassa co. Vicikicchati, vicikicchanti+ccādi. Payojakattā ketayati+ccādi purimasamaṃ.</paragraph>
    <subhead line="353">5,3. Nindāyaṃ gupa+badhā bassa bho ca</subhead>
    <paragraph line="354">Nindāyaṃ gupa+badhehi cho hoti bassa bho ca. Gupa=rakkhane+tīmasmā chappaccaye ‘‘aññatrāpī’’ti ottābhāve ca pararūpādimhi ‘‘kavaggahā’’ dinā gassa je ca kate ‘‘gupissussā’’ti dvitte pubbassa ussa i hoti. Tyādi+lavikaraṇādimhi <pageBreak edition="M" number="0.0256" /> jigucchati iccādi. Nindāyaṃ-badha=bandhane+tīmasmā chappaccaye ca imināva bassa bhakāre ca pararūpe paṭhamakkhare bhacchabhacchaiti dvitte anādibyañjanassa lope ‘‘catutthadutiyānaṃ tatiyapaṭhamā’’ti dvitte pubbassa bhassa bakāre ‘‘khachasesvassī’’ti ikāre dīghe ca kate bībhacchadhātuto tyādayo honti. Bībhacchati, bībhacchanti iccādi. Aññatra gopeti+ccādi.</paragraph>
    <subhead line="355">5,4. Tuṃsmā lopo ci+cchāyaṃ te</subhead>
    <paragraph line="356">Tumantato icchāya+matthe te kha+sa+chā honti bahulaṃ, tuṃpaccayassa lopo ca hoti, sutattā. Bhuja=pālana+jjhohāresu. Bhojanāyāti viggayha ‘‘tuṃ+tāye’’ccādinā tuṃpaccaye ‘‘lahussupantassā’’ti okāre pararūpe ca kate bhottu+micchatīti viggayha iminā khapaccaye tuṃpaccayassa iminā ca lope ‘‘nimittābhāve nemittikassāpi ca abhāvo’’ti ñāyā pararūpaokārānaṃ abhāve khassa pararūpa+khakārādimhi ca kate bhukkha bhukkha iti dvitte tatiyabakāro hoti, bubhukkhadhātuto tyādayo honti, bubhukkhati, bubhukkhanti iccādi.</paragraph>
    <paragraph line="357">Ji=jaye, jayanāya iti viggayha pure viya tumādimhi kate jetu+micchatīti viggayha sappaccaye jisa jisa iti dvitte anādibyañjanalope dvitte parassa jissa ‘‘jiharānaṃ giṃ’’ti giṃ. Jigiṃsadhātuto tyādīsu jigiṃsati, jigiṃsanti iccādi.</paragraph>
    <paragraph line="358">Ghasa=adane <pageBreak edition="M" number="0.0257" />, ghasitu+micchati chappaccayādimhi pure viya kate ghassa ‘‘kavaggahā’’dinā jhe jhassa ‘‘catutthadutiyā’’ dinā jakāre ‘‘khachasesvassī’’ti ikāre ca kate jighacchadhātuto tyādayo honti. Jighacchati, jighacchanti+ccādi.</paragraph>
    <subhead line="359">5,5. Īyo kammā</subhead>
    <paragraph line="360">Icchākammato icchāya+matthe īyapaccayo hoti. Putta+micchatīti īyapaccaye īyādivuttittā ‘‘ekatthatāyaṃ’’ti vibhattilopo. Puttīyati, puttīyanti+ccādi.</paragraph>
    <subhead line="361">5,6. Upamānā+cāre</subhead>
    <paragraph line="362">Kammato upamānā ācāratthe īyo hoti. Putta+mivā+carati puttīyati sissaṃ, puttīyanti+ccādi.</paragraph>
    <subhead line="363">5,7. Ādhārāti</subhead>
    <paragraph line="364">Īyo hoti. Kuṭiya+mivā+carati kuṭīyati pāsāde. Pāsādevā+carati pāsādīyati kuṭiyaṃ, pāsādīyanti+ccādi.</paragraph>
    <subhead line="365">5,8. Kattutā+yo</subhead>
    <paragraph line="366">Kattuto+pamānā ācāratthe āyo hoti. Pabbato ivā+carati sīlādiguṇayogatoti pabbatāyati yogī, pabbatāyadhātuto tyādayo.</paragraph>
    <subhead line="367">5,9. Cyatthe</subhead>
    <paragraph line="368">Kattuto <pageBreak edition="M" number="0.0258" /> abhūtatabbhāve āyo hoti bahulaṃ. Bhusoti paṭhamantato abhuso bhuso bhavatīti bhusāyati, bhusāyanti iccādi. ‘‘Vicchābhikkhaññesu dve’’ti ābhikkhaññatthe dvitte apaṭapaṭā paṭapaṭā bhavatīti āye paṭapaṭāyati, paṭapaṭāyanti+ccādi. Alohito lohito bhavati lohitāyati.</paragraph>
    <subhead line="369">5,10. Saddādīni karoti</subhead>
    <paragraph line="370">Saddādīhi dutiyantehi karotīti asmiṃ atthe āyo hoti. Saddaṃ karoti saddāyati. Evaṃ verāyati, kalahāyati, dhūpāyati+ccādi.</paragraph>
    <subhead line="371">5,11. Namotva+sso</subhead>
    <paragraph line="372">Namoiccasmā karotīti asmiṃ atthe asso hoti. Namo karotīti asmiṃ atthe assapaccaye tyādayo honti, tathāgataṃ namassati, namassanti iccādi.</paragraph>
    <subhead line="373">5,12. Dhātvatthe nāmasmi</subhead>
    <paragraph line="374">Nāmasmā dhātvatthe bahula+mi hoti. Hatthinā atikkamatīti ipaccaye lavikaraṇa+ekāra+ayādesesu katesu atihatthayati. Evaṃ vīṇāya upagāyati upavīṇāyati, vinayaṃ daḷhaṃ karoti daḷhayati, visuddhā hoti ratti visuddhāyati, kusalaṃ pucchati kusalāyati+ccādi.</paragraph>
    <subhead line="375">5,13. Saccādīhā+pi</subhead>
    <paragraph line="376">Saccādīhi <pageBreak edition="M" number="0.0259" /> dhātvatthe āpi hoti. Sacca+mācikkhatīti āpimhi tyādipaccaye ‘‘ṇi+ṇāpyā+dīhi vā’’ti lavikaraṇa+e+ayādesā. Saccāpayati, saccāpeti iccādi. Attha+mācikkhati atthāpayati. Evaṃ vedāpayati. Sukkhaṃ karotīti sukkhāpayati sukkhāpeti iccādi.</paragraph>
    <subhead line="377">5,16. Payojakabyāpāre ṇāpi ca</subhead>
    <paragraph line="378">Kattāraṃ yo payojeti, tassa byāpāre kriyatthā ṇi+ṇāpī honti bahulaṃ.</paragraph>
    <gatha1 line="379">Ṇipaccayo uvaṇṇantā, āto ṇāpeva hoti+ha;</gatha1>
    <gathalast line="380">Dve dve+ko hoti vā sese, bahulaṃtyanuvuttiyā.</gathalast>
    <gatha1 line="381">Akammakāpi honteva, ṇi+ṇāpyantā sakammakā;</gatha1>
    <gathalast line="382">Sakammakā dvikammā+ssu, dvikammā ca tikammakā.</gathalast>
    <gatha1 line="383">Tasmā kattari kamme ca, ṇi+ṇāpīnaṃ tu sambhavo;</gatha1>
    <gathalast line="384">Na bhāve suddhakattā tu, kammaṃ hoti payojake.</gathalast>
    <gatha1 line="385">Nayādīnaṃ padhānañca, apadhānaṃ duhādinaṃ;</gatha1>
    <gathalast line="386">Suddhakattā ṇi+ṇāpīsu, kamma+makkhyāta gocaraṃ.</gathalast>
    <paragraph line="387">Bhavituṃ payojayatīti atthe iminā ṇippaccayo. Ṇakāro ṇānubandhakāriyattho. ‘‘Yuvaṇṇāna+me+o paccaye’’ti okāre ‘‘āyā+vā ṇānubandhe’’ti ṇānubandhe āvādeso. Tyādimhi ‘‘ṇi+ṇāpyā+pīhi vā’’ti lavikaraṇe ekāre ‘‘eona+mayavā sare’’ti ayādeso. So samādhiṃ bhāvayati bhāveti <pageBreak edition="M" number="0.0260" />, bhāvayanti bhāventi+ccādi. Kamme-tena samādhi bhāvīyati+ccādi. Ettha ‘‘dīgho sarassā’’ti kye ikārassa dīgho. Bhāvayissati bhāvessati, bhāvayissanti bhāvessanti+ccādi. Ajjatane īssa simhi abhāvesi bhāvesi, abhāvayi bhāvayi, abhāvayiṃsu bhāvayiṃsu. Parassaralope abhāvesuṃ bhāvesuṃ, abhāvayaṃsu bhāvayaṃsu, abhāvayuṃ bhāvayuṃ iccādi. Kamme-abhāvīyi bhāvīyi iccādi. Abhāvissa abhāvayissa, abhāvissaṃsu abhāvayissaṃsu. Kamme-abhāvayissaṃ iccādi. Bhāve bhāveyya iccādi. Kamme-bhāvīyeyya iccādi. Bhāvayatu bhāvetu iccādi. Kamme-bhāvīyatu iccādi.</paragraph>
    <paragraph line="388">Pacituṃ payojetīti atthe ṇi+ṇāpī honti. So devadattena odanaṃ pācayati pāceti iccādi, tathā pācāpayati pācāpeti+ccādi. Kamme-so tena devadattena odano pācīyati pācāpīyati+ccādi, bhavissatyādīsupi yojetabbaṃ.</paragraph>
    <paragraph line="389">Gantuṃ payojetīti atthe so taṃ purisaṃ gāmaṃ gamayati gameti gacchāpayati gacchāpeti+ccādi. Kamme-tena so gāmaṃ gamīyati gacchāpīyati+ccādi.</paragraph>
    <paragraph line="390">Guha=saṃvaraṇe, guhituṃ payojetīti ṇimhi ‘‘guhissa sare’’ti dīgho. Gūhayati, gūhayanti iccādi.</paragraph>
    <paragraph line="391">Disa+dusa=appītiyaṃ, dusituṃ payojetīti ṇimhi ‘‘ṇimhi dīgho dusassā’’ti dīghe dūsayati+ccādi.</paragraph>
    <paragraph line="392">Tathā icchantaṃ payojayati icchāpayati icchāpeti, esayati eseti. Niyacchantaṃ payojayati niyamayati niyameti. Tathā āsayati <pageBreak edition="M" number="0.0261" /> āseti, acchāpayati acchāpeti. Lābhayati lābheti, evaṃ vāsayati vāseti, vāsāpayati vāsāpeti. Vāhayati vāheti, vāhāpayati vāhāpeti+ccādi. Evaṃ jīrayati, mārayati, dassayati iccādi. Hū=sattāyaṃ, pahontaṃ payojayati pahāvayati pahāveti iccādi. Sāyayati sāyāpayati sāyāpeti. Nāyāpayati nāyāpeti. Patiṭṭhāpayati patiṭṭhāpeti. Rasse patiṭṭhapeti. Hantuṃ payojayatīti ṇi+ṇāpī, ‘‘hanassa ghāto ṇānubandhe’’ti ghātādese ghātayati ghāteti. Tathā juhāvayati juhāveti, jahāpayati jahāpeti. Hāpayati hāpeti. Dāpayati dāpeti. Vidhāpayati vidhāpeti, pidahāpayati pidahāpeti. (Bhūvādinayo).</paragraph>
    <paragraph line="393">Idāni rudhādiaṭṭhagaṇā dassīyante-rodhayati rodheti. Devayati deveti. Todayati todeti. Jayāpayati jayāpeti. Vikkayati vikkayāpeti. Sāvayati sāveti. Vitānayati vitāneti. Corāpayati corāpeti iccādi.</paragraph>
    <gatha1 line="394">Khādīhi paccayantehi, api honti ṇi+ṇāpayo;</gatha1>
    <gathalast line="395">Ṇi+ṇāpinā+nakānānaṃ, dassanañcettha sādhanaṃ.</gathalast>
    <paragraph line="396">Titikkhantaṃ payojayati titikkheti titikkhāpeti, tikicchayati tikiccheti tikicchāpayati tikicchāpeti. Evaṃ bubhukkheti bubhukkhāpeti. Pabbatāyayati. Puttīyayati iccādi. (Khādipaccayanayo).</paragraph>
    <paragraph line="397">Iti payogasiddhiyaṃ tyādikaṇḍo chaṭṭho.</paragraph>
  </content>
</document>