<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0702n.nrf8.xml</normativeSource>
    <archivePath>roman/anya/vamsa-gantha-sangaho/sasanavamsa/8. mahimsakaratthassasanavamsakathamaggo.xml</archivePath>
    <baseFileName>8. mahimsakaratthassasanavamsakathamaggo</baseFileName>
    <titlePath>8. Mahiṃsakaraṭṭhassāsanavaṃsakathāmaggo - Sāsanavaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">8. Mahiṃsakaraṭṭhassāsanavaṃsakathāmaggo</chapter>
    <paragraph line="2" number="8"> Idāni <pageBreak edition="M" number="0.0184" /> yathāvuttamātikāvasena mahiṃsakaraṭṭhasāsanavaṃsakathāmaggaṃ vattuṃ okāso anuppatto, tasmā taṃ vakkhāmi.</paragraph>
    <paragraph line="3">Tatiyasaṅgītāvasāne hi mahāmoggaliputtatissatthero mahārevattheraṃ mahiṃsakamaṇḍalaṃ pesesi,- tvaṃ etaṃ raṭṭhaṃ gantvā ettha sāsanaṃ patiṭṭhāpehīti.</paragraph>
    <paragraph line="4">Soca attapañcamo hutvā mahiṃsakamaṇḍalaṃ agamāsi paccantimesu janapadesu pañcavaggo gaṇo alaṃ upasampadakammāyāti maññamāno. Thero mahiṃsakamaṇḍalaṃ gantvā devadūtasuttaṃ kathesi. Suttapariyosāne cattālīsapāṇasahassāni dhammacakkhuṃ ppaṭilabhiṃsu. Cattālīsaṃyeva pāṇasahassāni pabbajiṃsu.</paragraph>
    <gatha1 line="5">Gantvāna raṭṭhaṃ mahiṃsaṃ, mahārevo mahiddhiko;</gatha1>
    <gathalast line="6">Codetvā devadūtehi, mocesi bandhanā bahūti.</gathalast>
    <paragraph line="7">Adhunā pana tattha sāsanassa abbhehiviya paṭicchannassa sūriyassa okāso dubbalo hutvā paññāyati.</paragraph>
    <centered line="8">Iti sāsanavaṃse mahiṃsakaraṭṭhasāsanavaṃsakathāmaggo</centered>
    <centered line="9">Nāma aṭṭhamo paricchedo.</centered>
  </content>
</document>