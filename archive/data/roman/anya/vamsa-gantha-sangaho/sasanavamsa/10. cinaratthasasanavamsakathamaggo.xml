<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0702n.nrf10.xml</normativeSource>
    <source>roman/anya/vamsa-gantha-sangaho/sasanavamsa/10. cinaratthasasanavamsakathamaggo.xml</source>
    <script>roman</script>
    <directory>/anya/vamsa-gantha-sangaho/sasanavamsa</directory>
    <basename>10. cinaratthasasanavamsakathamaggo</basename>
    <titlePath>10. Cinaraṭṭhasāsanavaṃsakathāmaggo - Sāsanavaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">10. Cinaraṭṭhasāsanavaṃsakathāmaggo</chapter>
    <paragraph line="2" number="10"> Tato paraṃ pavakkhāmi cīnaraṭṭhasāsanavaṃsakathāmaggaṃ yathāṭṭhavitamātikāvasena.</paragraph>
    <paragraph line="3">Tatiyasaṅgītāvasāne hi mahāmoggaliputtatissatthero majjhimattheraṃ cinaraṭṭhaṃ pesesi,-tvaṃ etaṃ raṭṭhaṃ gantvā ettha sāsanaṃ patiṭṭhāpehīti.</paragraph>
    <paragraph line="4">Majjhimattheroca kassapagottarena aḷakarevattherena dundabhiyattherena mahārevattherenaca saddhiṃ himavantappadese pañcacīnaraṭṭhaṃ gantvā dhammacakkappavattanasuttantakathāyataṃ desaṃ pasādetvā asītipāṇakoṭiyo maggaphalaratanāni paṭilābhesi. Pañcapica te therā pañcaraṭṭhāni pasādesuṃ. Ekamekassa santike sahassamattā pabbajiṃsu. Evaṃ te tattha sāsanaṃ patiṭṭhāpesuṃ.</paragraph>
    <gatha1 line="5">Gantvā majjhimatthero, himavantaṃ pasādayi;</gatha1>
    <gathalast line="6">Yakkhasenaṃ pakāsento, dhammacakkappavattananti.</gathalast>
    <paragraph line="7">Tattha kira manussā yebhuyyena candīparamīsvārānaṃ yakkhānaṃ pūjaṃ <pageBreak edition="Myanmar" number="0.0187" /> karonti. Teneva te pañca therā tesaṃ yakkhasenaṃ pakāsayitvā dhammaṃ desesuṃ. Kasmīragandhāraraṭṭhaṃ pana kadāci kadāci cīnaraṭṭhindassa vijitaṃ hoti, kadāci kadāci pana visuṃ hoti. Tadā pana visuṃyeva ahosīti daṭṭhabbaṃ.</paragraph>
    <paragraph line="8">Cīranaṭṭhe pana bhagavato sāsanaṃ dubbalaṃyeva hutvā aṭṭhāsi, na thiraṃ hutvā. Teneva idāni tattha katthaciyeva sāsanaṃ chāyāmattaṃva paññāyati, vātavegena vikiṇṇaabbhaṃviya tiṭṭhatīti.</paragraph>
    <centered line="9">Iti sāsanavaṃse cīnaraṭṭhasāsanavaṃsakathāmaggo nāma</centered>
    <centered line="10">Dasamo paricchedo.</centered>
    <centered line="11">Evaṃ sabbena sabbaṃ sāsanavaṃsakathāmaggo niṭṭhito.</centered>
    <paragraph line="12">Ettāvatāca –</paragraph>
    <gatha1 line="13">Laṅkāgatena santena, citrañāṇena bhikkhunā;</gatha1>
    <gathalast line="14">Saraṇaṅkaranāmena, saddhammaṭṭhitikāminā.</gathalast>
    <gatha1 line="15">Dūratoyeva dīpamhā, sumaṅgalena jotinā;</gatha1>
    <gathalast line="16">Visuddhasīlināceva, dīpantaraṭṭhabhikkhunā.</gathalast>
    <gatha1 line="17">Aññehicābhiyācito, paññāsāmīti nāmako;</gatha1>
    <gathalast line="18">Akāsiṃ suṭṭhukaṃ ganthaṃ, sāsanavaṃsappadīpikaṃ.</gathalast>
    <gatha1 line="19">Dvisateca sahasseca, tevīsādhike gate;</gatha1>
    <gathalast line="20">Puṇṇāyaṃ migasīrassa, niṭṭhaṃ gatāva sabbaso.</gathalast>
    <gatha1 line="21">Koci ettheva doso ce, paññāyati sucittakā;</gatha1>
    <gathalast line="22">Taṃ khamantu ca suddhiyā, gaṇhantu yuttikaṃ haveti.</gathalast>
  </content>
</document>