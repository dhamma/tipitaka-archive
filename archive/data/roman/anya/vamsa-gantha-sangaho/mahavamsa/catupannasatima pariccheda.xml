<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf53.xml</normativeSource>
<archivePath>roman/anya/vamsa-gantha-sangaho/mahavamsa/catupannasatima pariccheda.xml</archivePath>
<titlePath>Catupaññāsatima pariccheda - Mahāvaṃsa - Vaṃsa-gantha-saṅgaho - Anya</titlePath>
</metadata>
<body>
<chapter line="1">Catupaññāsatima pariccheda</chapter>
<subhead line="2">Cha rājakonāma</subhead>
<hangnum line="3" number="1"></hangnum>
<gatha1 line="4"> Katvā <pageBreak edition="M" number="0.0348" /> vikkamma bāhū’ti, nāma bhūpālasūnuto;</gatha1>
<gathalast line="5">Tassāṇāya pavattiṃsu, sādaraṃ sīhaḷā khilā.</gathalast>
<hangnum line="6" number="2"></hangnum>
<gatha1 line="7"> So rājā damiḷe hantuṃ, dhanaṃ sañciya’nekādhā;</gatha1>
<gathalast line="8">Saṅgahaṃ sevakānañca, kurumāno yathocitaṃ.</gathalast>
<hangnum line="9" number="3"></hangnum>
<gatha1 line="10"> Alaṅkārakirīṭāni, chattasīhāsanāni ca;</gatha1>
<gathalast line="11">Kārayitvā’bhisekatthaṃ, sacivehā’bhiyācito.</gathalast>
<hangnum line="12" number="4"></hangnum>
<gatha1 line="13"> Na yāva rājaraṭṭhassa, gahaṇaṃ hoti tāva me;</gatha1>
<gathalast line="14">Chattussāpanakammena, kiṃ tenā’ti vivāriya.</gathalast>
<hangnum line="15" number="5"></hangnum>
<gatha1 line="16"> Sataṃ narasahassānaṃ, saṅkaletvā mahabbalo;</gatha1>
<gathalast line="17">Saṅgāmārabbha kālamhi, vātarogābhipīḷito.</gathalast>
<hangnum line="18" number="6"></hangnum>
<gatha1 line="19"> Yujjhituṃ samayo neti, dvādase vacchare lahuṃ;</gatha1>
<gathalast line="20">Upecca devanagaraṃ, gañchidevasahabyataṃ.</gathalast>
<hangnum line="21" number="7"></hangnum>
<gatha1 line="22"> Kittināmo ca sacivo, senāpaccamadhiṭṭhito;</gatha1>
<gathalast line="23">Rajjatthiko dinānaṭṭha, nijāṇaṃ sampavattayi.</gathalast>
<hangnum line="24" number="8"></hangnum>
<gatha1 line="25"> Ghātetvā taṃ mahālāna-kittināmo mahabbalo;</gatha1>
<gathalast line="26">Patvā’bhisekaṃ bhuñjanto, desaṃ taṃ rohaṇavhayaṃ.</gathalast>
<hangnum line="27" number="9"></hangnum>
<gatha1 line="28"> Saṃvaccharamhi tatiye, coḷayuddhe parājito;</gatha1>
<gathalast line="29">Sahatthena sakaṃ sīsaṃ, chinditvā sahasā mari.</gathalast>
<hangnum line="30" number="10"></hangnum>
<gatha1 line="31"> Tadāpite kirīṭādi-dhanasāraṃ samādiya;</gatha1>
<gathalast line="32">Pesesuṃ damiḷā coḷa-mahīpālassa santikaṃ.</gathalast>
<hangnum line="33" number="11"></hangnum>
<gatha1 line="34"> Bhayā saraṭṭhaṃ hitvā’tha, duṭṭhadese vasaṃ tadā;</gatha1>
<gathalast line="35">Eko vikkamapaṇḍūti, vissuto patthivattajo.</gathalast>
<hangnum line="36" number="12"></hangnum>
<gatha1 line="37"> Viññātalaṅkāvuttanto, desamāgamma rohaṇaṃ;</gatha1>
<gathalast line="38">Kāḷatitthe vasaṃ vassa-mekaṃ rajjamakārayi.</gathalast>
<hangnum line="39" number="13"></hangnum>
<gatha1 line="40"> Rāmanvayasamubbhūto <pageBreak edition="M" number="0.0349" />, tadāyujjha purāgato;</gatha1>
<gathalast line="41">Jagatī pālanāmena, vissuto bhūbhujattajo.</gathalast>
<hangnum line="42" number="14"></hangnum>
<gatha1 line="43"> Raṇe vikkamapaṇḍutaṃ, ghātāpetvā mahabbalo;</gatha1>
<gathalast line="44">Tato cattāri vassāni, rajjaṃ kāresi rohaṇe.</gathalast>
<hangnum line="45" number="15"></hangnum>
<gatha1 line="46"> Tampi coḷāraṇe hantvā, mahesiṃ dhītarā saha;</gatha1>
<gathalast line="47">Vittasārañca sākalaṃ, coḷaraṭṭhamapesayuṃ.</gathalast>
<hangnum line="48" number="16"></hangnum>
<gatha1 line="49"> Rājā parakkamo nāma, paṇḍurājasuto tato;</gatha1>
<gathalast line="50">Akā vassadvayaṃ coḷā, ghātesuṃ tampi yujjhiya.</gathalast>
<hangnum line="51" number="17"></hangnum>
<gatha1 line="52"> Ime bhusaṃ lobhabalābhibhūtā,</gatha1>
<gatha2 line="53">Gatā asesā vivasā vināsaṃ;</gatha2>
<gatha3 line="54">Iccevamaññāya sadā sapañño,</gatha3>
<gathalast line="55">Taṇhakkhayeyeva ratiṃ kareyya.</gathalast>
<centered line="56">Sujanappasādasaṃvegatthāya kate mahāvaṃse</centered>
<centered line="57">Cha rājako nāma</centered>
<centered line="58">Catupaññāsatimo paricchedo.</centered>
</body>
</document>