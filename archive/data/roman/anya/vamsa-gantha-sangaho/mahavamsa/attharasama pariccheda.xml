<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf17.xml</normativeSource>
    <archivePath>roman/anya/vamsa-gantha-sangaho/mahavamsa/attharasama pariccheda.xml</archivePath>
    <baseFileName>attharasama pariccheda</baseFileName>
    <titlePath>Aṭṭhārasama pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Aṭṭhārasama pariccheda</chapter>
    <subhead line="2">Mahābodhiggahaṇo</subhead>
    <hangnum line="3" number="1"></hangnum>
    <gatha1 line="4"> Mahābodhiñca theriñca, āṇāpetuṃ mahīpati;</gatha1>
    <gathalast line="5">Therena vuttavacanaṃ, saramāno sake ghare.</gathalast>
    <hangnum line="6" number="2"></hangnum>
    <gatha1 line="7"> Antovasse’ka divasaṃ, nisinno therasantike;</gatha1>
    <gathalast line="8">Sahā’maccehi mantetvā, bhāgineyyaṃ sayaṃ sakaṃ.</gathalast>
    <hangnum line="9" number="3"></hangnum>
    <gatha1 line="10"> Ariṭṭhanāmakā’maccaṃ <pageBreak edition="M" number="0.0104" />, tasmiṃ kamme niyojituṃ;</gatha1>
    <gathalast line="11">Mantvā āmantayitvāna, idaṃ vacanamabravi.</gathalast>
    <hangnum line="12" number="4"></hangnum>
    <gatha1 line="13"> Tā sakkhissasi<bold>.,</bold> dhammāsokassa santikā;</gatha1>
    <gathalast line="14">Mahābodhiṃ saṅghamittaṃ, theriṃ ānayituṃ idha.</gathalast>
    <hangnum line="15" number="5"></hangnum>
    <gatha1 line="16"> Sakkhissāmi ahaṃ deva, ānetuṃ taṃ duve tato;</gatha1>
    <gathalast line="17">Idhā’gato pabbajituṃ, sace lacchāmi mānada.</gathalast>
    <hangnum line="18" number="6"></hangnum>
    <gatha1 line="19"> Evaṃ hotūti vatvāna, rājā taṃ tattha pesayi;</gatha1>
    <gathalast line="20">So therassa ca rañño ca, sāsanaṃ gayha vandiya.</gathalast>
    <hangnum line="21" number="7"></hangnum>
    <gatha1 line="22"> Assayujasukkapakkhe, nikkhanto dutiye’hani;</gatha1>
    <gathalast line="23">Sānuyutto jambukole, nāvamāruyha paṭṭane.</gathalast>
    <hangnum line="24" number="8"></hangnum>
    <gatha1 line="25"> Mahodamiṃ karitvāna, therādhiṭṭhānayogato;</gatha1>
    <gathalast line="26">Nikkhantadivaseyeva, rammaṃ pupphapuraṃ agā.</gathalast>
    <hangnum line="27" number="9"></hangnum>
    <gatha1 line="28"> Tadā tu anulādevī, pañcakaññāsatehi ca;</gatha1>
    <gathalast line="29">Antepurikaitthīnaṃ, saddhiṃ pañcasatehi ca.</gathalast>
    <hangnum line="30" number="10"></hangnum>
    <gatha1 line="31"> Dasasīlaṃ samādāya, kāsāya vasanā suci;</gatha1>
    <gathalast line="32">Pabbajjāpekkhi nisekhā, pekkhanti theriyā’gamaṃ.</gathalast>
    <hangnum line="33" number="11"></hangnum>
    <gatha1 line="34"> Nagarasse’kadesamhi, ramme bhikkhunupassaye;</gatha1>
    <gathalast line="35">Kārāpite narindena, vāsaṃ kappesi subbatā.</gathalast>
    <hangnum line="36" number="12"></hangnum>
    <gatha1 line="37"> Upāsikāhi tāhe’sa, vutto bhikkhunupassayo;</gatha1>
    <gathalast line="38">Upāsikā vihāroti, tena laṃkāya vissuto.</gathalast>
    <hangnum line="39" number="13"></hangnum>
    <gatha1 line="40"> Bhāgineyyo mahā’riṭṭho, dhammāsokassa rājino;</gatha1>
    <gathalast line="41">Appetvā rājasandesaṃ, therasandesa’mabravi.</gathalast>
    <hangnum line="42" number="14"></hangnum>
    <gatha1 line="43"> Bhātujayā sahāyassa, rañño te rājakuñjara;</gatha1>
    <gathalast line="44">Ākaṅkhamānā pabbajjaṃ, niccaṃ vasati saññatā.</gathalast>
    <hangnum line="45" number="15"></hangnum>
    <gatha1 line="46"> Saṅghamittaṃ bhikkhuniṃ taṃ, pabbājetuṃ visajjaya;</gatha1>
    <gathalast line="47">Tāya saddhiṃ mahābodhi-dakkhiṇasākhameva ca.</gathalast>
    <hangnum line="48" number="16"></hangnum>
    <gatha1 line="49"> Theriyā ca tamevatthaṃ, abravi therabhāsitaṃ;</gatha1>
    <gathalast line="50">Gantvā pitusamīpaṃ sā, therī theramataṃ bravī.</gathalast>
    <hangnum line="51" number="17"></hangnum>
    <gatha1 line="52"> Āha <pageBreak edition="M" number="0.0105" /> rājā tuvaṃ amma, apassanto kathaṃ ahaṃ;</gatha1>
    <gathalast line="53">Sokaṃ vinodayissāmi, puttanattaviyogajaṃ.</gathalast>
    <hangnum line="54" number="18"></hangnum>
    <gatha1 line="55"> Āha sā me mahārāja, bhātuno vacanaṃ garu;</gatha1>
    <gathalast line="56">Pabbājanīyā ca bahū, gantabbaṃ tattha tena me.</gathalast>
    <hangnum line="57" number="19"></hangnum>
    <gatha1 line="58"> ‘‘Satthaghātamanārahā, mahābodhimahīruhā;</gatha1>
    <gathalast line="59">Kathannu sākhaṃ gaṇissaṃ’’, iti rājā vicintayī.</gathalast>
    <hangnum line="60" number="20"></hangnum>
    <gatha1 line="61"> Amaccassa mahādeva-nāmakassa matena so;</gatha1>
    <gathalast line="62">Bhikkhusaṅghaṃ nimantetvā, bhojetvā pucchi bhūpatiṃ.</gathalast>
    <hangnum line="63" number="21"></hangnum>
    <gatha1 line="64"> Bhante laṃkaṃ mahābodhi, pesetabbā nu kho iti;</gatha1>
    <gathalast line="65">Thero moggaliputto so, pesetabbāti bhāsiya.</gathalast>
    <hangnum line="66" number="22"></hangnum>
    <gatha1 line="67"> Kataṃ mahāadhiṭṭhāna-pañcakaṃ pañcacakkhunā;</gatha1>
    <gathalast line="68">Ābhāsi rañño taṃ sutvā, tussitvā dharaṇīpati.</gathalast>
    <hangnum line="69" number="23"></hangnum>
    <gatha1 line="70"> Sattayojanikaṃ maggaṃ, so mahābodhigāminaṃ;</gatha1>
    <gathalast line="71">Sodhāpetvāna sakkaccaṃ, bhūsāpeti anekadhā.</gathalast>
    <hangnum line="72" number="24"></hangnum>
    <gatha1 line="73"> Suvaṇṇaṃ nīharāpesi, kaṭāhakaraṇāya ca;</gatha1>
    <gathalast line="74">Vissakammo ca āgantvā, satulādhārarūpavā.</gathalast>
    <hangnum line="75" number="25"></hangnum>
    <gatha1 line="76"> ‘‘Kaṭāhaṃ kiṃ pamāṇaṃ nu, karomī’ti apucchitaṃ;</gatha1>
    <gathalast line="77">‘‘Ñatvā pamāṇaṃ tvaṃyeva, karohi’’ iti bhāsiya.</gathalast>
    <hangnum line="78" number="26"></hangnum>
    <gatha1 line="79"> Suvaṇṇā gahetvāna, hatthena parimajjiya;</gatha1>
    <gathalast line="80">Kaṭāhaṃ taṅkhaṇaṃyeva, nimminitvāna pakkami.</gathalast>
    <hangnum line="81" number="27"></hangnum>
    <gatha1 line="82"> Navahatthaparikkhepaṃ, pañcahatthaṃ gabhīrato;</gatha1>
    <gathalast line="83">Tihatthavikkhambhayutaṃ, aṭṭhaṅgulaghanaṃ subhaṃ.</gathalast>
    <hangnum line="84" number="28"></hangnum>
    <gatha1 line="85"> Yuvassa hatthino soṇḍa-pamāṇamukhavaṭṭikaṃ;</gatha1>
    <gathalast line="86">Gāhā petvāna taṃ rājā, bālasurasamappakaṃ.</gathalast>
    <hangnum line="87" number="29"></hangnum>
    <gatha1 line="88"> Sattayojanadīghāya, vitthatāyati yojanaṃ;</gatha1>
    <gathalast line="89">Senāya caturaṅginyā, mahābhikkhugaṇena ca.</gathalast>
    <hangnum line="90" number="30"></hangnum>
    <gatha1 line="91"> Upagamma mahābodhiṃ, nānālaṅkārabhūsitaṃ;</gatha1>
    <gathalast line="92">Nānāratanacittaṃ taṃ, vividhaddhajamāliniṃ.</gathalast>
    <hangnum line="93" number="31"></hangnum>
    <gatha1 line="94"> Nānākusumasaṃkiṇṇaṃ <pageBreak edition="M" number="0.0106" />, nānāturiyaghositaṃ;</gatha1>
    <gathalast line="95">Senāya parivāretvā, parikkhipiya sāṇiyā.</gathalast>
    <hangnum line="96" number="32"></hangnum>
    <gatha1 line="97"> Mahātherasahassena, pamukhena mahāgaṇe;</gatha1>
    <gathalast line="98">Raññaṃ pattābhisekānaṃ, sahassenā’dhikena ca.</gathalast>
    <hangnum line="99" number="33"></hangnum>
    <gatha1 line="100"> Attānaṃ parivāretvā, mahābodhiñca sādhukaṃ;</gatha1>
    <gathalast line="101">Olokesi mahābodhiṃ, paggahetvāna añjaliṃ.</gathalast>
    <hangnum line="102" number="34"></hangnum>
    <gatha1 line="103"> Tassā dakkhiṇasākhāya, catuhatthapamāṇakaṃ;</gatha1>
    <gathalast line="104">Ṭhānaṃ khandhañca vajjetvā, sākhā antaradhāyisuṃ.</gathalast>
    <hangnum line="105" number="35"></hangnum>
    <gatha1 line="106"> Taṃ pāṭihāriyaṃ disvā, patīto puthavīpati;</gatha1>
    <gathalast line="107">‘‘Pūjema’haṃ mahābodhiṃ, rajjenā’hi udīriya.</gathalast>
    <hangnum line="108" number="36"></hangnum>
    <gatha1 line="109"> Abhisiñci mahābodhīṃ, mahārajje mahīpati;</gatha1>
    <gathalast line="110">Pupphādīhi mahābodhiṃ, pūjetvāna padakkhiṇaṃ.</gathalast>
    <hangnum line="111" number="37"></hangnum>
    <gatha1 line="112"> Katvā aṭṭhasu ṭhānesu, vanditvāna katañjalī;</gatha1>
    <gathalast line="113">Suvaṇṇakhacite pīṭhe, nānāratanamaṇḍite.</gathalast>
    <hangnum line="114" number="38"></hangnum>
    <gatha1 line="115"> Svārohe yāva sāucce, taṃ suvaṇṇakaṭāhakaṃ;</gatha1>
    <gathalast line="116">Ṭhapāpetvāna āruyha, gahetuṃ sākhamuttamaṃ.</gathalast>
    <hangnum line="117" number="39"></hangnum>
    <gatha1 line="118"> Ādiyitvāna sovaṇṇa tulikāya manosilaṃ;</gatha1>
    <gathalast line="119">Lekhaṃ datvāna sākhāya, saccakriyamakā iti.</gathalast>
    <hangnum line="120" number="40"></hangnum>
    <gatha1 line="121"> ‘‘Laṃkādīpaṃ yadi ito, gantabbaṃ urubodhiyā;</gatha1>
    <gathalast line="122">Nibbematiko buddhassa, sāsanamhi sace ahaṃ.</gathalast>
    <hangnum line="123" number="41"></hangnum>
    <gatha1 line="124"> Sayaṃyeva mahābodhi-sākhāyaṃ dakkhiṇā subhā;</gatha1>
    <gathalast line="125">Chijjitvāna patiṭṭhātu, idha hemakaṭāhake.</gathalast>
    <hangnum line="126" number="42"></hangnum>
    <gatha1 line="127"> Lekhaṭhāne mahābodhi, chijjitvā sayameva sā;</gatha1>
    <gathalast line="128">Gandhakaddamapūrassa, kaṭāhasso’pariṭṭhitā.</gathalast>
    <hangnum line="129" number="43"></hangnum>
    <gatha1 line="130"> Mūlalekhāya upari, tiyaṅgulatiyaṅgule;</gatha1>
    <gathalast line="131">Dadaṃ manosilā lekhā, parikkhipi narissaro.</gathalast>
    <hangnum line="132" number="44"></hangnum>
    <gatha1 line="133"> Ādiyā thūlamūlāni, khuddakāni’tarāhi tu;</gatha1>
    <gathalast line="134">Nikkhamitvā dasa dasa, jālībhūtā niotaruṃ.</gathalast>
    <hangnum line="135" number="45"></hangnum>
    <gatha1 line="136"> Taṃ <pageBreak edition="M" number="0.0107" /> pāṭihāriyaṃ disvā, rājā’tīva pamodito;</gatha1>
    <gathalast line="137">Tatthevā’kāsi ukkuṭṭhiṃ, samantā parisāpi ca.</gathalast>
    <hangnum line="138" number="46"></hangnum>
    <gatha1 line="139"> Bhikkhusaṅgho sādhukāraṃ, tuṭṭhacitto pamodayi;</gatha1>
    <gathalast line="140">Celukkhepasahassāni, pavattiṃsu samantato.</gathalast>
    <hangnum line="141" number="47"></hangnum>
    <gatha1 line="142"> Evaṃ satena mūlānaṃ, tattha sā gandhakaddame;</gatha1>
    <gathalast line="143">Patiṭṭhāsi mahābodhi, pasādentī mahājanaṃ.</gathalast>
    <hangnum line="144" number="48"></hangnum>
    <gatha1 line="145"> Tassā khandho dasahattho, pañcasākhā manoramā;</gatha1>
    <gathalast line="146">Catuhatthā catuhatthā, dasaḍḍhaphalamaṇḍitā.</gathalast>
    <hangnum line="147" number="49"></hangnum>
    <gatha1 line="148"> Sahassantu pasākhānaṃ, sākhānaṃ tāsamāsi ca;</gatha1>
    <gathalast line="149">Evaṃ āsi mahābodhi, manoharasiridharā.</gathalast>
    <hangnum line="150" number="50"></hangnum>
    <gatha1 line="151"> Kaṭāhamhi mahābodhi-patiṭṭhitakkhaṇe mahī;</gatha1>
    <gathalast line="152">Akampi pāṭihīrāni, ahesuṃ vividhāni ca.</gathalast>
    <hangnum line="153" number="51"></hangnum>
    <gatha1 line="154"> Sayaṃ nādehi tūriyānaṃ, devesu mānusesu ca;</gatha1>
    <gathalast line="155">Sādhukāraninādeti, devabrahmagaṇassa ca.</gathalast>
    <hangnum line="156" number="52"></hangnum>
    <gatha1 line="157"> Meghānaṃ migapakkhinaṃ, yakkhādīnaṃ ravehi ca;</gatha1>
    <gathalast line="158">Ravehicamahīkampe, ekakolāhalaṃ ahu.</gathalast>
    <hangnum line="159" number="53"></hangnum>
    <gatha1 line="160"> Bodhiyā phalapattehi, chabbaṇṇarasmiyo subhā;</gatha1>
    <gathalast line="161">Nikkhamitvā cakkavāḷaṃ, sakalā sobhayiṃsu ca.</gathalast>
    <hangnum line="162" number="54"></hangnum>
    <gatha1 line="163"> Sakaṭāhā mahābodhi, uggantvāna tato nabhaṃ;</gatha1>
    <gathalast line="164">Aṭṭhāsi himagabbhamhi, sattāhāni adassanā.</gathalast>
    <hangnum line="165" number="55"></hangnum>
    <gatha1 line="166"> Rājā oruyha pīṭhamhā, taṃ sattāhaṃ tahiṃ vasaṃ;</gatha1>
    <gathalast line="167">Niccaṃ mahābodhipūjaṃ, akāsi ca anekadhā.</gathalast>
    <hangnum line="168" number="56"></hangnum>
    <gatha1 line="169"> Atīte tamhi sattāhe, sabbe himavalāvakā;</gatha1>
    <gathalast line="170">Pavisiṃsu mahābodhiṃ, sabbākā raṃsiyopi ca.</gathalast>
    <hangnum line="171" number="57"></hangnum>
    <gatha1 line="172"> Suddhenakadisissittha, sākaṭāhe pattiṭṭhitā;</gatha1>
    <gathalast line="173">Mahājanassa sabbassa, mahābodhi manoramā.</gathalast>
    <hangnum line="174" number="58"></hangnum>
    <gatha1 line="175"> Pavattamhi mahābodhi, vividhe pāṭihāriye;</gatha1>
    <gathalast line="176">Vimhāpayanti janataṃ, pathavītalamoruhi.</gathalast>
    <hangnum line="177" number="59"></hangnum>
    <gatha1 line="178"> Pāṭihirehi’nekehi <pageBreak edition="M" number="0.0108" />, tehi so pīṇito puna;</gatha1>
    <gathalast line="179">Mahārājā mahābodhiṃ, mahārajjena pūjayi.</gathalast>
    <hangnum line="180" number="60"></hangnum>
    <gatha1 line="181"> Mahābodhiṃ mahārajje-nābhisiñciya pūjayaṃ;</gatha1>
    <gathalast line="182">Nānāpūjāhi sattāhaṃ, puna tattheva so vasi.</gathalast>
    <hangnum line="183" number="61"></hangnum>
    <gatha1 line="184"> Assayujasukkapakkhe, pannarasauposathe;</gatha1>
    <gathalast line="185">Aggahesi mahābodhiṃ, dvisattāhamaccaye tato.</gathalast>
    <hangnum line="186" number="62"></hangnum>
    <gatha1 line="187"> Assayujakāḷapakkhe, catuddasauposathe;</gatha1>
    <gathalast line="188">Rathe subhe ṭhapetvāna, mahābodhiṃ rathesabho.</gathalast>
    <hangnum line="189" number="63"></hangnum>
    <gatha1 line="190"> Pūjento taṃ dinaṃyeva, upanetvā sakaṃ puraṃ;</gatha1>
    <gathalast line="191">Alaṅkaritvā bahudhā, kāretvā maṇḍapaṃ subhaṃ.</gathalast>
    <hangnum line="192" number="64"></hangnum>
    <gatha1 line="193"> Kattikasukkapakkhassa, dine pāṭipade tahiṃ;</gatha1>
    <gathalast line="194">Mahābodhiṃ mahāsāla-mūle pācinate subhe.</gathalast>
    <hangnum line="195" number="65"></hangnum>
    <gatha1 line="196"> Ṭhapāpetvāna kāresi, pūjā’nekā dine dine;</gatha1>
    <gathalast line="197">Gāhato sattarasame, vivase tu navaṅkirā.</gathalast>
    <hangnum line="198" number="66"></hangnum>
    <gatha1 line="199"> Sakiṃ yevaajāyiṃsu, tassā’nekanarādhipo;</gatha1>
    <gathalast line="200">Tuṭṭhacitto mahābodhiṃ, puna rajjena pūjayi.</gathalast>
    <hangnum line="201" number="67"></hangnum>
    <gatha1 line="202"> Mahārajje’bhi siñcitvā, mahābodhiṃ mahissaro;</gatha1>
    <gathalast line="203">Kāresi ca mahābodhi-pūjā nānappakārakaṃ.</gathalast>
    <hangnum line="204" number="68"></hangnum>
    <gatha1 line="205"> Iti kusumapure saresaraṃsā,</gatha1>
    <gatha2 line="206">Bahuvidhacārudhajākulāvisālā;</gatha2>
    <gatha3 line="207">Surucirapavaroru bodhipūjā,</gatha3>
    <gathalast line="208">Marunaracittavikāsinī ahosīti.</gathalast>
    <centered line="209">Sujanappasādasaṃvegatthāya kate mahāvaṃse</centered>
    <centered line="210">Mahābodhiggahaṇo nāma</centered>
    <centered line="211">Aṭṭhārasamo paricchedo.</centered>
  </content>
</document>