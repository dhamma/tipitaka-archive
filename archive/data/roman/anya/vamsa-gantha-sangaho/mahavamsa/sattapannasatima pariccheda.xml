<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf56.xml</normativeSource>
    <archivePath>roman/anya/vamsa-gantha-sangaho/mahavamsa/sattapannasatima pariccheda.xml</archivePath>
    <baseFileName>sattapannasatima pariccheda</baseFileName>
    <titlePath>Sattapaññāsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Sattapaññāsatima pariccheda</chapter>
    <subhead line="2">Saṃgahakaraṇonāma</subhead>
    <hangnum line="3" number="1"></hangnum>
    <gatha1 line="4"> Laṅkārakkhāya sacive, balino yodhasammate;</gatha1>
    <gathalast line="5">Paṭipāṭiṃ samuddissa, samantā sanniyojayi.</gathalast>
    <hangnum line="6" number="2"></hangnum>
    <gatha1 line="7"> Abhisekamaṅgalatthāya, pāsādādimanekataṃ;</gatha1>
    <gathalast line="8">Kiccaṃ sampādanīyanti, sacivaṃ sanniyojiya.</gathalast>
    <hangnum line="9" number="3"></hangnum>
    <gatha1 line="10"> Vandanīye’bhivandanto, padesenekaketahiṃ;</gatha1>
    <gathalast line="11">Netvā māsattayaṃ gañchi, pulatthinagaraṃ puna.</gathalast>
    <hangnum line="12" number="4"></hangnum>
    <gatha1 line="13"> Vissuto ādimalaya-nāmena balanāyako;</gatha1>
    <gathalast line="14">Ujupaccatthiko hutvā, mahīpālassa sabbaso.</gathalast>
    <hangnum line="15" number="5"></hangnum>
    <gatha1 line="16"> Gaṅgā matthayu’pāgañchi, balaṃ sabbaṃ samādiya;</gatha1>
    <gathalast line="17">Andūti vissutaṃ manda-pañño gāmaṃ purantike.</gathalast>
    <hangnum line="18" number="6"></hangnum>
    <gatha1 line="19"> Laṃkissaro tahiṃ gantvā, uddharitvā tamuddhataṃ;</gatha1>
    <gathalast line="20">Pulatthinagaraṃ gañchi, vase vattiya taṃ balaṃ.</gathalast>
    <hangnum line="21" number="7"></hangnum>
    <gatha1 line="22"> Yuvarājapadaṃyeva, sito santo likhāpayi;</gatha1>
    <gathalast line="23">So sattarasavassāni, sappañño narasattamo.</gathalast>
    <hangnum line="24" number="8"></hangnum>
    <gatha1 line="25"> Tato’nurādhanagara-mabhigamma <pageBreak edition="M" number="0.0360" /> yathāvidhiṃ;</gatha1>
    <gathalast line="26">Anubhotvā vidhānaññū, abhisekamahussavaṃ.</gathalast>
    <hangnum line="27" number="9"></hangnum>
    <gatha1 line="28"> Aṭṭhito pāpadhammesu, suṭṭhito seṭṭhakammani;</gatha1>
    <gathalast line="29">So aṭṭhārasamaṃ vassaṃ, likhāpayi susaṇṭhito.</gathalast>
    <hangnum line="30" number="10"></hangnum>
    <gatha1 line="31"> Tato āgamma nivasi, pulatthinagare vare;</gatha1>
    <gathalast line="32">So sirīsaṅghabodhī’ti, nāmadheyyena vissuto.</gathalast>
    <hangnum line="33" number="11"></hangnum>
    <gatha1 line="34"> Anujaṃ so vīrabāhu-moparajje nivesiya;</gatha1>
    <gathalast line="35">Datvāna dakkhiṇaṃ desaṃ, taṃ saṅgaṇhi yathāvidhiṃ.</gathalast>
    <hangnum line="36" number="12"></hangnum>
    <gatha1 line="37"> Kaṇiṭṭhassātha bhātussa, jayabāhussa bhūbhujo;</gatha1>
    <gathalast line="38">Ādipādapadaṃ datvā, raṭṭhaṃ cā’dāsi rohaṇaṃ.</gathalast>
    <hangnum line="39" number="13"></hangnum>
    <gatha1 line="40"> Ṭhānantarāni sabbesa-mamaccānaṃ yathārahaṃ;</gatha1>
    <gathalast line="41">Datvā rajje yathāñāyaṃ, karaṃ yojesi gaṇhituṃ.</gathalast>
    <hangnum line="42" number="14"></hangnum>
    <gatha1 line="43"> Cirassaṃ parihīnaṃ so, dayāvāso mahīpati;</gatha1>
    <gathalast line="44">Pavattesi yathādhammaṃ, ṭhitadhammo vinicchayaṃ.</gathalast>
    <hangnum line="45" number="15"></hangnum>
    <gatha1 line="46"> Evaṃ samuddhaṭāneka, ripukaṇṭakasañcaye;</gatha1>
    <gathalast line="47">Niccaṃ rajjaṃ pasāsente, laṅkaṃsammānarissare.</gathalast>
    <hangnum line="48" number="16"></hangnum>
    <gatha1 line="49"> Chattaggāhakanātho ca, dhammagehakanāyako;</gatha1>
    <gathalast line="50">Tatheva seṭṭhinātho ca, iccete bhātaro tayo.</gathalast>
    <hangnum line="51" number="17"></hangnum>
    <gatha1 line="52"> Rañño virodhitaṃ yātā, phalātā jampudīpakaṃ;</gatha1>
    <gathalast line="53">Laṅkaṃ vīsatime vasse, ekenūne samotaruṃ.</gathalast>
    <hangnum line="54" number="18"></hangnum>
    <gatha1 line="55"> Te sabbe rohaṇaṃ raṭṭhaṃ, sabbaṃ malayamaṇḍalaṃ;</gatha1>
    <gathalast line="56">Sabbaṃ dakkhiṇapassañca, sahasā parivattayuṃ.</gathalast>
    <hangnum line="57" number="19"></hangnum>
    <gatha1 line="58"> Nipuṇo rohaṇaṃ gantvā, tathā malayamaṇḍalaṃ;</gatha1>
    <gathalast line="59">Nighātento bahū tattha, tattha paccatthike jane.</gathalast>
    <hangnum line="60" number="20"></hangnum>
    <gatha1 line="61"> Sammāvupasametvā taṃ, ṭhapetvā sacive tahiṃ;</gatha1>
    <gathalast line="62">Dakkhiṇo dakkhiṇaṃ desaṃ, sayaṃ gantvā mahabbalo.</gathalast>
    <hangnum line="63" number="21"></hangnum>
    <gatha1 line="64"> Pesetvā samaṇībhātu-vaṃsajaṃ sacivaṃ tadā;</gatha1>
    <gathalast line="65">Gāhetvā samareghore, vīro te sakaverino.</gathalast>
    <hangnum line="66" number="22"></hangnum>
    <gatha1 line="67"> Samāropiyasūlamhi, laṅkaṃ vigatakaṇṭakaṃ;</gatha1>
    <gathalast line="68">Kāretvāna nirātaṅkaṃ, pulatthipuramāgami.</gathalast>
    <hangnum line="69" number="23"></hangnum>
    <gatha1 line="70"> Vasantī <pageBreak edition="M" number="0.0361" /> coḷavisaye, jagatipālarājinī;</gatha1>
    <gathalast line="71">Coḷahatthā pamuñcitvā, saddhiṃ dhītu kumāriyā.</gathalast>
    <hangnum line="72" number="24"></hangnum>
    <gatha1 line="73"> Līlāvatyābhidhānāya, nāvāmāruyha vegasā;</gatha1>
    <gathalast line="74">Laṃkādīpamhi otiṇṇā, passi laṃkissaraṃ tadā.</gathalast>
    <hangnum line="75" number="25"></hangnum>
    <gatha1 line="76"> Sutvā vaṃsakkamaṃ tassā, so ñatvā suddhavaṃsataṃ;</gatha1>
    <gathalast line="77">Līlāvatiṃ mahisitte, abhisiñci narissaro.</gathalast>
    <hangnum line="78" number="26"></hangnum>
    <gatha1 line="79"> Sā taṃ paṭicca rājānaṃ, mahesī dhītaraṃ labhi;</gatha1>
    <gathalast line="80">Nāmaṃ yasodharāti’ssā, akāsi dharaṇī pati.</gathalast>
    <hangnum line="81" number="27"></hangnum>
    <gatha1 line="82"> Merukandararaṭṭhena, saddhiṃ rājā sadhītaraṃ;</gatha1>
    <gathalast line="83">Vīravammassa pādāsi, sā labhi dhītaro duve.</gathalast>
    <hangnum line="84" number="28"></hangnum>
    <gatha1 line="85"> Samānanāmikā jeṭṭhā, sā mātā mahiyā ahu;</gatha1>
    <gathalast line="86">Sugalā nāmikā āsi, tāsu dvīsu kaṇiṭṭhikā.</gathalast>
    <hangnum line="87" number="29"></hangnum>
    <gatha1 line="88"> Kāliṅgadharaṇīpāla-vaṃsajaṃ cārudassanaṃ;</gatha1>
    <gathalast line="89">Tilokasundaraṃ nāma, sukumāraṃ kumārikaṃ.</gathalast>
    <hangnum line="90" number="30"></hangnum>
    <gatha1 line="91"> Kāliṅgaraṭṭhato rājā, āṇāpetvā ciraṭṭhitiṃ;</gatha1>
    <gathalast line="92">Nijavaṃsassa icchanto, mahesitte’bhi secayi.</gathalast>
    <hangnum line="93" number="31"></hangnum>
    <gatha1 line="94"> Subhaddā ca sumittā ca, lokanāthavhayāpi ca;</gatha1>
    <gathalast line="95">Ratanāvalī rūpavatī, itimā pañca dhītaro.</gathalast>
    <hangnum line="96" number="32"></hangnum>
    <gatha1 line="97"> Puttaṃ vikkamabāhuñca, sā labhī dhaññalakkhaṇaṃ;</gatha1>
    <gathalast line="98">Sampattā sā pajavuddhiṃ, haranti rājino mataṃ.</gathalast>
    <hangnum line="99" number="33"></hangnum>
    <gatha1 line="100"> Itthāgāresu sesesu, vītā samakulaṅganā;</gatha1>
    <gathalast line="101">Gabbho jātumahīpālaṃ, taṃ paṭicca na saṇṭhahi.</gathalast>
    <hangnum line="102" number="34"></hangnum>
    <gatha1 line="103"> Athekadivasaṃ rājā, amaccagaṇamajjhago;</gatha1>
    <gathalast line="104">Pilokiyaṭhibhā sabbā, dhītaro paṭipāṭiyā.</gathalast>
    <hangnum line="105" number="35"></hangnum>
    <gatha1 line="106"> Dhītu navamavasesānaṃ, ṭhapetvā ratanāvaliṃ;</gatha1>
    <gathalast line="107">Dhaññalakkhaṇasampanna-puttassuppattisucakaṃ.</gathalast>
    <hangnum line="108" number="36"></hangnum>
    <gatha1 line="109"> Lakkhaṇaṃ lakkhaṇaññū so, apassaṃ pemacegavā;</gatha1>
    <gathalast line="110">Ratanāvalimāhūya, tassā muddhani cumbiya.</gathalast>
    <hangnum line="111" number="37"></hangnum>
    <gatha1 line="112"> Tejoguṇehi <pageBreak edition="M" number="0.0362" /> cāgehi, dhiyā sūrattanena ca;</gatha1>
    <gathalast line="113">Bhūte ca bhāvino ceva, sabbe bhūpe’tisāyino.</gathalast>
    <hangnum line="114" number="38"></hangnum>
    <gatha1 line="115"> Niccaṃ laṅkaṃ nirāsaṅka-mekacchattakameva ca;</gatha1>
    <gathalast line="116">Pavidhātuṃ samatthassa, sammāsāsanatāyino.</gathalast>
    <hangnum line="117" number="39"></hangnum>
    <gatha1 line="118"> Sobhanānekavattassa, imissā kucchihessati;</gatha1>
    <gathalast line="119">Puttassuppattiṭhānanti, muduto so samabravi.</gathalast>
    <hangnum line="120" number="40"></hangnum>
    <gatha1 line="121"> Yāvantassāpikhocoḷa-mahīpālassa nekaso;</gatha1>
    <gathalast line="122">Kulābhimānī rājā so, adatvāna kaṇīyasiṃ.</gathalast>
    <hangnum line="123" number="41"></hangnum>
    <gatha1 line="124"> Āṇāpetvā paṇḍurājaṃ, visuddhatvayasambhavaṃ;</gatha1>
    <gathalast line="125">Anujaṃ rājiniṃ vassa, mittavhayamadāsiso.</gathalast>
    <hangnum line="126" number="42"></hangnum>
    <gatha1 line="127"> Sāmāṇabharaṇaṃ kitti, sirī meghābhidhānakaṃ;</gatha1>
    <gathalast line="128">Sirivallabhanāmañca, janesi tanaye tayo.</gathalast>
    <hangnum line="129" number="43"></hangnum>
    <gatha1 line="130"> Subhadda vīrabāhussa, sumittaṃ jayabāhuno;</gatha1>
    <gathalast line="131">Mahatā parihārena, pādāsi dharaṇī pati.</gathalast>
    <hangnum line="132" number="44"></hangnum>
    <gatha1 line="133"> Adāsi māṇābharaṇe, dhītaraṃ ratanāvaliṃ;</gatha1>
    <gathalast line="134">Lokanāthavhayaṃ kitti sirimeghassa’dāsiso.</gathalast>
    <hangnum line="135" number="45"></hangnum>
    <gatha1 line="136"> Rūpatyabhidhānāya, dhītuyo paratāyahi;</gatha1>
    <gathalast line="137">Sarīrivallabhasādā, sugalavha kumārikaṃ.</gathalast>
    <hangnum line="138" number="46"></hangnum>
    <gatha1 line="139"> Madhukaṇṇavabhīmarāja, balakkāra sanāmake;</gatha1>
    <gathalast line="140">Mahesī bandhaverāja-putte sīhapurāgate.</gathalast>
    <hangnum line="141" number="47"></hangnum>
    <gatha1 line="142"> Passitvāna pahīpālo, tadā sañjātapītiko;</gatha1>
    <gathalast line="143">Tesaṃ pādāsi paccekaṃ, vuttiṃ so anurūpakaṃ.</gathalast>
    <hangnum line="144" number="48"></hangnum>
    <gatha1 line="145"> Te sabbe laddhasakkāra sammānādharaṇīpatiṃ;</gatha1>
    <gathalast line="146">Ārādhayantā sasataṃ, nivasiṃsu yathāruciṃ.</gathalast>
    <hangnum line="147" number="49"></hangnum>
    <gatha1 line="148"> Etesaṃ rājaputtānaṃ, sundarivhaṃ kaṇiṭṭhakaṃ;</gatha1>
    <gathalast line="149">Adā vikkamabāhussa, nijavaṃsaṭhitaṭṭhiko.</gathalast>
    <hangnum line="150" number="50"></hangnum>
    <gatha1 line="151"> Bhiyyo <pageBreak edition="M" number="0.0363" /> vikkamabāhussa, tato līlāvatiṃ satiṃ;</gatha1>
    <gathalast line="152">Saha bhogena pādāsi, tadā bandhu hiterato.</gathalast>
    <hangnum line="153" number="51"></hangnum>
    <gatha1 line="154"> Vidhāya evaṃ sajane janindo;</gatha1>
    <gatha2 line="155">Nissesato bhogasamappito;</gatha2>
    <gatha3 line="156">Dayāparo ñātijanātamatthaṃ;</gatha3>
    <gathalast line="157">Samācarī nītipathānurūpaṃ.</gathalast>
    <centered line="158">Sujanappasādasaṃvegatthāya kate mahāvaṃse</centered>
    <centered line="159">Saṃgahakaraṇo nāma</centered>
    <centered line="160">Sattapaññāsatimo paricchedo</centered>
  </content>
</document>