<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf29.xml</normativeSource>
    <archivePath>roman/anya/vamsa-gantha-sangaho/mahavamsa/timsatima pariccheda.xml</archivePath>
    <baseFileName>timsatima pariccheda</baseFileName>
    <titlePath>Tiṃsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Tiṃsatima pariccheda</chapter>
    <subhead line="2">Dhātugabbharacano</subhead>
    <hangnum line="3" number="1"></hangnum>
    <gatha1 line="4"> Vanditvāna <pageBreak edition="Myanmar" number="0.0168" /> mahārājā, sabbaṃ saṅghaṃ nimantayi;</gatha1>
    <gathalast line="5">‘‘Yāvacetiyaniṭṭhānā, bhikkhaṃ gaṇhatha me’’iti.</gathalast>
    <hangnum line="6" number="2"></hangnum>
    <gatha1 line="7"> Saṅgho taṃ nādhivāsesi, anupubbena so pana;</gatha1>
    <gathalast line="8">Yāvanto yāva sattāhaṃ, sattāhamadhivāsanaṃ.</gathalast>
    <hangnum line="9" number="3"></hangnum>
    <gatha1 line="10"> Alattho’paḍḍhabhikkhūhi, te laddhā sumano’va so;</gatha1>
    <gathalast line="11">Aṭṭhārasasu ṭhānesu, thūpaṭhānasamantato.</gathalast>
    <hangnum line="12" number="4"></hangnum>
    <gatha1 line="13"> Maṇḍape kārayitvāna, mahādānaṃ pavattayi;</gatha1>
    <gathalast line="14">Satthāhaṃ tattha saṅghassa, tato saṅghaṃ vissajjayi.</gathalast>
    <hangnum line="15" number="5"></hangnum>
    <gatha1 line="16"> Tato bheriṃ carāpetvā, iṭṭhakā vaḍḍhakī lahuṃ;</gatha1>
    <gathalast line="17">Sannipātesi te āsuṃ, pañcamattasatāni hi.</gathalast>
    <hangnum line="18" number="6"></hangnum>
    <gatha1 line="19"> Kathaṃ karissasi ne’ko, pucchito āha bhūpati;</gatha1>
    <gathalast line="20">‘‘Pessiyānaṃ sataṃ laddhā, paṃsūnaṃ sakaṭaṃ ahaṃ.</gathalast>
    <hangnum line="21" number="7"></hangnum>
    <gatha1 line="22"> Khepayissāmi ekkā’haṃ, taṃ rājā paṭibāhayi;</gatha1>
    <gathalast line="23">Tato upaḍḍhupaḍḍhañca, paṃsū dve ammaṇāni ca.</gathalast>
    <hangnum line="24" number="8"></hangnum>
    <gatha1 line="25"> Āhaṃsu rājā paṭibāhi, caturo tepi vaḍḍhakī;</gatha1>
    <gathalast line="26">Atheko paṇḍito byatto, vaḍḍhakī āha bhūpatiṃ.</gathalast>
    <hangnum line="27" number="9"></hangnum>
    <gatha1 line="28"> ‘‘Udukkhale koṭṭayitvā, ahaṃ suppehi vaṭṭitaṃ;</gatha1>
    <gathalast line="29">Piṃsāpayitvā nisade, etaṃ paṃsūnamammaṇaṃ.</gathalast>
    <hangnum line="30" number="10"></hangnum>
    <gatha1 line="31"> Iti vutto anuññāsi, tiṇādinetthano siyuṃ;</gatha1>
    <gathalast line="32">Cetiyamhīti bhūmindo, indatulyaparakkamo.</gathalast>
    <hangnum line="33" number="11"></hangnum>
    <gatha1 line="34"> ‘‘Kaṃ saṇṭhānaṃ cetiyaṃ taṃ, karissasi tuvaṃ iti;</gatha1>
    <gathalast line="35">Pucchitaṃ taṃkhaṇaṃyeva, vissakammo tamāvisi.</gathalast>
    <hangnum line="36" number="12"></hangnum>
    <gatha1 line="37"> Sovaṇṇapātiṃ to yassa, purāpetvāva vaḍḍhakī;</gatha1>
    <gathalast line="38">Pāṇinā vārimādāya, vāripiṭṭhiyamāhanī.</gathalast>
    <hangnum line="39" number="13"></hangnum>
    <gatha1 line="40"> Phalika <pageBreak edition="Myanmar" number="0.0169" /> lolasadisaṃ, mahāphubbuḷamuṭṭhahi;</gatha1>
    <gathalast line="41">Āhī’disaṃ karissati, tussitvāna’ssa bhūpati.</gathalast>
    <hangnum line="42" number="14"></hangnum>
    <gatha1 line="43"> Sahassagghaṃ vatthayugaṃ, tathā’laṅkāra pādukā;</gatha1>
    <gathalast line="44">Kahāpanāni dvādasa-sahassāni ca dāpapi.</gathalast>
    <hangnum line="45" number="15"></hangnum>
    <gatha1 line="46"> ‘‘Iṭṭhakā āhārāpessaṃ, apīḷento kathaṃ nare’’;</gatha1>
    <gathalast line="47">Iti rājā vicintesi, rattiṃñatvāna taṃ marū.</gathalast>
    <hangnum line="48" number="16"></hangnum>
    <gatha1 line="49"> Cetiyassa catuddhāre, āharitvāna iṭṭhakā;</gatha1>
    <gathalast line="50">Rattiṃ rattiṃ ṭhapayiṃsu, ekekāhapahonakā.</gathalast>
    <hangnum line="51" number="17"></hangnum>
    <gatha1 line="52"> Taṃ sutvā sumanorājā, cetiye kammamārabhi;</gatha1>
    <gathalast line="53">Amūlamettha kammañca, na kātabbanti ñāpayi.</gathalast>
    <hangnum line="54" number="18"></hangnum>
    <gatha1 line="55"> Ekekasmiṃ duvārasmiṃ, ṭhapāpesi kahāpaṇe;</gatha1>
    <gathalast line="56">Soḷasasatasahassāni, vatthānisu bahūni ca.</gathalast>
    <hangnum line="57" number="19"></hangnum>
    <gatha1 line="58"> Vividhañca alaṅkāraṃ, khajjaṃbhojjaṃ sapānakaṃ;</gatha1>
    <gathalast line="59">Gandhamālāguḷādica, mukhavāsakapañcakaṃ.</gathalast>
    <hangnum line="60" number="20"></hangnum>
    <gatha1 line="61"> ‘‘Yathārucitaṃ gaṇhantu, kammaṃ katvā yathāruciṃ;</gatha1>
    <gathalast line="62">Te tatheva apekkhitvā, adaṃsu rājakammikā.</gathalast>
    <hangnum line="63" number="21"></hangnum>
    <gatha1 line="64"> Thūpakammasahāyattaṃ, eko bhikkhunikāmayaṃ;</gatha1>
    <gathalast line="65">Mattikāpiṇḍamādāya, attanā abhisaṅkhataṃ.</gathalast>
    <hangnum line="66" number="22"></hangnum>
    <gatha1 line="67"> Gantvāna cetiyaṭṭhānaṃ, vaḍḍhetvā rājakammike;</gatha1>
    <gathalast line="68">Adāsi taṃ vaḍḍhakissa, gaṇhantoyeva jāniso.</gathalast>
    <hangnum line="69" number="23"></hangnum>
    <gatha1 line="70"> Tassā kāraṃ viditvāna, tatthāhosi kutūhalaṃ;</gatha1>
    <gathalast line="71">Kamena rājā sutvāna, āgato pucchi vaḍḍhakī.</gathalast>
    <hangnum line="72" number="24"></hangnum>
    <gatha1 line="73"> Deva ekena hatthena, pupphānā’dāya bhikkhavo;</gatha1>
    <gathalast line="74">Ekena mattikāpiṇḍaṃ, denti mayhaṃ ahaṃ pana.</gathalast>
    <hangnum line="75" number="25"></hangnum>
    <gatha1 line="76"> Ayaṃ āgantuko bhikkhu, ayaṃ nevāsiko iti;</gatha1>
    <gathalast line="77">Jānāminevā’ti vaco, sutvā rājāsamappayi.</gathalast>
    <hangnum line="78" number="26"></hangnum>
    <gatha1 line="79"> Ekobalatthaṃ dassetuṃ, mattikā dāyakaṃ yatiṃ;</gatha1>
    <gathalast line="80">So balatassa dassesi, so taṃ rañño nivedayi.</gathalast>
    <hangnum line="81" number="27"></hangnum>
    <gatha1 line="82"> Jātimakulakumbheso <pageBreak edition="Myanmar" number="0.0170" />, mahābodhaṅgaṇe tayo;</gatha1>
    <gathalast line="83">Ṭhapāpetvā balatthena, rājā dāpesi bhikkhuno.</gathalast>
    <hangnum line="84" number="28"></hangnum>
    <gatha1 line="85"> Ajānitvā pūjayitvā, ṭhitasse’tassa bhikkhuno;</gatha1>
    <gathalast line="86">Balattho taṃ nivedesi, tadā taṃ jāni so yati.</gathalast>
    <hangnum line="87" number="29"></hangnum>
    <gatha1 line="88"> Kelivāte janapade, piyaṅgallanivāsiko;</gatha1>
    <gathalast line="89">Thero cetiyakammasmiṃ, sahāyattaṃ nikāmayaṃ.</gathalast>
    <hangnum line="90" number="30"></hangnum>
    <gatha1 line="91"> Tassitthikāvaḍḍhakissa, ñātako idha āgato;</gatha1>
    <gathalast line="92">Tassiṭṭhikā samattena, ñāto katvāna iṭṭhakaṃ.</gathalast>
    <hangnum line="93" number="31"></hangnum>
    <gatha1 line="94"> Kammiyevaḍḍhayitvāna, vaḍḍhakissa adāsitaṃ;</gatha1>
    <gathalast line="95">So taṃ tattha niyojesi, kolāhalamahosi ca.</gathalast>
    <hangnum line="96" number="32"></hangnum>
    <gatha1 line="97"> Rājā sutvāva’ taṃ āha, ‘‘ñātuṃ sakkā tamiṭṭhikaṃ’’;</gatha1>
    <gathalast line="98">Jānantopi na sakkāti, rājānaṃ āha vaḍḍhakī.</gathalast>
    <hangnum line="99" number="33"></hangnum>
    <gatha1 line="100"> ‘‘Jānāsi taṃ tvaṃ theraṃti’’,</gatha1>
    <gatha2 line="101">Vutto āmā’’ti bhāsito;</gatha2>
    <gatha3 line="102">Taṃ ñāpanatthaṃ appesi,</gatha3>
    <gathalast line="103">Balatthaṃ tassa tūpati.</gathalast>
    <hangnum line="104" number="34"></hangnum>
    <gatha1 line="105"> Balattho tena taṃ ñatvā, rājānuññāyupāgato;</gatha1>
    <gathalast line="106">Kaṭṭhahālapariveṇe, theraṃ passiya mantiya.</gathalast>
    <hangnum line="107" number="35"></hangnum>
    <gatha1 line="108"> Therassa magamanāhañca, gatiṭhānañca jāniya;</gatha1>
    <gathalast line="109">‘‘Tumhehi saha gacchāmi, sakaṃ gāmaṃ’’nti bhāsiya.</gathalast>
    <hangnum line="110" number="36"></hangnum>
    <gatha1 line="111"> Rañño sabbaṃ nivedesi, rājā tassa adāpayi;</gatha1>
    <gathalast line="112">Vatthayugaṃ sahassagghaṃ, mahagghaṃ rattakambalaṃ.</gathalast>
    <hangnum line="113" number="37"></hangnum>
    <gatha1 line="114"> Sāmaṇake parikkhāre, bahuke sakkharampi ca;</gatha1>
    <gathalast line="115">Sugandha telanāḷiñca, dāpetvā anusāsitaṃ.</gathalast>
    <hangnum line="116" number="38"></hangnum>
    <gatha1 line="117"> Therena saha gantvā so, dissante piyagallake;</gatha1>
    <gathalast line="118">Theraṃ sītāya chāyāya, sodakāya nisīdiya.</gathalast>
    <hangnum line="119" number="39"></hangnum>
    <gatha1 line="120"> Sakkharapāṇakaṃ datvā, pāde telena makkhiya;</gatha1>
    <gathalast line="121">Upāhanāni yojetvā, parikkhāre upānayi.</gathalast>
    <hangnum line="122" number="40"></hangnum>
    <gatha1 line="123"> Kulūpagassa <pageBreak edition="Myanmar" number="0.0171" /> therassa, gahitā me ime mayā;</gatha1>
    <gathalast line="124">Vatthayugaṃtu puttassa, sabbe tāni dadāmi vo.</gathalast>
    <hangnum line="125" number="41"></hangnum>
    <gatha1 line="126"> Iti vatvāna datvā te, gahetvā gacchato pana;</gatha1>
    <gathalast line="127">Vanditvā rājavacasā, rañño sandesamāha so.</gathalast>
    <hangnum line="128" number="42"></hangnum>
    <gatha1 line="129"> Mahāthūpe kayiramāne, satiyākammakārakā;</gatha1>
    <gathalast line="130">Anekasaṅkhāhi janā, pasannā sugatiṃ gatā.</gathalast>
    <hangnum line="131" number="43"></hangnum>
    <gatha1 line="132"> Cittappasādamattena, sugate gatiuttamā;</gatha1>
    <gathalast line="133">Labbhatīti viditvāna, thūpapūjaṃ kare budho.</gathalast>
    <hangnum line="134" number="44"></hangnum>
    <gatha1 line="135"> Ettheva bhatiyā kammaṃ, karitvā itthiyo duve;</gatha1>
    <gathalast line="136">Tāvatiṃsamhi nibbattā, mahāthūpamhi niṭṭhite.</gathalast>
    <hangnum line="137" number="45"></hangnum>
    <gatha1 line="138"> Āvajjitvā pubbakammaṃ, diṭṭhakammaphalā ubho;</gatha1>
    <gathalast line="139">Gandhamālā’diyitvāna, thūpaṃ pūjetumāgatā.</gathalast>
    <hangnum line="140" number="46"></hangnum>
    <gatha1 line="141"> Gandhamālāhi pūjetvā, cetiyaṃ abhivandisuṃ;</gatha1>
    <gathalast line="142">Tasmiṃ khaṇe bhātivaṅka-vāsī thero mahāsivo.</gathalast>
    <hangnum line="143" number="47"></hangnum>
    <gatha1 line="144"> Rattibhāge mahāthūpaṃ, vandissāmīti āgato;</gatha1>
    <gathalast line="145">Tādisvāna mahāsatta-paṇṇirukkhama passito.</gathalast>
    <hangnum line="146" number="48"></hangnum>
    <gatha1 line="147"> Adassayitvā attānaṃ, passaṃ sampattimabbhutaṃ;</gatha1>
    <gathalast line="148">Ṭhatvā tāsaṃ vandanāya, pariyosāne apucchitaṃ.</gathalast>
    <hangnum line="149" number="49"></hangnum>
    <gatha1 line="150"> ‘‘Bhāsate sakalo dīpo,</gatha1>
    <gatha2 line="151">Dehobhāsena vo idha;</gatha2>
    <gatha3 line="152">Kinnukammaṃ karitvāna,</gatha3>
    <gathalast line="153">Devalokaṃ ito gatā.</gathalast>
    <hangnum line="154" number="50"></hangnum>
    <gatha1 line="155"> Mahāthūpe kataṃ kammaṃ, tassa āhaṃsu devatā;</gatha1>
    <gathalast line="156">Evaṃ tathāgate heva, pasādo hi mahapphalo.</gathalast>
    <hangnum line="157" number="51"></hangnum>
    <gatha1 line="158"> Pupphadhānattayaṃ thūpe, iṭṭhikāhi citaṃ citaṃ;</gatha1>
    <gathalast line="159">Samaṃ pathaviyā katvā, iddhimanto’va sīdayuṃ.</gathalast>
    <hangnum line="160" number="52"></hangnum>
    <gatha1 line="161"> Nava vāre citaṃ sabbaṃ, evaṃ osīdayiṃsu te;</gatha1>
    <gathalast line="162">Atha rājā bhikkhusaṅgha-sannipāta makārayi.</gathalast>
    <hangnum line="163" number="53"></hangnum>
    <gatha1 line="164"> Tatthāsītisahassāni <pageBreak edition="Myanmar" number="0.0172" />, sannipātamhi bhikkhavo;</gatha1>
    <gathalast line="165">Rājā saṅghamupāgamma, pūjetvā abhivandiya.</gathalast>
    <hangnum line="166" number="54"></hangnum>
    <gatha1 line="167"> Iṭṭhakosidanehetuṃ, pucchi saṅgho viyākari;</gatha1>
    <gathalast line="168">‘‘No sīdanatthaṃ thūpassa, iddhimantehi bhikkhūhi.</gathalast>
    <hangnum line="169" number="55"></hangnum>
    <gatha1 line="170"> Kataṃ etaṃ mahārāja, na idāni karissate;</gatha1>
    <gathalast line="171">Aññathattamakatvā taṃ, mahāthūpaṃ samāpaya.</gathalast>
    <hangnum line="172" number="56"></hangnum>
    <gatha1 line="173"> Taṃ sutvā sumano rājā, thūpakammamakārayi;</gatha1>
    <gathalast line="174">Pupphādhānesu dasasu, iṭṭhikā dasakoṭiyo.</gathalast>
    <hangnum line="175" number="57"></hangnum>
    <gatha1 line="176"> Bhikkhusaṅgho sāmaṇere, uttaraṃ sumanampi ca;</gatha1>
    <gathalast line="177">‘‘Cebhiya dhātugabbhatthaṃ, pāsāṇe meghavaṇṇake.</gathalast>
    <hangnum line="178" number="58"></hangnum>
    <gatha1 line="179"> Āharathā’’ti yojesi, te gantvā uttaraṃ kuruṃ;</gatha1>
    <gathalast line="180">Asīti ratanāyāma, vitthāre ravibhāsure.</gathalast>
    <hangnum line="181" number="59"></hangnum>
    <gatha1 line="182"> Aṭṭhaṅgulāni bahale, gaṇṭhipupphanibhe subhe;</gatha1>
    <gathalast line="183">Chameghavaṇṇapāsāṇe, āhariṃsu khaṇetato.</gathalast>
    <hangnum line="184" number="60"></hangnum>
    <gatha1 line="185"> Pupphadhānassa upari, majjhe ekaṃ nipātiya;</gatha1>
    <gathalast line="186">Catupassamhi caturo, mañjūsaṃ viya yojiya.</gathalast>
    <hangnum line="187" number="61"></hangnum>
    <gatha1 line="188"> Ekaṃ pidhānakatthāya, disābhāge puratthime;</gatha1>
    <gathalast line="189">Adassanaṃ karitvā te, ṭhapayiṃsu mahiddhikā.</gathalast>
    <hangnum line="190" number="62"></hangnum>
    <gatha1 line="191"> Majjhamhi dhātugabbhassa, tassa rājā akārayi;</gatha1>
    <gathalast line="192">Ratanamayaṃ bodhirukkhaṃ, sabbākāramanoramaṃ.</gathalast>
    <hangnum line="193" number="63"></hangnum>
    <gatha1 line="194"> Aṭṭhārasa rataniko, khandho sākhāssa pañca ca;</gatha1>
    <gathalast line="195">Pavālamayamūlo so, indanīle patiṭṭhito.</gathalast>
    <hangnum line="196" number="64"></hangnum>
    <gatha1 line="197"> Susuddharajatakkhandho, maṇipattehi sobhito;</gatha1>
    <gathalast line="198">Hemamayapaṇḍupatta, phalo pavāḷaaṅkuro.</gathalast>
    <hangnum line="199" number="65"></hangnum>
    <gatha1 line="200"> Atha maṅgalikā tassa, khandhe pupphalatāpi ca;</gatha1>
    <gathalast line="201">Catuppadānaṃ pantīdha, haṃsapanti ca sobhanā.</gathalast>
    <hangnum line="202" number="66"></hangnum>
    <gatha1 line="203"> Uddhaṃ cāruvitānante, muttā kiṃ kiṇijālakā;</gatha1>
    <gathalast line="204">Suvaṇṇa ghaṇṭāpantīdha, dāmāni ca tahiṃ tahiṃ.</gathalast>
    <hangnum line="205" number="67"></hangnum>
    <gatha1 line="206"> Vitāna <pageBreak edition="Myanmar" number="0.0173" /> catukoṇamhi, muttādāmakalāpako;</gatha1>
    <gathalast line="207">Navasata sahassaggho, eke ko asilambito.</gathalast>
    <hangnum line="208" number="68"></hangnum>
    <gatha1 line="209"> Ravicandatāra rūpāni, nānāpadumakāni ca;</gatha1>
    <gathalast line="210">Ratanehi katāneva, dhitāne appitāna’yuṃ.</gathalast>
    <hangnum line="211" number="69"></hangnum>
    <gatha1 line="212"> Aṭṭhuttarasahassāni, vattāni vividhāni ca;</gatha1>
    <gathalast line="213">Mahagghanānāraṅgāni, vitāne lambitāna’yuṃ.</gathalast>
    <hangnum line="214" number="70"></hangnum>
    <gatha1 line="215"> Bodhiṃ parikkhipitvāna, nānāratanavedikā;</gatha1>
    <gathalast line="216">Mahāmalaka muttāhi, santhāretu tadantare.</gathalast>
    <hangnum line="217" number="71"></hangnum>
    <gatha1 line="218"> Nānāratana pupphānaṃ, catugandhūdakassa ca;</gatha1>
    <gathalast line="219">Puṇṇā puṇṇaghaṭapanti, bodhimūle katāna’yuṃ.</gathalast>
    <hangnum line="220" number="72"></hangnum>
    <gatha1 line="221"> Bodhi pācina paññatte, pallaṅkekoṭiagghake;</gatha1>
    <gathalast line="222">Sovaṇṇa buddhapaṭimaṃ, nisīdāpesi bhāsuraṃ.</gathalast>
    <hangnum line="223" number="73"></hangnum>
    <gatha1 line="224"> Sarīrāvayavātassā, paṭimāya yathārahaṃ;</gatha1>
    <gathalast line="225">Nānāvaṇṇehi ratanehi, katā surucirā ahuṃ.</gathalast>
    <hangnum line="226" number="74"></hangnum>
    <gatha1 line="227"> Mahābrahmā ṭhito tattha, rājatacchatta dhārako;</gatha1>
    <gathalast line="228">Vijayuttarasaṅkhena, sakko ca abhisekado.</gathalast>
    <hangnum line="229" number="75"></hangnum>
    <gatha1 line="230"> Viṇāhattho pañcasikho, kāḷanāgo sanāṭiko;</gatha1>
    <gathalast line="231">Sahassahattho māro ca, sahattīsaha kiṃkaro.</gathalast>
    <hangnum line="232" number="76"></hangnum>
    <gatha1 line="233"> Pācinapallaṅkanibhā, tīsu sesadisāsu ca;</gatha1>
    <gathalast line="234">Koṭikoṭidhanagghā ca, pallaṅkā atthatā ahuṃ.</gathalast>
    <hangnum line="235" number="77"></hangnum>
    <gatha1 line="236"> Bodhiṃ ussisake katvā, nānāratanamaṇḍitaṃ;</gatha1>
    <gathalast line="237">Koṭi dhanagghakaṃyeva, paññattaṃ sayanaṃ ahu.</gathalast>
    <hangnum line="238" number="78"></hangnum>
    <gatha1 line="239"> Sattasattāha ṭhānesu, tattha tattha yathārahaṃ;</gatha1>
    <gathalast line="240">Adhikāre akāresi, brahmayācanameva ca.</gathalast>
    <hangnum line="241" number="79"></hangnum>
    <gatha1 line="242"> Dhammacakkappavattañca, yasapabbajanampi ca;</gatha1>
    <gathalast line="243">Bhaddavaggiya pabbajjaṃ, jaṭilānaṃ damanampi ca.</gathalast>
    <hangnum line="244" number="80"></hangnum>
    <gatha1 line="245"> Bimbisārāgamañcāpi <pageBreak edition="Myanmar" number="0.0174" />, rājagehappavesanaṃ;</gatha1>
    <gathalast line="246">Veḷuvanassagahanaṃ, asītisāvake tathā.</gathalast>
    <hangnum line="247" number="81"></hangnum>
    <gatha1 line="248"> Kapila vatthugamanaṃ, tathā ratana caṅkamaṃ;</gatha1>
    <gathalast line="249">Rāhulānandapabbajjaṃ, gahaṇaṃ jetavanassa ca.</gathalast>
    <hangnum line="250" number="82"></hangnum>
    <gatha1 line="251"> Ambamūle pāṭihīraṃ, tāvatiṃsamhi desanaṃ;</gatha1>
    <gathalast line="252">Devorohaṇapāṭihīraṃ, therapañhasamāgamaṃ.</gathalast>
    <hangnum line="253" number="83"></hangnum>
    <gatha1 line="254"> Mahāsamaya suttantaṃ, rāhulovādamevaca;</gatha1>
    <gathalast line="255">Mahāmaṅgalasuttañca, dhanapālasamāgamaṃ.</gathalast>
    <hangnum line="256" number="84"></hangnum>
    <gatha1 line="257"> Āḷavakaṅgulimāla, apalāladamanampi ca;</gatha1>
    <gathalast line="258">Pārāyanakasamitiṃ, āyuvossajjanaṃ tathā.</gathalast>
    <hangnum line="259" number="85"></hangnum>
    <gatha1 line="260"> Sūkaramaddavaggāhaṃ, siṅgīvaṇṇayugassa ca;</gatha1>
    <gathalast line="261">Pasannodakapānañca, parinibbāna meva ca.</gathalast>
    <hangnum line="262" number="86"></hangnum>
    <gatha1 line="263"> Devamanussa paridevaṃ, therena pādavandanaṃ;</gatha1>
    <gathalast line="264">Dahanaṃ agginibbānaṃ, tattha sakkāra meva ca.</gathalast>
    <hangnum line="265" number="87"></hangnum>
    <gatha1 line="266"> Dhātuvitaṅga doṇena, pasādajanakāni ca;</gatha1>
    <gathalast line="267">Yebhuyyena akāresi, jātakāni sujātimā.</gathalast>
    <hangnum line="268" number="88"></hangnum>
    <gatha1 line="269"> Vessantara jātakantu, vitthārena akārayi;</gatha1>
    <gathalast line="270">Kusināpurato yāva, bodhimanti tatheva ca.</gathalast>
    <hangnum line="271" number="89"></hangnum>
    <gatha1 line="272"> Catuddisaṃ te cattāro, mahārājā ṭhitā ahuṃ;</gatha1>
    <gathalast line="273">Tettiṃsadeva puttā ca, bāttiṃsa ca kumāriyo.</gathalast>
    <hangnum line="274" number="90"></hangnum>
    <gatha1 line="275"> Yakkhasenāpatiaṭṭha, vīsati ca tato pari;</gatha1>
    <gathalast line="276">Añjalīpaggahādevā, pupphapuṇṇaghaṭā tato.</gathalast>
    <hangnum line="277" number="91"></hangnum>
    <gatha1 line="278"> Naccakā devatāceva, tūriyavādaka devatā;</gatha1>
    <gathalast line="279">Ādāsagāhakā devā, pupphasākhā dharā tathā.</gathalast>
    <hangnum line="280" number="92"></hangnum>
    <gatha1 line="281"> Padumādigāhakā devā, aññe devā ca nekadhā;</gatha1>
    <gathalast line="282">Ratanagghiya panti ca, dhammacakkāna meva ca.</gathalast>
    <hangnum line="283" number="93"></hangnum>
    <gatha1 line="284"> Khaggadharādevapanti, devāpātidharā tathā;</gatha1>
    <gathalast line="285">Tesaṃ sīse pañcahatthā, gandhatelassa pūritā.</gathalast>
    <hangnum line="286" number="94"></hangnum>
    <gatha1 line="287"> Dukūlavaṭṭikā <pageBreak edition="Myanmar" number="0.0175" /> panti, sadāpañjalitā ahu;</gatha1>
    <gathalast line="288">Phalikagghiye catukkaṇṇe, ekeko ca mahāmaṇi.</gathalast>
    <hangnum line="289" number="95"></hangnum>
    <gatha1 line="290"> Suvaṇṇamaṇi muttānaṃ, rāsiyo vajirassa ca;</gatha1>
    <gathalast line="291">Catukkaṇṇesu cattāro, kathā’hesuṃ pabhassarā.</gathalast>
    <hangnum line="292" number="96"></hangnum>
    <gatha1 line="293"> Medavaṇṇakapāsāṇa, bhittiyaṃyeva ujjalā;</gatha1>
    <gathalast line="294">Vijjātā appitā āsuṃ, dhātugabbhevibhūsitā.</gathalast>
    <hangnum line="295" number="97"></hangnum>
    <gatha1 line="296"> Rūpakānettasabbāni, dhātugabbhe manorame;</gatha1>
    <gathalast line="297">Ghanakoṭṭi mahemassa, kārāpesi mahīpati.</gathalast>
    <hangnum line="298" number="98"></hangnum>
    <gatha1 line="299"> Kammādhiṭṭhāyako ettha, sabbaṃ saṃvidahi imaṃ;</gatha1>
    <gathalast line="300">Indagutto mahāthero, chaḷabhiñño mahāmatī.</gathalast>
    <hangnum line="301" number="99"></hangnum>
    <gatha1 line="302"> Sabbaṃ rājiddhiyā etaṃ, devatānañca iddhiyā;</gatha1>
    <gathalast line="303">Iddhiyā ariyānañca, asambādhaṃ patiṭṭhitaṃ.</gathalast>
    <hangnum line="304" number="100"></hangnum>
    <gatha1 line="305"> Niṭṭhantaṃ sugatañca pūjiyatamaṃ lokuttamaṃ nittamaṃ;</gatha1>
    <gatha2 line="306">Dhātu tassa vicuṇṇitaṃ janahitaṃ āsiṃsatā pūjiya;</gatha2>
    <gatha3 line="307">Puññaṃ taṃ samamicca’cecca matimā saddhāguṇalaṅkato;</gatha3>
    <gathalast line="308">Tiṭṭhantaṃ sugataṃ viya’ssa munino dhātu ca sambūjaye.</gathalast>
    <centered line="309">Sujanappasādasaṃvegatthāya kate mahāvaṃse</centered>
    <centered line="310">Dhātugabbharacano nāma</centered>
    <centered line="311">Tiṃsatimo paricchedo.</centered>
  </content>
</document>