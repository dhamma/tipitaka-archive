<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf20.xml</normativeSource>
    <source>roman/anya/vamsa-gantha-sangaho/mahavamsa/ekavisatima pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>ekavisatima pariccheda</basename>
    <titlePath>Ekavīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Ekavīsatima pariccheda</chapter>
    <subhead line="2">Vañca rājako</subhead>
    <hangnum line="3" number="1"></hangnum>
    <gatha1 line="4"> Uttiyassa <pageBreak edition="Myanmar" number="0.0120" /> kaniṭṭho tu, mahāsivo tadaccaye;</gatha1>
    <gathalast line="5">Dasa vassāni kāresi, rajjaṃ sujana sevako.</gathalast>
    <hangnum line="6" number="2"></hangnum>
    <gatha1 line="7"> Bhaddasālamhi so there, pasīditvā manoramaṃ;</gatha1>
    <gathalast line="8">Kāresi purimāyantu, vihāraṃ nagaraṅgaṇaṃ.</gathalast>
    <hangnum line="9" number="3"></hangnum>
    <gatha1 line="10"> Mahāsivakaniṭṭho tu, suratisso tadaccaye;</gatha1>
    <gathalast line="11">Dasavassāni kāresi, rajjaṃ puññesu sādaro.</gathalast>
    <hangnum line="12" number="4"></hangnum>
    <gatha1 line="13"> Dakkhiṇāya disāyaṃ so, vihāraṃ nagaraṃ gaṇaṃ;</gatha1>
    <gathalast line="14">Purimāya hatthikkhandhañca, gokaṇṇagirimeva ca.</gathalast>
    <hangnum line="15" number="5"></hangnum>
    <gatha1 line="16"> Vaṅguttare pabbatamhi, pācina pabbatavhayaṃ;</gatha1>
    <gathalast line="17">Raheṇakasamīpamhi, tathā koḷambakāḷakaṃ.</gathalast>
    <hangnum line="18" number="6"></hangnum>
    <gatha1 line="19"> Ariṭṭhapāde maṃ gulakaṃ, purimāya’ccha gallakaṃ;</gatha1>
    <gathalast line="20">Girinelapanāyakaṇḍaṃ, nagarassuttharāya tu.</gathalast>
    <hangnum line="21" number="7"></hangnum>
    <gatha1 line="22"> Pañcasatā <pageBreak edition="Myanmar" number="0.0121" /> neva mādi-vihāre puthavī pati;</gatha1>
    <gathalast line="23">Gaṅgāya orapārañhi, laṃkādīpe tahiṃ tahiṃ.</gathalast>
    <hangnum line="24" number="8"></hangnum>
    <gatha1 line="25"> Pure rajjā ca rajje ca, saṭṭhīvassāni sādhukaṃ;</gatha1>
    <gathalast line="26">Kāresi ramme dhammena, ratanattaya gāravo.</gathalast>
    <hangnum line="27" number="9"></hangnum>
    <gatha1 line="28"> Suvaṇṇapiṇḍatissoti, nāmaṃ rajjā tassā ahu;</gatha1>
    <gathalast line="29">Suratissoti nāmantu, tassā’purajjapattiyā.</gathalast>
    <hangnum line="30" number="10"></hangnum>
    <gatha1 line="31"> Assanāvikaputtā dve, damiḷā senaguttikā;</gatha1>
    <gathalast line="32">Suratissamahīpālaṃ, taṃ gahetvā mahabbalā.</gathalast>
    <hangnum line="33" number="11"></hangnum>
    <gatha1 line="34"> Duve vīsativassāni, rajjaṃ dhammena kārayuṃ;</gatha1>
    <gathalast line="35">Te gahetvā aselo tu, muṭasivassa atrajo.</gathalast>
    <hangnum line="36" number="12"></hangnum>
    <gatha1 line="37"> Sodariyānaṃ bhātūnaṃ, navamo bhatuko tato;</gatha1>
    <gathalast line="38">Anurādhapure rajjaṃ, dasavassāni kārayi.</gathalast>
    <hangnum line="39" number="13"></hangnum>
    <gatha1 line="40"> Coḷaraṭṭhā idha gamma, rajjatthaṃ ujujātiko;</gatha1>
    <gathalast line="41">Eḷāro nāma damiḷo, gahetvā’selabhūpatiṃ.</gathalast>
    <hangnum line="42" number="14"></hangnum>
    <gatha1 line="43"> Vassāni cattārīsañca, cattāri ca akārayi;</gatha1>
    <gathalast line="44">Rajjaṃ vohārasamaye, majjhatto mittasattusu.</gathalast>
    <hangnum line="45" number="15"></hangnum>
    <gatha1 line="46"> Sayanassa siropasse, ghaṇṭaṃ sudīghayottakaṃ;</gatha1>
    <gathalast line="47">Lambāpesi vīrāvetuṃ, icchantehi vinicchayaṃ.</gathalast>
    <hangnum line="48" number="16"></hangnum>
    <gatha1 line="49"> Eko putto ca dhītā ca, ahesuṃ tassa rājino;</gatha1>
    <gathalast line="50">Rathena tissavāpiṃ so, gacchanto bhūmipālajo.</gathalast>
    <hangnum line="51" number="17"></hangnum>
    <gatha1 line="52"> Taruṇaṃ vacchakaṃ magge, nipannaṃ sahadhenukaṃ;</gatha1>
    <gathalast line="53">Gīvaṃ akkammacakkena, asañcicca aghātayi.</gathalast>
    <hangnum line="54" number="18"></hangnum>
    <gatha1 line="55"> Gantvāna dhenughaṇṭaṃ taṃ, ghaṭṭesi ghaṭṭitāsayā;</gatha1>
    <gathalast line="56">Rājā teneva cakkena, sīsaṃ puttassa chedayi.</gathalast>
    <hangnum line="57" number="19"></hangnum>
    <gatha1 line="58"> Dijapotaṃ tālarukkhe, eko sappo abhakkhayi;</gatha1>
    <gathalast line="59">Tampotamātā sakuṇī, gantvā ghaṇṭamaghaṭṭayi.</gathalast>
    <hangnum line="60" number="20"></hangnum>
    <gatha1 line="61"> Āṇāpetvāna taṃ rājā, kucchiṃ tassa vidāḷiya;</gatha1>
    <gathalast line="62">Potaṃ taṃ nīharāpetvā, tāle sappamasappayi.</gathalast>
    <hangnum line="63" number="21"></hangnum>
    <gatha1 line="64"> Ratanaggassa <pageBreak edition="Myanmar" number="0.0122" /> ratana-ttayassa guṇasārataṃ;</gatha1>
    <gathalast line="65">Ajānantopi so rājā, cārittamanupālayaṃ.</gathalast>
    <hangnum line="66" number="22"></hangnum>
    <gatha1 line="67"> Cetiyadabbataṃ gantvā, bhikkhusaṅghaṃ pavāriya;</gatha1>
    <gathalast line="68">Āgacchanto rathagato, rathassa yugakoṭiyā.</gathalast>
    <hangnum line="69" number="23"></hangnum>
    <gatha1 line="70"> Akāsi jinathūpassa,</gatha1>
    <gatha2 line="71">Ekadesassa bhañjanaṃ;</gatha2>
    <gatha3 line="72">Amaccā ‘‘deva thūpono,</gatha3>
    <gathalast line="73">Tayā bhinno’ti āhu taṃ.</gathalast>
    <hangnum line="74" number="24"></hangnum>
    <gatha1 line="75"> Asañcicca kate‘pe’sa, rājā oruyha sandanā;</gatha1>
    <gathalast line="76">‘‘Cakkena mama sīsampi, chindathā’ti pathesayi.</gathalast>
    <hangnum line="77" number="25"></hangnum>
    <gatha1 line="78"> ‘‘Parahiṃsaṃ mahārāja, satthā no neva icchati;</gatha1>
    <gathalast line="79">Thūpaṃ pākatikaṃ katvā, khamāpehī’’ti āhu taṃ.</gathalast>
    <hangnum line="80" number="26"></hangnum>
    <gatha1 line="81"> Te ṭhapetuṃ pañcadasa, pāsāṇe patite tahiṃ;</gatha1>
    <gathalast line="82">Kahāpaṇa sahassāni, adā pañcadase vaso.</gathalast>
    <hangnum line="83" number="27"></hangnum>
    <gatha1 line="84"> Akā mahallikā vīhiṃ, so setuṃ ātape khipi;</gatha1>
    <gathalast line="85">Devo akāle vassitvā, tassā vihiṃ atemayi.</gathalast>
    <hangnum line="86" number="28"></hangnum>
    <gatha1 line="87"> Vīhiṃ gahetvā gantvā sā, ghaṇṭaṃ taṃ samaghaṭṭayi;</gatha1>
    <gathalast line="88">Akālavassaṃ sutvā taṃ, vissajjetvā tamattikaṃ.</gathalast>
    <hangnum line="89" number="29"></hangnum>
    <gatha1 line="90"> Rājā dhammamhi vattanto, ‘‘kāle vassaṃ labhe’’iti;</gatha1>
    <gathalast line="91">Tassā vinicchayatthāya, upavāsaṃ nipajji so.</gathalast>
    <hangnum line="92" number="30"></hangnum>
    <gatha1 line="93"> Baliggāhī devaputto, rañño tejena otthaṭo;</gatha1>
    <gathalast line="94">Gantvā cātumahārāja-santikaṃ taṃ nivedayi.</gathalast>
    <hangnum line="95" number="31"></hangnum>
    <gatha1 line="96"> Te tamādāya gantvāna, sakkassa paṭivedayuṃ;</gatha1>
    <gathalast line="97">Sakko pajjunnamāhuya, kāle vassaṃ upādiyi.</gathalast>
    <hangnum line="98" number="32"></hangnum>
    <gatha1 line="99"> Baliggāhī devaputto, rājino taṃ nivedayi;</gatha1>
    <gathalast line="100">Tatoppabhuti taṃ rajje, divā devo na vassatha.</gathalast>
    <hangnum line="101" number="33"></hangnum>
    <gatha1 line="102"> Rattiṃ devo’nu sattāhaṃ, vassiyāmamhi majjhime;</gatha1>
    <gathalast line="103">Puṇṇāna’hesuṃ sabbattha, khuddakā vāṭakānipi.</gathalast>
    <hangnum line="104" number="34"></hangnum>
    <gatha1 line="105"> Agatigamanadoso <pageBreak edition="Myanmar" number="0.0123" /> muttamattena eso,</gatha1>
    <gatha2 line="106">Anupahata kudiṭṭhipīdisiṃ pāpuṇī’ddhiṃ;</gatha2>
    <gatha3 line="107">Agatigamanadosaṃ suddhadiṭṭhisamāno,</gatha3>
    <gathalast line="108">Kathamidhahi manusso buddhimā no jaheyyāti.</gathalast>
    <centered line="109">Sujanappasādasaṃvegatthāya kate mahāvaṃse</centered>
    <centered line="110">Pañcarājako nāma</centered>
    <centered line="111">Ekavīsatimo paricchedo.</centered>
  </content>
</document>