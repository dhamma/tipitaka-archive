<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf30.xml</normativeSource>
<archivePath>roman/anya/vamsa-gantha-sangaho/mahavamsa/ekatimsatima pariccheda.xml</archivePath>
<titlePath>Ekatiṃsatima pariccheda - Mahāvaṃsa - Vaṃsa-gantha-saṅgaho - Anya</titlePath>
</metadata>
<body>
<chapter line="1">Ekatiṃsatima pariccheda</chapter>
<subhead line="2">Dhātunidhānaṃ</subhead>
<hangnum line="3" number="1"></hangnum>
<gatha1 line="4"> Dhātugabbhamhi <pageBreak edition="M" number="0.0176" /> kammāni, niṭṭhāpetvā arindamo;</gatha1>
<gathalast line="5">Sannipātaṃ kārayitvā, saṅghassa idhamabravi.</gathalast>
<hangnum line="6" number="2"></hangnum>
<gatha1 line="7"> Dhātugabbhamhi kammāni, mayā niṭṭhāpi tāni hi;</gatha1>
<gathalast line="8">Suve dhātuṃ nidhessāmi, bhante jānātha dhātuyo’’.</gathalast>
<hangnum line="9" number="3"></hangnum>
<gatha1 line="10"> Idaṃ vatvā mahārājā, nagaraṃ pāvisī tato;</gatha1>
<gathalast line="11">Dhātu āharakaṃ bhikkhuṃ, bhikkhusaṅgho vicintiya.</gathalast>
<hangnum line="12" number="4"></hangnum>
<gatha1 line="13"> Soṇuttaraṃ nāmayatiṃ, pūjāpariveṇavāsi kaṃ;</gatha1>
<gathalast line="14">Dhātāharaṇa kammamhi, chaḷabhiññaṃ niyojayi.</gathalast>
<hangnum line="15" number="5"></hangnum>
<gatha1 line="16"> Cārikaṃ caramānamhi, nāthe lokahitāyahi;</gatha1>
<gathalast line="17">Nanduttaro’ti nāmena, gaṅgātīramhi māṇavo.</gathalast>
<hangnum line="18" number="6"></hangnum>
<gatha1 line="19"> Nimantetvā’bhisambuddhaṃ, saha saṅghaṃ abhojayi;</gatha1>
<gathalast line="20">Satthāpayogapaṭṭhāne, sasaṅghonāvamāruhi.</gathalast>
<hangnum line="21" number="7"></hangnum>
<gatha1 line="22"> Tattha bhaddajithero tu, chaḷabhiñño mahiddhiko;</gatha1>
<gathalast line="23">Jalapakkhalitaṭṭhānaṃ, disvā bhikkhū idaṃ vadī.</gathalast>
<hangnum line="24" number="8"></hangnum>
<gatha1 line="25"> ‘‘Mahā panādabhūtena, mayā vutto suvaṇṇayo;</gatha1>
<gathalast line="26">Pāsādo patito ettha, pañcavīsatiyojako.</gathalast>
<hangnum line="27" number="9"></hangnum>
<gatha1 line="28"> Taṃ pāpuṇitvā gaṅgāya, jalaṃ pakkhili taṃ idha;</gatha1>
<gathalast line="29">Bhikkhū asaddahantā taṃ, satthuno taṃ nivedayuṃ.</gathalast>
<hangnum line="30" number="10"></hangnum>
<gatha1 line="31"> Satthā’ha ‘‘kaṅkhaṃ bhikkhunaṃ, vinodehī’’tisotato;</gatha1>
<gathalast line="32">Ñāpetuṃ brahmaloke’pi, vasavattisamattha taṃ.</gathalast>
<hangnum line="33" number="11"></hangnum>
<gatha1 line="34"> Iddhiyā nabhamuggantvā, sattatālasame ṭhito;</gatha1>
<gathalast line="35">Dūssathūpaṃ brahmaloke, ṭhapetvā vaḍḍhite kare.</gathalast>
<hangnum line="36" number="12"></hangnum>
<gatha1 line="37"> Idhā’netvā <pageBreak edition="M" number="0.0177" /> dassayitvā, janassa puna taṃ tahiṃ;</gatha1>
<gathalast line="38">Ṭhapayitvā yathāṭhāne, iddhiyā gaṅgāmāgato.</gathalast>
<hangnum line="39" number="13"></hangnum>
<gatha1 line="40"> Pādaṅguṭṭhena pāsādaṃ, gahetvā thupikāyaso;</gatha1>
<gathalast line="41">Ussāpetvāna dassetvā, janassa khipi taṃ tahiṃ.</gathalast>
<hangnum line="42" number="14"></hangnum>
<gatha1 line="43"> Nanduttaro māṇavako, disvā taṃ pāṭihāriyaṃ;</gatha1>
<gathalast line="44">Parāyattamahaṃ dhātuṃ, pahuānayituṃ siyaṃ.</gathalast>
<hangnum line="45" number="15"></hangnum>
<gatha1 line="46"> Iti patthayi tenetaṃ, saṅgho soṇuttaraṃ yatiṃ;</gatha1>
<gathalast line="47">Tasmiṃ kamme niyojesi, soḷasavassikaṃ api.</gathalast>
<hangnum line="48" number="16"></hangnum>
<gatha1 line="49"> ‘‘Āharāmi kuto dhātuṃ’’, iti saṅghamapucchiso;</gatha1>
<gathalast line="50">Kathesi saṅgho therassa, tassa tā dhātuyo iti.</gathalast>
<hangnum line="51" number="17"></hangnum>
<gatha1 line="52"> ‘‘Parinibbāna mañcamhi, nipanno loka nāyako;</gatha1>
<gathalast line="53">Dhātūhipilokahi taṃ, kātuṃ devinda mabruvi.</gathalast>
<hangnum line="54" number="18"></hangnum>
<gatha1 line="55"> Devinda’ṭṭhasu doṇesu, mama sāriradhāthusu;</gatha1>
<gathalast line="56">Ekaṃ doṇaṃ rāmagāme, koḷiyehi ca sakkataṃ.</gathalast>
<hangnum line="57" number="19"></hangnum>
<gatha1 line="58"> Nāgalokaṃ tato nitaṃ, tato nāgehi sakkataṃ;</gatha1>
<gathalast line="59">Laṃkādipe mahāthūpe, nidhānāya bhavissati.</gathalast>
<hangnum line="60" number="20"></hangnum>
<gatha1 line="61"> Mahākassapattheropi, dīghadassī mahāyati;</gatha1>
<gathalast line="62">Dhammāsoka narindena, dhātuvitthārakārako.</gathalast>
<hangnum line="63" number="21"></hangnum>
<gatha1 line="64"> Rājagahassa sāmante, raññā ajātasattunā;</gatha1>
<gathalast line="65">Kārāpento mahādhātuṃ, nidhānaṃ sādhu saṅkhataṃ.</gathalast>
<hangnum line="66" number="22"></hangnum>
<gatha1 line="67"> Satta doṇāni dhātūnaṃ, āharitvāna kārayi;</gatha1>
<gathalast line="68">Rāmagāmamhi doṇantu, sattucittaññuna’ggahi.</gathalast>
<hangnum line="69" number="23"></hangnum>
<gatha1 line="70"> Mahādhātunidhānaṃ taṃ, dhammāsokopi bhūpati;</gatha1>
<gathalast line="71">Passitvā aṭṭhamaṃ doṇaṃ, āṇāpetuṃmakiṃ akā.</gathalast>
<hangnum line="72" number="24"></hangnum>
<gatha1 line="73"> Mahāthūpe nidhānatthaṃ, vihitaṃ taṃ jineni’ti;</gatha1>
<gathalast line="74">Dhammāsokaṃ nivāresuṃ, tattha khiṇāsavāyati.</gathalast>
<hangnum line="75" number="25"></hangnum>
<gatha1 line="76"> Rāmagāmamhi thūpotu, gaṅgātīre kato tato;</gatha1>
<gathalast line="77">Bhijjigaṅgāya oghena, sotu dhātu karaṇḍako.</gathalast>
<hangnum line="78" number="26"></hangnum>
<gatha1 line="79"> Samuddaṃ <pageBreak edition="M" number="0.0178" /> pavisitvāna, dvidhā bhinne jale tahiṃ;</gatha1>
<gathalast line="80">Nānāratanapiṭṭhamhi, aṭṭhārasmiṃ samākulo.</gathalast>
<hangnum line="81" number="27"></hangnum>
<gatha1 line="82"> Nāgā disvā karaṇḍaṃ taṃ, kāḷanāgassa rājino;</gatha1>
<gathalast line="83">Mañjerikanāgabhavanaṃ, upagamma nivedayuṃ.</gathalast>
<hangnum line="84" number="28"></hangnum>
<gatha1 line="85"> Dasakoṭisahassehi, gantvā nāgehi so tahiṃ;</gatha1>
<gathalast line="86">Dhātū tā abhipūjento, netvāna bhavanaṃ sakaṃ.</gathalast>
<hangnum line="87" number="29"></hangnum>
<gatha1 line="88"> Sabbaratanamayaṃ thūpaṃ, tassoparigharaṃ tathā;</gatha1>
<gathalast line="89">Māpetvā saha nāgehi, sadā pūjesi sādaro.</gathalast>
<hangnum line="90" number="30"></hangnum>
<gatha1 line="91"> Ārakkhāmahatī tattha, gantvā dhātuidhānaya;</gatha1>
<gathalast line="92">Suve dhātunidhānañhi, bhūmipālo karissati’’.</gathalast>
<hangnum line="93" number="31"></hangnum>
<gatha1 line="94"> Iccevaṃ saṅghavacanaṃ, sutvā sādhūti so pana;</gatha1>
<gathalast line="95">Pattabbakālaṃ pekkhanto, pariveṇa magāsakaṃ.</gathalast>
<hangnum line="96" number="32"></hangnum>
<gatha1 line="97"> Bhavissati suve dhātu, nidhānanti mahīpati;</gatha1>
<gathalast line="98">Cāresi nagare bheriṃ, sabba kiccaṃ vidhāya taṃ.</gathalast>
<hangnum line="99" number="33"></hangnum>
<gatha1 line="100"> Nagaraṃ sakalañceva, idhāgāmiñca añjasaṃ;</gatha1>
<gathalast line="101">Alaṅkārayi sakkaccaṃ, nagare ca vibhūsayi.</gathalast>
<hangnum line="102" number="34"></hangnum>
<gatha1 line="103"> Sakko devānamindo ca, laṃkādīpamasesakaṃ;</gatha1>
<gathalast line="104">Āmantetvā vissakammaṃ, alaṅkārayinekadhā.</gathalast>
<hangnum line="105" number="35"></hangnum>
<gatha1 line="106"> Nagarassa catudvāre, vattabhattaṃhi nekadhā;</gatha1>
<gathalast line="107">Mahājanopabhogatthaṃ, ṭhapāpesi narādhipo.</gathalast>
<hangnum line="108" number="36"></hangnum>
<gatha1 line="109"> Uposathe pannarase, aparanhe sumānaso;</gatha1>
<gathalast line="110">Paṇḍito rājakiccesu, sabbālaṅkāra maṇḍito.</gathalast>
<hangnum line="111" number="37"></hangnum>
<gatha1 line="112"> Sabbāhi nāṭakatthīhi, yodhehi sāyudhehi ca;</gatha1>
<gathalast line="113">Mahatā ca baloghena, hatthivā jirathehi ca.</gathalast>
<hangnum line="114" number="38"></hangnum>
<gatha1 line="115"> Nānāvidhavibhūsehi, sabbato parivārito;</gatha1>
<gathalast line="116">Āruyha surathaṃ aṭṭhā, suseta ca susindhavaṃ.</gathalast>
<hangnum line="117" number="39"></hangnum>
<gatha1 line="118"> Bhūsitaṃ kaṇḍūlaṃ hatthiṃ, kāretvā puratosubhaṃ;</gatha1>
<gathalast line="119">Suvaṇṇacaṅgoṭadharo, sotacchattassa heṭṭhāto.</gathalast>
<hangnum line="120" number="40"></hangnum>
<gatha1 line="121"> Aṭṭhuttara <pageBreak edition="M" number="0.0179" /> sahassāni, nāgaranāriyo subhā;</gatha1>
<gathalast line="122">Supuṇṇaghaṭabhūsāyo, taṃ raṭṭhaṃ parivārayuṃ.</gathalast>
<hangnum line="123" number="41"></hangnum>
<gatha1 line="124"> Nānāpupphasamuggāni, tatheva daṇḍadīpikā;</gatha1>
<gathalast line="125">Tattakā tattakā eva, dhārayitvāna itthiyo.</gathalast>
<hangnum line="126" number="42"></hangnum>
<gatha1 line="127"> Aṭṭhuttara sahassāni, dārakā samalaṅkatā;</gatha1>
<gathalast line="128">Gahetvā parivāresuṃ, nānāvaṇṇadhaje subhe.</gathalast>
<hangnum line="129" number="43"></hangnum>
<gatha1 line="130"> Nānātūriyaghosehi, anekehi tahiṃ tahiṃ;</gatha1>
<gathalast line="131">Hatthasarathasaddehi, bhijjante viya bhūtale.</gathalast>
<hangnum line="132" number="44"></hangnum>
<gatha1 line="133"> Yanto mahāmeghavanaṃ, siriyā so mahāyaso;</gatha1>
<gathalast line="134">Yante’va nandanavanaṃ, devarājā asobhatha.</gathalast>
<hangnum line="135" number="45"></hangnum>
<gatha1 line="136"> Rañño niggamanārambhe, mahātūriya ravaṃpure;</gatha1>
<gathalast line="137">Pariveṇe nisinno’va, sutvā soṇuttaro yati.</gathalast>
<hangnum line="138" number="46"></hangnum>
<gatha1 line="139"> Nimujjitvā puthuviyā, gantvāna nāgamandiraṃ;</gatha1>
<gathalast line="140">Nāgarājassa purato, tattha pātūrahulahuṃ.</gathalast>
<hangnum line="141" number="47"></hangnum>
<gatha1 line="142"> Vuṭṭhāya abhivādetvā, pallaṅke taṃ nivesīla;</gatha1>
<gathalast line="143">Sakkaritvāna nāgindo, pucchi āgata desakaṃ.</gathalast>
<hangnum line="144" number="48"></hangnum>
<gatha1 line="145"> Tasmiṃ vutte athopucchi, therāgamanakāraṇaṃ;</gatha1>
<gathalast line="146">Patvā’dhikāraṃ sabbaṃ so, saṅgha sandesa mabruvi.</gathalast>
<hangnum line="147" number="49"></hangnum>
<gatha1 line="148"> Mahāthūpe nidhānatthaṃ, buddhena vihitā idha;</gatha1>
<gathalast line="149">Tava hatthagatā dhātu, dehitā kira me tuvaṃ.</gathalast>
<hangnum line="150" number="50"></hangnum>
<gatha1 line="151"> Taṃ sutvā nāgarājāso, atīva domanassi to;</gatha1>
<gathalast line="152">‘‘Pahū ayañhi samaṇo, balakkārena gaṇhituṃ.</gathalast>
<hangnum line="153" number="51"></hangnum>
<gatha1 line="154"> Tasmā aññattha netabbā, dhātuyo’’iti cintiya;</gatha1>
<gathalast line="155">Tattha ṭhitaṃ bhāgineyyaṃ, ākārena nivedayi.</gathalast>
<hangnum line="156" number="52"></hangnum>
<gatha1 line="157"> Nāmena vāsuladatto, jānitvā tassa iṅgitaṃ;</gatha1>
<gathalast line="158">Gantvā taṃ cetiyagharaṃ, gilitvāna karaṇḍakaṃ.</gathalast>
<hangnum line="159" number="53"></hangnum>
<gatha1 line="160"> Sinerupādaṃ <pageBreak edition="M" number="0.0180" /> gantvāna, kuṇḍalāvaṭṭakosayi;</gatha1>
<gathalast line="161">Tiyojanasataṃ dīgho, bhogoyojanavaṭṭavā.</gathalast>
<hangnum line="162" number="54"></hangnum>
<gatha1 line="163"> Anekāni sahassāni, māpetvāna phaṇāni ca;</gatha1>
<gathalast line="164">Dhūpāyati pajjalati, sayitvā so mahiddhiko.</gathalast>
<hangnum line="165" number="55"></hangnum>
<gatha1 line="166"> Anekāni sahassāni, attanā sadise ahi;</gatha1>
<gathalast line="167">Māpayitvā sayāpesi, samantā parivārite.</gathalast>
<hangnum line="168" number="56"></hangnum>
<gatha1 line="169"> Bahū devā ca nāgā ca, osariṃsu tahiṃ tadā;</gatha1>
<gathalast line="170">‘‘Yuddhaṃ ubhinnaṃ nāgānaṃ, pasissāma mayaṃ’’iti.</gathalast>
<hangnum line="171" number="57"></hangnum>
<gatha1 line="172"> Mātulo bhāgineyyena, haṭātā dhātuyo iti;</gatha1>
<gathalast line="173">Ñatvā’naha theraṃ taṃ, dhātunatthi me santike iti.</gathalast>
<hangnum line="174" number="58"></hangnum>
<gatha1 line="175"> Āditoppabhutithero, tāsaṃ dhātūnamāgamaṃ;</gatha1>
<gathalast line="176">Vatvāna nāgarājaṃ taṃ, ‘‘dehi dhātū’’ti abruvi.</gathalast>
<hangnum line="177" number="59"></hangnum>
<gatha1 line="178"> Aññathā saññāpetuṃ taṃ, theraṃ so uragādhipo;</gatha1>
<gathalast line="179">Ādāya cetiya gharaṃ, gantvā taṃ tassa vaṇṇayi.</gathalast>
<hangnum line="180" number="60"></hangnum>
<gatha1 line="181"> Anekadhā anekehi, ratanehi susaṅkhataṃ;</gatha1>
<gathalast line="182">Cetiyaṃ cetiyagharaṃ, passa bhikkhu sunimmitaṃ.</gathalast>
<hangnum line="183" number="61"></hangnum>
<gatha1 line="184"> Laṃkādīpamhi sakale, sabbāni ratanānipi;</gatha1>
<gathalast line="185">Sopānante pāṭikampi, nāgghanta’ññesu kā kathā.</gathalast>
<hangnum line="186" number="62"></hangnum>
<gatha1 line="187"> Mahāsakkāraṭhānamhā, appasakkāraṭhāna kaṃ;</gatha1>
<gathalast line="188">Dhātūnaṃ nayanaṃ nāma, nayuttaṃ bhikkhuvo idaṃ.</gathalast>
<hangnum line="189" number="63"></hangnum>
<gatha1 line="190"> ‘‘Saccābhisamayo nāma, tumhākaṃ hīna vijjati;</gatha1>
<gathalast line="191">Saccābhisamayaṭhānaṃ, netuṃ yuttañhi dhātuyo’’.</gathalast>
<hangnum line="192" number="64"></hangnum>
<gatha1 line="193"> ‘‘Saṃsāra dukkha mokkhāya, uppajjanti tathāgatā;</gatha1>
<gathalast line="194">Buddhassāyamadhippāyo, tenanessāma dhātuyo.</gathalast>
<hangnum line="195" number="65"></hangnum>
<gatha1 line="196"> Dhātunidhānaṃ ajje’va, so hi rājā karissati;</gatha1>
<gathalast line="197">Tasmā papañcamakaritvā, lahuṃ me dehi dhātuyo’’.</gathalast>
<hangnum line="198" number="66"></hangnum>
<gatha1 line="199"> Nāgoāhasace bhante, tuvaṃ passasi dhātuyo;</gatha1>
<gathalast line="200">Gahetvā yāhi taṃ thero, tikkhattuṃ taṃ bhaṇāpiya.</gathalast>
<hangnum line="201" number="67"></hangnum>
<gatha1 line="202"> Sukhumaṃ <pageBreak edition="M" number="0.0181" /> karaṃ māpayitvā, thero tatraṭhito’vaso;</gatha1>
<gathalast line="203">Bhāgineyyassa vadane, hatthaṃ pakkhippa tāvade.</gathalast>
<hangnum line="204" number="68"></hangnum>
<gatha1 line="205"> Dhātukaraṇḍaṃ ādāya, ‘‘tiṭṭha nāgā’’ti bhāsiya;</gatha1>
<gathalast line="206">Nimujjitvā pathaviyaṃ, pariveṇamhi uṭṭhahi.</gathalast>
<hangnum line="207" number="69"></hangnum>
<gatha1 line="208"> Nāgarājā gato bhikkhu, amhehi vañcito’’iti;</gatha1>
<gathalast line="209">Dhātu ānayanatthāya, bhāgineyyassa pāhiṇi.</gathalast>
<hangnum line="210" number="70"></hangnum>
<gatha1 line="211"> Bhāgineyyo’tha kucchimhi, apassitvā karaṇḍakaṃ;</gatha1>
<gathalast line="212">Paridevamāno āgantvā, mātulassa nivedayi.</gathalast>
<hangnum line="213" number="71"></hangnum>
<gatha1 line="214"> Tadā so nāgarājāpi, ‘‘vañcitamha mayaṃ’’iti;</gatha1>
<gathalast line="215">Paridevi nāgā sabbepi, parideviṃsu pīḷitā.</gathalast>
<hangnum line="216" number="72"></hangnum>
<gatha1 line="217"> Bhikkhu nāgassa vijaye, tuṭṭhā devā samāgatā;</gatha1>
<gathalast line="218">Dhātuyo pūjayantātā, teneva saha āgamuṃ.</gathalast>
<hangnum line="219" number="73"></hangnum>
<gatha1 line="220"> Paridevamānā āgantvā, nāgā saṅghassa santike;</gatha1>
<gathalast line="221">Bahudhā parideviṃsu, dhātāharaṇa dukkhitā.</gathalast>
<hangnum line="222" number="74"></hangnum>
<gatha1 line="223"> Tesaṃ saṅgho’nukampāya, thokaṃ dhātumadāpayi;</gatha1>
<gathalast line="224">Te tena tuṭṭhā gantvāna, pūjā bhaṇḍāni āharuṃ.</gathalast>
<hangnum line="225" number="75"></hangnum>
<gatha1 line="226"> Sakko ratanapallaṅkaṃ, soṇṇacaṅkoṭameva ca;</gatha1>
<gathalast line="227">Ādāya saha devehi, taṃ ṭhānaṃ samupāgato.</gathalast>
<hangnum line="228" number="76"></hangnum>
<gatha1 line="229"> Therassa uggataṭhāne, kārite vissakammunā;</gatha1>
<gathalast line="230">Patiṭṭhapetvā pallaṅkaṃ, subhe ratanamaṇḍape.</gathalast>
<hangnum line="231" number="77"></hangnum>
<gatha1 line="232"> Mātukaraṇḍamādāya, tassa therassa hatthato;</gatha1>
<gathalast line="233">Caṅkoṭake ṭhapetvāna, pallaṅke pavareṭhapi.</gathalast>
<hangnum line="234" number="78"></hangnum>
<gatha1 line="235"> Brahmā chattamadhāresi, santussito vāḷabījaniṃ;</gatha1>
<gathalast line="236">Maṇitālavaṇṭaṃ suyāmo, sakko saṅkhaṃ tusodakaṃ.</gathalast>
<hangnum line="237" number="79"></hangnum>
<gatha1 line="238"> Cattāro tu mahārājā, aṭṭhaṃsu khaggapāṇino;</gatha1>
<gathalast line="239">Samuggahatthā tettiṃsa, devaputtā mahiddhikā.</gathalast>
<hangnum line="240" number="80"></hangnum>
<gatha1 line="241"> Pāricchattaka pupphehi, pūjayantā tahiṃṭhitā;</gatha1>
<gathalast line="242">Kumāriyotu dvattiṃsa, daṇḍadīpadharā ṭhitā.</gathalast>
<hangnum line="243" number="81"></hangnum>
<gatha1 line="244"> Palāpetvā <pageBreak edition="M" number="0.0182" /> duṭṭhayakkhe, yakkhasenāpati pana;</gatha1>
<gathalast line="245">Aṭṭhavīsati aṭṭhaṃsu, ārakkhaṃ kurumānakā.</gathalast>
<hangnum line="246" number="82"></hangnum>
<gatha1 line="247"> Vīṇaṃ vādayamāno’va, aṭṭhā pañcasikho tahiṃ;</gatha1>
<gathalast line="248">Raṅgabhūmiṃ māpayitvā, timparuturiya ghosavā.</gathalast>
<hangnum line="249" number="83"></hangnum>
<gatha1 line="250"> Anekadevaputtā ca, sādhugītappayojakā;</gatha1>
<gathalast line="251">Mahākāḷo nāgarājā, thuyamāno anekadhā.</gathalast>
<hangnum line="252" number="84"></hangnum>
<gatha1 line="253"> Dibbatūriyāni vajjanti, dibbasaṃgīti vattati;</gatha1>
<gathalast line="254">Dibbagandhādivassāni, vassapenti ca devatā.</gathalast>
<hangnum line="255" number="85"></hangnum>
<gatha1 line="256"> So indaguttatherotu, mārassa paṭibāhanaṃ;</gatha1>
<gathalast line="257">Cakkavāḷasamaṃ katvā, lohacchattamamāpayi.</gathalast>
<hangnum line="258" number="86"></hangnum>
<gatha1 line="259"> Mātūnaṃ purato ceva, tattha tattha ca pañcasu;</gatha1>
<gathalast line="260">Ṭhānesu gaṇasajjhāyaṃ, kariṃsva khilabhikkhavo.</gathalast>
<hangnum line="261" number="87"></hangnum>
<gatha1 line="262"> Tatthā’gamā mahārājā, pahaṭṭho duṭṭhagāmaṇi;</gatha1>
<gathalast line="263">Sīsenā’dāya ānīte, caṅkoṭamhi suvaṇṇaye.</gathalast>
<hangnum line="264" number="88"></hangnum>
<gatha1 line="265"> Ṭhapetvā dhātu caṅkoṭaṃ, patiṭṭhāpiya āsane;</gatha1>
<gathalast line="266">Dhātuṃ pūjīya vanditvā, ṭhito pañcalīko tahiṃ.</gathalast>
<hangnum line="267" number="89"></hangnum>
<gatha1 line="268"> Dibbacchattādikānettha, dibbagandhādikāni ca;</gatha1>
<gathalast line="269">Passitvā dibbatūriyādi-sadde sutvā ca khattiyo.</gathalast>
<hangnum line="270" number="90"></hangnum>
<gatha1 line="271"> Apassitvā brahmadevo, tuṭṭho acchariyabbhuto;</gatha1>
<gathalast line="272">Dhātuchattena pūjesi, laṃkārajje’bhisiñci ca.</gathalast>
<hangnum line="273" number="91"></hangnum>
<gatha1 line="274"> ‘‘Dibbacchattaṃ mānusañca, vimutticchattameva ca;</gatha1>
<gathalast line="275">Iti ticchittadhārissa, lokanāthassa satthuno.</gathalast>
<hangnum line="276" number="92"></hangnum>
<gatha1 line="277"> Tikkhattumeva me rajjaṃ, dammī’ti haṭṭhamānaso;</gatha1>
<gathalast line="278">Tikkhattumeva dhātūnaṃ, laṃkārajjamadāsiso.</gathalast>
<hangnum line="279" number="93"></hangnum>
<gatha1 line="280"> Pūjayanto dhātuyotā, devehi mānusehi ca;</gatha1>
<gathalast line="281">Saha caṅkoṭakeheva, sīsenādāya khattiyo.</gathalast>
<hangnum line="282" number="94"></hangnum>
<gatha1 line="283"> Bhikkhusaṅgha paribyuḷho, katvā thūpaṃ padakkhiṇaṃ;</gatha1>
<gathalast line="284">Pācinato āharitvā, dhātugabbhamhi otari.</gathalast>
<hangnum line="285" number="95"></hangnum>
<gatha1 line="286"> Arahanto channavuti-koṭiyo thūpamuttamaṃ;</gatha1>
<gathalast line="287">Samantā parivāretvā, aṭṭhaṃsu katapañjalī.</gathalast>
<hangnum line="288" number="96"></hangnum>
<gatha1 line="289"> Otaritvā <pageBreak edition="M" number="0.0183" /> dhātugabbhaṃ, mahagghe sayanesubhe;</gatha1>
<gathalast line="290">Ṭhapessāmiti cintente, pītipuṇṇanarissare.</gathalast>
<hangnum line="291" number="97"></hangnum>
<gatha1 line="292"> Sadhātu dhātucaṅkoṭo, uggantvā tassa sīsato;</gatha1>
<gathalast line="293">Sattatālappamāṇamhi, ākāsamhi ṭhito tato.</gathalast>
<hangnum line="294" number="98"></hangnum>
<gatha1 line="295"> Sayaṃ karaṇḍo vivari, uggantvā dhātuyo tato;</gatha1>
<gathalast line="296">Buddhavesaṃ gahetvāna, lakkhaṇebyañjanujjalaṃ.</gathalast>
<hangnum line="297" number="99"></hangnum>
<gatha1 line="298"> Gaṇḍambamūle buddho’va, yamakaṃ pāṭihāriyaṃ;</gatha1>
<gathalast line="299">Akaṃsu dharamānena, sugatena adhiṭṭhitaṃ.</gathalast>
<hangnum line="300" number="100"></hangnum>
<gatha1 line="301"> Taṃ pāṭihāriyaṃ disvā, pasannekaggamānasā;</gatha1>
<gathalast line="302">Devāmanussā arahattaṃ, pattā dvādasa koṭiyo.</gathalast>
<hangnum line="303" number="101"></hangnum>
<gatha1 line="304"> Sesā phalattayaṃ pattā, atītā gaṇanāpathaṃ;</gatha1>
<gathalast line="305">Hitvā’tha buddhavesaṃ tā, karaṇḍamhi patiṭṭhayuṃ.</gathalast>
<hangnum line="306" number="102"></hangnum>
<gatha1 line="307"> Tato oruyha caṅkoṭo, rañño sīse patiṭṭhahi;</gatha1>
<gathalast line="308">Sahindaguttatherena, nāṭakīhi ca so pana.</gathalast>
<hangnum line="309" number="103"></hangnum>
<gatha1 line="310"> Dhātugabbhaṃpariharaṃ, patvāna sayanaṃ subhaṃ;</gatha1>
<gathalast line="311">Caṅkoṭaṃ ratanapallaṅke, ṭhapayitvā jutindharo.</gathalast>
<hangnum line="312" number="104"></hangnum>
<gatha1 line="313"> Dhovitvāna punohatthe, gandhavāsita vārinā;</gatha1>
<gathalast line="314">Catujjātiyagandhena, ubbatetvā sagāravo.</gathalast>
<hangnum line="315" number="105"></hangnum>
<gatha1 line="316"> Karaṇḍaṃ vivaritvāna, tāgahetvāna dhātuyo;</gatha1>
<gathalast line="317">Iti cintayi bhūmindo, mahājanahitatthiko.</gathalast>
<hangnum line="318" number="106"></hangnum>
<gatha1 line="319"> Anākulaṃ kehicipi, yadi hessanti dhātuyo;</gatha1>
<gathalast line="320">Janassa saraṇaṃ hutvā, yadi ṭhassanti dhātuyo.</gathalast>
<hangnum line="321" number="107"></hangnum>
<gatha1 line="322"> Satthunipannākārena, parinibbānamañcake;</gatha1>
<gathalast line="323">Nipajjantu supaññatte, sayanamhi mahārahe.</gathalast>
<hangnum line="324" number="108"></hangnum>
<gatha1 line="325"> Iti cintiya so dhātū, ṭhapesi sayanuttame;</gatha1>
<gathalast line="326">Tadā kārā dhātuyo ca, sahiṃsu sayanuttame.</gathalast>
<hangnum line="327" number="109"></hangnum>
<gatha1 line="328"> Āsaḷhīsukkapakkhassa, pannarasauposathe;</gatha1>
<gathalast line="329">Uttarāsaḷhanakkhatte, evaṃ dhātupatiṭṭhitā.</gathalast>
<hangnum line="330" number="110"></hangnum>
<gatha1 line="331"> Saha <pageBreak edition="M" number="0.0184" /> dhātupatiṭṭhānā, akkhampittha mahāmahī;</gatha1>
<gathalast line="332">Pāṭihīrāninekāni, pavattiṃsu anekadhā.</gathalast>
<hangnum line="333" number="111"></hangnum>
<gatha1 line="334"> Rājā pasannodhātutā, setacchattena pūjayi;</gatha1>
<gathalast line="335">Laṃkāya rajjaṃ sakalaṃ, sattāhāni adāsi ca.</gathalast>
<hangnum line="336" number="112"></hangnum>
<gatha1 line="337"> Kāye ca sabbālaṅkāraṃ, dhātugabbhamhi pūjayi;</gatha1>
<gathalast line="338">Tathānāṭakiyo’macchā, parisā devatāpi ca.</gathalast>
<hangnum line="339" number="113"></hangnum>
<gatha1 line="340"> Vatthaguḷaghatādīni, datvā saṅghassa bhūpati;</gatha1>
<gathalast line="341">Bhikkhūhi gaṇasajjhāyaṃ, kāretvā’khilarattiyaṃ.</gathalast>
<hangnum line="342" number="114"></hangnum>
<gatha1 line="343"> Punāhani purebheriṃ, cāresi ‘‘sakalā janā;</gatha1>
<gathalast line="344">Vindantu dhātusattāhaṃ, imaṃ’’ti janatāhito.</gathalast>
<hangnum line="345" number="115"></hangnum>
<gatha1 line="346"> Indagutto mahāthero, adiṭṭhāsi mahiddhiko;</gatha1>
<gathalast line="347">‘‘Dhātu vanditukāmāye, laṃkādīpamhi mānusā.</gathalast>
<hangnum line="348" number="116"></hangnum>
<gatha1 line="349"> Taṅkhaṇaṃyeva āgantvā, vanditvā dhātuyo idha;</gatha1>
<gathalast line="350">Yathā sakaṃ gharaṃ yantu’’, taṃ yathādhiṭṭhitaṃ ahu.</gathalast>
<hangnum line="351" number="117"></hangnum>
<gatha1 line="352"> So mahābhikkhusaṅghassa, mahārājā mahāyaso;</gatha1>
<gathalast line="353">Mahādānaṃ pavattetvā, taṃ sattāhaṃ nirantaraṃ.</gathalast>
<hangnum line="354" number="118"></hangnum>
<gatha1 line="355"> Ācikkhidhātugabbhamhi, kiccaṃ niṭhāpitaṃ mayā;</gatha1>
<gathalast line="356">Dhātugabbhapidhānaṃtu, saṅgho jānitumarahati.</gathalast>
<hangnum line="357" number="119"></hangnum>
<gatha1 line="358"> Saṅgho te dve sāmaṇere, tasmiṃ kamme niyojayi;</gatha1>
<gathalast line="359">Pidahiṃsu dhātugabbhaṃ, pāsāṇenā’haṭena te.</gathalast>
<hangnum line="360" number="120"></hangnum>
<gatha1 line="361"> ‘‘Mālettha mā milāyantu, gandhāsussantumā ime;</gatha1>
<gathalast line="362">Mā nibbāyantu dīpāva, mā kiñcāpi vivajjatu.</gathalast>
<hangnum line="363" number="121"></hangnum>
<gatha1 line="364"> Medavaṇṇa cha pāsāṇā, sandhiyantunirantarā’’;</gatha1>
<gathalast line="365">Iti ghīṇāsavā ettha, sabbametaṃ adhiṭṭhayuṃ.</gathalast>
<hangnum line="366" number="122"></hangnum>
<gatha1 line="367"> Āṇāpesi mahārājā, ‘‘yathāsattiṃ mahājano;</gatha1>
<gathalast line="368">Dhātunidhānakāne’ttha, karotū’’ti hitatthiko.</gathalast>
<hangnum line="369" number="123"></hangnum>
<gatha1 line="370"> Mahādhātunidhānassa, piṭṭhimhi ca mahājano;</gatha1>
<gathalast line="371">Akā sahassa dhātunaṃ, nidhānāni yathābalaṃ.</gathalast>
<hangnum line="372" number="124"></hangnum>
<gatha1 line="373"> Pidahāpiyataṃ sabbaṃ, rājāthūpaṃ samāpayi;</gatha1>
<gathalast line="374">Caturassa ca yañcettha, cetiyamhi samāpayi.</gathalast>
<hangnum line="375" number="125"></hangnum>
<gatha1 line="376"> Puññāni <pageBreak edition="M" number="0.0185" /> evamamalāni sayañcasanto,</gatha1>
<gatha2 line="377">Kubbanti sabbavibhavuttamapatti hetu;</gatha2>
<gatha3 line="378">Kārenti cāpihi’khilā parisuddhacittā,</gatha3>
<gathalast line="379">Nānāvisesajānatā parivārahetū’’ti.</gathalast>
<centered line="380">Sujanappasāda saṃvegatthāya kate mahāvaṃse</centered>
<centered line="381">Dhātunidhānaṃ nāma</centered>
<centered line="382">Ekatiṃsatimo paricchedo.</centered>
</body>
</document>