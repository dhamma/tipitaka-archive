<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf59.xml</normativeSource>
<archivePath>roman/anya/vamsa-gantha-sangaho/mahavamsa/satthima pariccheda.xml</archivePath>
<title>Saṭṭhima pariccheda - Mahāvaṃsa - Vaṃsa-gantha-saṅgaho - Anya</title>
</metadata>
<body>
<chapter line="1">Saṭṭhima pariccheda</chapter>
<subhead line="2">Kumārodayo</subhead>
<hangnum line="3" number="1"></hangnum>
<gatha1 line="4">Rohaṇe nivasitthā’va, jayabāhumahīpati;</gatha1>
<gathalast line="5">Mittāvhā rājinī ceva, tadā kālamakaṃsu te.</gathalast>
<hangnum line="6" number="2"></hangnum>
<gatha1 line="7">Sirīvallabhajāyā’tha, janesi sugalā duve;</gatha1>
<gathalast line="8">Māṇabharaṇakaṃ puttaṃ, puttiṃ līlāvatimpi ca.</gathalast>
<hangnum line="9" number="3"></hangnum>
<gatha1 line="10">Māṇābharaṇabhūpāla-devī’pi ratanāvalī;</gatha1>
<gathalast line="11">Mittaṃ pabhāvatiñcāpi, alabhī dhītaro duve.</gathalast>
<hangnum line="12" number="4"></hangnum>
<gatha1 line="13">Passantassa ubho tāyo, dhītaro vīrabāhuno;</gatha1>
<gathalast line="14">Tadā mahādipādassa, evaṃ āsi vitakkitaṃ.</gathalast>
<hangnum line="15" number="5"></hangnum>
<gatha1 line="16">Lokābhisammate sabba-bhūpālanvayamuddhani;</gatha1>
<gathalast line="17">Visuddhe somavaṃsamhi, abhijātā mayaṃ pana.</gathalast>
<hangnum line="18" number="6"></hangnum>
<gatha1 line="19">Pihanīyatarākārā, sabbasattisamunnatā;</gatha1>
<gathalast line="20">Nānāvijjāsu nipuṇā, hatthiassādisukkhamā.</gathalast>
<hangnum line="21" number="7"></hangnum>
<gatha1 line="22">Tathā pekākinā ve’te, tayo vikkamabāhunā;</gatha1>
<gathalast line="23">Parājayaṃ paribhavaṃ, pāpitā bahuso raṇe.</gathalast>
<hangnum line="24" number="8"></hangnum>
<gatha1 line="25">Sūnuno susamatthassa, visodhetu mimaṃ malaṃ;</gatha1>
<gathalast line="26">Na dissate pātubhāvo, aho no appapuññatā.</gathalast>
<hangnum line="27" number="9"></hangnum>
<gatha1 line="28">Janavādakiliṭṭhena <pageBreak edition="M" number="0.0376" />, rājattenāpi kiṃ mama;</gatha1>
<gathalast line="29">Idāni visayāsaṅgaṃ, hitvā kalyāṇakammasu.</gathalast>
<hangnum line="30" number="10"></hangnum>
<gatha1 line="31">Appamattassa satataṃ, netabbā vāsarā’iti;</gatha1>
<gathalast line="32">Niyyātetvā amaccānaṃ, sabbaṃ rajjavicāraṇaṃ.</gathalast>
<hangnum line="33" number="11"></hangnum>
<gatha1 line="34">Tahiṃ satta’ṭṭhamāsañhi, vasaṃ rattiyamekadā;</gatha1>
<gathalast line="35">Devarājaghareseyyaṃ, kappesi sīlasaṃyato.</gathalast>
<hangnum line="36" number="12"></hangnum>
<gatha1 line="37">Tato paccūsakālamhi, devaputtaṃ mahiddhikaṃ;</gatha1>
<gathalast line="38">Vicittavatthābharaṇaṃ, gandhamālāvibhūsitaṃ.</gathalast>
<hangnum line="39" number="13"></hangnum>
<gatha1 line="40">Uḷāratararūpena, dehobhāsena attano;</gatha1>
<gathalast line="41">Obhāsentaṃ asesā’sā, sūriyañca na bhuggataṃ.</gathalast>
<hangnum line="42" number="14"></hangnum>
<gatha1 line="43">Vadantaṃ supine evaṃ, adakkhi daraṇīpati;</gatha1>
<gathalast line="44">Pasīdassu mahābhāga, pitobhava mahipati.</gathalast>
<hangnum line="45" number="15"></hangnum>
<gatha1 line="46">Dhaññalakkhaṇasampanno, icchitatthassasādhako;</gatha1>
<gathalast line="47">Vinīto lokakuhara-byāpitejo parakkamo.</gathalast>
<hangnum line="48" number="16"></hangnum>
<gatha1 line="49">Āṇabalayasokitti-bhāsuro sagguṇākaro;</gatha1>
<gathalast line="50">Lokasāsanasaṃvuddhi-karo puttavaro tava.</gathalast>
<hangnum line="51" number="17"></hangnum>
<gatha1 line="52">Labbhīssate mahārāja, na cirasseva sampati;</gatha1>
<gathalast line="53">Puttadārādhivutthaṃ taṃ, puraṃ khippaṃ payāhīti.</gathalast>
<hangnum line="54" number="18"></hangnum>
<gatha1 line="55">Pabujjhitvāna sañjāta-pītivegotha rattiyā;</gatha1>
<gathalast line="56">Vibhātāya tatopoṅkha-gāmaṃ gañchinaruttamo.</gathalast>
<hangnum line="57" number="19"></hangnum>
<gatha1 line="58">Yathā diṭṭhappakārantaṃ, kathesi supinaṃ subhaṃ;</gatha1>
<gathalast line="59">Mahesī pamukhānaṃ so, amaccānaṃ mahīpati.</gathalast>
<hangnum line="60" number="20"></hangnum>
<gatha1 line="61">Saddhiṃ mahesiyā tattha, patthento puttamuttamaṃ;</gatha1>
<gathalast line="62">Cintonto dānasīlādiṃ, subhaṃ nānappakārakaṃ.</gathalast>
<hangnum line="63" number="21"></hangnum>
<gatha1 line="64">Athekadivasaṃkāle, paccūse supine pana;</gatha1>
<gathalast line="65">Sabbalakkhaṇasampannaṃ, sabbasetaṃ manoharaṃ.</gathalast>
<hangnum line="66" number="22"></hangnum>
<gatha1 line="67">Dantīpotavaraṃ dantaṃ, kaṇṇe gaṇiyapemato;</gatha1>
<gathalast line="68">Pavisantamivattānaṃ, seyyāgabbhaṃ mahesiyā.</gathalast>
<hangnum line="69" number="23"></hangnum>
<gatha1 line="70">Sampassiya pabujjhitvā, uṭṭhāya sayanāvarā;</gatha1>
<gathalast line="71">Sañjātapītipāmojja-vegapīṇitamānaso.</gathalast>
<hangnum line="72" number="24"></hangnum>
<gatha1 line="73">Tāyaṃ <pageBreak edition="M" number="0.0377" />velāyamedāsu-seyyāgabbhaṃ mahesiyā;</gatha1>
<gathalast line="74">Pavissasupinaṃ tassā, yathādiṭṭhaṃ pakāsayī.</gathalast>
<hangnum line="75" number="25"></hangnum>
<gatha1 line="76">Ahampi tādisaṃ hatthi-potakaṃ sayanaṃ mama;</gatha1>
<gathalast line="77">Padakkhiṇaṃ karitvāna, ṭhitaṃ soṇḍe samādiya.</gathalast>
<hangnum line="78" number="26"></hangnum>
<gatha1 line="79">Ākaḍḍhitvāna sayanaṃ, samāropiya pemato;</gatha1>
<gathalast line="80">Āliṅgiṃ supinamhīti, devī cāpi tamabravī.</gathalast>
<hangnum line="81" number="27"></hangnum>
<gatha1 line="82">Ubho te aññamaññassa, diṭṭhamevaṃ pakāsiya;</gatha1>
<gathalast line="83">Uṭṭhāpesuṃ pahaṭṭhāva, vītaniddāruṇaṃ tadā.</gathalast>
<hangnum line="84" number="28"></hangnum>
<gatha1 line="85">Tato pāto upaṭṭhātu, mupayātaṃ purohitaṃ;</gatha1>
<gathalast line="86">Nemittake ca pucchiṃsu, sunitvā te pamoditā.</gathalast>
<hangnum line="87" number="29"></hangnum>
<gatha1 line="88">Na cirasseva puttassa, dhaññalakkhaṇasālino;</gatha1>
<gathalast line="89">Uppattiyā avassaṃ’va, bhavaṃtabbanti kittayuṃ.</gathalast>
<hangnum line="90" number="30"></hangnum>
<gatha1 line="91">Taṃ suṇitvā amaccā ca, tathā nagaravāsino;</gatha1>
<gathalast line="92">Avindiṃsu janindo ca, sabbepīti mahussavaṃ.</gathalast>
<hangnum line="93" number="31"></hangnum>
<gatha1 line="94">Tato paṭṭhāya sotthānaṃ, patthayaṃ patthivobhusaṃ;</gatha1>
<gathalast line="95">Bhikkhusaṅghena bahuso, bhaṇāpesi parittakaṃ.</gathalast>
<hangnum line="96" number="32"></hangnum>
<gatha1 line="97">Maṇimuttādikaṃ cittaṃ, mahagghamanuvāsaraṃ;</gatha1>
<gathalast line="98">Pariccaji dānamukhe, yācakānamanekaso.</gathalast>
<hangnum line="99" number="33"></hangnum>
<gatha1 line="100">Purohitādivippehi, vedavedaṅgaviññūhi;</gatha1>
<gathalast line="101">Vattāpesi ca homādi-vidhānaṃ sotthi sammataṃ.</gathalast>
<hangnum line="102" number="34"></hangnum>
<gatha1 line="103">Suvinaṭṭhe vihāre ca, dhātugabbhe ca vāpiyo;</gatha1>
<gathalast line="104">Jiṇṇā ca paṭisaṅkhattuṃ, yojayī rājakappike.</gathalast>
<hangnum line="105" number="35"></hangnum>
<gatha1 line="106">Dinaṃ nayante kalyāṇa-kammene’vaṃ narissare;</gatha1>
<gathalast line="107">Na ciraṃ saṇṭhahi gabbha-varo kucchimhi deviyā.</gathalast>
<hangnum line="108" number="36"></hangnum>
<gatha1 line="109">Tatovagamma taṃ haṭṭha-pahaṭṭho so narissaro;</gatha1>
<gathalast line="110">Mahantaṃ deviyā gabbha-parihāramadāpayi.</gathalast>
<hangnum line="111" number="37"></hangnum>
<gatha1 line="112">Paripakkagabbhā devī, kamena janayīsukaṃ;</gatha1>
<gathalast line="113">Samaye bhaddanakkhatta-muhuttenabhilakkhite.</gathalast>
<hangnum line="114" number="38"></hangnum>
<gatha1 line="115">Suppasannā asesā ca, disāyo taṃkhaṇe ahu;</gatha1>
<gathalast line="116">Samīraṇe ca vāsiṃsu, sugandhimudusītalā.</gathalast>
<hangnum line="117" number="39"></hangnum>
<gatha1 line="118">Dantīnaṃ <pageBreak edition="M" number="0.0378" />koñcanādena, hayānaṃ hesitena ca;</gatha1>
<gathalast line="119">Rājaṅgaṇaṃ tadājātaṃ, mahākolāhalā kūlaṃ.</gathalast>
<hangnum line="120" number="40"></hangnum>
<gatha1 line="121">Accherātisaye evaṃ, pātubhūte anekadhā;</gatha1>
<gathalast line="122">Disvā taṃ vimhayappatto, māṇabharaṇabhūpati.</gathalast>
<hangnum line="123" number="41"></hangnum>
<gatha1 line="124">Sutvā nijassa puttassa, tadā sañjātasāsanaṃ;</gatha1>
<gathalast line="125">Amatenābhisittova, pītipuṇṇamanoratho.</gathalast>
<hangnum line="126" number="42"></hangnum>
<gatha1 line="127">Mocāpetvā tadā kārā-ghare baddhe bahūjane;</gatha1>
<gathalast line="128">Dānaṃ uḷāraṃ samaṇa-brāhmaṇānaṃ padāpayi.</gathalast>
<hangnum line="129" number="43"></hangnum>
<gatha1 line="130">Amaccapamukhā cāpi, janāpuranivāsino;</gatha1>
<gathalast line="131">Kadalītoraṇādīhi, rājadhānī manekadhā.</gathalast>
<hangnum line="132" number="44"></hangnum>
<gatha1 line="133">Alaṅkaritvā sakalaṃ, sumaṇḍitapasādhitā;</gatha1>
<gathalast line="134">Chaṇaṃ mahantaṃ vattesuṃ, katipāhaṃ manoramaṃ.</gathalast>
<hangnum line="135" number="45"></hangnum>
<gatha1 line="136">Vede vuttavidhānena, jātakammādikaṃ vidhiṃ;</gatha1>
<gathalast line="137">Sabbaṃ samāpayitvāna, kumārassā’vanīpati.</gathalast>
<hangnum line="138" number="46"></hangnum>
<gatha1 line="139">Purohitādayo vippe, tato lakkhaṇapāṭhake;</gatha1>
<gathalast line="140">Āṇāpetvāna sakkāra-sammānavidhipubbakaṃ.</gathalast>
<hangnum line="141" number="47"></hangnum>
<gatha1 line="142">Niyojesi kumārassa, lakkhaṇānaṃ paṭiggahe;</gatha1>
<gathalast line="143">Sādhakaṃ sakalaṃ tassa, yatthapādādilakkhaṇaṃ.</gathalast>
<hangnum line="144" number="48"></hangnum>
<gatha1 line="145">Upadhāriya mahāmacca-gaṇamajjhagatassa te;</gatha1>
<gathalast line="146">Rājino deviyā cāpi, pakāsesuṃ pamoditā.</gathalast>
<hangnum line="147" number="49"></hangnum>
<gatha1 line="148">Laṅkādīpaṃ ṭhapetvāna, jambudīpatalampi ca;</gatha1>
<gathalast line="149">Ekacchattaṅkitaṃ katvā-nubhottuṃ nipuṇo iti.</gathalast>
<hangnum line="150" number="50"></hangnum>
<gatha1 line="151">Te santappiya bhogehi, bhiyyo pucchittha sādaraṃ;</gatha1>
<gathalast line="152">Sandissamānaṃ yaṃkiñci, ariṭṭhaṃ atthi natthī’ti.</gathalast>
<hangnum line="153" number="51"></hangnum>
<gatha1 line="154">Dīghāyuko kumāro’yaṃ, kiñci paññāyate vata;</gatha1>
<gathalast line="155">Janakāriṭṭhayogo’ti, te mahīpatino’bravuṃ.</gathalast>
<hangnum line="156" number="52"></hangnum>
<gatha1 line="157">Tassārijanasammaddi-patāpabhujayo gato;</gatha1>
<gathalast line="158">So parakkamabāhū’ti, anvatthanāmamaggahī.</gathalast>
<hangnum line="159" number="53"></hangnum>
<gatha1 line="160">Kaṇṇave dhamahañceva, annupāsanamaṅgalaṃ;</gatha1>
<gathalast line="161">Kārāpiya vidhānaññū, yathāvidhimasesato.</gathalast>
<hangnum line="162" number="54"></hangnum>
<gatha1 line="163">Rañño <pageBreak edition="M" number="0.0379" />vikkamabāhussa, saputtuppattisāsanaṃ;</gatha1>
<gathalast line="164">Vattuṃ sadūte pesesi, pulatthinagaraṃ tadā.</gathalast>
<hangnum line="165" number="55"></hangnum>
<gatha1 line="166">Tehiso bhāgineyyassa, mahābhāgattanampi ca;</gatha1>
<gathalast line="167">Janakāriṭṭhayogañca, sutvā vikkamabāhuso.</gathalast>
<hangnum line="168" number="56"></hangnum>
<gatha1 line="169">Dhaññaṃ vijayarājādi-rājamālāya nāyakaṃ;</gatha1>
<gathalast line="170">Maṇiṃva bhāsuraṃ mayhaṃ, bhāgineyyaṃ janesiso.</gathalast>
<hangnum line="171" number="57"></hangnum>
<gatha1 line="172">Hāni yākācisatataṃ, yathā tassa na hessati;</gatha1>
<gathalast line="173">Tathā mamantikeyeva, kumāro ettha vaḍḍhataṃ.</gathalast>
<hangnum line="174" number="58"></hangnum>
<gatha1 line="175">Aladdhaṃ labhituṃ lābhaṃ, laddhañca parirakkhituṃ;</gatha1>
<gathalast line="176">Sabbathā na samatthoyaṃ, putto gajabāhu mama.</gathalast>
<hangnum line="177" number="59"></hangnum>
<gatha1 line="178">Sūrabhāvādiyutto’pi, mahindavhaparosuto;</gatha1>
<gathalast line="179">Nihīno mātugottena, na rajjassa raho mama.</gathalast>
<hangnum line="180" number="60"></hangnum>
<gatha1 line="181">Ṭhitassa vikkajātena, nekaso sañcitena me;</gatha1>
<gathalast line="182">Rajjassa bhāgineyyo’va, kāmaṃ bhāgī bhavissati.</gathalast>
<hangnum line="183" number="61"></hangnum>
<gatha1 line="184">Itipesesi dūte so, ānetuṃ taṃ kumārakaṃ;</gatha1>
<gathalast line="185">Kumārā bharaṇaṃ datvā, sesaṃ sārañcupāyanaṃ.</gathalast>
<hangnum line="186" number="62"></hangnum>
<gatha1 line="187">Sabbaṃ dūtamukhā sutvā, vīrabāhu mahīpati;</gatha1>
<gathalast line="188">Tassetaṃ vacanaṃ yuttaṃ, vuttaṃ mehita buddhiyā.</gathalast>
<hangnum line="189" number="63"></hangnum>
<gatha1 line="190">Tathāpi ca nijāriṭṭha-paṭikāratthamīdisaṃ;</gatha1>
<gathalast line="191">Orasaṃ puttaratanaṃ, pesetuṃ nā’nurūpakaṃ.</gathalast>
<hangnum line="192" number="64"></hangnum>
<gatha1 line="193">Kiñca tattha kumāramhi, nīte vikkama bāhuno;</gatha1>
<gathalast line="194">Pakkho laddhamahāvāha-balo viya hutāsano.</gathalast>
<hangnum line="195" number="65"></hangnum>
<gatha1 line="196">Accunnatena mahatā, tejasā sañjalissati;</gatha1>
<gathalast line="197">Hānireva vatamhākaṃ, mahatī hessate bhusaṃ.</gathalast>
<hangnum line="198" number="66"></hangnum>
<gatha1 line="199">Iti hatthe gatānaṃ so, dūtānaṃ thanayaṃ sakaṃ;</gatha1>
<gathalast line="200">Apesetvā visajjesi, pasādiya manena so.</gathalast>
<hangnum line="201" number="67"></hangnum>
<gatha1 line="202">Saputtadārehi <pageBreak edition="M" number="0.0380" />samaggavāsaṃ,</gatha1>
<gatha2 line="203">Narādinātho nivasaṃ tahiṃso;</gatha2>
<gatha3 line="204">Tibbena phuṭṭho mahatāgadena,</gatha3>
<gathalast line="205">Rajjena saddhiṃ vijahittha desaṃ.</gathalast>
<centered line="206">Sujanappasādasaṃve gatthāya kate mahāvaṃse</centered>
<centered line="207">Kumārodayo nāma</centered>
<centered line="208">Saṭṭhimo paricchedo.</centered>
</body>
</document>