<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf9.xml</normativeSource>
    <source>roman/anya/vamsa-gantha-sangaho/mahavamsa/dasama pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>dasama pariccheda</basename>
    <titlePath>Dasama pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Dasama pariccheda</chapter>
    <subhead line="2">Paṇḍukābhayābhiseko</subhead>
    <hangnum line="3" number="1"></hangnum>
    <gatha1 line="4"> Ummādacittāyāṇattā <pageBreak edition="Myanmar" number="0.0057" />, dāsī ādāya dārakaṃ;</gatha1>
    <gathalast line="5">Samugge pakkhipitvāna, dvāramaṇḍala ke agā.</gathalast>
    <hangnum line="6" number="2"></hangnum>
    <gatha1 line="7"> Rājaputtā ca migavaṃ, gatā tumbarakandare;</gatha1>
    <gathalast line="8">Disvā dāsiṃ kuhiṃ yāsi, kiṃ me kanti ca pucchisuṃ.</gathalast>
    <hangnum line="9" number="3"></hangnum>
    <gatha1 line="10"> Dvāramaṇḍalakaṃ yāmi, dhītumeguḷapūvakaṃ;</gatha1>
    <gathalast line="11">Iccāha oropehīti, rājaputtaṃ kamabravuṃ.</gathalast>
    <hangnum line="12" number="4"></hangnum>
    <gatha1 line="13"> Citto ca kālavelo ca, tassā’rakkhāya niggatā;</gatha1>
    <gathalast line="14">Mahantaṃ sūkaravesaṃ, taṃ khaṇaṃyeva dassayuṃ.</gathalast>
    <hangnum line="15" number="5"></hangnum>
    <gatha1 line="16"> Te taṃ samanubandhiṃsu, sāsamādāya tatra’gā;</gatha1>
    <gathalast line="17">Dārakañca sahassañca, āyuttassa adāraho.</gathalast>
    <hangnum line="18" number="6"></hangnum>
    <gatha1 line="19"> Tasmiṃyeva dine tassa, bhariyā janayī sutaṃ;</gatha1>
    <gathalast line="20">Yamake janayī putte, bhariyaṃ me’ti positaṃ.</gathalast>
    <hangnum line="21" number="7"></hangnum>
    <gatha1 line="22"> So sattavassiko cā’si, taṃ vijāniya mātulā;</gatha1>
    <gathalast line="23">Gantuṃ sarasi kīḷante, dārake ca payojayuṃ.</gathalast>
    <hangnum line="24" number="8"></hangnum>
    <gatha1 line="25"> Jalaṭṭhaṃ rukkhasusiraṃ, jalacchāditachiddakaṃ;</gatha1>
    <gathalast line="26">Nimujjamāno chiddena, pavisitvā ciraṭṭhito.</gathalast>
    <hangnum line="27" number="9"></hangnum>
    <gatha1 line="28"> Tato tatheva nikkhamma, kumāre sesadārake;</gatha1>
    <gathalast line="29">Upacca pucchiyantopi, vañceta’ññavacohi so.</gathalast>
    <hangnum line="30" number="10"></hangnum>
    <gatha1 line="31"> Manussehā’gateheso, nivāsetvāna vatthakaṃ;</gatha1>
    <gathalast line="32">Kumāro vārimo gayha, susiramhi ṭhito ahu.</gathalast>
    <hangnum line="33" number="11"></hangnum>
    <gatha1 line="34"> Vatthakāni gaṇetvāna, māretvā sesadārake;</gatha1>
    <gathalast line="35">Gantvā ārocayuṃ sabbe, dārakā māritā iti.</gathalast>
    <hangnum line="36" number="12"></hangnum>
    <gatha1 line="37"> Gatesu <pageBreak edition="Myanmar" number="0.0058" /> tesu so gantvā, āyuttakagharaṃ sakaṃ;</gatha1>
    <gathalast line="38">Vasaṃ assāsito tena, ahū dvādasavassiko.</gathalast>
    <hangnum line="39" number="13"></hangnum>
    <gatha1 line="40"> Puna sutvāna jīvantaṃ, kumāraṃ tassa mātulaṃ;</gatha1>
    <gathalast line="41">Tattha gopālake sabbe, māretuṃ sanniyojayuṃ.</gathalast>
    <hangnum line="42" number="14"></hangnum>
    <gatha1 line="43"> Tasmiṃ ahani gopālā, laddhā ekaṃ catuppadaṃ;</gatha1>
    <gathalast line="44">Aggiṃ āharituṃ gāmaṃ, pesetuṃ taṃ kumārakaṃ.</gathalast>
    <hangnum line="45" number="15"></hangnum>
    <gatha1 line="46"> So gantvā gharamāyutta-puttakaṃyeva pesayi;</gatha1>
    <gathalast line="47">Pādā rujanti me tehi, aggiṃ gopālasantikaṃ.</gathalast>
    <hangnum line="48" number="16"></hangnum>
    <gatha1 line="49"> Tattha aṅgāra maṃsañca,</gatha1>
    <gatha2 line="50">Khādissasi tuvaṃ iti;</gatha2>
    <gatha3 line="51">Ne si so taṃ vaco sutvā,</gatha3>
    <gathalast line="52">Aggiṃ gopālasantikaṃ.</gathalast>
    <hangnum line="53" number="17"></hangnum>
    <gatha1 line="54"> Tasmiṃ khaṇe pesitā te, parikkhipiya mārayuṃ;</gatha1>
    <gathalast line="55">Sabbe gope mārayitvā, mātulānaṃ nivedayuṃ.</gathalast>
    <hangnum line="56" number="18"></hangnum>
    <gatha1 line="57"> Tatho soḷasavassaṃ taṃ, vijāniṃsu ca mātulā;</gatha1>
    <gathalast line="58">Mātā sahassañcā’dāsi, tassā rakkhañca ādisi.</gathalast>
    <hangnum line="59" number="19"></hangnum>
    <gatha1 line="60"> Āyutto mātusandesaṃ, sabbaṃ tassa nivediya;</gatha1>
    <gathalast line="61">Datvā dāsaṃ sahassañca, pesesi paṇḍulantikaṃ.</gathalast>
    <hangnum line="62" number="20"></hangnum>
    <gatha1 line="63"> Paṇḍulabrāhmaṇo nāma, bhogavā vedapārago;</gatha1>
    <gathalast line="64">Dakkhiṇasmiṃ disābhāge, vasī paṇḍulagāmake.</gathalast>
    <hangnum line="65" number="21"></hangnum>
    <gatha1 line="66"> Kumāro tattha gantvāna, passi paṇḍulabrāhmaṇaṃ;</gatha1>
    <gathalast line="67">‘‘Tvaṃ paṇḍukābhayo tāta’’, iti pucchiya byākate.</gathalast>
    <hangnum line="68" number="22"></hangnum>
    <gatha1 line="69"> Tassa katvāna sakkāraṃ, āha rājā bhavissasi;</gatha1>
    <gathalast line="70">Samasattativassāni, rajjaṃ tvaṃ kārayissasi.</gathalast>
    <hangnum line="71" number="23"></hangnum>
    <gatha1 line="72"> Sippaṃ uggaṇha tātāti, sippuggahamakārayī;</gatha1>
    <gathalast line="73">Candena tassa puttena, khippaṃ sippaṃ samāpitaṃ.</gathalast>
    <hangnum line="74" number="24"></hangnum>
    <gatha1 line="75"> Adā satasahassaṃ so, yodhasaṅgahakāraṇā;</gatha1>
    <gathalast line="76">Yodhesu saṅgahitesu, tena pañcasatesu so.</gathalast>
    <hangnum line="77" number="25"></hangnum>
    <gatha1 line="78"> Siyuṃ yāya gayitāni, paṇṇāni kanakāni taṃ;</gatha1>
    <gathalast line="79">Mahesiṃ kurucandañca, mama puttaṃ purohitaṃ.</gathalast>
    <hangnum line="80" number="26"></hangnum>
    <gatha1 line="81"> Ibhi <pageBreak edition="Myanmar" number="0.0059" /> vatvā dhanaṃ datvā, sayodhaṃ nihari tato;</gatha1>
    <gathalast line="82">So nāmaṃ sāvayitvāna, tato nikkhamma puññavā.</gathalast>
    <hangnum line="83" number="27"></hangnum>
    <gatha1 line="84"> Laddhabalo nagarake, kāsapabbata santike;</gatha1>
    <gathalast line="85">Sattasatāni purise, sabbesaṃ bhojanāni ca.</gathalast>
    <hangnum line="86" number="28"></hangnum>
    <gatha1 line="87"> Tato narasahassena, dvisatena kumārako;</gatha1>
    <gathalast line="88">Girikaṇḍa pabbataṃ nāma, agamā parivārito.</gathalast>
    <hangnum line="89" number="29"></hangnum>
    <gatha1 line="90"> Girikaṇḍasivo nāma, paṇḍukābhaya mātulo;</gatha1>
    <gathalast line="91">Taṃ paṇḍuvāsudevena, dinnaṃ bhuñjati desakaṃ.</gathalast>
    <hangnum line="92" number="30"></hangnum>
    <gatha1 line="93"> So karisasataṃ pakkaṃ, tadā lāveti khattiyo;</gatha1>
    <gathalast line="94">Tassa dhītā rūpavatī, pālī nāmā’si khattiyā.</gathalast>
    <hangnum line="95" number="31"></hangnum>
    <gatha1 line="96"> Sā mahāparivārena, yānamāruyha sobhanaṃ;</gatha1>
    <gathalast line="97">Pitubhattaṃ gāhayitvā, lāvakānañca gacchati.</gathalast>
    <hangnum line="98" number="32"></hangnum>
    <gatha1 line="99"> Kumārassa manussānaṃ, disvā tattha kumārikaṃ;</gatha1>
    <gathalast line="100">Ārocesuṃ kumārassa, kumāro sahasā’gato.</gathalast>
    <hangnum line="101" number="33"></hangnum>
    <gatha1 line="102"> Dvedhā taṃ parisaṃ katvā, sataṃ yānamapesayi;</gatha1>
    <gathalast line="103">Tadantikaṃ saparisā, kattha yāsīti pucchitaṃ.</gathalast>
    <hangnum line="104" number="34"></hangnum>
    <gatha1 line="105"> Tāya vuttetu sabbasmiṃ, tassaṃsāratta mānaso;</gatha1>
    <gathalast line="106">Attano saṃvibhāgatthaṃ, bhantenā’yāci khattiyo.</gathalast>
    <hangnum line="107" number="35"></hangnum>
    <gatha1 line="108"> Sāsamoruyha yānamhā, adā sovaṇṇapātiyā;</gatha1>
    <gathalast line="109">Bhattaṃ nigrodha mūlasmiṃ, rājaputtassa khattiyā.</gathalast>
    <hangnum line="110" number="36"></hangnum>
    <gatha1 line="111"> Gaṇhi nigrodhapaṇṇāni, bhojetuṃ sesake jane;</gatha1>
    <gathalast line="112">Sovaṇṇabhājanānā’suṃ, tāni paṇṇāni taṃ khaṇe.</gathalast>
    <hangnum line="113" number="37"></hangnum>
    <gatha1 line="114"> Tāni disvā rājaputto, saritvā dijabhāsitaṃ;</gatha1>
    <gathalast line="115">Mahesibhāva yoggāme, kaññāladdhāti tussiso.</gathalast>
    <hangnum line="116" number="38"></hangnum>
    <gatha1 line="117"> Sabbe bhojāpayī tesā, taṃ na khīyittha bhojanaṃ;</gatha1>
    <gathalast line="118">Ekassa paṭiviso’va, gahito tattha dissatha.</gathalast>
    <hangnum line="119" number="39"></hangnum>
    <gatha1 line="120"> Evaṃ puññaguṇūpetā, sukumārī kumārikā;</gatha1>
    <gathalast line="121">Suvaṇṇapāli nāmena, tatoppabhuta āsi sā.</gathalast>
    <hangnum line="122" number="40"></hangnum>
    <gatha1 line="123"> Taṃ <pageBreak edition="Myanmar" number="0.0060" /> kumāra gahetvāna, yānamāruyha khattiyo;</gatha1>
    <gathalast line="124">Mahabbala paribyūḷho, anusaṃṇī apakkami.</gathalast>
    <hangnum line="125" number="41"></hangnum>
    <gatha1 line="126"> Taṃ sutvāna pitā tassā, nare sabbe apesayi;</gatha1>
    <gathalast line="127">Te gantvā kalahaṃ katvā, tajjitā tehi āgamuṃ.</gathalast>
    <hangnum line="128" number="42"></hangnum>
    <gatha1 line="129"> Kalahanagaraṃ nāma, gāmo tattha kate ahu;</gatha1>
    <gathalast line="130">Taṃ sutvā bhātaro tassā, pañcayuddhāyu’pāgamuṃ.</gathalast>
    <hangnum line="131" number="43"></hangnum>
    <gatha1 line="132"> Sabbe te paṇḍulasuto, candoyeva aghātayi;</gatha1>
    <gathalast line="133">Lohita vāhakhaṇḍoti, tesaṃ yuddhamahī ahu.</gathalast>
    <hangnum line="134" number="44"></hangnum>
    <gatha1 line="135"> Mahatā bala kādhayana,</gatha1>
    <gatha2 line="136">Tato so paṇḍukābhayo;</gatha2>
    <gatha3 line="137">Gaṅgāya pārime tire,</gatha3>
    <gathalast line="138">Doḷapabbatakaṃ agā.</gathalast>
    <hangnum line="139" number="45"></hangnum>
    <gatha1 line="140"> Tattha cattāri vassāni, vasi taṃ tattha mātulā;</gatha1>
    <gathalast line="141">Sutvā ṭhapetvā rājānaṃ, taṃ yuddhatthamupāgamuṃ.</gathalast>
    <hangnum line="142" number="46"></hangnum>
    <gatha1 line="143"> Khandhāvāraṃ nivesetvā, dhūmarakkhāga santike;</gatha1>
    <gathalast line="144">Bhāgineyyena yujjhiṃsu, bhāgineyyo tu mātule.</gathalast>
    <hangnum line="145" number="47"></hangnum>
    <gatha1 line="146"> Anubandhī oragaṅgaṃ, malāpetvā nivattiya;</gatha1>
    <gathalast line="147">Tesañca khandhāvāramhi, duve vassāni so vasī.</gathalast>
    <hangnum line="148" number="48"></hangnum>
    <gatha1 line="149"> Gantvo’patissagāmaṃ te, tamatthaṃ rājino’bravuṃ;</gatha1>
    <gathalast line="150">Rājālekhaṃ kumārassa, sarahassaṃ sapāhiṇi.</gathalast>
    <hangnum line="151" number="49"></hangnum>
    <gatha1 line="152"> ‘‘Puñjassu pāragaṅgaṃ tvaṃ, mā’gā oraṃtato’’iti;</gatha1>
    <gathalast line="153">Taṃ sutvā tassa kujjiṃsu, bhātaro nava rājino.</gathalast>
    <hangnum line="154" number="50"></hangnum>
    <gatha1 line="155"> Upatthambho tvamevā’si, ciraṃ tassa idāni tu;</gatha1>
    <gathalast line="156">Raṭṭhaṃ dadāsi tasmā tvaṃ, māressāmā’ti abravuṃ.</gathalast>
    <hangnum line="157" number="51"></hangnum>
    <gatha1 line="158"> So tesaṃ rajjamappesi, te tissaṃ nāma bhātaraṃ;</gatha1>
    <gathalast line="159">Sabbeva sahitā’kaṃsu, rajjassa parināyakaṃ.</gathalast>
    <hangnum line="160" number="52"></hangnum>
    <gatha1 line="161"> Eso vīsativassāni, abhayo’bhaya dāyako;</gatha1>
    <gathalast line="162">Tattho’patissagāmamhi, rājā rajjamakārayi.</gathalast>
    <hangnum line="163" number="53"></hangnum>
    <gatha1 line="164"> Vasanti <pageBreak edition="Myanmar" number="0.0061" /> dhūmarakkhāge, sare tumbariyaṅgaṇe;</gatha1>
    <gathalast line="165">Carate vaḷavā rupā, yakkhī cetiyanāmikā.</gathalast>
    <hangnum line="166" number="54"></hangnum>
    <gatha1 line="167"> Eko disvāna senaṅgaṃ, uttapādaṃ manoramaṃ;</gatha1>
    <gathalast line="168">Ārocesi kumārassa, vaḷave’ttī’disī iti.</gathalast>
    <hangnum line="169" number="55"></hangnum>
    <gatha1 line="170"> Kumāro rasmimādāya, gahetuṃ taṃ upāgami;</gatha1>
    <gathalast line="171">Pacchato agataṃ disvā, bhītā tejena tassasā.</gathalast>
    <hangnum line="172" number="56"></hangnum>
    <gatha1 line="173"> Dhāvi’nantaradhāyitvā, dhāvanti manubandhiso;</gatha1>
    <gathalast line="174">Dhāvamānā saraṃ haṃ sā, sattakkhattuṃ parikkhipi.</gathalast>
    <hangnum line="175" number="57"></hangnum>
    <gatha1 line="176"> Otaritvā mahāgaṅgaṃ, uttaritvā tato pana;</gatha1>
    <gathalast line="177">Dhumarakkhaṃ pabbataṃ taṃ, sattakkhattuṃ parikkhipi.</gathalast>
    <hangnum line="178" number="58"></hangnum>
    <gatha1 line="179"> Taṃ saraṃ puna tikkhattuṃ, parikkhipi tato puna;</gatha1>
    <gathalast line="180">Gaṅgaṃ kacchakatitthena, samotari tahiṃ tu so.</gathalast>
    <hangnum line="181" number="59"></hangnum>
    <gatha1 line="182"> Gahesitaṃ vāladhismiṃ, tālapattañca toyagaṃ;</gatha1>
    <gathalast line="183">Tassa puññānubhāvena, so ahosi mahā asi.</gathalast>
    <hangnum line="184" number="60"></hangnum>
    <gatha1 line="185"> Uccāresi asiṃ dajjaṃ, ‘‘māromī’’ti tamāha sā;</gatha1>
    <gathalast line="186">Rajjaṃ gahetvā te dajjaṃ, sāmi māmaṃ amārayi.</gathalast>
    <hangnum line="187" number="61"></hangnum>
    <gatha1 line="188"> Gīvāya taṃ gahetvā so, vijjhitvā asikoṭiyā;</gatha1>
    <gathalast line="189">Nāsāya rajjuyā bandhi, sā ahosi vasānugā.</gathalast>
    <hangnum line="190" number="62"></hangnum>
    <gatha1 line="191"> Gantvā taṃ dhumarakkhaṃ so, tamāruyha mahabbalo;</gatha1>
    <gathalast line="192">Tattha cattāri vassāni, dhūmarakkhana ge vasi.</gathalast>
    <hangnum line="193" number="63"></hangnum>
    <gatha1 line="194"> Tato nikkhamma sabalo, āgammā’riṭṭhapabbataṃ;</gatha1>
    <gathalast line="195">Suddhikālamapekkhanto, tattha sattasamāvasi.</gathalast>
    <hangnum line="196" number="64"></hangnum>
    <gatha1 line="197"> Dve mātule ṭhapetvāna, tassa sesaṭṭhamātulā;</gatha1>
    <gathalast line="198">Yuddhasajjā ariṭṭhaṃ taṃ, upasaṅkamma pabbataṃ.</gathalast>
    <hangnum line="199" number="65"></hangnum>
    <gatha1 line="200"> Khandhāvāraṃ nagarake, nivesetvā camūpatiṃ;</gatha1>
    <gathalast line="201">Datvā parikkhipāpesuṃ, samantā’riṭṭhapabbataṃ.</gathalast>
    <hangnum line="202" number="66"></hangnum>
    <gatha1 line="203"> Yakkhiniyā mantayitvā, tassā vacanayuttiyā;</gatha1>
    <gathalast line="204">Datvā rājaparikkhāraṃ, paṇṇākārā yuvāni ca.</gathalast>
    <hangnum line="205" number="67"></hangnum>
    <gatha1 line="206"> ‘‘Gaṇhātha <pageBreak edition="Myanmar" number="0.0062" /> sabbāne’tāni, khamāpessāmi vo ahaṃ’’;</gatha1>
    <gathalast line="207">Iti vatvāna pesesi, kumāro purato balaṃ.</gathalast>
    <hangnum line="208" number="68"></hangnum>
    <gatha1 line="209"> Gaṇhissāmi paviṭṭhanti, vissaṭṭhesu tu tesu so;</gatha1>
    <gathalast line="210">Āruyha yakkhavaḷavaṃ, mahābalapurakkhato.</gathalast>
    <hangnum line="211" number="69"></hangnum>
    <gatha1 line="212"> Yuddhāya pāvisi yakkhī, mahārāva marāpisā;</gatha1>
    <gathalast line="213">Anto bahibalañcassa, ukkuṭṭhiṃ mahatiṃ akā.</gathalast>
    <hangnum line="214" number="70"></hangnum>
    <gatha1 line="215"> Kumārapurisā sabbe, parasenā nare bahū;</gatha1>
    <gathalast line="216">Ghātetvā mātule ca’ttha, sīsarāsiṃ akaṃsu te.</gathalast>
    <hangnum line="217" number="71"></hangnum>
    <gatha1 line="218"> Senāpati pālayitvā, gumbaṭṭhānaṃ sapāvisi;</gatha1>
    <gathalast line="219">Senāpati gumbako’ti, tena esa pavuccati.</gathalast>
    <hangnum line="220" number="72"></hangnum>
    <gatha1 line="221"> Upariṭṭhamātulasiraṃ, sīsarāsiṃ sapassiya;</gatha1>
    <gathalast line="222">Lāburāsī’va icchāha, tenā’si lābugāmako.</gathalast>
    <hangnum line="223" number="73"></hangnum>
    <gatha1 line="224"> Evaṃ vijitasaṅgāmo, tato so paṇḍukābhayo;</gatha1>
    <gathalast line="225">Ayyakassā’nurādhassa, vasanaṭhānamāgami.</gathalast>
    <hangnum line="226" number="74"></hangnum>
    <gatha1 line="227"> Attano rājagehaṃ so, tassa datvāna ayyako;</gatha1>
    <gathalast line="228">Aññatthavāsaṃ kappesi, so tu tasmiṃ ghare vasi.</gathalast>
    <hangnum line="229" number="75"></hangnum>
    <gatha1 line="230"> Pucchāpetvāna nemittaṃ, vatthuvijjā’viduṃ tathā;</gatha1>
    <gathalast line="231">Nagaraṃ pavaraṃ tasmiṃ, gāmeyeva amāpayi.</gathalast>
    <hangnum line="232" number="76"></hangnum>
    <gatha1 line="233"> Nivāsattā’nurādhānaṃ, anurādhapuraṃ ahu;</gatha1>
    <gathalast line="234">Nakkhattenā’nurādhena, patiṭṭhāpita tāya ca.</gathalast>
    <hangnum line="235" number="77"></hangnum>
    <gatha1 line="236"> Āṇāpetvā mātulānaṃ, chattaṃ jātassare idha;</gatha1>
    <gathalast line="237">Dhovāpetvā dhārayitvā, taṃ sareyeva vārinā.</gathalast>
    <hangnum line="238" number="78"></hangnum>
    <gatha1 line="239"> Attano abhisekaṃ so, kāresi paṇḍukābhayo;</gatha1>
    <gathalast line="240">Suvaṇṇapāliṃ deviṃ taṃ, mahesitte bhisecayi.</gathalast>
    <hangnum line="241" number="79"></hangnum>
    <gatha1 line="242"> Adā candakumārassa, porohiccaṃ yathāvidhi;</gatha1>
    <gathalast line="243">Ṭhānantarāni sesānaṃ, bhaccānañca yathārahaṃ.</gathalast>
    <hangnum line="244" number="80"></hangnum>
    <gatha1 line="245"> Mātuyā upakārattā, attano ca mahīpatiṃ;</gatha1>
    <gathalast line="246">Aghātayitvā jeṭṭhaṃ taṃ, mātulaṃ abhayaṃ pana.</gathalast>
    <hangnum line="247" number="81"></hangnum>
    <gatha1 line="248"> Rattirajjaṃ adā tassa, ahu nagaraguttiko;</gatha1>
    <gathalast line="249">Tadupādāya nagare, ahū nagaraguttiko.</gathalast>
    <hangnum line="250" number="82"></hangnum>
    <gatha1 line="251"> Sassuraṃ <pageBreak edition="Myanmar" number="0.0063" /> taṃ aghātetvā, girikaṇḍasivampi ca;</gatha1>
    <gathalast line="252">Girikaṇṇadesaṃ tasse’va, mātulassa adāsi so.</gathalast>
    <hangnum line="253" number="83"></hangnum>
    <gatha1 line="254"> Saraṃ tañca khaṇāpetvā, kārāpesi bahū dakaṃ;</gatha1>
    <gathalast line="255">Jaye jalassa gāhena, jayavāpīti ahutaṃ.</gathalast>
    <hangnum line="256" number="84"></hangnum>
    <gatha1 line="257"> Kālavelaṃ nivāsesi, yakkhaṃpura puratthime;</gatha1>
    <gathalast line="258">Yakkhaṃ tu cittarājaṃ taṃ, heṭṭho abhayavāpiyā.</gathalast>
    <hangnum line="259" number="85"></hangnum>
    <gatha1 line="260"> Pubbopakāriṃ dāsiṃ taṃ, nibbattaṃ yakkhayoniyā;</gatha1>
    <gathalast line="261">Purassa dakkhiṇadvāre, so kataññū nivāsayi.</gathalast>
    <hangnum line="262" number="86"></hangnum>
    <gatha1 line="263"> Anto narindavatthussa, vaḷavāmukhayakkhiniṃ;</gatha1>
    <gathalast line="264">Nivāsesi baliṃ tesaṃ, aññesañcānuvassakaṃ.</gathalast>
    <hangnum line="265" number="87"></hangnum>
    <gatha1 line="266"> Dāpesi chaṇakāle tu, cittarājena so saha;</gatha1>
    <gathalast line="267">Samāsane nisīditvā, dibbamānusanāṭakaṃ.</gathalast>
    <hangnum line="268" number="88"></hangnum>
    <gatha1 line="269"> Kārento’bhirami rājā, ratikhiḍḍā samappito;</gatha1>
    <gathalast line="270">Dvāragāme ca caturo, bhayavāpiñca kārayi.</gathalast>
    <hangnum line="271" number="89"></hangnum>
    <gatha1 line="272"> Mahāsusānaghātanaṃ, pacchimarājiniṃ tathā;</gatha1>
    <gathalast line="273">Vessavaṇassa nigrodhaṃ, byādhidevassa tālakaṃ.</gathalast>
    <hangnum line="274" number="90"></hangnum>
    <gatha1 line="275"> Yonasabhāga vatthuñca, mahejjagharameva ca;</gatha1>
    <gathalast line="276">Etāni pacchimadvāra-disābhāge nivesayi.</gathalast>
    <hangnum line="277" number="91"></hangnum>
    <gatha1 line="278"> Pañcasatāni caṇḍāla-purise purasodhake;</gatha1>
    <gathalast line="279">Duvesatāni caṇḍāla-purise vaccasodhake.</gathalast>
    <hangnum line="280" number="92"></hangnum>
    <gatha1 line="281"> Diyaḍḍhasatacaṇḍāle, matanīhārake’pi ca;</gatha1>
    <gathalast line="282">Susāna gopacaṇḍāle, tattakeyeva ādisi.</gathalast>
    <hangnum line="283" number="93"></hangnum>
    <gatha1 line="284"> Tesaṃ gāmaṃ nivesesi, susānā pacchimuttare;</gatha1>
    <gathalast line="285">Yathā vihitakammāni, tāni niccaṃ akaṃsute.</gathalast>
    <hangnum line="286" number="94"></hangnum>
    <gatha1 line="287"> Tassa caṇḍālagāmassa, pubbuttaradisāya tu;</gatha1>
    <gathalast line="288">Nīcasusānakaṃ nāma, caṇḍālānamakārayi.</gathalast>
    <hangnum line="289" number="95"></hangnum>
    <gatha1 line="290"> Tassuttare susānassa, pāsāṇapabbatantare;</gatha1>
    <gathalast line="291">Āvāsapālijhādhānaṃ, tadā āsi nivesitā.</gathalast>
    <hangnum line="292" number="96"></hangnum>
    <gatha1 line="293"> Taduttare <pageBreak edition="Myanmar" number="0.0064" /> disābhāge, yāva gāmaṇi vāpiyā;</gatha1>
    <gathalast line="294">Tāpasānaṃ anekesaṃ, assamo āsi kārito.</gathalast>
    <hangnum line="295" number="97"></hangnum>
    <gatha1 line="296"> Tasseva ca susānassa, puratthimadisāya tu;</gatha1>
    <gathalast line="297">Jotiyassa nigaṇṭhassa, gharaṃ kāresi bhūpati.</gathalast>
    <hangnum line="298" number="98"></hangnum>
    <gatha1 line="299"> Tasmiṃyeva desasmiṃ, nigaṇṭho girināmako;</gatha1>
    <gathalast line="300">Nānāpāsaṇḍakā ceva, vasiṃsu samaṇā bahū.</gathalast>
    <hangnum line="301" number="99"></hangnum>
    <gatha1 line="302"> Tattheva ca devakulaṃ, akāresi mahīpati;</gatha1>
    <gathalast line="303">Kubhaṇḍassa nigaṇṭhassa, taṃnāmakamahositaṃ.</gathalast>
    <hangnum line="304" number="100"></hangnum>
    <gatha1 line="305"> Tato tu pacchime bhāge, jhādhapālipuratthime;</gatha1>
    <gathalast line="306">Micchādiṭṭhikulānaṃ tu, vasī pañcasataṃ tahiṃ.</gathalast>
    <hangnum line="307" number="101"></hangnum>
    <gatha1 line="308"> Paraṃ jotiyagehamhā, oraṃ gāmaṇi vāpiyā;</gatha1>
    <gathalast line="309">So paribbājakārāmaṃ, kārāpesi tatheva ca.</gathalast>
    <hangnum line="310" number="102"></hangnum>
    <gatha1 line="311"> Ājīvakānaṃ gehañca, brāhmaṇavaṭṭameva ca;</gatha1>
    <gathalast line="312">Sivikā sotthisālā ca, akāresi tahiṃ tahiṃ.</gathalast>
    <hangnum line="313" number="103"></hangnum>
    <gatha1 line="314"> Dasavassābhiseko so, gāmasīmā nivesayi;</gatha1>
    <gathalast line="315">Laṃkādīpamhi sakale, laṃkindo paṇḍukābhayo.</gathalast>
    <hangnum line="316" number="104"></hangnum>
    <gatha1 line="317"> So kālavelacittehi, dissamānehi bhūpati;</gatha1>
    <gathalast line="318">Sahā’nu bhosi sampatiṃ, yakkhabhūtasahāya vā.</gathalast>
    <hangnum line="319" number="105"></hangnum>
    <gatha1 line="320"> Paṇḍukābhayarañño ca, abhayassa ca antare;</gatha1>
    <gathalast line="321">Rājasuññāni vassāni, ahesuṃ dasasatta ca.</gathalast>
    <hangnum line="322" number="106"></hangnum>
    <gatha1 line="323"> So paṇḍukābhayamahīpati sattatiṃsa–</gatha1>
    <gatha2 line="324">Vasso’dhigamma dhitimā dharaṇī patittaṃ;</gatha2>
    <gatha3 line="325">Ramme anunamanurādhapure samiddhe;</gatha3>
    <gathalast line="326">Vassāni akārayi rajjametthāti.</gathalast>
    <centered line="327">Sujanappasādasaṃvegatthāya kate mahāvaṃse</centered>
    <centered line="328">Paṇḍukābhayābhisekonāma</centered>
    <centered line="329">Dasamo paricchedo.</centered>
  </content>
</document>