<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf42.xml</normativeSource>
    <archivePath>roman/anya/vamsa-gantha-sangaho/mahavamsa/tecattalisatima pariccheda.xml</archivePath>
    <baseFileName>tecattalisatima pariccheda</baseFileName>
    <titlePath>Tecattālīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Tecattālīsatima pariccheda</chapter>
    <subhead line="2">Caturājako</subhead>
    <hangnum line="3" number="1"></hangnum>
    <gatha1 line="4"> Tato <pageBreak edition="M" number="0.0282" /> vijitasaṅgāmo, kassapo puritāsayo;</gatha1>
    <gathalast line="5">Mahāpāḷimhi saṅghassa, samiddhaṃ bhojanaṃ akā.</gathalast>
    <hangnum line="6" number="2"></hangnum>
    <gatha1 line="7"> Nāgasālā nivāsiṃ so, mahādhammakathiṃ yatiṃ;</gatha1>
    <gathalast line="8">Mahāpūjāya pūjetvā, saddhammaṃ tena vācayi.</gathalast>
    <hangnum line="9" number="3"></hangnum>
    <gatha1 line="10"> Vasantaṃ bhātuāvāse, samuddissa likhāpayi;</gatha1>
    <gathalast line="11">Kaṭandhakāravāsiṃ so, pāḷi sabbaṃ sasaṅgahaṃ.</gathalast>
    <hangnum line="12" number="4"></hangnum>
    <gatha1 line="13"> Jiṇṇaṃ saṅkharikammañca, navaṃ kāresi cetiye;</gatha1>
    <gathalast line="14">Saṅghabhogamanekañca, tattha tattha pavattayi.</gathalast>
    <hangnum line="15" number="5"></hangnum>
    <gatha1 line="16"> Nānāmaṇisamujjotaṃ, kāsi cūḷamaṇittayaṃ;</gatha1>
    <gathalast line="17">Sataṃ paṇḍupalāsānaṃ, vatthadānena tappayi.</gathalast>
    <hangnum line="18" number="6"></hangnum>
    <gatha1 line="19"> Tassāsuṃ bahavo puttā, jeṭṭho tesañca māṇako;</gatha1>
    <gathalast line="20">Sabbe te na vayappattā, bālāvigatabuddhino.</gathalast>
    <hangnum line="21" number="7"></hangnum>
    <gatha1 line="22"> Tato so byādhinā phuṭṭho, atekicchena kenaci;</gatha1>
    <gathalast line="23">Puttā me bālakā sabbe, ne’te rajjakkhamā iti.</gathalast>
    <hangnum line="24" number="8"></hangnum>
    <gatha1 line="25"> Vasantaṃ rohaṇe dese, bhāgineyyaṃ mahāmatiṃ;</gatha1>
    <gathalast line="26">Āhuya sabbaṃ pādāsi, rajjaṃ puttehi attano.</gathalast>
    <hangnum line="27" number="9"></hangnum>
    <gatha1 line="28"> Gandhamālādipūjāhi, pūjayitvāna cetiye;</gatha1>
    <gathalast line="29">Bhikkhusaṅghaṃ khamādhapasi, datvāna catupaccayaṃ.</gathalast>
    <hangnum line="30" number="10"></hangnum>
    <gatha1 line="31"> Evaṃ dhammaṃ caritvāna, mittāmaccajanesu ca;</gatha1>
    <gathalast line="32">Gato navahi vassehi, yathākammaṃ narādhipo.</gathalast>
    <hangnum line="33" number="11"></hangnum>
    <gatha1 line="34"> Katvā kattabbakiccaṃ so, mātulassa sagāravo;</gatha1>
    <gathalast line="35">Saṅgahanto janaṃ māṇo, damiḷe nīharāpayi.</gathalast>
    <hangnum line="36" number="12"></hangnum>
    <gatha1 line="37"> Ekato damiḷā hutvā, nibbāsema imaṃ iti;</gatha1>
    <gathalast line="38">Tasmiṃ ṭhite bahiddhāva, aggahesuṃ puraṃ sayaṃ.</gathalast>
    <hangnum line="39" number="13"></hangnum>
    <gatha1 line="40"> Hatta <pageBreak edition="M" number="0.0283" /> dāṭhassa pesesi, jambudīpagatassa te;</gatha1>
    <gathalast line="41">Āgantuṃtava kāloti, sāsanaṃ rajjagāhaṇe.</gathalast>
    <hangnum line="42" number="14"></hangnum>
    <gatha1 line="43"> Māṇo’pi saṅghaṃ pesesi, sāsanaṃ piturohaṇaṃ;</gatha1>
    <gathalast line="44">Pitā sutvāna taṃ āgā, na cīreneva rohaṇā.</gathalast>
    <hangnum line="45" number="15"></hangnum>
    <gatha1 line="46"> Ubhe te mantayitvāna, akaṃsu sandhilesakaṃ;</gatha1>
    <gathalast line="47">Umiḷehi tato jātā, sabbe te samavuttino.</gathalast>
    <hangnum line="48" number="16"></hangnum>
    <gatha1 line="49"> Tato so pitaraṃ rajje, abhisiñcittha māṇako;</gatha1>
    <gathalast line="50">So’bhisitto nikāyānaṃ, sahassānaṃ tayaṃ adā.</gathalast>
    <hangnum line="51" number="17"></hangnum>
    <gatha1 line="52"> Saṅghaṃ raṭṭhañca saṅgayha, sabbaṃ rājakulaṭṭhitaṃ;</gatha1>
    <gathalast line="53">Bhaṇḍaṃ pesesi sattūhi, rakkhaṇatthāya rohaṇaṃ.</gathalast>
    <hangnum line="54" number="18"></hangnum>
    <gatha1 line="55"> Hatthadāṭhopi sutvāna, damiḷānaṃ tu sāsanaṃ;</gatha1>
    <gathalast line="56">Khaṇenā’gā imaṃ dīpaṃ, gahetvā damiḷhaṃ balaṃ.</gathalast>
    <hangnum line="57" number="19"></hangnum>
    <gatha1 line="58"> Tadā te damiḷā sabbe, paribhūtā idha ṭhitā;</gatha1>
    <gathalast line="59">Āyantameva taṃ gantvā, parivāresu mañjase.</gathalast>
    <hangnum line="60" number="20"></hangnum>
    <gatha1 line="61"> Māṇopi sutvā taṃ sabbaṃ, nāyaṃ kāloti yujjhituṃ;</gatha1>
    <gathalast line="62">Pesetvā piturājānaṃ, saddhiṃ sārena rohaṇaṃ.</gathalast>
    <hangnum line="63" number="21"></hangnum>
    <gatha1 line="64"> Pubbadesaṃ sayaṃ gantvā, saṅgaṇhanto janaṃ vasī;</gatha1>
    <gathalast line="65">Laddhā damiḷapakkhaṃ so, gahetvā rājakaṃ puraṃ.</gathalast>
    <hangnum line="66" number="22"></hangnum>
    <gatha1 line="67"> Dāṭhopatisso rājāti, nāmaṃ sāveti attano;</gatha1>
    <gathalast line="68">Mātulaṃ viya taṃ loko, tena nāmena vohari.</gathalast>
    <hangnum line="69" number="23"></hangnum>
    <gatha1 line="70"> Pitucchaputtamānetvā, aggabodhi sanāmakaṃ;</gatha1>
    <gathalast line="71">Ṭhapetvā yuvarājatte, desañcā’dāsi dakkhiṇaṃ.</gathalast>
    <hangnum line="72" number="24"></hangnum>
    <gatha1 line="73"> Ṭhānantarañca pādāsi, nissitānaṃ yathārahaṃ;</gatha1>
    <gathalast line="74">Sāsanassa ca lokassa, sabbaṃ kattabbamācari.</gathalast>
    <hangnum line="75" number="25"></hangnum>
    <gatha1 line="76"> Mahāpāḷimhi dāpesi, savatthaṃ dadhibhattakaṃ;</gatha1>
    <gathalast line="77">Khīraṃ pāyāsakañceva, dhammaṃ suṇi uposathi.</gathalast>
    <hangnum line="78" number="26"></hangnum>
    <gatha1 line="79"> Kāretvā sabbapūjāyo, desā petvāna desanaṃ;</gatha1>
    <gathalast line="80">Evamādīhi puññehi, attānaṃ’kāsi bhaddakaṃ.</gathalast>
    <hangnum line="81" number="27"></hangnum>
    <gatha1 line="82"> Kassapassa vihārassa, datvāsenavhagāmakaṃ;</gatha1>
    <gathalast line="83">Mahāgallañca pādāsi, padhānagharakassa so.</gathalast>
    <hangnum line="84" number="28"></hangnum>
    <gatha1 line="85"> Pariveṇassa <pageBreak edition="M" number="0.0284" /> morassa, akāsi sakagāmakaṃ;</gatha1>
    <gathalast line="86">Thūpārāmassa puṇṇoḷiṃ, datvā sakkāsi cetiyaṃ.</gathalast>
    <hangnum line="87" number="29"></hangnum>
    <gatha1 line="88"> Kappūrapariveṇaṃ so, kāresi abhayuttare;</gatha1>
    <gathalast line="89">Vihāraṃ tiputhullavhaṃ, katvā tasseva dāpayi.</gathalast>
    <hangnum line="90" number="30"></hangnum>
    <gatha1 line="91"> Tasmiṃ karonte vāresuṃ, sīmāyanto’ti bhikkhavo;</gatha1>
    <gathalast line="92">Theriyā te kibāhetvā, balaṃ tatheva kārayi.</gathalast>
    <hangnum line="93" number="31"></hangnum>
    <gatha1 line="94"> Atha te te theriyā bhikkhū, dummaññū tattha rājini;</gatha1>
    <gathalast line="95">Assaddhaṃ taṃ viditvāna, pattanikkujjanaṃ karuṃ.</gathalast>
    <hangnum line="96" number="32"></hangnum>
    <gatha1 line="97"> Vuttañhi muninā tena, assaddho yo upāsako;</gatha1>
    <gathalast line="98">Alābhāya ca bhikkhūnaṃ, ceteta’kkosati ca te.</gathalast>
    <hangnum line="99" number="33"></hangnum>
    <gatha1 line="100"> Pattanikujjanaṃ tassa, kattabbanti tato hi te;</gatha1>
    <gathalast line="101">Tassa taṃ kammamakaruṃ, loko maññittha aññathā.</gathalast>
    <hangnum line="102" number="34"></hangnum>
    <gatha1 line="103"> Ādāyu kujjitaṃ pattaṃ, caranto bhikkhubhikkhakaṃ;</gatha1>
    <gathalast line="104">Nikujjeyya gharadvāre, tassā’ti kathikaṃ karuṃ.</gathalast>
    <hangnum line="105" number="35"></hangnum>
    <gatha1 line="106"> Tasmiṃ so samaye phuṭṭho, byādhinā mahatāmari;</gatha1>
    <gathalast line="107">Vassamhi navame rājā, sampatto jīvitakkhayaṃ.</gathalast>
    <hangnum line="108" number="36"></hangnum>
    <gatha1 line="109"> Dappulopi tato rājā, gato rohaṇakaṃ sakaṃ;</gatha1>
    <gathalast line="110">Vāsaṃ kappesi tattheva, karonto puññasañcayaṃ.</gathalast>
    <hangnum line="111" number="37"></hangnum>
    <gatha1 line="112"> Ito paṭṭhāya vakkhāma, tassa vaṃsamanākulaṃ;</gatha1>
    <gathalast line="113">Vuccamānamhi ettheva, tasmiṃ hoti asaṅkaro.</gathalast>
    <hangnum line="114" number="38"></hangnum>
    <gatha1 line="115"> Jāto okkākavaṃsamhi, mahātissoti vissuto;</gatha1>
    <gathalast line="116">Āsi eko mahāpuñño, samākiṇṇaguṇākaro.</gathalast>
    <hangnum line="117" number="39"></hangnum>
    <gatha1 line="118"> Tasse’kā bhariyā āsi, saṅghapivāti vīssutā;</gatha1>
    <gathalast line="119">Dhaññapuññaguṇūpetā, dhītā rohaṇasāmino.</gathalast>
    <hangnum line="120" number="40"></hangnum>
    <gatha1 line="121"> Tassāputtā tayo āsuṃ, paṭhamo aggabedhiko;</gatha1>
    <gathalast line="122">Dutiyo dappulo nāma, tatiyo maṇiakkhiko.</gathalast>
    <hangnum line="123" number="41"></hangnum>
    <gatha1 line="124"> Ekāva dhītā tassāsi, rājanamagamā ca sā;</gatha1>
    <gathalast line="125">Jeṭṭho rohaṇanāmassa, desassā’si sayaṃ vasī.</gathalast>
    <hangnum line="126" number="42"></hangnum>
    <gatha1 line="127"> Mahāpāḷiṃ sa kāresi, mahāgāme mahādhano;</gatha1>
    <gathalast line="128">Dāṭhaggabodhināmañca, pariveṇaṃ tahi vaṃso.</gathalast>
    <hangnum line="129" number="43"></hangnum>
    <gatha1 line="130"> Kāṇagāmamhi <pageBreak edition="M" number="0.0285" /> kāṇānaṃ, gilānānañca sālake;</gatha1>
    <gathalast line="131">Vihāre paṭimāvhe ca, mahantaṃ paṭimāgharaṃ.</gathalast>
    <hangnum line="132" number="44"></hangnum>
    <gatha1 line="133"> Patiṭṭhapesi katvāna, buddhatattha silāmayaṃ;</gatha1>
    <gathalast line="134">Mahantanāmaṃ sappañño, iddhīhi viya nimmitaṃ.</gathalast>
    <hangnum line="135" number="45"></hangnum>
    <gatha1 line="136"> Sālavāṇañca kāresi, vihāraṃ attanāmakaṃ,</gatha1>
    <gathalast line="137">Pariveṇavihārañca, tathā kājaragāmakaṃ.</gathalast>
    <hangnum line="138" number="46"></hangnum>
    <gatha1 line="139"> Navakammāni kāretvā, dhammasālavihārake;</gatha1>
    <gathalast line="140">Sayaṃ vaccakuṭī esa, tattha sodhesi buddhimā.</gathalast>
    <hangnum line="141" number="47"></hangnum>
    <gatha1 line="142"> Ucciṭṭhaṃ bhikkhusaṅghassa, bhojanaṃ paribhuñjiya;</gatha1>
    <gathalast line="143">Maṇḍagāmañca saṅghassa, gāmaṃ’dāsi masādavā.</gathalast>
    <hangnum line="144" number="48"></hangnum>
    <gatha1 line="145"> Puññāne’tānicaññāni, katvā tasmiṃ divaṅgate;</gatha1>
    <gathalast line="146">Āsī tassā’nujo tattha, sāmi dappulanāmako.</gathalast>
    <hangnum line="147" number="49"></hangnum>
    <gatha1 line="148"> Isseraṃ tattha vattesi, sampamaddiya satta vo;</gatha1>
    <gathalast line="149">Mahādānaṃ pavattesi, nissaṅkaṃ rohaṇaṃ agā.</gathalast>
    <hangnum line="150" number="50"></hangnum>
    <gatha1 line="151"> Tassa tuṭṭho jano āha, mahāsāmīti esano;</gatha1>
    <gathalast line="152">Tato paṭṭhāya taṃ loko-mahāsāmīti vohari.</gathalast>
    <hangnum line="153" number="51"></hangnum>
    <gatha1 line="154"> Sutvāna taṃ silādāṭho, narindo sakadhītaraṃ;</gatha1>
    <gathalast line="155">Tassa pādāsi santuṭṭho, guṇehi bahukehi ca.</gathalast>
    <hangnum line="156" number="52"></hangnum>
    <gatha1 line="157"> Yujarājattamassādā, rajjayoggoti mānituṃ;</gatha1>
    <gathalast line="158">Māṇavammādayo tassa, puttā āsuṃ mahāsayā.</gathalast>
    <hangnum line="159" number="53"></hangnum>
    <gatha1 line="160"> Pāsāṇadipavāsissa, mahātherassa santike;</gatha1>
    <gathalast line="161">Dhammaṃ sutvā pasīditvā, tasmiṃ taṃ bahumānituṃ.</gathalast>
    <hangnum line="162" number="54"></hangnum>
    <gatha1 line="163"> Vihāraṃ rohaṇe katvā, tassa pādāsi sopi taṃ;</gatha1>
    <gathalast line="164">Cātuddisiyasaṅghassa, paribhogāya vissajji.</gathalast>
    <hangnum line="165" number="55"></hangnum>
    <gatha1 line="166"> Ambamālā vihārādi, vihāre kārayi bahū;</gatha1>
    <gathalast line="167">Khadirālivihārañca, katvā deva mapūjayi.</gathalast>
    <hangnum line="168" number="56"></hangnum>
    <gatha1 line="169"> Pāsādamanurārāmaṃ, muttolambaṃ sujiṇṇakaṃ;</gatha1>
    <gathalast line="170">Sīrivaḍḍhañca pāsādaṃ, tathā takkambilaṃ paraṃ.</gathalast>
    <hangnum line="171" number="57"></hangnum>
    <gatha1 line="172"> Sodhetvā bhikkhavo tattha, dvattiṃsa parivāsayi;</gatha1>
    <gathalast line="173">Sabbapaccayadānena, santappetvā mahīmati.</gathalast>
    <hangnum line="174" number="58"></hangnum>
    <gatha1 line="175"> Adā <pageBreak edition="M" number="0.0286" /> kevaṭṭagambhīraṃ, gāmaṃ nāgavihārake;</gatha1>
    <gathalast line="176">Tathā rājavihārassa, gonnagāmaṃ samādiyi.</gathalast>
    <hangnum line="177" number="59"></hangnum>
    <gatha1 line="178"> Adā tīsavihārassa, tathākantikapabbakaṃ;</gatha1>
    <gathalast line="179">Cittalapabbatassā’dā, gāmaṃ so gonnaviṭṭhikaṃ.</gathalast>
    <hangnum line="180" number="60"></hangnum>
    <gatha1 line="181"> Datvā riyākarassesa, gāmaṃ somālavatthukaṃ;</gatha1>
    <gathalast line="182">Akāsi paṭimāgehaṃ, tatheva sumanoharaṃ.</gathalast>
    <hangnum line="183" number="61"></hangnum>
    <gatha1 line="184"> Tatraṭṭhassa jinassā’kā, uṇṇalomaṃ mahagghiyaṃ;</gatha1>
    <gathalast line="185">Hemapaṭṭañca kāresi, sabbaṃ pūjāvidhiṃ sa’kā.</gathalast>
    <hangnum line="186" number="62"></hangnum>
    <gatha1 line="187"> Cetiye parijiṇṇe so, sudhākammena rañjayi;</gatha1>
    <gathalast line="188">Tipañcahatthaṃ kāresi, metteyyaṃ sugataṃ paraṃ.</gathalast>
    <hangnum line="189" number="63"></hangnum>
    <gatha1 line="190"> Evamādini puññāni, appameyyāni so vibhū;</gatha1>
    <gathalast line="191">Akāsi ca sayaṃ sādhu, parivārehī kārayi.</gathalast>
    <hangnum line="192" number="64"></hangnum>
    <gatha1 line="193"> Parivārā ca tassāsuṃ, bahūpuññakarā narā;</gatha1>
    <gathalast line="194">Vihārā nekakā āsuṃ, katā tehi sappaccayā.</gathalast>
    <hangnum line="195" number="65"></hangnum>
    <gatha1 line="196"> Kadāci maggaṃ gacchaṃ so, araññamhi agāmake;</gatha1>
    <gathalast line="197">Senaṃ saṃvidahitvāna, vāsaṃ kappesi rattiyaṃ.</gathalast>
    <hangnum line="198" number="66"></hangnum>
    <gatha1 line="199"> Sunahātavillitto so, subhuttosayane sukhe;</gatha1>
    <gathalast line="200">Nipannesu ghare ramme, niddāyitumupakkami.</gathalast>
    <hangnum line="201" number="67"></hangnum>
    <gatha1 line="202"> Alabhanto tadā niddaṃ, kinnu kho iti kāraṇaṃ;</gatha1>
    <gathalast line="203">Pavattiṃ upadhārento, divase sabbamattano.</gathalast>
    <hangnum line="204" number="68"></hangnum>
    <gatha1 line="205"> Adisvā kāraṇaṃ anto, avassaṃ bahi hessati;</gatha1>
    <gathalast line="206">Iti cintiya yojesi, manussetaṃ gavesituṃ.</gathalast>
    <hangnum line="207" number="69"></hangnum>
    <gatha1 line="208"> Evamāha ca nissaṅkaṃ, ayyakā mama rattiyaṃ;</gatha1>
    <gathalast line="209">Tementā rukkhamūlasmiṃ, ṭhitā ānetha te iti.</gathalast>
    <hangnum line="210" number="70"></hangnum>
    <gatha1 line="211"> Tepi gantvā gavesantā, dīpahatthā mahājanā;</gatha1>
    <gathalast line="212">Mahāgāmā’gate bhikkhū, rukkhamūlagate tadā.</gathalast>
    <hangnum line="213" number="71"></hangnum>
    <gatha1 line="214"> Te gantvā sāsanaṃ rañño, ārocesuṃ padhāviso;</gatha1>
    <gathalast line="215">Disvā ca bhikkhu santuṭṭho, netvā vāsagharaṃ sakaṃ.</gathalast>
    <hangnum line="216" number="72"></hangnum>
    <gatha1 line="217"> Niccadānāya bhikkhūnaṃ, ṭhapite rattacīvare;</gatha1>
    <gathalast line="218">Tesaṃ datvāna tintāni, cīvarāni samādiya.</gathalast>
    <hangnum line="219" number="73"></hangnum>
    <gatha1 line="220"> Sukkhāpiya <pageBreak edition="M" number="0.0287" /> ca katvāna, pādadhovanakādikaṃ;</gatha1>
    <gathalast line="221">Nisīdāpiya te sabbe, sayane sādhu santhate.</gathalast>
    <hangnum line="222" number="74"></hangnum>
    <gatha1 line="223"> Bhesajjaṃ paṭiyādetvā, sayamevo’panāmiya;</gatha1>
    <gathalast line="224">Paccūsepi ca katvāna, kattabbaṃ bhojanādikaṃ.</gathalast>
    <hangnum line="225" number="75"></hangnum>
    <gatha1 line="226"> Datvā kappiya kāre’tha, vissajjesi yathāruciṃ;</gatha1>
    <gathalast line="227">Evaṃ puññaratasseva, tassā’si divasaṃ gataṃ.</gathalast>
    <hangnum line="228" number="76"></hangnum>
    <gatha1 line="229"> Evaṃ puññaparetasmiṃ, vasamāne naruttame;</gatha1>
    <gathalast line="230">Raṭṭhaṃ janapadaṃ sabbaṃ, yojetvā puññakammesu.</gathalast>
    <hangnum line="231" number="77"></hangnum>
    <gatha1 line="232"> Māṇo pācinadesamhi, vasanto balasaṅgahaṃ;</gatha1>
    <gathalast line="233">Katvāna pituno senaṃ, dhanaṃ cevā harāpiya.</gathalast>
    <hangnum line="234" number="78"></hangnum>
    <gatha1 line="235"> Kātuṃ saṅgāmamāgañchi, tipucullasagāmakaṃ;</gatha1>
    <gathalast line="236">Dāṭhopatisso taṃ sutvā, tambalaṃgā mahābalo.</gathalast>
    <hangnum line="237" number="79"></hangnum>
    <gatha1 line="238"> Tatthā’kaṃsu mahāyuddhaṃ, aññamaññaṃ samāgatā;</gatha1>
    <gathalast line="239">Yodhā dāṭho patissassa, māṇaṃ saṅgaṃva mārayuṃ.</gathalast>
    <hangnum line="240" number="80"></hangnum>
    <gatha1 line="241"> Taṃ sutvā dappulo sopi, sokasallahato mari;</gatha1>
    <gathalast line="242">Sattāha manurādhamhi, vasaṃ rajjamakārayi.</gathalast>
    <hangnum line="243" number="81"></hangnum>
    <gatha1 line="244"> Rohaṇe tīṇi vassāni, esa rajjamakārayi;</gatha1>
    <gathalast line="245">Tasmā tassa kathā āsi, rohaṇamhi idhāpi ca.</gathalast>
    <hangnum line="246" number="82"></hangnum>
    <gatha1 line="247"> Evaṃ paremāriya āhavamhi,</gatha1>
    <gatha2 line="248">Kicchena laddhāva narena bhogā;</gatha2>
    <gatha3 line="249">Āsuṃ khaṇe vijjulatopa bhogā,</gatha3>
    <gathalast line="250">Ko buddhimā tesu ratiṃ kareyya.</gathalast>
    <centered line="251">Sujanappasādasaṃvegatthāya kate mahāvaṃse</centered>
    <centered line="252">Caturājako nāma</centered>
    <centered line="253">Tecattālīsatimo paricchedo.</centered>
  </content>
</document>