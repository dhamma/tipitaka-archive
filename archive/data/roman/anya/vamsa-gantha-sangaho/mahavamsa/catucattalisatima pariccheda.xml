<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf43.xml</normativeSource>
    <source>roman/anya/vamsa-gantha-sangaho/mahavamsa/catucattalisatima pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>catucattalisatima pariccheda</basename>
    <titlePath>Catucattālīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Catucattālīsatima pariccheda</chapter>
    <subhead line="2">Tirājako</subhead>
    <hangnum line="3" number="1"></hangnum>
    <gatha1 line="4"> Accaye <pageBreak edition="Myanmar" number="0.0288" /> hatthadāṭhassa, aggabodhikumārako;</gatha1>
    <gathalast line="5">Kaṇiṭṭho rājino āsi, sirisaṅghādi bodhiko.</gathalast>
    <hangnum line="6" number="2"></hangnum>
    <gatha1 line="7"> Dhammarājā ayaṃ āsi, sammā dassanasaññuto;</gatha1>
    <gathalast line="8">Tasmā so puññakammāni, appameyyāni vattayi.</gathalast>
    <hangnum line="9" number="3"></hangnum>
    <gatha1 line="10"> Nikāyattayavāsīnaṃ, bhattaggamavalokayi;</gatha1>
    <gathalast line="11">Mahāpāḷiñca vaḍḍhesi, māghātañceva kārayi.</gathalast>
    <hangnum line="12" number="4"></hangnum>
    <gatha1 line="13"> Ṭhānantarañca dāpesi, yathāraha manālayo;</gatha1>
    <gathalast line="14">Sipagottādiyoggehi, saṃgatehi ca saṃgahi.</gathalast>
    <hangnum line="15" number="5"></hangnum>
    <gatha1 line="16"> Yattha katthaci disvāpi, bhikkhavo so mahāmati;</gatha1>
    <gathalast line="17">Sakkatvā sobhaṇāpesi, parittaṃ sāsanogadhaṃ.</gathalast>
    <hangnum line="18" number="6"></hangnum>
    <gatha1 line="19"> Theraṃ so upasaṅkamma, nāgasālanivāsinaṃ;</gatha1>
    <gathalast line="20">Dāṭhāsivaṃ mahāpaññaṃ, sīlavantaṃ bahussutaṃ.</gathalast>
    <hangnum line="21" number="7"></hangnum>
    <gatha1 line="22"> Sakkacca naṃ tato sutvā, sammāsambuddhasāsanaṃ;</gatha1>
    <gathalast line="23">Dhamme’tīvapasīditvā, sabbasantikaro iti.</gathalast>
    <hangnum line="24" number="8"></hangnum>
    <gatha1 line="25"> Sutvā theriyavādānaṃ, pubbañātīnamattano;</gatha1>
    <gathalast line="26">Pāpānaṃ duṭṭhacittānaṃ, apakāre kate bahū.</gathalast>
    <hangnum line="27" number="9"></hangnum>
    <gatha1 line="28"> Vihāre pariveṇe ca, jiṇṇepākatike akā;</gatha1>
    <gathalast line="29">Bhogagāme ca dāpesi, tattha tattha bahūdaye.</gathalast>
    <hangnum line="30" number="10"></hangnum>
    <gatha1 line="31"> Vicchinnapaccaye cākā, tadātyaṃ kurite viya;</gatha1>
    <gathalast line="32">Dāsakepi ca saṅghassa, yathāṭhāne ṭhapāpayi.</gathalast>
    <hangnum line="33" number="11"></hangnum>
    <gatha1 line="34"> Padhānaghara metassa, therassa’kāsanāmakaṃ;</gatha1>
    <gathalast line="35">Paṭiggahetvā taṃ so’pi, saṅghassā’dā mahāmatī.</gathalast>
    <hangnum line="36" number="12"></hangnum>
    <gatha1 line="37"> Bhogagāme ca tassā’dā, bharattālaṃ kihimbilaṃ;</gatha1>
    <gathalast line="38">Katakañca tulādhāraṃ, andhakārakameva ca.</gathalast>
    <hangnum line="39" number="13"></hangnum>
    <gatha1 line="40"> Andhakāraṃ <pageBreak edition="Myanmar" number="0.0289" /> antureḷiṃ, bālavaṃ dvāranāyakaṃ;</gatha1>
    <gathalast line="41">Mahānikaḍḍhikañceva, peḷahāḷaṃ tathāparaṃ.</gathalast>
    <hangnum line="42" number="14"></hangnum>
    <gatha1 line="43"> Ete aññe ca so datvā, bhogagāme narissaro;</gatha1>
    <gathalast line="44">Dāsi ārāmike ceva, attano kira ñātake.</gathalast>
    <hangnum line="45" number="15"></hangnum>
    <gatha1 line="46"> Tathā dvinnaṃ nikāyānaṃ, vihāre mandapaccaye;</gatha1>
    <gathalast line="47">Disvāpi ca sutvā vā, bhogagāme bahū adā.</gathalast>
    <hangnum line="48" number="16"></hangnum>
    <gatha1 line="49"> Bahunā kintuvuttena, nikāyesu’pi tīsu’pi;</gatha1>
    <gathalast line="50">Adā gāmasahassaṃ so, bahuppādaṃ nirākulaṃ.</gathalast>
    <hangnum line="51" number="17"></hangnum>
    <gatha1 line="52"> Anussaranto so tiṇṇaṃ, ratanānaṃ guṇe vare;</gatha1>
    <gathalast line="53">Ekāvaliṃ gahetvāna, akkhamāla makā kira.</gathalast>
    <hangnum line="54" number="18"></hangnum>
    <gatha1 line="55"> Evaṃ sabbappayogehi, so’hu dhammaparāyano;</gatha1>
    <gathalast line="56">Sabbe tamanusikkhantā, hesu dhammakarā narā.</gathalast>
    <hangnum line="57" number="19"></hangnum>
    <gatha1 line="58"> Damiḷo potthakuṭṭhavo, tassa kammakaro tadā;</gatha1>
    <gathalast line="59">Māṭambiyavhaṃ kāresi, padhānagharamabbhutaṃ.</gathalast>
    <hangnum line="60" number="20"></hangnum>
    <gatha1 line="61"> Būkakalle ambavāpiṃ, tantavāyikacāṭikaṃ;</gatha1>
    <gathalast line="62">Gāmaṃ niṭṭhilaveṭṭhiñca, tassā’dā so sadā sakaṃ.</gathalast>
    <hangnum line="63" number="21"></hangnum>
    <gatha1 line="64"> Kappūrapariveṇe ca, kurundapillake tathā;</gatha1>
    <gathalast line="65">Mahārājaghare ceva, pāsāde so’va kārayi.</gathalast>
    <hangnum line="66" number="22"></hangnum>
    <gatha1 line="67"> Aññatthā’dā tayo gāme, vihāresu mahādhano;</gatha1>
    <gathalast line="68">Potthasātavhayo pañño, vihāre jetanāmake.</gathalast>
    <hangnum line="69" number="23"></hangnum>
    <gatha1 line="70"> Senāpatirājanāmaṃ, pariveṇaṃ samāpayi;</gatha1>
    <gathalast line="71">Mahākando ca damiḷo, pariveṇaṃ sanāmakaṃ.</gathalast>
    <hangnum line="72" number="24"></hangnum>
    <gatha1 line="73"> Cullapanthaṃ tathā eko, sehālauparājakaṃ;</gatha1>
    <gathalast line="74">Uparājā sakāresi, saṅghatisso’pi rājino.</gathalast>
    <hangnum line="75" number="25"></hangnum>
    <gatha1 line="76"> Aññesu bahavo āsuṃ, vihāre evamādike;</gatha1>
    <gathalast line="77">Bhassa rañño’ nuvattantā, evaṃ dhammīhi pāṇino.</gathalast>
    <hangnum line="78" number="26"></hangnum>
    <gatha1 line="79"> Pāpaṃ vāpi hi puññaṃ vā,</gatha1>
    <gatha2 line="80">Padhānoyaṃ karoti yo;</gatha2>
    <gatha3 line="81">Lo ko taṃ taṃ karoteva,</gatha3>
    <gathalast line="82">Taṃ vijaneyya paṇḍito.</gathalast>
    <hangnum line="83" number="27"></hangnum>
    <gatha1 line="84"> Jeṭṭhanāmā <pageBreak edition="Myanmar" number="0.0290" /> mahāpuññā, mahesī tassa rājino;</gatha1>
    <gathalast line="85">Jeṭṭhārāmañca kāresi, bhikkhūnīnamupassayaṃ.</gathalast>
    <hangnum line="86" number="28"></hangnum>
    <gatha1 line="87"> Tassā’dāsi ca dve gāme, pakkapāsāṇabhūmiyaṃ;</gatha1>
    <gathalast line="88">Tambuddhaṃ bhelagāmañca, ārāmikasataṃ tathā.</gathalast>
    <hangnum line="89" number="29"></hangnum>
    <gatha1 line="90"> Akā malayarājāpi, dhātugehaṃ mahārahaṃ;</gatha1>
    <gathalast line="91">Maṇḍalagirivihāramhi, cetiyassa mahādhano.</gathalast>
    <hangnum line="92" number="30"></hangnum>
    <gatha1 line="93"> Lohapāsādake so’va, chādesi majjhakūṭakaṃ;</gatha1>
    <gathalast line="94">Bodhitissavihārañca, bodhitasso mahāyaso.</gathalast>
    <hangnum line="95" number="31"></hangnum>
    <gatha1 line="96"> Dīpe maṇḍalikā sabbe, tattha tattha yathābalaṃ;</gatha1>
    <gathalast line="97">Vihāre pariveṇe ca, kārayiṃsu anappake.</gathalast>
    <hangnum line="98" number="32"></hangnum>
    <gatha1 line="99"> Tassa kālo narindassa, puññakammamayo idha;</gatha1>
    <gathalast line="100">Ativitthārabhītena, sabbaso na vicāritaṃ.</gathalast>
    <hangnum line="101" number="33"></hangnum>
    <gatha1 line="102"> Pubbakopi kathāmaggo, ākulo viya bhātime;</gatha1>
    <gathalast line="103">Yathāpadhānaṃ kathitaṃ, hetūnaṃ upalakkhaṇaṃ.</gathalast>
    <hangnum line="104" number="34"></hangnum>
    <gatha1 line="105"> Athāparena kālena, pulatthinagaraṃ gato;</gatha1>
    <gathalast line="106">Vāsaṃ tattheva kappesi, karonto puññasañcayaṃ.</gathalast>
    <hangnum line="107" number="35"></hangnum>
    <gatha1 line="108"> Atekicchiyarogena, samphuṭṭho kālamattano;</gatha1>
    <gathalast line="109">Maraṇassa viditvāna, tamāhuyamahājanaṃ.</gathalast>
    <hangnum line="110" number="36"></hangnum>
    <gatha1 line="111"> Ovaditvāna dhammena, maraṇaṃ so upāgami;</gatha1>
    <gathalast line="112">Mahājano mate tasmiṃ, bāḷhasoko parodiya.</gathalast>
    <hangnum line="113" number="37"></hangnum>
    <gatha1 line="114"> Katvā āḷahaṇe tassa, kiccaṃ sabbamasesato;</gatha1>
    <gathalast line="115">Tassāḷāhaṇabhasmampi, katvā bhesajjamattano.</gathalast>
    <hangnum line="116" number="38"></hangnum>
    <gatha1 line="117"> Rājā bhaṇḍañca taṃ sabbaṃ, sabbañca balavāhanaṃ;</gatha1>
    <gathalast line="118">Sammā ādāya gopetvā, nagaraṃ samupāgami.</gathalast>
    <hangnum line="119" number="39"></hangnum>
    <gatha1 line="120"> Evaṃ soḷasame vasse, rājā āsi divaṅgato;</gatha1>
    <gathalast line="121">Potthakuṭṭhopi damiḷo, rajjaṃ tassa vicārayi.</gathalast>
    <hangnum line="122" number="40"></hangnum>
    <gatha1 line="123"> Uparājaṃ gahetvāna, dāṭhāsivaṃ khipāpayi;</gatha1>
    <gathalast line="124">Cārako vihituṃ sammā, rakkhāvaraṇa mādisi.</gathalast>
    <hangnum line="125" number="41"></hangnum>
    <gatha1 line="126"> Vinā raññā na sakkāti, mediniṃ paribhuñjituṃ;</gatha1>
    <gathalast line="127">Ānetvā dattanāmakaṃ, dhanapiṭṭhappadhānakaṃ.</gathalast>
    <hangnum line="128" number="42"></hangnum>
    <gatha1 line="129"> Uppannaṃ <pageBreak edition="Myanmar" number="0.0291" /> rājavaṃsamhi, rajje taṃ abhisiñciya;</gatha1>
    <gathalast line="130">Tassa nāmaṃ ṭhapetvāna, sayaṃ sabbaṃ vicārayi.</gathalast>
    <hangnum line="131" number="43"></hangnum>
    <gatha1 line="132"> Danto so dhanapiṭṭhimhi, vihāraṃ sakanāmakaṃ;</gatha1>
    <gathalast line="133">Kārayitvāna puññāni, aññānipi samācini.</gathalast>
    <hangnum line="134" number="44"></hangnum>
    <gatha1 line="135"> Samakantu so ṭhatvā’va, vassadvaya mahumato;</gatha1>
    <gathalast line="136">Potthakuṭṭho matetasmiṃ, puna aññampi māṇavaṃ.</gathalast>
    <hangnum line="137" number="45"></hangnum>
    <gatha1 line="138"> Hatthadāṭhaṃ samāhūya, uṇhā nagarasambhavaṃ;</gatha1>
    <gathalast line="139">Tampi rajje bhisiñcitvā, yathā pubbaṃ sayaṃvasī.</gathalast>
    <hangnum line="140" number="46"></hangnum>
    <gatha1 line="141"> Kāḷadīghāvikaṃ katvā, padhānagharakaṃ tathā;</gatha1>
    <gathalast line="142">Puññamaññaṃ chamāsehi, so’pi maccuvasaṃ gato.</gathalast>
    <hangnum line="143" number="47"></hangnum>
    <gatha1 line="144"> Evaṃ viditvā bahupaddavāni;</gatha1>
    <gatha2 line="145">Dhanāni dhaññāni ca vāhanāni;</gatha2>
    <gatha3 line="146">Vihāya rajjesu ratiṃsappaññā;</gatha3>
    <gathalast line="147">Manuññapuññābhiratā bhaveyyuṃ.</gathalast>
    <centered line="148">Sujanappasādasaṃvegatthāya kate mahāvaṃse</centered>
    <centered line="149">Tirājako nāma</centered>
    <centered line="150">Catucattālīsatimo paricchedo.</centered>
  </content>
</document>