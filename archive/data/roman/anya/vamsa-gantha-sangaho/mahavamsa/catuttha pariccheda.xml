<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf3.xml</normativeSource>
    <archivePath>roman/anya/vamsa-gantha-sangaho/mahavamsa/catuttha pariccheda.xml</archivePath>
    <baseFileName>catuttha pariccheda</baseFileName>
    <titlePath>Catuttha pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Catuttha pariccheda</chapter>
    <subhead line="2">Dutiya saṃgīti</subhead>
    <hangnum line="3" number="1"></hangnum>
    <gatha1 line="4"> Ajātasattu putto taṃ, ghātetvā’dāyi bhaddako;</gatha1>
    <gathalast line="5">Rajjaṃ soḷasavassāni, kāresi mittadūbhiko.</gathalast>
    <hangnum line="6" number="2"></hangnum>
    <gatha1 line="7"> Udayabhadda putto taṃ, ghātetvā anuruddhako;</gatha1>
    <gathalast line="8">Anuruddhassa putto taṃ, ghātetvā muṇḍanāmako.</gathalast>
    <hangnum line="9" number="3"></hangnum>
    <gatha1 line="10"> Mittadduno dummatino, te’pi rajjamakārayuṃ;</gatha1>
    <gathalast line="11">Tesaṃ ubhinnaṃ rajjesu, aṭṭhavassāna’tikkamuṃ.</gathalast>
    <hangnum line="12" number="4"></hangnum>
    <gatha1 line="13"> Muṇḍassa putto pitaraṃ, ghātetvā nāgadāsako;</gatha1>
    <gathalast line="14">Catuvīsativassāni, rajjaṃ kāresi pāpako.</gathalast>
    <hangnum line="15" number="5"></hangnum>
    <gatha1 line="16"> Pitughātakavaṃso’ya, mītikuddhā’tha nāgarā;</gatha1>
    <gathalast line="17">Nāgadāsaka rājānaṃ, apanetvā samāgatā.</gathalast>
    <hangnum line="18" number="6"></hangnum>
    <gatha1 line="19"> Susunāgoti paññātaṃ, amaccaṃ sādhusammataṃ;</gatha1>
    <gathalast line="20">Rajje samabhisiñjiṃsu, sabbesaṃ hitamānasā.</gathalast>
    <hangnum line="21" number="7"></hangnum>
    <gatha1 line="22"> So <pageBreak edition="Myanmar" number="0.0015" /> aṭṭhārasavassāni, rājā rajjamakārayi;</gatha1>
    <gathalast line="23">Kāḷāso ko tassa putto, aṭṭhavīsati kārayi.</gathalast>
    <hangnum line="24" number="8"></hangnum>
    <gatha1 line="25"> Atīte dasame vasse, kāḷāsokassa rājino;</gatha1>
    <gathalast line="26">Sambuddhaparinibbānā, evaṃ vassasataṃ ahu.</gathalast>
    <hangnum line="27" number="9"></hangnum>
    <gatha1 line="28"> Tadā vesāliyā bhikkhū, anekā vajjiputtakā;</gatha1>
    <gathalast line="29">Siṅgīloṇaṃ dvaṅgulañca, tathā gāmantarammi ca.</gathalast>
    <hangnum line="30" number="10"></hangnum>
    <gatha1 line="31"> Āvāsā’numatā’ciṇṇaṃ, amathitaṃ jalogi ca;</gatha1>
    <gathalast line="32">Nisīdanaṃ adasakaṃ, jātarūpādikaṃ iti.</gathalast>
    <hangnum line="33" number="11"></hangnum>
    <gatha1 line="34"> Dasavatthūni dīpesuṃ, kappantīti alajjīno;</gatha1>
    <gathalast line="35">Taṃ sutvāna yasatthero, evaṃ vajjīsu cārikaṃ.</gathalast>
    <hangnum line="36" number="12"></hangnum>
    <gatha1 line="37"> Chaḷabhiñño balappatto, yaso kākaṇḍakatrajo;</gatha1>
    <gathalast line="38">Taṃ sametuṃ saussāho, tatthāgami’mahāvanaṃ.</gathalast>
    <hangnum line="39" number="13"></hangnum>
    <gatha1 line="40"> Ṭhapetvā’posathagge te, kaṃsapātiṃ sahodhakaṃ;</gatha1>
    <gathalast line="41">Kahāpaṇādiṃ saṅghassa, detha’nā’hu upāsake.</gathalast>
    <hangnum line="42" number="14"></hangnum>
    <gatha1 line="43"> Na kappate taṃ mā detha, iti thero savārayi;</gatha1>
    <gathalast line="44">Paṭisāraṇīyaṃ kammaṃ, yasattherassa te karuṃ.</gathalast>
    <hangnum line="45" number="15"></hangnum>
    <gatha1 line="46"> Yācitvā anudūtaṃ so, saha tena puraṃ gato;</gatha1>
    <gathalast line="47">Attano dhammavādittaṃ, saññāpetvā’ga sāgare.</gathalast>
    <hangnum line="48" number="16"></hangnum>
    <gatha1 line="49"> Anudūtavaco sutvā, tamukkhipitumāgatā;</gatha1>
    <gathalast line="50">Parikkhipiya aṭṭhaṃsu, saraṃ therassa bhikkhavo.</gathalast>
    <hangnum line="51" number="17"></hangnum>
    <gatha1 line="52"> Thero uggamma nabhasā, gantvā kosambiyaṃ tato;</gatha1>
    <gathalast line="53">Pāveyyakā vantikānaṃ, bhikkhūnaṃ santikaṃ lahuṃ.</gathalast>
    <hangnum line="54" number="18"></hangnum>
    <gatha1 line="55"> Vesesi dūtetu sayaṃ, gantvā’ho gaṅgapabbataṃ;</gatha1>
    <gathalast line="56">Āha sambhūtattherassa, taṃ sabbaṃ sāṇavāsino.</gathalast>
    <hangnum line="57" number="19"></hangnum>
    <gatha1 line="58"> Pāveyyakā saṭṭhitherā, asitā’vantikāpi ca;</gatha1>
    <gathalast line="59">Mahākhīṇāsavā sabbe, ahogaṅgamhi otaruṃ.</gathalast>
    <hangnum line="60" number="20"></hangnum>
    <gatha1 line="61"> Bhikkhavo sannipatitā, sabbe tattha tato tato;</gatha1>
    <gathalast line="62">Āsuṃ navutisahassāni, mantetvā akhilā’pi te.</gathalast>
    <hangnum line="63" number="21"></hangnum>
    <gatha1 line="64"> Soreyya <pageBreak edition="Myanmar" number="0.0016" /> revatattheraṃ, bahussuta manāsavaṃ;</gatha1>
    <gathalast line="65">Taṃ kālapamukhaṃ ñatvā, passituṃ nikkhamiṃsu taṃ.</gathalast>
    <hangnum line="66" number="22"></hangnum>
    <gatha1 line="67"> Thero tammantanaṃ sutvā, vesāliṃ gantumeva so;</gatha1>
    <gathalast line="68">Icchanto phāsugamanaṃ, tato nikkhami taṅkhaṇaṃ.</gathalast>
    <hangnum line="69" number="23"></hangnum>
    <gatha1 line="70"> Pāto pātova nikkhanta-ṭṭhānaṃ tena mahattanā;</gatha1>
    <gathalast line="71">Sāyaṃ sāyamupentānaṃ, sahajotiyamaddasuṃ.</gathalast>
    <hangnum line="72" number="24"></hangnum>
    <gatha1 line="73"> Tattha sambhūtattherena, yasatthero niyojito;</gatha1>
    <gathalast line="74">Saddhammasavanante taṃ, revatathera muttamaṃ.</gathalast>
    <hangnum line="75" number="25"></hangnum>
    <gatha1 line="76"> Upecca dasavatthūni, pucchi thero paṭikkhipi;</gatha1>
    <gathalast line="77">Sutvā’dhikaraṇaṃ tañca, nisedhemāti abravi.</gathalast>
    <hangnum line="78" number="26"></hangnum>
    <gatha1 line="79"> Pāpāpi pakkhaṃ pekkhantā, revatatthera muttamaṃ;</gatha1>
    <gathalast line="80">Sāmaṇakaṃ parikkhāraṃ, paṭiyādiya te bahuṃ.</gathalast>
    <hangnum line="81" number="27"></hangnum>
    <gatha1 line="82"> Sīghaṃ nāvāya gantvāna, sahajātisamīpagā;</gatha1>
    <gathalast line="83">Karonti bhattavissaggaṃ, bhattakāle upaṭṭhite.</gathalast>
    <hangnum line="84" number="28"></hangnum>
    <gatha1 line="85"> Sahajātiṃ āvasanto, sāḷathero vicintiyā;</gatha1>
    <gathalast line="86">Pāveyyakā dhammavādī, iti passi anāsavo.</gathalast>
    <hangnum line="87" number="29"></hangnum>
    <gatha1 line="88"> Upecca taṃ mahābrahmā, dhamme niṭṭhāti abravi;</gatha1>
    <gathalast line="89">Niccaṃ dhamme ṭhitattaṃ so, attano tassa abravi.</gathalast>
    <hangnum line="90" number="30"></hangnum>
    <gatha1 line="91"> Te parikkhāramādāya, revatattheramaddasuṃ;</gatha1>
    <gathalast line="92">Thero na gaṇhi tappakkha-gāhī sissaṃ paṇāmayī.</gathalast>
    <hangnum line="93" number="31"></hangnum>
    <gatha1 line="94"> Vesāliṃ te tato gantvā, tato pupphapuraṃ gatā;</gatha1>
    <gathalast line="95">Vadiṃsu kāḷāsokassa, narindassa alajjīno.</gathalast>
    <hangnum line="96" number="32"></hangnum>
    <gatha1 line="97"> Satthussa no gandhakuṭiṃ, gopayanto mayaṃ tahiṃ;</gatha1>
    <gathalast line="98">Mahāvanavihārasmiṃ, vasāma vajjībhūmiyaṃ.</gathalast>
    <hangnum line="99" number="33"></hangnum>
    <gatha1 line="100"> Gaṇhissāma vihāra’nti, gāmavāsikasikkhavo;</gatha1>
    <gathalast line="101">Āgacchanti mahārāja, maṭisedhaya te iti.</gathalast>
    <hangnum line="102" number="34"></hangnum>
    <gatha1 line="103"> Rājānaṃ duggahitaṃ te, katvā vesālimāgamuṃ;</gatha1>
    <gathalast line="104">Revatatthera mūlamhi, sahajātiyamettha tu.</gathalast>
    <hangnum line="105" number="35"></hangnum>
    <gatha1 line="106"> Bhikkhū <pageBreak edition="Myanmar" number="0.0017" /> satasahassāni, ekādasa samāgatā;</gatha1>
    <gathalast line="107">Navutiñca sahassāni, ahu taṃ vatthu santiyā.</gathalast>
    <hangnum line="108" number="36"></hangnum>
    <gatha1 line="109"> Mūlaṭṭhehi vinā vatthu-samanaṃ neva rocayi;</gatha1>
    <gathalast line="110">Thero sabbepi bhikkhū te, vesālimāgamuṃ tato.</gathalast>
    <hangnum line="111" number="37"></hangnum>
    <gatha1 line="112"> Duggahitova so rājā, tatthāmacce apesayi;</gatha1>
    <gathalast line="113">Mūḷā devānubhāvena, aññattha agamiṃsu te.</gathalast>
    <hangnum line="114" number="38"></hangnum>
    <gatha1 line="115"> Pesetvā te mahīpālo, taṃ rattiṃ supinenaso;</gatha1>
    <gathalast line="116">Apassi sakamattānaṃ, pakkhittaṃ lohakumbhiyaṃ.</gathalast>
    <hangnum line="117" number="39"></hangnum>
    <gatha1 line="118"> Atibhīto ahu rājā, tamassā setu māgamā;</gatha1>
    <gathalast line="119">Bhaginī nandatherī tu, ākāsena anāsavā.</gathalast>
    <hangnum line="120" number="40"></hangnum>
    <gatha1 line="121"> Bhāriyaṃ te kataṃ kammaṃ, dhammike’yye khamāpaya;</gatha1>
    <gathalast line="122">Pakkho tesaṃ bhavitvā tvaṃ, kuru sāsanapaggahaṃ.</gathalast>
    <hangnum line="123" number="41"></hangnum>
    <gatha1 line="124"> Evaṃ kate sotthi tuyhaṃ, hessatīti apakkami;</gatha1>
    <gathalast line="125">Pasāteyeva vesāliṃ, gantuṃ nikkhami bhūpati.</gathalast>
    <hangnum line="126" number="42"></hangnum>
    <gatha1 line="127"> Gantvā mahāvanaṃ bhikkhū-saṅghaṃ so sannipātiya;</gatha1>
    <gathalast line="128">Sutvā ubhinnaṃ vādañca, dhammapakkhañca rociya.</gathalast>
    <hangnum line="129" number="43"></hangnum>
    <gatha1 line="130"> Khamāpetvā dhammike te, bhikkhū sabbe mahīpati;</gatha1>
    <gathalast line="131">Attano dhammapakkhattaṃ, vatvā tumhe yathāruci.</gathalast>
    <hangnum line="132" number="44"></hangnum>
    <gatha1 line="133"> Sampaggahaṃ sāsanassa, karothāti ca bhāsiya;</gatha1>
    <gathalast line="134">Datvā ca tesaṃ ārakkhaṃ, agamāsi sakaṃ puraṃ.</gathalast>
    <hangnum line="135" number="45"></hangnum>
    <gatha1 line="136"> Nicchetuṃ tāni vatthūni, saṅgho sannipatī tadā;</gatha1>
    <gathalast line="137">Anaggāni tattha bhassāni, saṅghamajjhe ajāyisuṃ.</gathalast>
    <hangnum line="138" number="46"></hangnum>
    <gatha1 line="139"> Tato so revatatthero, sāvetvā saṅghamajjhago;</gatha1>
    <gathalast line="140">Ubbhāhikāya taṃ vatthuṃ, sametuṃ nicchayaṃ akā.</gathalast>
    <hangnum line="141" number="47"></hangnum>
    <gatha1 line="142"> Pācinakeca caturo, caturo pāveyyakepi ca;</gatha1>
    <gathalast line="143">Ubbhāhikāya sammanni, bhikkhū taṃ vatthu santiyā.</gathalast>
    <hangnum line="144" number="48"></hangnum>
    <gatha1 line="145"> Sabbakāmī ca sāḷho ca, khujjasobhitanāmako;</gatha1>
    <gathalast line="146">Vāsabhagāmiko cāti, thero pācinakā ime.</gathalast>
    <hangnum line="147" number="49"></hangnum>
    <gatha1 line="148"> Revato <pageBreak edition="Myanmar" number="0.0018" /> sāṇasambhūto,</gatha1>
    <gatha2 line="149">Yaso kākoṇḍakatrajo;</gatha2>
    <gatha3 line="150">Sumano cāti cattāro,</gatha3>
    <gathalast line="151">Therā pāveyyakā ime.</gathalast>
    <hangnum line="152" number="50"></hangnum>
    <gatha1 line="153"> Sametuṃ tāni vatthūni, appasaddaṃ anākulaṃ;</gatha1>
    <gathalast line="154">Agamuṃ vālukārāmaṃ, aṭṭhattherā anāsavā.</gathalast>
    <hangnum line="155" number="51"></hangnum>
    <gatha1 line="156"> Daharenā’ji te nettha, paññatte āsane subhe;</gatha1>
    <gathalast line="157">Nisīdiṃsu mahātherā, mahāmuni mataññuno.</gathalast>
    <hangnum line="158" number="52"></hangnum>
    <gatha1 line="159"> Tesu vatthūsu ekekaṃ, kamato revato mahā;</gatha1>
    <gathalast line="160">Thero theraṃ sabbakāmiṃ, pucchi pucchāsu kovido.</gathalast>
    <hangnum line="161" number="53"></hangnum>
    <gatha1 line="162"> Sabbakāmī mahāthero, tena puṭṭho’tha byākari;</gatha1>
    <gathalast line="163">Sabbāni tāni vatthūni, na kappantīti suttato.</gathalast>
    <hangnum line="164" number="54"></hangnum>
    <gatha1 line="165"> Nihanitvā’dhikaraṇaṃ, taṃ te tattha yathākkamaṃ;</gatha1>
    <gathalast line="166">Tatheva saṅghamajjhepi, pucchāvissajjanaṃ karuṃ.</gathalast>
    <hangnum line="167" number="55"></hangnum>
    <gatha1 line="168"> Niggahaṃ pāpabhikkhūnaṃ, dasavatthukadīpanaṃ;</gatha1>
    <gathalast line="169">Tesaṃ dasasahassānaṃ, mahāthero akaṃsu te.</gathalast>
    <hangnum line="170" number="56"></hangnum>
    <gatha1 line="171"> Sabbakāmī puthaviyā, saṅghatthero tadā ahu;</gatha1>
    <gathalast line="172">So vīsaṃ vassasatiko, tadā’si upasampadā.</gathalast>
    <hangnum line="173" number="57"></hangnum>
    <gatha1 line="174"> Sabbakāmī ca sāḷho ca,</gatha1>
    <gatha2 line="175">Revato khujjasobhito;</gatha2>
    <gatha3 line="176">Yaso kākoṇḍakasuto,</gatha3>
    <gathalast line="177">Sambhūto sāṇavāsiko.</gathalast>
    <hangnum line="178" number="58"></hangnum>
    <gatha1 line="179"> Therā ānandattherassa, ete saddhivihārino;</gatha1>
    <gathalast line="180">Vāsabhagāmiko ceva, sumano ca duve pana.</gathalast>
    <hangnum line="181" number="59"></hangnum>
    <gatha1 line="182"> Therā’nuruddhattherassa, ete saddhivihārino;</gatha1>
    <gathalast line="183">Aṭṭha therā’pi dhaññā te, diṭṭhapubbā tathāgataṃ.</gathalast>
    <hangnum line="184" number="60"></hangnum>
    <gatha1 line="185"> Bhikkhū satasahassāni, dvādasāsuṃ samāgatā;</gatha1>
    <gathalast line="186">Sabbesaṃ revatatthero, bhikkhūnaṃpamukhotadā.</gathalast>
    <hangnum line="187" number="61"></hangnum>
    <gatha1 line="188"> Tato <pageBreak edition="Myanmar" number="0.0019" /> so revatatthero, saddhammaṭṭhitiyā ciraṃ;</gatha1>
    <gathalast line="189">Kāretuṃ dhammasaṃgītiṃ, sabbabhikkhusamūhato.</gathalast>
    <hangnum line="190" number="62"></hangnum>
    <gatha1 line="191"> Pabhinnatthādiñāṇānaṃ, piṭakattayadhārinaṃ;</gatha1>
    <gathalast line="192">Satāni sattabhikkhūnaṃ, arahantānamuccini.</gathalast>
    <hangnum line="193" number="63"></hangnum>
    <gatha1 line="194"> Te sabbe vālukārāme, kāḷāsokena rakkhitā;</gatha1>
    <gathalast line="195">Revatattherapāmokkhā, akaruṃ dhammasaṅgahaṃ.</gathalast>
    <hangnum line="196" number="64"></hangnum>
    <gatha1 line="197"> Pubbe kataṃ tathā eva, dhammaṃ pacchā ca bhāsitaṃ;</gatha1>
    <gathalast line="198">Ādāya niṭṭhapesuṃ taṃ, etaṃ māsehi aṭṭhahi.</gathalast>
    <hangnum line="199" number="65"></hangnum>
    <gatha1 line="200"> Evaṃ dutiyasaṃgītiṃ, katvā tepi mahāyasā;</gatha1>
    <gathalast line="201">Therā dosakkhayaṃ pattā, pattākālena nibbutiṃ.</gathalast>
    <hangnum line="202" number="66"></hangnum>
    <gatha1 line="203"> Iti paramamatīnaṃ pattipattabbakānaṃ,</gatha1>
    <gatha2 line="204">Tibhavahitakarānaṃ lokanātherasānaṃ;</gatha2>
    <gatha3 line="205">Sumariyamaraṇaṃ taṃ saṅkhatā sārakattaṃ,</gatha3>
    <gathalast line="206">Parigaṇiyamasesaṃ appamatto bhaveyyāti.</gathalast>
    <centered line="207">Sujanappasādasaṃvegatthāya kate</centered>
    <centered line="208">Mahāvaṃse dutiyasaṃgīti nāma</centered>
    <centered line="209">Catuttho paricchedo.</centered>
  </content>
</document>