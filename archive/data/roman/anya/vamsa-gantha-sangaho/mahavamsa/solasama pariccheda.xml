<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf15.xml</normativeSource>
    <archivePath>roman/anya/vamsa-gantha-sangaho/mahavamsa/solasama pariccheda.xml</archivePath>
    <baseFileName>solasama pariccheda</baseFileName>
    <titlePath>Soḷasama pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Soḷasama pariccheda</chapter>
    <subhead line="2">Cetiyapabbatavihāra paṭiggahako</subhead>
    <hangnum line="3" number="1"></hangnum>
    <gatha1 line="4"> Pure <pageBreak edition="M" number="0.0097" /> caritvā piṇḍāya, karitvā janasaṅgahaṃ;</gatha1>
    <gathalast line="5">Rājagehamhi bhuñjanto, kārento rājasaṅgahaṃ.</gathalast>
    <hangnum line="6" number="2"></hangnum>
    <gatha1 line="7"> Chabbasadivase thero, mahāmeghavane vasī;</gatha1>
    <gathalast line="8">Āsaḷhasukkapakkhassa, terase divase pana.</gathalast>
    <hangnum line="9" number="3"></hangnum>
    <gatha1 line="10"> Rājagehamhi bhuñjitvā, mahārañño mahāmati;</gatha1>
    <gathalast line="11">Mahā’ppamādasuttantaṃ, desayitvā tato ca so.</gathalast>
    <hangnum line="12" number="4"></hangnum>
    <gatha1 line="13"> Vihārakaraṇaṃ icchaṃ, tattha cetiyapabbate;</gatha1>
    <gathalast line="14">Nikkhamma purimadvārā, agā cetiyapabbataṃ.</gathalast>
    <hangnum line="15" number="5"></hangnum>
    <gatha1 line="16"> Theraṃ tattha gataṃ sutvā, rathaṃ āruyha bhūpati;</gatha1>
    <gathalast line="17">Deviyo dve ca ādāya, therassānupadaṃ akā.</gathalast>
    <hangnum line="18" number="6"></hangnum>
    <gatha1 line="19"> Therā nāgacatukkamhi, nahātvā rahade tahiṃ;</gatha1>
    <gathalast line="20">Pabbatārohaṇatthāya, aṭṭhaṃsu paṭipāṭiyā.</gathalast>
    <hangnum line="21" number="7"></hangnum>
    <gatha1 line="22"> Rājā rathā tado’ruyha, sabbe there’bhivādayi;</gatha1>
    <gathalast line="23">Uṇhe kilante kiṃrāja, āgatosī’ti ahute.</gathalast>
    <hangnum line="24" number="8"></hangnum>
    <gatha1 line="25"> Tumhākaṃ gamanāsaṅkī, āgatomhī’ti bhāsite;</gatha1>
    <gathalast line="26">Idheva vassaṃ vasituṃ, āgatamhā’ti bhāsiya.</gathalast>
    <hangnum line="27" number="9"></hangnum>
    <gatha1 line="28"> Tassūpanāyikaṃ thero, khandhakaṃ khandhakovido;</gatha1>
    <gathalast line="29">Kathesi rañño taṃ sutvā, bhāgineyyo ca rājino.</gathalast>
    <hangnum line="30" number="10"></hangnum>
    <gatha1 line="31"> Mahāriṭṭho mahāmacco, pañcapaññāsabhātuhi;</gatha1>
    <gathalast line="32">Saddhiṃ jeṭṭhakaniṭṭhehi, rājānamabhito ṭhito.</gathalast>
    <hangnum line="33" number="11"></hangnum>
    <gatha1 line="34"> Yācitvā tadahu ceva, pabbajuṃ therasantike;</gatha1>
    <gathalast line="35">Pattārahattaṃ sabbepi, te khuragge mahāmatī.</gathalast>
    <hangnum line="36" number="12"></hangnum>
    <gatha1 line="37"> Kantakacetiyaṭhāne, parito tadaheva so;</gatha1>
    <gathalast line="38">Kammāni ārabhāpetvā, leṇāni aṭṭhasaṭṭhiyo.</gathalast>
    <hangnum line="39" number="13"></hangnum>
    <gatha1 line="40"> Agamāsi <pageBreak edition="M" number="0.0098" /> puraṃ rājā, therā tattheva te vasuṃ;</gatha1>
    <gathalast line="41">Kāle piṇḍāya nagaraṃ, pavisantā’nukampakā.</gathalast>
    <hangnum line="42" number="14"></hangnum>
    <gatha1 line="43"> Niṭṭhite leṇakammamhi, āsaḷhipuṇṇamāsiyaṃ;</gatha1>
    <gathalast line="44">Gantvā adāsi therānaṃ, rājā vihāradakkhiṇaṃ.</gathalast>
    <hangnum line="45" number="15"></hangnum>
    <gatha1 line="46"> Dvattiṃsamāḷakānañca, vihārassa ca tassa kho;</gatha1>
    <gathalast line="47">Sīmaṃ sīmātigo thero, bandhitvā tadaheva so.</gathalast>
    <hangnum line="48" number="16"></hangnum>
    <gatha1 line="49"> Tesaṃ pabbajjāpekkhānaṃ, akāsi upasampadaṃ;</gatha1>
    <gathalast line="50">Sabbesaṃ sabbapaṭhamaṃ, baddhe tumbarumāḷake.</gathalast>
    <hangnum line="51" number="17"></hangnum>
    <gatha1 line="52"> Ete dvāsaṭṭhi arahanto, sabbe cetiyapabbate;</gatha1>
    <gathalast line="53">Tattha vassaṃ upagantvā, akaṃsu rājasaṅgahaṃ.</gathalast>
    <hangnum line="54" number="18"></hangnum>
    <gatha1 line="55"> Devamanussagaṇagaṇitaṃ taṃ,</gatha1>
    <gatha2 line="56">Tañca gaṇaṃ guṇavitthatakittiṃ;</gatha2>
    <gatha3 line="57">Yānamupacca ca mānayamānā,</gatha3>
    <gathalast line="58">Puññacayaṃ vipulaṃ akariṃsūti.</gathalast>
    <centered line="59">Sujanapasādasaṃvegatthāya kate mahāvaṃse</centered>
    <centered line="60">Cetiyapabbatavihārapaṭiggahako nāma</centered>
    <centered line="61">Soḷasamo paricchedo.</centered>
  </content>
</document>