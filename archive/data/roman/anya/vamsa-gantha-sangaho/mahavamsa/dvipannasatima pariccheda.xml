<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf51.xml</normativeSource>
<archivePath>roman/anya/vamsa-gantha-sangaho/mahavamsa/dvipannasatima pariccheda.xml</archivePath>
<titlePath>Dvipaññāsatima pariccheda - Mahāvaṃsa - Vaṃsa-gantha-saṅgaho - Anya</titlePath>
</metadata>
<body>
<chapter line="1">Dvipaññāsatima pariccheda</chapter>
<subhead line="2">Tirājakonāma</subhead>
<hangnum line="3" number="1"></hangnum>
<gatha1 line="4"> Tato <pageBreak edition="M" number="0.0340" /> laṅkābhisekaṃ so, patvā seno kamāgataṃ;</gatha1>
<gathalast line="5">Mahindassādipādassa, yuvarājapadaṃ adā.</gathalast>
<hangnum line="6" number="2"></hangnum>
<gatha1 line="7"> Pañño mahākavī byatto, majjhatto mittasattusu;</gatha1>
<gathalast line="8">Yutto dayāya mettāya, rājā so sabbadā ahu.</gathalast>
<hangnum line="9" number="3"></hangnum>
<gatha1 line="10"> Kālaṃ devo’natikkamma, sammā dhārābhivassati;</gatha1>
<gathalast line="11">Raṭṭhe tasmiṃ vasantā’suṃ, sukhitā nibbhayā sadā.</gathalast>
<hangnum line="12" number="4"></hangnum>
<gatha1 line="13"> Suttantaṃ lohapāsāde, nisinno vaṇṇayī tadā;</gatha1>
<gathalast line="14">Nikāyattayavāsīhi, rājā so parivārito.</gathalast>
<hangnum line="15" number="5"></hangnum>
<gatha1 line="16"> Dāṭhadhātukaraṇḍaṃ so, nānāratanabhūsitaṃ;</gatha1>
<gathalast line="17">Akā catuvihāresu, dhātupūjā ca’nekadhā.</gathalast>
<hangnum line="18" number="6"></hangnum>
<gatha1 line="19"> Pariveṇaṃ sitthagāmaṃ, kāretvā vutthamattanā;</gatha1>
<gathalast line="20">Lokaṃ puttaṃva pāletvā, tivassena divaṅgato.</gathalast>
<hangnum line="21" number="7"></hangnum>
<gatha1 line="22"> Yuvarājā mahindo so, rājāsi tadanantaraṃ;</gatha1>
<gathalast line="23">Mahāpuñño mahātejo, mahāseno mahāyaso.</gathalast>
<hangnum line="24" number="8"></hangnum>
<gatha1 line="25"> Ekacchattaṃ akā laṅkaṃ, ghātetvā corupaddavaṃ;</gatha1>
<gathalast line="26">Akaṃsu tamupaṭṭhānaṃ, niccamaṇḍalanāyakaṃ.</gathalast>
<hangnum line="27" number="9"></hangnum>
<gatha1 line="28"> Vijjamānepi laṅkāyaṃ, khattiyānaṃ narādhipo;</gatha1>
<gathalast line="29">Kāliṅgacakkavattissa, vaṃse jātaṃ kumārikaṃ.</gathalast>
<hangnum line="30" number="10"></hangnum>
<gatha1 line="31"> Āṇāpetvāna taṃ agga-mahesiṃ attano akā;</gatha1>
<gathalast line="32">Tassā puttā duve jātā, dhītā ekā manoramā.</gathalast>
<hangnum line="33" number="11"></hangnum>
<gatha1 line="34"> Ādipāde akā putte, dhītaraṃ coparājiniṃ;</gatha1>
<gathalast line="35">Iti sīhaḷavaṃsañca, paṭṭhapesi sabhūpati.</gathalast>
<hangnum line="36" number="12"></hangnum>
<gatha1 line="37"> Balakāyaṃ imaṃ desaṃ, maddanatthāya vallabho;</gatha1>
<gathalast line="38">Pesesi nāgadīpaṃ so, sutvā taṃ bhūpati idha.</gathalast>
<hangnum line="39" number="13"></hangnum>
<gatha1 line="40"> Balaṃ <pageBreak edition="M" number="0.0341" /> datvāna senavha-rājasenāpatiṃ tadā;</gatha1>
<gathalast line="41">Vallabhassa balene’sa, yujjhituṃ tattha pesayi.</gathalast>
<hangnum line="42" number="14"></hangnum>
<gatha1 line="43"> Gantvā senāpatī tattha, balene’tassa rājino;</gatha1>
<gathalast line="44">Yujjhitvā taṃ vināsetvā, gaṇhi so yuddhamaṇḍale.</gathalast>
<hangnum line="45" number="15"></hangnum>
<gatha1 line="46"> Asakkento imaṃ jetuṃ, rājā naṃ vallabhādayo;</gatha1>
<gathalast line="47">Rājāno mittasambandhaṃ, laṃkindena akaṃsu te.</gathalast>
<hangnum line="48" number="16"></hangnum>
<gatha1 line="49"> Icchevaṃ rājino tejo, jambudīpamavatthari;</gatha1>
<gathalast line="50">Pattharitvāna laṃkāyaṃ, ullaṅghitvāna sāgaraṃ.</gathalast>
<hangnum line="51" number="17"></hangnum>
<gatha1 line="52"> Saddhammaṃ kathāyantānaṃ, katvā sammā na muttamaṃ;</gatha1>
<gathalast line="53">Dhammaṃ sutvāna so rājā, pasanno buddhasāsane.</gathalast>
<hangnum line="54" number="18"></hangnum>
<gatha1 line="55"> Rājā so sannipātetvā, paṃsukūlikabhikkhavo;</gatha1>
<gathalast line="56">Yācitvā attano gehaṃ, āṇāpetvāna sādhukaṃ.</gathalast>
<hangnum line="57" number="19"></hangnum>
<gatha1 line="58"> Āsanaṃ paññapetvāna, nisīdāpiya bhojanaṃ;</gatha1>
<gathalast line="59">Dāpesi vipulaṃ suddhaṃ, sadā ekadine viya.</gathalast>
<hangnum line="60" number="20"></hangnum>
<gatha1 line="61"> Anekabyañjanaṃ rājā-raññakānaṃ tapassinaṃ;</gatha1>
<gathalast line="62">Pesesi bhojanaṃ suddhaṃ, mahagghaṃ vipulaṃ sadā.</gathalast>
<hangnum line="63" number="21"></hangnum>
<gatha1 line="64"> Vejjeva pesayitvāna, vilānānaṃ tapassinaṃ;</gatha1>
<gathalast line="65">Santikaṃ so dayāvāso, tikicchāpesi niccaso.</gathalast>
<hangnum line="66" number="22"></hangnum>
<gatha1 line="67"> Guḷāni ghanapākāni, lasuṇānaṃ rasāni ca;</gatha1>
<gathalast line="68">Tambulamukhavāsañca, pacchabhatte adā sadā.</gathalast>
<hangnum line="69" number="23"></hangnum>
<gatha1 line="70"> Pattesu pūrayitvāna, lasuṇaṃ maricampi ca;</gatha1>
<gathalast line="71">Pipphalisaṅgīverāni, guḷāni tiphalāni ca.</gathalast>
<hangnum line="72" number="24"></hangnum>
<gatha1 line="73"> Ghataṃ telaṃ madhuñcāya, pāpurattharaṇāni ca;</gatha1>
<gathalast line="74">Paṃsukūlikabhikkhūnaṃ, paccekaṃ sabbadā adā.</gathalast>
<hangnum line="75" number="25"></hangnum>
<gatha1 line="76"> Cīvarādīni sabbāni, parikkhārāni bhūpati;</gatha1>
<gathalast line="77">Kārāpetvāna dāpesi, bhikkhūnaṃ paṃsukulinaṃ.</gathalast>
<hangnum line="78" number="26"></hangnum>
<gatha1 line="79"> Rājā mahāvihārasmiṃ, ekekassa hi bhikkhuno;</gatha1>
<gathalast line="80">Paccekaṃ navavatthāni, cīvaratthāya dāpayi.</gathalast>
<hangnum line="81" number="27"></hangnum>
<gatha1 line="82"> Nikāyattayavāsīnaṃ, bhikkhūnaṃ lābhavāsinaṃ;</gatha1>
<gathalast line="83">Tulābhāramadā dvīsu, vāresu samahīpati.</gathalast>
<hangnum line="84" number="28"></hangnum>
<gatha1 line="85"> Rājā <pageBreak edition="M" number="0.0342" /> so nāgatebhogaṃ,</gatha1>
<gatha2 line="86">Rājāno saṅghabhogato;</gatha2>
<gatha3 line="87">Na gaṇhantūni pāsāṇe,</gatha3>
<gathalast line="88">Likhāpetvā nidhāpayi.</gathalast>
<hangnum line="89" number="29"></hangnum>
<gatha1 line="90"> Kathāpetvāna buddhassa, saraṇāni guṇenava;</gatha1>
<gathalast line="91">Anāthehi ca tesañca, bhattavatthāni dāpayi.</gathalast>
<hangnum line="92" number="30"></hangnum>
<gatha1 line="93"> Dānasālaṃ karitvāna, hatthisālakabhūmiyaṃ;</gatha1>
<gathalast line="94">Yācakānaṃ adā dānaṃ, tesañca sayanāsanaṃ.</gathalast>
<hangnum line="95" number="31"></hangnum>
<gatha1 line="96"> Vejjasālāsu sabbāsu, bhesajjaṃ mañcakañca so;</gatha1>
<gathalast line="97">Corānaṃ bandhanāgāre, niccaṃ bhattāni dāpayi.</gathalast>
<hangnum line="98" number="32"></hangnum>
<gatha1 line="99"> Vānarānaṃ varahānaṃ, migānaṃ sunakhāna ca;</gatha1>
<gathalast line="100">Bhattaṃ pūvañca dāpesi, dayāvāso yathicchakaṃ.</gathalast>
<hangnum line="101" number="33"></hangnum>
<gatha1 line="102"> Rājā catuvihāresu, katvā so vīhirāsayo;</gatha1>
<gathalast line="103">Yathicchitena gaṇhantu, anāthā iti dāpayi.</gathalast>
<hangnum line="104" number="34"></hangnum>
<gatha1 line="105"> Nānāpūjāhi pūjetvā, katvā maṅgalamuttamaṃ;</gatha1>
<gathalast line="106">Kathāpesi ca bhikkhūhi, byattehi vinayaṃ tadā.</gathalast>
<hangnum line="107" number="35"></hangnum>
<gatha1 line="108"> Therena dhammamittena-sitthagāmakavāsinā;</gatha1>
<gathalast line="109">Pūjayitvāna kāresi, abhidhammassa vaṇṇanaṃ.</gathalast>
<hangnum line="110" number="36"></hangnum>
<gatha1 line="111"> Dāṭhānāgā’bhidhānena, therenā’raññavāsinā;</gatha1>
<gathalast line="112">Laṃkālaṃkārabhūtena, abhidhammaṃ kathāpayi.</gathalast>
<hangnum line="113" number="37"></hangnum>
<gatha1 line="114"> Paṭṭakañcukapūjāhi, hemamālikacetiyaṃ;</gatha1>
<gathalast line="115">Naccagītehi gandhehi, pupphehi vividhehi ca.</gathalast>
<hangnum line="116" number="38"></hangnum>
<gatha1 line="117"> Dīpamālāhi dhūpehi, pūjayitvāna’nekadhā;</gatha1>
<gathalast line="118">Tassa vatthāni bhājetvā, bhikkhūnaṃ dāpayī sayaṃ.</gathalast>
<hangnum line="119" number="39"></hangnum>
<gatha1 line="120"> Sadā so attano rajje, uyyānesu tahiṃtahiṃ;</gatha1>
<gathalast line="121">Āṇāpetvāna pupphāni, pūjesi ratanattayaṃ.</gathalast>
<hangnum line="122" number="40"></hangnum>
<gatha1 line="123"> Pāsādaṃ candanaṃ nāma, kātuṃ maricavaṭṭiyaṃ;</gatha1>
<gathalast line="124">Akārambhañca bhikkhūnaṃ bhogagāme ca dāpayi.</gathalast>
<hangnum line="125" number="41"></hangnum>
<gatha1 line="126"> Kesadhātuṃ nidhāpetvā, karaṇḍaṃ ratanehi so;</gatha1>
<gathalast line="127">Kārayitvāna pūjesi, ṭhapetvā tattha bhūpati.</gathalast>
<hangnum line="128" number="42"></hangnum>
<gatha1 line="129"> Soṇṇarajatapaṭṭehi <pageBreak edition="M" number="0.0343" />, thūpārāmamhi cetiyaṃ;</gatha1>
<gathalast line="130">Chādāpetvā yathārajjaṃ, pūjaṃ kāresi bhūpati.</gathalast>
<hangnum line="131" number="43"></hangnum>
<gatha1 line="132"> Tasmiṃ dhātughare rājā, soṇṇadvāramakārayi;</gatha1>
<gathalast line="133">Pajjalantaṃ sineruṃva, raṃsīhi sūriyassa so.</gathalast>
<hangnum line="134" number="44"></hangnum>
<gatha1 line="135"> Jhāpitaṃ coḷarājassa, balena padalañchane;</gatha1>
<gathalast line="136">Catunnaṃ cetiyānaṃ so, ramanīyaṃ gharaṃ akā.</gathalast>
<hangnum line="137" number="45"></hangnum>
<gatha1 line="138"> Jhātaṃ nagaramajjhamhi, dāṭhādhātugharaṃ akā;</gatha1>
<gathalast line="139">Dhammasaṅgaṇīgehañca, mahāpāḷiñca bhūpati.</gathalast>
<hangnum line="140" number="46"></hangnum>
<gatha1 line="141"> Tambūlamaṇḍapaṃ katvā, tattha suṅkaṃ mahīpati;</gatha1>
<gathalast line="142">Bhikkhūnaṃ theravaṃse so, bhesajjatthāya dāpayi.</gathalast>
<hangnum line="143" number="47"></hangnum>
<gatha1 line="144"> Upassayaṃ karitvāna, mahāmaṅgalanāmakaṃ;</gatha1>
<gathalast line="145">Theravaṃsamhi jātānaṃ, bhikkhunīnaṃ adāpayi.</gathalast>
<hangnum line="146" number="48"></hangnum>
<gatha1 line="147"> Mātulodayarājena, āraddhaṃ sādhunā tadā;</gatha1>
<gathalast line="148">Niṭṭhāpesi mahīpālo, pāsādaṃ maṇināmakaṃ.</gathalast>
<hangnum line="149" number="49"></hangnum>
<gatha1 line="150"> Pariveṇāni cattāri, tasmiṃ jetavane tadā;</gatha1>
<gathalast line="151">Kārāpayiṃsu cattāro, amaccā tassa rājino.</gathalast>
<hangnum line="152" number="50"></hangnum>
<gatha1 line="153"> Rañño kittisamādevī, kittināmā manoramā;</gatha1>
<gathalast line="154">Pariveṇaṃ akārāmaṃ, thūpārāmassa pacchato.</gathalast>
<hangnum line="155" number="51"></hangnum>
<gatha1 line="156"> Sā tasmiṃ pariveṇe ca, akā kappāsagāmake;</gatha1>
<gathalast line="157">Cīvaracetiye ceva, tisso pokkharaṇī suci.</gathalast>
<hangnum line="158" number="52"></hangnum>
<gatha1 line="159"> Dvādasaratanāyāmaṃ, dhajaṃ soṇṇamayañca sā;</gatha1>
<gathalast line="160">Pūjesi puññasambhāraṃ, hemamālika cetiye.</gathalast>
<hangnum line="161" number="53"></hangnum>
<gatha1 line="162"> Gihīnaṃ vajjasālañca, putto tassā pureakā;</gatha1>
<gathalast line="163">Guṇavāsakkasenānī, bhikkhūnañca purābahi.</gathalast>
<hangnum line="164" number="54"></hangnum>
<gatha1 line="165"> Rājā catuvihāresu, dibbapāsādasannibhe;</gatha1>
<gathalast line="166">Maṇḍape kārayitvāna, dhātupūjā anekadhā.</gathalast>
<hangnum line="167" number="55"></hangnum>
<gatha1 line="168"> Vassamekamatikkamma, kārāpetvā mahīpati;</gatha1>
<gathalast line="169">Cārittaṃ pubbarājūnaṃ, paripālesi sādhukaṃ.</gathalast>
<hangnum line="170" number="56"></hangnum>
<gatha1 line="171"> Evamādīni puññāni, uḷārāni anekadhā;</gatha1>
<gathalast line="172">Katvā soḷasame vasse, rājā so tidivaṃ gato.</gathalast>
<hangnum line="173" number="57"></hangnum>
<gatha1 line="174"> Jāto <pageBreak edition="M" number="0.0344" /> paṭicca taṃ rājaṃ, senā dvādasavassiko;</gatha1>
<gathalast line="175">Kāliṅgadeviyā putto, pattarajjo tadā ahu.</gathalast>
<hangnum line="176" number="58"></hangnum>
<gatha1 line="177"> Udayassa kaniṭṭhassa, yuvarājapadaṃ adā;</gatha1>
<gathalast line="178">Pitu senāpati seno, tassa senāpati ahu.</gathalast>
<hangnum line="179" number="59"></hangnum>
<gatha1 line="180"> Paccantaṃ balamādāya, gate senāpatimhi so;</gatha1>
<gathalast line="181">Mātarā saha vattantaṃ, kaṇiṭṭhaṃ tassa bhātaraṃ.</gathalast>
<hangnum line="182" number="60"></hangnum>
<gatha1 line="183"> Mārāpetvā mahāmallaṃ, akā senāpatiṃ tadā;</gatha1>
<gathalast line="184">Amaccaṃ udayaṃ nāma, sakaṃ vacanakārakaṃ.</gathalast>
<hangnum line="185" number="61"></hangnum>
<gatha1 line="186"> Taṃ sutvā kupito hutvā, seno senāpati tadā;</gatha1>
<gathalast line="187">Balamādāya āgañchi, gaṇhissāmīti sattavo.</gathalast>
<hangnum line="188" number="62"></hangnum>
<gatha1 line="189"> Sutvāna taṃ mahīpālo, katavantaṃ vācamattano;</gatha1>
<gathalast line="190">Rakkhāmi taṃ amaccanti, gato nikkhamma rohaṇaṃ.</gathalast>
<hangnum line="191" number="63"></hangnum>
<gatha1 line="192"> Tassa māyā nivattitvā, yuvarājañca rājiniṃ;</gatha1>
<gathalast line="193">Ādāya kupitā tena āṇāpesi camūpatiṃ.</gathalast>
<hangnum line="194" number="64"></hangnum>
<gatha1 line="195"> Tāya so saṅgahītova, damiḷe sannipātiya;</gatha1>
<gathalast line="196">Datvā janapadaṃ tesaṃ, puṭatthinagare vasī.</gathalast>
<hangnum line="197" number="65"></hangnum>
<gatha1 line="198"> Yujjhituṃ tena so rājā, balaṃ pesesi rohaṇā;</gatha1>
<gathalast line="199">Senāpati vināsesi, sabbaṃ taṃ rājino balaṃ.</gathalast>
<hangnum line="200" number="66"></hangnum>
<gatha1 line="201"> Damiḷā te janapadaṃ, pīḷetvā rakkhasā viya;</gatha1>
<gathalast line="202">Vilumpitvāna gaṇhanti, narānaṃ santakaṃ tadā.</gathalast>
<hangnum line="203" number="67"></hangnum>
<gatha1 line="204"> Khittā manussā gantvāna, rohaṇaṃ rājasantikaṃ;</gatha1>
<gathalast line="205">Nivedesuṃ pavattiṃ taṃ, mantetvā sacīvehi so.</gathalast>
<hangnum line="206" number="68"></hangnum>
<gatha1 line="207"> Rakkhituṃ sāsanaṃ raṭṭhaṃ, tampahāya camūpatiṃ;</gatha1>
<gathalast line="208">Sandhiṃ katvāna senena, puḷatthinagaraṃ agā.</gathalast>
<hangnum line="209" number="69"></hangnum>
<gatha1 line="210"> Mahesiṃ attajaṃ katvā, pāletuṃ vaṃsamattano;</gatha1>
<gathalast line="211">Puttaṃ uppādayitvāna, kassapaṃ nāma uttamaṃ.</gathalast>
<hangnum line="212" number="70"></hangnum>
<gatha1 line="213"> Vasante tattha laṃkinde, ahitā vallabhā janā;</gatha1>
<gathalast line="214">Alabhantā suraṃ pātu-māriyā tassa santike.</gathalast>
<hangnum line="215" number="71"></hangnum>
<gatha1 line="216"> Majjapāne guṇaṃ vatvā, pāyesuṃ taṃ mahīpatiṃ;</gatha1>
<gathalast line="217">Pivitvā majjapānaṃ so, mattabyāḷo ahu tadā.</gathalast>
<hangnum line="218" number="72"></hangnum>
<gatha1 line="219"> Āhārānaṃ <pageBreak edition="M" number="0.0345" /> khayaṃ patvā, cajitvā dullabhaṃ padaṃ;</gatha1>
<gathalast line="220">Mato so dasame vasse, taruṇoyeva bhūpati.</gathalast>
<hangnum line="221" number="73"></hangnum>
<gatha1 line="222"> Ito viditvā khalupāpamitta-</gatha1>
<gatha2 line="223">Vidheyyabhāvaṃ parihāni hetuṃ;</gatha2>
<gatha3 line="224">Sukhattitoyeva ida vā huraṃ vā;</gatha3>
<gathalast line="225">Jahantu te ghoravisaṃ’va bālaṃ.</gathalast>
<centered line="226">Sujanappasādasaṃvegatthāya kate mahāvaṃseti rājako nāma</centered>
<centered line="227">Dvipaññāsatimo paricchedo.</centered>
</body>
</document>