<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf4.xml</normativeSource>
    <archivePath>roman/anya/vamsa-gantha-sangaho/mahavamsa/pancama pariccheda.xml</archivePath>
    <baseFileName>pancama pariccheda</baseFileName>
    <titlePath>Pañcama pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Pañcama pariccheda</chapter>
    <subhead line="2">Tatiyadhammasaṃgīti</subhead>
    <hangnum line="3" number="1"></hangnum>
    <gatha1 line="4"> Yā mahākassapādīhi <pageBreak edition="Myanmar" number="0.0020" />, mahātherehi ādito;</gatha1>
    <gathalast line="5">Katā saddhamma saṃgīti, theriyā’ti pavuccati.</gathalast>
    <hangnum line="6" number="2"></hangnum>
    <gatha1 line="7"> Eko’va theravādo so, ādivassasate ahu;</gatha1>
    <gathalast line="8">Aññācariyavādātu, tato oraṃ ajāyisuṃ.</gathalast>
    <hangnum line="9" number="3"></hangnum>
    <gatha1 line="10"> Tehi saṃgītikārehi, therehi dutiyehi te;</gatha1>
    <gathalast line="11">Niggahitā pāpabhikkhū, sabbe dasasahassakā.</gathalast>
    <hangnum line="12" number="4"></hangnum>
    <gatha1 line="13"> Akaṃsā’cariyavādaṃ te, mahāsaṃgītināmakā;</gatha1>
    <gathalast line="14">Tato gokulikā jātā, ekabbohārikāpi ca.</gathalast>
    <hangnum line="15" number="5"></hangnum>
    <gatha1 line="16"> Gokulikehi paṇṇatti-vādā bāhulikāpi ca;</gatha1>
    <gathalast line="17">Cetiyavādā tesveva, samatāsaṅghikā cha te.</gathalast>
    <hangnum line="18" number="6"></hangnum>
    <gatha1 line="19"> Punāpi theravādehi, mahiṃsāsakabhikkhavo;</gatha1>
    <gathalast line="20">Vajjīputtakabhikkhū ca, duve jātā ime khalu.</gathalast>
    <hangnum line="21" number="7"></hangnum>
    <gatha1 line="22"> Jātā’tha dhammuttariyā, bhadrayānikabhikkhavo;</gatha1>
    <gathalast line="23">Channāgārā sammitiyā, vajjīputtiyabhikkhūti.</gathalast>
    <hangnum line="24" number="8"></hangnum>
    <gatha1 line="25"> Mahiṃsāsakabhikkhūhi, bhikkhū sabbattha vādino;</gatha1>
    <gathalast line="26">Dhammaguttiyabhikkhū ca, jātā khalu ime duve.</gathalast>
    <hangnum line="27" number="9"></hangnum>
    <gatha1 line="28"> Jātā sabbatthivādīhi, kassapiyā tato pana;</gatha1>
    <gathalast line="29">Jātā saṅkantikā bhikkhū, suttavādā tato pana.</gathalast>
    <hangnum line="30" number="10"></hangnum>
    <gatha1 line="31"> Theravādena saha te, honti dvādasi’mepi ca;</gatha1>
    <gathalast line="32">Pubbe vuttachavādā ca, iti aṭṭhārasā khilā.</gathalast>
    <hangnum line="33" number="11"></hangnum>
    <gatha1 line="34"> Sattarasāpi dutiye, jātā vasassate iti;</gatha1>
    <gathalast line="35">Aññācariyavādā tu, tato oramajāyisuṃ.</gathalast>
    <hangnum line="36" number="12"></hangnum>
    <gatha1 line="37"> Hematā <pageBreak edition="Myanmar" number="0.0021" /> rājagiriyā, tathā siddhatthikāpi ca;</gatha1>
    <gathalast line="38">Pubbaseliyabhikkhū ca, tathā aparaseliyā.</gathalast>
    <hangnum line="39" number="13"></hangnum>
    <gatha1 line="40"> Vājiriyā cha etehi, jambudīpamhi bhinnakā;</gatha1>
    <gathalast line="41">Dhammaruci ca sāgaliyā, laṃkādīpamhi bhinnakā.</gathalast>
    <centered line="42">Ācariyakulavādakathā niṭṭhitā.</centered>
    <subhead line="43">Dhammāsokābhiseka</subhead>
    <hangnum line="44" number="14"></hangnum>
    <gatha1 line="45"> Kāḷāsokassa puttā tu, ahesuṃ dasabhātikā;</gatha1>
    <gathalast line="46">Bāvīsatiṃ te vassāni, rajjaṃ samanusāsisuṃ.</gathalast>
    <hangnum line="47" number="15"></hangnum>
    <gatha1 line="48"> Nava nandā tato āsuṃ, kameneva narādhipā;</gatha1>
    <gathalast line="49">Te’pi bāvīsavassāni, rajjaṃ samanusāsisuṃ.</gathalast>
    <hangnum line="50" number="16"></hangnum>
    <gatha1 line="51"> Moriyānaṃ khattiyānaṃ, vaṃse jātaṃ siridharaṃ;</gatha1>
    <gathalast line="52">Candaguttoti paññātaṃ, cāṇakko brāhmaṇo tato.</gathalast>
    <hangnum line="53" number="17"></hangnum>
    <gatha1 line="54"> Navamaṃ dhananandaṃ taṃ, ghātetvā caṇḍakodhasā;</gatha1>
    <gathalast line="55">Sakale jambudīpasmiṃ, rajje samabhisiñcī so.</gathalast>
    <hangnum line="56" number="18"></hangnum>
    <gatha1 line="57"> So catuvīsavassāniṃ, rājā rajjamakārayi;</gatha1>
    <gathalast line="58">Tassa putto bindusāro, aṭṭhavīsati kārayi.</gathalast>
    <hangnum line="59" number="19"></hangnum>
    <gatha1 line="60"> Bindusārasutā āsuṃ, sataṃ eko ca vissutā;</gatha1>
    <gathalast line="61">Asoko āsi tesaṃ tu, puññatejobaliddhiko.</gathalast>
    <hangnum line="62" number="20"></hangnum>
    <gatha1 line="63"> Vemātike bhātaro so, hantvā ekūnakaṃ sataṃ;</gatha1>
    <gathalast line="64">Sakale jambudīpasmiṃ, ekarajjamapāpuṇi.</gathalast>
    <hangnum line="65" number="21"></hangnum>
    <gatha1 line="66"> Jinanibbānato pacchā, pure tassābhisekato;</gatha1>
    <gathalast line="67">Sāṭṭhārasaṃ vassasata-dvayamevaṃ vijāniya.</gathalast>
    <hangnum line="68" number="22"></hangnum>
    <gatha1 line="69"> Patvā catūhi vassehi, ekarajjaṃ mahāyaso;</gatha1>
    <gathalast line="70">Pure pāṭaliputtasmiṃ, attānamabhisecayi.</gathalast>
    <hangnum line="71" number="23"></hangnum>
    <gatha1 line="72"> Tassā’bhisekena <pageBreak edition="Myanmar" number="0.0022" /> samaṃ, ākāse bhūmiyaṃ tathā;</gatha1>
    <gathalast line="73">Yojane yojane āṇā, niccaṃ pavattitā ahu.</gathalast>
    <hangnum line="74" number="24"></hangnum>
    <gatha1 line="75"> Anotatto dakākāje, aṭṭhanesuṃ dine dine;</gatha1>
    <gathalast line="76">Devā devo akā tehi, saṃvibhāgaṃ janassaca.</gathalast>
    <hangnum line="77" number="25"></hangnum>
    <gatha1 line="78"> Nāgalatādantakaṭṭhaṃ, ānesuṃ himavantato;</gatha1>
    <gathalast line="79">Anekesaṃ sahassānaṃ, devā eva pahonakaṃ.</gathalast>
    <hangnum line="80" number="26"></hangnum>
    <gatha1 line="81"> Agadā’malakañceva, tathāgada haritakaṃ;</gatha1>
    <gathalast line="82">Tato’va amapakkañca, vaṇṇagandharasuttamaṃ.</gathalast>
    <hangnum line="83" number="27"></hangnum>
    <gatha1 line="84"> Pañcavaṇṇāni vatthāni, tatthapuñjanapaṭṭakaṃ;</gatha1>
    <gathalast line="85">Pītañca dibbapānañca, chaddantadahato maru.</gathalast>
    <hangnum line="86" number="28"></hangnum>
    <gatha1 line="87"> Marantā nagare tasmiṃ, migasūkarapakkhino;</gatha1>
    <gathalast line="88">Āgantvāna mahānasaṃ, sayameva maranti ca.</gathalast>
    <hangnum line="89" number="29"></hangnum>
    <gatha1 line="90"> Gāvo tattha carāpetvā, vajamānenti dīpino;</gatha1>
    <gathalast line="91">Khetta vatthutaḷākādiṃ, pālenti migasūkarā.</gathalast>
    <hangnum line="92" number="30"></hangnum>
    <gatha1 line="93"> Sumanaṃ pupphapaṭakaṃ, abhuttaṃ dibbamuppalaṃ;</gatha1>
    <gathalast line="94">Vilepanaṃ añjanañca, nāgānāgāvimānato.</gathalast>
    <hangnum line="95" number="31"></hangnum>
    <gatha1 line="96"> Sālivāhasahassāni, navutiṃ tu suvā pana;</gatha1>
    <gathalast line="97">Chaddantadahatoyeva, āhariṃsu dine dine.</gathalast>
    <hangnum line="98" number="32"></hangnum>
    <gatha1 line="99"> Te sālinitthusakaṇe, akhaṇḍetvāna taṇḍule;</gatha1>
    <gathalast line="100">Akaṃsu mūsikā tehi, bhattaṃ rājakule ahu.</gathalast>
    <hangnum line="101" number="33"></hangnum>
    <gatha1 line="102"> Akaṃsu sassataṃ tassa, madhūni madhumakkhikā;</gatha1>
    <gathalast line="103">Tathā kammārasālāsu, acchākūṭāni pātayuṃ.</gathalast>
    <hangnum line="104" number="34"></hangnum>
    <gatha1 line="105"> Karavikā sakuṇikā, manuññamadhurassarā;</gatha1>
    <gathalast line="106">Akaṃsu tassā’gantvāna, rañño madhuravassitaṃ.</gathalast>
    <hangnum line="107" number="35"></hangnum>
    <gatha1 line="108"> Rājā’bhisitto so’soko,</gatha1>
    <gatha3 line="109">Kumāraṃ tissasavhayaṃ;</gatha3>
    <gathalast line="110">Kaṇiṭṭhaṃ saṃsodariyaṃ, uparajje’bhisecayi.</gathalast>
    <centered line="111">Dhammāsokābhiseko niṭṭhito</centered>
    <subhead line="112">Nigrodhasāmaṇera dassana</subhead>
    <hangnum line="113" number="36"></hangnum>
    <gatha1 line="114"> Pitā <pageBreak edition="Myanmar" number="0.0023" /> saṭṭhisahassāni, brāhmaṇe brahmapakkhike;</gatha1>
    <gathalast line="115">Bhojesi sopi teyeva, tīṇi vassāni bhojayi.</gathalast>
    <hangnum line="116" number="37"></hangnum>
    <gatha1 line="117"> Disvā’nupasamaṃ tesaṃ, asoko parivesane;</gatha1>
    <gathalast line="118">Viceyya dānaṃ dassanti, amacce sanniyojiya.</gathalast>
    <hangnum line="119" number="38"></hangnum>
    <gatha1 line="120"> Āṇāpayitvā matimā, nānāpāsaṇḍike visuṃ;</gatha1>
    <gathalast line="121">Vīmaṃsitvā nisajjāya, bhojāpetvā visajjayi.</gathalast>
    <hangnum line="122" number="39"></hangnum>
    <gatha1 line="123"> Kāle vātāyanagato, santaṃ racchāgataṃ yatiṃ;</gatha1>
    <gathalast line="124">Nigrodhasāmaṇeraṃ so, disvā cittaṃ pasādayi.</gathalast>
    <hangnum line="125" number="40"></hangnum>
    <gatha1 line="126"> Bindusārassa puttānaṃ, sabbesaṃ jeṭṭhabhātuno;</gatha1>
    <gathalast line="127">Sumanassa kumārassa, putto so hi kumārako.</gathalast>
    <hangnum line="128" number="41"></hangnum>
    <gatha1 line="129"> Asoko pitarā dinnaṃ, rajjamujjeniyañhi so;</gatha1>
    <gathalast line="130">Hitvā’gato pupphapuraṃ, bindusāre gilānake.</gathalast>
    <hangnum line="131" number="42"></hangnum>
    <gatha1 line="132"> Katvā puraṃ sakāyattaṃ, mate pitari bhātaraṃ;</gatha1>
    <gathalast line="133">Ghātetvā jeṭṭhakaṃ rajjaṃ, aggahesi pure vare.</gathalast>
    <hangnum line="134" number="43"></hangnum>
    <gatha1 line="135"> Sumanassa kumārassa, devī tannāmikā tato;</gatha1>
    <gathalast line="136">Gabbhinī nikkhamitvāna, pācinadvārato bahi.</gathalast>
    <hangnum line="137" number="44"></hangnum>
    <gatha1 line="138"> Caṇḍālagāma magamā, tattha nigrodhadevatā;</gatha1>
    <gathalast line="139">Tamālapiyanāmena, mā patvā gharakaṃ adā.</gathalast>
    <hangnum line="140" number="45"></hangnum>
    <gatha1 line="141"> Tadahe’va varaṃ puttaṃ, vijāyitvā sutassa sā;</gatha1>
    <gathalast line="142">Nigrodhoti akā nāmaṃ, devatā nuggahānugā.</gathalast>
    <hangnum line="143" number="46"></hangnum>
    <gatha1 line="144"> Disvā taṃ jeṭṭhacaṇḍālo, attano sāminiṃ viya;</gatha1>
    <gathalast line="145">Maññanto taṃ upaṭṭhāsi, sattavassāni sādhukaṃ.</gathalast>
    <hangnum line="146" number="47"></hangnum>
    <gatha1 line="147"> Taṃ mahāvaruṇo thero, tadā disvā kumārakaṃ;</gatha1>
    <gathalast line="148">Upanissaya sampannaṃ, arahā pucchi mātaraṃ.</gathalast>
    <hangnum line="149" number="48"></hangnum>
    <gatha1 line="150"> Pabbājesi khuragge so, arahattamapāpuṇi;</gatha1>
    <gathalast line="151">Dassanāyo’pa gacchanto, so tato mātudeviyā.</gathalast>
    <hangnum line="152" number="49"></hangnum>
    <gatha1 line="153"> Dakkhiṇena ca dvārena, pavisitvā puruttamaṃ;</gatha1>
    <gathalast line="154">Taṃ gāmagāmimaggena, yāti rājaṅgaṇe tadā.</gathalast>
    <hangnum line="155" number="50"></hangnum>
    <gatha1 line="156"> Santāya <pageBreak edition="Myanmar" number="0.0024" /> iriyā yasmiṃ, pasīdi samahīpati;</gatha1>
    <gathalast line="157">Pubbe’va sannivāsena, pemaṃ tasmiṃ ajāyatha.</gathalast>
    <hangnum line="158" number="51"></hangnum>
    <gatha1 line="159"> Pubbe kira tayo āsuṃ, bhātaro madhu vāṇijā;</gatha1>
    <gathalast line="160">Eko madhuṃ vikkiṇāti, āharanti madhuṃ duve.</gathalast>
    <hangnum line="161" number="52"></hangnum>
    <gatha1 line="162"> Eko paccekasambuddho, vaṇarogāturo ahu;</gatha1>
    <gathalast line="163">Añño paccekasambuddho, tadatthaṃ madhuvatthiko.</gathalast>
    <hangnum line="164" number="53"></hangnum>
    <gatha1 line="165"> Piṇḍacārikavattena, nagaraṃ pāvisī tadā;</gatha1>
    <gathalast line="166">Titthaṃ jalatthaṃ gacchanti, ekā ceṭī tamaddasa.</gathalast>
    <hangnum line="167" number="54"></hangnum>
    <gatha1 line="168"> Pucchitvā madhukāmattaṃ, ñatvā hatthena ādisi;</gatha1>
    <gathalast line="169">Eso madhvāpaṇo bhante, tattha gacchā’ti abravi.</gathalast>
    <hangnum line="170" number="55"></hangnum>
    <gatha1 line="171"> Tattha pattassa buddhassa, vāṇijo so pasādavā;</gatha1>
    <gathalast line="172">Vissandayanto mukhato, pattapuraṃ madhuṃ adā.</gathalast>
    <hangnum line="173" number="56"></hangnum>
    <gatha1 line="174"> Puṇṇañca uppatantañca, patitañca mahītale;</gatha1>
    <gathalast line="175">Disvā madhuṃ pasanno so, evaṃ paṇidahī tadā.</gathalast>
    <hangnum line="176" number="57"></hangnum>
    <gatha1 line="177"> Jambudīpe ekarajjaṃ, dānenā’nena hotu me;</gatha1>
    <gathalast line="178">Ākāse yojane āṇā, bhūmiyaṃ yojaneti ca.</gathalast>
    <hangnum line="179" number="58"></hangnum>
    <gatha1 line="180"> Bhātare āgate āha, edisassa madhuṃ adaṃ;</gatha1>
    <gathalast line="181">Anumodatha tumhe taṃ, tumhākañca yato madhu.</gathalast>
    <hangnum line="182" number="59"></hangnum>
    <gatha1 line="183"> Jeṭṭho āha atuṭṭho so,</gatha1>
    <gatha3 line="184">Caṇḍālo nūna sosiyaṃ;</gatha3>
    <gatha2 line="185">Nivāsentīti caṇḍālā,</gatha2>
    <gathalast line="186">Kāsāyāni sadā iti.</gathalast>
    <hangnum line="187" number="60"></hangnum>
    <gatha1 line="188"> Majjho paccekabuddhaṃ taṃ, khipapāraṇṇave iti;</gatha1>
    <gathalast line="189">Pattidānavaco tassa, sutvā te cānumodisuṃ.</gathalast>
    <hangnum line="190" number="61"></hangnum>
    <gatha1 line="191"> Āpaṇā desikaṃ yātu, devittaṃ tassa patthayi;</gatha1>
    <gathalast line="192">Ādissamānasandhi ca, rūpaṃ atimanoramaṃ.</gathalast>
    <hangnum line="193" number="62"></hangnum>
    <gatha1 line="194"> Asoko madhudo’sandhi-mittādevī tu ceṭikā;</gatha1>
    <gathalast line="195">Caṇḍālavādī nigrodho, tisso so pāravādiko.</gathalast>
    <hangnum line="196" number="63"></hangnum>
    <gatha1 line="197"> Caṇḍālavādī caṇḍāla-gāme āsi yato tu so;</gatha1>
    <gathalast line="198">Patthesi mokkhaṃ mokkhañca, satta vassova pāpuṇi.</gathalast>
    <hangnum line="199" number="64"></hangnum>
    <gatha1 line="200"> Niviṭṭhapemo <pageBreak edition="Myanmar" number="0.0025" /> tasmiṃ so, rājā’ti turito tato;</gatha1>
    <gathalast line="201">Pakkosāpesi taṃ so tu, santavuttī upāgami.</gathalast>
    <hangnum line="202" number="65"></hangnum>
    <gatha1 line="203"> Nisida tātā’nurūpe, āsane tā’ha bhūpati;</gatha1>
    <gathalast line="204">Adisvā bhikkhumaññaṃ so, sīhāsanamupāgami.</gathalast>
    <hangnum line="205" number="66"></hangnum>
    <gatha1 line="206"> Tasmiṃ pallaṅkamāyāte, rājāiti vicintayi;</gatha1>
    <gathalast line="207">Ajjā’yaṃ sāmaṇero me, ghare hessati sāmiko.</gathalast>
    <hangnum line="208" number="67"></hangnum>
    <gatha1 line="209"> Ālambitvā karaṃ rañño, so pallaṅke samāruhi;</gatha1>
    <gathalast line="210">Nisīdi rājapallaṅke, setacchattassa heṭṭhato.</gathalast>
    <hangnum line="211" number="68"></hangnum>
    <gatha1 line="212"> Disvā tathā nisinnaṃ taṃ, asoko so mahīpati;</gatha1>
    <gathalast line="213">Sambhāvetvāna guṇato, tuṭṭho’tīva tadā ahu.</gathalast>
    <hangnum line="214" number="69"></hangnum>
    <gatha1 line="215"> Attano paṭiyattena, khajjabhojjena tappiya;</gatha1>
    <gathalast line="216">Sambuddhadesitaṃ dhammaṃ, sāmaṇeramapucchitaṃ.</gathalast>
    <hangnum line="217" number="70"></hangnum>
    <gatha1 line="218"> Tassa’ppamādavaggaṃ so, sāmaṇero abhāsatha;</gatha1>
    <gathalast line="219">Taṃ sutvā bhūmipālo so, pasanno jinasāsane.</gathalast>
    <hangnum line="220" number="71"></hangnum>
    <gatha1 line="221"> Aṭṭha te niccabhattāni, dammi tātā’ti āha taṃ;</gatha1>
    <gathalast line="222">Upajjhāyassa me rāja, tāni dammīti āha so.</gathalast>
    <hangnum line="223" number="72"></hangnum>
    <gatha1 line="224"> Puna aṭṭhasu dinnesu, tāna’dā cariyassa so;</gatha1>
    <gathalast line="225">Puna aṭṭhasu dinnesu, bhikkhusaṅghassa tāna’dā.</gathalast>
    <hangnum line="226" number="73"></hangnum>
    <gatha1 line="227"> Puna aṭṭhasu dinnesu, adhivāsesi buddhimā;</gatha1>
    <gathalast line="228">Dvattiṃsabhikkhū ādāya, dutiyadivase gato.</gathalast>
    <hangnum line="229" number="74"></hangnum>
    <gatha1 line="230"> Sahatthā tappito raññā, dhammaṃ desiya bhūpatiṃ;</gatha1>
    <gathalast line="231">Saraṇesu ca sīlesu, ṭhapesi samahājanaṃ.</gathalast>
    <centered line="232">Nigrodhasāmaṇeradassanaṃ</centered>
    <subhead line="233">Sāsanappavesa</subhead>
    <hangnum line="234" number="75"></hangnum>
    <gatha1 line="235"> Tato rājā pasanno so, diguṇena dine dine;</gatha1>
    <gathalast line="236">Bhikkhū saṭṭhisahassāni, anupubbenu’paṭhahi.</gathalast>
    <hangnum line="237" number="76"></hangnum>
    <gatha1 line="238"> Tatthiyānaṃ sahassāni, nikaḍḍhitvāna saṭṭhiso;</gatha1>
    <gathalast line="239">Saṭṭhibhikkhusahassāni, ghare niccamabhojayi.</gathalast>
    <hangnum line="240" number="77"></hangnum>
    <gatha1 line="241"> Saṭṭhibhikkhusahassāni <pageBreak edition="Myanmar" number="0.0026" />, bhojetuṃ turito hi so;</gatha1>
    <gathalast line="242">Paṭiyādāpayitvāna, khajjabhojjaṃ mahārahaṃ.</gathalast>
    <hangnum line="243" number="78"></hangnum>
    <gatha1 line="244"> Bhūsāpetvāna nagaraṃ, gantvā saṅghaṃ nimantiya;</gatha1>
    <gathalast line="245">Gharaṃ netvāna bhojetvā, datvā sāmaṇakaṃ bahuṃ.</gathalast>
    <hangnum line="246" number="79"></hangnum>
    <gatha1 line="247"> Satthārā desito dhammo, kittakoti apucchatha;</gatha1>
    <gathalast line="248">Byākāsi moggaliputto, tissatthero tadassataṃ.</gathalast>
    <hangnum line="249" number="80"></hangnum>
    <gatha1 line="250"> Sutvāna caturāsīti, dhammakkhandhā’ti so’bravi;</gatha1>
    <gathalast line="251">Pūjemi te’haṃ paccekaṃ, vihārenā’ti bhūpati.</gathalast>
    <hangnum line="252" number="81"></hangnum>
    <gatha1 line="253"> Datvā tadā channavuti-dhanakoṭiṃ mahīpati;</gatha1>
    <gathalast line="254">Puresu caturāsīti-sahassesu mahītale.</gathalast>
    <hangnum line="255" number="82"></hangnum>
    <gatha1 line="256"> Tattha tatthe’va rājūhi, vihāre ārabhāpayi;</gatha1>
    <gathalast line="257">Sayaṃ asokārāmaṃ tu, kārāpetuṃ samārabhi.</gathalast>
    <hangnum line="258" number="83"></hangnum>
    <gatha1 line="259"> Ratanattayanigrodha-gilānānanti sāsane;</gatha1>
    <gathalast line="260">Paccekaṃ satasahassaṃ, so dāpesi dine dine.</gathalast>
    <hangnum line="261" number="84"></hangnum>
    <gatha1 line="262"> Dhanena buddhadinnena, thūpapūjā anekadhā;</gatha1>
    <gathalast line="263">Anekesu vihāresu, aneke akaruṃ sadā.</gathalast>
    <hangnum line="264" number="85"></hangnum>
    <gatha1 line="265"> Dhanena dhammadinnena, paccaye caturo vare;</gatha1>
    <gathalast line="266">Dhammadharānaṃ bhikkhūnaṃ, upanetuṃ sadā narā.</gathalast>
    <hangnum line="267" number="86"></hangnum>
    <gatha1 line="268"> Anotattodakājesu, saṅghassa caturo adā;</gatha1>
    <gathalast line="269">Te piṭakānaṃ therānaṃ, saṭṭhiye’kaṃ dine dine.</gathalast>
    <hangnum line="270" number="87"></hangnum>
    <gatha1 line="271"> Ekaṃ asandhimittāya, deviyā tu adāpayi;</gatha1>
    <gathalast line="272">Sayaṃ pana duveyeva, paribhuñji mahīpati.</gathalast>
    <hangnum line="273" number="88"></hangnum>
    <gatha1 line="274"> Saṭṭhibhikkhusahassānaṃ, dantakaṭṭhaṃ dine dine;</gatha1>
    <gathalast line="275">Soḷasitthisahassānaṃ, adā nāgalatāvhayaṃ.</gathalast>
    <hangnum line="276" number="89"></hangnum>
    <gatha1 line="277"> Athekadivasaṃ rājā, catusambuddhadassinaṃ;</gatha1>
    <gathalast line="278">Kappāyukaṃ mahākāḷaṃ, nāgarājaṃ mahiddhikaṃ.</gathalast>
    <hangnum line="279" number="90"></hangnum>
    <gatha1 line="280"> Suṇitvā tamānetuṃ, soṇḍasaṅkhalibandhanaṃ;</gatha1>
    <gathalast line="281">Pesayitvā tamānetvā, setacchattassa heṭṭhato.</gathalast>
    <hangnum line="282" number="91"></hangnum>
    <gatha1 line="283"> Pallaṅkamhi nisīdetvā, nānāpupphehi pūjiya;</gatha1>
    <gathalast line="284">Soḷasitthisahassehi, parivāriya abravi.</gathalast>
    <hangnum line="285" number="92"></hangnum>
    <gatha1 line="286"> Saddhammacakkavattissa <pageBreak edition="Myanmar" number="0.0027" />, sambuddhassa mahesino;</gatha1>
    <gathalast line="287">Rūpaṃ anantañāṇassa, dassehi mama bho iti.</gathalast>
    <hangnum line="288" number="93"></hangnum>
    <gatha1 line="289"> Dvattiṃsalakkhaṇūpetaṃ, asītibyañjanujjalaṃ;</gatha1>
    <gathalast line="290">Byāmappabhāparikkhittaṃ, ketumālāhi sobhitaṃ.</gathalast>
    <hangnum line="291" number="94"></hangnum>
    <gatha1 line="292"> Nimmāsi nāgarājā so, buddharūpaṃ manoharaṃ;</gatha1>
    <gathalast line="293">Taṃ disvā’ti pasādassa, vimhayassa ca pūrito.</gathalast>
    <hangnum line="294" number="95"></hangnum>
    <gatha1 line="295"> Etena nimmitaṃ rūpaṃ, īdisaṃ kīdisaṃ nukho;</gatha1>
    <gathalast line="296">Tathāgatassa rūpanti, āsi pitunnatunnato.</gathalast>
    <hangnum line="297" number="96"></hangnum>
    <gatha1 line="298"> Akkhipūjanti saññātaṃ, taṃ sattāhaṃ nirantaraṃ;</gatha1>
    <gathalast line="299">Mahāmahaṃ mahārāja, kārāpesi mahiddhiko.</gathalast>
    <hangnum line="300" number="97"></hangnum>
    <gatha1 line="301"> Evaṃ mahānubhāvo ca, saddho cāpi mahīpati;</gatha1>
    <gathalast line="302">Thero ca moggaliputto, diṭṭhā pubbe vasīhi te.</gathalast>
    <centered line="303">Sāsanappaveso niṭṭhito.</centered>
    <subhead line="304">Moggaliputtatissatherādayo</subhead>
    <hangnum line="305" number="98"></hangnum>
    <gatha1 line="306"> Dutiye saṅgahe therā, pekkhantā’nāgatehi te;</gatha1>
    <gathalast line="307">Sāsanopaddavaṃ tassa, rañño kālamhi addasuṃ.</gathalast>
    <hangnum line="308" number="99"></hangnum>
    <gatha1 line="309"> Pekkhāntā sakale loke, tadupaddavaghātakaṃ;</gatha1>
    <gathalast line="310">Tissabrahmānamaddakkhuṃ, aciraṭṭhāyi jīvitaṃ.</gathalast>
    <hangnum line="311" number="100"></hangnum>
    <gatha1 line="312"> Tesaṃ samupasaṅkamma, āyāciṃsu mahāpatiṃ;</gatha1>
    <gathalast line="313">Manussesu’papajjitvā, tadupaddavaghātanaṃ.</gathalast>
    <hangnum line="314" number="101"></hangnum>
    <gatha1 line="315"> Adā paṭiññaṃ tesaṃ so, sāsanujjotanatthiko;</gatha1>
    <gathalast line="316">Siggavaṃ caṇḍavajjiñca avocuṃ dahare yati.</gathalast>
    <hangnum line="317" number="102"></hangnum>
    <gatha1 line="318"> Aṭṭhārasādikā vassa-satā upari hessati;</gatha1>
    <gathalast line="319">Upaddavo sāsanassa, na sambhossāma taṃ mayaṃ.</gathalast>
    <hangnum line="320" number="103"></hangnum>
    <gatha1 line="321"> Imaṃ tumhā’dhikaraṇaṃ, nopagañchittha bhikkhavo;</gatha1>
    <gathalast line="322">Daṇḍakammārahā tasmā, daṇḍakammapadañhi vo.</gathalast>
    <hangnum line="323" number="104"></hangnum>
    <gatha1 line="324"> Sāsanujjotanatthāya, tissabrahmā mahāpati;</gatha1>
    <gathalast line="325">Moggalibrāhmaṇaghare, paṭisandhiṃ gahessati.</gathalast>
    <hangnum line="326" number="105"></hangnum>
    <gatha1 line="327"> Kāle <pageBreak edition="Myanmar" number="0.0028" /> tumhesu eko taṃ, pabbājetu kumārakaṃ;</gatha1>
    <gathalast line="328">Eko taṃ buddhavacanaṃ, uggaṇhāpetu sādhukaṃ.</gathalast>
    <hangnum line="329" number="106"></hangnum>
    <gatha1 line="330"> Ahu upālitherassa,</gatha1>
    <gatha2 line="331">Thero saddhivihāriko;</gatha2>
    <gatha3 line="332">Dāsako soṇako tassa,</gatha3>
    <gathalast line="333">Dve therā soṇakassime.</gathalast>
    <hangnum line="334" number="107"></hangnum>
    <gatha1 line="335"> Ahu vesāliyaṃ pubbe-dāsako nāma sotthiyo;</gatha1>
    <gathalast line="336">Tisissasatajeṭṭho so, vasaṃ ācariyantike.</gathalast>
    <hangnum line="337" number="108"></hangnum>
    <gatha1 line="338"> Dvādasavassikoyeva, vedapāragato caraṃ;</gatha1>
    <gathalast line="339">Sasisso vālikārāme, vasantaṃ katasaṅgahaṃ.</gathalast>
    <hangnum line="340" number="109"></hangnum>
    <gatha1 line="341"> Upālitheraṃ passitvā, nisīditvā tadantike;</gatha1>
    <gathalast line="342">Vedesu gaṇṭhiṭhānāni, pucchi so tāni byākari.</gathalast>
    <hangnum line="343" number="110"></hangnum>
    <gatha1 line="344"> Sabbadhammānupatito, ekadhammo hi māṇava;</gatha1>
    <gathalast line="345">Sabbe dhammā osaranti, ekadhammo hi ko nu so.</gathalast>
    <hangnum line="346" number="111"></hangnum>
    <gatha1 line="347"> Iccāha nāmaṃ sandhāya, thero māṇavako tu so;</gatha1>
    <gathalast line="348">Nā’ññāsi pucchito manto, buddhamantoti bhāsito.</gathalast>
    <hangnum line="349" number="112"></hangnum>
    <gatha1 line="350"> Dehīti āha so āha, dema no vesadhārino;</gatha1>
    <gathalast line="351">Guruṃ āpucchi mantatthaṃ, mātaraṃ pitaraṃ tathā.</gathalast>
    <hangnum line="352" number="113"></hangnum>
    <gatha1 line="353"> Māṇavānaṃ satehe’sa, tīhi therassa santike;</gatha1>
    <gathalast line="354">Pabbajitvāna kālena, upasampajji māṇavo.</gathalast>
    <hangnum line="355" number="114"></hangnum>
    <gatha1 line="356"> Khīṇāsavasahassaṃ so, dāsakattherajeṭṭhakaṃ;</gatha1>
    <gathalast line="357">Upālithero vācesi, sakalaṃ piṭakattayaṃ.</gathalast>
    <hangnum line="358" number="115"></hangnum>
    <gatha1 line="359"> Gaṇanā vītivattā te, sesā’riya puthujjanā;</gatha1>
    <gathalast line="360">Piṭakānuggahitāni, yehi therassa santike.</gathalast>
    <hangnum line="361" number="116"></hangnum>
    <gatha1 line="362"> Kāsīsu kosalo nāma, satthavāhasuto ahu;</gatha1>
    <gathalast line="363">Giribbajaṃ vaṇijjāya, gato mātāpitūhi so.</gathalast>
    <hangnum line="364" number="117"></hangnum>
    <gatha1 line="365"> Agā veḷuvanaṃ pañca-dasavaso kumārako;</gatha1>
    <gathalast line="366">Māṇavaṃ pañcapaññāsa, parivāriya taṃ gatā.</gathalast>
    <hangnum line="367" number="118"></hangnum>
    <gatha1 line="368"> Sagaṇaṃ dāsakaṃ theraṃ, tattha disvā pasīdiya;</gatha1>
    <gathalast line="369">Pabbajjaṃ yāci so āha, tavā’puccha guruṃ iti.</gathalast>
    <hangnum line="370" number="119"></hangnum>
    <gatha1 line="371"> Bhattattayamabhuñjitvā <pageBreak edition="Myanmar" number="0.0029" />, soṇako so kumārako;</gatha1>
    <gathalast line="372">Mātāpitūhi kāretvā, pabbajjānuññamāgato.</gathalast>
    <hangnum line="373" number="120"></hangnum>
    <gatha1 line="374"> Saddhiṃ tehi kumārehi, dāsakattherasantike;</gatha1>
    <gathalast line="375">Pabbajjaṃ upasampajja, uggaṇhi piṭakattayaṃ.</gathalast>
    <hangnum line="376" number="121"></hangnum>
    <gatha1 line="377"> Khīṇāsavasahassassa, therasissa gaṇassa so;</gatha1>
    <gathalast line="378">Ahosi piṭakaññussa, jeṭṭhako soṇako yati.</gathalast>
    <hangnum line="379" number="122"></hangnum>
    <gatha1 line="380"> Ahosi siggavo nāma, pure pāṭalināmako;</gatha1>
    <gathalast line="381">Paññavā’maccatanayo, aṭṭhārasasamo tu so.</gathalast>
    <hangnum line="382" number="123"></hangnum>
    <gatha1 line="383"> Pāsādesu vasaṃ tīsu, chaḷaḍḍhautusādhusu;</gatha1>
    <gathalast line="384">Amaccaputtaṃ ādāya, caṇḍavajjiṃ sahāyakaṃ.</gathalast>
    <hangnum line="385" number="124"></hangnum>
    <gatha1 line="386"> Purisānaṃ dasaddhehi, satehi parivārito;</gatha1>
    <gathalast line="387">Gantvāna kukkuṭārāmaṃ, soṇakattheramaddasa.</gathalast>
    <hangnum line="388" number="125"></hangnum>
    <gatha1 line="389"> Samāpattisamāpannaṃ, nisinnaṃ saṃvutindriyaṃ;</gatha1>
    <gathalast line="390">Vandi tenālapantaṃ taṃ, ñatvā saṅghamapucchitaṃ.</gathalast>
    <hangnum line="391" number="126"></hangnum>
    <gatha1 line="392"> Samāpattisamāpannā, nālapantī’ti āhu te;</gatha1>
    <gathalast line="393">Kathannu vuṭṭhahantīti, vuttā āhaṃsu bhikkhavo.</gathalast>
    <hangnum line="394" number="127"></hangnum>
    <gatha1 line="395"> Pakkosanāya satthussa, saṅghapakkosanāya ca;</gatha1>
    <gathalast line="396">Yathā kālaparicchedā, āyukkhayavasena ca.</gathalast>
    <hangnum line="397" number="128"></hangnum>
    <gatha1 line="398"> Vuṭṭhahantīti vatvāna, tesaṃ disvo’panissayaṃ;</gatha1>
    <gathalast line="399">Pāhesuṃ saṅghavacanaṃ, vuṭṭhāya sa tahiṃ agā.</gathalast>
    <hangnum line="400" number="129"></hangnum>
    <gatha1 line="401"> Kumāro pucchi kiṃ bhante, nālapitthāti āha so;</gatha1>
    <gathalast line="402">Bhuñjimha bhuñjitabbanti, āha bhojetha no api.</gathalast>
    <hangnum line="403" number="130"></hangnum>
    <gatha1 line="404"> Āha amhādise jāhe, sakkā bhojayituṃ iti;</gatha1>
    <gathalast line="405">Mātāpitu anuññāya, so kumārotha siggavo.</gathalast>
    <hangnum line="406" number="131"></hangnum>
    <gatha1 line="407"> Caṇḍavajjī ca tepañca-satāni purisāpi ca;</gatha1>
    <gathalast line="408">Pabbajjitvo’pasampajjuṃ, soṇattherassa santike.</gathalast>
    <hangnum line="409" number="132"></hangnum>
    <gatha1 line="410"> Upajjhāyantikeyeva, te duve piṭakattayaṃ;</gatha1>
    <gathalast line="411">Uggahesuñca kālena, chaḷabhiññaṃ labhiṃsu ca.</gathalast>
    <hangnum line="412" number="133"></hangnum>
    <gatha1 line="413"> Ñatvā <pageBreak edition="Myanmar" number="0.0030" /> tissa paṭisandhiṃ, tato pabhuti siggavo;</gatha1>
    <gathalast line="414">Thero so sattavassāni, taṃ gharaṃ upasaṅkami.</gathalast>
    <hangnum line="415" number="134"></hangnum>
    <gatha1 line="416"> Gacchāti vācāmattampi, sattavassāni nālabhi;</gatha1>
    <gathalast line="417">Alattha aṭṭhame vasse, gacchāti vacanaṃ tahiṃ.</gathalast>
    <hangnum line="418" number="135"></hangnum>
    <gatha1 line="419"> Taṃ nikkhamantaṃ pavisanto, disvā moggalibrāhmaṇo;</gatha1>
    <gathalast line="420">Kiñci laddhaṃ ghare noti, pucchi āmāti so’bravi.</gathalast>
    <hangnum line="421" number="136"></hangnum>
    <gatha1 line="422"> Gharaṃ gantvāna pucchitvā, dutiye divase tato;</gatha1>
    <gathalast line="423">Musāvādena niggaṇhi, theraṃ gharamupāgataṃ.</gathalast>
    <hangnum line="424" number="137"></hangnum>
    <gatha1 line="425"> Therassa vacanaṃ sutvā, so pasannamano dvijo;</gatha1>
    <gathalast line="426">Attano pakatena’ssa, niccaṃ bhikkhaṃ pavattayi.</gathalast>
    <hangnum line="427" number="138"></hangnum>
    <gatha1 line="428"> Kamena’ssa pasīdiṃsu, sabbe’pi gharamānusā;</gatha1>
    <gathalast line="429">Bhojāpesi dijo niccaṃ, nisīdāpiya taṃ ghare.</gathalast>
    <hangnum line="430" number="139"></hangnum>
    <gatha1 line="431"> Evaṃ kamena gacchanto, kāle soḷasavassiko;</gatha1>
    <gathalast line="432">Ahu tissakumāro so, tivedodadhipārago.</gathalast>
    <hangnum line="433" number="140"></hangnum>
    <gatha1 line="434"> Thero kathāsamuṭṭhānaṃ, hessate’va ghare iti;</gatha1>
    <gathalast line="435">Āsanāni na dassesi, ṭhapetvā māṇavāsanaṃ.</gathalast>
    <hangnum line="436" number="141"></hangnum>
    <gatha1 line="437"> Brahmalokagatattāva, sucikāmo ahosi so;</gatha1>
    <gathalast line="438">Tasmā so tassa pallaṅko, vāsayitvā lagīyati.</gathalast>
    <hangnum line="439" number="142"></hangnum>
    <gatha1 line="440"> Aññāsanaṃ apassanto, ṭhite there sasambhamo;</gatha1>
    <gathalast line="441">Tassa taṃ āsanaṃ tassa, paññapesi ghare jano.</gathalast>
    <hangnum line="442" number="143"></hangnum>
    <gatha1 line="443"> Disvā tattha nisinnaṃ taṃ, āgammā’cariyantikā;</gatha1>
    <gathalast line="444">Kujjhitvā māṇavo vācaṃ, amanāpaṃ udīrayi.</gathalast>
    <hangnum line="445" number="144"></hangnum>
    <gatha1 line="446"> Thero māṇava kiṃ mantaṃ, jānāsīti tamabravi;</gatha1>
    <gathalast line="447">Tameva pucchaṃ therassa, pacchā rocesi māṇavo.</gathalast>
    <hangnum line="448" number="145"></hangnum>
    <gatha1 line="449"> Jānāmīti paṭiññāya, there theraṃ apucchiso;</gatha1>
    <gathalast line="450">Gaṇṭhiṭhānāni vedesu, tassa thero’tha byākari.</gathalast>
    <hangnum line="451" number="146"></hangnum>
    <gatha1 line="452"> Gahaṭṭhoyeva <pageBreak edition="Myanmar" number="0.0031" /> thero so,</gatha1>
    <gatha2 line="453">Vedapāragato ahu;</gatha2>
    <gatha3 line="454">Na byākareyya kiṃ tassa,</gatha3>
    <gathalast line="455">Pabhinnapaṭisambhido.</gathalast>
    <gatha1 line="456">Yassa cittaṃ uppajjati na nirujjhati,</gatha1>
    <gatha2 line="457">Tassa cittaṃ nirujjhissati; Na uppajjissati,</gatha2>
    <gatha3 line="458">Yassa vā pana cittaṃ nirujjhisati na uppajjissati;</gatha3>
    <gathalast line="459">Tassa cittaṃ uppajjati, na nirujjhatīti.</gathalast>
    <hangnum line="460" number="147"></hangnum>
    <gatha1 line="461"> Taṃ cittayamake pañhaṃ, pucchi thero visārado;</gatha1>
    <gathalast line="462">Andhakāro viya ahu, tassa so tamavoca so.</gathalast>
    <hangnum line="463" number="148"></hangnum>
    <gatha1 line="464"> Bhikkhuko nāma mantoti, buddha mantoti so bravi;</gatha1>
    <gathalast line="465">Dehīti vutte novesa-dhārino dammi taṃ iti.</gathalast>
    <hangnum line="466" number="149"></hangnum>
    <gatha1 line="467"> Mātāpitūhi’nuññāto, mantatthāya sa pabbajji;</gatha1>
    <gathalast line="468">Kammaṭṭhānamadā thero, pabbājetvā yathārahaṃ.</gathalast>
    <hangnum line="469" number="150"></hangnum>
    <gatha1 line="470"> Bhāvanaṃ anuyuñjanto, acirena mahāmatī;</gatha1>
    <gathalast line="471">Sotāphattiphalaṃ patto, thero ñatvāna taṃ tathā.</gathalast>
    <hangnum line="472" number="151"></hangnum>
    <gatha1 line="473"> Pesesi caṇḍavajjissa, therassantikamuggahaṃ;</gatha1>
    <gathalast line="474">Kātuṃ suttābhidhammānaṃ, sotatthā’kātaduggahaṃ.</gathalast>
    <hangnum line="475" number="152"></hangnum>
    <gatha1 line="476"> Tato so tissadaharo, ārabhitvā vipassanaṃ;</gatha1>
    <gathalast line="477">Chaḷabhiñño ahu kāle, therabhāvañca pāpuṇi.</gathalast>
    <hangnum line="478" number="153"></hangnum>
    <gatha1 line="479"> Atīva pākaṭo āsi, cando’va sūriyo’vaso;</gatha1>
    <gathalast line="480">Loko tassa vaco’maññī, sambuddhassa vacopiya.</gathalast>
    <centered line="481">Moggaliputtatissatherodayo niṭṭhīto.</centered>
    <hangnum line="482" number="154"></hangnum>
    <gatha1 line="483"> Ekāhaṃ <pageBreak edition="Myanmar" number="0.0032" /> uparājā so, adakkhi migavaṃ gato;</gatha1>
    <gathalast line="484">Kīḷamāne mige’raññe, disvā etaṃ vicintayi.</gathalast>
    <hangnum line="485" number="155"></hangnum>
    <gatha1 line="486"> Migāpi evaṃ kiḷanti, araññe tiṇagocarā;</gatha1>
    <gathalast line="487">Na kiḷissanti kiṃ bhikkhū, sukhāhāravihārino.</gathalast>
    <hangnum line="488" number="156"></hangnum>
    <gatha1 line="489"> Attano cintitaṃ rañño, ārocesi gharaṃ gato;</gatha1>
    <gathalast line="490">Saññāpetuṃ tu sattāhaṃ, rajjaṃ tassa adāsi so.</gathalast>
    <hangnum line="491" number="157"></hangnum>
    <gatha1 line="492"> Anubhohi ime rajjaṃ, sattāhaṃ tvaṃ kumāraka;</gatha1>
    <gathalast line="493">Tato taṃ ghātayissāmi, icca’voca mahīpati.</gathalast>
    <hangnum line="494" number="158"></hangnum>
    <gatha1 line="495"> Āhā’ti tamhi sattāhe,</gatha1>
    <gatha2 line="496">Tvaṃ kenā’si kiso iti;</gatha2>
    <gatha3 line="497">Maraṇassa bhayenāti,</gatha3>
    <gathalast line="498">Vutte rājā’ha taṃ puna.</gathalast>
    <hangnum line="499" number="159"></hangnum>
    <gatha1 line="500"> Sattāhā’haṃ marissaṃti, tvaṃ na kīḷi ime kathaṃ;</gatha1>
    <gathalast line="501">Kīḷissanti yati tāta, sadā maraṇasaññino.</gathalast>
    <hangnum line="502" number="160"></hangnum>
    <gatha1 line="503"> Iccevaṃ bhākarā vutto, sāsanasmiṃ pasīdi so;</gatha1>
    <gathalast line="504">Kālena migavaṃ gantvā, theramadakkhi saññataṃ.</gathalast>
    <hangnum line="505" number="161"></hangnum>
    <gatha1 line="506"> Nisinnaṃ rukkhamūlasmiṃ, so mahādhammarakkhitaṃ;</gatha1>
    <gathalast line="507">Sālasākhāya nāgena, bījayanta manāsavaṃ.</gathalast>
    <hangnum line="508" number="162"></hangnum>
    <gatha1 line="509"> Ayaṃ thero viyā’hampi, pabbajja jina sāsane;</gatha1>
    <gathalast line="510">Viharissaṃ kadā raññe, iti cintayi paññavā.</gathalast>
    <hangnum line="511" number="163"></hangnum>
    <gatha1 line="512"> Thero tassa pasādatthaṃ,</gatha1>
    <gatha2 line="513">Upatitvā vihāyasā;</gatha2>
    <gatha3 line="514">Gantvā asokārāmassa,</gatha3>
    <gathalast line="515">Pokkharañño jale ṭhito.</gathalast>
    <hangnum line="516" number="164"></hangnum>
    <gatha1 line="517"> Ākāse ṭhapayitvāna, cīvarāni varāni so;</gatha1>
    <gathalast line="518">Ogāhitvā pokkharaṇī, gattāni parisiñcatha.</gathalast>
    <hangnum line="519" number="165"></hangnum>
    <gatha1 line="520"> Taṃ <pageBreak edition="Myanmar" number="0.0033" /> iddhiṃ uparājā so, disvā’tīva pasīdiya;</gatha1>
    <gathalast line="521">Ajjeva pabbajissaṃti, buddhiṃcā’kāsi buddhimā.</gathalast>
    <hangnum line="522" number="166"></hangnum>
    <gatha1 line="523"> Upasaṅkamma rājānaṃ, pabbajjaṃ yāci sādaro;</gatha1>
    <gathalast line="524">Nivāretumasakkonto, tamādāya mahīpati.</gathalast>
    <hangnum line="525" number="167"></hangnum>
    <gatha1 line="526"> Mahatā parivārena, vihāramagamā sayaṃ;</gatha1>
    <gathalast line="527">Pabbaji so mahādhamma-rakkhitattherasantike.</gathalast>
    <hangnum line="528" number="168"></hangnum>
    <gatha1 line="529"> Saddhiṃ tena catusata-sahassāni narāpi ca;</gatha1>
    <gathalast line="530">Anupabbajitānantu, gaṇanā ca na vajjati.</gathalast>
    <hangnum line="531" number="169"></hangnum>
    <gatha1 line="532"> Bhāgineyyo narindassa, aggi brahmāti vissuto;</gatha1>
    <gathalast line="533">Ahosi rañño dhītāya, saṅghamittāya sāmiko.</gathalast>
    <hangnum line="534" number="170"></hangnum>
    <gatha1 line="535"> Tassā tassa suto cāpi,</gatha1>
    <gatha2 line="536">Sumano nāma nāmaso;</gatha2>
    <gatha3 line="537">Yācitvā so’pi rājānaṃ,</gatha3>
    <gathalast line="538">Uparājena pabbaji.</gathalast>
    <hangnum line="539" number="171"></hangnum>
    <gatha1 line="540"> Uparājassa pabbajjā, tassā’sokassa rājino;</gatha1>
    <gathalast line="541">Catutthe āsivassesā, mahājanahitodayā.</gathalast>
    <hangnum line="542" number="172"></hangnum>
    <gatha1 line="543"> Tattheva upasampanno, sampannaupanissayo;</gatha1>
    <gathalast line="544">Ghaṭento uparājā so, chaḷa’bhiñño’rahā ahu.</gathalast>
    <hangnum line="545" number="173"></hangnum>
    <gatha1 line="546"> Vihāre tesamāraddhe, sabbe sabbapuresupi;</gatha1>
    <gathalast line="547">Sādhukaṃ tīhi vassehi, niṭṭhāpesuṃ manorame.</gathalast>
    <hangnum line="548" number="174"></hangnum>
    <gatha1 line="549"> Therassa indaguttassa, kammādiṭṭhāyakassa tu;</gatha1>
    <gathalast line="550">Iddhiyā cā’su niṭṭhāsi, asokārāmasavhayo.</gathalast>
    <hangnum line="551" number="175"></hangnum>
    <gatha1 line="552"> Janena paribhuttesu, ṭhānesu ca tahiṃ tahiṃ;</gatha1>
    <gathalast line="553">Cetiyāni akāresi, ramaṇīyāni bhūpati.</gathalast>
    <hangnum line="554" number="176"></hangnum>
    <gatha1 line="555"> Purehi caturāsīti-sahassehi samantato;</gatha1>
    <gathalast line="556">Lekhe ekāhamānesuṃ, vihārā niṭṭhitā iti.</gathalast>
    <hangnum line="557" number="177"></hangnum>
    <gatha1 line="558"> Lekhe sutvā mahārājā, mahātejiddhi vikkamo;</gatha1>
    <gathalast line="559">Kātukāmo sakiṃyeva, sabbārāma mahāmahaṃ.</gathalast>
    <hangnum line="560" number="178"></hangnum>
    <gatha1 line="561"> Pure bheriṃ carāpesi, sattame divase ito;</gatha1>
    <gathalast line="562">Sabbārāmamaho hotu, sabbadesesu ekadā.</gathalast>
    <hangnum line="563" number="179"></hangnum>
    <gatha1 line="564"> Yojane <pageBreak edition="Myanmar" number="0.0034" /> yojane dentu, mahādānaṃ mahītale;</gatha1>
    <gathalast line="565">Karontu gāmārāmānaṃ, maggānañca vibhūsanaṃ.</gathalast>
    <hangnum line="566" number="180"></hangnum>
    <gatha1 line="567"> Vihāresu ca sabbesu, bhikkhusaṅghassa sabbathā;</gatha1>
    <gathalast line="568">Mahādānāni vattentu, yathākālaṃ yathābalaṃ.</gathalast>
    <hangnum line="569" number="181"></hangnum>
    <gatha1 line="570"> Dīpamālā pumphamālā-laṅkārehi tahiṃ tahiṃ;</gatha1>
    <gathalast line="571">Tūriyehi ca sabbehi, upahāraṃ anekadhā.</gathalast>
    <hangnum line="572" number="182"></hangnum>
    <gatha1 line="573"> Uposathaṅgānā’dāya, sabbe dhammaṃ suṇantu ca;</gatha1>
    <gathalast line="574">Pūjāvisesena’neke ca, karontu tadahepi ca.</gathalast>
    <hangnum line="575" number="183"></hangnum>
    <gatha1 line="576"> Sabbe sabbattha sabbathā, yathāṇattādhikāpi ca;</gatha1>
    <gathalast line="577">Pūjā sampaṭiyādesuṃ, devalokamanoramā.</gathalast>
    <hangnum line="578" number="184"></hangnum>
    <gatha1 line="579"> Tasmiṃ dine mahārājā, sabbālaṅkāra bhūsito;</gatha1>
    <gathalast line="580">Sahorodho sahāmacco, balogha parivārito.</gathalast>
    <hangnum line="581" number="185"></hangnum>
    <gatha1 line="582"> Agamāsi sakārāmaṃ, bhindanto viya mediniṃ;</gatha1>
    <gathalast line="583">Saṅghamajjhamhi aṭṭhāsi, vanditvā saṅghamuttamaṃ.</gathalast>
    <hangnum line="584" number="186"></hangnum>
    <gatha1 line="585"> Tasmiṃ samāgame āsuṃ, asīti bhikkhukoṭi yo;</gatha1>
    <gathalast line="586">Ahesuṃ satasahassaṃ, tesu khīṇāsavā yati.</gathalast>
    <hangnum line="587" number="187"></hangnum>
    <gatha1 line="588"> Navuti bhikkhusahassāni, ahū bhikkhuniyo tahiṃ;</gatha1>
    <gathalast line="589">Khiṇāsavā bhikkhuniyo, sahassaṃ āsu tāsu tu.</gathalast>
    <hangnum line="590" number="188"></hangnum>
    <gatha1 line="591"> Lokavivaraṇaṃ nāma, pāṭihīraṃ akaṃsu te;</gatha1>
    <gathalast line="592">Khīṇāsavā pasādatthaṃ, dhammāsokassa rājino.</gathalast>
    <hangnum line="593" number="189"></hangnum>
    <gatha1 line="594"> Caṇḍāsokoti ñāyittha, pubbe pāpena kammunā;</gatha1>
    <gathalast line="595">Dhammāsokoti ñāyittha, pacchā puññena kammunā.</gathalast>
    <hangnum line="596" number="190"></hangnum>
    <gatha1 line="597"> Samuddapariyantaṃ so, jambudīpaṃ samantato;</gatha1>
    <gathalast line="598">Passi sabbe vihāre ca, nānāpūjā vibhūsite.</gathalast>
    <hangnum line="599" number="191"></hangnum>
    <gatha1 line="600"> Atīva tuṭṭho te disvā, saṅghaṃ pucchi nisīdiya;</gatha1>
    <gathalast line="601">Kassa bhante pariccāgo, mahāsugata sāsane.</gathalast>
    <hangnum line="602" number="192"></hangnum>
    <gatha1 line="603"> Thero so moggaliputto, rañño pañhaṃ viyākari;</gatha1>
    <gathalast line="604">Dharamāne’pi sugate, natthi cāgī tayāsamo.</gathalast>
    <hangnum line="605" number="193"></hangnum>
    <gatha1 line="606"> Taṃ sutvā vacanaṃ bhiyyo, tuṭṭho rājā apucchi taṃ;</gatha1>
    <gathalast line="607">Buddhasāsana dāyādo, hoti kho mādiso iti.</gathalast>
    <hangnum line="608" number="194"></hangnum>
    <gatha1 line="609"> Thero <pageBreak edition="Myanmar" number="0.0035" /> tu rājaputtassa, mahindassū’panissayaṃ;</gatha1>
    <gathalast line="610">Tatheva rājadhītāya, saṅghamittāya pekkhiya.</gathalast>
    <hangnum line="611" number="195"></hangnum>
    <gatha1 line="612"> Sāsanassā’bhi vuddhiñca, taṃ hetukama vekkhiya;</gatha1>
    <gathalast line="613">Paccābhāsatha rājānaṃ, so sāsanadhurandharo.</gathalast>
    <hangnum line="614" number="196"></hangnum>
    <gatha1 line="615"> Tādiso’pi mahācāgī, dāyādo sāsanassa na;</gatha1>
    <gathalast line="616">Paccayadāyako’cceva, vuccate manujādhīpa.</gathalast>
    <hangnum line="617" number="197"></hangnum>
    <gatha1 line="618"> Yo tu puttaṃ dhītaraṃ vā,</gatha1>
    <gatha2 line="619">Pabbajjāpeti sāsane;</gatha2>
    <gatha3 line="620">So sāsanassa dāyādo,</gatha3>
    <gathalast line="621">Hoti no dāyako api.</gathalast>
    <hangnum line="622" number="198"></hangnum>
    <gatha1 line="623"> Atha sāsana dāyāda-bhāvamicchaṃ mahīpati;</gatha1>
    <gathalast line="624">Mahindaṃ saṅghamittañca, ṭhite tatra apucchatha.</gathalast>
    <hangnum line="625" number="199"></hangnum>
    <gatha1 line="626"> Pabbajissatha kiṃ tātā, pabbajjā mahatī matā;</gatha1>
    <gathalast line="627">Pituno vacanaṃ sutvā, pitaraṃ te abhāsisuṃ.</gathalast>
    <hangnum line="628" number="200"></hangnum>
    <gatha1 line="629"> Ajjeva pabbajissāma, sace tvaṃ deva icchasi;</gatha1>
    <gathalast line="630">Amhañca lābho tumhañca, pabbajjāya bhavissati.</gathalast>
    <hangnum line="631" number="201"></hangnum>
    <gatha1 line="632"> Uparājassa pabbajja-kālabho pabhutīhi so;</gatha1>
    <gathalast line="633">Sā cāpi aggibrahmassa, pabbajjā katanicchayā.</gathalast>
    <hangnum line="634" number="202"></hangnum>
    <gatha1 line="635"> Uparajjaṃ mahīndassa, dātukāmo’pi bhūpati;</gatha1>
    <gathalast line="636">Tato’pi adhikāsā’ti, pabbajjaṃyeva rocayi.</gathalast>
    <hangnum line="637" number="203"></hangnum>
    <gatha1 line="638"> Piyaṃ puttaṃ mahindañca, buddhirūpabaloditaṃ;</gatha1>
    <gathalast line="639">Pabbajjā pesi samahaṃ, saṅgha mittañca dhītaraṃ.</gathalast>
    <hangnum line="640" number="204"></hangnum>
    <gatha1 line="641"> Tadā vīsativasso so, mahindo rājanandano;</gatha1>
    <gathalast line="642">Saṅghamittā rājadhītā, aṭṭhārasasamā tadā.</gathalast>
    <hangnum line="643" number="205"></hangnum>
    <gatha1 line="644"> Tadaheva ahu tassa, pabbajjā upasampadā;</gatha1>
    <gathalast line="645">Pabbajjā sikkhādānañca, tassā ca tadahu ahu.</gathalast>
    <hangnum line="646" number="206"></hangnum>
    <gatha1 line="647"> Upajjhāyo kumārassa, ahu moggalisavhayo;</gatha1>
    <gathalast line="648">Pabbājesi mahādeva-tthero majjhantiko pana.</gathalast>
    <hangnum line="649" number="207"></hangnum>
    <gatha1 line="650"> Kammavācaṃ akā tasmiṃ, so’pasampadamaṇḍale;</gatha1>
    <gathalast line="651">Arahattaṃ mahindo so, patto sapaṭisambhidaṃ.</gathalast>
    <hangnum line="652" number="208"></hangnum>
    <gatha1 line="653"> Saṅghamittā’hu’pajjhāyā <pageBreak edition="Myanmar" number="0.0036" />, dhammapālāti vissutā;</gatha1>
    <gathalast line="654">Ācariyā āyupāli, kāle sā’si anāsavā.</gathalast>
    <hangnum line="655" number="209"></hangnum>
    <gatha1 line="656"> Ubho sāsanapajjotā, laṃkādīpopakārino;</gatha1>
    <gathalast line="657">Chaṭṭhe vasse pabbajiṃsu, dhammāsokassa rājino.</gathalast>
    <hangnum line="658" number="210"></hangnum>
    <gatha1 line="659"> Mahāmahindo vassehi, tīhi dīpappasādako;</gatha1>
    <gathalast line="660">Piṭakattayaṃ muggaṇhi, upajjhāyassa santike.</gathalast>
    <hangnum line="661" number="211"></hangnum>
    <gatha1 line="662"> Sā bhikkhunī candalekhā, mahindo bhikkhū sūriyo;</gatha1>
    <gathalast line="663">Sambuddha sāsanākāsaṃ, te sadā sobhayuṃ tadā.</gathalast>
    <hangnum line="664" number="212"></hangnum>
    <gatha1 line="665"> Vane pāṭaliputtamhā, vane vanacaro caraṃ;</gatha1>
    <gathalast line="666">Kuntakinnariyā saddhiṃ, saṃvāsaṃ kappayī kira.</gathalast>
    <hangnum line="667" number="213"></hangnum>
    <gatha1 line="668"> Tena saṃvāsamanvāya,</gatha1>
    <gatha2 line="669">Sā putte janayī duve;</gatha2>
    <gatha3 line="670">Tisso jeṭṭho kaṇiṭṭho tu,</gatha3>
    <gathalast line="671">Sumitto nāma nāmato.</gathalast>
    <hangnum line="672" number="214"></hangnum>
    <gatha1 line="673"> Mahāvaruṇattherassa, kāle pabbajja santike;</gatha1>
    <gathalast line="674">Arahattaṃ pāpuṇiṃsu, chaḷabhiññaṃ guṇaṃ ubho.</gathalast>
    <hangnum line="675" number="215"></hangnum>
    <gatha1 line="676"> Pāde kīṭavisenā’si, phuṭṭho jeṭṭho savedano;</gatha1>
    <gathalast line="677">Āha puṭṭho kaṇiṭṭhena, bhesajjaṃ pasataṃ ghaṭaṃ.</gathalast>
    <hangnum line="678" number="216"></hangnum>
    <gatha1 line="679"> Rañño nivedanaṃ thero, gilānavattato’pi so;</gatha1>
    <gathalast line="680">Sappisatthañca caraṇaṃ, pacchābhattaṃ paṭikkhipi.</gathalast>
    <hangnum line="681" number="217"></hangnum>
    <gatha1 line="682"> Piṇḍāya ce caraṃ sappiṃ, labhase tvaṃ tamāhara;</gatha1>
    <gathalast line="683">Icchāha tissathero so, sumittaṃ theramuttamaṃ.</gathalast>
    <hangnum line="684" number="218"></hangnum>
    <gatha1 line="685"> Piṇḍāya caratā tena, na laddhaṃ pasataṃ ghataṃ;</gatha1>
    <gathalast line="686">Sappikumbhasatenāpi, byādhijāto asādhiyo.</gathalast>
    <hangnum line="687" number="219"></hangnum>
    <gatha1 line="688"> Teneva byādhinā thero, patto āyukkhayantikaṃ;</gatha1>
    <gathalast line="689">Ovaditvāppamādena, nibbātuṃ mānasaṃ akā.</gathalast>
    <hangnum line="690" number="220"></hangnum>
    <gatha1 line="691"> Ākāsamhi nisīditvā, tejodhātuvasena so;</gatha1>
    <gathalast line="692">Yathāruci adhiṭṭhāya, sarīraṃ parinibbuto.</gathalast>
    <hangnum line="693" number="221"></hangnum>
    <gatha1 line="694"> Jālāsarīrā nikkhamma, nimmaṃsachārikaṃ ḍahi;</gatha1>
    <gathalast line="695">Therassa sakalaṃ kāyaṃ, aṭṭhikānituno ḍahi.</gathalast>
    <hangnum line="696" number="222"></hangnum>
    <gatha1 line="697"> Sutvā <pageBreak edition="Myanmar" number="0.0037" /> nibbūtimetassa, tissatherassa bhūpati;</gatha1>
    <gathalast line="698">Agamāsi sakārāmaṃ, janogha parivārito.</gathalast>
    <hangnum line="699" number="223"></hangnum>
    <gatha1 line="700"> Hattikkhandhagato rājā, tānaṭṭhina’varopiya;</gatha1>
    <gathalast line="701">Kāretvā dhātusakkāraṃ, saṅghaṃ byādhimapucchitaṃ.</gathalast>
    <hangnum line="702" number="224"></hangnum>
    <gatha1 line="703"> Taṃ sutvā jātasaṃvego, puradvāresu kāriya;</gatha1>
    <gathalast line="704">Sudhācitā pokkharaṇī, bhesajjānañca pūriya.</gathalast>
    <hangnum line="705" number="225"></hangnum>
    <gatha1 line="706"> Pāpesi bhikkhusaṅghassa, bhesajjāni dine dine;</gatha1>
    <gathalast line="707">Mā hotu bhikkhusaṅghassa, bhesajjaṃ dullabhaṃ iti.</gathalast>
    <hangnum line="708" number="226"></hangnum>
    <gatha1 line="709"> Sumittathero nibbāyi, caṅkamanto’va caṅkame;</gatha1>
    <gathalast line="710">Pasīdi sāsane’tīva, tenāpi ca mahājano.</gathalast>
    <hangnum line="711" number="227"></hangnum>
    <gatha1 line="712"> Kuntiputtā duve therā,</gatha1>
    <gatha2 line="713">Te lokahitakārino;</gatha2>
    <gatha3 line="714">Nibbāyiṃsu asokassa,</gatha3>
    <gathalast line="715">Rañño vassamhi aṭṭhame.</gathalast>
    <hangnum line="716" number="228"></hangnum>
    <gatha1 line="717"> Tato pabhuti saṅghassa, lābho’tīva mahā ahu;</gatha1>
    <gathalast line="718">Pacchā pasannā ca janā, yasmā lābhaṃ pavattayuṃ.</gathalast>
    <hangnum line="719" number="229"></hangnum>
    <gatha1 line="720"> Pahīnalābhasakkārā, titthiyā lābhakāraṇā;</gatha1>
    <gathalast line="721">Sayaṃ kāsāyamādāya, vasiṃsu saha bhikkhūhi.</gathalast>
    <hangnum line="722" number="230"></hangnum>
    <gatha1 line="723"> Yathāsakañca te vādaṃ, buddhavādo’ti dīpayuṃ;</gatha1>
    <gathalast line="724">Yathāsakañca kiriyā, akariṃsu yathāruci.</gathalast>
    <hangnum line="725" number="231"></hangnum>
    <gatha1 line="726"> Tato moggaliputto so,</gatha1>
    <gatha2 line="727">Thero thira guṇodayo;</gatha2>
    <gatha3 line="728">Sāsanabbudamuppannaṃ,</gatha3>
    <gathalast line="729">Disvā tamatikakkhalaṃ.</gathalast>
    <hangnum line="730" number="232"></hangnum>
    <gatha1 line="731"> Tasso’pasamane kālaṃ, dīghadassī avekkhiya;</gatha1>
    <gathalast line="732">Datvā mahindatherassa, mahābhikkhugaṇaṃ sakaṃ.</gathalast>
    <hangnum line="733" number="233"></hangnum>
    <gatha1 line="734"> Uddhaṃ gaṅgāya eko’va, ahogaṅgamhi pabbate;</gatha1>
    <gathalast line="735">Vihāsi sattavassāni, viveka manubrūhayaṃ.</gathalast>
    <hangnum line="736" number="234"></hangnum>
    <gatha1 line="737"> Titthiyānaṃ bahucattā ca, dubbaccattā ca bhikkhavo;</gatha1>
    <gathalast line="738">Tesaṃ kātuṃ na sakkhiṃsu, dhammena paṭisedhanaṃ.</gathalast>
    <hangnum line="739" number="235"></hangnum>
    <gatha1 line="740"> Teneva <pageBreak edition="Myanmar" number="0.0038" /> jambudīpamhi, sabbārāmesu bhikkhavo;</gatha1>
    <gathalast line="741">Sattavassāni nākaṃsu, uposatha pavāraṇaṃ.</gathalast>
    <hangnum line="742" number="236"></hangnum>
    <gatha1 line="743"> Taṃ sutvā mahārājā, dhammāsoko mahāyaso;</gatha1>
    <gathalast line="744">Ekaṃ amaccaṃ pesesi, asokārāma muttamaṃ.</gathalast>
    <hangnum line="745" number="237"></hangnum>
    <gatha1 line="746"> Gantvā’dhikaraṇaṃ etaṃ, vupasamma uposathaṃ;</gatha1>
    <gathalast line="747">Kārehi bhikkhusaṅghena, pamā’rāme tuvaṃ iti.</gathalast>
    <hangnum line="748" number="238"></hangnum>
    <gatha1 line="749"> Gantvāna sannipātetvā, bhikkhusaṅghaṃ sadummati;</gatha1>
    <gathalast line="750">Uposathaṃ karothāti, sāvesi rājasāsanaṃ.</gathalast>
    <hangnum line="751" number="239"></hangnum>
    <gatha1 line="752"> Uposathaṃ tittiyehi, na karoma mayaṃ iti;</gatha1>
    <gathalast line="753">Avo ca bhikkhusaṅgho taṃ, amaccaṃ mūḷhamānasaṃ.</gathalast>
    <hangnum line="754" number="240"></hangnum>
    <gatha1 line="755"> So’macco katipayānaṃ, therānaṃ paṭipāṭiyā;</gatha1>
    <gathalast line="756">Acchindi asinā sīsaṃ, kāremīti uposathaṃ.</gathalast>
    <hangnum line="757" number="241"></hangnum>
    <gatha1 line="758"> Rājabhātā tissatthero, taṃ disvā kiriyaṃ lahuṃ;</gatha1>
    <gathalast line="759">Gantvāna tassa āsanne, sāsanamhi nisidi so.</gathalast>
    <hangnum line="760" number="242"></hangnum>
    <gatha1 line="761"> Theraṃ disvā amacco so, gantvā rañño nivedayi;</gatha1>
    <gathalast line="762">Sabbaṃ pavattiṃ taṃ sutvā, jātadāho mahīpati.</gathalast>
    <hangnum line="763" number="243"></hangnum>
    <gatha1 line="764"> Sīghaṃ gantvā bhikkhusaṅghaṃ, pucchi ubbiggamānaso;</gatha1>
    <gathalast line="765">Evaṃ katena kammena, kassa pāpaṃ siyā iti.</gathalast>
    <hangnum line="766" number="244"></hangnum>
    <gatha1 line="767"> Tesaṃ apaṇḍitā keci, pāpaṃ tuyhanti keci tu;</gatha1>
    <gathalast line="768">Ubhinnaṃcā’ti āhaṃsu, natthi tuyhanti paṇḍitā.</gathalast>
    <hangnum line="769" number="245"></hangnum>
    <gatha1 line="770"> Taṃ sutvā’ha mahārājā, samattho atthi bhikkhuna;</gatha1>
    <gathalast line="771">Vimatiṃ me vinodetvā, kātuṃ sāsanapaggahaṃ.</gathalast>
    <hangnum line="772" number="246"></hangnum>
    <gatha1 line="773"> Atthi moggaliputto so,</gatha1>
    <gatha2 line="774">Tissatthero rathesabha;</gatha2>
    <gatha3 line="775">Icchāha saṅgho rājānaṃ,</gatha3>
    <gathalast line="776">Rāja tatthā’si sādaro.</gathalast>
    <hangnum line="777" number="247"></hangnum>
    <gatha1 line="778"> Visuṃ bhikkhusahassena, caturo parivārite;</gatha1>
    <gathalast line="779">Thero narasahassena, amacce caturo tathā.</gathalast>
    <hangnum line="780" number="248"></hangnum>
    <gatha1 line="781"> Tadaheyeva pesesi, attano vacanena so;</gatha1>
    <gathalast line="782">Theraṃ ānetu me tehi, tathā vutte sanāgami.</gathalast>
    <hangnum line="783" number="249"></hangnum>
    <gatha1 line="784"> Taṃ <pageBreak edition="Myanmar" number="0.0039" /> sutvā puna aṭṭha’ttha, there’macce ca pesayi;</gatha1>
    <gathalast line="785">Visuṃ sahassapurise, pubbe viya sanāgami.</gathalast>
    <hangnum line="786" number="250"></hangnum>
    <gatha1 line="787"> Rājā pucchi kathaṃ thero, āgaccheyya nu kho iti;</gatha1>
    <gathalast line="788">Bhikkhū āhaṃsu therassa, tassa’gamanakāraṇaṃ.</gathalast>
    <hangnum line="789" number="251"></hangnum>
    <gatha1 line="790"> Hoti bhante upatthambho, kātuṃ sāsanapaggahaṃ;</gatha1>
    <gathalast line="791">Iti vutte mahārāja, thero essati so iti.</gathalast>
    <hangnum line="792" number="252"></hangnum>
    <gatha1 line="793"> Punāpi thero’macce ca, rājā soḷasa soḷasa;</gatha1>
    <gathalast line="794">Visuṃ sahassa purise, tathā vatvāna pesayi.</gathalast>
    <hangnum line="795" number="253"></hangnum>
    <gatha1 line="796"> Thero mahallatte’pi, nārohissati yānakaṃ;</gatha1>
    <gathalast line="797">Theraṃ gaṅgāya nāvāya, ānethā’ti ca abravi.</gathalast>
    <hangnum line="798" number="254"></hangnum>
    <gatha1 line="799"> Gantvā te taṃ tathā’vocuṃ,</gatha1>
    <gatha2 line="800">So taṃ sutvā’va uṭṭhahi;</gatha2>
    <gatha3 line="801">Nāvāya theraṃ ānesuṃ,</gatha3>
    <gathalast line="802">Rājā paccuggamī tahiṃ.</gathalast>
    <hangnum line="803" number="255"></hangnum>
    <gatha1 line="804"> Jāṇumattaṃ jalaṃ rājo’gahetvā dakkhiṇaṃ karaṃ;</gatha1>
    <gathalast line="805">Nāvāya otarantassa, therassā’dāsi gāravo.</gathalast>
    <hangnum line="806" number="256"></hangnum>
    <gatha1 line="807"> Dakkhiṇaṃ dakkhiṇeyyo so, karaṃ rañño’nukampako;</gatha1>
    <gathalast line="808">Ālambitvā’nukampāya, thero nāvāya otari.</gathalast>
    <hangnum line="809" number="257"></hangnum>
    <gatha1 line="810"> Rājā theraṃ nayitvāna, uyyānaṃ rativaḍḍhanaṃ;</gatha1>
    <gathalast line="811">Therassa pāde dhovitvā, makkhetvā ca nisīdiya.</gathalast>
    <hangnum line="812" number="258"></hangnum>
    <gatha1 line="813"> Samatthabhāvaṃ therassa, vīmaṃsanto mahīpati;</gatha1>
    <gathalast line="814">Daṭṭhukāmo ahaṃ bhante, pāṭihīranti abravi.</gathalast>
    <hangnum line="815" number="259"></hangnum>
    <gatha1 line="816"> Kanti vutte mahīkampaṃ, āha taṃ puna rāhaso;</gatha1>
    <gathalast line="817">Sakalāye’ka desāya, kataraṃ daṭṭhumicchasi.</gathalast>
    <hangnum line="818" number="260"></hangnum>
    <gatha1 line="819"> Ko dukkaroti pucchitvā, eka desāya kampanaṃ;</gatha1>
    <gathalast line="820">Dukkaranti suṇitvāna, taṃ duṭṭhukāmataṃ bravī.</gathalast>
    <hangnum line="821" number="261"></hangnum>
    <gatha1 line="822"> Rathaṃ assaṃ manussañca, pātiñcodaka pūritaṃ;</gatha1>
    <gathalast line="823">Thero yojana sīmāya, antaramhi catuddise.</gathalast>
    <hangnum line="824" number="262"></hangnum>
    <gatha1 line="825"> Ṭhapāpetvā <pageBreak edition="Myanmar" number="0.0040" /> tadaḍḍhehi, saha taṃ yojanaṃ mahiṃ;</gatha1>
    <gathalast line="826">Cālesi iddhiyā tatra, nisinnassa ca dassayi.</gathalast>
    <hangnum line="827" number="263"></hangnum>
    <gatha1 line="828"> Tenā’maccena bhikkhūnaṃ, maraṇena’ttanopi ca;</gatha1>
    <gathalast line="829">Pāpassa’tthitta natthittaṃ, theraṃ pucchi mahīpati.</gathalast>
    <hangnum line="830" number="264"></hangnum>
    <gatha1 line="831"> Paṭicca kammaṃ natthīti, kiliṭṭhaṃ cetanaṃ vinā;</gatha1>
    <gathalast line="832">Thero bodhesi rājānaṃ, vatvā tittirajātakaṃ.</gathalast>
    <hangnum line="833" number="265"></hangnum>
    <gatha1 line="834"> Vasanto tattha sattāhaṃ, rājuyyāne manorame;</gatha1>
    <gathalast line="835">Sikkhāpesi mahīpālaṃ, sambuddhasamayaṃ subhaṃ.</gathalast>
    <hangnum line="836" number="266"></hangnum>
    <gatha1 line="837"> Tasmiṃyeva ca sattā he, duve yakkhe mahīpati;</gatha1>
    <gathalast line="838">Pesetvā mahiyaṃ bhikkhū, asese sannipātayi.</gathalast>
    <hangnum line="839" number="267"></hangnum>
    <gatha1 line="840"> Sattame divase gantvā, sakārāmaṃ manoramaṃ;</gatha1>
    <gathalast line="841">Kāresi bhikkhusaṅghassa, sannipātamasesato.</gathalast>
    <hangnum line="842" number="268"></hangnum>
    <gatha1 line="843"> Therena saha ekante, nisinno sāṇiantare;</gatha1>
    <gathalast line="844">Ekekaladdhike bhikkhu, pakkositvāna santikaṃ.</gathalast>
    <hangnum line="845" number="269"></hangnum>
    <gatha1 line="846"> Kiṃvādī sugato bhante, iti pucchi mahīpati;</gatha1>
    <gathalast line="847">Te sassatādikaṃ diṭṭhiṃ, byākariṃsu yathāsakaṃ.</gathalast>
    <hangnum line="848" number="270"></hangnum>
    <gatha1 line="849"> Te micchādiṭṭhike sabbe, rājā uppabbājāpayī;</gatha1>
    <gathalast line="850">Sabbe saṭṭhisahassāni, āsuṃ uppabbajāpitā.</gathalast>
    <hangnum line="851" number="271"></hangnum>
    <gatha1 line="852"> Apucchi dhammike bhikkhū, kiṃvādī sugato iti;</gatha1>
    <gathalast line="853">Vibhajjavādī tāhaṃsu, taṃ theraṃ pucchi bhūpati.</gathalast>
    <hangnum line="854" number="272"></hangnum>
    <gatha1 line="855"> Vibhajjavādī sambuddho,</gatha1>
    <gatha2 line="856">Hoti bhante’ti āha so;</gatha2>
    <gatha3 line="857">Thero’ āmā’ti taṃ sutvā,</gatha3>
    <gathalast line="858">Rājā tuṭṭhamano tadā.</gathalast>
    <hangnum line="859" number="273"></hangnum>
    <gatha1 line="860"> Saṅgho pisodhito yasmā,</gatha1>
    <gatha2 line="861">Tasmā saṅgho uposathaṃ;</gatha2>
    <gatha3 line="862">Karotu bhante iccevaṃ,</gatha3>
    <gathalast line="863">Vatvā therassa bhūpati.</gathalast>
    <hangnum line="864" number="274"></hangnum>
    <gatha1 line="865"> Saṅghassa rakkhaṃ datvāna, nagaraṃ pāvisī subhaṃ;</gatha1>
    <gathalast line="866">Saṅgho samaggo hutvāna, tadā’kāsi uposathaṃ.</gathalast>
    <hangnum line="867" number="275"></hangnum>
    <gatha1 line="868"> Thero <pageBreak edition="Myanmar" number="0.0041" /> aneka saṅkhamhā, bhikkhusaṅghā visārade;</gatha1>
    <gathalast line="869">Chaḷabhiññe tepiṭake, pabhinnapaṭisambhide.</gathalast>
    <hangnum line="870" number="276"></hangnum>
    <gatha1 line="871"> Bhikkhusahassaṃ uccini, kātuṃ saddhammaṃ saṅgahaṃ;</gatha1>
    <gathalast line="872">Tehi asokārāmamhi, akā saddhamma saṅgahaṃ.</gathalast>
    <hangnum line="873" number="277"></hangnum>
    <gatha1 line="874"> Mahākassapatthero ca, yasatthero ca kārayuṃ;</gatha1>
    <gathalast line="875">Yathā te dhamma saṃgītiṃ, tissattheropi taṃ tathā.</gathalast>
    <hangnum line="876" number="278"></hangnum>
    <gatha1 line="877"> Tathāvatthuppakaraṇaṃ, paravādappamaddanaṃ;</gatha1>
    <gathalast line="878">Abhāsi tissatthero ca, tasmiṃ saṃgīti maṇḍale.</gathalast>
    <hangnum line="879" number="279"></hangnum>
    <gatha1 line="880"> Evaṃ bhikkhusahassena, rakkhāya’soka rājino;</gatha1>
    <gathalast line="881">Ayaṃ navahi māsehi, dhamma saṃgīti niṭṭhitā.</gathalast>
    <hangnum line="882" number="280"></hangnum>
    <gatha1 line="883"> Rañño sattarase vasse, dvāsattatisamo isi;</gatha1>
    <gathalast line="884">Mahāpavāraṇāya’so, saṃgīti taṃ samāpayi.</gathalast>
    <hangnum line="885" number="281"></hangnum>
    <gatha1 line="886"> Sādhukāraṃ dadantīva, sāsanaṭṭhiti kāraṇaṃ;</gatha1>
    <gathalast line="887">Saṃgīti pariyosāne, akammittha mahāmahī.</gathalast>
    <hangnum line="888" number="282"></hangnum>
    <gatha1 line="889"> Hitvā seṭṭhaṃ brahmavimānampi manuññaṃ;</gatha1>
    <gatha2 line="890">Jegucchaṃ so sāsanahetunaralokaṃ;</gatha2>
    <gatha3 line="891">Āgammā’kā sāsanakiccaṃ katakicco;</gatha3>
    <gathalast line="892">Konāma’ñño sāsanakiccamhi pamajjeti.</gathalast>
    <centered line="893">Sujanappasādasaṃvegatthāya kate mahāvaṃse</centered>
    <centered line="894">Tatiyadhammasaṃgīti nāma</centered>
    <centered line="895">Pañcamo paricchedo.</centered>
  </content>
</document>