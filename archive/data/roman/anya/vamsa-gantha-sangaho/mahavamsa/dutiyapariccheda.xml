<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf1.xml</normativeSource>
<archivePath>roman/anya/vamsa-gantha-sangaho/mahavamsa/dutiyapariccheda.xml</archivePath>
<title>Dutiyapariccheda - Mahāvaṃsa - Vaṃsa-gantha-saṅgaho - Anya</title>
</metadata>
<body>
<chapter line="1">Dutiyapariccheda</chapter>
<subhead line="2">Mahāsammatavaṃsa</subhead>
<hangnum line="3" number="1"></hangnum>
<gatha1 line="4">Mahāsammata <pageBreak edition="M" number="0.0008" />rājassa, vaṃsajo hi mahāmuni;</gatha1>
<gathalast line="5">Kappassādimhi rājā’si, mahāsammatanāmako.</gathalast>
<hangnum line="6" number="2"></hangnum>
<gatha1 line="7">Rojo ca vararojo ca, tathā kalyāṇakā duve;</gatha1>
<gathalast line="8">Uposatho ca mandhātā, carako’pacarā duve.</gathalast>
<hangnum line="9" number="3"></hangnum>
<gatha1 line="10">Cetīyo mucalo ceva, mahāmūcalanāmako;</gatha1>
<gathalast line="11">Mucalindo sāgaro ceva, sāgaro deva vanāmako.</gathalast>
<hangnum line="12" number="4"></hangnum>
<gatha1 line="13">Bharato bhagīratho ceva, ruci ca suruci pica;</gatha1>
<gathalast line="14">Patāpo mahāpatāpo, panādā ca tathā duve.</gathalast>
<hangnum line="15" number="5"></hangnum>
<gatha1 line="16">Sudassano ca neru ca, tathā eva duve duve;</gatha1>
<gathalast line="17">Pacchimā cā’ti rājāno, tassa puttapaputtakā.</gathalast>
<hangnum line="18" number="6"></hangnum>
<gatha1 line="19">Asaṃkhiyāyukā ete, aṭṭhavīsati bhūmipā;</gatha1>
<gathalast line="20">Kusāvatiṃ rājagahaṃ, mithilañcāpi āvasuṃ.</gathalast>
<hangnum line="21" number="7"></hangnum>
<gatha1 line="22">Tato satañca rājano, chappaññāsa ca saṭṭhi ca;</gatha1>
<gathalast line="23">Caturāsīti sahassāni, chattiṃsā ca tato pare.</gathalast>
<hangnum line="24" number="8"></hangnum>
<gatha1 line="25">Dvattiṃsa aṭṭhavīsā ca, dvāvīsati tato pare;</gatha1>
<gathalast line="26">Aṭṭhārasa sattarasa, pañcadasa catuddasa.</gathalast>
<hangnum line="27" number="9"></hangnum>
<gatha1 line="28">Nava satta dvādasa ca, pañcavīsa tatopare;</gatha1>
<gathalast line="29">Pañcavīsaṃ dvādasa ca, dvādasañca navā pica.</gathalast>
<hangnum line="30" number="10"></hangnum>
<gatha1 line="31">Caturāsītisahassāni, makhādevādikāpi ca;</gatha1>
<gathalast line="32">Caturāsītisahassāni, kaḷārājanakādayo.</gathalast>
<hangnum line="33" number="11"></hangnum>
<gatha1 line="34">Soḷasa yāva okkātaṃ, paputtā rāsito ime;</gatha1>
<gathalast line="35">Visuṃ visuṃ pure rajjaṃ, kamato anusāsisuṃ.</gathalast>
<hangnum line="36" number="12"></hangnum>
<gatha1 line="37">Okkāmukho jeṭṭhaputto, okkākasā’si bhūpati;</gatha1>
<gathalast line="38">Nipuro candīmā candaṃ-mukho ca sivi sañjayo.</gathalast>
<hangnum line="39" number="13"></hangnum>
<gatha1 line="40">Vessantara <pageBreak edition="M" number="0.0009" />mahārājā, jālī ca sīhavāhano;</gatha1>
<gathalast line="41">Sīhassaro ca iccete, tassa putta pa puttakā.</gathalast>
<hangnum line="42" number="14"></hangnum>
<gatha1 line="43">Dveasīti sahassāni, sīhassarassa rājino;</gatha1>
<gathalast line="44">Putta pa putta rājāno, jayaseno tadantimo.</gathalast>
<hangnum line="45" number="15"></hangnum>
<gatha1 line="46">Ete kapilavatthusmiṃ, sakyarājāti vissutā;</gatha1>
<gathalast line="47">Sīhahanu mahārājā, jayasenassa atrajo.</gathalast>
<hangnum line="48" number="16"></hangnum>
<gatha1 line="49">Jayasenassa dhītā ca, nāmenā’si yasodharā;</gatha1>
<gathalast line="50">Devadaye devadaha-sakko nāmā’si bhūpati.</gathalast>
<hangnum line="51" number="17"></hangnum>
<gatha1 line="52">Añjano cā’tha kaccānā, āsuṃ tassa sutā duve;</gatha1>
<gathalast line="53">Mahesīcā’si kaccānā, rañño sīhahanussa sā.</gathalast>
<hangnum line="54" number="18"></hangnum>
<gatha1 line="55">Āsī añjanasakkassa, mahesī sā yasodharā;</gatha1>
<gathalast line="56">Añjanassa duve dhītā, māyā cātha pajāpati.</gathalast>
<hangnum line="57" number="19"></hangnum>
<gatha1 line="58">Puttā duve daṇḍapāṇī, suppabuddho ca sākiyo;</gatha1>
<gathalast line="59">Pañca puttā duve dhītā, āsuṃ sīhahanussare.</gathalast>
<hangnum line="60" number="20"></hangnum>
<gatha1 line="61">Suddhodano dhotodano, sakkasukkamitodano;</gatha1>
<gathalast line="62">Amitā pamitācā’ti, ime pañca imā duve.</gathalast>
<hangnum line="63" number="21"></hangnum>
<gatha1 line="64">Suppabuddhassa sakkassa, mahesī amitā ahu;</gatha1>
<gathalast line="65">Tassā’suṃ bhaddakaccānā, devadatto duve sutā.</gathalast>
<hangnum line="66" number="22"></hangnum>
<gatha1 line="67">Māyā mahāpajāpati ceva, suddhodana mahesīyo;</gatha1>
<gathalast line="68">Suddhodana mahārañño, putto māyāya so jino.</gathalast>
<hangnum line="69" number="23"></hangnum>
<gatha1 line="70">Mahā sammatavaṃsamhi, asambhinne mahāmuni;</gatha1>
<gathalast line="71">Evaṃ pavatte sañjāto, sabba khatthiya muddhani.</gathalast>
<hangnum line="72" number="24"></hangnum>
<gatha1 line="73">Siddhatthassa kumārassa, bodhisattassa sā ahu;</gatha1>
<gathalast line="74">Mahesī bhaddakaccānā, putto tassā’si rāhulo.</gathalast>
<hangnum line="75" number="25"></hangnum>
<gatha1 line="76">Bimbisāro ca siddhattha-kumāro ca sahāyakā;</gatha1>
<gathalast line="77">Ubhinnaṃ pitaro cāpi, sahāyāeva te ahuṃ.</gathalast>
<hangnum line="78" number="26"></hangnum>
<gatha1 line="79">Bodhisatto bimbisārā, pañcavassādhiko ahu;</gatha1>
<gathalast line="80">Ekūnatiṃso vayasā, bodhisatto’bhinikkhami.</gathalast>
<hangnum line="81" number="27"></hangnum>
<gatha1 line="82">Padahitvāna <pageBreak edition="M" number="0.0010" />chabbassaṃ, bodhiṃ patvā kamena ca;</gatha1>
<gathalast line="83">Pañcatiṃso tha vayasā, bimbisāramupāgami.</gathalast>
<hangnum line="84" number="28"></hangnum>
<gatha1 line="85">Bimbisāro pannarasa-vasso’tha pītaraṃ sayaṃ;</gatha1>
<gathalast line="86">Abhisitto mahāpañño, patto rajjassa tassa tu.</gathalast>
<hangnum line="87" number="29"></hangnum>
<gatha1 line="88">Patte soḷasame vasse, satthā dhammamadesayi;</gatha1>
<gathalast line="89">Dvāpaññāseva vassāni, rajjaṃ kāresi so pana.</gathalast>
<hangnum line="90" number="30"></hangnum>
<gatha1 line="91">Rajje samā pannarasa, pubbe jinasamāgamā;</gatha1>
<gathalast line="92">Sattatiṃsa samā tassa, dharamāne tathāgate.</gathalast>
<hangnum line="93" number="31"></hangnum>
<gatha1 line="94">Bimbisārasuto’jāta-sattutaṃ ghātīyā’mati;</gatha1>
<gathalast line="95">Rajjaṃ dvattiṃsavassāni, mahāmittaddukārayī.</gathalast>
<hangnum line="96" number="32"></hangnum>
<gatha1 line="97">Ajātasattuno vasse, aṭṭhame muni nibbuto;</gatha1>
<gathalast line="98">Pacchā so kārayī rajjaṃ, vassāni catuvīsati.</gathalast>
<hangnum line="99" number="33"></hangnum>
<gatha1 line="100">Tathāgato sakalalokaggataṃ gato;</gatha1>
<gatha2 line="101">Aniccatāva samavaso upāgato;</gatha2>
<gatha3 line="102">Iti’dha yo bhayajananiṃ aniccataṃ,</gatha3>
<gathalast line="103">Avekkhate sa bhavati dukkhapāragūti.</gathalast>
<centered line="104">Sujanappasādasaṃvegatthāya kate mahāvaṃse</centered>
<centered line="105">Mahāsammatavaṃso nāma</centered>
<centered line="106">Dutiyo paricchedo.</centered>
</body>
</document>