<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf37.xml</normativeSource>
    <source>roman/anya/vamsa-gantha-sangaho/mahavamsa/atthatimsatima pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>atthatimsatima pariccheda</basename>
    <titlePath>Aṭṭhatiṃsatima pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Aṭṭhatiṃsatima pariccheda</chapter>
    <subhead line="2">Dasarājako</subhead>
    <hangnum line="3" number="1"></hangnum>
    <gatha1 line="4"> Mahānāma <pageBreak edition="Myanmar" number="0.0246" /> suto āsi, damiḷī kucchisambhavo;</gatha1>
    <gathalast line="5">Sotthiseno, tathāsaṅgho-dhītā cā’si mahesiyā.</gathalast>
    <hangnum line="6" number="2"></hangnum>
    <gatha1 line="7"> Sotthiseno tadā rajjaṃ, patvā saṅghayanāsito;</gatha1>
    <gathalast line="8">Tasmiṃyeva dine bheriṃ, carāpetvā tadā tu sā.</gathalast>
    <hangnum line="9" number="3"></hangnum>
    <gatha1 line="10"> Attano sāmikassadā, chattaggāhakajantuno;</gatha1>
    <gathalast line="11">Chattaggāhakavāpiṃ so, katvā saṃvacchare mato.</gathalast>
    <hangnum line="12" number="4"></hangnum>
    <gatha1 line="13"> Atha macco mahāpañño, sahāyo tassa taṃ mataṃ;</gatha1>
    <gathalast line="14">Antovatthumhi jhāpetvā, vīhicoraṃ mahābalaṃ.</gathalast>
    <hangnum line="15" number="5"></hangnum>
    <gatha1 line="16"> Rajjayoggoti cintetvā, katvā taṃ bhūpatiṃ raho;</gatha1>
    <gathalast line="17">Antoyeva nivāsetvā, rājā rogāturo iti.</gathalast>
    <hangnum line="18" number="6"></hangnum>
    <gatha1 line="19"> Yasaṃ rajjaṃ vicāresi, chaṇe patte mahājanā;</gatha1>
    <gathalast line="20">Rājā ce atthi amhehi, saddhiṃ metūti ghosayuṃ.</gathalast>
    <hangnum line="21" number="7"></hangnum>
    <gatha1 line="22"> Taṃ sutvā narapālo so, sabbalaṅkāramaṇḍito;</gatha1>
    <gathalast line="23">Samānaṃte mahānāge, nesayoggā mamā’tiso.</gathalast>
    <hangnum line="24" number="8"></hangnum>
    <gatha1 line="25"> Dāṭṭhādhātugharaṭhāne, suvā nāgaṃ samādisi;</gatha1>
    <gathalast line="26">Rañño āṇāti vutte so, agā āruyha taṃ puraṃ.</gathalast>
    <hangnum line="27" number="9"></hangnum>
    <gatha1 line="28"> Katvā padakkhiṇaṃ gantvā, pācinadvārato bahi;</gatha1>
    <gathalast line="29">Paṭhame cetiyaṭhāne, dhātunāgaṃ samappayi.</gathalast>
    <hangnum line="30" number="10"></hangnum>
    <gatha1 line="31"> Mahācetittaye hatthi-pākāre’kāsi toraṇaṃ;</gatha1>
    <gathalast line="32">Mittaseno bahuṃ puññaṃ, katvā vassena so cuto.</gathalast>
    <hangnum line="33" number="11"></hangnum>
    <gatha1 line="34"> Mittasenaṃ raṇe hantvā, damiḷo paṇḍunāmako;</gatha1>
    <gathalast line="35">Āgato paratīramhā, laṅkārajjamakārayi.</gathalast>
    <hangnum line="36" number="12"></hangnum>
    <gatha1 line="37"> Janā kulīnā sabbepi, rohaṇaṃ samupāgatā;</gatha1>
    <gathalast line="38">Oragaṅgāya isseraṃ, damiḷā eva kappayuṃ.</gathalast>
    <hangnum line="39" number="13"></hangnum>
    <gatha1 line="40"> Ye <pageBreak edition="Myanmar" number="0.0247" /> subhassa balaṭṭhassa, bhītāmoriyavaṃsajā;</gatha1>
    <gathalast line="41">Balāyitvā narāvāsaṃ, kappayiṃsu tahiṃ tahiṃ.</gathalast>
    <hangnum line="42" number="14"></hangnum>
    <gatha1 line="43"> Tesamaññatamo nandi-vāpi gāme kuṭimbako;</gatha1>
    <gathalast line="44">Dhātusenavhayo āsi, dāṭhānāmo ca taṃ suto.</gathalast>
    <hangnum line="45" number="15"></hangnum>
    <gatha1 line="46"> Gāme ambilayāgumhi, vasaṃ putte duve labhi;</gatha1>
    <gathalast line="47">Dhātusenaṃ silātissa-bodhiṃca sampajātike.</gathalast>
    <hangnum line="48" number="16"></hangnum>
    <gatha1 line="49"> Mātuso dariyo tesaṃ, saddho pabbajja vattati;</gatha1>
    <gathalast line="50">Dīghasandakatāvāse, dhātusenāpi māṇavo.</gathalast>
    <hangnum line="51" number="17"></hangnum>
    <gatha1 line="52"> Santike tassa pabbajja-rukkhamūlamhi ekadā;</gatha1>
    <gathalast line="53">Sajjhāyati pavissittha, megho nāgotupassiya.</gathalast>
    <hangnum line="54" number="18"></hangnum>
    <gatha1 line="55"> Parikkhipitvā bhogehi, chādayitvā phaṇena ca;</gatha1>
    <gathalast line="56">Potthakañca kumārañca, rakkhitaṃ passi mātulo.</gathalast>
    <hangnum line="57" number="19"></hangnum>
    <gatha1 line="58"> Sīse ākiri saṅkāraṃ, tassa ruṭṭho paroyati;</gatha1>
    <gathalast line="59">Tasmiṃ cittaṃ na dūsesi, tampi disvāna mātulo.</gathalast>
    <hangnum line="60" number="20"></hangnum>
    <gatha1 line="61"> Uttamo vata’yaṃ satto, rājā hessati nicchayaṃ;</gatha1>
    <gathalast line="62">Rakkhitabbo’ti ādāya, taṃ vihāramupāgato.</gathalast>
    <hangnum line="63" number="21"></hangnum>
    <gatha1 line="64"> Goṇisādi vihāre’yaṃ, kattabbo nītimā iti;</gatha1>
    <gathalast line="65">Sikkhāpesi kumāraṃ taṃ, paṇḍuko taṃ vijāniya.</gathalast>
    <hangnum line="66" number="22"></hangnum>
    <gatha1 line="67"> Gaṇhathetantipesesi, sevake tassārattiyaṃ;</gatha1>
    <gathalast line="68">Disvāna supinaṃ thero, nīharittha kumārakaṃ.</gathalast>
    <hangnum line="69" number="23"></hangnum>
    <gatha1 line="70"> Tasmiṃ nikkhantamattamhi, sevakaṃ parivāriya;</gatha1>
    <gathalast line="71">Pariveṇe na passiṃsu, tato nikkhamma te ubho.</gathalast>
    <hangnum line="72" number="24"></hangnum>
    <gatha1 line="73"> Dakkhiṇasmiṃ disābhāge, goṇa nāmaṃ mahānadiṃ;</gatha1>
    <gathalast line="74">Patvā sampuṇṇamaṭṭhaṃsu, gantukāmāpi vegasā.</gathalast>
    <hangnum line="75" number="25"></hangnum>
    <gatha1 line="76"> Yathā nadiyaṃ vāreti, amhe taṃ tvampi vāraya;</gatha1>
    <gathalast line="77">Vāpiṃgahetvā etthe’ti, vatvā thero tadā nadiṃ.</gathalast>
    <hangnum line="78" number="26"></hangnum>
    <gatha1 line="79"> Otaritthakumārena, saddhiṃ disvāna te ubho;</gatha1>
    <gathalast line="80">Nāgarājā tadā eko, piṭṭhiṃ pādāsi tena so.</gathalast>
    <hangnum line="81" number="27"></hangnum>
    <gatha1 line="82"> Uttaritvā kumāraṃ taṃ, netvā paccantamāvasaṃ;</gatha1>
    <gathalast line="83">Laddhā khīrodanaṃ sutvā, sesaṃ pattena tassa’dā.</gathalast>
    <hangnum line="84" number="28"></hangnum>
    <gatha1 line="85"> Cittakārena <pageBreak edition="Myanmar" number="0.0248" /> theramhi, bhattaṃ pakkhippa bhūmiyaṃ;</gatha1>
    <gathalast line="86">Bhuñji theropi taṃ jāni, bhuñja te yaṃ mahiṃ iti.</gathalast>
    <hangnum line="87" number="29"></hangnum>
    <gatha1 line="88"> Paṇḍurājāpi katvāna, rajjaṃ vassamhi pañcame;</gatha1>
    <gathalast line="89">Cuto putto pipārindo, tatiyo tassa bhātuko.</gathalast>
    <hangnum line="90" number="30"></hangnum>
    <gatha1 line="91"> Kaṇiṭṭho khuddapārindo, kubbaṃ rajjaṃ mahāmahiṃ;</gatha1>
    <gathalast line="92">Dhātusenānuge sabbe, viheṭhesi mahājane.</gathalast>
    <hangnum line="93" number="31"></hangnum>
    <gatha1 line="94"> Saṅgahetvā jane sādhu-seno yujjittha rājinā;</gatha1>
    <gathalast line="95">So soḷasahi vassehi, puññapāpakaromato.</gathalast>
    <hangnum line="96" number="32"></hangnum>
    <gatha1 line="97"> Niritaro tato āsi, rājāmāsadvayena taṃ;</gatha1>
    <gathalast line="98">Dhātuseno vināsesi, tena katvā mahāhavaṃ.</gathalast>
    <hangnum line="99" number="33"></hangnum>
    <gatha1 line="100"> Hate tasmiṃ mahīpāle, dāṭhiyo damiḷo tato;</gatha1>
    <gathalast line="101">Rājā vassattha ye hutvā, dhātusenahatotato.</gathalast>
    <hangnum line="102" number="34"></hangnum>
    <gatha1 line="103"> Piṭṭhiyo damiḷo satta-māsena nidhanaṃ gato;</gatha1>
    <gathalast line="104">Dhātusenena yujjhitvā, vaṃso pacchijji dāmiḷo.</gathalast>
    <hangnum line="105" number="35"></hangnum>
    <gatha1 line="106"> Athā’si rājālaṅkāyaṃ, dhātuseno irādhipo;</gatha1>
    <gathalast line="107">Bhātarā saha dīpamhi, damiḷe dīpaghātake.</gathalast>
    <hangnum line="108" number="36"></hangnum>
    <gatha1 line="109"> Upāyehi anekeyi, ekavīsappamāṇake;</gatha1>
    <gathalast line="110">Khandhavāre nivesetvā, katvā yuddhamasesato.</gathalast>
    <hangnum line="111" number="37"></hangnum>
    <gatha1 line="112"> Sodhetvā mediniṃ sādhu, katvā ca sukhitaṃjanaṃ;</gatha1>
    <gathalast line="113">Sāsanañca yathāṭhāne, ṭhapesi paranāsitaṃ.</gathalast>
    <hangnum line="114" number="38"></hangnum>
    <gatha1 line="115"> Damiḷe ye’nuvattiṃsu, kulīnā kulagāmavā;</gatha1>
    <gathalast line="116">Te maṃ vā sāsanaṃ vā no, rakkhiṃsū’ti pakuppiya.</gathalast>
    <hangnum line="117" number="39"></hangnum>
    <gatha1 line="118"> Tesaṃ gāme gahetvāna, gāme svākāsirakkhake;</gatha1>
    <gathalast line="119">Rohaṇā’gamma te sabbe, kulīnā tamupaṭṭhahuṃ.</gathalast>
    <hangnum line="120" number="40"></hangnum>
    <gatha1 line="121"> Tesaṃ sakkārasammānaṃ, yathāyogamakāsi so;</gatha1>
    <gathalast line="122">Amacce attano dukkha-sahāyecā’bhi tosayi.</gathalast>
    <hangnum line="123" number="41"></hangnum>
    <gatha1 line="124"> Bandhāpetvā mahāgaṅgaṃ, kedāre’kā thirodake;</gatha1>
    <gathalast line="125">Mahāpāḷamhi bhikkhūnaṃ, sālibhattañca dāpayi.</gathalast>
    <hangnum line="126" number="42"></hangnum>
    <gatha1 line="127"> Paṅgurogā turaṭṭānaṃ, sālāyokāsi buddhimā;</gatha1>
    <gathalast line="128">Kāḷavāpiṃca gaṇhitvā, bandhi goṇaṃ mahānadiṃ.</gathalast>
    <hangnum line="129" number="43"></hangnum>
    <gatha1 line="130"> Mahāvihāraṃ <pageBreak edition="Myanmar" number="0.0249" /> katvāna, pantiyuttamanākulaṃ;</gatha1>
    <gathalast line="131">Tathā bodhigharañceva, dassaneyya makārayi.</gathalast>
    <hangnum line="132" number="44"></hangnum>
    <gatha1 line="133"> Bhikkhavo paritosetvā, paccayehi catūhipi;</gatha1>
    <gathalast line="134">Dhammāsoko’va sokāsi, saṅgahaṃ piṭakattaye.</gathalast>
    <hangnum line="135" number="45"></hangnum>
    <gatha1 line="136"> Aṭṭhārasavihāre ca, theriyāna makārayi;</gatha1>
    <gathalast line="137">Sampannabhoge dīpamhi, aṭṭhārasa ca vāpiyo.</gathalast>
    <hangnum line="138" number="46"></hangnum>
    <gatha1 line="139"> Kāḷavāpī vihāro ca, koṭipassāvanāmako;</gatha1>
    <gathalast line="140">Dakkhiṇa girināmo ca, vihāro vaḍḍhamānako.</gathalast>
    <hangnum line="141" number="47"></hangnum>
    <gatha1 line="142"> Paṇṇavallakabhūto ca, bhallātakasanāmako;</gatha1>
    <gathalast line="143">Pāsāṇasinne desamhi, dhātuseno ca pabbato.</gathalast>
    <hangnum line="144" number="48"></hangnum>
    <gatha1 line="145"> Maṃ gano thūpaviṭṭhi ca, dhātusenopi uttare;</gatha1>
    <gathalast line="146">Pācina kambaviṭṭhi ca, tathā antarame giri.</gathalast>
    <hangnum line="147" number="49"></hangnum>
    <gatha1 line="148"> Antāḷi dhātuseno ca, kassapiṭṭhika pubbako;</gatha1>
    <gathalast line="149">Rohaṇedāyagāmo ca, sālavāṇo vibhīsano.</gathalast>
    <hangnum line="150" number="50"></hangnum>
    <gatha1 line="151"> Vihāro bhallivāṇo ca, aṭṭhārasanaruttamo;</gatha1>
    <gathalast line="152">Pādūlakaṃ hambalaṭṭhi, mahādatthādivāpi yo.</gathalast>
    <hangnum line="153" number="51"></hangnum>
    <gatha1 line="154"> Khuddake ca vihāreso, aṭṭhārasanaruttamo;</gatha1>
    <gathalast line="155">Vāpīyo ca tathākatvā, tesameva tu dāpayi.</gathalast>
    <hangnum line="156" number="52"></hangnum>
    <gatha1 line="157"> Pañcavīsati hatthañca, mayūrapariveṇakaṃ;</gatha1>
    <gathalast line="158">Haritvā’kāsipāsāda-mekavīsati hatthakaṃ.</gathalast>
    <hangnum line="159" number="53"></hangnum>
    <gatha1 line="160"> Kumārasenassa’petvā, pubbabhogaṃ visodhayi;</gatha1>
    <gathalast line="161">Kāḷavāpimmibhāgaddhaṃ, khettānañca satadvayaṃ.</gathalast>
    <hangnum line="162" number="54"></hangnum>
    <gatha1 line="163"> Loha pāsadake jiṇṇe, navakammamakārayi;</gatha1>
    <gathalast line="164">Mahāthūpesu chattāni, tīsu jiṇṇāni kārayi.</gathalast>
    <hangnum line="165" number="55"></hangnum>
    <gatha1 line="166"> Devānaṃpiyatissena, kataṃ bodhimahaṃ viya;</gatha1>
    <gathalast line="167">Sinhānapūjaṃ bodhissa, varabodhissa kārayi.</gathalast>
    <hangnum line="168" number="56"></hangnum>
    <gatha1 line="169"> Dhāvanā lobhanāvāyo, tattha pūjesi soḷasa;</gatha1>
    <gathalast line="170">Alaṅkāraṃ munindassa, abhisekañca kārayi.</gathalast>
    <hangnum line="171" number="57"></hangnum>
    <gatha1 line="172"> Mahābodhi patiṭṭhānā, oraṃ laṅkāya bhūmipā;</gatha1>
    <gathalast line="173">Yāva dvādasamaṃ vassaṃ, bodhipūjamakārayuṃ.</gathalast>
    <hangnum line="174" number="58"></hangnum>
    <gatha1 line="175"> Mahāmahindattherassa <pageBreak edition="Myanmar" number="0.0250" />, kāretvā paṭibimbakaṃ;</gatha1>
    <gathalast line="176">Therassā’lāhanaṃ netvā, kātuṃ pūjaṃ mahārahaṃ.</gathalast>
    <hangnum line="177" number="59"></hangnum>
    <gatha1 line="178"> Datvā sahassaṃ dīpetuṃ, dīpavaṃsaṃ samādisi;</gatha1>
    <gathalast line="179">Ṭhitānaṃ tattha bhikkhūnaṃ, dātuñcāṇāpayiguḷaṃ.</gathalast>
    <hangnum line="180" number="60"></hangnum>
    <gatha1 line="181"> Bhikkhussa attano sīse, saṅkārokiraṇaṃ saraṃ;</gatha1>
    <gathalast line="182">Lābhaṃ nādāsi vutthassa, pariveṇassa attano.</gathalast>
    <hangnum line="183" number="61"></hangnum>
    <gatha1 line="184"> Phātikammaṃ bahuṃ’kāsi, vihāre abhayuttare;</gatha1>
    <gathalast line="185">Silāsatthussa kāresi, mandirañca samaṇḍapaṃ.</gathalast>
    <hangnum line="186" number="62"></hangnum>
    <gatha1 line="187"> Buddha dāsakatenette, naṭṭhe’nagghamaṇi dvayaṃ;</gatha1>
    <gathalast line="188">Akāsi nettaṃ satthussa, raṃsi cūḷāmaṇiṃtathā.</gathalast>
    <hangnum line="189" number="63"></hangnum>
    <gatha1 line="190"> Maṇihi ghananīlehi, kesā vattaṃ sumuttamaṃ;</gatha1>
    <gathalast line="191">Hemapaṭṭaṃ tathevuṇṇa-lomaṃ sovaṇṇa cīvaraṃ.</gathalast>
    <hangnum line="192" number="64"></hangnum>
    <gatha1 line="193"> Pādajālaṃ suvaṇṇassa, padumaṃ dīpamuttamaṃ;</gatha1>
    <gathalast line="194">Nānārāgambaraṃ tattha, pūjayittha asaṃkhiyaṃ.</gathalast>
    <hangnum line="195" number="65"></hangnum>
    <gatha1 line="196"> Akāsi paṭimā gehe, bahumaṅgalacetiye;</gatha1>
    <gathalast line="197">Bodhisatte tathā’kāsi, kāḷaselassa satthuno.</gathalast>
    <hangnum line="198" number="66"></hangnum>
    <gatha1 line="199"> Upasumbhavhayassāpi, lokanāthassa kārayi;</gatha1>
    <gathalast line="200">Raṃsīcūḷāmaṇiñceva, abhisekavhayassa ca.</gathalast>
    <hangnum line="201" number="67"></hangnum>
    <gatha1 line="202"> Buddhabimbassa kāresi, pubbe vuttaṃ piḷandhanaṃ;</gatha1>
    <gathalast line="203">Vāmapassamhi bodhissa, bodhisattagharaṃ tathā.</gathalast>
    <hangnum line="204" number="68"></hangnum>
    <gatha1 line="205"> Metteyyassa ca kāresi, sabbaṃ rājapiḷandhanaṃ;</gatha1>
    <gathalast line="206">Samantā yojane tassa, tadā rakkhañca yojayi.</gathalast>
    <hangnum line="207" number="69"></hangnum>
    <gatha1 line="208"> Kārāpesi vihāresu, dhāturājavhapantiyo;</gatha1>
    <gathalast line="209">Tathā satasahassena, mahābodhigharaṃ varaṃ.</gathalast>
    <hangnum line="210" number="70"></hangnum>
    <gatha1 line="211"> Thūpāramamhi thūpassa, pūjaṃ jiṇṇavisodhanaṃ;</gatha1>
    <gathalast line="212">Dāṭhā dhātugharecāpi, jiṇṇassa paṭisaṅkharaṃ.</gathalast>
    <hangnum line="213" number="71"></hangnum>
    <gatha1 line="214"> Dāṭhādhātukaruṇḍañca, raṃsiñca ghanakoṭṭimaṃ;</gatha1>
    <gathalast line="215">Mahagghamanisaṃkiṇṇaṃ, suvaṇṇa padumāni ca.</gathalast>
    <hangnum line="216" number="72"></hangnum>
    <gatha1 line="217"> Dāṭhādhātumhi pūjesi, pūjācākā asaṅkhiyā;</gatha1>
    <gathalast line="218">Cīvarādīni dāpesi, bhikkhūnaṃ dīpavāsinaṃ.</gathalast>
    <hangnum line="219" number="73"></hangnum>
    <gatha1 line="220"> Kārāpetvā <pageBreak edition="Myanmar" number="0.0251" /> vihāresu, navakammaṃ tahiṃ tahiṃ;</gatha1>
    <gathalast line="221">Pākāre ca gharetvā’kā, sudhākammaṃ manoharaṃ.</gathalast>
    <hangnum line="222" number="74"></hangnum>
    <gatha1 line="223"> Mahācetittaye katvā, sudhākammaṃ mahārahaṃ;</gatha1>
    <gathalast line="224">Suvaṇṇachattaṃ kāresi, tathā vajiracumbaṭaṃ.</gathalast>
    <hangnum line="225" number="75"></hangnum>
    <gatha1 line="226"> Mahāvihāre pāpena, mahāsenena nāsite;</gatha1>
    <gathalast line="227">Vasisuṃ dhammarucikā, bhikkhū cetiyapabbate.</gathalast>
    <hangnum line="228" number="76"></hangnum>
    <gatha1 line="229"> Katvā ambatthalaṃ thera-vādānaṃ dātu kāmako;</gatha1>
    <gathalast line="230">Yācito tehi tesaṃ’va, adāsi dharaṇī pati.</gathalast>
    <hangnum line="231" number="77"></hangnum>
    <gatha1 line="232"> Dātu paṭhānanāvañca, kāretvā kaṃsalohajaṃ;</gatha1>
    <gathalast line="233">Dānavaṭṭaṃ pavattesi, ambaṇebhi dvipañcahi.</gathalast>
    <hangnum line="234" number="78"></hangnum>
    <gatha1 line="235"> Anto bahi ca kāretvā, nagarassa jinālaye;</gatha1>
    <gathalast line="236">Paṭimāyo ca pūjesi, dhammāsokasamo’samo.</gathalast>
    <hangnum line="237" number="79"></hangnum>
    <gatha1 line="238"> Tassa puññāni sabbāni, vatthu paṭipadaṃ naro;</gatha1>
    <gathalast line="239">Ko hi nāma samatthoti, mukhamattaṃ nidassitaṃ.</gathalast>
    <hangnum line="240" number="80"></hangnum>
    <gatha1 line="241"> Tassa puttaduve āsuṃ, kassapo bhinnamātiko;</gatha1>
    <gathalast line="242">Samānamātiko ceva, moggallāno mahabbalo.</gathalast>
    <hangnum line="243" number="81"></hangnum>
    <gatha1 line="244"> Tathā pāṇasamā ekā, duhitā ca manoramā;</gatha1>
    <gathalast line="245">Bhāgineyyassa pādāsi, senāpaccañca tañca so.</gathalast>
    <hangnum line="246" number="82"></hangnum>
    <gatha1 line="247"> Vinā dosena tāḷesi, kasāyūrusu so’pitaṃ;</gatha1>
    <gathalast line="248">Rājā disvāna duhitu-vatthaṃ lohitamakkhitaṃ.</gathalast>
    <hangnum line="249" number="83"></hangnum>
    <gatha1 line="250"> Ñatvā taṃ mātaraṃ tassa, naggaṃ jhapesi kujjhiya;</gatha1>
    <gathalast line="251">Tatoppabhutiso baddha-vero saṅgamma kassapaṃ.</gathalast>
    <hangnum line="252" number="84"></hangnum>
    <gatha1 line="253"> Rajje netaṃ palobhetvā, bhinditvā pituantare;</gatha1>
    <gathalast line="254">Saṅgahetvā janaṃ java-gāhaṃ gāhāpayī patiṃ.</gathalast>
    <hangnum line="255" number="85"></hangnum>
    <gatha1 line="256"> Ussāpesi tato chattaṃ, kassapo pitupakkhiye;</gatha1>
    <gathalast line="257">Vināsetvā jane laddha-sabbapāpasahāyako.</gathalast>
    <hangnum line="258" number="86"></hangnum>
    <gatha1 line="259"> Moggallāno tato tena,</gatha1>
    <gatha2 line="260">Kātukāmo mahāhavaṃ;</gatha2>
    <gatha3 line="261">Aladdha balatāya’gā,</gatha3>
    <gathalast line="262">Jambudīpa balatthiko.</gathalast>
    <hangnum line="263" number="87"></hangnum>
    <gatha1 line="264"> Mahārajja <pageBreak edition="Myanmar" number="0.0252" /> vināsena, viyogena ca sūnuno;</gatha1>
    <gathalast line="265">Baddhanāgāravāsena, dukkhitampi durādhipaṃ.</gathalast>
    <hangnum line="266" number="88"></hangnum>
    <gatha1 line="267"> Dukkhāpetumapaññoso, āha kassaparājakaṃ;</gatha1>
    <gathalast line="268">Nidhi rājakulerāja-gutta te pitarā iti.</gathalast>
    <hangnum line="269" number="89"></hangnum>
    <gatha1 line="270"> Ne’ti gutte na jānāsi, cittametassa bhūmipa;</gatha1>
    <gathalast line="271">Moggallānassa kāpeti, nidhiṃsoti tadabrūvi.</gathalast>
    <hangnum line="272" number="90"></hangnum>
    <gatha1 line="273"> Sutvā taṃ kupito dūte, pāhesī pitusantikaṃ;</gatha1>
    <gathalast line="274">Ācikkhatu nidhiṭhāna-miti vatvā narādhamo.</gathalast>
    <hangnum line="275" number="91"></hangnum>
    <gatha1 line="276"> Māretu amhe pāpassa, tassupāyo’ti cintiya;</gatha1>
    <gathalast line="277">Tuṇhī ahosi te gantvā, rājakassa nivedayuṃ.</gathalast>
    <hangnum line="278" number="92"></hangnum>
    <gatha1 line="279"> Tato’tīva pakuppitvā, pesayittha punappunaṃ;</gatha1>
    <gathalast line="280">Sādhu disvā sahāyamme, nhatvāna kāḷavāpiyaṃ.</gathalast>
    <hangnum line="281" number="93"></hangnum>
    <gatha1 line="282"> Parissāmīti cintetvā, āha dūte sace mamaṃ;</gatha1>
    <gathalast line="283">Kāḷavāpiṃsamāpeti, sakkā ñātunti te gatā.</gathalast>
    <hangnum line="284" number="94"></hangnum>
    <gatha1 line="285"> Rañño āhaṃsu rājāpi, tuṭṭhahaṭṭho dhanatthiko;</gatha1>
    <gathalast line="286">Pesesi dūte datvāna, rathaṃ jiṇṇena vājinā.</gathalast>
    <hangnum line="287" number="95"></hangnum>
    <gatha1 line="288"> Evaṃ gacchati bhūpāle, pājento rathiko rathaṃ;</gatha1>
    <gathalast line="289">Khādanto lājamassāpi, kiñci mattaṃ adāsi so.</gathalast>
    <hangnum line="290" number="96"></hangnum>
    <gatha1 line="291"> Taṃ khāditvā pasīditvā, tasmiṃ pāṇamadā tadā;</gatha1>
    <gathalast line="292">Moggallānassa taṃ kātuṃ, saṅgahaṃ dvāranāyakaṃ.</gathalast>
    <hangnum line="293" number="97"></hangnum>
    <gatha1 line="294"> Evaṃ sampattiyo nāma, calā vijjullatopamā;</gatha1>
    <gathalast line="295">Tasmā tāsu pamajjeyya, ko hi nāma sacetano.</gathalast>
    <hangnum line="296" number="98"></hangnum>
    <gatha1 line="297"> Rājā etītisutvāna, thero so tassa soha do;</gatha1>
    <gathalast line="298">Laddhā māsodanaṃ maṃsaṃ, sāṇuṇañca varaṃ saraṃ.</gathalast>
    <hangnum line="299" number="99"></hangnum>
    <gatha1 line="300"> Rājā roceti etanti, gopayitvā upāvisi;</gatha1>
    <gathalast line="301">Gantvā rājāpi vanditvā, ekamantamupāvisī.</gathalast>
    <hangnum line="302" number="100"></hangnum>
    <gatha1 line="303"> Evaṃ nisinnā sampatta-rajjā viya ubhopi te;</gatha1>
    <gathalast line="304">Aññamaññā’bhilāpena, nibbāpesuṃ mahādaraṃ.</gathalast>
    <hangnum line="305" number="101"></hangnum>
    <gatha1 line="306"> Bhojayitvāna taṃ thero, ovaditvā anekadhā;</gatha1>
    <gathalast line="307">Appamāde niyojesi, dassetvā lokadhammataṃ.</gathalast>
    <hangnum line="308" number="102"></hangnum>
    <gatha1 line="309"> Tato <pageBreak edition="Myanmar" number="0.0253" /> vāpī mupagamma, oggayhitvā yathā sukhaṃ;</gatha1>
    <gathalast line="310">Nhayitvā pivitvā ca, āhevaṃ rājasevake.</gathalast>
    <hangnum line="311" number="103"></hangnum>
    <gatha1 line="312"> Ettakaṃ me dhanaṃ bho’ti, sutvā taṃ rājasevakā;</gatha1>
    <gathalast line="313">Āparitvā puraṃrañño, nivedesuṃ nirissaro.</gathalast>
    <hangnum line="314" number="104"></hangnum>
    <gatha1 line="315"> Dhanaṃ rakkhati puttassa, dīpe bhindati mānuse;</gatha1>
    <gathalast line="316">Jīvanto’yaṃtī kujjhitvā, āṇāpesi camūpatiṃ.</gathalast>
    <hangnum line="317" number="105"></hangnum>
    <gatha1 line="318"> Mārehi pitaraṃ meti, diṭṭhā piṭṭhīti verino;</gatha1>
    <gathalast line="319">Haṭṭhatuṭṭho tiruṭṭhoso, sabbālaṅkaramaṇḍito.</gathalast>
    <hangnum line="320" number="106"></hangnum>
    <gatha1 line="321"> Rājānamupasaṅkamma, purato ca’ssa caṅkami;</gatha1>
    <gathalast line="322">Rājādisvā ca cintesi, pāpiyo’yaṃ mataṃ mama.</gathalast>
    <hangnum line="323" number="107"></hangnum>
    <gatha1 line="324"> Kāyaṃ viya dukkhāpetvā, narakaṃ hetu micchati;</gatha1>
    <gathalast line="325">Rosuppādena tasseva, kiṃpuremi manorathaṃ.</gathalast>
    <hangnum line="326" number="108"></hangnum>
    <gatha1 line="327"> Iti mettāyamāno taṃ, āha senāpatiṃ pati;</gatha1>
    <gathalast line="328">Moggallāne tvayiceva, ekacitto ahaṃ iti.</gathalast>
    <hangnum line="329" number="109"></hangnum>
    <gatha1 line="330"> Hasaṃcālesi sīsaṃso, disvā taṃ jānibhūpati;</gatha1>
    <gathalast line="331">‘‘Nūna māreti ajjā’’ti, tadā sāhasikopi so.</gathalast>
    <hangnum line="332" number="110"></hangnum>
    <gatha1 line="333"> Naggaṃ katvāna rājānaṃ, sasaṅkhalika bandhanaṃ;</gatha1>
    <gathalast line="334">Puratthābhimukhaṃ katvā, antobandhiya bhittiyaṃ.</gathalast>
    <hangnum line="335" number="111"></hangnum>
    <gatha1 line="336"> Mattikāya vilimpesi, evaṃ disvāpi paṇḍito;</gatha1>
    <gathalast line="337">Ko hi rajjeyya bhogesu, jīvitepi yasepi vā.</gathalast>
    <hangnum line="338" number="112"></hangnum>
    <gatha1 line="339"> Dhātuseno narindo so, evaṃ puttahato gato;</gatha1>
    <gathalast line="340">Aṭṭhārasahi vassehi, devarājassa santikaṃ.</gathalast>
    <hangnum line="341" number="113"></hangnum>
    <gatha1 line="342"> Kāḷavāpī mayaṃ rājā, kārāpento samāhitaṃ;</gatha1>
    <gathalast line="343">Passitvā bhikkhumetantu, vuṭṭhāpetuṃ samādhito.</gathalast>
    <hangnum line="344" number="114"></hangnum>
    <gatha1 line="345"> Asakkonto khipāpesi, paṃsuṃ bhikkhussa matthake;</gatha1>
    <gathalast line="346">Sandhiṭṭhiko vipākoyaṃ, tassa kammassa dīpito.</gathalast>
    <hangnum line="347" number="115"></hangnum>
    <gatha1 line="348"> Dasāpite <pageBreak edition="Myanmar" number="0.0254" /> rājavarā sabhogā,</gatha1>
    <gatha2 line="349">Upāgamuṃ maccumukhaṃ sabhovā;</gatha2>
    <gatha3 line="350">Aniccataṃ bhogavato dhane ca,</gatha3>
    <gathalast line="351">Disvā sapañño vibhavaṃ icche.</gathalast>
    <centered line="352">Sujanappasādasaṃvegatthāya kate mahāvaṃse</centered>
    <centered line="353">Dasarājako nāma</centered>
    <centered line="354">Aṭṭhatiṃsatiemā paricchedo.</centered>
  </content>
</document>