<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf10.xml</normativeSource>
    <archivePath>roman/anya/vamsa-gantha-sangaho/mahavamsa/ekadasama pariccheda.xml</archivePath>
    <baseFileName>ekadasama pariccheda</baseFileName>
    <titlePath>Ekādasama pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Ekādasama pariccheda</chapter>
    <subhead line="2">Devānaṃpiyatissābhiseko</subhead>
    <hangnum line="3" number="1"></hangnum>
    <gatha1 line="4"> Tassaccaye <pageBreak edition="M" number="0.0065" /> tassa suto, muṭasivo’ti vissuto;</gatha1>
    <gathalast line="5">Suvaṇṇapāliyā putto, patto rajjamanākulaṃ.</gathalast>
    <hangnum line="6" number="2"></hangnum>
    <gatha1 line="7"> Mahāmeghavanuyyānaṃ, nāmanugaguṇoditaṃ;</gatha1>
    <gathalast line="8">Phalapupphatarupetaṃ, so rājā kārayi subhaṃ.</gathalast>
    <hangnum line="9" number="3"></hangnum>
    <gatha1 line="10"> Uyyānaṭhānaggahaṇe, mahāmegho akālajo;</gatha1>
    <gathalast line="11">Pāvassitena uyyānaṃ, mahāmeghavanaṃ ahu.</gathalast>
    <hangnum line="12" number="4"></hangnum>
    <gatha1 line="13"> Saṭṭhivassāni muṭasivo, rājā rājjamakārayi;</gatha1>
    <gathalast line="14">Anurādhe puravare, laṃkā bhuvadane subhe.</gathalast>
    <hangnum line="15" number="5"></hangnum>
    <gatha1 line="16"> Tassa puttā dasā’hesuṃ, aññamaññahitesino;</gatha1>
    <gathalast line="17">Duve dhītā cā’nukulā, kulānucchavikā ahū.</gathalast>
    <hangnum line="18" number="6"></hangnum>
    <gatha1 line="19"> Devānaṃ piyatissoti, vissuto dutiyo suto;</gatha1>
    <gathalast line="20">Tesu bhātūsu sabbesu, puññāpaññādhiko ahu.</gathalast>
    <hangnum line="21" number="7"></hangnum>
    <gatha1 line="22"> Devānaṃ piyatisso so, rājā’si pituaccaye;</gatha1>
    <gathalast line="23">Tassā’bhisekena samaṃ, bahūna’cchariyāna’huṃ.</gathalast>
    <hangnum line="24" number="8"></hangnum>
    <gatha1 line="25"> Laṃkādīpamhi sakale, nidhayo ratanāni ca;</gatha1>
    <gathalast line="26">Antoṭhitāni uggantvā, pathavītalamāruhuṃ.</gathalast>
    <hangnum line="27" number="9"></hangnum>
    <gatha1 line="28"> Laṃkādīpasamīpamhi, bhinnanāvāgatāni ca;</gatha1>
    <gathalast line="29">Tatrajātāni ca thalaṃ, ratanāni samāruhuṃ.</gathalast>
    <hangnum line="30" number="10"></hangnum>
    <gatha1 line="31"> Chātapabbatapādamhi, tisso ca veḷuyaṭṭhiyo;</gatha1>
    <gathalast line="32">Jātārathapatodena, samānā parimāṇato.</gathalast>
    <hangnum line="33" number="11"></hangnum>
    <gatha1 line="34"> Tāsu ekālatāyaṭṭhi, rajatā’bhā tahiṃ latā;</gatha1>
    <gathalast line="35">Suvaṇṇāvaṇṇārucirā, dissantetā manoramā.</gathalast>
    <hangnum line="36" number="12"></hangnum>
    <gatha1 line="37"> Ekā kusumā yaṭṭhītu, kusumāni tahiṃ pana;</gatha1>
    <gathalast line="38">Nānāni nānāvaṇṇāni, dissante’ti phuṭāni ca.</gathalast>
    <hangnum line="39" number="13"></hangnum>
    <gatha1 line="40"> Ekāsakuṇayaṭṭhitu <pageBreak edition="M" number="0.0066" />, tahiṃ pakkhimigā bahū;</gatha1>
    <gathalast line="41">Nānā ca nānāvaṇṇā ca, sajīvā viya dissare.</gathalast>
    <hangnum line="42" number="14"></hangnum>
    <gatha1 line="43"> Bhayagajarathāmalakā, valayaṅguliveṭhakā;</gatha1>
    <gathalast line="44">Kakudhaphalāpākatikā, iccetā aṭṭhajātiyo.</gathalast>
    <hangnum line="45" number="15"></hangnum>
    <gatha1 line="46"> Muttāsamudā uggantvā, tīre vaṭṭi viya ṭhitā;</gatha1>
    <gathalast line="47">Devānaṃ piyatissassa, sabbaṃ puññavijambhitaṃ.</gathalast>
    <hangnum line="48" number="16"></hangnum>
    <gatha1 line="49"> Indanīlaṃ veḷuriyaṃ, lohitaṅkamaṇidhi’me;</gatha1>
    <gathalast line="50">Rajatāni pane’tāni, muttā tā tāvayaṭṭhiyo.</gathalast>
    <hangnum line="51" number="17"></hangnum>
    <gatha1 line="52"> Sattahabbhantareyeva, rañño santikamāharuṃ;</gatha1>
    <gathalast line="53">Tāni disvā patīto so, rājā iti vicintayi.</gathalast>
    <hangnum line="54" number="18"></hangnum>
    <gatha1 line="55"> Ratanāni anagghāni, dhammāsoko imānime;</gatha1>
    <gathalast line="56">Sahāyo’rahatenā’ñño, tassa dassaṃ imāna’to.</gathalast>
    <hangnum line="57" number="19"></hangnum>
    <gatha1 line="58"> Devānaṃ piyatisso ca, dhammāsoko ca te ime;</gatha1>
    <gathalast line="59">Dve adiṭṭhasahāyāhi, cirappabhuti bhūpati.</gathalast>
    <hangnum line="60" number="20"></hangnum>
    <gatha1 line="61"> Bhāgineyyaṃ mahāriṭṭhaṃ, amaccaṃ pamukhaṃ tato;</gatha1>
    <gathalast line="62">Dijaṃ amaccaṃ gaṇataṃ, rājā te caturo jane.</gathalast>
    <hangnum line="63" number="21"></hangnum>
    <gatha1 line="64"> Dūto katvāna pāhesi, baloghaparivārite;</gatha1>
    <gathalast line="65">Gāhā petvā anagghāni, ratanāni imāni so.</gathalast>
    <hangnum line="66" number="22"></hangnum>
    <gatha1 line="67"> Maṇijātī ca tisso tā, tisso ca rathayaṭṭhiyo;</gatha1>
    <gathalast line="68">Saṅkhañca dakkhiṇāvattaṃ, muttā jātī ca aṭṭha tā.</gathalast>
    <hangnum line="69" number="23"></hangnum>
    <gatha1 line="70"> Āruyha jambukolamhi, nāvaṃ sattadinena te;</gatha1>
    <gathalast line="71">Sukhena titthaṃ laddhāna, sattāhena tato puna.</gathalast>
    <hangnum line="72" number="24"></hangnum>
    <gatha1 line="73"> Pāṭaliputtaṃ gantvāna, dhammāsokassa rājino;</gatha1>
    <gathalast line="74">Adaṃsu paṇṇākārete, disvā tāni pasīdi so.</gathalast>
    <hangnum line="75" number="25"></hangnum>
    <gatha1 line="76"> Ratanāni’disānettha, natthi me iti cintiya;</gatha1>
    <gathalast line="77">Adā senāpatiṭṭhānaṃ, tuṭṭho’riṭṭhassa bhūpati.</gathalast>
    <hangnum line="78" number="26"></hangnum>
    <gatha1 line="79"> Porohiccabrāhmaṇassa, daṇḍanāyataṃ pana;</gatha1>
    <gathalast line="80">Adāsi tassā’maccassa, seṭṭhittaṃ gaṇakassa tu.</gathalast>
    <hangnum line="81" number="27"></hangnum>
    <gatha1 line="82"> Tesaṃ anappake bhoge, datvā vāsagharāni ca;</gatha1>
    <gathalast line="83">Mahāmaccehi mantento, passitvā paṭipābhataṃ.</gathalast>
    <hangnum line="84" number="28"></hangnum>
    <gatha1 line="85"> Vālabījanī <pageBreak edition="M" number="0.0067" /> muṇhisaṃ, khaggaṃ chattañca pādukaṃ;</gatha1>
    <gathalast line="86">Moḷiṃ vataṃ sapāmaṅgaṃ, bhiṅkāraṃ haricandanaṃ.</gathalast>
    <hangnum line="87" number="29"></hangnum>
    <gatha1 line="88"> Adhovimaṃ vatthakoṭiṃ, mahagghaṃ hatthapuñchaniṃ;</gatha1>
    <gathalast line="89">Nāgā’haṭaṃ añjanañca, aruṇābhañca mattikaṃ.</gathalast>
    <hangnum line="90" number="30"></hangnum>
    <gatha1 line="91"> Anotattodakañceva, gaṅgāsalilameva ca;</gatha1>
    <gathalast line="92">Saṅkhañca nandiyāvaṭṭaṃ, vaḍḍhamānaṃ kumārikaṃ.</gathalast>
    <hangnum line="93" number="31"></hangnum>
    <gatha1 line="94"> Hemabhojanakaṇḍañca, sivikañca mahārahaṃ;</gatha1>
    <gathalast line="95">Harīṭakaṃ āmalakaṃ, mahagghaṃ amatosadhaṃ.</gathalast>
    <hangnum line="96" number="32"></hangnum>
    <gatha1 line="97"> Sukāhaṭānaṃ sālīnaṃ, saṭṭhivāhasatāni ca;</gatha1>
    <gathalast line="98">Abhiseko pakaraṇaṃ, parivāravisesitaṃ.</gathalast>
    <hangnum line="99" number="33"></hangnum>
    <gatha1 line="100"> Datvā kāle bhahāyassa, paṇṇākāre narissaro;</gatha1>
    <gathalast line="101">Dūte pāhesisaddhamma-paṇṇākāramimampica.</gathalast>
    <hangnum line="102" number="34"></hangnum>
    <gatha1 line="103"> Ahaṃ buddhañca dhammañca, saṅghañca saraṇaṃ gato;</gatha1>
    <gathalast line="104">Upāsakattaṃ desesiṃ, sakyaputtassa sāsane.</gathalast>
    <hangnum line="105" number="35"></hangnum>
    <gatha1 line="106"> Tvampimāni ratanāni, uttamāni naruttama;</gatha1>
    <gathalast line="107">Cittaṃ pasādayitvāna, saddhāya saraṇaṃ vaja.</gathalast>
    <hangnum line="108" number="36"></hangnum>
    <gatha1 line="109"> ‘‘Karotha me sahāyassa, abhisekaṃ puno’’ iti;</gatha1>
    <gathalast line="110">Vatvā sahayā’maccete, sakkaritvā ca pesayi.</gathalast>
    <hangnum line="111" number="37"></hangnum>
    <gatha1 line="112"> Pañcamāse vasitvāna, te maccā’tivasakkatā;</gatha1>
    <gathalast line="113">Vesākhasukkhapakkhādi-dine dūtā viniggatā.</gathalast>
    <hangnum line="114" number="38"></hangnum>
    <gatha1 line="115"> Tāmalittiyamāruyha, nāvaṃ tejambukolake;</gatha1>
    <gathalast line="116">Oruyha kūpaṃ passiṃsu, patvā dvādasiyaṃ idha.</gathalast>
    <hangnum line="117" number="39"></hangnum>
    <gatha1 line="118"> Adaṃsu paṇṇākāre te, dūtā laṃkādīpassate;</gatha1>
    <gathalast line="119">Tesaṃ mahantaṃ sakkāraṃ, laṃkāpati akārayi.</gathalast>
    <hangnum line="120" number="40"></hangnum>
    <gatha1 line="121"> Te maggasiramāsassa, ādicandodayejine;</gatha1>
    <gathalast line="122">Abhisittañca laṃkindaṃ, amaccā sāmibhattino.</gathalast>
    <hangnum line="123" number="41"></hangnum>
    <gatha1 line="124"> Dhammāsokassa vacanaṃ, vatvā sāmi hiteratā;</gatha1>
    <gathalast line="125">Punopi abhisiñciṃsu, laṃkāhitasukherataṃ.</gathalast>
    <hangnum line="126" number="42"></hangnum>
    <gatha1 line="127"> Vesākhe <pageBreak edition="M" number="0.0068" /> narapati puṇṇamāyamevaṃ;</gatha1>
    <gatha2 line="128">Devānaṃ piyavacano pagūḷanāmo;</gatha2>
    <gatha3 line="129">Laṃkāyaṃ pavītatapīti ussavāyaṃ;</gatha3>
    <gathalast line="130">Attānaṃ janasukhado’bhisecayī soti.</gathalast>
    <centered line="131">Sujanappasādasaṃvegatthāya kate mahāvaṃse</centered>
    <centered line="132">Devānaṃpiyatissābhisekonāma</centered>
    <centered line="133">Ekādasamo paricchedo.</centered>
  </content>
</document>