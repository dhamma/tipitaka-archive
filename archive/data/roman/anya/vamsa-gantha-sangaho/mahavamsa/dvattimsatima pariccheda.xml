<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf31.xml</normativeSource>
<archivePath>roman/anya/vamsa-gantha-sangaho/mahavamsa/dvattimsatima pariccheda.xml</archivePath>
<titlePath>Dvattiṃsatima pariccheda - Mahāvaṃsa - Vaṃsa-gantha-saṅgaho - Anya</titlePath>
</metadata>
<body>
<chapter line="1">Dvattiṃsatima pariccheda</chapter>
<subhead line="2">Tusitapuragamanaṃ</subhead>
<hangnum line="3" number="1"></hangnum>
<gatha1 line="4"> Aniṭṭhite chattakamme, sudhākamme ca cetiye;</gatha1>
<gathalast line="5">Māraṇantikarogena, rājā āsi gilānako.</gathalast>
<hangnum line="6" number="2"></hangnum>
<gatha1 line="7"> Tissaṃ pakkosayitvā so, kaniṭṭhaṃ dīghavāpito;</gatha1>
<gathalast line="8">‘‘Thūpe aniṭṭhitaṃ kammaṃ, niṭṭhāpehīti abravi.</gathalast>
<hangnum line="9" number="3"></hangnum>
<gatha1 line="10"> Bhātuno dubbalattāso, tunnavāyehi kāriya;</gatha1>
<gathalast line="11">Kañcukaṃ suddhavatthehi, tena chādiya cetiyaṃ.</gathalast>
<hangnum line="12" number="4"></hangnum>
<gatha1 line="13"> Cittakārehi kāresi, vedikaṃ tattha sādhukaṃ;</gatha1>
<gathalast line="14">Pantipuṇṇaghaṭānañca, pañcaṅgulakapantikaṃ.</gathalast>
<hangnum line="15" number="5"></hangnum>
<gatha1 line="16"> Chattākārehi kāresi, chattaṃ veḷumayaṃ tathā;</gatha1>
<gathalast line="17">Kharapattamaye canda-sūriye muddhavediyaṃ.</gathalast>
<hangnum line="18" number="6"></hangnum>
<gatha1 line="19"> Lākhākuṅkumakehe’taṃ, cittayitvā sucittitaṃ;</gatha1>
<gathalast line="20">Rañño nivedayi’’thūpe, kattabbaṃ niṭṭhitaṃ’’iti.</gathalast>
<hangnum line="21" number="7"></hangnum>
<gatha1 line="22"> Sivikāya nipajjitvā, idhāgantvā mahīpati;</gatha1>
<gathalast line="23">Padakkhiṇaṃ karitvāna, sivikāye’va cetiyaṃ.</gathalast>
<hangnum line="24" number="8"></hangnum>
<gatha1 line="25"> Vanditvā <pageBreak edition="M" number="0.0186" /> dakkhiṇadvāre, sayane bhūmisanthate;</gatha1>
<gathalast line="26">Sayitvā dakkhiṇapassena, so mahāthūpa muttamaṃ.</gathalast>
<hangnum line="27" number="9"></hangnum>
<gatha1 line="28"> Sayitvā vāmapassesa, lohapāsāda muttamaṃ;</gatha1>
<gathalast line="29">Passanto sumano āsi, bhikkhusaṅghapurekkhato.</gathalast>
<hangnum line="30" number="10"></hangnum>
<gatha1 line="31"> Gilānapucchanatthāya, āgatāhi tato tato;</gatha1>
<gathalast line="32">Channavutikoṭiyo bhikkhū, tasmiṃ āsuṃ samāgame.</gathalast>
<hangnum line="33" number="11"></hangnum>
<gatha1 line="34"> Gaṇasajjhāyamakaruṃ, vaggabandhena bhikkhavo;</gatha1>
<gathalast line="35">Theraputtābhayaṃ theraṃ, tatthā’disvā mahīpati.</gathalast>
<hangnum line="36" number="12"></hangnum>
<gatha1 line="37"> Aṭṭhavīsa mahāyuddhaṃ, yujjhanto aparājayaṃ;</gatha1>
<gathalast line="38">Yo so na paccudāvatto, mahāyodho vasī mama.</gathalast>
<hangnum line="39" number="13"></hangnum>
<gatha1 line="40"> Maccuyuddhamhi sampatte, disvā maññe parājayaṃ;</gatha1>
<gathalast line="41">Idāni so maṃ no peti, thero theraputtabhayo.</gathalast>
<hangnum line="42" number="14"></hangnum>
<gatha1 line="43"> Iti cintayi sothero, jānitvā tassa cintitaṃ;</gatha1>
<gathalast line="44">Karindanadiyā sise, vasaṃ pañjalipabbate.</gathalast>
<hangnum line="45" number="15"></hangnum>
<gatha1 line="46"> Pañcakhīṇāsavasata-parivārena iddhiyā;</gatha1>
<gathalast line="47">Nabhasāgamma rājānaṃ, aṭṭhāsi parivāriya.</gathalast>
<hangnum line="48" number="16"></hangnum>
<gatha1 line="49"> Rājā disvā pasanno taṃ, purato ca nisīdiya;</gatha1>
<gathalast line="50">Tumhe dasamahāyodhe, gaṇhitvāna pure ahaṃ.</gathalast>
<hangnum line="51" number="17"></hangnum>
<gatha1 line="52"> Yujjhiṃ idāni eko’va, maccunā yuddhamārabhiṃ;</gatha1>
<gathalast line="53">Maccusattuṃ parājetuṃ, na sakkomī’’ti āha ca.</gathalast>
<hangnum line="54" number="18"></hangnum>
<gatha1 line="55"> Āha thero ‘‘mahārāja-mā bhāyi manujādhipa;</gatha1>
<gathalast line="56">Kilesasattuṃ ajitvā, ajeyyo maccusattuko.</gathalast>
<hangnum line="57" number="19"></hangnum>
<gatha1 line="58"> Sabbampi saṅkhāragataṃ, avassaṃyeva bhijjati;</gatha1>
<gathalast line="59">‘‘Aniccā sabbasaṅkhārā’’, iti vuttaṃhi satthunā.</gathalast>
<hangnum line="60" number="20"></hangnum>
<gatha1 line="61"> Lajjā sārajjarahitā, buddhepe’ti aniccatā;</gatha1>
<gathalast line="62">Tasmā aniccā saṅkhārā, dukkhā’nattāti cintaya.</gathalast>
<hangnum line="63" number="21"></hangnum>
<gatha1 line="64"> Dutiye attābhāvepi, dhammacchando mahāhite;</gatha1>
<gathalast line="65">Upaṭṭhite devaloke, hitvā dibbaṃ sukhaṃ tuvaṃ.</gathalast>
<hangnum line="66" number="22"></hangnum>
<gatha1 line="67"> Idhāgamma bahuṃ puññaṃ, akāsi ca anekadhā;</gatha1>
<gathalast line="68">Karaṇampekarajjassa, sāsanujjotanāyate.</gathalast>
<hangnum line="69" number="23"></hangnum>
<gatha1 line="70"> Mahāpuññakataṃ <pageBreak edition="M" number="0.0187" /> puññaṃ, yāvajjadivasā tayā;</gatha1>
<gathalast line="71">Sabbaṃnussaramevaṃ te, sukhaṃ sajju bhavissati.</gathalast>
<hangnum line="72" number="24"></hangnum>
<gatha1 line="73"> Therassavacanaṃ sutvā, rājā attamano ahu;</gatha1>
<gathalast line="74">‘‘Avassayo maccuyuddhepi, tvaṃ me sī’’ti abhāsitaṃ.</gathalast>
<hangnum line="75" number="25"></hangnum>
<gatha1 line="76"> Tadā ca āharāpetvā, pahaṭṭho puñña potthakaṃ;</gatha1>
<gathalast line="77">Vācetuṃ lekhakaṃ āha, so taṃ vācesi potthakaṃ.</gathalast>
<hangnum line="78" number="26"></hangnum>
<gatha1 line="79"> Ekūnasatavihārā, mahārājena kāritā;</gatha1>
<gathalast line="80">Ekūnavīsakoṭīhi, vihāro marica vaṭṭi ca.</gathalast>
<hangnum line="81" number="27"></hangnum>
<gatha1 line="82"> Uttamo lohapāsādo,</gatha1>
<gatha2 line="83">Tiṃsakoṭīhi kārito;</gatha2>
<gatha3 line="84">Mahāthūpe anagghāni,</gatha3>
<gathalast line="85">Kāritā catuvīsati.</gathalast>
<hangnum line="86" number="28"></hangnum>
<gatha1 line="87"> Mahāthūpamhi sesāni, kāritāni subuddhinā;</gatha1>
<gathalast line="88">Koṭisahassaṃ agghanti, mahārājā’’ti vācayi.</gathalast>
<hangnum line="89" number="29"></hangnum>
<gatha1 line="90"> ‘‘Koṭṭhanāmamhi malaye, akkhakkhāyika chātake;</gatha1>
<gathalast line="91">Kuṇḍalāni mahagghāni, duve datvāna gaṇhiya.</gathalast>
<hangnum line="92" number="30"></hangnum>
<gatha1 line="93"> Khīṇāsavānaṃ pañcannaṃ, mahātherāna muttamo;</gatha1>
<gathalast line="94">Dinno pasannacittena, kaṅguambilapiṇḍako.</gathalast>
<hangnum line="95" number="31"></hangnum>
<gatha1 line="96"> Cūḷaṅganiya yuddhamhi, parājitvā palāyatā;</gatha1>
<gathalast line="97">Kālaṃ ghosāpayitvāna, āgatassa vihāyasā.</gathalast>
<hangnum line="98" number="32"></hangnum>
<gatha1 line="99"> Khīṇāsavassa yatino, attānamanapekkhiya;</gatha1>
<gathalast line="100">Dinnaṃ sarakabhatta’nti, vutte āha mahīpati.</gathalast>
<hangnum line="101" number="33"></hangnum>
<gatha1 line="102"> Vihāramahasattāhe, pāsādassa mahetathā;</gatha1>
<gathalast line="103">Thūpārambhe tu sattāhe, tathā dhātunidhānake.</gathalast>
<hangnum line="104" number="34"></hangnum>
<gatha1 line="105"> Cātuddisassa ubhato, saṅghassa ubhato mayā;</gatha1>
<gathalast line="106">Mahārahaṃ mahādānaṃ, avisesaṃ pavattitaṃ.</gathalast>
<hangnum line="107" number="35"></hangnum>
<gatha1 line="108"> Mahāvesākhapūjā ca, catuvīsati kārayi;</gatha1>
<gathalast line="109">Dīpe saṅghassa tikkhattuṃ, ticīvaramadāpayi.</gathalast>
<hangnum line="110" number="36"></hangnum>
<gatha1 line="111"> Sattasatta <pageBreak edition="M" number="0.0188" /> dināneva, dīpe rajjamahaṃ imaṃ;</gatha1>
<gathalast line="112">Pañcakkhattuṃ sāsanamhi, adāsiṃ haṭṭhamānaso.</gathalast>
<hangnum line="113" number="37"></hangnum>
<gatha1 line="114"> Satataṃ dvādasaṭhāne, sappinā suddhavaṭṭiyā;</gatha1>
<gathalast line="115">Dīpasahassaṃ jālesiṃ, pūjento sugataṃ ahaṃ.</gathalast>
<hangnum line="116" number="38"></hangnum>
<gatha1 line="117"> Niccaṃ aṭṭhārasaṭhāne, vajjehi vihitaṃ ahaṃ;</gatha1>
<gathalast line="118">Gilāna bhattabhesajjaṃ, gilānānamadāpayiṃ.</gathalast>
<hangnum line="119" number="39"></hangnum>
<gatha1 line="120"> Catuttālīsaṭhānamhi, saṅkhataṃ madhupāyasaṃ;</gatha1>
<gathalast line="121">Tattakesveva ṭhānesu, telullopakameva ca.</gathalast>
<hangnum line="122" number="40"></hangnum>
<gatha1 line="123"> Ghate pakke mahājāla, pūve ṭhānamhi tattake;</gatha1>
<gathalast line="124">Tatheva saha bhattehi, nicca emava adāpayiṃ.</gathalast>
<hangnum line="125" number="41"></hangnum>
<gatha1 line="126"> Uposathesu divasesu, māse māse ca aṭṭhasu;</gatha1>
<gathalast line="127">Laṃkādīpe vihāresu, dīpa telamadāpayiṃ.</gathalast>
<hangnum line="128" number="42"></hangnum>
<gatha1 line="129"> Dhammadānaṃ mahantanti, sutvā amisadānato;</gatha1>
<gathalast line="130">Loha pāsādato heṭṭhā, saṅghamajjhamhi āsane.</gathalast>
<hangnum line="131" number="43"></hangnum>
<gatha1 line="132"> ‘‘Osāressāmi saṅghassa, maṅgalasutta’’miccahaṃ;</gatha1>
<gathalast line="133">Nisinno osārayituṃ, nāsakkhiṃ saṅghagāravā.</gathalast>
<hangnum line="134" number="44"></hangnum>
<gatha1 line="135"> Tatoppabhuti laṃkāya, vihāresu tahiṃ tahiṃ;</gatha1>
<gathalast line="136">Dhammakathaṃ kathāpesiṃ, sakkaritvāna desake.</gathalast>
<hangnum line="137" number="45"></hangnum>
<gatha1 line="138"> Dhammakathika ssekassa, sappiphāṇitasakkharaṃ;</gatha1>
<gathalast line="139">Nāḷiṃ nāḷimadāpesiṃ, dāpesiṃ caturaṅgulaṃ.</gathalast>
<hangnum line="140" number="46"></hangnum>
<gatha1 line="141"> Muṭṭhikaṃ yaṭṭhimadhukaṃ, dāpesiṃ sāṭakadvayaṃ;</gatha1>
<gathalast line="142">Sabbaṃpissariye dānaṃ, name hāsesi mānasaṃ.</gathalast>
<hangnum line="143" number="47"></hangnum>
<gatha1 line="144"> Jīvitaṃ anapekkhitvā, duggatena satā mayā;</gatha1>
<gathalast line="145">Dinna dāna dvayaṃyeva, taṃ me hāsesi mānasaṃ.</gathalast>
<hangnum line="146" number="48"></hangnum>
<gatha1 line="147"> Taṃ sutvā abhayo thero, taṃ dānadvayameva so;</gatha1>
<gathalast line="148">Rañño cittappasādatthaṃ, saṃ vaṇṇesi anekadhā.</gathalast>
<hangnum line="149" number="49"></hangnum>
<gatha1 line="150"> Tesu pañcasu theresu, kaṅguambilagāhako;</gatha1>
<gathalast line="151">Maliya deva mahāthero, sumanakūṭamhi pabbate.</gathalast>
<hangnum line="152" number="50"></hangnum>
<gatha1 line="153"> Navannaṃ <pageBreak edition="M" number="0.0189" /> bhikkhusatānaṃ, datvā taṃ paribhuñji so;</gatha1>
<gathalast line="154">Pathavīcālako dhamma, suttathero tu taṃ pana.</gathalast>
<hangnum line="155" number="51"></hangnum>
<gatha1 line="156"> Kalyāṇikavihāramhi, bhikkhūnaṃ saṃvibhājiya;</gatha1>
<gathalast line="157">Dasaddhasa tasaṅkhānaṃ, paribhoga makāsayaṃ.</gathalast>
<hangnum line="158" number="52"></hangnum>
<gatha1 line="159"> Talaṅgara vāsiko dhamma, dinnatthero piyaṅguke;</gatha1>
<gathalast line="160">Dīpe dasasahassānaṃ, datvāna paribhuñjitaṃ.</gathalast>
<hangnum line="161" number="53"></hangnum>
<gatha1 line="162"> Maṅgaṇavāsiko khudda, tissatthero mahiddhiko;</gatha1>
<gathalast line="163">Kelāse saṭṭhisahassānaṃ, datvāna paribhuñji taṃ.</gathalast>
<hangnum line="164" number="54"></hangnum>
<gatha1 line="165"> Mahābyaggho ca thero taṃ, ukkanagaravihārake;</gatha1>
<gathalast line="166">Datvā satānaṃ sattānaṃ, paribhogamakāsayaṃ.</gathalast>
<hangnum line="167" number="55"></hangnum>
<gatha1 line="168"> Sarakabhattagāhī tu, thero piyaṅgudīpake;</gatha1>
<gathalast line="169">Dvādasa bhikkhusahassānaṃ, datvāna paribhuñjitaṃ.</gathalast>
<hangnum line="170" number="56"></hangnum>
<gatha1 line="171"> Iti vatvā’bhayatthero, rañño hāsesi mānasaṃ;</gatha1>
<gathalast line="172">Rājā cittaṃ pasādetvā, taṃ theraṃ idha mabruvi.</gathalast>
<hangnum line="173" number="57"></hangnum>
<gatha1 line="174"> ‘‘Catuvīsativassāni, saṅghassa upakārako;</gatha1>
<gathalast line="175">Aha mevaṃ hotu kāyo’pi, saṅghassa upakārako.</gathalast>
<hangnum line="176" number="58"></hangnum>
<gatha1 line="177"> Mahāthūpa dassanaṭhāne, saṅghassa kammamāḷake;</gatha1>
<gathalast line="178">Sarīraṃ saṅghadāsassa, tumhe jhāpetha me’’iti.</gathalast>
<hangnum line="179" number="59"></hangnum>
<gatha1 line="180"> Kaniṭṭhaṃ āha ‘‘bho tissa, mahāthūpe aniṭṭhitaṃ;</gatha1>
<gathalast line="181">Niṭṭhāpehi tuvaṃ sabbaṃ, kammaṃ sakkacca sādhukaṃ.</gathalast>
<hangnum line="182" number="60"></hangnum>
<gatha1 line="183"> Sāyaṃ pāto ca pupphāni, mahāthūpamhi pūjaya;</gatha1>
<gathalast line="184">Tikkhattuṃ upahārañca, mahāthūpassa kāraya.</gathalast>
<hangnum line="185" number="61"></hangnum>
<gatha1 line="186"> Paṭiyāditañca yaṃ vattaṃ, mayā sugata sāsane;</gatha1>
<gathalast line="187">Sabbaṃ aparihāpetvā, tāta vattaya taṃ tuvaṃ.</gathalast>
<hangnum line="188" number="62"></hangnum>
<gatha1 line="189"> Saṅghassa tāta kiccesu, mā pamajjittha sabbadā’’;</gatha1>
<gathalast line="190">Itaṃ taṃ anusāsitvā, tuṇhī āsi mahīpati.</gathalast>
<hangnum line="191" number="63"></hangnum>
<gatha1 line="192"> Taṅkhaṇaṃ <pageBreak edition="M" number="0.0190" /> gaṇasajjhāyaṃ, bhikkhusaṅgho akāsi ca;</gatha1>
<gathalast line="193">Devatā cha rathe ceva, chahi devehi ānayuṃ.</gathalast>
<hangnum line="194" number="64"></hangnum>
<gatha1 line="195"> Yācuṃ visuṃ visuṃ devā, rājānaṃ te rathe ṭhitā;</gatha1>
<gathalast line="196">‘‘Amhākaṃ devalokaṃ tvaṃ, ehi rājamanoramaṃ’’.</gathalast>
<hangnum line="197" number="65"></hangnum>
<gatha1 line="198"> Rājā tesaṃ vaco sutvā, ‘‘yāva dhammaṃ suṇomahaṃ;</gatha1>
<gathalast line="199">Adhivāsetha tāvā’’ti, hatthākārena vārayi.</gathalast>
<hangnum line="200" number="66"></hangnum>
<gatha1 line="201"> Vāreti gaṇasajjhāya, mībhi mantvāna bhikkhavo;</gatha1>
<gathalast line="202">Sajjhāyaṃ ṭhapayuṃ rājā, pucchitaṃ ṭhānakāraṇaṃ.</gathalast>
<hangnum line="203" number="67"></hangnum>
<gatha1 line="204"> ‘‘Āgamethā’’ti saññāya, dinnattā’ti vadiṃsu te;</gatha1>
<gathalast line="205">Rājā ‘‘netaṃ tathā bhante’’, iti vatvāna taṃ vadi.</gathalast>
<hangnum line="206" number="68"></hangnum>
<gatha1 line="207"> Taṃ sutvāna janā keci, ‘‘bhīto maccubhayā ayaṃ;</gatha1>
<gathalast line="208">Lālappatī’’ti maññiṃsu, tesaṃ kaṅkhāvinodanaṃ.</gathalast>
<hangnum line="209" number="69"></hangnum>
<gatha1 line="210"> Kāretuṃ abhayatthero, rājānaṃ evamāha so;</gatha1>
<gathalast line="211">‘‘Jānāpetuṃ kathaṃ sakkā, ānītā te rathā’’iti.</gathalast>
<hangnum line="212" number="70"></hangnum>
<gatha1 line="213"> Pupphadānaṃ khipāpesi, rāja nabhasi paṇḍito;</gatha1>
<gathalast line="214">Tāni laggāni lambiṃsu, rathīsāsu visuṃ visuṃ.</gathalast>
<hangnum line="215" number="71"></hangnum>
<gatha1 line="216"> Ākāse lambamānāni, tāni disvā mahājano;</gatha1>
<gathalast line="217">Kaṅkhaṃ paṭivinodesi, rājā theramabhāsitaṃ.</gathalast>
<hangnum line="218" number="72"></hangnum>
<gatha1 line="219"> ‘‘Katamo devaloko hi,</gatha1>
<gatha2 line="220">Rammo bhante’’ti so bruvi;</gatha2>
<gatha3 line="221">‘‘Tusinānaṃ puraṃ rāja,</gatha3>
<gathalast line="222">Rammaṃ’’iti sataṃ mataṃ.</gathalast>
<hangnum line="223" number="73"></hangnum>
<gatha1 line="224"> Buddhabhāvāya samayaṃ, olokento mahādayo;</gatha1>
<gathalast line="225">Metteyyo bodhisatto hi, vasate tusite pure.</gathalast>
<hangnum line="226" number="74"></hangnum>
<gatha1 line="227"> Therassa vacanaṃ sutvā, mahārājā mahāmatī;</gatha1>
<gathalast line="228">Olokento mahāthūpaṃ, nipannova nimīlayi.</gathalast>
<hangnum line="229" number="75"></hangnum>
<gatha1 line="230"> Cavitvā taṃkhaṇaṃyeva, tusitā ahaṭe rathe;</gatha1>
<gathalast line="231">Nibbattitvā ṭhitoyeva, dibbadeho adissatha.</gathalast>
<hangnum line="232" number="76"></hangnum>
<gatha1 line="233"> Katassa <pageBreak edition="M" number="0.0191" /> puññakammassa, phalaṃ dassetumattano;</gatha1>
<gathalast line="234">Mahājanassa dassento, attānaṃ samalaṅkataṃ.</gathalast>
<hangnum line="235" number="77"></hangnum>
<gatha1 line="236"> Rathaṭṭhoyeva tikkhattuṃ, mahāthūpaṃ padakkhiṇaṃ;</gatha1>
<gathalast line="237">Katvāna thūpaṃ saṅghañca, vanditvā tusitaṃ agā.</gathalast>
<hangnum line="238" number="78"></hangnum>
<gatha1 line="239"> Nāṭakiyo idhāgantvā, makuṭaṃ yattha mocayuṃ;</gatha1>
<gathalast line="240">‘‘Makuṭamuttasālā’’ti, ettha sālā katā ahu.</gathalast>
<hangnum line="241" number="79"></hangnum>
<gatha1 line="242"> Citake ṭhapite raññe, sarīramhi mahājano;</gatha1>
<gathalast line="243">Yatthāravi ‘‘rāvavaṭṭi-sālā’’nāma tahiṃ ahu.</gathalast>
<hangnum line="244" number="80"></hangnum>
<gatha1 line="245"> Rañño sarīraṃ jhāpesuṃ, yasmiṃ nissīmamāḷake;</gatha1>
<gathalast line="246">So eva māḷako ettha, vuccate ‘‘rāja māḷako’’.</gathalast>
<hangnum line="247" number="81"></hangnum>
<gatha1 line="248"> Duṭṭhagāmaṇirājā so, rājā nāmāraho mahā;</gatha1>
<gathalast line="249">Metteyyassa bhagavato, hessati aggasāvako.</gathalast>
<hangnum line="250" number="82"></hangnum>
<gatha1 line="251"> Rañño pitā pitā tassa,</gatha1>
<gatha2 line="252">Mātā mātā bhavissati;</gatha2>
<gatha3 line="253">Saddhātisso kaniṭṭho tu,</gatha3>
<gathalast line="254">Dutiyo hessati sāvako.</gathalast>
<hangnum line="255" number="83"></hangnum>
<gatha1 line="256"> Sālirājakumāro yo,</gatha1>
<gatha2 line="257">Tassa rañño suto tuso;</gatha2>
<gatha3 line="258">Metteyyassa bhagavato,</gatha3>
<gathalast line="259">Puttoyeva bhavissati.</gathalast>
<hangnum line="260" number="84"></hangnum>
<gatha1 line="261"> Evaṃ yo kusalaparo karoti puññaṃ,</gatha1>
<gatha2 line="262">Chādento aniyatapāpakaṃ bahumpi;</gatha2>
<gatha3 line="263">So saggaṃ sakale rami vo payāti tasmā,</gatha3>
<gathalast line="264">Sappañño sa tatarato bhaveyya puññeti.</gathalast>
<centered line="265">Sujanappasādasaṃvegatthāya kate mahāvaṃse</centered>
<centered line="266">Tusitapuragamanaṃ nāma</centered>
<centered line="267">Dvattiṃsatimo paricchedo</centered>
</body>
</document>