<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf47.xml</normativeSource>
<archivePath>roman/anya/vamsa-gantha-sangaho/mahavamsa/atthacattalisatima pariccheda.xml</archivePath>
<title>Aṭṭhacattālīsatima pariccheda - Mahāvaṃsa - Vaṃsa-gantha-saṅgaho - Anya</title>
</metadata>
<body>
<chapter line="1">Aṭṭhacattālīsatima pariccheda</chapter>
<subhead line="2">Ekarājako</subhead>
<hangnum line="3" number="1"></hangnum>
<gatha1 line="4">Tato <pageBreak edition="M" number="0.0314" />tassā’nujo seno, chattaṃ ussāpayī pure;</gatha1>
<gathalast line="5">Piyaṃ’va puttaṃ passanto, satte sabbe mahādhano.</gathalast>
<hangnum line="6" number="2"></hangnum>
<gatha1 line="7">Cariyaṃ pubbarājūnaṃ, samācari yathābhataṃ;</gatha1>
<gathalast line="8">Apubbampi ca vattesi, cariyaṃ dhammasaṃhitaṃ.</gathalast>
<hangnum line="9" number="3"></hangnum>
<gatha1 line="10">Bhikkhūnaṃ bhikkhūnīnañca, ñātīnaṃ dīpavāsinaṃ;</gatha1>
<gathalast line="11">Macchānaṃ migapakkhīnaṃ, kattabbaṃ sa samācari.</gathalast>
<hangnum line="12" number="4"></hangnum>
<gatha1 line="13">Mahindaṃ paratīraṃ so, gataṃ yojiyamārayi;</gatha1>
<gathalast line="14">Evaṃ so suvisodhesi, rajjapaccatthike’khile.</gathalast>
<hangnum line="15" number="5"></hangnum>
<gatha1 line="16">Mahādānaṃ pavattesi, yācakānaṃ dhanesinaṃ;</gatha1>
<gathalast line="17">Bhikkhūnaṃ brāhmaṇānañca, manuññaṃ rājabhojanaṃ.</gathalast>
<hangnum line="18" number="6"></hangnum>
<gatha1 line="19">Ahesuṃ anujātassa, mahindo kassapo tathā;</gatha1>
<gathalast line="20">Udayoti tayo tesu, mahindo yuvarājako.</gathalast>
<hangnum line="21" number="7"></hangnum>
<gatha1 line="22">Hutvā tassānuvattanto, sakkaccaṃ tamupaṭṭhahi;</gatha1>
<gathalast line="23">Saṅghānāmāsi rājassa, bhariyā tassa rājinī.</gathalast>
<hangnum line="24" number="8"></hangnum>
<gatha1 line="25">Kīḷanatthaṃ samuddassa, gate rājini paṭṭanaṃ;</gatha1>
<gathalast line="26">Udayo ādipādoso, ohīno nagare tadā.</gathalast>
<hangnum line="27" number="9"></hangnum>
<gatha1 line="28">Nālanāmaṃ gahetvāna, dhītaraṃ māṇilāniyā;</gatha1>
<gathalast line="29">Rakkhitaṃ rājarakkhāya, puḷatthinagaraṃ agā.</gathalast>
<hangnum line="30" number="10"></hangnum>
<gatha1 line="31">Rājā tasmiṃ akujjhitvā, sandhiṃ katvā akuppiyaṃ;</gatha1>
<gathalast line="32">Mahādīpādaṃ pesetvā, tosatvā taṃ idhānayi.</gathalast>
<hangnum line="33" number="11"></hangnum>
<gatha1 line="34">Evaṃ samaggā te āsuṃ, tato paṭṭhāya khattiyā;</gatha1>
<gathalast line="35">Rakkhantā sāsanaṃ lokaṃ, vasiṃsu susamāhitā.</gathalast>
<hangnum line="36" number="12"></hangnum>
<gatha1 line="37">Tato kenaci kālena, paṇḍurājā mahābalo;</gatha1>
<gathalast line="38">Jambudīpā idhā’gamma, dīpa gaṇhitumārabhi.</gathalast>
<hangnum line="39" number="13"></hangnum>
<gatha1 line="40">Rājā <pageBreak edition="M" number="0.0315" />sutvā mahāsenaṃ, pesuyittha tadantikaṃ;</gatha1>
<gathalast line="41">Amaccānaṃ vivādena, thaddhotāro nārādhipo.</gathalast>
<hangnum line="42" number="14"></hangnum>
<gatha1 line="43">Paṇḍurājā vināsento, sabbaṃ taṃ desamuttaraṃ;</gatha1>
<gathalast line="44">Khandhāvāraṃ nivesesi, mahātālitagāmake.</gathalast>
<hangnum line="45" number="15"></hangnum>
<gatha1 line="46">Vasantā damiḷā ettha, bahavo ye tahiṃ tahiṃ;</gatha1>
<gathalast line="47">Sabbe taṃ pakkhiyāhesuṃ, tato so balavā ahu.</gathalast>
<hangnum line="48" number="16"></hangnum>
<gatha1 line="49">Tattha gantā mahāsenā, rañño yujjhitumārabhi;</gatha1>
<gathalast line="50">Hatthikkhandhagato paṇḍu-rājāpi samupāvisi.</gathalast>
<hangnum line="51" number="17"></hangnum>
<gatha1 line="52">Ahu damiḷasenāsā, passanti sāmino mukhaṃ;</gatha1>
<gathalast line="53">Sampattabalahussāhā, tadatthe cattajīvitā.</gathalast>
<hangnum line="54" number="18"></hangnum>
<gatha1 line="55">Dīpasenā tu sāmina-mabhāvena nirussukkā;</gatha1>
<gathalast line="56">Yujjhanti paribhinditvā, palāyittha tato tato.</gathalast>
<hangnum line="57" number="19"></hangnum>
<gatha1 line="58">Otaritthamahāsenā, paṇḍurājāssa taṅkhaṇe;</gatha1>
<gathalast line="59">Mārasenāva gacchanti, vicuṇṇenti mahājanaṃ.</gathalast>
<hangnum line="60" number="20"></hangnum>
<gatha1 line="61">Rājā senāya bhinnattaṃ, sukkā sabbaṃ samādiya;</gatha1>
<gathalast line="62">Hatthasāraṃ puraṃ hitvā, malayābhimukho gato.</gathalast>
<hangnum line="63" number="21"></hangnum>
<gatha1 line="64">Tato hatthiṃ samāruyha, yuvarājā mahindako;</gatha1>
<gathalast line="65">Yujjhanto sakasenāya, palātattaṃ samekkhiya.</gathalast>
<hangnum line="66" number="22"></hangnum>
<gatha1 line="67">Ekename na sakkā ve, sabbe etehi mārituṃ;</gatha1>
<gathalast line="68">Etesaṃ na ca nīcānaṃ, hatthesu maraṇaṃ sukhaṃ.</gathalast>
<hangnum line="69" number="23"></hangnum>
<gatha1 line="70">Tasmā varaṃ me maraṇaṃ, mayā eveti cintiya;</gatha1>
<gathalast line="71">Hatthikkhandhagatoyeva, chindi so sīsamattano.</gathalast>
<hangnum line="72" number="24"></hangnum>
<gatha1 line="73">Taṃ disvā bahavo sīse, tattha chindiṃsu sevakā;</gatha1>
<gathalast line="74">Taṃ disvā damiḷī senā, haṭṭhatuṭṭhā pamodisā.</gathalast>
<hangnum line="75" number="25"></hangnum>
<gatha1 line="76">Etaṃ sabbaṃ samekkhitvā, ādāpādo sakassapo;</gatha1>
<gathalast line="77">Turaṅgavaramāruyha, susannaddho mahāyudho.</gathalast>
<hangnum line="78" number="26"></hangnum>
<gatha1 line="79">Vihāramupasaṅkamma, abhayaṃ ekakova so;</gatha1>
<gathalast line="80">Tādisampi mahāsenaṃ, ogāhetvā vidārayi.</gathalast>
<hangnum line="81" number="27"></hangnum>
<gatha1 line="82">Supaṇṇo viya gaṇhanto, bhūjagena salilāla ye;</gatha1>
<gathalast line="83">So taṃ sabbaṃ nivattesi, attānañca sugopayi.</gathalast>
<hangnum line="84" number="28"></hangnum>
<gatha1 line="85">Asso <pageBreak edition="M" number="0.0316" />ekova dissittha, turaṅgāvalisannibho;</gatha1>
<gathalast line="86">Attano so janaṃ kañci, apassanto’nugāminaṃ.</gathalast>
<hangnum line="87" number="29"></hangnum>
<gatha1 line="88">Kiṃ me ekena verinaṃ, pūritena manorathaṃ;</gatha1>
<gathalast line="89">Kālantarehaṃ jīvanto, pūressaṃ me manorathaṃ.</gathalast>
<hangnum line="90" number="30"></hangnum>
<gatha1 line="91">Tasmā gantuṃva yuttanti, nimphoṭetvā mahābalaṃ;</gatha1>
<gathalast line="92">Nibbhayova mahāyodho, koṇḍivātamupāgami.</gathalast>
<hangnum line="93" number="31"></hangnum>
<gatha1 line="94">Paṇḍurājā mahāsenā, aggahesi tato puraṃ;</gatha1>
<gathalast line="95">Sīsaṃ taṃ yuvarājassa, paṇḍurājassa dassayuṃ.</gathalast>
<hangnum line="96" number="32"></hangnum>
<gatha1 line="97">So taṃ disvā ca jhāpetvā, rājūnaṃ paṇḍudesinaṃ;</gatha1>
<gathalast line="98">Sabbamāḷāhane kiccaṃ, tassa kātuṃ niyojayi.</gathalast>
<hangnum line="99" number="33"></hangnum>
<gatha1 line="100">Sabbaṃ sāraṃ harāpesi, bhaṇḍāgāramhi rājino;</gatha1>
<gathalast line="101">Aggaṇhittha gahetabbaṃ, vihāre nagarepi ca.</gathalast>
<hangnum line="102" number="34"></hangnum>
<gatha1 line="103">Pāsāde ratane sabbe, sovaṇṇaṃsatthubimbakaṃ;</gatha1>
<gathalast line="104">Silāmaya munindassa, cakkhubhūka maṇidvayaṃ.</gathalast>
<hangnum line="105" number="35"></hangnum>
<gatha1 line="106">Tathā sovaṇṇapaṭṭe ca, thūpārāmamhi cetiye;</gatha1>
<gathalast line="107">Suvaṇṇa paṭimāyo ca, vihāresu tahiṃ tahiṃ.</gathalast>
<hangnum line="108" number="36"></hangnum>
<gatha1 line="109">Sabbaṃ gahetvā nissāraṃ, laṅkādīpa makāsi so;</gatha1>
<gathalast line="110">Chaḍḍayittha puraṃ ramma, yakkhabhakkhita rūpakaṃ.</gathalast>
<hangnum line="111" number="37"></hangnum>
<gatha1 line="112">Rājā’pi rakkhaṃ datvāna, mahāmagge tahiṃ tahiṃ;</gatha1>
<gathalast line="113">Gaṅgādvaya mukhe vāsaṃ, kappesi parisaṅkito.</gathalast>
<hangnum line="114" number="38"></hangnum>
<gatha1 line="115">Paṇḍurājā tato saddhiṃ, kātuṃ sīhaḷasāminā;</gatha1>
<gathalast line="116">Amacce tattha pesesi, disvā te sīhalādhipo.</gathalast>
<hangnum line="117" number="39"></hangnum>
<gatha1 line="118">Suṇitvā sāsanaṃ tesaṃ, sabbaṃ taṃ sampaṭicchiya;</gatha1>
<gathalast line="119">Dūtānaṃ kārayitvāna, yathākāmena saṅgahaṃ.</gathalast>
<hangnum line="120" number="40"></hangnum>
<gatha1 line="121">Hatthidvayaṃ sadatvāna, sabbamābharaṇampi ca;</gatha1>
<gathalast line="122">Tassa pesesi dūteso, attanopi hitāvahe.</gathalast>
<hangnum line="123" number="41"></hangnum>
<gatha1 line="124">Paṇḍurājā sitaṃ sabbaṃ, disvā santuṭṭhamānaso;</gatha1>
<gathalast line="125">Niyyātetvāna dūtānaṃ, tadaheva mahāpuraṃ.</gathalast>
<hangnum line="126" number="42"></hangnum>
<gatha1 line="127">Nikkhamitvā purā gantvā, na cireneva paṭṭanaṃ;</gatha1>
<gathalast line="128">Tattha āruyha nāvaṃ so, saka desa mupāgami.</gathalast>
<hangnum line="129" number="43"></hangnum>
<gatha1 line="130">Tato <pageBreak edition="M" number="0.0317" />āgamma nagaraṃ, sīlāmegho mahīpati;</gatha1>
<gathalast line="131">Yathāṭhāne ṭhapetvāna, dīpaṃ vasi samāhito.</gathalast>
<hangnum line="132" number="44"></hangnum>
<gatha1 line="133">Bhātaraṃ dutiyaṃ katvā, udayaṃ nāma khattiyaṃ;</gatha1>
<gathalast line="134">Mahādīpādaṃ tassā’dā, sogatthaṃ dakkhiṇaṃ disaṃ.</gathalast>
<hangnum line="135" number="45"></hangnum>
<gatha1 line="136">Sopi kho na cireneva, katvā puññaṃ yathārahaṃ;</gatha1>
<gathalast line="137">Rogenekena samphuṭṭho, paviṭṭho maccuno mukhaṃ.</gathalast>
<hangnum line="138" number="46"></hangnum>
<gatha1 line="139">Kassapo ādipādopi, pulatthinagare vasaṃ;</gatha1>
<gathalast line="140">Yojetvā paṇḍurājena, ahosi kira mārito.</gathalast>
<hangnum line="141" number="47"></hangnum>
<gatha1 line="142">Tadā kassapanāmassa, puttā āsuṃ mahārahā;</gatha1>
<gathalast line="143">Ādipādassa cattāro, dhaññalakkhaṇa saññutā.</gathalast>
<hangnum line="144" number="48"></hangnum>
<gatha1 line="145">Yo senaṃ sabbapaṭhamo, seno nāma kumārako;</gatha1>
<gathalast line="146">Sūro vīro mahussāho, rājabhārakkhamo samo.</gathalast>
<hangnum line="147" number="49"></hangnum>
<gatha1 line="148">Rājā mahādīpādattaṃ, tassa datvā yathāvidhiṃ;</gatha1>
<gathalast line="149">Bhogatthaṃ dakkhiṇaṃ desaṃ, savāhana mupādisi.</gathalast>
<hangnum line="150" number="50"></hangnum>
<gatha1 line="151">Rohaṇādhipatissā’suṃ, puttā kittaggabodhito;</gatha1>
<gathalast line="152">Cattāro dhītaro tisso, dassaneyyā manoramā.</gathalast>
<hangnum line="153" number="51"></hangnum>
<gatha1 line="154">Tadā jeṭṭhasutaṃ tassa, mahindaṃ nāma khattiyaṃ;</gatha1>
<gathalast line="155">Pitucchā mārayitvāna, desaṃ gaṇhi sasādhanaṃ.</gathalast>
<hangnum line="156" number="52"></hangnum>
<gatha1 line="157">Bhātaro te tayo tasmiṃ,</gatha1>
<gatha2 line="158">Saṃruṭṭhā bhātu ghātane;</gatha2>
<gatha3 line="159">Ādāya bhagīnī tisso,</gatha3>
<gathalast line="160">Rañño santikamāgamuṃ.</gathalast>
<hangnum line="161" number="53"></hangnum>
<gatha1 line="162">Rājāpi disvā tetīva, mamāyanto dayāluko;</gatha1>
<gathalast line="163">Sabbe devakumāreva, sukhaṃ vaḍḍhesi pemavā.</gathalast>
<hangnum line="164" number="54"></hangnum>
<gatha1 line="165">Tato kassapanāmaṃ so, tesaṃ jeṭṭhaṃ narissaro;</gatha1>
<gathalast line="166">Desaṃ taṃ gaṇha yāhīti, datvā balamapesayi.</gathalast>
<hangnum line="167" number="55"></hangnum>
<gatha1 line="168">So’pi gantvāna taṃ hantvā, rohaṇaṃ kasiṇampi taṃ;</gatha1>
<gathalast line="169">Katvā hatthagataṃ tattha, vasittha nirupaddavo.</gathalast>
<hangnum line="170" number="56"></hangnum>
<gatha1 line="171">Atha so bhātaro dve’pi, senañca udayaṃ tathā;</gatha1>
<gathalast line="172">Pakkositvāna, bhājetvā, desaṃ tehi sahāvasi.</gathalast>
<hangnum line="173" number="57"></hangnum>
<gatha1 line="174">Rājā <pageBreak edition="M" number="0.0318" />tā sādhu vaḍḍhetvā, vayapattāsu tīsu so;</gatha1>
<gathalast line="175">Rājakaññāsu dhaññāsu, devaccharasū rūpisu.</gathalast>
<hangnum line="176" number="58"></hangnum>
<gatha1 line="177">Ṭhapetvā rājini ṭhāne, uparājassa dāpayi;</gatha1>
<gathalast line="178">Saṅghanāmaṃ mahābhogaṃ, datvā rajjasarikkhakaṃ.</gathalast>
<hangnum line="179" number="59"></hangnum>
<gatha1 line="180">Kaṇiṭṭho uparājassa, mahindo nāma bhātuko;</gatha1>
<gathalast line="181">Atthi sabbaguṇopeto, sabbasatthavisārado.</gathalast>
<hangnum line="182" number="60"></hangnum>
<gatha1 line="183">Tassā’dāsi duve rājā, rājakaññā manoharā;</gatha1>
<gatha1 line="184">Tissavhakitta nāmañca, datvā bhogaṃ yathāruciṃ.</gatha1>
<hangnum line="185" number="61"></hangnum>
<gatha1 line="186">Evaṃ karonto ñātīnaṃ, saṃgahaṃ so yathārahaṃ;</gatha1>
<gathalast line="187">Ārādhento ca dānādi-saṅgahehi mahājanaṃ.</gathalast>
<hangnum line="188" number="62"></hangnum>
<gatha1 line="189">Rājā dasayi rājūnaṃ, dhammehi samupāgato;</gatha1>
<gathalast line="190">Samācaranto puññāni, paribhuñjittha mediniṃ.</gathalast>
<hangnum line="191" number="63"></hangnum>
<gatha1 line="192">Paṃsukūlika bhikkhūnaṃ, katvā’riṭṭhamhi pabbate;</gatha1>
<gathalast line="193">Mahābhogaṃ adārāmaṃ, nimmitaṃ viya iddhiyā.</gathalast>
<hangnum line="194" number="64"></hangnum>
<gatha1 line="195">Parihārañca tassadā, rājārahamasesato;</gatha1>
<gathalast line="196">Ārāmike ca bahavo, dāse kammakarepi ca.</gathalast>
<hangnum line="197" number="65"></hangnum>
<gatha1 line="198">Pāsādaṃ sova kāresi, vihāre jetanāmake;</gatha1>
<gathalast line="199">Anekabhūmiṃ bhūmindo, buddhabhūmigatāsayo.</gathalast>
<hangnum line="200" number="66"></hangnum>
<gatha1 line="201">Vaḍḍhetvā tattha kāretvā, sabba sovaṇṇayaṃ jinaṃ;</gatha1>
<gathalast line="202">Saṇṭhapetvā mahābhogaṃ, vasāpesi ca bhikkhavo.</gathalast>
<hangnum line="203" number="67"></hangnum>
<gatha1 line="204">Mahādi pariveṇamhi, kāresi sumanoharaṃ;</gatha1>
<gathalast line="205">Pāsāda maggisandaṃḍḍhaṃ, tasmiṃyeva vihārake.</gathalast>
<hangnum line="206" number="68"></hangnum>
<gatha1 line="207">Katvā vīraṅkurārāmaṃ, vihāre abhayuttare;</gatha1>
<gathalast line="208">Mahāsaṅghika bhikkhūnaṃ, theriyānañca dāpayi.</gathalast>
<hangnum line="209" number="69"></hangnum>
<gatha1 line="210">Pubbārāmañca kāresi, sampanna catupaccayaṃ;</gatha1>
<gathalast line="211">Saddhiṃ so saṅghanāmāya, deviyāpi ca attano.</gathalast>
<hangnum line="212" number="70"></hangnum>
<gatha1 line="213">Mahāvihāretāyeva, saddhiṃ kāresi bhūmipo;</gatha1>
<gathalast line="214">Āvāsaṃ saṅghasenavhaṃ, mahābhogaṃ mahāmati.</gathalast>
<hangnum line="215" number="71"></hangnum>
<gatha1 line="216">Kāretvā sabbasovaṇṇaṃ, kesadhātu karaṇḍakaṃ;</gatha1>
<gathalast line="217">Mahāpūjaṃ pavattesi, rajjaṃ vissajji uttamo.</gathalast>
<hangnum line="218" number="72"></hangnum>
<gatha1 line="219">Cetiyassa <pageBreak edition="M" number="0.0319" />gīrissādā, kāṇavāpiṃ bahudayaṃ;</gatha1>
<gathalast line="220">Bhikkhūnaṃ dipavāsīnaṃ, dāpesi ca ticīvaraṃ.</gathalast>
<hangnum line="221" number="73"></hangnum>
<gatha1 line="222">Pulatthi nagare kāsi, vāpiyo thusavāpiyā;</gatha1>
<gathalast line="223">Senaggabodhimāvāsaṃ, gāmārāmika saññutaṃ.</gathalast>
<hangnum line="224" number="74"></hangnum>
<gatha1 line="225">Tasmiṃyeva ca kāresi, mahāpāḷiṃ subhojanaṃ;</gatha1>
<gathalast line="226">Mahāpāḷiñca sabbesaṃ, mahānettampi pabbate.</gathalast>
<hangnum line="227" number="75"></hangnum>
<gatha1 line="228">Vejjasālampi kāresi, nagarassa ca pacchime;</gatha1>
<gathalast line="229">Anāthānaṃ pavattesi, yāgudānaṃ sakhajjakaṃ.</gathalast>
<hangnum line="230" number="76"></hangnum>
<gatha1 line="231">Paṃsukūlika bhikkhūnaṃ, paccekañca mahānasaṃ;</gatha1>
<gathalast line="232">Katvā dāpesi sakkaccaṃ, niccaṃ bhojanamuttamo.</gathalast>
<hangnum line="233" number="77"></hangnum>
<gatha1 line="234">Hutvā mahādipādo’yaṃ, kappūra pariveṇake;</gatha1>
<gathalast line="235">Uttarāḷhe ca kāresi, paricchede sanāmake.</gathalast>
<hangnum line="236" number="78"></hangnum>
<gatha1 line="237">Tulābhārañca pādāsī, tikkhattuṃ so mahādhane;</gatha1>
<gathalast line="238">Puññamaññampi so’kāsi, rājā nānappakārakaṃ.</gathalast>
<hangnum line="239" number="79"></hangnum>
<gatha1 line="240">Saṅghanāmāpi sā devī, uttaramhi vihārake;</gatha1>
<gathalast line="241">Katvā mahindasenavhā-vāsaṃ vāsesi bhikkhavo.</gathalast>
<hangnum line="242" number="80"></hangnum>
<gatha1 line="243">Āraddho dappulavhassa, kāle rājassa dhīmabho;</gatha1>
<gathalast line="244">Mahādevena so āsi, rammo dappula pabbato.</gathalast>
<hangnum line="245" number="81"></hangnum>
<gatha1 line="246">Dārukassapanāmena, tathā kassaparājikaṃ;</gatha1>
<gathalast line="247">Ubhopi te vippakate, rājā so vasamāpayi.</gathalast>
<hangnum line="248" number="82"></hangnum>
<gatha1 line="249">Bhaddo senāpati tassa, bhaddasenāpati’vhayaṃ;</gatha1>
<gathalast line="250">Pariveṇampi kāresi, dāsabhogasamāyutaṃ.</gathalast>
<hangnum line="251" number="83"></hangnum>
<gatha1 line="252">Uttaro ca amacco’kā, vihāre abhayuttare;</gatha1>
<gathalast line="253">Vāsamuttarasenavhaṃ, ramma muttarapaccayaṃ.</gathalast>
<hangnum line="254" number="84"></hangnum>
<gatha1 line="255">Vajiro nāma tatthevā-vāsaṃ vajirasenakaṃ;</gatha1>
<gathalast line="256">Kāsi rakkhasanāmocā-vāsaṃ rakkhasanāmakaṃ.</gathalast>
<hangnum line="257" number="85"></hangnum>
<gatha1 line="258">Tato vīsati vassesu, pulatthi nagare vasaṃ;</gatha1>
<gathalast line="259">Paṇḍurājakataṃ kāraṃ, saranto saradassano.</gathalast>
<hangnum line="260" number="86"></hangnum>
<gatha1 line="261">Dadanto viya senassa, sūrassāvasarañcaso;</gatha1>
<gathalast line="262">Pahāya dīpaṃ dīpo’va, mahāvāta hato gato.</gathalast>
<hangnum line="263" number="87"></hangnum>
<gatha1 line="264">Bhogo <pageBreak edition="M" number="0.0320" />aniccā saha jīvitena;</gatha1>
<gatha2 line="265">Pageva te bandhujanā sahāyā;</gatha2>
<gatha3 line="266">Narādhīpaṃ passatha ekameva;</gatha3>
<gathalast line="267">Samāgataṃ maccumukhaṃ sughoraṃ.</gathalast>
<centered line="268">Sujanappasādasaṃvegatthāya kate mahāvaṃse</centered>
<centered line="269">Eka rājako nāma</centered>
<centered line="270">Aṭṭhacattālīsatimo paricchedo.</centered>
</body>
</document>