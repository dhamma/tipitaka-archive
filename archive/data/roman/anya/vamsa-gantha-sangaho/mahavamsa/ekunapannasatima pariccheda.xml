<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf48.xml</normativeSource>
    <source>roman/anya/vamsa-gantha-sangaho/mahavamsa/ekunapannasatima pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>ekunapannasatima pariccheda</basename>
    <titlePath>Ekūnapaññāsatima pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Ekūnapaññāsatima pariccheda</chapter>
    <subhead line="2">Rājadvayadīpano</subhead>
    <hangnum line="3" number="1"></hangnum>
    <gatha1 line="4"> Evaṃ tasmiṃ mate tassa, kātabbaṃ sādhukāriya;</gatha1>
    <gathalast line="5">Mahādīpādo senavho, ādāya balavāhanaṃ.</gathalast>
    <hangnum line="6" number="2"></hangnum>
    <gatha1 line="7"> Āgamma nagaraṃ rājā, ahosi dharaṇī tale;</gatha1>
    <gathalast line="8">Ādikappamhi rājūnaṃ, dassanto cariyaṃ piya.</gathalast>
    <hangnum line="9" number="3"></hangnum>
    <gatha1 line="10"> Saddho mahādhano sūro, muttacāgī nirālayo;</gatha1>
    <gathalast line="11">Yācayogo mahābhogo, sampannabalavāhano.</gathalast>
    <hangnum line="12" number="4"></hangnum>
    <gatha1 line="13"> Kittiyā’malabhūtāya, tathā tejo guṇena ca;</gatha1>
    <gathalast line="14">Sannipātaṃva so canda-sūriyānaṃ nidassayi.</gathalast>
    <hangnum line="15" number="5"></hangnum>
    <gatha1 line="16"> Asaṅkiṇṇa guṇākiṇṇo, suviciṇṇa guṇāguṇo;</gatha1>
    <gathalast line="17">Nitthiṇṇapāpo nibbiṇṇa-saṃsāro sāradassano.</gathalast>
    <hangnum line="18" number="6"></hangnum>
    <gatha1 line="19"> Bhariyā tassa yā āsi, saṅghātaṃ so bhisecayi;</gatha1>
    <gathalast line="20">Mahesībhāve datvāna, parihāraṃ yathābhataṃ.</gathalast>
    <hangnum line="21" number="7"></hangnum>
    <gatha1 line="22"> Mahindaṃ nāma sappaññaṃ, kaṇiṭṭhaṃ bhātaraṃ sakaṃ;</gatha1>
    <gathalast line="23">Datvā dakkhiṇabhāgaṃ so, oparajje’bhisecayi.</gathalast>
    <hangnum line="24" number="8"></hangnum>
    <gatha1 line="25"> Antepure’parajjhitvā, so raññā avadhārite;</gatha1>
    <gathalast line="26">Saputtadāro vuṭṭhāya, aññāto malayaṃ agā.</gathalast>
    <hangnum line="27" number="9"></hangnum>
    <gatha1 line="28"> Uppajjittha <pageBreak edition="Myanmar" number="0.0321" /> tadā putto, rañño saṅghāya deviyā;</gatha1>
    <gathalast line="29">Dassento’va panādassa, kumāra rūpamattano.</gathalast>
    <hangnum line="30" number="10"></hangnum>
    <gatha1 line="31"> Rājā taṃ jātamattaṃ’va, disvā santhuṭṭhamānuso;</gatha1>
    <gathalast line="32">Siddhatthaṃ lumbinījātaṃ, rājā suddhodano viya.</gathalast>
    <hangnum line="33" number="11"></hangnum>
    <gatha1 line="34"> Dhaññapuññaguṇūpeto, ṭhapetvā dīpamekakaṃ;</gatha1>
    <gathalast line="35">Jambudīpe’pi kasiṇe, rajjayoggoti me suto.</gathalast>
    <hangnum line="36" number="12"></hangnum>
    <gatha1 line="37"> Nāmadāna dineyeva, parihārena sabbaso;</gatha1>
    <gathalast line="38">Oparajje bhisiñcitvā, dakkhiṇaṃ desamassa’dā.</gathalast>
    <hangnum line="39" number="13"></hangnum>
    <gatha1 line="40"> Yuvarājāpi malaye, vasanto’va mahīpatiṃ;</gatha1>
    <gathalast line="41">Ārādhetvā upāyena, anuññato sabhātarā.</gathalast>
    <hangnum line="42" number="14"></hangnum>
    <gatha1 line="43"> Nikāyattaya vā sīhi, saddhiṃ bhikkhūhi āgato;</gatha1>
    <gathalast line="44">Disvā rājānamettheva, sandhīṃ’kāsi akuppiyaṃ.</gathalast>
    <hangnum line="45" number="15"></hangnum>
    <gatha1 line="46"> Yā tassa yuvarājassa, bhariyā tissā nāmikā;</gatha1>
    <gathalast line="47">Rājinī sā vijāyittha, dhītaraṃ saṅghanāmikaṃ.</gathalast>
    <hangnum line="48" number="16"></hangnum>
    <gatha1 line="49"> Kittināmā’parāyā ca, bhariyā sāpi kho pana;</gatha1>
    <gathalast line="50">Vijāyi putte cattāro, tathā ekañca dhītaraṃ.</gathalast>
    <hangnum line="51" number="17"></hangnum>
    <gatha1 line="52"> Tadā rājāpi cintetvā, evaṃ sati kaṇiṭṭhako;</gatha1>
    <gathalast line="53">Nissaṅko mayi hotīti, sammā mantīhi mantiya.</gathalast>
    <hangnum line="54" number="18"></hangnum>
    <gatha1 line="55"> Dhītaraṃ yuvarājassa, surūpiṃ rūpanāmikaṃ;</gatha1>
    <gathalast line="56">Kassapassa’tta puttassa, vivāhaṃ kārayi budho.</gathalast>
    <hangnum line="57" number="19"></hangnum>
    <gatha1 line="58"> Dakkhiṇaṃ desamasseva, kaṇiṭṭhassa sadāpayi;</gatha1>
    <gathalast line="59">Rājaputtassa pādāpi, paccekaṃ bhogamattano.</gathalast>
    <hangnum line="60" number="20"></hangnum>
    <gatha1 line="61"> Rajjamhi sabbaṃ tasseva, paribhogāya dāpayi;</gatha1>
    <gathalast line="62">Kevalantu vicāresi, dīpaṃ dīpa hitāvaho.</gathalast>
    <hangnum line="63" number="21"></hangnum>
    <gatha1 line="64"> Tesaṃ saṃvāsamanvāya, ubhinnaṃ puññakamminaṃ;</gatha1>
    <gathalast line="65">Dhaññapuññaguṇūpetā, vijātā puttadhītaro.</gathalast>
    <hangnum line="66" number="22"></hangnum>
    <gatha1 line="67"> Katvā sabbopahārena, dāṭhādhātu mahāmahaṃ;</gatha1>
    <gathalast line="68">Āruyha varapāsādaṃ, ratanavhaṃ mahīpati.</gathalast>
    <hangnum line="69" number="23"></hangnum>
    <gatha1 line="70"> Tadā sovaṇṇayassāpi, sambuddhassa purā ṭhitaṃ;</gatha1>
    <gathalast line="71">Suññaṃ piṭṭhaṃ sayaṃ disvā, kasmā evanti saṃvadi.</gathalast>
    <hangnum line="72" number="24"></hangnum>
    <gatha1 line="73"> Tato <pageBreak edition="Myanmar" number="0.0322" /> amaccā āhaṃsu, nājānāsi mahīpati;</gatha1>
    <gathalast line="74">Mahāpitunarindassa, kāle tava narissaraṃ.</gathalast>
    <hangnum line="75" number="25"></hangnum>
    <gatha1 line="76"> Paṇḍurājā idhāgamma, dīpametaṃ vināsiya;</gatha1>
    <gathalast line="77">Sabbaṃ sāragataṃ dīpe, samādāya gato iti.</gathalast>
    <hangnum line="78" number="26"></hangnum>
    <gatha1 line="79"> Taṃ sutvā lajjito rājā, sayaṃ viya parājito;</gatha1>
    <gathalast line="80">Tadaheva niyojesi, amacce balasaṅgahe.</gathalast>
    <hangnum line="81" number="27"></hangnum>
    <gatha1 line="82"> Tadā’va kira āgañchi, paṇḍurājakumārako;</gatha1>
    <gathalast line="83">Paribhūto sarājena, rajjatthaṃ kata nicchayo.</gathalast>
    <hangnum line="84" number="28"></hangnum>
    <gatha1 line="85"> Rājā disvā’ti santuṭṭho, kattabbaṃ tassa kāriya;</gatha1>
    <gathalast line="86">Mahātittha mupāgamma, paṭṭanaṃ sematraso.</gathalast>
    <hangnum line="87" number="29"></hangnum>
    <gatha1 line="88"> Mahantaṃ balakāyañca, tassopakaraṇāni ca;</gatha1>
    <gathalast line="89">Anunaṃ paṭiyādetvā, devasenaṃva sajjitaṃ.</gathalast>
    <hangnum line="90" number="30"></hangnum>
    <gatha1 line="91"> Paṇḍurājakumārena, saddhiṃ senāpati sakaṃ;</gatha1>
    <gathalast line="92">Gantvā taṃ paṇḍurājānaṃ, hantvānikamito purā.</gathalast>
    <hangnum line="93" number="31"></hangnum>
    <gatha1 line="94"> Ratanaṃ sabbamādāya, datvā rajjaṃ imassa ca;</gatha1>
    <gathalast line="95">Na cireneva ehītī, uyyojesi mahāyaso.</gathalast>
    <hangnum line="96" number="32"></hangnum>
    <gatha1 line="97"> Sopi evaṃ karomīti, paṭissutvā mahīpatiṃ;</gatha1>
    <gathalast line="98">Vinditvā balamādāya, nāmamāruyha taṃ khaṇe.</gathalast>
    <hangnum line="99" number="33"></hangnum>
    <gatha1 line="100"> Paratīraṃ tato gantvā, saṃvuḷaha balavāhano;</gatha1>
    <gathalast line="101">Vināsayanto paccantaṃ, vāresi madhuraṃ puraṃ.</gathalast>
    <hangnum line="102" number="34"></hangnum>
    <gatha1 line="103"> Dvārāni pidahitvāna, pacchindittha gatāgataṃ;</gatha1>
    <gathalast line="104">Tato aggiṃ khipāpesi, gopuraṭṭāla koṭṭhake.</gathalast>
    <hangnum line="105" number="35"></hangnum>
    <gatha1 line="106"> Evaṃ sīhaḷasenāya, paviṭṭhāya sakaṃ puraṃ;</gatha1>
    <gathalast line="107">Sabbaṃ vilumpamānāya, senaṅgaṃ ghātayantiyā.</gathalast>
    <hangnum line="108" number="36"></hangnum>
    <gatha1 line="109"> Paṇḍurājā nisammetaṃ, samādāya sakaṃ balaṃ;</gatha1>
    <gathalast line="110">Vegasā taṃ samāgamma, yuddhaṃ kātuṃ samārabhi.</gathalast>
    <hangnum line="111" number="37"></hangnum>
    <gatha1 line="112"> Asampuṇṇa balattā so, viddho sallena bhūpati;</gatha1>
    <gathalast line="113">Hatthikkhandhagatoyeva, vihāya puramattano.</gathalast>
    <hangnum line="114" number="38"></hangnum>
    <gatha1 line="115"> Palāyitvā gataṭhāne, jīvitaṃ nijamessaji;</gatha1>
    <gathalast line="116">Bhariyāva’ssa tenāsi, sampattā jīvitakkhayaṃ.</gathalast>
    <hangnum line="117" number="39"></hangnum>
    <gatha1 line="118"> Tato <pageBreak edition="Myanmar" number="0.0323" /> sīhaḷasenāsā, paviṭṭhā nibbhayā puraṃ;</gatha1>
    <gathalast line="119">Tattha sabbaṃ vilumpittha, devā’sirapuraṃ yathā.</gathalast>
    <hangnum line="120" number="40"></hangnum>
    <gatha1 line="121"> Senāpati tato rāja-gehe bhattaṃ samekkhiya;</gatha1>
    <gathalast line="122">Dīpānitamimamhā ca, tatraṭṭhañca mahārahaṃ.</gathalast>
    <hangnum line="123" number="41"></hangnum>
    <gatha1 line="124"> Sāraṃ sabbaṃsamādāya, dese ca nagare ṭhitaṃ;</gatha1>
    <gathalast line="125">Katvā issariyaṃ tattha, vasevattiya attano.</gathalast>
    <hangnum line="126" number="42"></hangnum>
    <gatha1 line="127"> Paṇḍurāja kumāraṃ tu, tattha rajje’bhi siñciya;</gatha1>
    <gathalast line="128">Kāretvā parihārañca, desaṃ tassa samappiya.</gathalast>
    <hangnum line="129" number="43"></hangnum>
    <gatha1 line="130"> Yathāruciṃ gahetvāna, hatthiasse nare’pi ca;</gatha1>
    <gathalast line="131">Tattha tattha yathā kāmaṃ, vasanto akuto bhayo.</gathalast>
    <hangnum line="132" number="44"></hangnum>
    <gatha1 line="133"> Samudda taṭamāgamma, ṭhatvā tattha yathāsukhaṃ;</gatha1>
    <gathalast line="134">Kīḷanto viya nāvaṃ so, samāruyha visārado.</gathalast>
    <hangnum line="135" number="45"></hangnum>
    <gatha1 line="136"> Mahātittha mupāgamma, vanditvā dharaṇī patiṃ;</gatha1>
    <gathalast line="137">Taṃ sāsanaṃ nivedetvā, sāraṃ dassesi āhaṭaṃ.</gathalast>
    <hangnum line="138" number="46"></hangnum>
    <gatha1 line="139"> Rājā sādhūti vatvāna, kāretvā tassa saṅgahaṃ;</gatha1>
    <gathalast line="140">Saddhiṃ senāya āgantvā, pakaṭṭhāya sakaṃ puraṃ.</gathalast>
    <hangnum line="141" number="47"></hangnum>
    <gatha1 line="142"> Jayapānaṃ pivitvāna, katvā vijayamaṅgalaṃ;</gatha1>
    <gathalast line="143">Mahādhāgaṃ pavattetvā, yācakānaṃ yathā ruciṃ.</gathalast>
    <hangnum line="144" number="48"></hangnum>
    <gatha1 line="145"> Sabbaṃ pākatikaṃ kāsi, sāraṃ dīpe nirālayo;</gatha1>
    <gathalast line="146">Sovaṇṇa paṭimāyo ca, yathāṭhāne ṭhapāpayi.</gathalast>
    <hangnum line="147" number="49"></hangnum>
    <gatha1 line="148"> Suññaṃ ratanapāsāde, piṭṭhaṃ pūresi satthuno;</gatha1>
    <gathalast line="149">Kāsi rakkhapidhānena, nibbhayaṃ dharaṇītalaṃ.</gathalast>
    <hangnum line="150" number="50"></hangnum>
    <gatha1 line="151"> Tato paṭṭhāya dīpaṃso, arīnaṃ duppadhaṃsiyaṃ;</gatha1>
    <gathalast line="152">Katvā vaḍḍhesi bhogehi, uttarādikuruṃ piya.</gathalast>
    <hangnum line="153" number="51"></hangnum>
    <gatha1 line="154"> Khinnā pubbassa rājassa, kāle dīpamhi pāṇino;</gatha1>
    <gathalast line="155">Nibbutā taṃ samāgamma, ghammā viya valāhakā.</gathalast>
    <hangnum line="156" number="52"></hangnum>
    <gatha1 line="157"> Tassa vīsatime vasse, vihāre abhayuttare;</gatha1>
    <gathalast line="158">Nikkhamitvā gatā hesuṃ, paṃsukūlika bhikkhavo.</gathalast>
    <hangnum line="159" number="53"></hangnum>
    <gatha1 line="160"> Yuvarājā mahindo so, dhumarājassa satthuno;</gatha1>
    <gathalast line="161">Kārāpayi gharaṃ rammaṃ, dassaneyyaṃ manoramaṃ.</gathalast>
    <hangnum line="162" number="54"></hangnum>
    <gatha1 line="163"> Bodhigehaṃ <pageBreak edition="Myanmar" number="0.0324" /> karonto taṃ, disvā vaḍḍhakīno tadā;</gatha1>
    <gathalast line="164">Vaṃsena sākhaṃ āhacca, bhijjantaṃ varabodhiyā.</gathalast>
    <hangnum line="165" number="55"></hangnum>
    <gatha1 line="166"> Kintu kātabbametthāti, yuvarājaṃ nivedayuṃ;</gatha1>
    <gathalast line="167">So taṃ taṃ mupasaṃkamma, mahāpūjāya pūjiya.</gathalast>
    <hangnum line="168" number="56"></hangnum>
    <gatha1 line="169"> Sace satthā, hitatthāya, sambhūto sabbapāṇinaṃ;</gatha1>
    <gathalast line="170">Laddhuṃ puññassa’nagghassa, gharassa karaṇeti’dha.</gathalast>
    <hangnum line="171" number="57"></hangnum>
    <gatha1 line="172"> Sākhā gacchaṃ tu uddhaṃva, kātuṃ sakkā yathāgharaṃ;</gatha1>
    <gathalast line="173">Evamārādhayitvāna, vanditvā saṅgharaṃ gato.</gathalast>
    <hangnum line="174" number="58"></hangnum>
    <gatha1 line="175"> Tadā sākhā dumindassa, rattiyaṃ uddhamuggami;</gatha1>
    <gathalast line="176">Tato kammakarā sabbaṃ, ārocesuṃ sasāmino.</gathalast>
    <hangnum line="177" number="59"></hangnum>
    <gatha1 line="178"> Yuvarājā’ti santuṭṭho, bhāturañño nivediya;</gatha1>
    <gathalast line="179">Mahāpūjāya pūjesi, vissajjiya bahudhanaṃ.</gathalast>
    <hangnum line="180" number="60"></hangnum>
    <gatha1 line="181"> Tathā mahindasenavhaṃ, pariveṇañca kāriya;</gatha1>
    <gathalast line="182">Saṅghassā’dā sabhogaṃ so, puññā puññānicācīni.</gathalast>
    <hangnum line="183" number="61"></hangnum>
    <gatha1 line="184"> Adā saparisaṃ bhattaṃ, vatthaṃ chattamupāhanaṃ;</gatha1>
    <gathalast line="185">Tathā gamiyabhattañca, nahānañca sabhattakaṃ.</gathalast>
    <hangnum line="186" number="62"></hangnum>
    <gatha1 line="187"> Evaṃ khuddānu khuddāni, katvā puññāni so vibhū;</gatha1>
    <gathalast line="188">Rañño tettiṃsavassamhi, yathākammamupāgami.</gathalast>
    <hangnum line="189" number="63"></hangnum>
    <gatha1 line="190"> Atha rājā matetasmiṃ, kaṇiṭṭhamudayaṃ sakaṃ;</gatha1>
    <gathalast line="191">Tassa ṭhāne ṭhapetvāna, sabbaṃ tasseva tassadā.</gathalast>
    <hangnum line="192" number="64"></hangnum>
    <gatha1 line="193"> Tulābhārassa dānena, dīnānāthe satappayi;</gatha1>
    <gathalast line="194">Dhammakammena sodhesi, nikāyattayamekato.</gathalast>
    <hangnum line="195" number="65"></hangnum>
    <gatha1 line="196"> Soṇṇathālīsahassaṃ so, muttāhi paripūriya;</gatha1>
    <gathalast line="197">Ṭhapetvā maṇimekekaṃ, tassopari mahārahaṃ.</gathalast>
    <hangnum line="198" number="66"></hangnum>
    <gatha1 line="199"> Brāhmaṇānaṃ sahassassa, suddhe ratanabhājane;</gatha1>
    <gathalast line="200">Bhojetvā khīrapāyāsaṃ, dāpetvā hemasuttakaṃ.</gathalast>
    <hangnum line="201" number="67"></hangnum>
    <gatha1 line="202"> Tathā navehi vatthehi, acchādetvā yathāruciṃ;</gatha1>
    <gathalast line="203">Santappesi mahantena, parihārena puññavā.</gathalast>
    <hangnum line="204" number="68"></hangnum>
    <gatha1 line="205"> Bhikkhūnaṃ dīpavāsīnaṃ, adāsi ca ticīvaraṃ;</gatha1>
    <gathalast line="206">Adā sabbāsamitthīnaṃ, vatthañca sumanoharaṃ.</gathalast>
    <hangnum line="207" number="69"></hangnum>
    <gatha1 line="208"> Kāretvā <pageBreak edition="Myanmar" number="0.0325" /> lohapāsādaṃ, vejayantasarikkhakaṃ;</gatha1>
    <gathalast line="209">Vaḍḍhesi paṭimaṃ tattha, suvaṇṇaghaṭakoṭṭimaṃ.</gathalast>
    <hangnum line="210" number="70"></hangnum>
    <gatha1 line="211"> Sutvā uposathāgāra-bhāvaṃ sabba mahesīnaṃ;</gatha1>
    <gathalast line="212">Tuccho yaṃ neva hotūti, vāsaṃ saṅghassa taṃ akā.</gathalast>
    <hangnum line="213" number="71"></hangnum>
    <gatha1 line="214"> Bhogagāme ca tassadā, rakkhake ca niyojayi;</gatha1>
    <gathalast line="215">Bhikkhū dvattiṃsamattāhi, vasantūti niyāmayi.</gathalast>
    <hangnum line="216" number="72"></hangnum>
    <gatha1 line="217"> Gaṅgāya mariyādaṃ so, kāresi maṇimekhalaṃ;</gatha1>
    <gathalast line="218">Toyaniddhamanañcākā, maṇihīrakavāpiyā.</gathalast>
    <hangnum line="219" number="73"></hangnum>
    <gatha1 line="220"> Kaṭṭhuntanagare ceva, kāṇavāpiṃca bandhayi;</gatha1>
    <gathalast line="221">Vejjasālañca kāresi, cetiyamhi girimhi so.</gathalast>
    <hangnum line="222" number="74"></hangnum>
    <gatha1 line="223"> Buddhagāmavihārañca, vihāraṃ mahiyaṅgaṇaṃ;</gatha1>
    <gathalast line="224">Kūṭatissa vihārañca, bhogagāme na vaḍḍhayi.</gathalast>
    <hangnum line="225" number="75"></hangnum>
    <gatha1 line="226"> Maṇḍalassa girissā’dā, vihārassa sagāmake;</gatha1>
    <gathalast line="227">Uttarāḷhe ca kāresi, pāsādaṃ pariveṇake.</gathalast>
    <hangnum line="228" number="76"></hangnum>
    <gatha1 line="229"> Mahāsenassa buddhassa, gāmaṃ datvāna rakkhake;</gatha1>
    <gathalast line="230">Dāsi sobbhavihāre ca, kāresi paṭimāgharaṃ.</gathalast>
    <hangnum line="231" number="77"></hangnum>
    <gatha1 line="232"> Bodhisatte ca vaḍḍhesi, pāsāde maṇimekhale;</gatha1>
    <gathalast line="233">Sīlāmayamunindassa, jiṇṇagehampi kārayi.</gathalast>
    <hangnum line="234" number="78"></hangnum>
    <gatha1 line="235"> Rāja taṃ bodhisattañca, sagharaṃ tattha sannahi;</gatha1>
    <gathalast line="236">Ālavālaṃ dumindassa, gandhitvā kā mahāmahaṃ.</gathalast>
    <hangnum line="237" number="79"></hangnum>
    <gatha1 line="238"> Likhitvā hemapaṭṭamhi, sabbaratanasuttakaṃ;</gatha1>
    <gathalast line="239">Mahāpūjamakā tassa, abhidhammaṃ kathāpayi.</gathalast>
    <hangnum line="240" number="80"></hangnum>
    <gatha1 line="241"> Ānandapaṭimaṃ netvā, puraṃ katvā padakkhiṇaṃ;</gatha1>
    <gathalast line="242">Parittaṃ bhikkhusaṅghena, bhaṇāpetvā yathāvidhiṃ.</gathalast>
    <hangnum line="243" number="81"></hangnum>
    <gatha1 line="244"> Parittodakasekena, janaṃ katvā nirāturaṃ;</gatha1>
    <gathalast line="245">Rājā rogabhayaṃ pevaṃ, nīharittha sadesato.</gathalast>
    <hangnum line="246" number="82"></hangnum>
    <gatha1 line="247"> Abhisekaṃ gahetvāna, hemavāluka cetiye;</gatha1>
    <gathalast line="248">Anusaṃvaccharaṃ kātuṃ, taṃ cārittaṃ likhāpayi.</gathalast>
    <hangnum line="249" number="83"></hangnum>
    <gatha1 line="250"> Adā māsassa catūsu, uposathadinesu so;</gatha1>
    <gathalast line="251">Catunnañca sahassānaṃ, vatthadānaṃ sabhattakaṃ.</gathalast>
    <hangnum line="252" number="84"></hangnum>
    <gatha1 line="253"> Vesākhakīḷaṃ <pageBreak edition="Myanmar" number="0.0326" /> kīḷittha, saddhiṃ duggatakehi so;</gatha1>
    <gathalast line="254">Annaṃ pānañca vatthañca, tesaṃ datvā yathāruciṃ.</gathalast>
    <hangnum line="255" number="85"></hangnum>
    <gatha1 line="256"> Bhikkhusaṅghassa dīpamhi, niccadānaṃ pavattayi;</gatha1>
    <gathalast line="257">Santappesi ca dānena, kapaṇaddhikavaṇibbake.</gathalast>
    <hangnum line="258" number="86"></hangnum>
    <gatha1 line="259"> Tassa rañño mahesī ca, saṅghanāmā akārayi;</gatha1>
    <gathalast line="260">Pabbataṃ saṅghasenavhaṃ, sabhogamabhayuttare.</gathalast>
    <hangnum line="261" number="87"></hangnum>
    <gatha1 line="262"> Nīlacūḷāmaṇiñcākā, silāmaya mahesino;</gatha1>
    <gathalast line="263">Pūjaṃ sabbopahārehi, kāsi satthussa sabbadā.</gathalast>
    <hangnum line="264" number="88"></hangnum>
    <gatha1 line="265"> Tassa senāpaticā’kā, senasenāpativhayaṃ;</gatha1>
    <gathalast line="266">Pariveṇaṃ mahābhogaṃ, sūro tuṭṭhakanāmako.</gathalast>
    <hangnum line="267" number="89"></hangnum>
    <gatha1 line="268"> Evaṃ sapariso katvā, sapuññāni mahāyaso;</gatha1>
    <gathalast line="269">Pañcatiṃsatime vasse, devalokamupāgami.</gathalast>
    <hangnum line="270" number="90"></hangnum>
    <gatha1 line="271"> Tato tassā’nujo āsi, udayo nāma khattiyo;</gatha1>
    <gathalast line="272">Rājā sabbappayogehi, hitesī dīpavāsīnaṃ.</gathalast>
    <hangnum line="273" number="91"></hangnum>
    <gatha1 line="274"> Hutvā so sayaṃ rājā, kaṇiṭṭhaṃ sakabhātaraṃ;</gatha1>
    <gathalast line="275">Mahādīpādaṭhānamhi, ṭhapi kassapanāmakaṃ.</gathalast>
    <hangnum line="276" number="92"></hangnum>
    <gatha1 line="277"> Rājā cintiya ñātīnaṃ, kātabbo saṅgaho iti;</gatha1>
    <gathalast line="278">Evaṃ kassapanāmassa, bhātuputtassa dhītaraṃ.</gathalast>
    <hangnum line="279" number="93"></hangnum>
    <gatha1 line="280"> Yuvarājassa tassā’kā, bhariyaṃ senanāmikaṃ;</gatha1>
    <gathalast line="281">Dhāresica sayaṃ rājā, aparaṃ tissasavhayaṃ.</gathalast>
    <hangnum line="282" number="94"></hangnum>
    <gatha1 line="283"> Mahindassuparājassa, rājadhītāya kittiyā;</gatha1>
    <gathalast line="284">Putto kittaggabodhīti, ādipādo vibuddhiko.</gathalast>
    <hangnum line="285" number="95"></hangnum>
    <gatha1 line="286"> Coro hutvā mahārañño, nikkhamitvāna rattiyaṃ;</gatha1>
    <gathalast line="287">Eko aññātavesena, samupāgammarohaṇaṃ.</gathalast>
    <hangnum line="288" number="96"></hangnum>
    <gatha1 line="289"> Janaṃ hattagataṃ katvā, desaṃ sabbaṃ vināsiya;</gatha1>
    <gathalast line="290">Ghātāpayittha tatraṭṭhaṃ, so taṃ mātulamattano.</gathalast>
    <hangnum line="291" number="97"></hangnum>
    <gatha1 line="292"> Taṃ sutvā dharaṇīpālo, tasmiṃ’tīva pakuppiya;</gatha1>
    <gathalast line="293">Ānetuṃ tamupāyaṃ so, gavesanto tathā tathā.</gathalast>
    <hangnum line="294" number="98"></hangnum>
    <gatha1 line="295"> Bhātuputtaṃ tamāhuya, yuvarājaṃ sakassapaṃ;</gatha1>
    <gathalast line="296">Āmantesi mahāpuñña, sahāyo hoti me iti.</gathalast>
    <hangnum line="297" number="99"></hangnum>
    <gatha1 line="298"> Kiṃ <pageBreak edition="Myanmar" number="0.0327" /> me kattabba’miccāha, paccāha dharaṇīpati;</gatha1>
    <gathalast line="299">Putto tava mahindo so, vuddhippatto mahābalo.</gathalast>
    <hangnum line="300" number="100"></hangnum>
    <gatha1 line="301"> Lābhī rohaṇadesassa, mātito pitito’pi ca;</gatha1>
    <gathalast line="302">Sūro sabbasaho vīro, kusalo katūpāsano.</gathalast>
    <hangnum line="303" number="101"></hangnum>
    <gatha1 line="304"> Saṅgāmayoggo matimā, nipuṇo nayakovido;</gatha1>
    <gathalast line="305">Taṃ pesetvā nayissāma, pāpaṃ mātulaghātakaṃ.</gathalast>
    <hangnum line="306" number="102"></hangnum>
    <gatha1 line="307"> Taṃ sutvā vacanaṃ rañño, kassapo bhāsi sādaro;</gatha1>
    <gathalast line="308">Deva devena vutto’haṃ, gaccheyyaṃ kintu me suto.</gathalast>
    <hangnum line="309" number="103"></hangnum>
    <gatha1 line="310"> Vaṃso me pālito hoti, pasādo ca tavādhipa;</gatha1>
    <gathalast line="311">Tasmā kālamahāpetvā, yaṃ icchasi tathā kuru.</gathalast>
    <hangnum line="312" number="104"></hangnum>
    <gatha1 line="313"> Sutvā atīvasantuṭṭho, narindo tassa taṃ vaco;</gatha1>
    <gathalast line="314">Mahanthaṃ balakāyaṃ so, sabbaso paṭiyādiya.</gathalast>
    <hangnum line="315" number="105"></hangnum>
    <gatha1 line="316"> Mahatā parihārena, mahindaṃ rājapotakaṃ;</gatha1>
    <gathalast line="317">Rakkhituṃ taṃ niyojetvā, vajiraggañca nāyakaṃ.</gathalast>
    <hangnum line="318" number="106"></hangnum>
    <gatha1 line="319"> Tucchaṃ viya puraṃ katvā, sabbañca balavāhanaṃ;</gatha1>
    <gathalast line="320">Sabbopakaraṇañceva, anūnaṃ tassa dāpiya.</gathalast>
    <hangnum line="321" number="107"></hangnum>
    <gatha1 line="322"> Sayaṃ tamanugacchanto, padasā’va narissaro;</gatha1>
    <gathalast line="323">Uyyojesi mahāpuñña, gaccha rukkhāti mediniṃ.</gathalast>
    <hangnum line="324" number="108"></hangnum>
    <gatha1 line="325"> Mahindo so mahindo’va, devasenā purakkhato;</gatha1>
    <gathalast line="326">Gacchanto suvīrocittha, devāsuramahāhavaṃ.</gathalast>
    <hangnum line="327" number="109"></hangnum>
    <gatha1 line="328"> Tato gantvā na cirena, guttasālamupāgami;</gatha1>
    <gathalast line="329">Tato jānapadā sabbe, maṇḍalikā ca raṭṭhiyā.</gathalast>
    <hangnum line="330" number="110"></hangnum>
    <gatha1 line="331"> Tena mātulaghātena, pāpakena upaddutā;</gatha1>
    <gathalast line="332">Gantvā taṃ parivāresuṃ, laddho no sāmiko iti.</gathalast>
    <hangnum line="333" number="111"></hangnum>
    <gatha1 line="334"> Patanto sopi kho coro, ṭhitova girimaṇḍale;</gatha1>
    <gathalast line="335">Sabbaṃ hatthagataṃ katvā, rājabhaṇḍaṃ mahagghiyaṃ.</gathalast>
    <hangnum line="336" number="112"></hangnum>
    <gatha1 line="337"> Hatthī asseca ādāya, gantvā malayamāruhi;</gatha1>
    <gathalast line="338">Mahindasenā ghātentī, tassa senaṃ tahiṃ tahiṃ.</gathalast>
    <hangnum line="339" number="113"></hangnum>
    <gatha1 line="340"> Padānupadamasse’va, gacchanti hatthiassake;</gatha1>
    <gathalast line="341">Disvā malayapādamhi, gahetvā ettha so iti.</gathalast>
    <hangnum line="342" number="114"></hangnum>
    <gatha1 line="343"> Tattha <pageBreak edition="Myanmar" number="0.0328" /> pāvisimaddantī, sabbaṃ malayakānanaṃ;</gatha1>
    <gathalast line="344">Nadīyo pallale ceva, karonti maggasādise.</gathalast>
    <hangnum line="345" number="115"></hangnum>
    <gatha1 line="346"> Bālakova janaṃ disvā, sabbaṃ ratanamattano;</gatha1>
    <gathalast line="347">Kodhābhibhūto chaḍḍesi, nadī sobbhataṭādīsu.</gathalast>
    <hangnum line="348" number="116"></hangnum>
    <gatha1 line="349"> Ekakova nilīyittha, vane pabbatakandare;</gatha1>
    <gathalast line="350">Gavesanto jano disvā, tamaggahi narādhammaṃ.</gathalast>
    <hangnum line="351" number="117"></hangnum>
    <gatha1 line="352"> Tamādāya’ti tuṭṭho so, jano āgamma sajjukaṃ;</gatha1>
    <gathalast line="353">Mahindamupadassesi, nisinnaṃ guttasālake.</gathalast>
    <hangnum line="354" number="118"></hangnum>
    <gatha1 line="355"> So taṃ disvā hasitvāna,</gatha1>
    <gatha2 line="356">Bhutto kiṃ rohaṇo’’iti;</gatha2>
    <gatha3 line="357">Nāyakassa niyyātetvā,</gatha3>
    <gathalast line="358">Vajiraggassa rājino.</gathalast>
    <hangnum line="359" number="119"></hangnum>
    <gatha1 line="360"> Sayaṃ senaṃ samādāya, mahāgāmamupāgato;</gatha1>
    <gathalast line="361">Rohaṇā dhipati hutvā, karonto lokasaṅgahaṃ.</gathalast>
    <hangnum line="362" number="120"></hangnum>
    <gatha1 line="363"> Janaṃ pākatikaṃ katvā, bālakena vibādhitaṃ;</gatha1>
    <gathalast line="364">Sāsanañca yathāṭhāne, ṭhapetvā tena nāsitaṃ.</gathalast>
    <hangnum line="365" number="121"></hangnum>
    <gatha1 line="366"> Pupphārāme phalārāme, kārayitvā tahiṃ tahiṃ;</gatha1>
    <gathalast line="367">Vāpiyo’pi ca gaṇhitvā, bandhāpetvā mahānadiṃ.</gathalast>
    <hangnum line="368" number="122"></hangnum>
    <gatha1 line="369"> Sabbattha sulabhaṃ katvā, saṅghassa catupaccayaṃ;</gatha1>
    <gathalast line="370">Duṭṭhe ca paṭibāhetvā, maṇḍalīke ca raṭṭhiye.</gathalast>
    <hangnum line="371" number="123"></hangnum>
    <gatha1 line="372"> Core ca parisodhetvā, katvā vigatakaṇṭakaṃ;</gatha1>
    <gathalast line="373">Tosayanto’khilaṃ lokaṃ, cāgabhogasamappito.</gathalast>
    <hangnum line="374" number="124"></hangnum>
    <gatha1 line="375"> Upāsaniyo viññūhi, sevanīyo dhanatthīhi;</gatha1>
    <gathalast line="376">Kapparukkhūpamo sabba-yācakānaṃ hitāvaho.</gathalast>
    <hangnum line="377" number="125"></hangnum>
    <gatha1 line="378"> Hitvā dubbinayaṃ dese, pubbakehi pavattitaṃ;</gatha1>
    <gathalast line="379">Samācaranto dhammañca, vāsaṃ tattheva kappayi.</gathalast>
    <hangnum line="380" number="126"></hangnum>
    <gatha1 line="381"> Ādipādaṃ gahetvāna, vajiraggo vināyako;</gatha1>
    <gathalast line="382">Anurādhamupāgamma, rājānamabhidassayi.</gathalast>
    <hangnum line="383" number="127"></hangnum>
    <gatha1 line="384"> Rājāpi disvā taṃ kuddho, khippaṃ pakkhippa cārake;</gatha1>
    <gathalast line="385">Rakkhāvaraṇamassādā, viheṭhesi ca sabbāso.</gathalast>
    <hangnum line="386" number="128"></hangnum>
    <gatha1 line="387"> Adāsi <pageBreak edition="Myanmar" number="0.0329" /> ca tulābhāraṃ, tikkhattuṃ so mahāyaso;</gatha1>
    <gathalast line="388">Thūpārāmamhi thūpañca, hemapaṭṭena chādayi.</gathalast>
    <hangnum line="389" number="129"></hangnum>
    <gatha1 line="390"> Katvā tattheva pāsādaṃ, bhikkhusaṅghaṃ nivāsiya;</gatha1>
    <gathalast line="391">Vihāre nagare ceva, paṭisaṅkhāsi jiṇṇakaṃ.</gathalast>
    <hangnum line="392" number="130"></hangnum>
    <gatha1 line="393"> Kadambanadīyā’kāsi, nijjharaṃ thirabandhanaṃ;</gatha1>
    <gathalast line="394">Mariyādaṃ pavaḍḍhesi, vāpiyaṃ so mayettiyaṃ.</gathalast>
    <hangnum line="395" number="131"></hangnum>
    <gatha1 line="396"> Tattha niddhamanaṃcā’kā, anuvassampi bhūmipo;</gatha1>
    <gathalast line="397">Cīvaratthaṃ suvatthāni, susaṇhāni ca dāpayi.</gathalast>
    <hangnum line="398" number="132"></hangnum>
    <gatha1 line="399"> Dubbhikkhe dānasālāyo, kāretvā sabbapāṇinaṃ;</gatha1>
    <gathalast line="400">Mahādānaṃ pavattesi, mahāpāḷiñca vaḍḍhayi.</gathalast>
    <hangnum line="401" number="133"></hangnum>
    <gatha1 line="402"> Dadhibhattañca dāpesi, nikāyattayavāsinaṃ;</gatha1>
    <gathalast line="403">Niccaṃ duggatabhattañca, yāguñceva sakhajjakaṃ.</gathalast>
    <hangnum line="404" number="134"></hangnum>
    <gatha1 line="405"> Evamādīni puññāni, katvā sovaggiyāni so;</gatha1>
    <gathalast line="406">Ekādasahi vassehi, gato devasahabyataṃ.</gathalast>
    <hangnum line="407" number="135"></hangnum>
    <gatha1 line="408"> Tassekādasavassesu, vissaṭṭhaṃ soṇṇameva tu;</gatha1>
    <gathalast line="409">Ahu satasahassānaṃ, tayo dasahi sammitaṃ.</gathalast>
    <hangnum line="410" number="136"></hangnum>
    <gatha1 line="411"> Sudujjayaṃ paṇḍunarādhirāja,</gatha1>
    <gatha2 line="412">Mekoparo rohaṇamuggaduggaṃ;</gatha2>
    <gatha3 line="413">Katvā’pi ete savase narindā,</gatha3>
    <gathalast line="414">Sayaṃ vasaṃ maccumupāgamiṃsu.</gathalast>
    <centered line="415">Sujanappasāda saṃvegatthāya kate mahāvaṃse</centered>
    <centered line="416">Rājadvayadīpano nāma</centered>
    <centered line="417">Ekūnapaññāsatimo paricchedo.</centered>
  </content>
</document>