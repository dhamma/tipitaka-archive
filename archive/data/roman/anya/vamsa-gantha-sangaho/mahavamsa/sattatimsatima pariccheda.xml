<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf36.xml</normativeSource>
<archivePath>roman/anya/vamsa-gantha-sangaho/mahavamsa/sattatimsatima pariccheda.xml</archivePath>
<titlePath>Sattatiṃsatima pariccheda - Mahāvaṃsa - Vaṃsa-gantha-saṅgaho - Anya</titlePath>
</metadata>
<body>
<chapter line="1">Sattatiṃsatima pariccheda</chapter>
<subhead line="2">Pañcarājako</subhead>
<hangnum line="3" number="1"></hangnum>
<gatha1 line="4"> Jeṭṭhatissaccaye tassa, mahāseno kaniṭṭhako;</gatha1>
<gathalast line="5">Sattavīsativassāni, rājā rajjamakārayi.</gathalast>
<hangnum line="6" number="2"></hangnum>
<gatha1 line="7"> Tassa rajjābhisekaṃ taṃ,</gatha1>
<gatha2 line="8">Kāretuṃ paratīrato;</gatha2>
<gatha3 line="9">So saṅghamittatthero tu,</gatha3>
<gathalast line="10">Kālaṃ ñatvā idhāgato.</gathalast>
<hangnum line="11" number="3"></hangnum>
<gatha1 line="12"> Tassābhisekaṃ kāretvā, aññaṃ kiccañcanekadhā;</gatha1>
<gathalast line="13">Mahāvihāra viddhaṃsaṃ, kātukāmo asaññato.</gathalast>
<hangnum line="14" number="4"></hangnum>
<gatha1 line="15"> Avinayavādino ete, mahāvihāravāsino;</gatha1>
<gathalast line="16">Vinayavādī mayaṃ rāja, iti gāhiya bhūpabhiṃ.</gathalast>
<hangnum line="17" number="5"></hangnum>
<gatha1 line="18"> Mahāvihāravāsissa <pageBreak edition="M" number="0.0228" />, āhāraṃ deti bhikkhuno;</gatha1>
<gathalast line="19">Yo so sataṃ daṇḍiyo’ti, raññā daṇḍaṃ ṭhapāpayi.</gathalast>
<hangnum line="20" number="6"></hangnum>
<gatha1 line="21"> Upaddutā tehi bhikkhū, mahāvihāravāsino;</gatha1>
<gathalast line="22">Mahāvihāraṃ chaḍḍetvā, malayaṃ rohaṇaṃ aguṃ.</gathalast>
<hangnum line="23" number="7"></hangnum>
<gatha1 line="24"> Tena mahāvihāro’yaṃ, navavassāni chaḍḍito;</gatha1>
<gathalast line="25">Mahāvihāravāsīhi, bhikkhūhi āsi suññako.</gathalast>
<hangnum line="26" number="8"></hangnum>
<gatha1 line="27"> ‘‘Hoti assāmikaṃ vatthu, putuvisāmino’’iti;</gatha1>
<gathalast line="28">Rājānaṃ saññāpetvā so, thero dummati dummatiṃ.</gathalast>
<hangnum line="29" number="9"></hangnum>
<gatha1 line="30"> Mahāvihāraṃ nāsetuṃ, laddhānumati rājato;</gatha1>
<gathalast line="31">Tathā kātuṃ manusse so, yojesi duṭṭhamānaso.</gathalast>
<hangnum line="32" number="10"></hangnum>
<gatha1 line="33"> Saṅghamittassa therassa, sevako rājavallabho;</gatha1>
<gathalast line="34">Soṇāmacco dāraṇo ca, bhikkhavo ca alajjino.</gathalast>
<hangnum line="35" number="11"></hangnum>
<gatha1 line="36"> Bhinditvā lohapāsādaṃ, sattabhūmaka muttamaṃ;</gatha1>
<gathalast line="37">Ghare nānappakāre ca, ito’bhayagiriṃ nayuṃ.</gathalast>
<hangnum line="38" number="12"></hangnum>
<gatha1 line="39"> Mahāvihārā nītehi, pāsādehi bahūhi ca;</gatha1>
<gathalast line="40">Abhayagirivihāroyaṃ, bahupāsādako ahu.</gathalast>
<hangnum line="41" number="13"></hangnum>
<gatha1 line="42"> Saṅghamittaṃ pāpamittaṃ, theraṃ soṇañca sevakaṃ;</gatha1>
<gathalast line="43">Āgamma subahuṃ pāpaṃ, akāsi so mahīpati.</gathalast>
<hangnum line="44" number="14"></hangnum>
<gatha1 line="45"> Mahāsilāpaṭimaṃ so, pācinatissapabbatā;</gatha1>
<gathalast line="46">Ānetvā’bhayagirimhi, patiṭṭhāpesi bhūpati.</gathalast>
<hangnum line="47" number="15"></hangnum>
<gatha1 line="48"> Paṭimāgharaṃ bodhigharaṃ, dhātusālaṃ manoramaṃ;</gatha1>
<gathalast line="49">Catusālañca kāresī, saṅkharī kukkuṭavhayaṃ.</gathalast>
<hangnum line="50" number="16"></hangnum>
<gatha1 line="51"> Saṅghamittena therena, tena dāruṇakammunā;</gatha1>
<gathalast line="52">Vihāro so’bhayagiri, dassaneyyo ahu tadā.</gathalast>
<hangnum line="53" number="17"></hangnum>
<gatha1 line="54"> Meghavaṇṇābhayo nāma, rañño sabbattha sākhako;</gatha1>
<gathalast line="55">Sakhā amacco kujjhitvā, mahāvihāranāsane.</gathalast>
<hangnum line="56" number="18"></hangnum>
<gatha1 line="57"> Coro hutvāna malayaṃ, gantvā laddhamahabbalo;</gatha1>
<gathalast line="58">Khandhāvāraṃ nivesesi, duratissakavāpiyaṃ.</gathalast>
<hangnum line="59" number="19"></hangnum>
<gatha1 line="60"> Tatrā’gataṃ <pageBreak edition="M" number="0.0229" /> taṃ sutvā, sahāyaṃ so mahīpati;</gatha1>
<gathalast line="61">Yuddhāha paccuggantvāna, khandhāvāraṃ nivesayi.</gathalast>
<hangnum line="62" number="20"></hangnum>
<gatha1 line="63"> Sādhuṃ pānañca maṃsañca, labhitvā malayāgataṃ;</gatha1>
<gathalast line="64">‘‘Na sevissaṃ sahāyena, vinā raññā’’ti cintiya.</gathalast>
<hangnum line="65" number="21"></hangnum>
<gatha1 line="66"> Ādāya taṃ sayaṃyeva, rattiṃ nikkhamma ekako;</gatha1>
<gathalast line="67">Rañño santikamāgamma, tamatthaṃ paṭivedayi.</gathalast>
<hangnum line="68" number="22"></hangnum>
<gatha1 line="69"> Tenā’bhataṃ tena saha, vissattho paribhuñjiya;</gatha1>
<gathalast line="70">‘‘Kasmā coro ahu me tvaṃ, ‘‘iti rājā apucchitaṃ.</gathalast>
<hangnum line="71" number="23"></hangnum>
<gatha1 line="72"> ‘‘Tayā mahāvihārassa, nāsitattā’’ti abruvi;</gatha1>
<gathalast line="73">‘‘Vihāraṃ vāsayissāmi, khemametaṃ mamaccayaṃ.</gathalast>
<hangnum line="74" number="24"></hangnum>
<gatha1 line="75"> Iccheva mabravī rājā, rājānaṃ so khamāpayi;</gatha1>
<gathalast line="76">Tena saññāpito rājā, nagaraṃyeva āgami.</gathalast>
<hangnum line="77" number="25"></hangnum>
<gatha1 line="78"> Rājānaṃ saññapetvā so, meghavaṇṇābhayo pana;</gatha1>
<gathalast line="79">Raññā saha na āgañchi, dabbasambhārakāraṇā.</gathalast>
<hangnum line="80" number="26"></hangnum>
<gatha1 line="81"> Valabhā bhariyā rañño, ekaṃ lekhakadhītikā;</gatha1>
<gathalast line="82">Mahāvihāranāsamhi, dukkhitaṃ taṃ vināsakaṃ.</gathalast>
<hangnum line="83" number="27"></hangnum>
<gatha1 line="84"> Theraṃ mārāpayi kuddhā, saṃgahetvāna vaḍḍhakiṃ;</gatha1>
<gathalast line="85">Thūpārāmaṃ vināsetuṃ, āgataṃ duṭṭhamānasaṃ.</gathalast>
<hangnum line="86" number="28"></hangnum>
<gatha1 line="87"> Mārāpetvā saṅghamitta-ttheraṃ dāruṇakārakaṃ;</gatha1>
<gathalast line="88">Soṇāmaccadāraṇañca, ghātayiṃsu asaññakā.</gathalast>
<hangnum line="89" number="29"></hangnum>
<gatha1 line="90"> Ānetvā dabbasambhāraṃ, meghavaṇṇābhayo tu so;</gatha1>
<gathalast line="91">Mahāvihārenekāni, pariveṇāni kārayi.</gathalast>
<hangnum line="92" number="30"></hangnum>
<gatha1 line="93"> Abhayenabhayo tasmiṃ, vūpasante tu bhikkhavo;</gatha1>
<gathalast line="94">Mahāvihāraṃ vāsesuṃ, āgantvāna tato tato.</gathalast>
<hangnum line="95" number="31"></hangnum>
<gatha1 line="96"> Rājā mahābodhighare, pacchimāya disāya tu;</gatha1>
<gathalast line="97">Kāretvā loharūpāni, ṭhapāpesi duve tu so.</gathalast>
<hangnum line="98" number="32"></hangnum>
<gatha1 line="99"> Dakkhiṇārāmavāsimhi, kuhake jimhamānase;</gatha1>
<gathalast line="100">Pasīditvā pāpamitte, tissatthere asaññate.</gathalast>
<hangnum line="101" number="33"></hangnum>
<gatha1 line="102"> Mahāvihārasīmante <pageBreak edition="M" number="0.0230" />, uyyāne jotināmake;</gatha1>
<gathalast line="103">Jetavanavihāraṃ so, vārayantopi kārayi.</gathalast>
<hangnum line="104" number="34"></hangnum>
<gatha1 line="105"> Tato sīmaṃ samugghātuṃ, bhikkhusaṅghamayāciso;</gatha1>
<gathalast line="106">Adātukāmā taṃ bhikkhū, vihāramhā apakkamuṃ.</gathalast>
<hangnum line="107" number="35"></hangnum>
<gatha1 line="108"> Idha sīmāsamugghātaṃ, parehi kariyamānakaṃ;</gatha1>
<gathalast line="109">Kopetuṃ bhikkhavo keci, nilīyiṃsu tahiṃ tahiṃ.</gathalast>
<hangnum line="110" number="36"></hangnum>
<gatha1 line="111"> Mahāvihāro navamāse, evaṃ bhikkhūhi vajjito;</gatha1>
<gathalast line="112">‘‘Samugghātaṃ karimhā’’ti-pare bhikkhū amaññisuṃ.</gathalast>
<hangnum line="113" number="37"></hangnum>
<gatha1 line="114"> Tato sīmāsamugghāte, byāpāre pariniṭṭhite;</gatha1>
<gathalast line="115">Mahāvihāraṃ vāsesuṃ, idhāgantvāna bhikkhavo.</gathalast>
<hangnum line="116" number="38"></hangnum>
<gatha1 line="117"> Tassa vihāragāhissa, tissattherassa codanā;</gatha1>
<gathalast line="118">Antimavatthunā āsi, bhūtatthaṃ saṅghamajjhagā.</gathalast>
<hangnum line="119" number="39"></hangnum>
<gatha1 line="120"> Vinicchiya mahāmacco, tathā dhammikasammato;</gatha1>
<gathalast line="121">Uppabbājesi dhammena, taṃ anicchāya rājino.</gathalast>
<hangnum line="122" number="40"></hangnum>
<gatha1 line="123"> Soyeva rājā kāresi, vihāraṃ maṇihīrakaṃ;</gatha1>
<gathalast line="124">Tayo vihāre kāresi, devālayaṃ vināsiya.</gathalast>
<hangnum line="125" number="41"></hangnum>
<gatha1 line="126"> Gokaṇṇaṃ erakāpillaṃ, kalandabrāhmaṇagāmake;</gatha1>
<gathalast line="127">Migagāmavihārañca, gaṅgasenakapabbataṃ.</gathalast>
<hangnum line="128" number="42"></hangnum>
<gatha1 line="129"> Pacchimāya disāyātha, dhātusenañca pabbataṃ;</gatha1>
<gathalast line="130">Rājā mahāvihārañca, kokavātamhi kārayi.</gathalast>
<hangnum line="131" number="43"></hangnum>
<gatha1 line="132"> Rūpārammavihārañca, cūḷaviṭṭañca kārayi;</gatha1>
<gathalast line="133">Uttarābhayasavhe ca, duve bhikkhūnupassaye.</gathalast>
<hangnum line="134" number="44"></hangnum>
<gatha1 line="135"> Kālaveḷakayakkhassa, ṭhāne thūpañca kārayi;</gatha1>
<gathalast line="136">Dīpamhi jiṇṇakāvāse, bahū ca paṭisaṅkhari.</gathalast>
<hangnum line="137" number="45"></hangnum>
<gatha1 line="138"> Saṅghattherasahassassa, sahassagghamadāsi so;</gatha1>
<gathalast line="139">Theradānañca sabbesaṃ, anuvassañca cīvaraṃ.</gathalast>
<hangnum line="140" number="46"></hangnum>
<gatha1 line="141"> Annapānādidānassa, paricchedo na vijjati;</gatha1>
<gathalast line="142">Subhikkhatthāya kāresi, so’va soḷasa vāpiyo.</gathalast>
<hangnum line="143" number="47"></hangnum>
<gatha1 line="144"> Maṇihīramahāvāpiṃ <pageBreak edition="M" number="0.0231" />, jalluraṃ khāṇunāmakaṃ;</gatha1>
<gathalast line="145">Mahāmaṇiṃ kokavātaṃ, morakaparakavāpikaṃ.</gathalast>
<hangnum line="146" number="48"></hangnum>
<gatha1 line="147"> Kubbāhakaṃ vāhakañca, rattamālakaṇḍakampi ca;</gatha1>
<gathalast line="148">Tissavaḍḍhamānakañca, veḷaṅgaviṭṭhikampi ca.</gathalast>
<hangnum line="149" number="49"></hangnum>
<gatha1 line="150"> Mahāgallacīravāpiṃ, mahādāragallakampi ca;</gatha1>
<gathalast line="151">Kāḷapāsāṇavāpiñca, imā soḷasa vāpiyo.</gathalast>
<hangnum line="152" number="50"></hangnum>
<gatha1 line="153"> Gaṅgāya pabbavavhaṃso, mahāmātiñca kārayi;</gatha1>
<gathalast line="154">Evaṃ puññamapuññañca, subahuṃ so upācinīti.</gathalast>
<hangnum line="155" number="51"></hangnum>
<gatha1 line="156"> Asādhusaṅgamenevaṃ, yāvajīvaṃ subhāsubhaṃ;</gatha1>
<gathalast line="157">Katvā gato yathākammaṃ, so mahāsenabhūpati.</gathalast>
<hangnum line="158" number="52"></hangnum>
<gatha1 line="159"> Tasmā asādhusaṃsaggaṃ, ārakā parivajjiya;</gatha1>
<gathalast line="160">Ahiṃ vā’si visaṃ khippaṃ, kareyya’tthahitaṃ budho.</gathalast>
<hangnum line="161" number="53"></hangnum>
<gatha1 line="162"> Ahu rājā sirimegha-vaṇṇo tassa suto tato;</gatha1>
<gathalast line="163">Vandhātā viya lokassa, sabbasampattidāyako.</gathalast>
<hangnum line="164" number="54"></hangnum>
<gatha1 line="165"> Mahāsenena pāpānaṃ, vasagena vināsite;</gatha1>
<gathalast line="166">Mahāvihāre sabbepi, sannipātiya bhikkhavo.</gathalast>
<hangnum line="167" number="55"></hangnum>
<gatha1 line="168"> Upasaṅkamma vanditvā, nisinno pucchi sādaro;</gatha1>
<gathalast line="169">‘‘Pitarā saṅghamittassa, sahāyena vināsitaṃ.</gathalast>
<hangnum line="170" number="56"></hangnum>
<gatha1 line="171"> Kiṃ kimevā’’ti āhaṃsu, bhikkhavo taṃ narissaraṃ;</gatha1>
<gathalast line="172">‘‘Sīmāyugghāṭanaṃ kātuṃ, vāyamitvāpi te pitā.</gathalast>
<hangnum line="173" number="57"></hangnum>
<gatha1 line="174"> Nāsakkhi antosīmāyaṃ, bhikkhūnaṃ vijjamānato;</gatha1>
<gathalast line="175">Bhūmigabbhanilīnāhi, sattāsuṃ ettha bhikkhavo.</gathalast>
<hangnum line="176" number="58"></hangnum>
<gatha1 line="177"> Amacco soṇāmacco ca, saṅghamitto ca pāpiyo;</gatha1>
<gathalast line="178">Rājānaṃ saññāpetvāna, apuññaṃ tena kārayuṃ.</gathalast>
<hangnum line="179" number="59"></hangnum>
<gatha1 line="180"> Bhinditvā lohapāsādaṃ, sattabhūmakamuttamaṃ;</gatha1>
<gathalast line="181">Ghare nānappakāre ca, ito’bhayagiriṃ nayuṃ.</gathalast>
<hangnum line="182" number="60"></hangnum>
<gatha1 line="183"> Māsake catubuddhehi, nivutthe cetiyaṅgaṇe;</gatha1>
<gathalast line="184">Vapāpesuñca duppaññā, passa bālasamāgamaṃ’’.</gathalast>
<hangnum line="185" number="61"></hangnum>
<gatha1 line="186"> Taṃ <pageBreak edition="M" number="0.0232" /> sutvā pitukammaṃ so, nibbinno bālasaṅgame;</gatha1>
<gathalast line="187">Pitarā nāsitaṃ tattha, sabbaṃ pākatikaṃ akā.</gathalast>
<hangnum line="188" number="62"></hangnum>
<gatha1 line="189"> Lohapāsādamagado’va, kāsi pāsādamuttamaṃ;</gatha1>
<gathalast line="190">Rañño mahāpanādassa, dassento viya bhūtale.</gathalast>
<hangnum line="191" number="63"></hangnum>
<gatha1 line="192"> Pariveṇāni sabbāni, nāsitāni nivesayi;</gatha1>
<gathalast line="193">Bhoge ārāmikānañca, yathāṭhāne ṭhapesi so.</gathalast>
<hangnum line="194" number="64"></hangnum>
<gatha1 line="195"> Pitarā paccayānañca, pacchinnattā vibuddhinā;</gatha1>
<gathalast line="196">Chiddāvāsaṃ ghanāvāsaṃ, vihāraṃ’kāsi buddhimā.</gathalast>
<hangnum line="197" number="65"></hangnum>
<gatha1 line="198"> Kārite pitarā joti vanece’so vihārake;</gatha1>
<gathalast line="199">Kammaṃ vippakataṃ sabbaṃ, niṭṭhāpesi narissaro.</gathalast>
<hangnum line="200" number="66"></hangnum>
<gatha1 line="201"> Therassā’tha mahindassa, samaṇindassa sununo;</gatha1>
<gathalast line="202">Sutvāna manujindo so, pavattiṃ sabbamādito.</gathalast>
<hangnum line="203" number="67"></hangnum>
<gatha1 line="204"> Pasīditvā guṇe tassa, rājā dippapasādake;</gatha1>
<gathalast line="205">‘‘Issaro vata dīpassa, thero’’ iti vicintiya.</gathalast>
<hangnum line="206" number="68"></hangnum>
<gatha1 line="207"> Paṭibimbaṃ suvaṇṇassa, katvā tammāṇa nissitaṃ;</gatha1>
<gathalast line="208">Pubbakattikamāsassa, pabbapakkhe tu sattame.</gathalast>
<hangnum line="209" number="69"></hangnum>
<gatha1 line="210"> Dine netvā cetiyamba-thale therambasaññite;</gatha1>
<gathalast line="211">Tatraṭṭhame nivāsetvā, tato tu navame pana.</gathalast>
<hangnum line="212" number="70"></hangnum>
<gatha1 line="213"> Mahāsenaṃ gahetvā so, devasenā samūpamaṃ;</gatha1>
<gathalast line="214">Orodhe nagare ceva, geharakkhaṇake vinā.</gathalast>
<hangnum line="215" number="71"></hangnum>
<gatha1 line="216"> Laṃkādīpe ca sakale, sabbe ādāya bhikkhavo;</gatha1>
<gathalast line="217">Vissajjetvā manusse ca, nagare cārakaṭṭhite.</gathalast>
<hangnum line="218" number="72"></hangnum>
<gatha1 line="219"> Paṭṭhapetvā mahādānaṃ, ayañcākhilapāṇinaṃ;</gatha1>
<gathalast line="220">Pūjaṃ sabbopahārehi, karonto ca anūpamaṃ.</gathalast>
<hangnum line="221" number="73"></hangnum>
<gatha1 line="222"> Paccuggamanametassa, dīpasatthussa satthuno;</gatha1>
<gathalast line="223">Varaputtassa so katvā, devarājā’va satthuno.</gathalast>
<hangnum line="224" number="74"></hangnum>
<gatha1 line="225"> Cetiyambathalā yāva, nagaraṃ sādhusajjayi;</gatha1>
<gathalast line="226">Maggaṃ vesālito yāva, sāvatthinagaraṃ yathā.</gathalast>
<hangnum line="227" number="75"></hangnum>
<gatha1 line="228"> Vissajjetvā <pageBreak edition="M" number="0.0233" /> tahiṃ bhogaṃ, sabbaṃ therassa so pitā;</gatha1>
<gathalast line="229">Rājā moggaliputtassa, therassā’gamane viya.</gathalast>
<hangnum line="230" number="76"></hangnum>
<gatha1 line="231"> Datvā tattha mahādānaṃ, kapaṇaddhivanibbake;</gatha1>
<gathalast line="232">Bhikkhavopi ca tosetvā, paccayehi catūhi’pi.</gathalast>
<hangnum line="233" number="77"></hangnum>
<gatha1 line="234"> Therassā’gamane evaṃ, passatūti mahājane;</gatha1>
<gathalast line="235">Gahetvā taṃmahantena, sakkārena mahāyaso.</gathalast>
<hangnum line="236" number="78"></hangnum>
<gatha1 line="237"> Tamhā oruyha so mahā, sayaṃ hutvā purecaro;</gatha1>
<gathalast line="238">Bhikkhavo cāpi katvāna, parivāre samantato.</gathalast>
<hangnum line="239" number="79"></hangnum>
<gatha1 line="240"> Therassa bimbaṃ sovaṇṇaṃ, khirasāgaramajjhago;</gatha1>
<gathalast line="241">Sañjhā ghanaparikkhitto, hemameru’va sobhatha.</gathalast>
<hangnum line="242" number="80"></hangnum>
<gatha1 line="243"> Vesālinagaraṃ suttaṃ, desetuṃ lokanāyako;</gatha1>
<gathalast line="244">Agamā evamevāti, dassesi ca mahājanaṃ.</gathalast>
<hangnum line="245" number="81"></hangnum>
<gatha1 line="246"> Evaṃ karonto sakkāra-sammānaṃ so narāsabho;</gatha1>
<gathalast line="247">Nagarassa’ssa pācina-dvārapasse sayaṃkataṃ.</gathalast>
<hangnum line="248" number="82"></hangnum>
<gatha1 line="249"> Upasaṅkamma sāyaṇhe, vihāraṃ sotthiyā karaṃ;</gatha1>
<gathalast line="250">Tīhaṃ tatthāpi vāsesi, bimbaṃ taṃ jinasununo.</gathalast>
<hangnum line="251" number="83"></hangnum>
<gatha1 line="252"> Nagaraṃ sādhusajjetvā, tato dvādasame dine;</gatha1>
<gathalast line="253">Satthussā’dippavesamhi, puraṃ rājagahaṃ yathā.</gathalast>
<hangnum line="254" number="84"></hangnum>
<gatha1 line="255"> Paṭimaṃ nīharitvā taṃ, vihāraṃ sotthiyā karaṃ;</gatha1>
<gathalast line="256">Nagare sāgarākāre, vattamāne mahāmahe.</gathalast>
<hangnum line="257" number="85"></hangnum>
<gatha1 line="258"> Mahāvihāraṃ netvāna, temāsaṃ bodhiyaṅgaṇe;</gatha1>
<gathalast line="259">Nivāsetvā pavesetvā, teneva vidhinā puraṃ.</gathalast>
<hangnum line="260" number="86"></hangnum>
<gatha1 line="261"> Rājagehasamīpamhi, pubbadakkhiṇakoṇake;</gatha1>
<gathalast line="262">Paṭibimbassa kāresi, tassa sādhunivesanaṃ.</gathalast>
<hangnum line="263" number="87"></hangnum>
<gatha1 line="264"> Kāretvā iddhiyādīnaṃ, paṭimāyo visārado;</gatha1>
<gathalast line="265">Therena saha tatthe’va, nivesesi mahāpati.</gathalast>
<hangnum line="266" number="88"></hangnum>
<gatha1 line="267"> Ārakkhaṃ paṭṭhapetvā, pūjāya ca paribbayaṃ;</gatha1>
<gathalast line="268">Anusaṃvaccharaṃ kātuṃ, evameva niyojayi.</gathalast>
<hangnum line="269" number="89"></hangnum>
<gatha1 line="270"> Tassāṇamanurakkhantā <pageBreak edition="M" number="0.0234" />, rājā tabbaṃsikā idha;</gatha1>
<gathalast line="271">Yāva’jjaparirakkhanti, taṃ vidhiṃ na vināsiya.</gathalast>
<hangnum line="272" number="90"></hangnum>
<gatha1 line="273"> Pavāraṇādine netvā, vihāraṃ nagarā tato;</gatha1>
<gathalast line="274">Kātuṃ terasiyaṃ pūjaṃ, anuvassaṃ niyojayi.</gathalast>
<hangnum line="275" number="91"></hangnum>
<gatha1 line="276"> Vihāre abhaye tissa-vasabhe bodhipādape;</gatha1>
<gathalast line="277">Silāvediñca kāresi, pākārañca manoharaṃ.</gathalast>
<hangnum line="278" number="92"></hangnum>
<gatha1 line="279"> Navame tassa vassamhi, dāṭhādhātuṃ mahesino;</gatha1>
<gathalast line="280">Brāhmaṇīkāci ādiya, kāliṅgamhā idhānayi.</gathalast>
<hangnum line="281" number="93"></hangnum>
<gatha1 line="282"> Dāṭhādhātussa vaṃsamhi, vuttena vidhasanaṃ;</gatha1>
<gathalast line="283">Gahetvā bahumānena, katvā sammā na muttamaṃ.</gathalast>
<hangnum line="284" number="94"></hangnum>
<gatha1 line="285"> Pakkhiptvā karaṇḍamhi, visuddhaphalikumbhavhe;</gatha1>
<gathalast line="286">Devānaṃpiyatissena, rājavatthumhi kārite.</gathalast>
<hangnum line="287" number="95"></hangnum>
<gatha1 line="288"> Dhammacakkavhaye gehe, vaḍḍhayittha mahīpati;</gatha1>
<gathalast line="289">Tato paṭṭhāya taṃ gehaṃ, dāṭhādhātugharaṃ ahu.</gathalast>
<hangnum line="290" number="96"></hangnum>
<gatha1 line="291"> Rājā satasahassānaṃ, navakaṃ puṇnamānaso;</gatha1>
<gathalast line="292">Vissajjetvā tato’kāsi, dāṭhādhātu mahāmahaṃ.</gathalast>
<hangnum line="293" number="97"></hangnum>
<gatha1 line="294"> Anusaṃvaccharaṃ netvā, vihāramabhayuttaraṃ;</gatha1>
<gathalast line="295">Tassa pūjāvidhiṃ kātu, meva rūpaṃ niyojayi.</gathalast>
<hangnum line="296" number="98"></hangnum>
<gatha1 line="297"> Aṭṭhārasa vihāre ca, kārāpesi mahīpati;</gatha1>
<gathalast line="298">Anukampāya pāṇīnaṃ, vāpiyo ca thirodikā.</gathalast>
<hangnum line="299" number="99"></hangnum>
<gatha1 line="300"> Bodhi pūjādi puññāni, appameyyāni kāriya;</gatha1>
<gathalast line="301">Aṭṭhavīsatime vasse, gabho so tassa yā gati.</gathalast>
<hangnum line="302" number="100"></hangnum>
<gatha1 line="303"> Kumāro jeṭṭhatiso’tha, bhātā tassa kaniṭṭhako;</gatha1>
<gathalast line="304">Chattaṃ laṅghesi saṃkāyaṃ, dantasippamhi kovido.</gathalast>
<hangnum line="305" number="101"></hangnum>
<gatha1 line="306"> Katvā kammāni catrāni, dukkarāni mahīpati;</gatha1>
<gathalast line="307">Sippāyatana metaṃ so, tikkhāpesi bahūjane.</gathalast>
<hangnum line="308" number="102"></hangnum>
<gatha1 line="309"> Aṇatto pitunā’kāsi, iddhihi viya nimmitaṃ;</gatha1>
<gathalast line="310">Bodhisatta sarūpañca, rūpaṃ sādhu manoharaṃ.</gathalast>
<hangnum line="311" number="103"></hangnum>
<gatha1 line="312"> Apasayañca <pageBreak edition="M" number="0.0235" /> pallaṅkaṃ, chattaṃ ratanamaṇḍapaṃ;</gatha1>
<gathalast line="313">Citradantamayaṃ kiñci, tassa kammaṃ tahiṃ tahiṃ.</gathalast>
<hangnum line="314" number="104"></hangnum>
<gatha1 line="315"> Katvā so navavassāni, laṃkādīpānusāsanaṃ;</gatha1>
<gathalast line="316">Anekāni ca puññāni, yathākammamupāgami.</gathalast>
<hangnum line="317" number="105"></hangnum>
<gatha1 line="318"> Buddhadāso tato tassa, putto āsi mahīpati;</gatha1>
<gathalast line="319">Guṇānaṃ ākaro sabba-ratanānaṃ’va sāgaro.</gathalast>
<hangnum line="320" number="106"></hangnum>
<gatha1 line="321"> Sukhaṃ sabbapayogehi, karonto dīpavāsinaṃ;</gatha1>
<gathalast line="322">Rakkhamālakamandaṃ’va, puraṃ vassavaṇo dhanī.</gathalast>
<hangnum line="323" number="107"></hangnum>
<gatha1 line="324"> Paññā puññaguṇūpeto, visuddhkaruṇālayo;</gatha1>
<gathalast line="325">Tathā dasahi rājūnaṃ, dhammehi samugāgato.</gathalast>
<hangnum line="326" number="108"></hangnum>
<gatha1 line="327"> Catasso agati hitvā, kārayanto vinicchayaṃ;</gatha1>
<gathalast line="328">Janaṃ saṅgahavatthūhi, saṅgahesi catūhipi.</gathalast>
<hangnum line="329" number="109"></hangnum>
<gatha1 line="330"> Cariyaṃ bodhisattānaṃ, dassento sakkhipāṇinaṃ;</gatha1>
<gathalast line="331">Pitā’va putte so satte, anukampittha bhūpati.</gathalast>
<hangnum line="332" number="110"></hangnum>
<gatha1 line="333"> Daḷidde dhanadānenā-kāsi puṇṇamanorathe;</gatha1>
<gathalast line="334">Sukhite sabbabhogānaṃ, jīvitassa ca guttiyā.</gathalast>
<hangnum line="335" number="111"></hangnum>
<gatha1 line="336"> Sādhavo saṅgahenā’tha, niggahena asādhavo;</gatha1>
<gathalast line="337">Gilāne vejjakammena, saṅgahesi mahāpati.</gathalast>
<hangnum line="338" number="112"></hangnum>
<gatha1 line="339"> Atheka divasaṃ rājā, hatthikkhandhavaraṃ gato;</gatha1>
<gathalast line="340">Tissavāpiṃ nahānattaṃ, gacchamāno mahāpathe.</gathalast>
<hangnum line="341" number="113"></hangnum>
<gatha1 line="342"> Addase’kaṃ mahānāgaṃ, kucchiroga samappitaṃ;</gatha1>
<gathalast line="343">Puttabhāga vihārassa, passe vammikamatthake.</gathalast>
<hangnum line="344" number="114"></hangnum>
<gatha1 line="345"> Uttāna mudare rogaṃ, dassetuṃ gaṇḍasaññitaṃ;</gatha1>
<gathalast line="346">Nipannaṃso’tha cintesi, tato rogīti nicchayaṃ.</gathalast>
<hangnum line="347" number="115"></hangnum>
<gatha1 line="348"> Atho’ruyha mahānāgaṃ, mahānāga samīpago;</gatha1>
<gathalast line="349">Evamāha mahānāgo, mahānāgamanāgavā.</gathalast>
<hangnum line="350" number="116"></hangnum>
<gatha1 line="351"> ‘‘Kāraṇaṃ te mahānāga, ñātamāgamane mayā;</gatha1>
<gathalast line="352">Kumhe khalu mahātejā, khippaṃ kuppitasīlino.</gathalast>
<hangnum line="353" number="117"></hangnum>
<gatha1 line="354"> Tasmā phusitvā taṃ kammaṃ, kātuṃ sakkā na te mayā;</gatha1>
<gathalast line="355">Aphusitvāpi no sakkā, kinnukātabbametthī’ti.</gathalast>
<hangnum line="356" number="118"></hangnum>
<gatha1 line="357"> Evaṃ <pageBreak edition="M" number="0.0236" /> putte phaṇindo so, kevalaṃ phaṇamattano;</gatha1>
<gathalast line="358">Bilassa’nto pavesetvā, nippajjittha samāhito.</gathalast>
<hangnum line="359" number="119"></hangnum>
<gatha1 line="360"> Athe’na mupasaṅkamma, ucchaṅgagatamattano</gatha1>
<gathalast line="361">Satthaṃ gahetvā phāletvā, udaraṃ tassa bhogino.</gathalast>
<hangnum line="362" number="120"></hangnum>
<gatha1 line="363"> Nīharitvā tato dosaṃ, katvā bhesajja muttamaṃ;</gatha1>
<gathalast line="364">Sappaṃ taṃ taṅkhaṇeneva, akāsi sukhitaṃ tadā.</gathalast>
<hangnum line="365" number="121"></hangnum>
<gatha1 line="366"> Attāna mevaṃ thomesi, ‘‘mahākāruññataṃ mama;</gatha1>
<gathalast line="367">Tiracchānāpi jāniṃsu, sādhu rajjanti me kataṃ.</gathalast>
<hangnum line="368" number="122"></hangnum>
<gatha1 line="369"> Disvā sukhitamattānaṃ, pannagoso mahīpatiṃ;</gatha1>
<gathalast line="370">Pūjetuṃ tassa pādāsi, mahagghaṃ maṇimattano.</gathalast>
<hangnum line="371" number="123"></hangnum>
<gatha1 line="372"> Silāmayāya sambuddha-paṭimāya akārayi;</gatha1>
<gathalast line="373">Miṇiṃ taṃ nayanaṃ rājā, vihāre abhayuttare.</gathalast>
<hangnum line="374" number="124"></hangnum>
<gatha1 line="375"> Ekopi bhikkhu bhikkhanto, gāmamhi thusavitthike;</gatha1>
<gathalast line="376">Sukkhaṃ bhikkhaṃ labhitvāna, khīrabhikkhāya sañcaraṃ.</gathalast>
<hangnum line="377" number="125"></hangnum>
<gatha1 line="378"> Khīraṃ sappāṇakaṃ laddhā, paribhuñjittha kucchiyaṃ;</gatha1>
<gathalast line="379">Pāṇakā balavo hutvā, udaraṃ tassa khādisuṃ.</gathalast>
<hangnum line="380" number="126"></hangnum>
<gatha1 line="381"> Tato so upasaṅkamma, taṃ nivedesi rājino;</gatha1>
<gathalast line="382">Rāha ‘‘jāto sulo’yaṃ, kadā hāresi kīdisaṃ.</gathalast>
<hangnum line="383" number="127"></hangnum>
<gatha1 line="384"> So āha’’ thusavitthimhi, gāme khīrena bhojane;</gatha1>
<gathalast line="385">Bhutte’ti rājā aññāsi, khīraṃ sappāṇakaṃ’’iti.</gathalast>
<hangnum line="386" number="128"></hangnum>
<gatha1 line="387"> Tadeva asso ekopi, sirāvedha tikicchiyo;</gatha1>
<gathalast line="388">Rājā tassa sirāvedhaṃ, katvā ādāya lohitaṃ.</gathalast>
<hangnum line="389" number="129"></hangnum>
<gatha1 line="390"> Pāyetvā samaṇaṃ āha, muhuttaṃ vītināmaya;</gatha1>
<gathalast line="391">‘‘Assalohitamaṇa’’nti, taṃ sutvā samaṇovami.</gathalast>
<hangnum line="392" number="130"></hangnum>
<gatha1 line="393"> Pāṇakā lohiteneva, nikkhamiṃbhu sukhī ahu;</gatha1>
<gathalast line="394">Bhikkhuṃ rājā nivedesi, kucchimevaṃ panattano.</gathalast>
<hangnum line="395" number="131"></hangnum>
<gatha1 line="396"> ‘‘Ekasatthapahārena <pageBreak edition="M" number="0.0237" />, pāṇakā samaṇo hayo;</gatha1>
<gathalast line="397">Katā arogā sammame, vejjakamma maho’’iti.</gathalast>
<hangnum line="398" number="132"></hangnum>
<gatha1 line="399"> Pivanto toyameko hi,</gatha1>
<gatha2 line="400">Deḍḍubhaṇḍaṃ majāniya;</gatha2>
<gatha3 line="401">Ajjhoharitadā āsi,</gatha3>
<gathalast line="402">Tato jāto’ti deḍḍubho.</gathalast>
<hangnum line="403" number="133"></hangnum>
<gatha1 line="404"> Anto tu ditthatuṇḍena, tena dukkhena pīḷito;</gatha1>
<gathalast line="405">Rājānaṃ magamā rājā, nidānaṃ tassa pucchiya.</gathalast>
<hangnum line="406" number="133"></hangnum>
<gatha1 line="407"> Anto tu ditthatuṇḍena, tena dukkhena pīḷito;</gatha1>
<gathalast line="408">Rājānaṃ magamā rājā, nidānaṃ tassa pucchiya.</gathalast>
<hangnum line="409" number="134"></hangnum>
<gatha1 line="410"> Aentā sappo’ti viññāya, sattāhamupavāsiya;</gatha1>
<gathalast line="411">Sunhātasu vilittañca, sayane sādhu santhate.</gathalast>
<hangnum line="412" number="135"></hangnum>
<gatha1 line="413"> Sayāpesi tato so’ti, niddāya mukhamattano;</gatha1>
<gathalast line="414">Vivaritvā tadā sutto, tato tassa mukhantike.</gathalast>
<hangnum line="415" number="136"></hangnum>
<gatha1 line="416"> Maṃsapesiṃ ṭhapāpesi, sarajjuṃ tassa niggato;</gatha1>
<gathalast line="417">Gandhena taṃ ḍaṃsitvāna, anto visitumārabhi.</gathalast>
<hangnum line="418" number="137"></hangnum>
<gatha1 line="419"> Rajjuyā’tha gahetvāna, samākaḍḍhika pāṇiyaṃ;</gatha1>
<gathalast line="420">Udake pātayitvāna, idaṃ vacanamabravi.</gathalast>
<hangnum line="421" number="138"></hangnum>
<gatha1 line="422"> ‘‘Vejjo ahosi sammāsa-mbuddhassa kira jīvako;</gatha1>
<gathalast line="423">Kammaṃ vijjati lokassa, kataṃ kiṃtena dukkaraṃ.</gathalast>
<hangnum line="424" number="139"></hangnum>
<gatha1 line="425"> Īdisaṃ kasirāso’pi, kammaṃ natthe’ttha saṃsayo;</gatha1>
<gathalast line="426">Sabbādarena kubbanto, aho puñño dayo mama.</gathalast>
<hangnum line="427" number="140"></hangnum>
<gatha1 line="428"> Tathā helloligāmamhi, caṇḍāli muḷhagabbhiniṃ;</gatha1>
<gathalast line="429">Jātaṃ sattasu vāresu, sagabbhaṃ sukhitaṃ akā.</gathalast>
<hangnum line="430" number="141"></hangnum>
<gatha1 line="431"> Vātabodhena eko’pi, bhikkhu uṭṭhāpito ahu;</gatha1>
<gathalast line="432">Gopānasī gatetamhi, dukkhāmocesi buddhimā.</gathalast>
<hangnum line="433" number="142"></hangnum>
<gatha1 line="434"> Pivantassāpi maṇḍūka, jībayuttaṃ jalaṃ lahuṃ;</gatha1>
<gathalast line="435">Nāsikā bilato gantvā, bījamāruyha matthakaṃ.</gathalast>
<hangnum line="436" number="143"></hangnum>
<gatha1 line="437"> Bhijjitvā āsi maṇḍūko, so vuddho tattha gacchati;</gatha1>
<gathalast line="438">Meghassā’gamane tena, so’nibbajjati māṇavo.</gathalast>
<hangnum line="439" number="144"></hangnum>
<gatha1 line="440"> Phāletvā <pageBreak edition="M" number="0.0238" /> matthakaṃ rājā, maṇḍūkamapanīya so;</gatha1>
<gathalast line="441">Kapālāni ghaṭetvāna-kāsi pākatikaṃ khaṇe.</gathalast>
<hangnum line="442" number="145"></hangnum>
<gatha1 line="443"> Hitatthaṃ dīpāvāsinaṃ, gāme gāme mahīpati;</gatha1>
<gathalast line="444">Kāretvā vejjasālāyo, vajje tattha niyojayi.</gathalast>
<hangnum line="445" number="146"></hangnum>
<gatha1 line="446"> Sabbesaṃ vajjasatthānaṃ, katvā sāratthasaṅgahaṃ;</gatha1>
<gatha2 line="447">Ṭhapesi vejje dīpassa, tikicchatthamanāgate;</gatha2>
<gathalast line="448">Yojesi vejja mekekaṃ, rājā gāma dvipañcake.</gathalast>
<hangnum line="449" number="147"></hangnum>
<gatha1 line="450"> Adā visaddha khettānaṃ, vejjānamupajīvanaṃ;</gatha1>
<gathalast line="451">Vejjehatthīnamassānaṃ, balassa ca niyojayi.</gathalast>
<hangnum line="452" number="148"></hangnum>
<gatha1 line="453"> Piṭṭhasappinamanvānaṃ, sālāyo ca tahiṃ tahiṃ;</gatha1>
<gathalast line="454">Kāresi saha bhogena, sālāyo ca mahāpathe.</gathalast>
<hangnum line="455" number="149"></hangnum>
<gatha1 line="456"> Niccamassosi saddhammaṃ, sakkatvā dhammabhāṇake;</gatha1>
<gathalast line="457">Dhammabhāṇakavaṭṭañca, paṭṭhapesi tahiṃ tahiṃ.</gathalast>
<hangnum line="458" number="150"></hangnum>
<gatha1 line="459"> Sāṭakantarato katvā, sattha vaṭṭiṃ mahādayo;</gatha1>
<gathalast line="460">Diṭṭhe diṭṭhe pamocesi, dukkhamhā dukkhite jane.</gathalast>
<hangnum line="461" number="151"></hangnum>
<gatha1 line="462"> Atheka divasaṃ rājā, rājābharaṇa maṇḍito;</gatha1>
<gathalast line="463">Saddhiṃ gacchati senāya, devehi viya vāsavo.</gathalast>
<hangnum line="464" number="152"></hangnum>
<gatha1 line="465"> Taṃ disvā sirisobhagga-maggaṃ pattaṃ mahī patiṃ;</gatha1>
<gathalast line="466">Rājiddhihi virājantaṃ, baddhavero bhavantare.</gathalast>
<hangnum line="467" number="153"></hangnum>
<gatha1 line="468"> Kuṭṭhi eko pakuppitvā, haṭṭhenāhaniyā’vatiṃ;</gatha1>
<gathalast line="469">Pothento tañca pothento, bhūmiṃ kattarayaṭṭhiyā.</gathalast>
<hangnum line="470" number="154"></hangnum>
<gatha1 line="471"> Akkosesi anekehi, akkosavacanehi ca;</gatha1>
<gathalast line="472">Vippakāraṃmimaṃ disvā, dūrato’va mahīpati.</gathalast>
<hangnum line="473" number="155"></hangnum>
<gatha1 line="474"> ‘‘Nāhaṃ sarāmi sattassa, kassā’pi katamappiyaṃ;</gatha1>
<gathalast line="475">Pubbaverī ayaṃ jātu, nibbāpessāmitaṃ’’ iti.</gathalast>
<hangnum line="476" number="156"></hangnum>
<gatha1 line="477"> Aṇāpesi samīpaṭṭhaṃ, purisaṃ ‘‘gaccha kuṭṭhino;</gatha1>
<gathalast line="478">Amukassā’bhijānāhi, cittācāra’’nti so tato.</gathalast>
<hangnum line="479" number="157"></hangnum>
<gatha1 line="480"> Sahāyo <pageBreak edition="M" number="0.0239" /> viya kuṭṭhissa, samīpamhi nisīdiya;</gatha1>
<gathalast line="481">‘‘Ruṭṭho kimatthaṃ bho tva’’nti, pucchi sabbamavoca so.</gathalast>
<hangnum line="482" number="158"></hangnum>
<gatha1 line="483"> ‘‘Dāso me buddhadāso’yaṃ, rājāhu puññakammunā;</gatha1>
<gathalast line="484">Avamaññāya maṃ mayhaṃ, parato to yāti hatthinā.</gathalast>
<hangnum line="485" number="159"></hangnum>
<gatha1 line="486"> Jānāpessāmi attānaṃ, katipāhena soyadi;</gatha1>
<gathalast line="487">Hatthaṃ me eti kāretvā, sabbaṃ dāsāna niggahaṃ.</gathalast>
<hangnum line="488" number="160"></hangnum>
<gatha1 line="489"> No ce hatthaṃ mamā’yāti, māretvā galalohitaṃ;</gatha1>
<gathalast line="490">Pivissāmi na sandeho, na cireneva passasi’’.</gathalast>
<hangnum line="491" number="161"></hangnum>
<gatha1 line="492"> So gantvā narapālassa, pavattiṃ taṃ nivedayi;</gatha1>
<gathalast line="493">‘‘Pubbaveri mamāyanti, nicchinitvā mahāmati.</gathalast>
<hangnum line="494" number="162"></hangnum>
<gatha1 line="495"> Vino detumupāyena, puttaṃveranti verino;</gatha1>
<gathalast line="496">‘‘Sādhu saṅgaṇutaṃ tva’’nti, purisaṃ taṃ niyejayi.</gathalast>
<hangnum line="497" number="163"></hangnum>
<gatha1 line="498"> So kuṭṭhimupasaṅkamma, sahāyo piya āhataṃ;</gatha1>
<gathalast line="499">‘‘Rājānaṃ taṃ vināsetuṃ, cetetvā kālamettakaṃ.</gathalast>
<hangnum line="500" number="164"></hangnum>
<gatha1 line="501"> Alabhanto sahāyaṃ me, nāsakkhi tassa ghātane;</gatha1>
<gathalast line="502">Laddhātumhe nayissāmi, matthakaṃ me manorathaṃ.</gathalast>
<hangnum line="503" number="165"></hangnum>
<gatha1 line="504"> Etha gehe vasitvā me, hotha me anuvattakā;</gatha1>
<gathalast line="505">Ahameva’ssa nāsemi, katipāhena jīvitaṃ.</gathalast>
<hangnum line="506" number="166"></hangnum>
<gatha1 line="507"> Iti vatvāna taṃ kuṭṭhaṃ, netvā so gharamattano;</gatha1>
<gathalast line="508">Sunhāta suvilittañca, nivatthasukhumambaraṃ.</gathalast>
<hangnum line="509" number="167"></hangnum>
<gatha1 line="510"> Subhuttamadhurāhāraṃ, yobbanitthikathādaraṃ;</gatha1>
<gathalast line="511">Sayāpesi manuññamhi, sayane sādhu santhate.</gathalast>
<hangnum line="512" number="168"></hangnum>
<gatha1 line="513"> Ete neva niyāmena, katipāhaṃ nīvāsiya;</gatha1>
<gathalast line="514">Ñatvā taṃ jātavissāsaṃ, sukhitaṃ piṇitindriyaṃ.</gathalast>
<hangnum line="515" number="169"></hangnum>
<gatha1 line="516"> ‘‘Rañño dinna’’nti vatvāna, khajjabhojjādikaṃ adā;</gatha1>
<gathalast line="517">Dvattikkhattuṃ nisedhetvā, tena’jjhiṭṭho namaggahi.</gathalast>
<hangnum line="518" number="170"></hangnum>
<gatha1 line="519"> Bhūpālena kamenā’si, vissattho’tiva bhūmipo;</gatha1>
<gathalast line="520">Matoti sutvā tassā-si hadayaṃ phalitaṃ dvidhā.</gathalast>
<hangnum line="521" number="171"></hangnum>
<gatha1 line="522"> Evaṃ <pageBreak edition="M" number="0.0240" /> roge tikicchesi, rājā sārīramānase;</gatha1>
<gathalast line="523">Ṭhapesi vejje dīpassa, tikacchattha manāgate.</gathalast>
<hangnum line="524" number="172"></hangnum>
<gatha1 line="525"> Pañcavīsatihatthena, pāsāde nopasobhitaṃ;</gatha1>
<gathalast line="526">Mahāvihāremoravha-pariveṇamakārayi.</gathalast>
<hangnum line="527" number="173"></hangnum>
<gatha1 line="528"> Samaṇaṃ goḷapānuñca, adā gāmadvayaṃ tahiṃ;</gatha1>
<gathalast line="529">Dhammaghāsaka bhikkhūnaṃ, bhoge kappiyakārake.</gathalast>
<hangnum line="530" number="174"></hangnum>
<gatha1 line="531"> Vihāre pariveṇe ca, sampanna catupaccaye;</gatha1>
<gathalast line="532">Vāpiyo dānasālāyo, paṭimāyoca kārayi.</gathalast>
<hangnum line="533" number="175"></hangnum>
<gatha1 line="534"> Tasseva rañño rajjamhi, mahādhammakathīyati;</gatha1>
<gathalast line="535">Suttāni parivattesi, sīhaḷāyaniruttiyā.</gathalast>
<hangnum line="536" number="176"></hangnum>
<gatha1 line="537"> Abhīti puttā tassā’suṃ, sūrāviraṅgarūpino;</gatha1>
<gathalast line="538">Asītiyā sāvakānaṃ, nāmakāyipadassanā.</gathalast>
<hangnum line="539" number="177"></hangnum>
<gatha1 line="540"> Sāriputtādināmehi, puttehi parivārito;</gatha1>
<gathalast line="541">Buddhadāso sasambuddha-rājāviya virocatha.</gathalast>
<hangnum line="542" number="178"></hangnum>
<gatha1 line="543"> Evaṃ katvā hitaṃdīpa-vīsīnaṃ tidivaṃ gato;</gatha1>
<gathalast line="544">Vasse ekūnatiṃsamhi, buddhadāso narādhipo.</gathalast>
<hangnum line="545" number="179"></hangnum>
<gatha1 line="546"> Tato jeṭṭhasuto tassa, upatisso’si bhūpati;</gatha1>
<gathalast line="547">Sabbarājaguṇopeso, niccasīlo mahādayo.</gathalast>
<hangnum line="548" number="180"></hangnum>
<gatha1 line="549"> Dasāpuññakriyāhitvā, dasapuññakriyā’dīyi;</gatha1>
<gathalast line="550">Rājadhammeca pūresi, rājapāramitā dasa.</gathalast>
<hangnum line="551" number="181"></hangnum>
<gatha1 line="552"> Gaṇhi saṅgahavatthūhi, cathūhi ca catuddisaṃ;</gatha1>
<gathalast line="553">Mahāpāḷimhi dāpesi, rājārājānubhojanaṃ.</gathalast>
<hangnum line="554" number="182"></hangnum>
<gatha1 line="555"> Uttaramhi disābhāge, cetiyamhā tu maṅgalā;</gatha1>
<gathalast line="556">Thūpañca paṭimāgehaṃ, paṭimañcā’pi kārayi.</gathalast>
<hangnum line="557" number="184"></hangnum>
<gatha1 line="558"> Karonto tañca so rājā, mākhijjantu janā iti;</gatha1>
<gathalast line="559">Kārāpesi kumārehi, dāpetvā guḷakaṇḍulaṃ.</gathalast>
<hangnum line="560" number="185"></hangnum>
<gatha1 line="561"> Rājuppalavhayaṃ <pageBreak edition="M" number="0.0241" /> gijjha-kūṭaṃ pokkharapāsayaṃ;</gatha1>
<gathalast line="562">Vālāhassañca ambuṭṭhiṃ, goṇḍigomamhi vāpikaṃ.</gathalast>
<hangnum line="563" number="186"></hangnum>
<gatha1 line="564"> Vihāraṃ khaṇḍarājiñca, vāpiyo ca thirodikā;</gatha1>
<gathalast line="565">Appamāṇāni puññāni, kārāpesi tahiṃ tahiṃ.</gathalast>
<hangnum line="566" number="187"></hangnum>
<gatha1 line="567"> Vassāmānepi so vasse, sayane sannisinnako;</gatha1>
<gathalast line="568">Kevalaṃ pariṇāmesi, rattiṃ ‘‘khedo janassī’’ti.</gathalast>
<hangnum line="569" number="188"></hangnum>
<gatha1 line="570"> Ñatvā amacco taṃ netvā, uyyānaṃ jādayīgharaṃ;</gatha1>
<gathalast line="571">Evaṃ paṭicca attānaṃ, dukkhaṃ nākāsi pāṇinaṃ.</gathalast>
<hangnum line="572" number="189"></hangnum>
<gatha1 line="573"> Kāle tassā’sī dukkhitta-rogadukkhehi pīḷito;</gatha1>
<gathalast line="574">Dīpo dīpo pamopāpa-tamaso so sumānaso.</gathalast>
<hangnum line="575" number="190"></hangnum>
<gatha1 line="576"> Bhikkhū pucchittha’’kiṃbhante, dubbhikkhādibhayaddite;</gatha1>
<gathalast line="577">Loke lokahitaṃ natthi, kataṃ kiñci mahesīnā.</gathalast>
<hangnum line="578" number="191"></hangnum>
<gatha1 line="579"> Gahghārohaṇasuttassa, uppattiṃtassa niddisuṃ;</gatha1>
<gathalast line="580">Sutvā taṃ sabbasovaṇṇaṃ, bimbaṃ sambuddhadhātuno.</gathalast>
<hangnum line="581" number="192"></hangnum>
<gatha1 line="582"> Katvā satthusilāpattaṃ, sodakaṃ pāṇisampuṭe;</gatha1>
<gathalast line="583">Ṭhapetvā tassa te rūpa-māropetvā mahārathaṃ.</gathalast>
<hangnum line="584" number="193"></hangnum>
<gatha1 line="585"> Sayaṃ sīlaṃ samādāya, samādetvā mahājanaṃ;</gatha1>
<gathalast line="586">Mahādānaṃ pavattetvā, abhayaṃ tambapāṇinaṃ.</gathalast>
<hangnum line="587" number="194"></hangnum>
<gatha1 line="588"> Alaṅkatvā ca nagaraṃ, devalokamanoharaṃ;</gatha1>
<gathalast line="589">Dīpavāsīhi sabbehi, bhikkhūhi parivārito.</gathalast>
<hangnum line="590" number="195"></hangnum>
<gatha1 line="591"> Otarittha mahāvīthiṃ, bhikkhū tattha samāgatā;</gatha1>
<gathalast line="592">Bhaṇantā ratanaṃ suttaṃ, siñcamānā jalaṃ tathā.</gathalast>
<hangnum line="593" number="196"></hangnum>
<gatha1 line="594"> Rājagehantike vīti-magge pākārasantike;</gatha1>
<gathalast line="595">Vicariṃsu tiyāmante, kurumānā padakkhiṇaṃ.</gathalast>
<hangnum line="596" number="197"></hangnum>
<gatha1 line="597"> Bhijjamāne’ruṇe vassi, mahāmegho mahītale;</gatha1>
<gathalast line="598">Rogāturāca sabbepi, sukhitākaṃsu ussavaṃ.</gathalast>
<hangnum line="599" number="198"></hangnum>
<gatha1 line="600"> ‘‘Yadā dubbhikkharogādi-bhayaṃ dīpamhi hessati;</gatha1>
<gathalast line="601">Evameva karontū’’ti, niyojesi narādhipo.</gathalast>
<hangnum line="602" number="199"></hangnum>
<gatha1 line="603"> Āruḷho <pageBreak edition="M" number="0.0242" /> cetiyaṃ kunta-kipillādimavekkhiya;</gatha1>
<gathalast line="604">Pucchitvā morapiñcena, ‘‘saṇikaṃ yantuvanaṃti ca.</gathalast>
<hangnum line="605" number="200"></hangnum>
<gatha1 line="606"> Saṅkhaṃ sodakamādāya, caratā’sanadhovane;</gatha1>
<gathalast line="607">Dakkhiṇaparitoṇamhi, kāretvā rājagehato.</gathalast>
<hangnum line="608" number="201"></hangnum>
<gatha1 line="609"> Uposathagharaṃ buddha-paṭimāgeha meva ca;</gatha1>
<gathalast line="610">Pākārena parikkhittaṃ, uyyānañca manoramaṃ.</gathalast>
<hangnum line="611" number="202"></hangnum>
<gatha1 line="612"> Cātuddasiṃpañcadasiṃ, yā ca pakkhassa aṭṭhamī;</gatha1>
<gathalast line="613">Pāṭihāriyapakkhañca, aṭṭhaṅgasamupāgataṃ.</gathalast>
<hangnum line="614" number="203"></hangnum>
<gatha1 line="615"> Uposathaṃsamādāya, sāpadānaṃ tahaṃ vasī;</gatha1>
<gathalast line="616">Yāvajīvañca so bhuñji, mahāpāḷimhi bhojanaṃ.</gathalast>
<hangnum line="617" number="204"></hangnum>
<gatha1 line="618"> Carantocakalandāna muyyāne bhattamattano;</gatha1>
<gathalast line="619">Katvā nivāpaṃ dāpesi, tadajjāpi ca vattati.</gathalast>
<hangnum line="620" number="205"></hangnum>
<gatha1 line="621"> Coraṃ vajjamupanītaṃ, disvā saṃviggamānaso;</gatha1>
<gathalast line="622">Chavaṃ susānaṃ ānetvā, khipitvā lohakumbhiyaṃ.</gathalast>
<hangnum line="623" number="206"></hangnum>
<gatha1 line="624"> Datvā dhamaṃ palāpetvā, coraṃ rattiyamuggate;</gatha1>
<gathalast line="625">Sūriye kujjhito coraṃ-viyajhāpayi taṃ chavaṃ.</gathalast>
<hangnum line="626" number="207"></hangnum>
<gatha1 line="627"> Akā dīpamhi sabbesaṃ, cetiyānaṃ mahāmahaṃ;</gatha1>
<gathalast line="628">Thūpārāme ca thūpassa, hemacumbaṭakañcukaṃ.</gathalast>
<hangnum line="629" number="208"></hangnum>
<gatha1 line="630"> Dvācattālīsavassāni, katvā vañcuṃkhaṇampiso;</gatha1>
<gathalast line="631">Katvā puññamupāgañchi, devarājasahabyataṃ.</gathalast>
<hangnum line="632" number="209"></hangnum>
<gatha1 line="633"> Rañño tassa kaniṭṭhena, mahānāmena vallabhā;</gatha1>
<gathalast line="634">Devī satthaṃ nipātetvā, tamaṭhānamhi mārayi.</gathalast>
<hangnum line="635" number="210"></hangnum>
<gatha1 line="636"> Pabbajitkā kaniṭṭho so, jīvamānamhi bhātari;</gatha1>
<gathalast line="637">Hate rājini bhītāya, āvattitvā’si bhūpati.</gathalast>
<hangnum line="638" number="211"></hangnum>
<gatha1 line="639"> Mahesiṃattano’kāsi, mahesiṃ bhātughātiniṃ;</gatha1>
<gathalast line="640">Gilānasālā kāresi, mahāpāḷiñca vaḍḍhayi.</gathalast>
<hangnum line="641" number="212"></hangnum>
<gatha1 line="642"> Lohadvāra <pageBreak edition="M" number="0.0243" /> ralaggāma-koṭipassavanavhaye;</gatha1>
<gathalast line="643">Tayo vihāre katvā’dā, bhikkhūnamabhayuttare.</gathalast>
<hangnum line="644" number="213"></hangnum>
<gatha1 line="645"> Vihāraṃ kārayitvāna, dhumarakkhamhi pabbate;</gatha1>
<gathalast line="646">Mahesiyā nayenā’dā, bhikkhūnaṃ theravādīnaṃ.</gathalast>
<hangnum line="647" number="214"></hangnum>
<gatha1 line="648"> Navakammañca jiṇṇesu, vihāresu sakārayi;</gatha1>
<gathalast line="649">Dānasīlarato vatthu-pūjako ca ahu sadā.</gathalast>
<hangnum line="650" number="215"></hangnum>
<gatha1 line="651"> Bodhimaṇḍasamīpamhi, jāto brohmaṇamāṇavo;</gatha1>
<gathalast line="652">Vijjāsippakalāvedī, tīsu vedesu pārago.</gathalast>
<hangnum line="653" number="216"></hangnum>
<gatha1 line="654"> Sammāviññātasamayo, sabbavādavisārado;</gatha1>
<gathalast line="655">Vādatthi jambudīpamhi, āhiṇḍanto pavādiko.</gathalast>
<hangnum line="656" number="217"></hangnum>
<gatha1 line="657"> Vihāramekaṃ āgamma, rattiṃ pātañjalaṃ mataṃ;</gatha1>
<gathalast line="658">Parivattesi sampuṇṇa-padaṃ suparimaṇḍalaṃ.</gathalast>
<hangnum line="659" number="218"></hangnum>
<gatha1 line="660"> Tattheko revatonāma, mahāthero vijāniya;</gatha1>
<gathalast line="661">‘‘Mahāpañño ayaṃ sattho, dametuṃ vaṭṭatī’’ti so.</gathalast>
<hangnum line="662" number="219"></hangnum>
<gatha1 line="663"> ‘‘Ko nu gadrabharāvena, viravanto’’ti abravi;</gatha1>
<gathalast line="664">‘‘Gadrabhānaṃ rave atthaṃ, kiṃ jānāsī’’ti āhataṃ.</gathalast>
<hangnum line="665" number="220"></hangnum>
<gatha1 line="666"> ‘‘Ahaṃ jāne’’ti vuttoso, otāresi sakaṃ mataṃ;</gatha1>
<gathalast line="667">Vuttaṃ vuttaṃ viyākāsi, virodhampi ca dassayi.</gathalast>
<hangnum line="668" number="221"></hangnum>
<gatha1 line="669"> ‘‘Tenahi tvaṃ sakavāda-motārehī’’ti codito;</gatha1>
<gathalast line="670">Pāḷimāhā’bhidhammassa, atthamassa na so’migā.</gathalast>
<hangnum line="671" number="222"></hangnum>
<gatha1 line="672"> Āha kasse’samanto’ti, buddhamanto’ti sobravi;</gatha1>
<gathalast line="673">‘‘Dehi me ta’’nti vuttehi, ‘‘gaṇhu pabbajjataṃ’’iti.</gathalast>
<hangnum line="674" number="223"></hangnum>
<gatha1 line="675"> Mantatthī pabbajitvāso, uggaṇhi piṭakattayaṃ;</gatha1>
<gathalast line="676">‘‘Ekāyano ayaṃ maggo’’, iti pacchā tamaggahi.</gathalast>
<hangnum line="677" number="224"></hangnum>
<gatha1 line="678"> Buddhassa viya gambhīra-ghosattātaṃ viyākaruṃ;</gatha1>
<gathalast line="679">‘‘Buddhaghoso’’ti ghosohi, buddho viya mahītale.</gathalast>
<hangnum line="680" number="225"></hangnum>
<gatha1 line="681"> Tattha ñāṇodayaṃ nāma, katvā makaraṇaṃ tadā;</gatha1>
<gathalast line="682">Dhammasaṅgaṇīyā’kāsi, kacchaṃ so aṭṭhasāliniṃ.</gathalast>
<hangnum line="683" number="226"></hangnum>
<gatha1 line="684"> Patittaṭṭhakathañceva <pageBreak edition="M" number="0.0244" />, kārāmārabhibuddhimā;</gatha1>
<gathalast line="685">Taṃ disvā revato thero, idaṃ vacanamabruvi.</gathalast>
<hangnum line="686" number="227"></hangnum>
<gatha1 line="687"> Pāḷimattaidhānitaṃ, natthi aṭṭhakathā idha;</gatha1>
<gathalast line="688">Tathācariyavādā ca, bhinnarūpā na vijjare.</gathalast>
<hangnum line="689" number="228"></hangnum>
<gatha1 line="690"> Sīhaḷāṭṭhakathā suddhā, mahindena matīmatā;</gatha1>
<gathalast line="691">Saṃgītittayamāruḷaṃ, sammāsambuddhadesitaṃ.</gathalast>
<hangnum line="692" number="229"></hangnum>
<gatha1 line="693"> Sāriputtādigītañca, kathāmaggaṃ samekkhiya;</gatha1>
<gathalast line="694">Ekā sīhaḷabhāsāya, sīhaḷesu pavattati.</gathalast>
<hangnum line="695" number="230"></hangnum>
<gatha1 line="696"> Taṃ tattha gantvā sutvā taṃ, māgadhānaṃ niruttiyā;</gatha1>
<gathalast line="697">Parivattesi sā hoti, sabbalokahitā vahā.</gathalast>
<hangnum line="698" number="231"></hangnum>
<gatha1 line="699"> Evaṃ vutto pasanno so, nikkhamitvā tatoimaṃ;</gatha1>
<gathalast line="700">Dīpamāgā imasseva, raññokāle mahāmati.</gathalast>
<hangnum line="701" number="232"></hangnum>
<gatha1 line="702"> Mahāvihāraṃ sampatto, vihāraṃ sabbasādhūnaṃ;</gatha1>
<gathalast line="703">Mahāpadhānagharaṃ gantvā, saṅghapālassa santikā.</gathalast>
<hangnum line="704" number="233"></hangnum>
<gatha1 line="705"> Sīhaḷaṭṭhakathā suddhā, theravādañca sabbaso;</gatha1>
<gathalast line="706">‘‘Dhammasāmissa esova, adhippāyo’’ti nicchiya.</gathalast>
<hangnum line="707" number="234"></hangnum>
<gatha1 line="708"> Tattha saṅghaṃ samānetvā, ‘‘kātumaṭṭhakathāmama;</gatha1>
<gathalast line="709">Potthake detha sabbe’’ti, āha vīmaṃsituṃ sataṃ.</gathalast>
<hangnum line="710" number="235"></hangnum>
<gatha1 line="711"> Saṅgho gāthādvayaṃ tassā-dāsi ‘‘sāmattiyaṃ tava;</gatha1>
<gathalast line="712">Ettha dassehi taṃ disvā, sabbe demā’’ti potthake.</gathalast>
<hangnum line="713" number="236"></hangnum>
<gatha1 line="714"> Piṭakattayamettheva, saddhimaṭṭhakathāya so;</gatha1>
<gathalast line="715">Visuddhimagga nāmākā, saṅgahetvā samāsato.</gathalast>
<hangnum line="716" number="237"></hangnum>
<gatha1 line="717"> Tato saṅghaṃ samuhetvā, sambuddhamatakovidaṃ;</gatha1>
<gathalast line="718">Mahābodhisamīpamhi, so taṃ vācetumārabhi.</gathalast>
<hangnum line="719" number="238"></hangnum>
<gatha1 line="720"> Devatā tassa nepuññaṃ, pakāsetuṃ mahājane;</gatha1>
<gathalast line="721">Chādesuṃ potthakaṃso’yi, dvattikkhattumpi taṃ akā.</gathalast>
<hangnum line="722" number="239"></hangnum>
<gatha1 line="723"> Vācetuṃ tatiye vāre, potthake samudāhaṭe;</gatha1>
<gathalast line="724">Potthakadvayamaññampi, saṇṭhāpesuṃ tahiṃ marū.</gathalast>
<hangnum line="725" number="240"></hangnum>
<gatha1 line="726"> Vācayiṃsu <pageBreak edition="M" number="0.0245" /> tadābhikkhū, potthakattaya mekato;</gatha1>
<gathalast line="727">Ganthato atthato cāpi, pubbāparavasena vā.</gathalast>
<hangnum line="728" number="241"></hangnum>
<gatha1 line="729"> Theravādehi pāḷihi, padehi byañjanehi ca;</gatha1>
<gathalast line="730">Aññatthattamahūneva, potthatthakesupi tīsupi.</gathalast>
<hangnum line="731" number="242"></hangnum>
<gatha1 line="732"> Atha ugghosayi saṅgho, tuṭṭhahaṭṭho tisesato;</gatha1>
<gathalast line="733">‘‘Nissaṃsayā’yaṃ metteyyo’’, iti vatvā punappunaṃ.</gathalast>
<hangnum line="734" number="243"></hangnum>
<gatha1 line="735"> Saddhimaṭṭhakathāyā’dā, potthake piṭakattaye;</gatha1>
<gathalast line="736">Ganthakāre vasanto so, vihāre durasaṅkare.</gathalast>
<hangnum line="737" number="244"></hangnum>
<gatha1 line="738"> Parivattesi sabbāpi, sīhaḷaṭṭhakathā tadā;</gatha1>
<gathalast line="739">Sabbesaṃ mūlabhāsāya, māgadhāya niruttiyā.</gathalast>
<hangnum line="740" number="245"></hangnum>
<gatha1 line="741"> ‘‘Sattānaṃ sabbabhāsānaṃ, sā ahosi hitāvahā;</gatha1>
<gathalast line="742">Theriyā cariyāsabbe, pāḷiṃviya tamaggayhaṃ.</gathalast>
<hangnum line="743" number="246"></hangnum>
<gatha1 line="744"> Atha kattabbakiccesu, gahetu pariniṭṭhitiṃ;</gatha1>
<gathalast line="745">Vandituṃ so mahābodhiṃ, jambudīpamupāgami.</gathalast>
<hangnum line="746" number="247"></hangnum>
<gatha1 line="747"> Sutvā dvāvīsavassāni, mahānāmo mahāmahiṃ;</gatha1>
<gathalast line="748">Katvā puññāni citrāni, yathā kammamugāgami.</gathalast>
<hangnum line="749" number="248"></hangnum>
<gatha1 line="750"> Sabbe’pe te dharaṇīpatayo maccumaccetumante,</gatha1>
<gatha2 line="751">No sakkhiṃ sūpacitasukhabalāsādhu sampannabhogo;</gatha2>
<gatha3 line="752">Evaṃ sabbe nidhanavasagā honti sattā’ti niccaṃ,</gatha3>
<gathalast line="753">Rāgaṃ sammā vinayatudhane jīvite cāpi dhīmā.</gathalast>
<centered line="754">Sujanappasādasaṃvegatthāya kate mahāvaṃse</centered>
<centered line="755">Pañcarājako nāma</centered>
<centered line="756">Sattatiṃsatimo paricchedo.</centered>
</body>
</document>