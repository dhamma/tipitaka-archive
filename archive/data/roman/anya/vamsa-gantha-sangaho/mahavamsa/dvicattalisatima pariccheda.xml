<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf41.xml</normativeSource>
    <archivePath>roman/anya/vamsa-gantha-sangaho/mahavamsa/dvicattalisatima pariccheda.xml</archivePath>
    <baseFileName>dvicattalisatima pariccheda</baseFileName>
    <titlePath>Dvicattālīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Dvicattālīsatima pariccheda</chapter>
    <subhead line="2">Cha rājako</subhead>
    <hangnum line="3" number="1"></hangnum>
    <gatha1 line="4"> Saṅghatisso <pageBreak edition="M" number="0.0271" /> tato āsi, asiggāho mahīpati;</gatha1>
    <gathalast line="5">Sāsanassa ca raṭṭhassa, vuddhikāmo naye rato.</gathalast>
    <hangnum line="6" number="2"></hangnum>
    <gatha1 line="7"> Ṭhānantaraṃ yathārahaṃ, datvā saṅgaṇhiso janaṃ;</gatha1>
    <gathalast line="8">Tadā khuddakarājassa, moggallāno camūpati.</gathalast>
    <hangnum line="9" number="3"></hangnum>
    <gatha1 line="10"> Vasanto rohaṇe sutvā, saṅghatissassa rājataṃ;</gatha1>
    <gathalast line="11">Khandhavāraṃ sayuddhatthaṃ, mahāgalle nivesayi.</gathalast>
    <hangnum line="12" number="4"></hangnum>
    <gatha1 line="13"> Saṅghatisso ca sutvā taṃ, balakāyamapesayi;</gatha1>
    <gathalast line="14">Yujjhituṃ tena tajjesi, moggallāno mahabbalo.</gathalast>
    <hangnum line="15" number="5"></hangnum>
    <gatha1 line="16"> Tato hatthassamādāya, gantvā rattivihārakaṃ;</gatha1>
    <gathalast line="17">Balaṃ so sannipātento, vāsaṃ tattheva kappayi.</gathalast>
    <hangnum line="18" number="6"></hangnum>
    <gatha1 line="19"> Rājā sutvā punā’gantvā, kadallādīnivātake;</gatha1>
    <gathalast line="20">Yujjhitvā taṃ palāpetvā, pesetvā balamattano.</gathalast>
    <hangnum line="21" number="7"></hangnum>
    <gatha1 line="22"> Sayaṃ puramupāgañchi, sopi naṭṭhaṃ savāhiniṃ;</gatha1>
    <gathalast line="23">Puna pākatikaṃ katvā, kareheramupāgami.</gathalast>
    <hangnum line="24" number="8"></hangnum>
    <gatha1 line="25"> Rañño senāpati puttaṃ, pesetvā corasantikaṃ;</gatha1>
    <gathalast line="26">Yena kenaci lesena, sayaṃ dukkhiva dummano.</gathalast>
    <hangnum line="27" number="9"></hangnum>
    <gatha1 line="28"> Āturo viya bāḷhaṃ so, hosi mañcaparāyano;</gatha1>
    <gathalast line="29">Rājā sutvā pavattitaṃ, upasaṅkamma taṅkhaṇe.</gathalast>
    <hangnum line="30" number="10"></hangnum>
    <gatha1 line="31"> Mā tvaṃ soci kumārassa, sammānetvānusāsiya;</gatha1>
    <gathalast line="32">Handa tvaṃ nagaraṃ rakkha, nate sakkā mayā saha.</gathalast>
    <hangnum line="33" number="11"></hangnum>
    <gatha1 line="34"> Yuddhamaṇḍalamāgantuṃ, gilānattāti yojayi;</gatha1>
    <gathalast line="35">Ubbāsite jane sabbe, vicchinne rājabhojane.</gathalast>
    <hangnum line="36" number="12"></hangnum>
    <gatha1 line="37"> Mahāpāḷimhi sampakkaṃ, rañño bhojanamāharuṃ;</gatha1>
    <gathalast line="38">Rājā dvisvā’ti nibinno, yāva mando na hessati.</gathalast>
    <hangnum line="39" number="13"></hangnum>
    <gatha1 line="40"> Ekko <pageBreak edition="M" number="0.0272" /> pīti vicintetvā, yuddhāya samāsā’gamā;</gatha1>
    <gathalast line="41">Saddhiṃ puttena āruyha, hatthiṃsannaddhavāhano.</gathalast>
    <hangnum line="42" number="14"></hangnum>
    <gatha1 line="43"> Thokeneva balenāgā, pācinatissapabbataṃ;</gatha1>
    <gathalast line="44">Evaṃ ubhayato cūḷa-saṅgāme paccupaṭṭhite.</gathalast>
    <hangnum line="45" number="15"></hangnum>
    <gatha1 line="46"> Senāpatisamittaddu, yuddhamārabhi pacchato;</gatha1>
    <gathalast line="47">Putto disvā narindassa, ghātessāmi imaṃ iti.</gathalast>
    <hangnum line="48" number="16"></hangnum>
    <gatha1 line="49"> Āha rājā nivāresi, mā te rucci balaṃ idaṃ;</gatha1>
    <gathalast line="50">Neva sakkā’dhivāsetuṃ, atimandaṃ hanissati.</gathalast>
    <hangnum line="51" number="17"></hangnum>
    <gatha1 line="52"> Duvinnaṃ balakāyānaṃ, rājāmajjhagato ahu;</gatha1>
    <gathalast line="53">Tato senā dvidhā’hosi, corasenāpatīpati.</gathalast>
    <hangnum line="54" number="18"></hangnum>
    <gatha1 line="55"> Rañño nāgo madhukavha rukkhacchāyaṃ samāvisi;</gatha1>
    <gathalast line="56">Tadā chattaṃ patitassa, sākhamāhacca bhūmiyaṃ.</gathalast>
    <hangnum line="57" number="19"></hangnum>
    <gatha1 line="58"> Corassa senā taṃ ditvā, haritvā sāmino adā;</gatha1>
    <gathalast line="59">So taṃ ussāpayichattaṃ, ṭhatvāpabbatamuddhani.</gathalast>
    <hangnum line="60" number="20"></hangnum>
    <gatha1 line="61"> Tadā rājabalaṃ rājā, nunamesoti cintiya;</gatha1>
    <gathalast line="62">Gantvā taṃ parivāresi, rājā āsi tadekako.</gathalast>
    <hangnum line="63" number="21"></hangnum>
    <gatha1 line="64"> Hatthikkhandhā tadoruyha-puttaṃ’maccañca sohadaṃ;</gatha1>
    <gathalast line="65">Upāvisi samīpamhi, merumajjarakānanaṃ.</gathalast>
    <hangnum line="66" number="22"></hangnum>
    <gatha1 line="67"> Moggallāno tato laddha-jayo vāhanamādiya;</gatha1>
    <gathalast line="68">Senāpatiṃca mittadduṃ, tassa puttañca pāpinaṃ.</gathalast>
    <hangnum line="69" number="23"></hangnum>
    <gatha1 line="70"> Upāgamma puraṃ rājā, āsī laṅkā talādhipo;</gatha1>
    <gathalast line="71">Tato cintesi jīvante, sattumhi na sukhaṃ iti.</gathalast>
    <hangnum line="72" number="24"></hangnum>
    <gatha1 line="73"> So sutvā pubbarājassa, putto etthāti kujjhiya;</gatha1>
    <gathalast line="74">Āṇāpesi ca tassā’su, hatthapādāni chindituṃ.</gathalast>
    <hangnum line="75" number="25"></hangnum>
    <gatha1 line="76"> Upakkami tadā raññā, āṇatto puriso khaṇe;</gatha1>
    <gathalast line="77">Chindituṃ hatthapādaṃ so, kumāro rodi dummano.</gathalast>
    <hangnum line="78" number="26"></hangnum>
    <gatha1 line="79"> Pūvakhādakahatthaṃ me, chindeyyaṃ ce tadā ahaṃ;</gatha1>
    <gathalast line="80">Khādisaṃ tena pūveti, haṃ sutvā rājakammiko.</gathalast>
    <hangnum line="81" number="27"></hangnum>
    <gatha1 line="82"> Roditvā paridevitvā, rājāṇāya dukhaddito;</gatha1>
    <gathalast line="83">Vāmaṃ hatthañca pādañca, tassa chindi narādhamo.</gathalast>
    <hangnum line="84" number="28"></hangnum>
    <gatha1 line="85"> Jeṭṭhatisso <pageBreak edition="M" number="0.0273" /> palāyitvā, rañño putto’paro agā;</gatha1>
    <gathalast line="86">Aññato malayaṃ desaṃ, merukandaranāmakaṃ.</gathalast>
    <hangnum line="87" number="29"></hangnum>
    <gatha1 line="88"> Rājā’tha sasutā’macco, gantvā veḷuvanaṃ raho;</gatha1>
    <gathalast line="89">Codito tattha bhikkhūhi, kāsāvāni samādiyi.</gathalast>
    <hangnum line="90" number="30"></hangnum>
    <gatha1 line="91"> Bhikkhuvesaṃ gahetvāna, rohaṇaṃ gantumānaso;</gatha1>
    <gathalast line="92">Maṇihīraṃ samāgañchi, tatraṭhā rājasevakā.</gathalast>
    <hangnum line="93" number="31"></hangnum>
    <gatha1 line="94"> Sañjānitvā tayopete, tesaṃ pādevarujjhiya;</gatha1>
    <gathalast line="95">Sāsanaṃ tassa pesesuṃ, rājā sutvā visesato.</gathalast>
    <hangnum line="96" number="32"></hangnum>
    <gatha1 line="97"> Tuṭṭho āṇāpayi gantvā, sīghamādāya tejane;</gatha1>
    <gathalast line="98">Tato sīhagiriṃnetvā, tissaṅkaṃ nirupaddavaṃ.</gathalast>
    <hangnum line="99" number="33"></hangnum>
    <gatha1 line="100"> Sīsaṃ gaṇhatha tattheva, rañño ca tanayassa ca;</gatha1>
    <gathalast line="101">Amaccaṃ pana jīvanta-māneyyātha mama’ntikaṃ.</gathalast>
    <hangnum line="102" number="34"></hangnum>
    <gatha1 line="103"> Manussā evamāṇattā, te gahetvā tayojane;</gatha1>
    <gathalast line="104">Netvā sīhagiriṃkātuṃ, yathāvuttamupakkamuṃ.</gathalast>
    <hangnum line="105" number="35"></hangnum>
    <gatha1 line="106"> Tato rājasuto āha, purise kammakārake;</gatha1>
    <gathalast line="107">Sīsaṃ me paṭhamaṃ chetvā, detha mayhaṃ sukhaṃ iti.</gathalast>
    <hangnum line="108" number="36"></hangnum>
    <gatha1 line="109"> Rājaposā tathā’kāsuṃ, pacchāchindiṃsu rājino;</gatha1>
    <gathalast line="110">Sīsaṃ passatha bālānaṃ, kammaṃ kammavidūjanā.</gathalast>
    <hangnum line="111" number="37"></hangnum>
    <gatha1 line="112"> Evaṃ aniccā bhogāhi, adhuvā asayaṃvasī;</gatha1>
    <gathalast line="113">Tattha laggā kathaṃ niccaṃ, sukhaṃ bho na gavesatha.</gathalast>
    <hangnum line="114" number="38"></hangnum>
    <gatha1 line="115"> Rañño sāsanamāhaṃsu, amaccassa hitesino;</gatha1>
    <gathalast line="116">Taṃ sutvāna hasitvāna, idaṃ vacanamabravi.</gathalast>
    <hangnum line="117" number="39"></hangnum>
    <gatha1 line="118"> Chinnasīso mayā diṭṭho, mayi jīvati sāmiko;</gatha1>
    <gathalast line="119">Ṭhapetvā hampi sevāmi, aho aññañhi sāmikaṃ.</gathalast>
    <hangnum line="120" number="40"></hangnum>
    <gatha1 line="121"> Idha taṃ mārayitvāna, chāyaṃ tassa harissatha;</gatha1>
    <gathalast line="122">Aho aññāṇakā tumhe, maññe ummattakā iti.</gathalast>
    <hangnum line="123" number="41"></hangnum>
    <gatha1 line="124"> Iti vatvāna so pāde, gahetvā sāmino sayi;</gatha1>
    <gathalast line="125">Tassa te haraṇopāyaṃ, apassantā yathā tathā.</gathalast>
    <hangnum line="126" number="42"></hangnum>
    <gatha1 line="127"> Tassāpi sīsaṃ chetvāna, maccā ādāya tīṇi’pi;</gatha1>
    <gathalast line="128">Rañño dassetumāhacca, rājā tusittha nibbhayo.</gathalast>
    <hangnum line="129" number="43"></hangnum>
    <gatha1 line="130"> Duṭṭhasenā <pageBreak edition="M" number="0.0274" /> patissā’dā, tato malayarājataṃ;</gatha1>
    <gathalast line="131">Asiggāhakaṭhānamhi, tassa puttaṃ ṭhapesi ca.</gathalast>
    <hangnum line="132" number="44"></hangnum>
    <gatha1 line="133"> Thūpattayampi chādesi, vatthehi ahatehi so;</gatha1>
    <gathalast line="134">Tathā laṅkātale sabbe, thūpekāsi mahussavaṃ.</gathalast>
    <hangnum line="135" number="45"></hangnum>
    <gatha1 line="136"> Kesadhātuñca nāthassa, dāṭhādhātuṃ tatheva ca;</gatha1>
    <gathalast line="137">Mahābodhiṃ sasakkaccaṃ, mahāpūjāya sakkari.</gathalast>
    <hangnum line="138" number="46"></hangnum>
    <gatha1 line="139"> Sabbaṃ vesākhapūjādiṃ, cārittaṃnugataṃ akā;</gatha1>
    <gathalast line="140">Dhammakammena sodhesi, sabbaṃ sugatasāsanaṃ.</gathalast>
    <hangnum line="141" number="47"></hangnum>
    <gatha1 line="142"> Piṭakānañca sajjhāyaṃ, mahāpūjāya kārayi;</gatha1>
    <gathalast line="143">Lābhaṃ datvā tirekena, pūjayittha bahussute.</gathalast>
    <hangnum line="144" number="48"></hangnum>
    <gatha1 line="145"> Bhikkhūnaṃ dīpavāsīnaṃ, sabbesaṃ cīvaraṃ agā;</gatha1>
    <gathalast line="146">Āvāsesu ca sabbesu, kathinaṃ attharāpayi.</gathalast>
    <hangnum line="147" number="49"></hangnum>
    <gatha1 line="148"> Paṭimāyo ca kāresi, jiṇṇañca paṭisaṅkhari;</gatha1>
    <gathalast line="149">Loṇakkhettañca pādāsi, saṅghassa tisatādhikaṃ.</gathalast>
    <hangnum line="150" number="50"></hangnum>
    <gatha1 line="151"> Kārapiṭṭhimhi kāresi, moggallāna vihārakaṃ;</gatha1>
    <gathalast line="152">Vihārā piṭṭhigāmañca, sagāmaṃ vaṭagāmakaṃ.</gathalast>
    <hangnum line="153" number="51"></hangnum>
    <gatha1 line="154"> Tathā cetiyagehañca’-kāsi rakkhavihārake;</gatha1>
    <gathalast line="155">Vihāraṃ naṃ bahunnaṃ so, bhogagāme bahū adā.</gathalast>
    <hangnum line="156" number="52"></hangnum>
    <gatha1 line="157"> Evaṃ puññānī so’kāsi, appameyyāni bhūmipo;</gatha1>
    <gathalast line="158">Sampattīnamanicattaṃ, saranto pubbarājino.</gathalast>
    <hangnum line="159" number="53"></hangnum>
    <gatha1 line="160"> Tadā kenaci dosena, kuddhomalayarājino;</gatha1>
    <gathalast line="161">Saritvā pubbarājassa, kataṃ tena virūpakaṃ.</gathalast>
    <hangnum line="162" number="54"></hangnum>
    <gatha1 line="163"> Upāyena gahetvāna, hatthapādañca chedayi;</gatha1>
    <gathalast line="164">Taṃ sutvā so asiggāho, saputto rohaṇaṃgato.</gathalast>
    <hangnum line="165" number="55"></hangnum>
    <gatha1 line="166"> Vasanto tattha so katvā, hatthe janapadaṃ lahuṃ;</gatha1>
    <gathalast line="167">Jeṭṭhasissamupagañchi, nilīnaṃ malaye ṭhitaṃ.</gathalast>
    <hangnum line="168" number="56"></hangnum>
    <gatha1 line="169"> Saddhiṃ tenasaghātento, raṭṭhaṃ janapadaṃ khaṇe;</gatha1>
    <gathalast line="170">Doḷapabbatamāgamma, khandhāvāraṃ nivesayi.</gathalast>
    <hangnum line="171" number="57"></hangnum>
    <gatha1 line="172"> Rājā sutvāna taṃ sabbaṃ, sannaddhabalavāhano;</gatha1>
    <gathalast line="173">Khandhāvāraṃ nivesesi, gantvā tasseva santikaṃ.</gathalast>
    <hangnum line="174" number="58"></hangnum>
    <gatha1 line="175"> Tadā <pageBreak edition="M" number="0.0275" /> pajjararogena, manussārājino bahū;</gatha1>
    <gathalast line="176">Upaddutā matā āsuṃ, taṃ sutvā so asiggaho.</gathalast>
    <hangnum line="177" number="59"></hangnum>
    <gatha1 line="178"> Yuddhamārabhivegena, rañño senātidubbalā;</gatha1>
    <gathalast line="179">Pabhijjitvā palāyittha, rājāpacchā palāyi so.</gathalast>
    <hangnum line="180" number="60"></hangnum>
    <gatha1 line="181"> Disvā ekākinaṃ yantaṃ, sīhapabbatasantike;</gatha1>
    <gathalast line="182">Asiggāho mahārājaṃ, mārayittha saparisaṃ.</gathalast>
    <hangnum line="183" number="61"></hangnum>
    <gatha1 line="184"> Ohīnaṃ pacchato jeṭṭha-tissampi pana mārituṃ;</gatha1>
    <gathalast line="185">Sāsanaṃ tassa pesesi, ehi rājā bhavāhīti.</gathalast>
    <hangnum line="186" number="62"></hangnum>
    <gatha1 line="187"> So taññatvā palāyitvā, nivatto malayaṃ agā;</gatha1>
    <gathalast line="188">Kathañhi laddhaṃ kicchena, rajjaṃso deti me iti.</gathalast>
    <hangnum line="189" number="63"></hangnum>
    <gatha1 line="190"> Evaṃ kho dallanāmaṃ so, moggallānaṃ narissaraṃ;</gatha1>
    <gathalast line="191">Māretvā chahi vassehi, sampattabalavāhano.</gathalast>
    <hangnum line="192" number="64"></hangnum>
    <gatha1 line="193"> Athā’gantvā asiggāho, anurādhapuraṃ varaṃ;</gatha1>
    <gathalast line="194">Rājā hutvā pavattesi, āṇācakkaṃ mahītale.</gathalast>
    <hangnum line="195" number="65"></hangnum>
    <gatha1 line="196"> Sa silāmeghavaṇṇavho, saṅghaṃ bodhiñca vandiya;</gatha1>
    <gathalast line="197">Thūpattayañca sakkāsi, mahāpāḷiñca vaḍḍhayi.</gathalast>
    <hangnum line="198" number="66"></hangnum>
    <gatha1 line="199"> Pāyāsaṃ’dāsi saṅghassa, sappiphāṇitasaṅkhataṃ;</gatha1>
    <gathalast line="200">Chātake atikicchamhi, parissāvanameva ca.</gathalast>
    <hangnum line="201" number="67"></hangnum>
    <gatha1 line="202"> Sabbadānena saṅgaṇhī, kapaṇaddhivaṇibbake;</gatha1>
    <gathalast line="203">Pūvamūladhanaṃcā’dā, kumārānaṃ mahādayo.</gathalast>
    <hangnum line="204" number="68"></hangnum>
    <gatha1 line="205"> Vihāre abhaye buddhaṃ, pūjayittha sīlāmayaṃ;</gatha1>
    <gathalast line="206">Jiṇṇañca gehaṃ tassā’kā, nānāratanacittikaṃ.</gathalast>
    <hangnum line="207" number="69"></hangnum>
    <gatha1 line="208"> Kolavāpiñca datvāna, ārakkhatthaṃ jinassa so;</gatha1>
    <gathalast line="209">Pūjaṃ sabbopahārehi, sabbakālaṃ pavattayi.</gathalast>
    <hangnum line="210" number="70"></hangnum>
    <gatha1 line="211"> Evaṃ tasmiṃ mahīpāle, vasante puññabhājane;</gatha1>
    <gathalast line="212">Nāyako sirināgavho, jeṭṭhatissassa mātulo.</gathalast>
    <hangnum line="213" number="71"></hangnum>
    <gatha1 line="214"> Gantvāna paratīraṃ so, ādāya damiḷe bahū;</gatha1>
    <gathalast line="215">Āgantvā uttaraṃ desaṃ, gaṇhituṃ tamupakkami.</gathalast>
    <hangnum line="216" number="72"></hangnum>
    <gatha1 line="217"> Rājāpi sutvā taṃ gantvā, yujjhitvā rājamittake;</gatha1>
    <gathalast line="218">Gāme hantvāna taṃ tena, damiḷe saddhimāgate.</gathalast>
    <hangnum line="219" number="73"></hangnum>
    <gatha1 line="220"> Hatasese <pageBreak edition="M" number="0.0276" /> gahetvāna, katvā paribhavaṃ bahuṃ;</gatha1>
    <gathalast line="221">Adāsi dāse katvāna, vihāresu tahiṃ tahiṃ.</gathalast>
    <hangnum line="222" number="74"></hangnum>
    <gatha1 line="223"> Evaṃsampattavijaye, puramāgammabhūmipe;</gatha1>
    <gathalast line="224">Sabbaṃ raṭṭhaṃ visodhetvā, vasante akuto bhaye.</gathalast>
    <hangnum line="225" number="75"></hangnum>
    <gatha1 line="226"> Bhikkhubodhī sanāmo’tha, vihāre abhayuttare;</gatha1>
    <gathalast line="227">Dussīle bahule disvā, pabbajjāya navopi so.</gathalast>
    <hangnum line="228" number="76"></hangnum>
    <gatha1 line="229"> Rājānamupasaṅkamma, dhammakammamayācatha;</gatha1>
    <gathalast line="230">Rājā te neva kāresi, dhammakammaṃ vihārake.</gathalast>
    <hangnum line="231" number="77"></hangnum>
    <gatha1 line="232"> Dussīlā nihaṭā tena, sabbe mantiya ekato;</gatha1>
    <gathalast line="233">Raho taṃ mārayitvāna, taṃ kammaṃ paṭibāhayyuṃ.</gathalast>
    <hangnum line="234" number="78"></hangnum>
    <gatha1 line="235"> Rājā sutvā tadā kuddho, sabbegaṇhiya ekato;</gatha1>
    <gathalast line="236">Akā pokkharaṇī pāle, chinnahatthe sabandhane.</gathalast>
    <hangnum line="237" number="79"></hangnum>
    <gatha1 line="238"> Aññe tattha sataṃ bhikkhū, jambudīpe khipāpayi;</gatha1>
    <gathalast line="239">Saranto tassa ussāhaṃ, parisodhesi sāsanaṃ.</gathalast>
    <hangnum line="240" number="80"></hangnum>
    <gatha1 line="241"> Bhikkhū theriyavāde so, kātuṃ tehi uposathaṃ;</gatha1>
    <gathalast line="242">Ārādhetvā paṭikkhitto, pakuppitvā anādaro.</gathalast>
    <hangnum line="243" number="81"></hangnum>
    <gatha1 line="244"> Akkositvā ca bhāsitvā, vācāhi pharusāhi so;</gatha1>
    <gathalast line="245">Bhikkhū te akkhamāpetvā, dakkhiṇaṃ desamajjhagā.</gathalast>
    <hangnum line="246" number="82"></hangnum>
    <gatha1 line="247"> Tassa so mahatā phuṭṭho, rogena marisajjukaṃ;</gatha1>
    <gathalast line="248">Evaṃ navahi vassehi, pariccaji mahītalaṃ.</gathalast>
    <hangnum line="249" number="83"></hangnum>
    <gatha1 line="250"> Tassa putto tato agga-bodhi nāmo kumārako;</gatha1>
    <gathalast line="251">Āsi rājāsirisaṅgha-bodhināmena visuto.</gathalast>
    <hangnum line="252" number="84"></hangnum>
    <gatha1 line="253"> Kaṇiṭṭhaṃ bhātaraṃ māṇaṃ, oparajje’bhisañciya;</gatha1>
    <gathalast line="254">Tassā’dā dakkhiṇaṃ desaṃ, sayoggabalavāhanaṃ.</gathalast>
    <hangnum line="255" number="85"></hangnum>
    <gatha1 line="256"> Rājā so pubbarājūnaṃ, pavattaṃ na vināsiya;</gatha1>
    <gathalast line="257">Raṭṭhaṃ dhammena pālesi, saṅghañca bahumānayi.</gathalast>
    <hangnum line="258" number="86"></hangnum>
    <gatha1 line="259"> Jeṭṭhatisso’tha taṃ sabbaṃ, suṇitvā malaye ṭhito;</gatha1>
    <gathalast line="260">Ariṭṭhaṃ girimāgamma, saṅgahesi mahājanaṃ.</gathalast>
    <hangnum line="261" number="87"></hangnum>
    <gatha1 line="262"> Katvā hatthagate pubba-dakkhiṇe susamānase;</gatha1>
    <gathalast line="263">Kamena puramāgantu-mārabhittha mahābalo.</gathalast>
    <hangnum line="264" number="88"></hangnum>
    <gatha1 line="265"> Dāṭhāsiva <pageBreak edition="M" number="0.0277" /> mamaccañca, gahetuṃ pacchimaṃ disaṃ;</gatha1>
    <gathalast line="266">Pesayitvā sayaṃ gāme, vasittha siripiṭṭhike.</gathalast>
    <hangnum line="267" number="89"></hangnum>
    <gatha1 line="268"> Rājā nisamma taṃsabbaṃ, uparājaṃ visajjayi;</gatha1>
    <gathalast line="269">Sabalaṃ pacchimaṃ desaṃ, so gantvā taṃ palāpayi.</gathalast>
    <hangnum line="270" number="90"></hangnum>
    <gatha1 line="271"> Potakaṃva kulāvamhi, sakkā hantunti dārakaṃ;</gatha1>
    <gathalast line="272">Māyettaṃ āgataṃ rājā, kumārā’macca maggahī.</gathalast>
    <hangnum line="273" number="91"></hangnum>
    <gatha1 line="274"> Jeṭṭhatissaṃpi etaṃva, gaṇhissāmīti cintiya;</gatha1>
    <gathalast line="275">Thokeneva balenāgā, nirāsaṅkotivikkamo.</gathalast>
    <hangnum line="276" number="92"></hangnum>
    <gatha1 line="277"> Jeṭṭhasissopi taṃ sutvā, sannaddhabalavāhano;</gatha1>
    <gathalast line="278">Sāgaro bhinnavelova, rājasenaṃ samotthari.</gathalast>
    <hangnum line="279" number="93"></hangnum>
    <gatha1 line="280"> Rājasenā pabhijjittha, rājā āruyha kuñjaraṃ;</gatha1>
    <gathalast line="281">Eko aññātavesena, palāyitvā khaṇena so.</gathalast>
    <hangnum line="282" number="94"></hangnum>
    <gatha1 line="283"> Chaṭṭhe māsamhi rajjamhā, nāvamāruyha sajjukaṃ;</gatha1>
    <gathalast line="284">Jambudīpamagāhitvā, dhanaṃ desañca ñātake.</gathalast>
    <hangnum line="285" number="95"></hangnum>
    <gatha1 line="286"> Jeṭṭhatisso tato hutvā, pure rājāyathā pure;</gatha1>
    <gathalast line="287">Sabbaṃ kiccaṃ pavattesi, paripālesi sāsanaṃ.</gathalast>
    <hangnum line="288" number="96"></hangnum>
    <gatha1 line="289"> Mahādāragiriṃ so’dā, vihāre abhayuttare;</gatha1>
    <gathalast line="290">Mahāvihārassā’dāsi, mahāmettavhabodhikaṃ.</gathalast>
    <hangnum line="291" number="97"></hangnum>
    <gatha1 line="292"> Goṇḍigāmañca pādāsi, rājā jetavanassa so;</gatha1>
    <gathalast line="293">Mātulaṅgaṇakañceva, gāmañco dumbaraṅgaṇaṃ.</gathalast>
    <hangnum line="294" number="98"></hangnum>
    <gatha1 line="295"> Mahānāgassa pādāsi, padhānagharakassa so;</gatha1>
    <gathalast line="296">Kassapassa girissāpi, āhāraṃ ambilāpikaṃ.</gathalast>
    <hangnum line="297" number="99"></hangnum>
    <gatha1 line="298"> Gāmaṃ kakkhalavitthiñca, adāveḷuvanassa so;</gatha1>
    <gathalast line="299">Gaṅgāmāti vihārassa, kehetaṃ gāmakaṃ adā.</gathalast>
    <hangnum line="300" number="100"></hangnum>
    <gatha1 line="301"> Antarāgaṅgasavhassa, cullamātikagāmakaṃ;</gatha1>
    <gathalast line="302">Mayettikassapāvāse, sahanna nagaraṃ adā.</gathalast>
    <hangnum line="303" number="101"></hangnum>
    <gatha1 line="304"> Kāḷavāpi vihārassa, udavhaṃ gāmamādisi;</gatha1>
    <gathalast line="305">Ete caññeca so bhoga-gāmehi paripūrayi.</gathalast>
    <hangnum line="306" number="102"></hangnum>
    <gatha1 line="307"> Jiṇṇaṃ satasahassehi, tīhi so paṭisaṅkhari;</gatha1>
    <gathalast line="308">Bhikkhūnaṃ dīpavāsīnaṃ, ticīvaramadāsi ca.</gathalast>
    <hangnum line="309" number="103"></hangnum>
    <gatha1 line="310"> Jambudīpagatassā’suṃ <pageBreak edition="M" number="0.0278" />, rañño sodariyā narā;</gatha1>
    <gathalast line="311">Tattha tattha nilīnā te, desaṃ hantumupakkamuṃ.</gathalast>
    <hangnum line="312" number="104"></hangnum>
    <gatha1 line="313"> Sutvā taṃ jeṭṭhatisso’tha, kāḷavāpiṃupacca so;</gatha1>
    <gathalast line="314">Yujjhanto tehi tattheva, vāsaṃ’kāsi savāhano.</gathalast>
    <hangnum line="315" number="105"></hangnum>
    <gatha1 line="316"> Paratīraṃ gato rājā, gahetvā damiḷaṃ balaṃ;</gatha1>
    <gathalast line="317">Kāḷavāpimupāgamma, kātuṃ yuddhamupakkami.</gathalast>
    <hangnum line="318" number="106"></hangnum>
    <gatha1 line="319"> Jeṭṭhatissopi sannaddha balakāyo dhanāyudho;</gatha1>
    <gathalast line="320">Jambudīpaṃ gamāpetvā, amaccaṃ dāṭhasivakaṃ.</gathalast>
    <hangnum line="321" number="107"></hangnum>
    <gatha1 line="322"> Vammitaṃ gajamāruyha, yujjhanto attano balaṃ;</gatha1>
    <gathalast line="323">Ohīyamānaṃ disvāna, āruḷhaṃ attanā saha.</gathalast>
    <hangnum line="324" number="108"></hangnum>
    <gatha1 line="325"> Mahāmaccavaco vedaṃ, sandesaṃ me mahesiyā;</gatha1>
    <gathalast line="326">Ārocehi yathākāmaṃ, pacchā tava karissati.</gathalast>
    <hangnum line="327" number="109"></hangnum>
    <gatha1 line="328"> Pabbajitvā mahādevī, sajjhāyitvā ca āgamaṃ;</gatha1>
    <gathalast line="329">Abhidhammaṃ kathetvāna, pattiṃ dehīti rājino.</gathalast>
    <hangnum line="330" number="110"></hangnum>
    <gatha1 line="331"> Iccetaṃ sāsanaṃ datvā, damiḷe āgatāgate;</gatha1>
    <gathalast line="332">Yāva yuddhaṃ nihantvāna, āyumhi khayamāgate.</gathalast>
    <hangnum line="333" number="111"></hangnum>
    <gatha1 line="334"> Veḷuppadamiḷaṃ nāma, disvā yujjhitumāgataṃ;</gatha1>
    <gathalast line="335">Tambulatthaviyaṃ hatthe, rakkhanto churikaṃ tadā.</gathalast>
    <hangnum line="336" number="112"></hangnum>
    <gatha1 line="337"> Tato nikkaraṇiṃ sammā, gahetvā sīsamattano;</gatha1>
    <gathalast line="338">Chetvā hatthimhi appetvā, churikaṃ kosiyaṃ khipi.</gathalast>
    <hangnum line="339" number="113"></hangnum>
    <gatha1 line="340"> Ugghosayi mahāsenā, mahāmaccopi so tadā;</gatha1>
    <gathalast line="341">Gantvā’bhiyogaṃ vatvāna, sīsacchedamhi rājino.</gathalast>
    <hangnum line="342" number="114"></hangnum>
    <gatha1 line="343"> Sandesaṃ deviyā vatvā, tāya pabbajjasāsane;</gatha1>
    <gathalast line="344">Samāpito bhidhammamhi, saddhimaṭṭhakathāya hi.</gathalast>
    <hangnum line="345" number="115"></hangnum>
    <gatha1 line="346"> Dhammāsanā samoruyha, nisīdiya mahītale;</gatha1>
    <gathalast line="347">Ehi rañño mahākāraṃ, dassehī’ti niyojito.</gathalast>
    <hangnum line="348" number="116"></hangnum>
    <gatha1 line="349"> Nisajja purato tassā, chinditvā sīsamattano;</gatha1>
    <gathalast line="350">Khipitvā churikaṃ āha, evaṃ devo mato iti.</gathalast>
    <hangnum line="351" number="117"></hangnum>
    <gatha1 line="352"> Sā taṃ disvā-tisokena, phāletvā hadayaṃ matā;</gatha1>
    <gathalast line="353">Evaṃ pañcahi māsehi, rājā so tidivaṃ gato.</gathalast>
    <hangnum line="354" number="118"></hangnum>
    <gatha1 line="355"> Evaṃ <pageBreak edition="M" number="0.0279" /> vijitasaṅgāmo, sattavo abhimaddiya;</gatha1>
    <gathalast line="356">Rajjaṃ pākatikaṃ katvā, viharanto pure vare.</gathalast>
    <hangnum line="357" number="119"></hangnum>
    <gatha1 line="358"> Uparājassa nāmena, kāritassa pana’ttanā;</gatha1>
    <gathalast line="359">Mahallarājā savhassa, padhānagharakassa so.</gathalast>
    <hangnum line="360" number="120"></hangnum>
    <gatha1 line="361"> Addhā gāmadvayaṃ rājā, haṅkāraṃ sāmugāmakaṃ;</gatha1>
    <gathalast line="362">Kehellarājabhāgañca, sabbepi paricārake.</gathalast>
    <hangnum line="363" number="121"></hangnum>
    <gatha1 line="364"> Tathā jetavanassa’dā, mahāmaṇikagāmakaṃ;</gatha1>
    <gathalast line="365">Mayettikassapāvāsaṃ, sālagāmena pūjayi.</gathalast>
    <hangnum line="366" number="122"></hangnum>
    <gatha1 line="367"> Ambillapadaraṃ cā’dā, cetiyassa girissa so;</gatha1>
    <gathalast line="368">Pulatthinagare kāsi, mahāpānādi dīpakaṃ.</gathalast>
    <hangnum line="369" number="123"></hangnum>
    <gatha1 line="370"> Amaccā tassa māresuṃ, māṇavhaṃ yuvarājakaṃ;</gatha1>
    <gathalast line="371">Antopure’parajjhitvā, datvāpi samamettikaṃ.</gathalast>
    <hangnum line="372" number="124"></hangnum>
    <gatha1 line="373"> Tato kassapanāmaṃ so, kaṇiṭṭhaṃ sakabhātaraṃ;</gatha1>
    <gathalast line="374">Pālento santatiṃ rājā, oparajje’bhisecayi.</gathalast>
    <hangnum line="375" number="125"></hangnum>
    <gatha1 line="376"> Māṇassa maraṇaṃ sutvā, gahetvā damiḷe lahuṃ;</gatha1>
    <gathalast line="377">Dāṭhāsivo samāgañchi, gāmaṃ tintiṇī nāmakaṃ.</gathalast>
    <hangnum line="378" number="126"></hangnum>
    <gatha1 line="379"> Tassāgamanamaññāma, nikkhamitvā savāhano;</gatha1>
    <gathalast line="380">Yujjhanto dvārase vasse, jambudīpaṃ palātavā.</gathalast>
    <hangnum line="381" number="127"></hangnum>
    <gatha1 line="382"> Pahāya sabbaṃ gacchanto, saññāṇatthāya attano;</gatha1>
    <gathalast line="383">Ekāvaliṃ gahetvāva, ekākī so hi nikkhami.</gathalast>
    <hangnum line="384" number="128"></hangnum>
    <gatha1 line="385"> Ekāvaliṃ vināceva, rājā hutvā yathāvidhiṃ;</gatha1>
    <gathalast line="386">Ahu dāṭhopatissoti, visuto dharaṇī tale.</gathalast>
    <hangnum line="387" number="129"></hangnum>
    <gatha1 line="388"> Itaro laddhaokāso, rajjamaggahi yujjhiya;</gatha1>
    <gathalast line="389">Aññamaññaṃ palāpesuṃ, evaṃ te antarantarā.</gathalast>
    <hangnum line="390" number="130"></hangnum>
    <gatha1 line="391"> Evaṃ ubhinnaṃ rājūnaṃ, saṅgāmenā’bhipīḷito;</gatha1>
    <gathalast line="392">Loko upadduto-sabbo vihīnadhanadhaññavā.</gathalast>
    <hangnum line="393" number="131"></hangnum>
    <gatha1 line="394"> Dāṭhopatisso nāsesi, sabbaṃ pubbakarājūnaṃ;</gatha1>
    <gathalast line="395">Gaṇhī tīsu nikāyesu, sāraṃ dhātugharesu ca.</gathalast>
    <hangnum line="396" number="132"></hangnum>
    <gatha1 line="397"> Suvaṇṇapaṭimāyo so, suvaṇṇaṃ gaṇhi bhindiya;</gatha1>
    <gathalast line="398">Soṇṇamālādikaṃ sabbaṃ, pūjābhaṇḍaṃ nirākari.</gathalast>
    <hangnum line="399" number="133"></hangnum>
    <gatha1 line="400"> Thūpārāme <pageBreak edition="M" number="0.0280" /> tathāgaṇhi, sovaṇṇaṃ thupikaṃ ghare;</gatha1>
    <gathalast line="401">Mahaggharatanākiṇṇaṃ, chattaṃ bhindittha cetiye.</gathalast>
    <hangnum line="402" number="134"></hangnum>
    <gatha1 line="403"> Mahāpāḷimhi nāvāyo, damiḷānaṃ sadāpayi;</gatha1>
    <gathalast line="404">Rājagehā nijhāpesuṃ, saddhiṃ dhātugharena te.</gathalast>
    <hangnum line="405" number="135"></hangnum>
    <gatha1 line="406"> Pacchā vippaṭisārī so, desetuṃ, pāpamattano;</gatha1>
    <gathalast line="407">Kāresi saha bhogena, sākavatthuvihārakaṃ.</gathalast>
    <hangnum line="408" number="136"></hangnum>
    <gatha1 line="409"> Bhāgineyyopi ratana-dāṭho iti jane suto;</gatha1>
    <gathalast line="410">Mahādīpādo hutvāna, sabhogo tamupaṭṭhahi.</gathalast>
    <hangnum line="411" number="137"></hangnum>
    <gatha1 line="412"> Aggabodhimhi sampatte, rajjaṃ yuddhabalena ca;</gatha1>
    <gathalast line="413">Kassapo yuvarājā so, senaṃ rakkhitumattano.</gathalast>
    <hangnum line="414" number="138"></hangnum>
    <gatha1 line="415"> Duppañño sahasā bhetvā, thūpārāmamhi cetiyaṃ;</gatha1>
    <gathalast line="416">Devānaṃpiyatissena, khuddarājena ceva hi.</gathalast>
    <hangnum line="417" number="139"></hangnum>
    <gatha1 line="418"> Pubbakehica rājūhi, pūjitaṃdhanasārakaṃ;</gatha1>
    <gathalast line="419">Aggahesi dunnitīhi, pāpakehi purakkhato.</gathalast>
    <hangnum line="420" number="140"></hangnum>
    <gatha1 line="421"> Dakkhiṇassa vihārassa, cetiyaṃ paribhindiya;</gatha1>
    <gathalast line="422">Aggahesi dhanaṃ sāraṃ, evamaññepi bhindayi.</gathalast>
    <hangnum line="423" number="141"></hangnum>
    <gatha1 line="424"> Evaṃ karontaṃ taṃ rājā, dunnitikapurakkhataṃ;</gatha1>
    <gathalast line="425">Nāsakkhi kira vāretuṃ, aho pāpā nivāriyā.</gathalast>
    <hangnum line="426" number="142"></hangnum>
    <gatha1 line="427"> Taṃ vāretu masakkonto, thūpārāmamhi cetiyaṃ;</gatha1>
    <gathalast line="428">Bhinnaṃ tena sakāresi, sahassena samaṅgalaṃ.</gathalast>
    <hangnum line="429" number="143"></hangnum>
    <gatha1 line="430"> Tadā dāṭhopatissena, aggabodhi narissaro;</gatha1>
    <gathalast line="431">Jito rohaṇamevā’gā, sajjetuṃ balavāhanaṃ.</gathalast>
    <hangnum line="432" number="144"></hangnum>
    <gatha1 line="433"> Tatra ṭhito soḷasame, vasse byādhihato mato;</gatha1>
    <gathalast line="434">Tadā tassa kaṇiṭṭho so, yuvarājāpi kassapo.</gathalast>
    <hangnum line="435" number="145"></hangnum>
    <gatha1 line="436"> Dāṭhopatissa rājānaṃ, jambudīpaṃ palāpiya;</gatha1>
    <gathalast line="437">Ekarajjamakādesaṃ, makuṭantu na dhārayi.</gathalast>
    <hangnum line="438" number="146"></hangnum>
    <gatha1 line="439"> Sādhūnaṃ saṅgamene’sa, hutvā vippaṭisārako;</gatha1>
    <gathalast line="440">Nāsaṃ pāpassa kammassa, karissāmīti cintiya.</gathalast>
    <hangnum line="441" number="147"></hangnum>
    <gatha1 line="442"> Pupphārāme phalārāme, vāpiyo’pi ca kārayi;</gatha1>
    <gathalast line="443">Mahācetittayañcāpi, mahāpūjāhi sakkari.</gathalast>
    <hangnum line="444" number="148"></hangnum>
    <gatha1 line="445"> Thūpārāmañca <pageBreak edition="M" number="0.0281" /> pūjetvā, ekaṃgāmañca tassadā;</gatha1>
    <gathalast line="446">Sabbāgamiyabhikkhūhi, dhammaṃdesāpayittha ca.</gathalast>
    <hangnum line="447" number="149"></hangnum>
    <gatha1 line="448"> Katvā maricavaṭṭimhi, pāsādaṃ sutthiraṃ tahiṃ;</gatha1>
    <gathalast line="449">Vāsayittha mahātheraṃ, nāgasāla nivāsitaṃ.</gathalast>
    <hangnum line="450" number="150"></hangnum>
    <gatha1 line="451"> Tatraṭṭhaṃ tamupaṭṭhāya, paccayeti catūhi’pi;</gatha1>
    <gathalast line="452">Abhidhammaṃ kathāpesi, saddhimaṭṭhakathāya so.</gathalast>
    <hangnum line="453" number="151"></hangnum>
    <gatha1 line="454"> Nāgasālakamāvāsaṃ, katvā tasseva’dāsi so;</gatha1>
    <gathalast line="455">Mahāniṭṭhilagāmañca, paccayatthāya tassa’dā.</gathalast>
    <hangnum line="456" number="152"></hangnum>
    <gatha1 line="457"> Atha dāthopatisso so, jambudīpā idhāgato;</gatha1>
    <gathalast line="458">Mahantaṃ balamādāya, karonto tena āhavaṃ.</gathalast>
    <hangnum line="459" number="153"></hangnum>
    <gatha1 line="460"> Kassapena susannaddha-vāhanena tato mari;</gatha1>
    <gathalast line="461">Dvādasāsuṃ kiretassa, rājabhūtassa hāyanā.</gathalast>
    <hangnum line="462" number="154"></hangnum>
    <gatha1 line="463"> Tassa dāṭhopatissassa, bhāgineyyo sanāmako;</gatha1>
    <gathalast line="464">Jambudīpaṃ palāyittha, bhīto tamhā mahāraṇe.</gathalast>
    <hangnum line="465" number="155"></hangnum>
    <gatha1 line="466"> Evaṃ aniccā vata sabbabhogā,</gatha1>
    <gatha2 line="467">Sudullabhā ceva khaṇeva sobhā;</gatha2>
    <gatha3 line="468">Tasmāhi etesu ratiṃ vihāya,</gatha3>
    <gathalast line="469">Bhaveyya dhammābhimukho hitesī.</gathalast>
    <centered line="470">Sujanappasādasaṃvegatthāya kate mahāvaṃse</centered>
    <centered line="471">Cha rājako nāma</centered>
    <centered line="472">Dvicattālīsatimo paricchedo.</centered>
  </content>
</document>