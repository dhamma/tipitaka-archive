<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf34.xml</normativeSource>
    <archivePath>roman/anya/vamsa-gantha-sangaho/mahavamsa/pancatimsatimapariccheda.xml</archivePath>
    <baseFileName>pancatimsatimapariccheda</baseFileName>
    <titlePath>Pañcatiṃsatimapariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Pañcatiṃsatimapariccheda</chapter>
    <subhead line="2">Dvādasarājako</subhead>
    <hangnum line="3" number="1"></hangnum>
    <gatha1 line="4"> Āmaṇḍagāmaṇyabhayo, mahādāṭhikaaccaye;</gatha1>
    <gathalast line="5">Navavassanaṭṭhamāse, rajjaṃ kāresi taṃ suto.</gathalast>
    <hangnum line="6" number="2"></hangnum>
    <gatha1 line="7"> Chattāti chattaṃ kāresi, mahāthūpe manorame;</gatha1>
    <gathalast line="8">Tatheva pādavediñca, muddhavediñca kārayi.</gathalast>
    <hangnum line="9" number="3"></hangnum>
    <gatha1 line="10"> Tatheva lohapāsāda, thūpavhe posathavhaye;</gatha1>
    <gathalast line="11">Kāresi kucchiājiraṃ, kucchiāḷindameva ca.</gathalast>
    <hangnum line="12" number="4"></hangnum>
    <gatha1 line="13"> Ubhayatthāpi <pageBreak edition="M" number="0.0208" /> kāresi, cāruṃ ratanapaṇḍapaṃ;</gatha1>
    <gathalast line="14">Rajataleṇa vihārañca, kārāpesi narādhipe.</gathalast>
    <hangnum line="15" number="5"></hangnum>
    <gatha1 line="16"> Mahāgāmeṇḍavāpiṃso, passe kāriya dakkhiṇe;</gatha1>
    <gathalast line="17">Dakkhiṇassa vihārassa, adāsi puññadakkhiṇo.</gathalast>
    <hangnum line="18" number="6"></hangnum>
    <gatha1 line="19"> Māghātaṃ sakale dīpe, kāresi manujādhipo;</gatha1>
    <gathalast line="20">Valliphalāni sabbāni, ropāpetvā tahiṃ tahiṃ.</gathalast>
    <hangnum line="21" number="7"></hangnum>
    <gatha1 line="22"> Maṃ sakubhaṇḍakaṃ nāma, āmaṇḍiya mahīpati;</gatha1>
    <gathalast line="23">Pattaṃ pūrāpayitvāna, kāretvā vatthacumbaṭaṃ.</gathalast>
    <hangnum line="24" number="8"></hangnum>
    <gatha1 line="25"> Dāpesi sabbasaṅghassa, vippasannena cetasā;</gatha1>
    <gathalast line="26">Patte pūrāpayitvā so, āmaṇḍa gāmaṇividū.</gathalast>
    <hangnum line="27" number="9"></hangnum>
    <gatha1 line="28"> Taṅkaniṭṭhokaṇirājā-tisso ghātiya tātaraṃ;</gatha1>
    <gathalast line="29">Tīṇi vassāni nagare, rajjaṃ kāresi khattiyo.</gathalast>
    <hangnum line="30" number="10"></hangnum>
    <gatha1 line="31"> Uposathagharaṭṭaṃ esā, nicchini cekiyavhaye;</gatha1>
    <gathalast line="32">Rājāparādhakammamhi, putte saṭṭhitu bhikkhavo.</gathalast>
    <hangnum line="33" number="11"></hangnum>
    <gatha1 line="34"> Sahoḍḍe gāhayitvāna, rājā cetiya pabbate;</gatha1>
    <gathalast line="35">Khipāpesi kaṇiravhe, pabbhāramhi asīlake.</gathalast>
    <hangnum line="36" number="12"></hangnum>
    <gatha1 line="37"> Kaṇirājā accayena, āmaṇḍagāmaṇi suto;</gatha1>
    <gathalast line="38">Cūḷābhayo vassamekaṃ, rajjaṃ kāresi khattiyo.</gathalast>
    <hangnum line="39" number="13"></hangnum>
    <gatha1 line="40"> So goṇakanadītīre, purapassamhi dakkhiṇe;</gatha1>
    <gathalast line="41">Kārāpesi mahīpālo, vihāre cūḷagallakaṃ.</gathalast>
    <hangnum line="42" number="14"></hangnum>
    <gatha1 line="43"> Cūḷābhayassa’cca yena, sīvali taṃ kaniṭṭhikā;</gatha1>
    <gathalast line="44">Āmaṇḍadhītā caturo, māse rajjamakārayi.</gathalast>
    <hangnum line="45" number="15"></hangnum>
    <gatha1 line="46"> Āmaṇḍa bhāgineyyā tu, sīvaliṃ apanīyataṃ;</gatha1>
    <gathalast line="47">Iḷanāgoti nāmena, chattaṃ ussāpayi pure.</gathalast>
    <hangnum line="48" number="16"></hangnum>
    <gatha1 line="49"> Tissavāpiṃ gate tasmiṃ, ādivasse narādhipe;</gatha1>
    <gathalast line="50">Taṃ hitvā puramāgañchuṃ, bahavolambakaṇṇakā.</gathalast>
    <hangnum line="51" number="17"></hangnum>
    <gatha1 line="52"> Tahiṃ adisvā te rājā, kuddho tehi akārayi;</gatha1>
    <gathalast line="53">Maddayaṃ vāpiyā passe, mahāthūpañjasaṃsayaṃ.</gathalast>
    <hangnum line="54" number="18"></hangnum>
    <gatha1 line="55"> Tesaṃ <pageBreak edition="M" number="0.0209" /> vicārake katvā, caṇḍāle ca ṭhapāpayi;</gatha1>
    <gathalast line="56">Tena kuddhālambakaṇṇā, sabbe hutvāna ekato.</gathalast>
    <hangnum line="57" number="19"></hangnum>
    <gatha1 line="58"> Rājānaṃ taṃ gahetvāna, rundhitvāna sake ghare;</gatha1>
    <gathalast line="59">Sayaṃ rajjaṃ vicāresuṃ, rañño devī tadā sakaṃ.</gathalast>
    <hangnum line="60" number="20"></hangnum>
    <gatha1 line="61"> Puttaṃ candamukhasivaṃ, maṇḍayitvā kumārakaṃ;</gatha1>
    <gathalast line="62">Datvāna hatthe dhātīnaṃ, maṅgalahatthi santike.</gathalast>
    <hangnum line="63" number="21"></hangnum>
    <gatha1 line="64"> Pesesi vatvā sandesaṃ, netvā taṃ dhātiyo tahiṃ;</gatha1>
    <gathalast line="65">Vadiṃsu devisandesaṃ, sabbaṃ maṅgala hatthino.</gathalast>
    <hangnum line="66" number="22"></hangnum>
    <gatha1 line="67"> ‘‘Ayaṃ te sādhino putto,</gatha1>
    <gatha2 line="68">Sāmiko cārake ṭhito;</gatha2>
    <gatha3 line="69">Arihi ghātato seso,</gatha3>
    <gathalast line="70">Tayā ghāto imassa tu.</gathalast>
    <hangnum line="71" number="23"></hangnum>
    <gatha1 line="72"> Tvamenaṃ kira ghātehi, idaṃ devivaco’’iti;</gatha1>
    <gathalast line="73">Vatvā tu sayāpesuṃ, pādamūlamhi hatthino.</gathalast>
    <hangnum line="74" number="24"></hangnum>
    <gatha1 line="75"> Dukkhito so ruditvāna, nāgo bhetvāna āḷakaṃ;</gatha1>
    <gathalast line="76">Pavisitvā mahāvatthuṃ, dvāraṃ pātiya thāmasā.</gathalast>
    <hangnum line="77" number="25"></hangnum>
    <gatha1 line="78"> Rañño nisinnaṅgaṇamhi, ugghāṭetvā kavāṭakaṃ;</gatha1>
    <gathalast line="79">Nisīdāpiya taṃ khandhe, mahātitthamupāgami.</gathalast>
    <hangnum line="80" number="26"></hangnum>
    <gatha1 line="81"> Nāvaṃ āro payitvāna, rājānaṃ tattha kuñjaro;</gatha1>
    <gathalast line="82">Pacchimo dadhitīrena, sayaṃ malaya māruhī.</gathalast>
    <hangnum line="83" number="27"></hangnum>
    <gatha1 line="84"> Paratīre vasitvā so, tīṇivassāni khattiyo;</gatha1>
    <gathalast line="85">Balakāyaṃ gahetvāna, āgā nāvāti rohaṇaṃ.</gathalast>
    <hangnum line="86" number="28"></hangnum>
    <gatha1 line="87"> Titthe sakkharasobbhamhi, otaritvāna bhūpati;</gatha1>
    <gathalast line="88">Akāsi rohaṇe tattha, mahantaṃ balasaṅgahaṃ.</gathalast>
    <hangnum line="89" number="29"></hangnum>
    <gatha1 line="90"> Rañño maṅgalahatthiso, dakkhiṇaṃ malayaṃ tato;</gatha1>
    <gathalast line="91">Rohaṇaṃye’vupāgañchi, tassa kammāni kātave.</gathalast>
    <hangnum line="92" number="30"></hangnum>
    <gatha1 line="93"> Mahāpadumanāmassa, tattha jātakabhāṇino;</gatha1>
    <gathalast line="94">Tulādhāravhavāsissa, mahātherassa santike.</gathalast>
    <hangnum line="95" number="31"></hangnum>
    <gatha1 line="96"> Kapijātakaṃ <pageBreak edition="M" number="0.0210" /> sutvāna, bodhisatte pasādavā;</gatha1>
    <gathalast line="97">Nāgamahāvihāraṃ so, jiyāmuttadhanussataṃ.</gathalast>
    <hangnum line="98" number="32"></hangnum>
    <gatha1 line="99"> Katvā kāresi thūpañca, vaḍḍhāpesi yathāṭhitaṃ;</gatha1>
    <gathalast line="100">Tissavāpiñca kāresi, tathā duravhavāpikaṃ.</gathalast>
    <hangnum line="101" number="33"></hangnum>
    <gatha1 line="102"> So gahetvā balaṃ rājā, yuddhāya abhinikkhami;</gatha1>
    <gathalast line="103">Taṃ sutvā lambakaṇṇā ca, yuddhāya abhisaṃyutā.</gathalast>
    <hangnum line="104" number="34"></hangnum>
    <gatha1 line="105"> Papallakkhandhadvāramhi, khette hiṅkaravāpike;</gatha1>
    <gathalast line="106">Yuddhaṃ ubhinnaṃ vattittha, aññamaññavihesanaṃ.</gathalast>
    <hangnum line="107" number="35"></hangnum>
    <gatha1 line="108"> Nāvākilantadehattā, posā sīdanti rājino;</gatha1>
    <gathalast line="109">Rājā nāmaṃ sāvayitvā, sayaṃ pāvisi tena so.</gathalast>
    <hangnum line="110" number="36"></hangnum>
    <gatha1 line="111"> Tena bhītālambakaṇṇā, sayiṃsu udarena so;</gatha1>
    <gathalast line="112">Tesaṃ sīsāni chinditvā, ratanābhisamaṃkari.</gathalast>
    <hangnum line="113" number="37"></hangnum>
    <gatha1 line="114"> Tikkhattumevantukate, karuṇāya mahīpati;</gatha1>
    <gathalast line="115">‘‘Amāretvā’va gaṇhātha, jīvaggāha’nti abruvi.</gathalast>
    <hangnum line="116" number="38"></hangnum>
    <gatha1 line="117"> Tato vijitasaṅgāmo, puraṃ āgamma bhūpati;</gatha1>
    <gathalast line="118">Chattaṃ ussāpayitvāna tissavāpi chaṇaṃ agā.</gathalast>
    <hangnum line="119" number="39"></hangnum>
    <gatha1 line="120"> Jalakīḷāya uggantvā, sumaṇḍitapasādhito;</gatha1>
    <gathalast line="121">Attano sirisampattiṃ, disvā tassantarāyike.</gathalast>
    <hangnum line="122" number="40"></hangnum>
    <gatha1 line="123"> Lambakaṇṇe saritvāna, kuddho so yojayīrathe;</gatha1>
    <gathalast line="124">Yugaparamparā tesaṃ, purato pāvisī puraṃ.</gathalast>
    <hangnum line="125" number="41"></hangnum>
    <gatha1 line="126"> Mahāvatthussa ummāre, ṭhatvā rājāṇapesi so;</gatha1>
    <gathalast line="127">‘‘Imesaṃ sīsamummāre, asmiṃ chindatha bho’’iti.</gathalast>
    <hangnum line="128" number="42"></hangnum>
    <gatha1 line="129"> Goṇā eterathe yuttā, tava honti rathesabha;</gatha1>
    <gathalast line="130">Siṅgaṃkhurañca etesaṃ, chedāpayata bho’’iti.</gathalast>
    <hangnum line="131" number="43"></hangnum>
    <gatha1 line="132"> Mātuyā atha saññatto, sīsacchedaṃ nivāriya;</gatha1>
    <gathalast line="133">Nāsañca pādaṅguṭṭhañca, tesaṃ rājā achedayi.</gathalast>
    <hangnum line="134" number="44"></hangnum>
    <gatha1 line="135"> Hatthivutthaṃ janapadaṃ, adā hatthissa khattiyo;</gatha1>
    <gathalast line="136">Hatthibhogo janapado, iti tenāsi nāmato.</gathalast>
    <hangnum line="137" number="45"></hangnum>
    <gatha1 line="138"> Evaṃ anurādhapure, iḷānāgo mahīpati;</gatha1>
    <gathalast line="139">Chabbassāni anunāni, rajjaṃ kāresi khattiyo.</gathalast>
    <hangnum line="140" number="46"></hangnum>
    <gatha1 line="141"> Iḷanāgaccaye <pageBreak edition="M" number="0.0211" /> tassa, putto candamukhosivo;</gatha1>
    <gathalast line="142">Aṭṭhavassaṃ sattamāsaṃ, rājā rajjamakārayi.</gathalast>
    <hangnum line="143" number="47"></hangnum>
    <gatha1 line="144"> Maṇikāragāme vāpi, kārāpetvā mahīpati;</gatha1>
    <gathalast line="145">Issarasamaṇavhassa, vihārassa adāsi so.</gathalast>
    <hangnum line="146" number="48"></hangnum>
    <gatha1 line="147"> Tassa rañño mahesī ca, saṅgāme pattimattano;</gatha1>
    <gathalast line="148">Tassevā’dā vihārassa, damiḷadevīti vissutā.</gathalast>
    <hangnum line="149" number="49"></hangnum>
    <gatha1 line="150"> Taṃ tissavāpī kīḷāya, hantvā candamukhaṃ sivaṃ;</gatha1>
    <gathalast line="151">Yasaḷālakatisso’ti, vissuto taṅkaniṭṭhako.</gathalast>
    <hangnum line="152" number="50"></hangnum>
    <gatha1 line="153"> Anurādhapure ramme, laṅkābhuvadane subhe;</gatha1>
    <gathalast line="154">Sattavassānaṭṭhamāse, rājā rajjamakārayi.</gathalast>
    <hangnum line="155" number="51"></hangnum>
    <gatha1 line="156"> Dovirikassa dattassa, puttho dovāriko sayaṃ;</gatha1>
    <gathalast line="157">Rañño sadisarūpena, ahosi subhanāmavā.</gathalast>
    <hangnum line="158" number="52"></hangnum>
    <gatha1 line="159"> Subhaṃ balatthaṃ taṃ rājā, rājabhūsāya bhūsiya;</gatha1>
    <gathalast line="160">Nisidāpiya pallaṅke, hāsatthaṃ yasaḷālako.</gathalast>
    <hangnum line="161" number="53"></hangnum>
    <gatha1 line="162"> Sīsacoḷaṃ balatthassa, sasīse paṭimuñciya;</gatha1>
    <gathalast line="163">Yaṭṭhiṃ gahetvā hatthena, dvāramūle ṭhito sayaṃ.</gathalast>
    <hangnum line="164" number="54"></hangnum>
    <gatha1 line="165"> Vandantesu amaccesu, nisinnaṃ āsanamhi taṃ;</gatha1>
    <gathalast line="166">Rājā hasati evaṃ so, kurute antarantarā.</gathalast>
    <hangnum line="167" number="55"></hangnum>
    <gatha1 line="168"> ‘‘Balattho ekadivasaṃ, rājānaṃ hasamānakaṃ;</gatha1>
    <gathalast line="169">Ayaṃ balattho kasmā me, sammukhāhasatī’’ti so.</gathalast>
    <hangnum line="170" number="56"></hangnum>
    <gatha1 line="171"> Mārāpayitvā rājānaṃ, balattho so subho idha;</gatha1>
    <gathalast line="172">Rajjaṃ kāresi chabbassaṃ, subharājāti vissuto.</gathalast>
    <hangnum line="173" number="57"></hangnum>
    <gatha1 line="174"> Dvisu mahāvihāresu, subharājā manoramaṃ;</gatha1>
    <gathalast line="175">Pariveṇapantiṃ subha-nāmakaṃyeva kārayi.</gathalast>
    <hangnum line="176" number="58"></hangnum>
    <gatha1 line="177"> Uruvelasamīpamhi, tathā vellivihārakaṃ;</gatha1>
    <gathalast line="178">Puratthime ekadvāraṃ, gaṅgante nandigāmakaṃ.</gathalast>
    <hangnum line="179" number="59"></hangnum>
    <gatha1 line="180"> Lambakaṇṇasuto <pageBreak edition="M" number="0.0212" /> eko, uttarapassavāsiko;</gatha1>
    <gathalast line="181">Senāpatimupaṭṭhāsi, vasabho nāma mātulaṃ.</gathalast>
    <hangnum line="182" number="60"></hangnum>
    <gatha1 line="183"> Hessati vasabho nāma, rājā’ti sutiyāsadā;</gatha1>
    <gathalast line="184">Ghāteti rājādīpamhi, sabbe vasabhanāmake.</gathalast>
    <hangnum line="185" number="61"></hangnum>
    <gatha1 line="186"> ‘‘Rañño dassāma vasataṃ, ima’’nti bhariyāya so;</gatha1>
    <gathalast line="187">Senāpatimantayitvā, pāto rājakulaṃ agā.</gathalast>
    <hangnum line="188" number="62"></hangnum>
    <gatha1 line="189"> Gacchato tena sahasā, tambulaṃ cuṇṇavajjitaṃ;</gatha1>
    <gathalast line="190">Hatthamhi vasabhassā’dā, taṃ sādhu parirakkhituṃ.</gathalast>
    <hangnum line="191" number="63"></hangnum>
    <gatha1 line="192"> Rājagehassa dvāramhi, tambulaṃ cuṇṇavajjitaṃ;</gatha1>
    <gathalast line="193">Senāpati udikkhitvā, taṃ cuṇṇatthaṃ visajjayi.</gathalast>
    <hangnum line="194" number="64"></hangnum>
    <gatha1 line="195"> Senāpatissa bhariyā, cuṇṇatthaṃ vasabhaṃ gataṃ;</gatha1>
    <gathalast line="196">Vatvā rahassaṃ datvā ca, sahassaṃ taṃ palāpayi.</gathalast>
    <hangnum line="197" number="65"></hangnum>
    <gatha1 line="198"> Mahāvihāraṭhānaṃ so, gantvāna vasabho pana;</gatha1>
    <gathalast line="199">Tattha therehi khiranna-vatthehi katasaṅgaho.</gathalast>
    <hangnum line="200" number="66"></hangnum>
    <gatha1 line="201"> Tato paraṃ kuṭṭhino ca, rājabhāvāya nicchitaṃ;</gatha1>
    <gathalast line="202">Sutvāna vacanaṃhaṭṭho, ‘‘coro hessa’’nti nicchito.</gathalast>
    <hangnum line="203" number="67"></hangnum>
    <gatha1 line="204"> Laddhasamatthapurise, gāmaghātaṃ tato paraṃ;</gatha1>
    <gathalast line="205">Karonto rohaṇaṃ gantvā, kapallapuvopadesato.</gathalast>
    <hangnum line="206" number="68"></hangnum>
    <gatha1 line="207"> Kamena raṭṭhaṃ kaṇhantho, sampattabalavāhano;</gatha1>
    <gathalast line="208">So rājā dvīhi vassehi, āgamma purasantikaṃ.</gathalast>
    <hangnum line="209" number="69"></hangnum>
    <gatha1 line="210"> Subharājaṃ raṇe hantvā, vasabho so mahabbalo;</gatha1>
    <gathalast line="211">Ussāpayi purebhattaṃ, mātulo’pi raṇe pati.</gathalast>
    <hangnum line="212" number="70"></hangnum>
    <gatha1 line="213"> Taṃ mātulassa sariraṃ, pubbabhūtopakārikaṃ;</gatha1>
    <gathalast line="214">Akāsi vasabho rājā, mahesiṃ mettanāmikaṃ.</gathalast>
    <hangnum line="215" number="71"></hangnum>
    <gatha1 line="216"> Sohorapāṭhakaṃ pucchi, āyuppamāṇamattano;</gatha1>
    <gathalast line="217">‘‘Āha dvādasavassāni’’, rahoyevassa sopi ca.</gathalast>
    <hangnum line="218" number="72"></hangnum>
    <gatha1 line="219"> Rahassaṃ rakkhaṇatthāya, sahassaṃ tassā dāpiya;</gatha1>
    <gathalast line="220">Saṅghaṃ so sannipātetvā, vanditvā pucchi bhūpati.</gathalast>
    <hangnum line="221" number="73"></hangnum>
    <gatha1 line="222"> ‘‘Siyānu <pageBreak edition="M" number="0.0213" /> bhante āyussa, vaḍḍhanakāraṇaṃ’’iti;</gatha1>
    <gathalast line="223">‘‘Atthī’’ti saṅgho ācikkhi, antarāyavimocanaṃ.</gathalast>
    <hangnum line="224" number="74"></hangnum>
    <gatha1 line="225"> Parissāvanadānañca, āvāsadāna meva ca;</gatha1>
    <gathalast line="226">Gilānavattadānañca, dātabbaṃ manujādhipa.</gathalast>
    <hangnum line="227" number="75"></hangnum>
    <gatha1 line="228"> ‘‘Kātabbaṃ jiṇṇakāvāsa-paṭisaṅkharaṇaṃ tathā;</gatha1>
    <gathalast line="229">Pañcasīlasamādānaṃ, katvā taṃ sādhurakkhiyaṃ.</gathalast>
    <hangnum line="230" number="76"></hangnum>
    <gatha1 line="231"> Uposathūpavāso ca, kattabbo’ posathe’’iti;</gatha1>
    <gathalast line="232">Rājā sādhūti gantvāna, tathā sabbaṃ makāsi so.</gathalast>
    <hangnum line="233" number="77"></hangnum>
    <gatha1 line="234"> Tiṇṇaṃ tiṇṇañca vassānaṃ, accayena mahīpati;</gatha1>
    <gathalast line="235">Dīpamhi sabbasaṅghassa, ticīvaramadāpayi.</gathalast>
    <hangnum line="236" number="78"></hangnum>
    <gatha1 line="237"> Anāgatānaṃ therānaṃ, pesayitvāna dāpayi;</gatha1>
    <gathalast line="238">Dvattiṃsāyahi ṭhānesu, dāpesi madhupāyasaṃ.</gathalast>
    <hangnum line="239" number="79"></hangnum>
    <gatha1 line="240"> Catusaṭṭhiyā ca ṭhānesu, mahādānaṃtu missakaṃ;</gatha1>
    <gathalast line="241">Sahassavaṭṭi catusu, ṭhānesu ca jalāpayi.</gathalast>
    <hangnum line="242" number="80"></hangnum>
    <gatha1 line="243"> Cetiyapabbate ceva, thūpārāme ca cetiye;</gatha1>
    <gathalast line="244">Mahāthūpe mahābodhi-ghare iti imesu hi.</gathalast>
    <hangnum line="245" number="81"></hangnum>
    <gatha1 line="246"> Cittalakūṭe kāresi, dasathūpe manorame;</gatha1>
    <gathalast line="247">Dīpe’khilamhi āvāse, jiṇṇe ca paṭisaṅkhari.</gathalast>
    <hangnum line="248" number="82"></hangnum>
    <gatha1 line="249"> Valliyeravihāre ca, therassa so pasīdiya;</gatha1>
    <gathalast line="250">Mahāvalligottaṃ nāma, vihārañca akārayi.</gathalast>
    <hangnum line="251" number="83"></hangnum>
    <gatha1 line="252"> Kāresi anurārāmaṃ, mahāgāmassa santike;</gatha1>
    <gathalast line="253">Heḷigāmaṭṭhakarisa, sahassaṃ tassa dāpayi.</gathalast>
    <hangnum line="254" number="84"></hangnum>
    <gatha1 line="255"> Mucelavihāraṃ kāretvā, so tissavaḍḍhamānake;</gatha1>
    <gathalast line="256">Āḷisārodakabhāgaṃ, vihārassa adāpayi.</gathalast>
    <hangnum line="257" number="85"></hangnum>
    <gatha1 line="258"> Kalambatitthe thūpamhi, kāresiṭṭhikakañcukaṃ;</gatha1>
    <gathalast line="259">Kāresuposathā gāraṃ, vaṭṭitelattha massatu.</gathalast>
    <hangnum line="260" number="86"></hangnum>
    <gatha1 line="261"> Sahassakarīsavāpiṃso <pageBreak edition="M" number="0.0214" />, kārāpetvā adāsi ca;</gatha1>
    <gathalast line="262">Kāresuposathāgāraṃ, vihāre kumbhigallake.</gathalast>
    <hangnum line="263" number="87"></hangnum>
    <gatha1 line="264"> Soye’vu posathāgāraṃ, issarasamaṇake idha;</gatha1>
    <gathalast line="265">Thūpārāmethūpagharaṃ, kārāpesi mahīpati.</gathalast>
    <hangnum line="266" number="88"></hangnum>
    <gatha1 line="267"> Mahāvihāre pariveṇa, pantiṃ pacchimapekkhiniṃ;</gatha1>
    <gathalast line="268">Kāresi ca catusālañca, jiṇṇakaṃ paṭisaṅkhari.</gathalast>
    <hangnum line="269" number="89"></hangnum>
    <gatha1 line="270"> Catubuddhapaṭimārammaṃ, paṭimānaṃgharaṃtathā;</gatha1>
    <gathalast line="271">Mahābodhiṅgaṇe ramme, rājā soyeva kārayi.</gathalast>
    <hangnum line="272" number="90"></hangnum>
    <gatha1 line="273"> Tassa rañño mahesī sā, vuttanāmā manoramaṃ;</gatha1>
    <gathalast line="274">Thūpaṃ thūpagharañceva, rammaṃ tatheva kārayi.</gathalast>
    <hangnum line="275" number="91"></hangnum>
    <gatha1 line="276"> Thūpārāme thūpagharaṃ, niṭṭhāpetvā mahīpati;</gatha1>
    <gathalast line="277">Tassa niṭṭhāpitamahe, mahādānamadāsi ca.</gathalast>
    <hangnum line="278" number="92"></hangnum>
    <gatha1 line="279"> Yuttānaṃ buddhavacane, bhikkhūnaṃ paccayampi ca;</gatha1>
    <gathalast line="280">Bhikkhūnaṃ dhammakathikānaṃ, sappiphāṇitameva ca.</gathalast>
    <hangnum line="281" number="93"></hangnum>
    <gatha1 line="282"> Nagarassa catudvāre, kapaṇavaṭṭañca dāpayi;</gatha1>
    <gathalast line="283">Gilānānañca bhikkhūnaṃ, gilānavaṭṭameva ca.</gathalast>
    <hangnum line="284" number="94"></hangnum>
    <gatha1 line="285"> Mayettiṃ rājuppalavāpiṃ, vahakolambagāmakaṃ;</gatha1>
    <gathalast line="286">Mahānika vittavāpiṃ, mahārāmotti meva ca.</gathalast>
    <hangnum line="287" number="95"></hangnum>
    <gatha1 line="288"> Kehālaṃ kāḷivāpiñca, cambuṭṭhiṃ vātamaṅganaṃ;</gatha1>
    <gathalast line="289">Abhivaḍḍhamānakañca, iccekādasa vāpiyo.</gathalast>
    <hangnum line="290" number="96"></hangnum>
    <gatha1 line="291"> Dvādasa mātikā ceva, subhikkhatthamakārayi;</gatha1>
    <gathalast line="292">Guttattha purapākāraṃ, ceva muccamakārayi.</gathalast>
    <hangnum line="293" number="97"></hangnum>
    <gatha1 line="294"> Gopurañca catudvāre, mahāvatthuñca kārayi;</gatha1>
    <gathalast line="295">Saraṃ kāresi uyyāne, haṃsetatthavisajjayi.</gathalast>
    <hangnum line="296" number="98"></hangnum>
    <gatha1 line="297"> Pure bahū pokkharaṇī, kārāpetvā tahiṃ tahiṃ;</gatha1>
    <gathalast line="298">Ummaggena jalaṃ tattha, pavesesi mahīpati.</gathalast>
    <hangnum line="299" number="99"></hangnum>
    <gatha1 line="300"> Evaṃ <pageBreak edition="M" number="0.0215" /> nānāvidhaṃ puññaṃ, katvā vasabhabhūpati;</gatha1>
    <gathalast line="301">Hatantarāyo so hutvā, puññakamme sadādaro.</gathalast>
    <hangnum line="302" number="100"></hangnum>
    <gatha1 line="303"> Catuttāsīsavassāni, pure rajjamakārayi;</gatha1>
    <gathalast line="304">Catuttālīsavesākha, pūjā yo ca akārayi.</gathalast>
    <hangnum line="305" number="101"></hangnum>
    <gatha1 line="306"> Subharājā dharanto so, attano ekadhītaraṃ;</gatha1>
    <gathalast line="307">Vasabhena bhayāsaṃkī, appesi’ṭhika vaḍḍhakiṃ.</gathalast>
    <hangnum line="308" number="102"></hangnum>
    <gatha1 line="309"> Attano kambalañceva, rājā bhaṇḍāni ca’ppayi;</gatha1>
    <gathalast line="310">Vasabhena hate tasmiṃ, tamādāsiṭṭhavaḍḍhakī.</gathalast>
    <hangnum line="311" number="103"></hangnum>
    <gatha1 line="312"> Dhītiṭhāne ṭhapetvāna, vaḍḍheti attano ghare;</gatha1>
    <gathalast line="313">Sakammaṃ karato tassa, bhattaṃ āhari dārikā.</gathalast>
    <hangnum line="314" number="104"></hangnum>
    <gatha1 line="315"> Sā nirodhasamāpannaṃ, tadambapuppha gumbake;</gatha1>
    <gathalast line="316">Sattame divase disvā, bhattaṃ medhāvīnī adā.</gathalast>
    <hangnum line="317" number="105"></hangnum>
    <gatha1 line="318"> Puna bhattaṃ randhayitvā, pituno bhattamāhari;</gatha1>
    <gathalast line="319">Papañcakāraṇaṃ puṭṭhā, tamatthaṃ pituno vadi.</gathalast>
    <hangnum line="320" number="106"></hangnum>
    <gatha1 line="321"> Tuṭṭho punappunañce’so, bhattaṃ therassa dāpayi;</gatha1>
    <gathalast line="322">Vissattho’nāgataṃ disvā, thero āha kumārikaṃ.</gathalast>
    <hangnum line="323" number="107"></hangnum>
    <gatha1 line="324"> ‘‘Tavaissariyejāte, imaṃ ṭhānaṃ kumārike;</gatha1>
    <gathalast line="325">Sareyyāsī’ti thero tu, tadā ca parinibbuto.</gathalast>
    <hangnum line="326" number="108"></hangnum>
    <gatha1 line="327"> Sake so vasabho rājā, vayappattamhi puttake;</gatha1>
    <gathalast line="328">Vaṅkanāsikatissamhi, kaññaṃtassānurūpikaṃ.</gathalast>
    <hangnum line="329" number="109"></hangnum>
    <gatha1 line="330"> Gavesāpesi purisā, taṃ disvāna kumārikaṃ;</gatha1>
    <gathalast line="331">Iṭṭhakavaḍḍhakīgāme, itthilakkhaṇa kovidā.</gathalast>
    <hangnum line="332" number="110"></hangnum>
    <gatha1 line="333"> Rañño nivedayuṃ rājā, tamāṇāpetumārabhi;</gatha1>
    <gathalast line="334">Tassāha rājadhītattaṃ, iṭṭhakavaḍḍhakī tadā.</gathalast>
    <hangnum line="335" number="111"></hangnum>
    <gatha1 line="336"> Subharañño tu dhītattaṃ, kambalādīhi ñāpayi;</gatha1>
    <gathalast line="337">Rājā tuṭṭho sutassā’dā, taṃ sādhu katamaṅgalaṃ.</gathalast>
    <hangnum line="338" number="112"></hangnum>
    <gatha1 line="339"> Vasabhassaccaye putto, vaṅkanāsika tissako;</gatha1>
    <gathalast line="340">Anurādhapure rajjaṃ, tīṇi vassāni kārayi.</gathalast>
    <hangnum line="341" number="113"></hangnum>
    <gatha1 line="342"> So <pageBreak edition="M" number="0.0216" /> goṇanadiyā tīre, mahāmaṅgalanāmakaṃ;</gatha1>
    <gathalast line="343">Vihāraṃ kārayi rājā, vaṅkanāsikatissako.</gathalast>
    <hangnum line="344" number="114"></hangnum>
    <gatha1 line="345"> Mahāmattā tu devī sā, sarantī therabhāsitaṃ;</gatha1>
    <gathalast line="346">Vihārakāraṇatthāya, akāsi dhanasañcayaṃ.</gathalast>
    <hangnum line="347" number="115"></hangnum>
    <gatha1 line="348"> Vaṅkanāsikatissassa, accaye kārayī suto;</gatha1>
    <gathalast line="349">Rajjaṃ bāvīsavassāni, gajjabāhukagāmaṇi.</gathalast>
    <hangnum line="350" number="116"></hangnum>
    <gatha1 line="351"> Sutvā so mātuvacanaṃ, mātudatthāya kārayi;</gatha1>
    <gathalast line="352">Kadambapupphaṭhānamhi, rājamātuvihārakaṃ.</gathalast>
    <hangnum line="353" number="117"></hangnum>
    <gatha1 line="354"> Mātā satasahassaṃ sā, bhūmiatthoya paṇḍitā;</gatha1>
    <gathalast line="355">Adā mahāvihārassa, vihārañca akāra yi.</gathalast>
    <hangnum line="356" number="118"></hangnum>
    <gatha1 line="357"> Sayameva akāresi, tattha thūpaṃ silāmayaṃ;</gatha1>
    <gathalast line="358">Saṅghabhogañca pādāsi, kiṇitvāna tato tato.</gathalast>
    <hangnum line="359" number="119"></hangnum>
    <gatha1 line="360"> Abhayuttara mahāthūpaṃ, vaḍḍhāpetvā citāpayi;</gatha1>
    <gathalast line="361">Catudvāre ca tattheva, ādimukhamakārayi.</gathalast>
    <hangnum line="362" number="120"></hangnum>
    <gatha1 line="363"> Gāmaṇitissavāpiṃ so, kārāpetvā mahīpati;</gatha1>
    <gathalast line="364">Abhayagiri vihārassa, pākavaṭṭāya’dāsi ca.</gathalast>
    <hangnum line="365" number="121"></hangnum>
    <gatha1 line="366"> Maricavaṭṭikathūpamhi, kañcukañca akārayi;</gatha1>
    <gathalast line="367">Kiṇitvā satasahassena, saṅghabhogamadāsi ca.</gathalast>
    <hangnum line="368" number="122"></hangnum>
    <gatha1 line="369"> Kāresi pacchime vasse, vihāraṃ rāmakavhayaṃ;</gatha1>
    <gathalast line="370">Mahejasanasālañca, nagaramhi akārayi.</gathalast>
    <hangnum line="371" number="123"></hangnum>
    <gatha1 line="372"> Gajabāhussaccayena, sasuro tassa rājino;</gatha1>
    <gathalast line="373">Rajjaṃ mahallako nāgo, chabbassāni akārayi.</gathalast>
    <hangnum line="374" number="124"></hangnum>
    <gatha1 line="375"> Puratthime pejalakaṃ, dakkhiṇe koṭi pabbataṃ;</gatha1>
    <gathalast line="376">Pacchime dakapāsāṇe, nāgadīpe sālipabbataṃ.</gathalast>
    <hangnum line="377" number="125"></hangnum>
    <gatha1 line="378"> Bījagāme tanaveḷiṃ, rohaṇe janapade pana;</gatha1>
    <gathalast line="379">Tobbalanāgapabbatañca, antoṭṭhe girihālikaṃ.</gathalast>
    <hangnum line="380" number="126"></hangnum>
    <gatha1 line="381"> Ete <pageBreak edition="M" number="0.0217" /> satta vihāre so, mahallanāgabhūpati;</gatha1>
    <gathalast line="382">Parittenapi kālena, kārāpesi mahāmatī.</gathalast>
    <hangnum line="383" number="127"></hangnum>
    <gatha1 line="384"> Evaṃ asārehi dhanehi sāraṃ,</gatha1>
    <gatha2 line="385">Puññāni katvāna bahūni paññā;</gatha2>
    <gatha3 line="386">Ādenti bālā pana kāma hetu,</gatha3>
    <gathalast line="387">Bahūni pāpāni karontā mohā’ti.</gathalast>
    <centered line="388">Sujanappasādasaṃvegatthāya kate mahāvaṃse</centered>
    <centered line="389">Dvādasa rājako nāma</centered>
    <centered line="390">Pañcatiṃsatimo paricchedo.</centered>
  </content>
</document>