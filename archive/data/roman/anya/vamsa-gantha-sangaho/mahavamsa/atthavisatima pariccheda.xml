<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf27.xml</normativeSource>
    <archivePath>roman/anya/vamsa-gantha-sangaho/mahavamsa/atthavisatima pariccheda.xml</archivePath>
    <baseFileName>atthavisatima pariccheda</baseFileName>
    <titlePath>Aṭṭhavīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Aṭṭhavīsatima pariccheda</chapter>
    <subhead line="2">Mahā thūpasādhana lābho</subhead>
    <hangnum line="3" number="1"></hangnum>
    <gatha1 line="4"> Tato satasahassaṃ so, vissajjetvā mahīpati;</gatha1>
    <gathalast line="5">Kārāpesi mahābodhi-pūjaṃ suḷāramuttamaṃ.</gathalast>
    <hangnum line="6" number="2"></hangnum>
    <gatha1 line="7"> Tato puraṃ pavisinto, thūpaṭhāne nivesitaṃ;</gatha1>
    <gathalast line="8">Passitvāna sīlāyūpaṃ, saritvā pubbakaṃ sutiṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Kāressāmi mahāthūpaṃ’’, iti haṭṭho mahātalaṃ;</gatha1>
    <gathalast line="11">Āruyha rattiṃ bhuñjitvā, sayito iti cintayi.</gathalast>
    <hangnum line="12" number="4"></hangnum>
    <gatha1 line="13"> ‘‘Damiḷe <pageBreak edition="Myanmar" number="0.0159" /> maddamānena, loko’yaṃ pīḷito mayā;</gatha1>
    <gathalast line="14">Na sakkā balimuddhattuṃ, taṃ vajjiya baliṃ ahaṃ.</gathalast>
    <hangnum line="15" number="5"></hangnum>
    <gatha1 line="16"> Kārayanto mahāthūpaṃ, kataṃ dhammena iṭṭhikā;</gatha1>
    <gathalast line="17">Uppādessāmi ‘‘iccevaṃ, cintayantassa cintitaṃ.</gathalast>
    <hangnum line="18" number="6"></hangnum>
    <gatha1 line="19"> Chattamhi devatājānī, tato kolāhalaṃ ahu;</gatha1>
    <gathalast line="20">Devesu ñatvā taṃ sakko, vissakammāna mabravi.</gathalast>
    <hangnum line="21" number="7"></hangnum>
    <gatha1 line="22"> ‘‘Iṭṭhakattaṃ cetiyassa, rājā cintesi gāmaṇi;</gatha1>
    <gathalast line="23">Gantvā purā yojanamhi, gambhīra nadī yantike.</gathalast>
    <hangnum line="24" number="8"></hangnum>
    <gatha1 line="25"> Māpehi iṭṭhikā tattaṃ’, iti sakke na bhāsito;</gatha1>
    <gathalast line="26">Vissakammo idhāgamma, māpesi tattha iṭṭhikā.</gathalast>
    <hangnum line="27" number="9"></hangnum>
    <gatha1 line="28"> Pabhāte luddako tattha, sunakhehi vanaṃ agā;</gatha1>
    <gathalast line="29">Vodhārūpena dassesi, luddakaṃ bhummadevatā.</gathalast>
    <hangnum line="30" number="10"></hangnum>
    <gatha1 line="31"> Luddako taṃ’nubandhanto, gantvā disvāna iṭṭhakā;</gatha1>
    <gathalast line="32">Antarahitāya godhāya, iti cidhantasi so tahiṃ.</gathalast>
    <hangnum line="33" number="11"></hangnum>
    <gatha1 line="34"> ‘‘Kāretu kāmo kira no, mahāthūpaṃ mahīpati;</gatha1>
    <gathalast line="35">Upāyanamidaṃ tassaṃ’, iti gantvā nivedayi.</gathalast>
    <hangnum line="36" number="12"></hangnum>
    <gatha1 line="37"> Tassa taṃ vacanaṃ sutvā, piyaṃ janahi tappiyo;</gatha1>
    <gathalast line="38">Rājā kāresi sakkāraṃ, mahantaṃ tuṭṭhamānaso.</gathalast>
    <hangnum line="39" number="13"></hangnum>
    <gatha1 line="40"> Purāpubbuttare dese, yojanattaya matthake;</gatha1>
    <gathalast line="41">Ācāra viṭṭhigāmamhi, soḷasakarīse kale.</gathalast>
    <hangnum line="42" number="14"></hangnum>
    <gatha1 line="43"> Sovaṇṇa bījānu’ṭṭhiṃsu, vividhāni pamāṇato;</gatha1>
    <gathalast line="44">Vidatthukkaṭṭha māṇāni, aṅgulimāṇā niheṭhato.</gathalast>
    <hangnum line="45" number="15"></hangnum>
    <gatha1 line="46"> Suvaṇṇa puṇṇaṃ taṃ bhūmiṃ, disvā saṅgāmavāsikā;</gatha1>
    <gathalast line="47">Suvaṇṇa pāhiṃ ādāya, gantvā rañño nivedayuṃ.</gathalast>
    <hangnum line="48" number="16"></hangnum>
    <gatha1 line="49"> Purāpācina passamhi, satta yojana matthake;</gatha1>
    <gathalast line="50">Gaṅgāpāre tambapiṭṭhe, tambalohaṃ samuṭṭhahi.</gathalast>
    <hangnum line="51" number="17"></hangnum>
    <gatha1 line="52"> Taṅgāmikā tambaloha-bījamādāya pātiyā;</gatha1>
    <gathalast line="53">Rājāna mupasaṅkamma, tamatthañca nivedayuṃ.</gathalast>
    <hangnum line="54" number="18"></hangnum>
    <gatha1 line="55"> Pubbadakkhiṇadesamhi, purato catuyojane;</gatha1>
    <gathalast line="56">Sumana vāpi gāmamhi, uṭṭhahiṃsu maṇībahū.</gathalast>
    <hangnum line="57" number="19"></hangnum>
    <gatha1 line="58"> Upala <pageBreak edition="Myanmar" number="0.0160" /> kuruvindehi, missakāneva gāmikā;</gatha1>
    <gathalast line="59">Ādāya pātiyāeva, gantvā rañño nivedayuṃ.</gathalast>
    <hangnum line="60" number="20"></hangnum>
    <gatha1 line="61"> Purato dakkhiṇe passe, aṭṭhayojanamatthake;</gatha1>
    <gathalast line="62">Ambaṭṭha kolaleṇamhi, rajataṃ upapajjatha.</gathalast>
    <hangnum line="63" number="21"></hangnum>
    <gatha1 line="64"> Nagare vāṇijo eko, ādāya sakaṭe bahū;</gatha1>
    <gathalast line="65">Malayā siṅgīverādiṃ, ānetuṃ malayaṃ gato.</gathalast>
    <hangnum line="66" number="22"></hangnum>
    <gatha1 line="67"> Leṇassa avidūramhi, sakaṭāniṭṭha pāpiya;</gatha1>
    <gathalast line="68">Patodādārunicchanto, āruḷho taṃ mahīdharaṃ.</gathalast>
    <hangnum line="69" number="23"></hangnum>
    <gatha1 line="70"> Cāṭippamāṇa taṃ tattha, pakkabhārena nāmi taṃ;</gatha1>
    <gathalast line="71">Disvā pana salaṭṭhiñca, pāsāṇaṭṭhañca taṃ phalaṃ.</gathalast>
    <hangnum line="72" number="24"></hangnum>
    <gatha1 line="73"> Vaṇṭe taṃ vāsiyā chetvā, dassāma’gganti cintiya;</gatha1>
    <gathalast line="74">Kālaṃ ghosesi saddhāya, cattāro’nāsavāgamuṃ.</gathalast>
    <hangnum line="75" number="25"></hangnum>
    <gatha1 line="76"> Haṭṭho so te’bhivādetvā, nisīdāpiya sādaro;</gatha1>
    <gathalast line="77">Vāsiyā vaṇṭasāmantā, tacaṃ chetvā apassayaṃ.</gathalast>
    <hangnum line="78" number="26"></hangnum>
    <gatha1 line="79"> Muñjitvā’vāṭa puṇṇaṃ taṃ, yūsaṃ pattehī ādiya;</gatha1>
    <gathalast line="80">Cattāro yūsa pūrete, patte tesamadāsiso.</gathalast>
    <hangnum line="81" number="27"></hangnum>
    <gatha1 line="82"> Te taṃ gahetvā pakkāmuṃ,</gatha1>
    <gatha2 line="83">Kālaṃ ghosesi so puna;</gatha2>
    <gatha3 line="84">Aññe khiṇāsavā therā,</gatha3>
    <gathalast line="85">Cattāro tattha āgamuṃ.</gathalast>
    <hangnum line="86" number="28"></hangnum>
    <gatha1 line="87"> Tesaṃ patte gahetvā so, pattāmiñjahi pūriya;</gatha1>
    <gathalast line="88">Adāsi tesaṃ pakkāmuṃ, tayo eko napakkami.</gathalast>
    <hangnum line="89" number="29"></hangnum>
    <gatha1 line="90"> Rajataṃ tassa dassetuṃ, orohitvā tato hi so;</gatha1>
    <gathalast line="91">Nisajja leṇāsannamhi, tāmiñjā paribhuñjatha.</gathalast>
    <hangnum line="92" number="30"></hangnum>
    <gatha1 line="93"> Sesāmiñjā vāṇijo’pi, bhuñjitvā yāvadatthakaṃ;</gatha1>
    <gathalast line="94">Bhaṇḍikāya gahetvāna, sesatherapadānugo.</gathalast>
    <hangnum line="95" number="31"></hangnum>
    <gatha1 line="96"> Añjasā <pageBreak edition="Myanmar" number="0.0161" /> iminā tvampi, gaccha dānī upāsaka;</gatha1>
    <gathalast line="97">Gantvāna theraṃ passitvā, veyyāvacca mahāsi ca.</gathalast>
    <hangnum line="98" number="32"></hangnum>
    <gatha1 line="99"> Thero ca leṇadvārena, tassa magga amāpayi;</gatha1>
    <gathalast line="100">Theraṃ vandiya so tena, gacchanto leṇamaddasa.</gathalast>
    <hangnum line="101" number="33"></hangnum>
    <gatha1 line="102"> Leṇa dvāramhi ṭhatvāna, passitvā rajatampi so;</gatha1>
    <gathalast line="103">Vāsiyā āhanitvāna, rajatati vijāniya.</gathalast>
    <hangnum line="104" number="34"></hangnum>
    <gatha1 line="105"> Gahetvekaṃ sajjhupiṇḍaṃ, gantvāna sakaṭantikaṃ;</gatha1>
    <gathalast line="106">Sakaṭāni ṭhapāpetvā, sajjhupiṇḍaṃ tamādiya.</gathalast>
    <hangnum line="107" number="35"></hangnum>
    <gatha1 line="108"> Lahuṃ anurādha puraṃ, āgamma varavāṇijo;</gatha1>
    <gathalast line="109">Dassetvā rajataṃ rañño, tamatthampi nivedayi.</gathalast>
    <hangnum line="110" number="36"></hangnum>
    <gatha1 line="111"> Purato pacchime passe, pañcayojana matthake;</gatha1>
    <gathalast line="112">Uruvelapaṭṭane muttā, mahāmalaka mattiyo.</gathalast>
    <hangnum line="113" number="37"></hangnum>
    <gatha1 line="114"> Pavālantarikā saddhiṃ, samuddāthalamokkamuṃ;</gatha1>
    <gathalast line="115">Kevaṭṭā tā samekkhitvā, rāsiṃ katvāna ekato.</gathalast>
    <hangnum line="116" number="38"></hangnum>
    <gatha1 line="117"> Pātiyā ānayitvāna, muttā saha pavālakā;</gatha1>
    <gathalast line="118">Rājāna mupasaṅkamma, tamatthampi nivedayuṃ.</gathalast>
    <hangnum line="119" number="39"></hangnum>
    <gatha1 line="120"> Purato uttare passe, satta yojana matthake;</gatha1>
    <gathalast line="121">Peḷivāpika gāmassa, vāpipakkhantakandare.</gathalast>
    <hangnum line="122" number="40"></hangnum>
    <gatha1 line="123"> Jāyiṃsu vālukāpiṭṭhe, cattāro uttamā maṇī;</gatha1>
    <gathalast line="124">Nīsada potappamāṇā, ummāpupphanibhāsubhā.</gathalast>
    <hangnum line="125" number="41"></hangnum>
    <gatha1 line="126"> Te disvā sunakho luddo, agantvā rājasantikaṃ;</gatha1>
    <gathalast line="127">‘‘Evarūpā maṇīdiṭṭho, mayā’’iti nivedayi.</gathalast>
    <hangnum line="128" number="42"></hangnum>
    <gatha1 line="129"> Iṭṭhakādīni etāni mahāpuñño mahāmati;</gatha1>
    <gathalast line="130">Mahāthūpatthamuppannā-na’ssosi tadaheva so.</gathalast>
    <hangnum line="131" number="43"></hangnum>
    <gatha1 line="132"> Yathānurūpaṃ sakkāraṃ, tesaṃ katvā sumānato;</gatha1>
    <gathalast line="133">Ete vā rakkhake katvā, sabbāni āharāpayi.</gathalast>
    <hangnum line="134" number="44"></hangnum>
    <gatha1 line="135"> Khedampi <pageBreak edition="Myanmar" number="0.0162" /> kāyajamasayhamacintayitvā,</gatha1>
    <gatha2 line="136">Puññaṃ pasannamanaso pacita hi evaṃ;</gatha2>
    <gatha3 line="137">Sādheti sādhana satāni sukhā karāni,</gatha3>
    <gathalast line="138">Tasmā pasannamanaso’va kareyya puññanti.</gathalast>
    <centered line="139">Sujanappasādasaṃvegatthāya kate mahāvaṃse</centered>
    <centered line="140">Mahāthūpasādhanalābho nāma</centered>
    <centered line="141">Aṭṭhavīsatimo paricchedo.</centered>
  </content>
</document>