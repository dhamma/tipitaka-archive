<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf32.xml</normativeSource>
    <archivePath>roman/anya/vamsa-gantha-sangaho/mahavamsa/tettimsatima pariccheda.xml</archivePath>
    <baseFileName>tettimsatima pariccheda</baseFileName>
    <titlePath>Tettiṃsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Tettiṃsatima pariccheda</chapter>
    <subhead line="2">Dasarājako</subhead>
    <hangnum line="3" number="1"></hangnum>
    <gatha1 line="4"> Duṭṭhagāmaṇirañño <pageBreak edition="M" number="0.0192" /> tu, rajjeṭhitā janā ahū;</gatha1>
    <gathalast line="5">Sālirājakumāroti, hassāsi vissuto suto.</gathalast>
    <hangnum line="6" number="2"></hangnum>
    <gatha1 line="7"> Atīva dhañño so āsi, puññakammarato sadā;</gatha1>
    <gathalast line="8">Atīva cārurupāya, satto caṇḍāliyā ahu.</gathalast>
    <hangnum line="9" number="3"></hangnum>
    <gatha1 line="10"> Asokamālādeviṃtaṃ, sambandhaṃ pubbajātiyā;</gatha1>
    <gathalast line="11">Rūpenā’ti piyāyanto, so rajjaṃ nevakāmayi.</gathalast>
    <hangnum line="12" number="4"></hangnum>
    <gatha1 line="13"> Duṭṭhagāmaṇibhātā’so, saddhātisso tadacchaye;</gatha1>
    <gathalast line="14">Rajjaṃ kāressā’bhisitto, aṭṭhārassa samā’samo.</gathalast>
    <hangnum line="15" number="5"></hangnum>
    <gatha1 line="16"> Chakkakammaṃ sudhākammaṃ, hatthipākārameva ca;</gatha1>
    <gathalast line="17">Mahāthūpassa kāresi, so saddhākatanāmako.</gathalast>
    <hangnum line="18" number="6"></hangnum>
    <gatha1 line="19"> Dīpena lohapāsādo, uḍḍiyhittha susaṅkhato;</gatha1>
    <gathalast line="20">Kāresi lohapāsādaṃ, puna so sattabhūmakaṃ.</gathalast>
    <hangnum line="21" number="7"></hangnum>
    <gatha1 line="22"> Navutisatasahassaggho, pāsādo āsi so tadā;</gatha1>
    <gathalast line="23">Dakkhiṇagīrivihāraṃ, kallakaleṇa meva ca.</gathalast>
    <hangnum line="24" number="8"></hangnum>
    <gatha1 line="25"> Kuḷumbālavihārañca, tathāpettaṅga vālikaṃ;</gatha1>
    <gathalast line="26">Velaṅgavaṭṭikañceva, dubbalavāpitissataṃ.</gathalast>
    <hangnum line="27" number="9"></hangnum>
    <gatha1 line="28"> Duratissakavāpiñca, tathāmātuvihārakaṃ;</gatha1>
    <gathalast line="29">Kāresi ādīghavāpiṃ, vihāraṃyojana yojane.</gathalast>
    <hangnum line="30" number="10"></hangnum>
    <gatha1 line="31"> Dīghavāpivihārañca, kāresi sahacetiyaṃ;</gatha1>
    <gathalast line="32">Nānāratanakacchannaṃ, tattha kāresi cetiye.</gathalast>
    <hangnum line="33" number="11"></hangnum>
    <gatha1 line="34"> Sandhiyaṃ sandhiyaṃ tattha, rathacakkappamāṇakaṃ;</gatha1>
    <gathalast line="35">Sovaṇṇamālaṃ kāretvā, laggāpesi manoramaṃ.</gathalast>
    <hangnum line="36" number="12"></hangnum>
    <gatha1 line="37"> Caturāsītisahassānaṃ <pageBreak edition="M" number="0.0193" />, dhammakkhandhānamissaro;</gatha1>
    <gathalast line="38">Caturāsītisahassāni, pūjācāpi akārayi.</gathalast>
    <hangnum line="39" number="13"></hangnum>
    <gatha1 line="40"> Evaṃ puññāni katvā so, anekāni mahīpati;</gatha1>
    <gathalast line="41">Kāyassabhedā devesu, tusitesu’papajjatha.</gathalast>
    <hangnum line="42" number="14"></hangnum>
    <gatha1 line="43"> Saddhātissapakārāje, vasante dīghavāpiyaṃ;</gatha1>
    <gathalast line="44">Lajjītisso jeṭṭhasuto, girikumbhimanāmakaṃ.</gathalast>
    <hangnum line="45" number="15"></hangnum>
    <gatha1 line="46"> Vihāraṃ kārayi rammaṃ, taṃkaniṭṭhasuto pana;</gatha1>
    <gathalast line="47">Thullatthano akāresi, vihāraṃ kandaravhayaṃ.</gathalast>
    <hangnum line="48" number="16"></hangnum>
    <gatha1 line="49"> Pitarā thullatthanako, bhātusantikamāyatā;</gatha1>
    <gathalast line="50">Sahevā’ha vihārassa, saṅghabhogatthamattano.</gathalast>
    <hangnum line="51" number="17"></hangnum>
    <gatha1 line="52"> Saddhātisseuparate, sabbe’maccā samāgatā;</gatha1>
    <gathalast line="53">Thūpārāme bhikkhusaṅghaṃ, sakalaṃ sannipātiya.</gathalast>
    <hangnum line="54" number="18"></hangnum>
    <gatha1 line="55"> Saṅghānuññāyaraṭṭhassa, rakkhaṇatthaṃ kumārakaṃ;</gatha1>
    <gathalast line="56">Abhisiñcuṃ thullatthanaṃ, taṃ sutvā lajjītissato.</gathalast>
    <hangnum line="57" number="19"></hangnum>
    <gatha1 line="58"> Idhāgantvā gahetvā taṃ, sayaṃ rajjamakārayi;</gatha1>
    <gathalast line="59">Māsañceva dasāhañca, rājā thullatthano pana.</gathalast>
    <hangnum line="60" number="20"></hangnum>
    <gatha1 line="61"> Tissosamaṃ lajjītisso, saṅgho hutvā anādaro;</gatha1>
    <gathalast line="62">‘‘Na jāniṃsu yathāvuḍḍhaṃ’’ mīti taṃ paribhāsayi.</gathalast>
    <hangnum line="63" number="21"></hangnum>
    <gatha1 line="64"> Pacchā saṅghaṃ khamāpetvā, daṇḍakammatthamissaro;</gatha1>
    <gathalast line="65">Tīṇi satasahassāni, datvāna urucetiye.</gathalast>
    <hangnum line="66" number="22"></hangnum>
    <gatha1 line="67"> Silāmayāni kāresi, pupphayānāni tīṇiso;</gatha1>
    <gathalast line="68">Atho satasahassena, citāpesi ca antarā.</gathalast>
    <hangnum line="69" number="23"></hangnum>
    <gatha1 line="70"> Mahāthūpathūpārāmānaṃ, bhūmiṃbhūmissaro samaṃ;</gatha1>
    <gathalast line="71">Thūpārāme ca thūpassa, silākañcuka muttamaṃ.</gathalast>
    <hangnum line="72" number="24"></hangnum>
    <gatha1 line="73"> Thūpārāmassa purato, silāthūpakameva ca;</gatha1>
    <gathalast line="74">Lajjīkāsanasālañca, bhikkhusaṅghassa kārayi.</gathalast>
    <hangnum line="75" number="25"></hangnum>
    <gatha1 line="76"> Kañcukaṃ <pageBreak edition="M" number="0.0194" /> kaṇṭake thūpe, kārāpesi silāmayaṃ;</gatha1>
    <gathalast line="77">Datvāna satasahassaṃ, vihāre cetiyavhaye.</gathalast>
    <hangnum line="78" number="26"></hangnum>
    <gatha1 line="79"> Girikumbhilanāmassa, vihārassa mahamhi so;</gatha1>
    <gathalast line="80">Saṭṭhibhikkhusahassānaṃ, ticīvaramadāpayi.</gathalast>
    <hangnum line="81" number="27"></hangnum>
    <gatha1 line="82"> Ariṭṭhavihāraṃ kāresi, tathākandarahinakaṃ;</gatha1>
    <gathalast line="83">Gāmikānañca bhikkhūnaṃ, bhesajjāni adāpayi.</gathalast>
    <hangnum line="84" number="28"></hangnum>
    <gatha1 line="85"> Kimicchakaṃ taṇḍulañca, bhikkhunīnamadāpayi;</gatha1>
    <gathalast line="86">Samānava’ṭhamāsañca, rajjaṃ so kārayī idha.</gathalast>
    <hangnum line="87" number="29"></hangnum>
    <gatha1 line="88"> Mate lajjikatissamhi, kaniṭṭho tassa kārayi;</gatha1>
    <gathalast line="89">Rajjaṃ chaḷeva vassāni, khallāṭanāganāmako.</gathalast>
    <hangnum line="90" number="30"></hangnum>
    <gatha1 line="91"> Lohapāsādaparivāre, pāsāde’ti manorame;</gatha1>
    <gathalast line="92">Lohapāsādasobhatthaṃ, eso dvattiṃsakārayi.</gathalast>
    <hangnum line="93" number="31"></hangnum>
    <gatha1 line="94"> Mahāthūpassa parito, cāruno hemamālino;</gatha1>
    <gathalast line="95">Vālikaṅgaṇamariyādaṃ, pākārañca akārayi.</gathalast>
    <hangnum line="96" number="32"></hangnum>
    <gatha1 line="97"> Sovakurundapāsakaṃ, vihārañca akārayi;</gatha1>
    <gathalast line="98">Puññakammānicaññāni, kārāpesi mahīpati.</gathalast>
    <hangnum line="99" number="33"></hangnum>
    <gatha1 line="100"> Taṃ mahārattatonāma, senāpati mahīpatiṃ;</gatha1>
    <gathalast line="101">Khallāṭanāgarājānaṃ, nagareyeva aggahi.</gathalast>
    <hangnum line="102" number="34"></hangnum>
    <gatha1 line="103"> Tassa rañño kaniṭṭhotu, vaṭṭagāmaṇināmako;</gatha1>
    <gathalast line="104">Taṃ duṭṭhasenāpatikaṃ, hantvā rajjamakārayi.</gathalast>
    <hangnum line="105" number="35"></hangnum>
    <gatha1 line="106"> Khallāṭanāgaraññoso, puttakaṃ sakabhātuno;</gatha1>
    <gathalast line="107">Mahācūlikanāmānaṃ, puttaṭhāne ṭhapesi ca.</gathalast>
    <hangnum line="108" number="36"></hangnum>
    <gatha1 line="109"> Tammātaraṃ nuḷādeviṃ, mahesiñca akāsiso;</gatha1>
    <gathalast line="110">Pītiṭhāne ṭhitatā’ssa, pītirājāti abravuṃ.</gathalast>
    <hangnum line="111" number="37"></hangnum>
    <gatha1 line="112"> Evaṃ rajje’bhisittassa, tassa māsamhi pañcame;</gatha1>
    <gathalast line="113">Rohaṇe nakulanagare, eko brāhmaṇaceṭato.</gathalast>
    <hangnum line="114" number="38"></hangnum>
    <gatha1 line="115"> Tiyo <pageBreak edition="M" number="0.0195" /> nāma brāhmaṇassa, vaco sutvā apaṇḍito;</gatha1>
    <gathalast line="116">Coro asu mahātassa, parivāro ahosi ca.</gathalast>
    <hangnum line="117" number="39"></hangnum>
    <gatha1 line="118"> Sagaṇāsattadamiḷā, mahātitthamhi otaruṃ;</gatha1>
    <gathalast line="119">Tadā brāhmaṇatiyo ca, te sattadamiḷāpica.</gathalast>
    <hangnum line="120" number="40"></hangnum>
    <gatha1 line="121"> Chakkatthāya visajjesuṃ, lekhaṃ bhūpatisantikaṃ;</gatha1>
    <gathalast line="122">Rājā brāhmaṇatiyassa, lekhaṃ pesesi nītimā.</gathalast>
    <hangnum line="123" number="41"></hangnum>
    <gatha1 line="124"> ‘‘Rajjaṃ tava idāneva, gaṇha tvaṃ damiḷe’’ iti;</gatha1>
    <gathalast line="125">Sādhūti so damiḷehi, yujjhi gaṇhiṃsu te tu taṃ.</gathalast>
    <hangnum line="126" number="42"></hangnum>
    <gatha1 line="127"> Tato te damiḷā yuddhaṃ, raññā saha pavattayuṃ;</gatha1>
    <gathalast line="128">Koḷambālakasāmantā, yuddhe rājā parājito.</gathalast>
    <hangnum line="129" number="43"></hangnum>
    <gatha1 line="130"> Titthārāmaduvārena, rathāruḷho palāyati;</gatha1>
    <gatha2 line="131">Paṇḍukābhayarājena, titthārāmohi kārito;</gatha2>
    <gathalast line="132">Vāsito ca tadā āsi, ekavīsati rājusū.</gathalast>
    <hangnum line="133" number="44"></hangnum>
    <gatha1 line="134"> Taṃ disvā palāyantaṃ, nigaṇṭhogirināmako;</gatha1>
    <gathalast line="135">‘‘Palāyati mahākāḷa-sīhaḷo’’ti bhusaṃ ravi.</gathalast>
    <hangnum line="136" number="45"></hangnum>
    <gatha1 line="137"> Taṃ sutvāna mahārājā, ‘‘siddhe mama manorathe;</gatha1>
    <gathalast line="138">Vihāraṃ ettha kāressaṃ’’, iccevaṃ cintayī tadā.</gathalast>
    <hangnum line="139" number="46"></hangnum>
    <gatha1 line="140"> Sagabbhaṃ anulādeviṃ, aggahī rakkhiyā iti;</gatha1>
    <gathalast line="141">Mahācūḷa mahānāga-kumārecāpī rakkhiye.</gathalast>
    <hangnum line="142" number="47"></hangnum>
    <gatha1 line="143"> Rathassa lahubhāvatthaṃ, ḍatvā cūḷāmaṇiṃsubhaṃ;</gatha1>
    <gathalast line="144">Otāresi somadeviṃ, tassa’nuññāya bhūpati.</gathalast>
    <hangnum line="145" number="48"></hangnum>
    <gatha1 line="146"> Yuddhāyagamaneyeva, puttake dve ca deviyo;</gatha1>
    <gathalast line="147">Gāhayitvāna nikkhanto, saṅkito so parājaye.</gathalast>
    <hangnum line="148" number="49"></hangnum>
    <gatha1 line="149"> Asakkuṇitvā gāhetuṃ, pattaṃ bhuttaṃ jinena taṃ;</gatha1>
    <gathalast line="150">Palāyitvā vessagīri-vane abhiniyiyiso.</gathalast>
    <hangnum line="151" number="50"></hangnum>
    <gatha1 line="152"> Kutthikkulamahātissa-thero disvā tahaṃ tu taṃ;</gatha1>
    <gathalast line="153">Bhattaṃ pādā anāmaṭṭhaṃ, piṇḍadānaṃ vivajjiya.</gathalast>
    <hangnum line="154" number="51"></hangnum>
    <gatha1 line="155"> Atha <pageBreak edition="M" number="0.0196" /> ketakipattamhi, likhitvā haṭṭhamānaso;</gatha1>
    <gathalast line="156">Saṅghabhogaṃ vihārassa, tassa pādāmahīpati.</gathalast>
    <hangnum line="157" number="52"></hangnum>
    <gatha1 line="158"> Tato gantvā silāsobbha-kaṇḍakamhi vasī tato;</gatha1>
    <gathalast line="159">Gantvāna mātuvelaṅge, sālagalasamīpago.</gathalast>
    <hangnum line="160" number="53"></hangnum>
    <gatha1 line="161"> Tatthaddasa diṭṭhapubbaṃ, theraṃ thero mahīpatiṃ;</gatha1>
    <gathalast line="162">Upaṭṭhākassa appesi, tanasivassa sādhukaṃ.</gathalast>
    <hangnum line="163" number="54"></hangnum>
    <gatha1 line="164"> Tassa so tanasivassa, raṭṭhikassa’ntike tahiṃ;</gatha1>
    <gathalast line="165">Rājā cuddasavassāni, vasī tena upaṭṭhito.</gathalast>
    <hangnum line="166" number="55"></hangnum>
    <gatha1 line="167"> Sattasu damīḷesve’ko, somādeviṃ madāvahaṃ;</gatha1>
    <gathalast line="168">Rāgaratto gahetvāna, paratīramagālahuṃ.</gathalast>
    <hangnum line="169" number="56"></hangnum>
    <gatha1 line="170"> Ekopattaṃ dasabalassa, anurādhapure ṭhitaṃ;</gatha1>
    <gathalast line="171">Ādāya tena santuṭṭho, paratīramagālahuṃ.</gathalast>
    <hangnum line="172" number="57"></hangnum>
    <gatha1 line="173"> Puḷahattho tu damiḷo, tīṇivassāni kārayi;</gatha1>
    <gathalast line="174">Rajjaṃ senāpatiṃ katvā, damiḷaṃ bāhiyavhayaṃ.</gathalast>
    <hangnum line="175" number="58"></hangnum>
    <gatha1 line="176"> Puḷahatthaṃ gahetvā taṃ, dūre vassāni bāhīyo;</gatha1>
    <gathalast line="177">Rajjaṃ kāresi tassā’si, paṇayamāro camūpati.</gathalast>
    <hangnum line="178" number="59"></hangnum>
    <gatha1 line="179"> Bāhīyaṃ taṃ gahetvāna, rājā’si paṇayamārako;</gatha1>
    <gathalast line="180">Sattavassāni tassā’si, piḷayamāro camūpati.</gathalast>
    <hangnum line="181" number="60"></hangnum>
    <gatha1 line="182"> Paṇayamāraṃ gahetvā so, rājāsi pīḷayamārako;</gatha1>
    <gathalast line="183">Sattamāsāni tassāsi, dāṭhiyo tu camūpati.</gathalast>
    <hangnum line="184" number="61"></hangnum>
    <gatha1 line="185"> Pīḷayamāraṃ gahetvā so, dāṭhiyo damiḷo pana;</gatha1>
    <gathalast line="186">Rajjaṃ’nurādhanagare, duve vassāni kārayi.</gathalast>
    <hangnum line="187" number="62"></hangnum>
    <gatha1 line="188"> Evaṃ damiḷarājūnaṃ, tesaṃ pañcannamevahi;</gatha1>
    <gathalast line="189">Honti cuddasavassānī, sattamāsā ca uttariṃ.</gathalast>
    <hangnum line="190" number="63"></hangnum>
    <gatha1 line="191"> Gatāya tu nivāsatthaṃ, malaye’nuladeviyā;</gatha1>
    <gathalast line="192">Bhariyākanasivassa, pādāpahari pacchiyaṃ.</gathalast>
    <hangnum line="193" number="64"></hangnum>
    <gatha1 line="194"> Kujjhitvā rodamānāsā, rājānaṃ upasakimi;</gatha1>
    <gathalast line="195">Taṃ sutvā tanasivoso, manumādāya nikkhami.</gathalast>
    <hangnum line="196" number="65"></hangnum>
    <gatha1 line="197"> Deviyā <pageBreak edition="M" number="0.0197" /> vacanaṃ sutvā, tassa āgamanā purā;</gatha1>
    <gathalast line="198">Dviputtaṃ devimādāya, tato rājā’pi nikkhami.</gathalast>
    <hangnum line="199" number="66"></hangnum>
    <gatha1 line="200"> Dhanuṃ sandhāya āyantaṃ, sīvaṃ vijjhi mahāsīvo;</gatha1>
    <gathalast line="201">Rājā nāmaṃ bhāvayitvā, akāsi jinasaṅgahaṃ.</gathalast>
    <hangnum line="202" number="67"></hangnum>
    <gatha1 line="203"> Alattha aṭṭhāmacceca, mahante yodhasammate;</gatha1>
    <gathalast line="204">Parivāro mahāāsī, parihāro ca rājino.</gathalast>
    <hangnum line="205" number="68"></hangnum>
    <gatha1 line="206"> Kumbhīlakamahātissa-thera disvā mahāyaso;</gatha1>
    <gathalast line="207">Acchagallavihāramhi, buddhapūjamakārayi.</gathalast>
    <hangnum line="208" number="69"></hangnum>
    <gatha1 line="209"> Vatthuṃ sodhetumāruḷho, akāsacetiyaṅgaṇaṃ;</gatha1>
    <gathalast line="210">Kavisīse amaccamhi, orohantomahīpati.</gathalast>
    <hangnum line="211" number="70"></hangnum>
    <gatha1 line="212"> Ārohanto sadeviko, disvā magge nisinnakaṃ;</gatha1>
    <gathalast line="213">‘‘Na nipanno’’ti kujjhitvā, kavisīsaṃ aghātayi.</gathalast>
    <hangnum line="214" number="71"></hangnum>
    <gatha1 line="215"> Sesā sattaamaccāvi, nibbinnā tena rājinā;</gatha1>
    <gathalast line="216">Tassa’ntikā palāyitvā, pakkamantā yathāruci.</gathalast>
    <hangnum line="217" number="72"></hangnum>
    <gatha1 line="218"> Magge viluttā corehi, vihāraṃ hambugallakaṃ;</gatha1>
    <gathalast line="219">Pavisitvāna addakkhuṃ, tissattheraṃ bahussutaṃ.</gathalast>
    <hangnum line="220" number="73"></hangnum>
    <gatha1 line="221"> Catunekāyiko thero, yathāladdhāni dāpayi;</gatha1>
    <gathalast line="222">Vatthaphāṇitatelāni, taṇḍulā pāhuṇā tathā.</gathalast>
    <hangnum line="223" number="74"></hangnum>
    <gatha1 line="224"> Assatthakāle thero so,</gatha1>
    <gatha2 line="225">‘‘Kuhiṃyātā’’ti pucchite;</gatha2>
    <gatha3 line="226">Attānaṃ āvīkatvā te,</gatha3>
    <gathalast line="227">Taṃ pavattiṃ nivedayuṃ.</gathalast>
    <hangnum line="228" number="75"></hangnum>
    <gatha1 line="229"> ‘‘Kāretuṃ kehi sakkā nu, jinasāsanapaggahaṃ;</gatha1>
    <gathalast line="230">Damiḷehi vā’tha raññā, iti puṭṭhā tu te pana.</gathalast>
    <hangnum line="231" number="76"></hangnum>
    <gatha1 line="232"> ‘‘Rañño sakkā’’ti āhaṃsu, saññāpetvāna te iti;</gatha1>
    <gathalast line="233">Ubho tissa mahātissa-therā ādāya te tato.</gathalast>
    <hangnum line="234" number="77"></hangnum>
    <gatha1 line="235"> Rājino santikaṃ netvā, aññamaññaṃ khamāpayuṃ;</gatha1>
    <gathalast line="236">Rājā ca te amaccā ca, thero eva mayācayuṃ.</gathalast>
    <hangnum line="237" number="78"></hangnum>
    <gatha1 line="238"> Siddhe <pageBreak edition="M" number="0.0198" /> kamme pesiteno, gantabbaṃ santikaṃ iti;</gatha1>
    <gathalast line="239">Therā datvā paṭiññaṃ te, yathāṭhānamagañchisuṃ.</gathalast>
    <hangnum line="240" number="79"></hangnum>
    <gatha1 line="241"> Anurādhapuraṃ rājā, āgantvāna mahāyaso;</gatha1>
    <gathalast line="242">Dāṭhikaṃ damiḷaṃ hantvā, sayaṃ rajjamakārayi.</gathalast>
    <hangnum line="243" number="80"></hangnum>
    <gatha1 line="244"> Tato nigaṇṭhārāmaṃ taṃ, viddhaṃsetvā mahīpati;</gatha1>
    <gathalast line="245">Vihāraṃ kārayi tattha, dvādasa pariveṇakaṃ.</gathalast>
    <hangnum line="246" number="81"></hangnum>
    <gatha1 line="247"> Mahāvihārapaṭṭhānā, dvīsu vassasa tesu ca;</gatha1>
    <gathalast line="248">Sattarasasu vassesu, dasamāsā’mikesu ca.</gathalast>
    <hangnum line="249" number="82"></hangnum>
    <gatha1 line="250"> Tathā dinesu dasasu, atikkantesu sādaro;</gatha1>
    <gathalast line="251">Abhayagiri vihāraṃso, patiṭṭhāpesi bhūpati.</gathalast>
    <hangnum line="252" number="83"></hangnum>
    <gatha1 line="253"> Akkosiyitvā te there, tesu pubbupakārino;</gatha1>
    <gathalast line="254">Taṃ mahātissa therassa, vihāraṃ mānado adā.</gathalast>
    <hangnum line="255" number="84"></hangnum>
    <gatha1 line="256"> Girissa yasmā gārāme, rājā kāresi sobhayo;</gatha1>
    <gathalast line="257">Tasmā’bhaya giritveva, vihāro nāmako ahu.</gathalast>
    <hangnum line="258" number="85"></hangnum>
    <gatha1 line="259"> Āṇāpetvā somādeviṃ,</gatha1>
    <gatha2 line="260">Yathā ṭhāne ṭhapesiso;</gatha2>
    <gatha3 line="261">Tassātannāmakaṃ katvā,</gatha3>
    <gathalast line="262">Somārāma makārayi.</gathalast>
    <hangnum line="263" number="86"></hangnum>
    <gatha1 line="264"> Rathā oropitā sā hi, tasmiṃṭhāne varaṅganā;</gatha1>
    <gathalast line="265">Kaddambapuppha gumbamhi, nilinā tattha addasa.</gathalast>
    <hangnum line="266" number="87"></hangnum>
    <gatha1 line="267"> Muttayantaṃ sāmaṇeraṃ, maggaṃ hatthena chādiya;</gatha1>
    <gathalast line="268">Rājā tassa vaco sutvā, vihāraṃ tattha kārayi.</gathalast>
    <hangnum line="269" number="88"></hangnum>
    <gatha1 line="270"> Mahāthūpassuttarato,</gatha1>
    <gatha2 line="271">Cetiyaṃ uccavatthukaṃ;</gatha2>
    <gatha3 line="272">Silā sobhakaṇḍakaṃ nāma,</gatha3>
    <gathalast line="273">Rājā soyeva kārayi.</gathalast>
    <hangnum line="274" number="89"></hangnum>
    <gatha1 line="275"> Tesu sattasu yodhesu, uttiyo nāma kārayi;</gatha1>
    <gathalast line="276">Nagaramhā dakkhiṇato, vihāraṃ dakkhiṇavhayaṃ.</gathalast>
    <hangnum line="277" number="90"></hangnum>
    <gatha1 line="278"> Tatteva <pageBreak edition="M" number="0.0199" /> mūlavokāsa, vīhāraṃ mūlanāmako;</gatha1>
    <gathalast line="279">Amacco kārayī tena, sopi taṃnāmako ahu.</gathalast>
    <hangnum line="280" number="91"></hangnum>
    <gatha1 line="281"> Kāresi sāliyārāmaṃ, amacco sāliyavhayo;</gatha1>
    <gathalast line="282">Kāresi pabbatārāmaṃ, amacco pabbatavhayo.</gathalast>
    <hangnum line="283" number="92"></hangnum>
    <gatha1 line="284"> Uttaratissarāmantu, tissāmacco akārayi;</gatha1>
    <gathalast line="285">Vihāre niṭṭhite ramme, tissathera mupaccate.</gathalast>
    <hangnum line="286" number="93"></hangnum>
    <gatha1 line="287"> ‘‘Tumhākaṃ paṭisanthāra, vasena’mhehi kārite;</gatha1>
    <gathalast line="288">Vihāre dema tumhākaṃ, iti vatvā adaṃsu ca.</gathalast>
    <hangnum line="289" number="94"></hangnum>
    <gatha1 line="290"> Thero sabbatthavāsesi, te te bhikkhū yathā rahaṃ;</gatha1>
    <gathalast line="291">Amaccā’daṃsu saṅghassa, vividhe samaṇārahe.</gathalast>
    <hangnum line="292" number="95"></hangnum>
    <gatha1 line="293"> Rājā sakavihāramhi, vasante samupaṭṭhahi;</gatha1>
    <gathalast line="294">Paccayehi anunehi, tena te bahavo ahuṃ.</gathalast>
    <hangnum line="295" number="96"></hangnum>
    <gatha1 line="296"> Theraṃ kulehī saṃsaṭṭhaṃ, mahātissoti vissutaṃ;</gatha1>
    <gathalast line="297">Kulasaṃsaṭṭha dosena, saṅgho taṃ nīhari ito.</gathalast>
    <hangnum line="298" number="97"></hangnum>
    <gatha1 line="299"> Tassa sisso bahalamassu-</gatha1>
    <gatha2 line="300">Tissattheroti pissuto;</gatha2>
    <gatha3 line="301">Kuddho’bhayagiriṃ gantvā,</gatha3>
    <gathalast line="302">Vasi pakkhaṃ vahaṃ tahiṃ.</gathalast>
    <hangnum line="303" number="98"></hangnum>
    <gatha1 line="304"> Tatoppabhuti te bhikkhū, mahāvihāranāgamuṃ;</gatha1>
    <gathalast line="305">Evaṃ te’bhayagirikā, niggatā theravādato.</gathalast>
    <hangnum line="306" number="99"></hangnum>
    <gatha1 line="307"> Pabhinnā’bhayagirikehi, dakkhiṇavihārikāyati;</gatha1>
    <gathalast line="308">Evaṃ te theravādīhi, pabhinnā bhikkhavo dvidhā.</gathalast>
    <hangnum line="309" number="100"></hangnum>
    <gatha1 line="310"> Mahā abhayabhikkhū te, vaḍḍhetuṃ dīpavāsino;</gatha1>
    <gathalast line="311">Vaṭṭagāmaṇibhūmindo, pattiṃ nāma adāsi so.</gathalast>
    <hangnum line="312" number="101"></hangnum>
    <gatha1 line="313"> Vihārapariveṇāni, ghaṭābaddhe akārayi;</gatha1>
    <gathalast line="314">‘‘Paṭisaṅkharaṇaṃ evaṃ, hessatīti vicintiya.</gathalast>
    <hangnum line="315" number="102"></hangnum>
    <gatha1 line="316"> Piṭakattayapāḷiñca, tassa aṭṭhakathampi ca;</gatha1>
    <gathalast line="317">Mukhapāṭhena ānesuṃ, pubbe bhikkhū mahāmati.</gathalast>
    <hangnum line="318" number="103"></hangnum>
    <gatha1 line="319"> Hāniṃ <pageBreak edition="M" number="0.0200" /> disvāna sattānaṃ, tadā bhikkhū samāgatā;</gatha1>
    <gathalast line="320">Ciraṭṭhitatthaṃ dhammassa, potthakesu likhāpayuṃ.</gathalast>
    <hangnum line="321" number="104"></hangnum>
    <gatha1 line="322"> Vaṭṭagāmaṇi abhayo, rājā rajjamakārayi;</gatha1>
    <gathalast line="323">Iti dvādasavassāni, pañcamāsesu ādito.</gathalast>
    <hangnum line="324" number="105"></hangnum>
    <gatha1 line="325"> Itī parahita mattano hitañca,</gatha1>
    <gatha2 line="326">Paṭilabhiyissariyaṃ karoti pañño;</gatha2>
    <gatha3 line="327">Vipulamapi kubuddhiladdhabhovaṃ,</gatha3>
    <gathalast line="328">Ubhayahitaṃ na karoti bhogaluddho’ti.</gathalast>
    <centered line="329">Sujanappasādasaṃvegatthāya kate mahāvaṃse</centered>
    <centered line="330">Dasarājako nāma</centered>
    <centered line="331">Tettiṃsatimo paricchedo.</centered>
  </content>
</document>