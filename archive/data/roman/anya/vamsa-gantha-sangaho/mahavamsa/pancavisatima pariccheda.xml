<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf24.xml</normativeSource>
<archivePath>roman/anya/vamsa-gantha-sangaho/mahavamsa/pancavisatima pariccheda.xml</archivePath>
<titlePath>Pañcavīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
</metadata>
<body>
<chapter line="1">Pañcavīsatima pariccheda</chapter>
<subhead line="2">Duṭṭhagāmaṇi vijayo</subhead>
<hangnum line="3" number="1"></hangnum>
<gatha1 line="4"> Duṭṭhagāmaṇirājā’tha <pageBreak edition="M" number="0.0143" />, katvāna janasaṅgahaṃ;</gatha1>
<gathalast line="5">Kunte dhātuṃ nidhāpetvā, sayoggabalavāhano.</gathalast>
<hangnum line="6" number="2"></hangnum>
<gatha1 line="7"> Gantvā tissamahārāmaṃ, vanditvā saṅghamabravi;</gatha1>
<gathalast line="8">‘‘Pāragaṅgaṃ gamissāmi, jotetuṃ sāsanaṃ ahaṃ.</gathalast>
<hangnum line="9" number="3"></hangnum>
<gatha1 line="10"> Sakkātuṃ bhikkhavo detha, amhehi sahagāmino;</gatha1>
<gathalast line="11">Maṅgalañceva rakkhā ca, bhikkhūnaṃ dassanaṃ hino.</gathalast>
<hangnum line="12" number="4"></hangnum>
<gatha1 line="13"> Adāsi daṇḍakammatthaṃ, saṅgho pañcasataṃ yatī;</gatha1>
<gathalast line="14">Bhikkhusaṅghatamādāya, tato nikkhamma bhūpati.</gathalast>
<hangnum line="15" number="5"></hangnum>
<gatha1 line="16"> Sodhāpetvāna malaye, idhāgamanamañjasaṃ;</gatha1>
<gathalast line="17">Kaṇḍulaṃ hatthimāruyha, yodhehi parivārito.</gathalast>
<hangnum line="18" number="6"></hangnum>
<gatha1 line="19"> Mahatā balakāyena, yuddhāya abhinikkhami;</gatha1>
<gathalast line="20">Mahāgāmena sambaddhā, senāgā’guttahālakaṃ.</gathalast>
<hangnum line="21" number="7"></hangnum>
<gatha1 line="22"> Mahiyaṅgaṇamāgamma, chattaṃ damiḷamaggahī;</gatha1>
<gathalast line="23">Ghātetvā damiḷe tattha, āgantvā ambatitthakaṃ.</gathalast>
<hangnum line="24" number="8"></hangnum>
<gatha1 line="25"> Gaṅgā parikhāsampannaṃ, titthambadamiḷaṃ pana;</gatha1>
<gathalast line="26">Yujjhaṃ catūhi mā sehi, katahatthaṃ mahabbalaṃ.</gathalast>
<hangnum line="27" number="9"></hangnum>
<gatha1 line="28"> Mātaraṃ dassayitvāna, tena lesena aggahi;</gatha1>
<gathalast line="29">Tatooruyha damiḷe, sattarāje mahabbale.</gathalast>
<hangnum line="30" number="10"></hangnum>
<gatha1 line="31"> Ekāheneva gaṇhitvā, khemaṃ katvā mahabbalo;</gatha1>
<gathalast line="32">Balassā’dā dhanaṃ tena, khemārāmoti vuccati.</gathalast>
<hangnum line="33" number="11"></hangnum>
<gatha1 line="34"> Mahākoṭṭhantare sobbhe, doṇo gavaramaggahī;</gatha1>
<gathalast line="35">Hālakole issariyaṃ, nāḷisobbhamhi nāḷikaṃ.</gathalast>
<hangnum line="36" number="12"></hangnum>
<gatha1 line="37"> Dīghābhayagallakamhi, gaṇhi dīghābhayampi ca;</gatha1>
<gathalast line="38">Kacchipiṭṭhe kapisīsaṃ, catumāsena aggahi.</gathalast>
<hangnum line="39" number="13"></hangnum>
<gatha1 line="40"> Koṭanagare <pageBreak edition="M" number="0.0144" /> koṭañca, tato hālavahāṇakaṃ;</gatha1>
<gathalast line="41">Vahiṭṭhe vahiṭṭhadamiḷaṃ, gāmaṇimhi ca gāmaṇiṃ.</gathalast>
<hangnum line="42" number="14"></hangnum>
<gatha1 line="43"> Kumbhagāmamhi kumbhañca, nandigāmamhi nandikaṃ;</gatha1>
<gathalast line="44">Gaṇhi khāṇuṃ khāṇugāme, dve tu tambuṇṇame pana.</gathalast>
<hangnum line="45" number="15"></hangnum>
<gatha1 line="46"> Mātulaṃ bhāgineyyañca, tambauṇṇamanāmake;</gatha1>
<gathalast line="47">Jambucaggahī soso ca, gāmo’hu taṃ tadavhayo.</gathalast>
<hangnum line="48" number="16"></hangnum>
<gatha1 line="49"> ‘‘Ajānitvā sakaṃsenaṃ, ghātenti sajanā’’ iti;</gatha1>
<gathalast line="50">Sutvāna saccakiriyaṃ, akarī tattha bhūpati.</gathalast>
<hangnum line="51" number="17"></hangnum>
<gatha1 line="52"> Rajjasukhāya vāyāmo, nāyaṃ mama kadācipi;</gatha1>
<gathalast line="53">Sambuddha sāsanasseva, ṭhapanāya ayaṃ mama.</gathalast>
<hangnum line="54" number="18"></hangnum>
<gatha1 line="55"> Tena saccena mesenā-kāyopagatabhaṇḍikaṃ;</gatha1>
<gathalast line="56">Jālavaṇṇaṃva hotūti, taṃ tathevatadā ahu.</gathalast>
<hangnum line="57" number="19"></hangnum>
<gatha1 line="58"> Gaṅgātīramhi damiḷā, sabbe ghātitasesakā;</gatha1>
<gathalast line="59">Vijitaṃ nagaraṃ nāma, saraṇatthāya pāvisuṃ.</gathalast>
<hangnum line="60" number="20"></hangnum>
<gatha1 line="61"> Phāsuke aṅgaṇaṭhāne, khandhāvāraṃ nivesayi;</gatha1>
<gathalast line="62">Taṃ khandhāvāraṭhīti, nāmenā’hosi pākaṭaṃ.</gathalast>
<hangnum line="63" number="21"></hangnum>
<gatha1 line="64"> Vijitanagaragāhatthaṃ, vīmaṃsanto narādhipo;</gatha1>
<gathalast line="65">Disvā’yantaṃ nandimittaṃ, visajjāpesi kaṇḍulaṃ.</gathalast>
<hangnum line="66" number="22"></hangnum>
<gatha1 line="67"> Gaṇhituṃ āgataṃ hatthiṃ, nandīmitto karehitaṃ;</gatha1>
<gathalast line="68">Ubho dante pīḷayitvā, ukkuṭikaṃ nisīdayi.</gathalast>
<hangnum line="69" number="23"></hangnum>
<gatha1 line="70"> Hatthinā nandimitto tu, yasmā yattha ayujjhi so;</gatha1>
<gathalast line="71">Tasmā tattha tato gāmo, hatthiporoti vuccati.</gathalast>
<hangnum line="72" number="24"></hangnum>
<gatha1 line="73"> Vīmaṃsitvā ubho rājā, vijitaṃ nagaraṃ agā;</gatha1>
<gathalast line="74">Yodhānaṃ dakkhiṇadvāre, saṅgāmo āsi bhiṃsano.</gathalast>
<hangnum line="75" number="25"></hangnum>
<gatha1 line="76"> Puratthimamhi dvāramhi, so veḷusumano pana;</gatha1>
<gathalast line="77">Aneka saṅkhe damiḷe, assāruḷhe aghātayi.</gathalast>
<hangnum line="78" number="26"></hangnum>
<gatha1 line="79"> Dvāraṃ thakesuṃ damiḷā, rājā yodhe visajjayi;</gatha1>
<gathalast line="80">Kaṇṇulo nandimitto ca, suranimilo ca dakkhiṇe.</gathalast>
<hangnum line="81" number="27"></hangnum>
<gatha1 line="82"> Mahāsoṇo <pageBreak edition="M" number="0.0145" /> ca goṭṭho ca,</gatha1>
<gatha2 line="83">Thera putto ca te tayo;</gatha2>
<gatha3 line="84">Dvāresu tīsu kammāni,</gatha3>
<gathalast line="85">Itaresu tadā karuṃ.</gathalast>
<hangnum line="86" number="28"></hangnum>
<gatha1 line="87"> Nagaraṃ taṃ tiparikhaṃ, uccapākāra gopitaṃ;</gatha1>
<gathalast line="88">Ayokammakatadvāraṃ, arīhi duppadhaṃsiyaṃ.</gathalast>
<hangnum line="89" number="29"></hangnum>
<gatha1 line="90"> Jāṇūhi ṭhatvā dāṭhāhi, bhinditvāna silāyudhā;</gatha1>
<gathalast line="91">Iṭṭhakā ceva hatthi so, ayodvāramupāgami.</gathalast>
<hangnum line="92" number="30"></hangnum>
<gatha1 line="93"> Gopuraṭṭhā tu damiḷā, khipiṃsu vividhā’yudhe;</gatha1>
<gathalast line="94">Pakkaṃ ayoguḷañceva, kathikañca silesikaṃ.</gathalast>
<hangnum line="95" number="31"></hangnum>
<gatha1 line="96"> Piṭṭhiṃ khitte silesamhi, dhūpāyante’tha kaṇḍulo;</gatha1>
<gathalast line="97">Vedanaṭṭo’dakaṭhānaṃ, gantvāna tattha ogahī.</gathalast>
<hangnum line="98" number="32"></hangnum>
<gatha1 line="99"> Na idaṃ surāpāṇaṃ te, ayodvāra vighāṭanaṃ;</gatha1>
<gathalast line="100">Gaccha dvāraṃ vighāṭehi, iccāhagoṭṭhayimbaro.</gathalast>
<hangnum line="101" number="33"></hangnum>
<gatha1 line="102"> So mānaṃ janayitvāna, koñcaṃ katvā gajuttamo;</gatha1>
<gathalast line="103">Udakā uṭṭhahitvāna, thale aṭṭhāsi dappavā.</gathalast>
<hangnum line="104" number="34"></hangnum>
<gatha1 line="105"> Hatthivajje viyojetvā, silesaṃ osadhaṃ akā;</gatha1>
<gathalast line="106">Rājā āruyha hatthiṃ taṃ, kumbhe phusiyapāṇinā.</gathalast>
<hangnum line="107" number="35"></hangnum>
<gatha1 line="108"> ‘‘Laṃkādīpamhi sakale, rajjaṃ te tāta kaṇḍula;</gatha1>
<gathalast line="109">Dammī’’ti taṃ tosayitvā, bhojetvā varabhojanaṃ.</gathalast>
<hangnum line="110" number="36"></hangnum>
<gatha1 line="111"> Veṭhayitvā sāṭakena, kārayitvā suvammitaṃ;</gatha1>
<gathalast line="112">Sattaguṇaṃ māhisacammaṃ, bandhetvā cammapiṭṭhiyaṃ.</gathalast>
<hangnum line="113" number="37"></hangnum>
<gatha1 line="114"> Tasso’ paritelacammaṃ, dāpetvā taṃ visajjayi;</gatha1>
<gathalast line="115">Asanīviya gajjanto, so gahetvā’paddave saha.</gathalast>
<hangnum line="116" number="38"></hangnum>
<gatha1 line="117"> Padaraṃ vijjhi dāṭhāhi, ummāraṃ padasā’hani;</gatha1>
<gathalast line="118">Saddhārabāhaṃ taṃ dvāraṃ, bhūmiyaṃ saravaṃ pati.</gathalast>
<hangnum line="119" number="39"></hangnum>
<gatha1 line="120"> Gopure dabbasambhāraṃ, patantaṃ hattipiṭṭhiyaṃ;</gatha1>
<gathalast line="121">Bāhāhi pariharitvāna, nandīmitto pavaṭṭayi.</gathalast>
<hangnum line="122" number="40"></hangnum>
<gatha1 line="123"> Disvāna <pageBreak edition="M" number="0.0146" /> tassa kiriyaṃ, kaṇḍulo tuṭṭhamānaso;</gatha1>
<gathalast line="124">Dāṭhāpīṭhanaveraṃ taṃ, chaḍḍhesi paṭhamaṃ kataṃ.</gathalast>
<hangnum line="125" number="41"></hangnum>
<gatha1 line="126"> Atthano piṭṭhitoyeva, pavesatthāya kaṇḍulo;</gatha1>
<gathalast line="127">Nivattitvāna oloki, yodhaṃ tattha gajuttamo.</gathalast>
<hangnum line="128" number="42"></hangnum>
<gatha1 line="129"> ‘‘Hatthinākatamaggena, nappavekkhāmahaṃ’’iti;</gatha1>
<gathalast line="130">Nandīmitto vicintetvā, pākāraṃ hani bāhunā.</gathalast>
<hangnum line="131" number="43"></hangnum>
<gatha1 line="132"> So aṭṭhārasahatthucco, patiaṭṭhusabho kira;</gatha1>
<gathalast line="133">Oloki suranimalaṃ, anicchaṃ sopi taṃ pathaṃ.</gathalast>
<hangnum line="134" number="44"></hangnum>
<gatha1 line="135"> Laṅghayitvāna pākāraṃ,</gatha1>
<gatha2 line="136">Nagarabbhantare pati;</gatha2>
<gatha3 line="137">Bhinditvā dvāramekekaṃ,</gatha3>
<gathalast line="138">Goṭṭho soṇova pāvisi.</gathalast>
<hangnum line="139" number="45"></hangnum>
<gatha1 line="140"> Hattī gahetvā rathacakkaṃ, mitto sakaṭapañjaraṃ;</gatha1>
<gathalast line="141">Nāḷikerataruṃ goṭṭho, nimmalo khaggamuttamaṃ.</gathalast>
<hangnum line="142" number="46"></hangnum>
<gatha1 line="143"> Tālarukkhaṃ mahāsoṇo, theraputto mahāgadaṃ;</gatha1>
<gathalast line="144">Visuṃ visuṃ vīthigatā, damiḷe tattha cuṇṇayuṃ.</gathalast>
<hangnum line="145" number="47"></hangnum>
<gatha1 line="146"> Vijitaṃ nagaraṃ bhetvā, catumāsena khattiyo;</gatha1>
<gathalast line="147">Tatho girilakaṃ gantvā, giriyaṃ damiḷaṃ hani.</gathalast>
<hangnum line="148" number="48"></hangnum>
<gatha1 line="149"> Gantvā mahelanagaraṃ, timahāparikhaṃ tato;</gatha1>
<gathalast line="150">Kadamba pupphavallīhi, samantā parivāritaṃ.</gathalast>
<hangnum line="151" number="49"></hangnum>
<gatha1 line="152"> Ekadvāraṃ duppavesaṃ, catumāse vasaṃ tahiṃ;</gatha1>
<gathalast line="153">Gaṇhi mahelarājānaṃ, mantayuddhena bhūmipo.</gathalast>
<hangnum line="154" number="50"></hangnum>
<gatha1 line="155"> Tato’nurādhanagaraṃ, āgacchanto mahīpati;</gatha1>
<gathalast line="156">Khandhāvāraṃ nivesesi, paritokāsapabbataṃ.</gathalast>
<hangnum line="157" number="51"></hangnum>
<gatha1 line="158"> Māsamhi jeṭṭhamūlamhi, taḷākaṃ tattha kāriya;</gatha1>
<gathalast line="159">Jalaṃ kīḷi tahiṃ gāmo, posonanagaravhayo.</gathalast>
<hangnum line="160" number="52"></hangnum>
<gatha1 line="161"> Taṃ <pageBreak edition="M" number="0.0147" /> yuddhāyāgataṃ sutvā, rājānaṃ duṭṭhagāmaṇiṃ;</gatha1>
<gathalast line="162">Amacce sannipātetvā, eḷāro āha bhūmipo.</gathalast>
<hangnum line="163" number="53"></hangnum>
<gatha1 line="164"> ‘‘So rājā ca sayaṃyodho,</gatha1>
<gatha2 line="165">Yodhā cassa mahūkira;</gatha2>
<gatha3 line="166">Amacco kinnu kātabbaṃ,</gatha3>
<gathalast line="167">Kinti maññanti no ime.</gathalast>
<hangnum line="168" number="54"></hangnum>
<gatha1 line="169"> Dīghajattuppabhutayo, yodhā eḷārarājino;</gatha1>
<gathalast line="170">‘‘Suve yuddhaṃ karissāmi’’, iti te nicchayaṃ karuṃ.</gathalast>
<hangnum line="171" number="55"></hangnum>
<gatha1 line="172"> Duṭṭhagāmaṇirājāpi, mantetvā mātuyā saha;</gatha1>
<gathalast line="173">Tassā matena kāresi, dvattiṃsa balakoṭṭhake.</gathalast>
<hangnum line="174" number="56"></hangnum>
<gatha1 line="175"> Rājacchattadhare tattha, ṭhapesi rājarūpake;</gatha1>
<gathalast line="176">Abbhantare koṭṭhake tu, sayaṃ aṭṭhāsi bhūpati.</gathalast>
<hangnum line="177" number="57"></hangnum>
<gatha1 line="178"> Eḷārarājā sannaddho, mahāpabbata hatthinaṃ;</gatha1>
<gathalast line="179">Āruyha agamā tattha, sayogga balavāhano.</gathalast>
<hangnum line="180" number="58"></hangnum>
<gatha1 line="181"> Saṅgāme vattamānamhi, dīghajattu mahabbalo;</gatha1>
<gathalast line="182">Ādāya khaggaphalakaṃ, yujjhamāno bhayānako.</gathalast>
<hangnum line="183" number="59"></hangnum>
<gatha1 line="184"> Hatthe aṭṭharasu’ggantvā, nabhaṃ taṃ rājarūpakaṃ;</gatha1>
<gathalast line="185">Chinditvā asinā bhindi, paṭhamaṃ balakoṭṭhakaṃ.</gathalast>
<hangnum line="186" number="60"></hangnum>
<gatha1 line="187"> Evaṃ sesepi bhinditvā, malakoṭṭhe mahabbalo;</gatha1>
<gathalast line="188">Ṭhitaṃ gāmaṇirājena, balakoṭṭhamupāgami.</gathalast>
<hangnum line="189" number="61"></hangnum>
<gatha1 line="190"> Yodho so suranimalo, gacchantaṃ rājino’pari;</gatha1>
<gathalast line="191">Sāvetvā attano nāmaṃ, tamakkosi mahabbalo.</gathalast>
<hangnum line="192" number="62"></hangnum>
<gatha1 line="193"> Itaro ‘‘taṃ vadhissa’’nti, kuddho ākāsamuggami;</gatha1>
<gathalast line="194">Itaro otarantassa, phalakaṃ upanāmayi.</gathalast>
<hangnum line="195" number="63"></hangnum>
<gatha1 line="196"> ‘‘Chindā metaṃ saphalakaṃ’’, iti cintiya so pana;</gatha1>
<gathalast line="197">Phalakaṃ hani khaggena, taṃ muñciyi’ tarosayi.</gathalast>
<hangnum line="198" number="64"></hangnum>
<gatha1 line="199"> Kappento muttaphalakaṃ, dīghajattu tahiṃ pati;</gatha1>
<gathalast line="200">Uṭṭhāya sūranimilo, patitaṃ sattiyā’hani.</gathalast>
<hangnum line="201" number="65"></hangnum>
<gatha1 line="202"> Saṅkhaṃ <pageBreak edition="M" number="0.0148" /> dhami phussadevo, senā bhijjittha dāmiḷi;</gatha1>
<gathalast line="203">Eḷaropi nivattittha, ghātesuṃ damiḷe bahū.</gathalast>
<hangnum line="204" number="66"></hangnum>
<gatha1 line="205"> Tattha vāpi jalaṃ āsi, hatānaṃ lohitā vilaṃ;</gatha1>
<gathalast line="206">Tasmā kulatthavā pīti, nāmato vissutaṃ ahu.</gathalast>
<hangnum line="207" number="67"></hangnum>
<gatha1 line="208"> Carāpetvā tahiṃ bheriṃ, duṭṭhagāmaṇi bhūpati;</gatha1>
<gathalast line="209">‘‘Na hanissatu eḷāraṃ, maṃmuñciya paro’’iti.</gathalast>
<hangnum line="210" number="68"></hangnum>
<gatha1 line="211"> Sannaddho sayamāruyha, sannaddhaṃ kaṇḍulaṃ kariṃ;</gatha1>
<gathalast line="212">Eḷāraṃ anubandhanto, dakkhiṇadvāramāgami.</gathalast>
<hangnum line="213" number="69"></hangnum>
<gatha1 line="214"> Puradakkhiṇadvāramhi, ubho yujjhiṃsu bhūmipā;</gatha1>
<gathalast line="215">Tomaraṃ khipi eḷāro, gāmaṇi tamavañcayi.</gathalast>
<hangnum line="216" number="70"></hangnum>
<gatha1 line="217"> Vijjhāpesi ca dantehi, taṃ hatthiṃ sakahatthinā;</gatha1>
<gathalast line="218">Tomaraṃ khipi eḷāraṃ, sahatthi tattha so pati.</gathalast>
<hangnum line="219" number="71"></hangnum>
<gatha1 line="220"> Tato vijitasaṅgāmo, sayoggabalavāhano;</gatha1>
<gathalast line="221">Laṃkaṃ ekātapattaṃ so, katvāna pāvisi puraṃ.</gathalast>
<hangnum line="222" number="72"></hangnum>
<gatha1 line="223"> Puramhi bheriṃ cāretvā, samantā yojane jane;</gatha1>
<gathalast line="224">Sannipātiya kāresi, pūjaṃ eḷārarājino.</gathalast>
<hangnum line="225" number="73"></hangnum>
<gatha1 line="226"> Taṃ dehapatitaṭhāne, kūṭāgārena jhāpayi;</gatha1>
<gathalast line="227">Cetiyaṃ tattha kāresi, parihāramadāsi ca.</gathalast>
<hangnum line="228" number="74"></hangnum>
<gatha1 line="229"> Ajjāpi laṃkāpatino, taṃ padesasamīpagā;</gatha1>
<gathalast line="230">Teneva parihārena, na vādāpenti tūriyaṃ.</gathalast>
<hangnum line="231" number="75"></hangnum>
<gatha1 line="232"> Evaṃ dvattiṃsa damiḷa, rājāno duṭṭhagāmaṇi;</gatha1>
<gathalast line="233">Gaṇhitvā ekacchattena, laṃkārajjamakāsi so.</gathalast>
<hangnum line="234" number="76"></hangnum>
<gatha1 line="235"> Vijite nagare bhinne, yodho so dīghajattuko;</gatha1>
<gathalast line="236">Eḷārassa nivedetvā, bhāgineyyassa yodhataṃ.</gathalast>
<hangnum line="237" number="77"></hangnum>
<gatha1 line="238"> Tassa halluka nāmassa, bhāgineyyassa attano;</gatha1>
<gathalast line="239">Pesayī cāgamatthāya, tassa sutvāna halluko.</gathalast>
<hangnum line="240" number="78"></hangnum>
<gatha1 line="241"> Eḷāradaḍḍhadivasā, sattame divase idha;</gatha1>
<gathalast line="242">Purisānaṃ sahassehi, saṭṭhiyā saha otari.</gathalast>
<hangnum line="243" number="79"></hangnum>
<gatha1 line="244"> Otiṇṇo so suṇitvāpi, patanaṃ tassa rājino;</gatha1>
<gathalast line="245">‘‘Yujjhissāmī’’ti lajjāya, mahātitthaṃ idhāgamā.</gathalast>
<hangnum line="246" number="80"></hangnum>
<gatha1 line="247"> Khandhāvāraṃ <pageBreak edition="M" number="0.0149" /> nivesesi, gāme koḷambahālake;</gatha1>
<gathalast line="248">Rājā tassā’gamaṃ sutvā, yuddhāya abhinikkhami.</gathalast>
<hangnum line="249" number="81"></hangnum>
<gatha1 line="250"> Yuddhasannaha sannaddho, hatthimāruyha kaṇḍulaṃ;</gatha1>
<gathalast line="251">Hatthassa rathayo dhehi, pantīhi ca anunako.</gathalast>
<hangnum line="252" number="82"></hangnum>
<gatha1 line="253"> Ummādaphusso devo so, dīpe aggadhanuggaho;</gatha1>
<gathalast line="254">Dasaḍḍhāyudhasanaddho, sesayodhā ca anvaguṃ.</gathalast>
<hangnum line="255" number="83"></hangnum>
<gatha1 line="256"> Pavatte tumūle yuddhe, sannaddho bhalluko tahiṃ;</gatha1>
<gathalast line="257">Rājābhimukha māyāsi, nāgarājā tu kaṇḍulo.</gathalast>
<hangnum line="258" number="84"></hangnum>
<gatha1 line="259"> Taṃ vegamandibhāvatthaṃ, paccosakki saniṃ saniṃ;</gatha1>
<gathalast line="260">Senāpi saddhiṃ teneva, paccosakki saniṃ saniṃ.</gathalast>
<hangnum line="261" number="85"></hangnum>
<gatha1 line="262"> Rājāha ‘‘pubbe yuddhesu, aṭṭhavīsatiyā ayaṃ;</gatha1>
<gathalast line="263">Na paccosakki kiṃ etaṃ, phussadevā’’ti āha so.</gathalast>
<hangnum line="264" number="86"></hangnum>
<gatha1 line="265"> Jayo no paramo deva, jayabhūmi mayaṃ gajo;</gatha1>
<gathalast line="266">Paccosakkati pekkhanto, jayaṭhānamhi ṭhassati.</gathalast>
<hangnum line="267" number="87"></hangnum>
<gatha1 line="268"> Nāgo’tha paccosakkitvā, phussadevassa passato;</gatha1>
<gathalast line="269">Mahāvihārasīmante, aṭṭhāsi suppatiṭṭhito.</gathalast>
<hangnum line="270" number="88"></hangnum>
<gatha1 line="271"> Tatraṭṭhito nāgarājā, bhalluko damiḷo tahiṃ;</gatha1>
<gathalast line="272">Rājābhimukhamāgantvā, uppaṇḍesi mahīpati.</gathalast>
<hangnum line="273" number="89"></hangnum>
<gatha1 line="274"> Mukhaṃ pidhāya khaggena, rājā akkosi taṃ pana;</gatha1>
<gathalast line="275">‘‘Rañño mukhamhi pātemi’’, iti kaṇḍañca so khipi.</gathalast>
<hangnum line="276" number="90"></hangnum>
<gatha1 line="277"> Āhacca so khaggatalaṃ, kaṇḍo papati bhūmiyaṃ;</gatha1>
<gathalast line="278">‘‘Mukhe viddho’’ti saññāya, ukkaṭṭhiṃ bhalluko akā.</gathalast>
<hangnum line="279" number="91"></hangnum>
<gatha1 line="280"> Rañño pacchā nisinno bho, phussadevo mahabbalo;</gatha1>
<gathalast line="281">Kaṇḍa khipimukhe tassa, ghaṭṭento rājakuṇḍalaṃ.</gathalast>
<hangnum line="282" number="92"></hangnum>
<gatha1 line="283"> Rājānaṃ pādato katvā, patamānassa tassa tu;</gatha1>
<gathalast line="284">Khipitvā aparaṃ kaṇḍaṃ, vijjhitvā tassa jaṇḍukaṃ.</gathalast>
<hangnum line="285" number="93"></hangnum>
<gatha1 line="286"> Rājānaṃ sīsato katvā, pātesī lahuhatthako;</gatha1>
<gathalast line="287">Bhalluke patite tasmiṃ, jayanādo pavattatha.</gathalast>
<hangnum line="288" number="94"></hangnum>
<gatha1 line="289"> Phussadevo <pageBreak edition="M" number="0.0150" /> tahiṃyeva, ñāpetuṃ dosa mattano;</gatha1>
<gathalast line="290">Kaṇḍavalliṃ sakaṃ chetvā, pasataṃ lohitaṃ sayaṃ.</gathalast>
<hangnum line="291" number="95"></hangnum>
<gatha1 line="292"> Radhaññā dassesi taṃ disvā, rājā taṃ pucchi‘‘kiṃ’’iti;</gatha1>
<gathalast line="293">Rāja daṇḍo kato meti, so avoca mahīpati.</gathalast>
<hangnum line="294" number="96"></hangnum>
<gatha1 line="295"> Kodho dosoti vuttova,</gatha1>
<gatha2 line="296">Āha kuṇḍala ghaṭṭanaṃ;</gatha2>
<gatha3 line="297">Adosaṃ dosamaññāya,</gatha3>
<gathalast line="298">Kimetaṃ kari bhātika.</gathalast>
<hangnum line="299" number="97"></hangnum>
<gatha1 line="300"> Iti vatvā mahārājā, kataññu idha māha ca;</gatha1>
<gathalast line="301">‘‘Kaṇḍānucchaviko tuyhaṃ, sakkāro hessate mahā.</gathalast>
<hangnum line="302" number="98"></hangnum>
<gatha1 line="303"> Ghātetvā damiḷe sabbe, rājā laddhajayo kato;</gatha1>
<gathalast line="304">Pāsāda talamāruyha, sīhāsanagato tahiṃ.</gathalast>
<hangnum line="305" number="99"></hangnum>
<gatha1 line="306"> Nāṭakāmacca majjhamhi, phussadevassa taṃ saraṃ;</gatha1>
<gathalast line="307">Āṇāpetvā ṭhapāpetvā, puṃkhena ujukaṃ tale.</gathalast>
<hangnum line="308" number="100"></hangnum>
<gatha1 line="309"> Kahāpaṇehi kaṇḍaṃ taṃ, āsitte’yu parūpari;</gatha1>
<gathalast line="310">Chādāpetvā dāpesi, phussadevassa taṃ khaṇe.</gathalast>
<hangnum line="311" number="101"></hangnum>
<gatha1 line="312"> Narindapāsādatale, narindotha alaṅkate;</gatha1>
<gathalast line="313">Sugandhadīpujjalite, nānāgandhasamāyute.</gathalast>
<hangnum line="314" number="102"></hangnum>
<gatha1 line="315"> Nāṭaka janayogena, accharāhi ca bhūsite;</gatha1>
<gathalast line="316">Anagghattharaṇatthiṇṇe, muduke sayane subhe.</gathalast>
<hangnum line="317" number="103"></hangnum>
<gatha1 line="318"> Sayito sirisampattiṃ, mahatiṃ apipekkhiya;</gatha1>
<gathalast line="319">Kataṃ akkhobhiṇighātaṃ, saranto na sukhaṃ labhi.</gathalast>
<hangnum line="320" number="104"></hangnum>
<gatha1 line="321"> Yiyaṅgudīpe arahanto, ñatvā taṃ tassatakkitaṃ;</gatha1>
<gathalast line="322">Aṭṭhā’rahante pāhesuṃ, tamassāsetumissaraṃ.</gathalast>
<hangnum line="323" number="105"></hangnum>
<gatha1 line="324"> Āgamma te majjhāyāme, rāja dvāramhi otaruṃ;</gatha1>
<gathalast line="325">Nivedi tabbhāgamanā, pāsāda talemāruhuṃ.</gathalast>
<hangnum line="326" number="106"></hangnum>
<gatha1 line="327"> Vanditvā <pageBreak edition="M" number="0.0151" /> te mahārāja, nisīdāpiya āsane;</gatha1>
<gathalast line="328">Katvā vividhasakkāraṃ, pucchi āgatakāraṇaṃ.</gathalast>
<hangnum line="329" number="107"></hangnum>
<gatha1 line="330"> Piyaṅgudīpe saṅghena, pesitaṃ manujādhipa;</gatha1>
<gathalast line="331">Tamassā sayituṃ amhe, iti rājā punā’hate.</gathalast>
<hangnum line="332" number="108"></hangnum>
<gatha1 line="333"> ‘‘Kathaṃ nu bhante assāso, mama hessati yena me;</gatha1>
<gathalast line="334">Akkhobhiṇimahāsena, ghāto kārāpito’’iti.</gathalast>
<hangnum line="335" number="109"></hangnum>
<gatha1 line="336"> ‘‘Saggamaggantarāyo ca, natthi te tena kammunā;</gatha1>
<paragraph line="337">Dīyaḍḍhamanujā ce’ttha, ghātitā manujādhipa.</paragraph>
<hangnum line="338" number="110"></hangnum>
<gatha1 line="339"> Saraṇesu ṭhito eko, pañcasīlepi cā’paro;</gatha1>
<gathalast line="340">Micchādiṭṭhi ca dussīlo, sesā pasusamāmatā.</gathalast>
<hangnum line="341" number="111"></hangnum>
<gatha1 line="342"> Jotayissasi ceva tvaṃ, bahudhā buddhasāsanaṃ;</gatha1>
<gathalast line="343">Manovilekhaṃ tasmā tvaṃ, vinodaya narissara.</gathalast>
<hangnum line="344" number="112"></hangnum>
<gatha1 line="345"> Iti vutto mahārājā, tehi assāsamāgato;</gatha1>
<gathalast line="346">Vanditvā te visajjetvā, sayito puna cintayi.</gathalast>
<hangnum line="347" number="113"></hangnum>
<gatha1 line="348"> Vinā saṅghena āhāraṃ, mābhuñjetha kadācipi’’;</gatha1>
<gathalast line="349">Iti mātāpitā’hāre, sapiṃsu dahare’ vano.</gathalast>
<hangnum line="350" number="114"></hangnum>
<gatha1 line="351"> Adatvā bhikkhusaṅghassa, bhuttaṃ atthi nukho iti;</gatha1>
<gathalast line="352">Addasa pātarāsamhi, ekaṃ maricavaṭṭikaṃ.</gathalast>
<hangnum line="353" number="115"></hangnum>
<gatha1 line="354"> Saṅghassa aṭṭhapetvāva paribhuttaṃ satiṃ vinā;</gatha1>
<gathalast line="355">Tadatthaṃ daṇḍakammaṃ me, kattabbanti ca cintayi.</gathalast>
<hangnum line="356" number="116"></hangnum>
<gatha1 line="357"> Ete tenekakoṭi idha manujagaṇe ghātite cintayitvā,</gatha1>
<gatha2 line="358">Kāmānaṃ hetu etaṃ manasi ca kayirā sādhu ādīnavaṃ taṃ;</gatha2>
<gatha3 line="359">Sabbesaṃ ghātaniṃ taṃ manasi ca kayirā’ niccataṃ sādhu sādhu,</gatha3>
<gathalast line="360">Evaṃ dukkhā pamokkhaṃ subhagati mahavā pāpuṇeyyā’cīrenāti.</gathalast>
<centered line="361">Sujanappasādasaṃvegatthāya kate mahāvaṃse</centered>
<centered line="362">Duṭṭhagāmaṇivijayo nāma</centered>
<centered line="363">Pañcavīsatimo paricchedo.</centered>
</body>
</document>