<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf23.xml</normativeSource>
    <archivePath>roman/anya/vamsa-gantha-sangaho/mahavamsa/catuvisatima pariccheda.xml</archivePath>
    <baseFileName>catuvisatima pariccheda</baseFileName>
    <titlePath>Catuvīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Catuvīsatima pariccheda</chapter>
    <subhead line="2">Dvebhātikayuddhaṃ</subhead>
    <hangnum line="3" number="1"></hangnum>
    <gatha1 line="4"> Hatthassa <pageBreak edition="M" number="0.0138" /> tharukammassa, kusalo katupāsano;</gatha1>
    <gathalast line="5">So gāmaṇirājasuto, mahāgāme vasī tadā.</gathalast>
    <hangnum line="6" number="2"></hangnum>
    <gatha1 line="7"> Rājā rājasutaṃ tissaṃ, dīghavāpimhi vāsayi;</gatha1>
    <gathalast line="8">Ārakkhituṃ janapadaṃ, sampanna balavāhanaṃ.</gathalast>
    <hangnum line="9" number="3"></hangnum>
    <gatha1 line="10"> Kumāro gāmaṇikāle, sampassanto balaṃ sakaṃ;</gatha1>
    <gathalast line="11">‘‘Yujjhissaṃ damiḷehī’’ti, piturañño kathāpayī.</gathalast>
    <hangnum line="12" number="4"></hangnum>
    <gatha1 line="13"> Rājā taṃ anurakkhanto, ‘‘oragaṅgaṃ alaṃ’’ iti;</gatha1>
    <gathalast line="14">Vāresi yāvatatiyaṃ, so tatheva kathāpayī.</gathalast>
    <hangnum line="15" number="5"></hangnum>
    <gatha1 line="16"> Pitā me puriso honto, ne’vaṃ vakkhati teni’daṃ;</gatha1>
    <gathalast line="17">Pilandhatūti pesesi, itthālaṅkāramassa so.</gathalast>
    <hangnum line="18" number="6"></hangnum>
    <gatha1 line="19"> Rājā’ha tassa kujjhitvā, ‘‘karotha hemasaṅkhaliṃ;</gatha1>
    <gathalast line="20">Tāya taṃ bandhayissāmi, nā’ññathā rakkhiyo hi so.</gathalast>
    <hangnum line="21" number="7"></hangnum>
    <gatha1 line="22"> Palāyitvāna malayaṃ, kujjhitvā pituno agā;</gatha1>
    <gathalast line="23">Duṭṭhattāyeva pitari, āhu taṃ duṭṭhagāmaṇi.</gathalast>
    <hangnum line="24" number="8"></hangnum>
    <gatha1 line="25"> Rājā’tha ārabhī kātuṃ, mahāmaṅgalacetiyaṃ;</gatha1>
    <gathalast line="26">Niṭṭhite cetiye saṅghaṃ, sannipātayi bhūpati.</gathalast>
    <hangnum line="27" number="9"></hangnum>
    <gatha1 line="28"> Dvādasā’suṃ sahassāni, bhikkhū cittalapabbatā;</gatha1>
    <gathalast line="29">Tato tato dvādaseva, sahassāni samāgamuṃ.</gathalast>
    <hangnum line="30" number="10"></hangnum>
    <gatha1 line="31"> Katvāna cetiyamahaṃ, rājā saṅghassa sammukhā;</gatha1>
    <gathalast line="32">Sabbe yodhe samānetvā, kāresi sapathaṃ tadā.</gathalast>
    <hangnum line="33" number="11"></hangnum>
    <gatha1 line="34"> ‘‘Puttānaṃ kalahaṭṭhānaṃ, na gacchissāma no’’iti;</gatha1>
    <gathalast line="35">Akaṃsu sapathaṃ sabbe, taṃ yuddhaṃ tena nāgamuṃ.</gathalast>
    <hangnum line="36" number="12"></hangnum>
    <gatha1 line="37"> Catusaṭṭhi vihāre so, kārāpetvā mahīpati;</gatha1>
    <gathalast line="38">Tattakāneva vassāni, ṭhatvā maritahiṃ tadā.</gathalast>
    <hangnum line="39" number="13"></hangnum>
    <gatha1 line="40"> Rañño <pageBreak edition="M" number="0.0139" /> sarīraṃ gāhetvā, channayānena rājini;</gatha1>
    <gathalast line="41">Netvā tissa mahārāmaṃ, taṃ saṅghassa nivedayi.</gathalast>
    <hangnum line="42" number="14"></hangnum>
    <gatha1 line="43"> Sutvā tissakumāro taṃ, āgantvā dīghavāpito;</gatha1>
    <gathalast line="44">Sarīrakiccaṃ kāretvā, sakkaccaṃ pituno sayaṃ.</gathalast>
    <hangnum line="45" number="15"></hangnum>
    <gatha1 line="46"> Mātaraṃ kaṇḍulaṃ hatthiṃ, ādiyitvā mahabbalo;</gatha1>
    <gathalast line="47">Bhātubhayā dīghavāpiṃ, agamāsi lahuṃ tato.</gathalast>
    <hangnum line="48" number="16"></hangnum>
    <gatha1 line="49"> Taṃ pavattiṃ nivedetuṃ, duṭṭhagāmaṇi santikaṃ;</gatha1>
    <gathalast line="50">Lekhaṃ datvā visajjesuṃ, saccemaccā samāgatā.</gathalast>
    <hangnum line="51" number="17"></hangnum>
    <gatha1 line="52"> So guttahālamāgantvā, tattha cāre visajjiya;</gatha1>
    <gathalast line="53">Mahāgāmamupagantvā, sayaṃ rajje’bhisecayi.</gathalast>
    <hangnum line="54" number="18"></hangnum>
    <gatha1 line="55"> Mātatthaṃ kaṇḍūlatthañca, bhātulekhaṃ visajjayi;</gatha1>
    <gathalast line="56">Aladdhā yāvatatiyaṃ, yuddhāya samupāgami.</gathalast>
    <hangnum line="57" number="19"></hangnum>
    <gatha1 line="58"> Ahu dvinnaṃ mahāyuddhaṃ, cūḷaṅgaṇiyapiṭṭhiyaṃ;</gatha1>
    <gathalast line="59">Tattha nekasahassāni, patiṃsu rājino narā.</gathalast>
    <hangnum line="60" number="20"></hangnum>
    <gatha1 line="61"> Rājā ca tissāmacco ca, vaḷavādīghutunikā;</gatha1>
    <gathalast line="62">Tayoyeva palāyiṃsu, kumāro anubandhite.</gathalast>
    <hangnum line="63" number="21"></hangnum>
    <gatha1 line="64"> Ubhinnamantare bhikkhū, mantayiṃsu mahīdharaṃ;</gatha1>
    <gathalast line="65">Taṃ disvā ‘‘bhikkhusaṅghassa, kammaṃ’’ iti nivatti so.</gathalast>
    <hangnum line="66" number="22"></hangnum>
    <gatha1 line="67"> Kappakandaranajjāso, javamālititthamāgato;</gatha1>
    <gathalast line="68">Rājā’ha tissamaccaṃ taṃ, ‘‘chātajjhattā mayaṃ’’iti.</gathalast>
    <hangnum line="69" number="23"></hangnum>
    <gatha1 line="70"> Suvaṇṇasarake khitta-bhattaṃ nīharitassa so;</gatha1>
    <gathalast line="71">Saṅghe datvā bhuñjanato, kāretvā catubhāgakaṃ.</gathalast>
    <hangnum line="72" number="24"></hangnum>
    <gatha1 line="73"> ‘‘Ghosehi kāla’’miccā’ha,</gatha1>
    <gatha2 line="74">Tisso kālamaghosayi;</gatha2>
    <gatha3 line="75">Suṇitvā dibbasotena,</gatha3>
    <gathalast line="76">Rañño sakkhāya dāyako.</gathalast>
    <hangnum line="77" number="25"></hangnum>
    <gatha1 line="78"> Thero piyaṅgu dīpaṭṭho, theraṃ tattha niyojayi;</gatha1>
    <gathalast line="79">Tissaṃ kuṭumbikasutaṃ, so tattha nabhasā’gamā.</gathalast>
    <hangnum line="80" number="26"></hangnum>
    <gatha1 line="81"> Tassa tisso karāpatta-ādāyā’dāsi rājino;</gatha1>
    <gathalast line="82">Saṅghassa bhāgaṃ sambhāgaṃ, rājā patte khipāpayi.</gathalast>
    <hangnum line="83" number="27"></hangnum>
    <gatha1 line="84"> Sambhāgaṃ <pageBreak edition="M" number="0.0140" /> khipi tisso ca, sambhāgaṃ vaḷavāpi ca;</gatha1>
    <gathalast line="85">Na icchitassābhāgañca, tisso pattamhi pakkhipi.</gathalast>
    <hangnum line="86" number="28"></hangnum>
    <gatha1 line="87"> Bhattassa puṇṇapattaṃ taṃ, adātherassa bhūpati;</gatha1>
    <gathalast line="88">Adā gotamatherassa, so gantvā nabhasā lahuṃ.</gathalast>
    <hangnum line="89" number="29"></hangnum>
    <gatha1 line="90"> Bhikkhūnaṃ bhuñjamānānaṃ, datvā ālopabhāgaso;</gatha1>
    <gathalast line="91">Pañcasatānaṃ so thero, laddhehi tu tadantikā.</gathalast>
    <hangnum line="92" number="30"></hangnum>
    <gatha1 line="93"> Bhāgehi pattaṃ pūretvā, ākāse khipi rājino;</gatha1>
    <gathalast line="94">Disvā’ gataṃ gahetvā taṃ, tisso bhojisi bhūpatiṃ.</gathalast>
    <hangnum line="95" number="31"></hangnum>
    <gatha1 line="96"> Bhuñjitvāna sayañjāpi, vaḷavañca abhojayi;</gatha1>
    <gathalast line="97">Sattāhaṃ cumbaṭaṃ katvā, rājā pattaṃ visajjayi.</gathalast>
    <hangnum line="98" number="32"></hangnum>
    <gatha1 line="99"> Gantvāna so mahāgāmaṃ, samādāya balaṃ puna;</gatha1>
    <gathalast line="100">Saṭṭhisahassaṃ yuddhāya, gantvā yujjhi sabhātarā.</gathalast>
    <hangnum line="101" number="33"></hangnum>
    <gatha1 line="102"> Rājā vaḷavamāruyha, tisso kaṇḍūla hatthinaṃ;</gatha1>
    <gathalast line="103">Dve bhātaro samāgañchuṃ, yujjhamānā raṇe tadā.</gathalast>
    <hangnum line="104" number="34"></hangnum>
    <gatha1 line="105"> Rājā kariṃ karitva’nto, vaḷavāmaṇḍalaṃ akā;</gatha1>
    <gathalast line="106">Tathāpi chiddaṃ no disvā, laṅghā petuṃ matiṃakā.</gathalast>
    <hangnum line="107" number="35"></hangnum>
    <gatha1 line="108"> Vaḷavaṃ laṅghayitvāna, hatthinaṃ bhātiko’pari;</gatha1>
    <gathalast line="109">Tomaraṃ khipi cammaṃva, yathā chijjati piṭṭhiyaṃ.</gathalast>
    <hangnum line="110" number="36"></hangnum>
    <gatha1 line="111"> Anekāni sahassāni, kumārassa narātahiṃ;</gatha1>
    <gathalast line="112">Patiṃsu yuddhe yujjhantā, bhijja ceva mahabbalaṃ.</gathalast>
    <hangnum line="113" number="37"></hangnum>
    <gatha1 line="114"> ‘‘Ārohakassa vekallā, itthī maṃ laṅghayī’’iti;</gatha1>
    <gathalast line="115">Kuddhokarī taṃ cālento, rukkhameka mupāgami.</gathalast>
    <hangnum line="116" number="38"></hangnum>
    <gatha1 line="117"> Kumāro āruhī rukkhaṃ, hatthī sāmimupāgami;</gatha1>
    <gathalast line="118">Tamāruyha palāyantaṃ, kumāro manubandhi so.</gathalast>
    <hangnum line="119" number="39"></hangnum>
    <gatha1 line="120"> Pavisitvā vihāraṃ so, mahāthera gharaṃgato;</gatha1>
    <gathalast line="121">Nipajjaheṭṭhā mañcassa, kumāro bhātunobhayā.</gathalast>
    <hangnum line="122" number="40"></hangnum>
    <gatha1 line="123"> Pasārayi mahāthero, cīvaraṃ tattha mañcake;</gatha1>
    <gathalast line="124">Rājā anupadaṃ gantvā, ‘‘kuhiṃ tisso’’ti pucchatha.</gathalast>
    <hangnum line="125" number="41"></hangnum>
    <gatha1 line="126"> ‘‘Mañce <pageBreak edition="M" number="0.0141" /> tattha mahārāja’’, iti thero avoca taṃ;</gatha1>
    <gathalast line="127">Heṭṭhā mañceti jānitvā, tato nikkhamma bhūpati.</gathalast>
    <hangnum line="128" number="42"></hangnum>
    <gatha1 line="129"> Samantato vihārassa, rakkhaṃ kārayi taṃ pana;</gatha1>
    <gathalast line="130">Pañcakamhi nipajjetvā, datvā upari cīvaraṃ.</gathalast>
    <hangnum line="131" number="43"></hangnum>
    <gatha1 line="132"> Mañcapādesu gaṇhitvā, cattāro daharā yatī;</gatha1>
    <gathalast line="133">Matabhikkhuniyāmena, kumāraṃ bahi nīharuṃ.</gathalast>
    <hangnum line="134" number="44"></hangnum>
    <gatha1 line="135"> Nīyamānantu taṃ ñatvā, idha māha mahīpati;</gatha1>
    <gathalast line="136">‘‘Tissa tvaṃ kuladevatānaṃ, sīse hutvāna niyyāsi.</gathalast>
    <hangnum line="137" number="45"></hangnum>
    <gatha1 line="138"> Balakkārena gahaṇaṃ, kuladevehi natthi me;</gatha1>
    <gathalast line="139">Guṇaṃ tvaṃ kuladevānaṃ, sareyyāsi kadācipi’’.</gathalast>
    <hangnum line="140" number="46"></hangnum>
    <gatha1 line="141"> Tatoyeva mahāgāmaṃ, agamāsi mahīpati;</gatha1>
    <gathalast line="142">Āṇāpesi ca tattheva, mātaraṃ mātugāravo.</gathalast>
    <hangnum line="143" number="47"></hangnum>
    <gatha1 line="144"> [Vassāni aṭṭhasaṭṭhiṃso, aṭṭhā dhammaṭṭhamānaso;</gatha1>
    <gathalast line="145">Aṭṭhasaṭṭhivihāre ca, kārāpesi mahīpati.]</gathalast>
    <hangnum line="146" number="48"></hangnum>
    <gatha1 line="147"> Nikkhāmito so bhikkhūhi, tissorāja suto pana;</gatha1>
    <gathalast line="148">Dīghavāpiṃ tatoyeva, agama’ññataro viya.</gathalast>
    <hangnum line="149" number="49"></hangnum>
    <gatha1 line="150"> Kumāro godhagattassa, tissatherassa āha so;</gatha1>
    <gathalast line="151">‘‘Sāparādho ahaṃ bhante, khamāpessāmi bhātaraṃ.</gathalast>
    <hangnum line="152" number="50"></hangnum>
    <gatha1 line="153"> Veyyāvaccakarā kāraṃ, tissaṃ pañcasatāni ca;</gatha1>
    <gathalast line="154">Bhikkhunamādiyitvā so, thero rāja mupāgami.</gathalast>
    <hangnum line="155" number="51"></hangnum>
    <gatha1 line="156"> Rājaputtaṃ ṭhapetvāna, thero sopāna matthake;</gatha1>
    <gathalast line="157">Sasaṅgho pāvisi saddho, nisīdāviya bhūmipo.</gathalast>
    <hangnum line="158" number="52"></hangnum>
    <gatha1 line="159"> Upānayī yāguādiṃ, thero pattaṃ vidhesiso;</gatha1>
    <gathalast line="160">‘‘Kinti vutto’bravi tissaṃ, ādāya agatā’’iti.</gathalast>
    <hangnum line="161" number="53"></hangnum>
    <gatha1 line="162"> ‘‘Kuhiṃ coro’’ti vutto ca, ṭhitaṭhānaṃ nivedayi;</gatha1>
    <gathalast line="163">Vihāradevī gantvāna, chādiyaṭhāsi puttaka.</gathalast>
    <hangnum line="164" number="54"></hangnum>
    <gatha1 line="165"> Rājā’ha <pageBreak edition="M" number="0.0142" /> theraṃ ‘‘ñāto vo,</gatha1>
    <gatha2 line="166">Dāsabhāvo idāni no;</gatha2>
    <gatha3 line="167">Sāmaṇeraṃ pesayetha,</gatha3>
    <gathalast line="168">Tumhe me sattavassikaṃ.</gathalast>
    <hangnum line="169" number="55"></hangnum>
    <gatha1 line="170"> Janakkhayaṃ vināyeva, kalaho na bhaveyya no;</gatha1>
    <gathalast line="171">Rājā saṅghassa doseso, bhaṃghe daṇḍaṃ karissati.</gathalast>
    <hangnum line="172" number="56"></hangnum>
    <gatha1 line="173"> Hessatā’gatakiccā vo,</gatha1>
    <gatha2 line="174">Yāgādiṃ gaṇhāthāti so;</gatha2>
    <gatha3 line="175">Datvā taṃ bhikkhusaṅghassa,</gatha3>
    <gathalast line="176">Pakkositvāna bhātaraṃ.</gathalast>
    <hangnum line="177" number="57"></hangnum>
    <gatha1 line="178"> Tattheva saṅghamajjhamhi, nisinno bhātarā saha;</gatha1>
    <gathalast line="179">Bhuñjitvā ekatoyeva, bhikkhu saṅghaṃ visajjayi.</gathalast>
    <hangnum line="180" number="58"></hangnum>
    <gatha1 line="181"> Sassakammāni kāretuṃ, tissaṃ tattheva pāhiṇi;</gatha1>
    <gathalast line="182">Sayampi bheriṃ cāretvā, sassakammāni kārayi.</gathalast>
    <hangnum line="183" number="59"></hangnum>
    <gatha1 line="184"> Iti veramanekavikappacitaṃ,</gatha1>
    <gatha2 line="185">Samayanti bahuṃ api sappurisaṃ;</gatha2>
    <gatha3 line="186">Iti cintiya kohi naro matimā,</gatha3>
    <gathalast line="187">Na bhaveyya paresu susanta manoti.</gathalast>
    <centered line="188">Sujanappasādasaṃvegatthāya kate mahāvaṃse</centered>
    <centered line="189">Dvebhātikayuddhaṃ nāma</centered>
    <centered line="190">Catuvīsatimo paricchedo.</centered>
  </content>
</document>