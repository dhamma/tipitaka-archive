<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf57.xml</normativeSource>
    <archivePath>roman/anya/vamsa-gantha-sangaho/mahavamsa/atthapannasatima pariccheda.xml</archivePath>
    <baseFileName>atthapannasatima pariccheda</baseFileName>
    <titlePath>Aṭṭhapaññāsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Aṭṭhapaññāsatima pariccheda</chapter>
    <subhead line="2">Lokasāsana saṃgahakaraṇo</subhead>
    <hangnum line="3" number="1"></hangnum>
    <gatha1 line="4"> Vicinitvā kulīne so, jane sabbe samādiya;</gatha1>
    <gathalast line="5">Sakārakkhāya yojesi, yathācāraṃ mahīpati.</gathalast>
    <hangnum line="6" number="2"></hangnum>
    <gatha1 line="7"> Uccaṃ pulatthinagare, pākāraṃ kārayī thiraṃ;</gatha1>
    <gathalast line="8">Nekagopurasaṃyuttaṃ, yudhākammasurañjitaṃ.</gathalast>
    <hangnum line="9" number="3"></hangnum>
    <gatha1 line="10"> Samantāyatavitthiṇṇa-gambhīraparikhāyutaṃ;</gatha1>
    <gathalast line="11">Uccapatthaṇḍilopetaṃ, duppadhaṃsamarātihi.</gathalast>
    <hangnum line="12" number="4"></hangnum>
    <gatha1 line="13"> Upasampadakammassa, gaṇapūrakabhikkhūnaṃ;</gatha1>
    <gathalast line="14">Appahonekabhāvena, sāsanaṭhitimānaso.</gathalast>
    <hangnum line="15" number="5"></hangnum>
    <gatha1 line="16"> Anuruddhanarindassa, sahāyassātha santikaṃ;</gatha1>
    <gathalast line="17">Rāmaññavisayaṃ dūte, pesetvā sahapābhate.</gathalast>
    <hangnum line="18" number="6"></hangnum>
    <gatha1 line="19"> Tato āṇāpayitvāna, piṭakattayapārage;</gatha1>
    <gathalast line="20">So sīlādiguṇāvāse, bhikkhavo therasammate.</gathalast>
    <hangnum line="21" number="7"></hangnum>
    <gatha1 line="22"> Te uḷārāhi pūjāhi, pūjayitvā narissaro;</gatha1>
    <gathalast line="23">Pabbajjā upasampatti, kārayitvā anekaso.</gathalast>
    <hangnum line="24" number="8"></hangnum>
    <gatha1 line="25"> Piṭakattayañca bahuso, kathāpetvā savaṇṇanaṃ;</gatha1>
    <gathalast line="26">Laṅkāyo’sakkamānaṃ so, jotayī jinasāsanaṃ.</gathalast>
    <hangnum line="27" number="9"></hangnum>
    <gatha1 line="28"> Putatthinagarassanto <pageBreak edition="Myanmar" number="0.0364" />, padesasmiṃ tahiṃ tahiṃ;</gatha1>
    <gathalast line="29">Vihāre kārayitvāna, bahuke sumanohare.</gathalast>
    <hangnum line="30" number="10"></hangnum>
    <gatha1 line="31"> Bhikkhavo tattha vāsetvā, nikāyattayavāsino;</gatha1>
    <gathalast line="32">Paccayehi uḷārehi, santappesi catūhipi.</gathalast>
    <hangnum line="33" number="11"></hangnum>
    <gatha1 line="34"> Phalikatthambhakacāru-pākāraparikhāyutaṃ;</gatha1>
    <gathalast line="35">Pañcabhūmakapāsāda-pavare no’pasobhitaṃ.</gathalast>
    <hangnum line="36" number="12"></hangnum>
    <gatha1 line="37"> Samasantā vāsapantīhi, subhāhi suvirājitaṃ;</gatha1>
    <gathalast line="38">Nirakiṇṇamasambādha varabhāsura gopuraṃ.</gathalast>
    <hangnum line="39" number="13"></hangnum>
    <gatha1 line="40"> Vihāraṃ kārayitvāna, vatthuttayaparāyano;</gatha1>
    <gathalast line="41">Nikāyattayavāsissa, bhikkhusaṅghassa’dāsiso.</gathalast>
    <hangnum line="42" number="14"></hangnum>
    <gatha1 line="43"> Saṅghassa pākavaṭṭatthaṃ, raṭṭhaṃ datvā’ḷisārakaṃ;</gatha1>
    <gathalast line="44">Sakalaṃ sannivāsīhi, nettikehi saheva so.</gathalast>
    <hangnum line="45" number="15"></hangnum>
    <gatha1 line="46"> Nekasatānibhikkhūnaṃ, vāsayitvāna tattha so;</gatha1>
    <gathalast line="47">Satataṃ sampavattesi, uḷāraṃ catupaccayaṃ.</gathalast>
    <hangnum line="48" number="16"></hangnum>
    <gatha1 line="49"> Dāṭṭhādhātugharaṃcāru, kārayitvā mahārahaṃ;</gatha1>
    <gathalast line="50">Dāṭhādhātussa niccaṃ so, mahāmahamakārayi.</gathalast>
    <hangnum line="51" number="17"></hangnum>
    <gatha1 line="52"> Gaṇasaṅgaṇikā’peto, potthakaṃ dhammasaṅgaṇiṃ;</gatha1>
    <gathalast line="53">Parivattesi sopāto, sundare dhammamandire.</gathalast>
    <hangnum line="54" number="18"></hangnum>
    <gatha1 line="55"> Naccādigandhamālādi-nekapūjampavattiya;</gatha1>
    <gathalast line="56">Sīrena saddhāsambandho, sambuddhamabhivandati.</gathalast>
    <hangnum line="57" number="19"></hangnum>
    <gatha1 line="58"> Jambudīpāgate cāga, sūro so bhuvirisūrayo;</gatha1>
    <gathalast line="59">Tappesi dhanadānena, dāniyeneka so vibhū.</gathalast>
    <hangnum line="60" number="20"></hangnum>
    <gatha1 line="61"> Saddhammakathikānaṃ so, pūjā katvāna nekaso;</gatha1>
    <gathalast line="62">Desāpesica saddhammaṃ, sadādhammaguṇe rato.</gathalast>
    <hangnum line="63" number="21"></hangnum>
    <gatha1 line="64"> Tikkhattuṃ so tulābhāra-dānaṃ dinesu dāpayi;</gatha1>
    <gathalast line="65">Uposathaṃ vopavasi, suvisuddhamuposathe.</gathalast>
    <hangnum line="66" number="22"></hangnum>
    <gatha1 line="67"> Adā daṇḍissaraṃ dāna-manusaṃvaccharaṃ vibhū;</gatha1>
    <gathalast line="68">Piṭakattayaṃ likhāpetvā, bhikkhusaṅghassa dāpayi.</gathalast>
    <hangnum line="69" number="23"></hangnum>
    <gatha1 line="70"> Mahagghamaṇimuttādi-ratanāni <pageBreak edition="Myanmar" number="0.0365" /> sapesiya;</gatha1>
    <gathalast line="71">Jambudīpe mahābodhiṃ-nekakkhattuma pūjayi.</gathalast>
    <hangnum line="72" number="24"></hangnum>
    <gatha1 line="73"> Kaṇṇāṭabhūmipālena, coḷaraññā ca pesitā;</gatha1>
    <gathalast line="74">Dūtāmahantamādāya, paṇṇākāramidhāgatā.</gathalast>
    <hangnum line="75" number="25"></hangnum>
    <gatha1 line="76"> Addasaṃsu mahīpālaṃ, tato so tuṭṭhamānaso;</gatha1>
    <gathalast line="77">Tesaṃ ubhinnaṃ dūtānaṃ, kattabbaṃ sādhukāriya.</gathalast>
    <hangnum line="78" number="26"></hangnum>
    <gatha1 line="79"> Tesu ādo’va kaṇṇāṭa-dūtehi saha pesiya;</gatha1>
    <gathalast line="80">Dūte sakīye kaṇṇāṭa-nikaṭaṃ sārapābhate.</gathalast>
    <hangnum line="81" number="27"></hangnum>
    <gatha1 line="82"> Attano visayaṃ patte, coḷo sīhaḷa dūtake;</gatha1>
    <gathalast line="83">Sahasā kaṇṇanāsāsu, pāpayiṃsu virūpataṃ.</gathalast>
    <hangnum line="84" number="28"></hangnum>
    <gatha1 line="85"> Sampattavippakārāke, idhāgantvāna rājino;</gatha1>
    <gathalast line="86">Kathayiṃsu tadā sabbaṃ, coḷena katamattani.</gathalast>
    <hangnum line="87" number="29"></hangnum>
    <gatha1 line="88"> Uddipitābhimāno so, sakalāmaccamajjhago;</gatha1>
    <gathalast line="89">Avhāya damiḷe dūte, iti coḷassa sandisi.</gathalast>
    <hangnum line="90" number="30"></hangnum>
    <gatha1 line="91"> Senaṃ vinā’va ekasmiṃ, dīpe majjhe mahaṇṇave;</gatha1>
    <gathalast line="92">Bāhābalaparikkhāvā, hotuno dvandayuddhato.</gathalast>
    <hangnum line="93" number="31"></hangnum>
    <gatha1 line="94"> Balaṃ sannayha sakalaṃ, rajje tuyhaṃ mamā’tha vā;</gatha1>
    <gathalast line="95">Tavā’bhimata dosamhi, saṅgāmo vā karīyataṃ.</gathalast>
    <hangnum line="96" number="32"></hangnum>
    <gatha1 line="97"> Mayā vuttakkameneva, vattabbo vo janādhipo;</gatha1>
    <gathalast line="98">Iti vatvāna te dūte, itthalaṅkāra maṇḍite.</gathalast>
    <hangnum line="99" number="33"></hangnum>
    <gatha1 line="100"> Vissajjiya lahuṃcoḷa-mahīpālassa santikaṃ;</gatha1>
    <gathalast line="101">Tato senaṅgamādāya, anurādha puraṃ gami.</gathalast>
    <hangnum line="102" number="34"></hangnum>
    <gatha1 line="103"> Mattikāvāṭatitthe ca, mahātitthe ca pesayī;</gatha1>
    <gathalast line="104">Coḷaraṭṭhaṃ’va gantvāna, yujjhituṃ dve camūpati.</gathalast>
    <hangnum line="105" number="35"></hangnum>
    <gatha1 line="106"> Sajjantesu camūpesu, nāvāpātheyyakāni ca;</gatha1>
    <gathalast line="107">Yuddhatthāya balaṃ coḷa-raṭṭhapesanakāraṇā.</gathalast>
    <hangnum line="108" number="36"></hangnum>
    <gatha1 line="109"> Tadā tiṃsatime vasse, veḷakkārasanāmakā;</gatha1>
    <gathalast line="110">Balakāyā tahiṃgantu-manicchantā virodhino.</gathalast>
    <hangnum line="111" number="37"></hangnum>
    <gatha1 line="112"> Māretvāna ubho senā-nāthe mattagajāviya;</gatha1>
    <gathalast line="113">Samantato vilumpiṃsu, pulatthipuramuddhatā.</gathalast>
    <hangnum line="114" number="38"></hangnum>
    <gatha1 line="115"> Puttehi <pageBreak edition="Myanmar" number="0.0366" /> tīhi sahitaṃ, rājino ca kaṇīyasiṃ;</gatha1>
    <gathalast line="116">Gaṇitvā sahasā rāja-pāsādaṃ cāpi jhāpayuṃ.</gathalast>
    <hangnum line="117" number="39"></hangnum>
    <gatha1 line="118"> Rājā nikkhamma khippaṃ so, gantvā dakkhiṇapassakaṃ;</gatha1>
    <gathalast line="119">Sele vātagirivhasmiṃ, sāraṃ bhaṇḍaṃ ṭhapāpiya.</gathalast>
    <hangnum line="120" number="40"></hangnum>
    <gatha1 line="121"> Vīrabāhuparājena, sīhavikkamasālinā;</gatha1>
    <gathalast line="122">Mahatā ca baloghena, samantā parivārito.</gathalast>
    <hangnum line="123" number="41"></hangnum>
    <gatha1 line="124"> Pulatthipuramāgamma, vattento dāruṇaṃ raṇaṃ;</gatha1>
    <gathalast line="125">Palāpesi khaṇeneva, balakāye samāgate.</gathalast>
    <hangnum line="126" number="42"></hangnum>
    <gatha1 line="127"> Māritāna camūpāna-maṭṭhisaṅghāṭadhiṭṭhitaṃ;</gatha1>
    <gathalast line="128">Parikkhipitvā citakaṃ, veribhūte balādhipe.</gathalast>
    <hangnum line="129" number="43"></hangnum>
    <gatha1 line="130"> Bandhayitvāna khāṇumhi, pacchā bāhaṃ subandhanaṃ;</gatha1>
    <gathalast line="131">Parito vipphurantīhi, aggijālāhi jhāpayi.</gathalast>
    <hangnum line="132" number="44"></hangnum>
    <gatha1 line="133"> Ghātetvā tattha mānītaṃ, gāmāni dharaṇīpati;</gatha1>
    <gathalast line="134">Akāsi laṅkāvasudhaṃ, sabbathā vītakaṇṭakaṃ.</gathalast>
    <hangnum line="135" number="45"></hangnum>
    <gatha1 line="136"> Yujjhituṃ saha coḷena, rājā attakatāvadhiṃ;</gatha1>
    <gathalast line="137">Anatikkamma so pañca-cattālīsamhi vacchare.</gathalast>
    <hangnum line="138" number="46"></hangnum>
    <gatha1 line="139"> Sannaddhaṃ balamādāya, gantvā sāgarapaṭṭanaṃ;</gatha1>
    <gathalast line="140">Tassābhigamanaṃ passaṃ, kañcikālaṃ tahiṃ vasaṃ.</gathalast>
    <hangnum line="141" number="47"></hangnum>
    <gatha1 line="142"> Anāgatattā coḷassa, tassa dūte vissajjiya;</gatha1>
    <gathalast line="143">Punāgantvā vasīrājā, pulatthinagare ciraṃ.</gathalast>
    <hangnum line="144" number="48"></hangnum>
    <gatha1 line="145"> Mahāheḷi sareharu, mahādattikanāmikā;</gatha1>
    <gathalast line="146">Kaṭunnarūpaṇḍavāpī, kallagallika nāmikā.</gathalast>
    <hangnum line="147" number="49"></hangnum>
    <gatha1 line="148"> Eraṇḍegallavāpī ca, dīghavatthukavāpikā;</gatha1>
    <gathalast line="149">Maṇḍavāṭakavāpī, ca, kittaggabodhipabbatā.</gathalast>
    <hangnum line="150" number="50"></hangnum>
    <gatha1 line="151"> Valāhassa mahādāru, gallakumbhīlasobbhakā;</gatha1>
    <gathalast line="152">Pattapāsāṇavāpī ca, vāpī ca kāṇanāmikā.</gathalast>
    <hangnum line="153" number="51"></hangnum>
    <gatha1 line="154"> Etā caññā ca so chinna-mariyādā vāpiyo bahū;</gatha1>
    <gathalast line="155">Bandhāpesi sadādīna-satte baddha hitāsayo.</gathalast>
    <hangnum line="156" number="52"></hangnum>
    <gatha1 line="157"> Bhūmindo <pageBreak edition="Myanmar" number="0.0367" /> kandarā-gaṅgā-nadīsu ca tahiṃ tahiṃ;</gatha1>
    <gathalast line="158">Subhikkhaṃ kārayī raṭṭhaṃ, bandhetvā’varaṇāni so.</gathalast>
    <hangnum line="159" number="53"></hangnum>
    <gatha1 line="160"> Vihārā’bhayacāritta-bhediniṃ mahisaṃsaka;</gatha1>
    <gathalast line="161">Parihāre sabbasocchijja-gāhayitvā galamhi taṃ.</gathalast>
    <hangnum line="162" number="54"></hangnum>
    <gatha1 line="163"> Purambhā bahi kāretvā, mahāsaṅghaṃ khamāpiya;</gatha1>
    <gathalast line="164">Pakāsesi ca lokassa, saṅghagāravamattano.</gathalast>
    <hangnum line="165" number="56"></hangnum>
    <gatha1 line="166"> Mahāgāme nikāyānaṃ, titaye coḷanāsite;</gatha1>
    <gathalast line="167">Dhātugabbhe ca bandhesi, thūpārāmadvaye’pi ca.</gathalast>
    <hangnum line="168" number="57"></hangnum>
    <gatha1 line="169"> Mātuyā’ḷāhaṇaṭhāne, tatheva pitunopi ca;</gatha1>
    <gathalast line="170">Akā pañca mahāvāse, tathā budalaviṭṭhiyaṃ.</gathalast>
    <hangnum line="171" number="58"></hangnum>
    <gatha1 line="172"> Paṇḍavāpī ca pāṭhīno, rakkhacetiyapabbato;</gatha1>
    <gathalast line="173">Tatheva maṇḍalagiri-madhutthalavihārako.</gathalast>
    <hangnum line="174" number="59"></hangnum>
    <gatha1 line="175"> Uruvelavhayo deva-nagare ca vihārako;</gatha1>
    <gathalast line="176">Mahiyaṅgaṇavihāro ca, sītalaggāmaleṇakaṃ.</gathalast>
    <hangnum line="177" number="60"></hangnum>
    <gatha1 line="178"> Jambukolavihāro ca, tatheva girikaṇḍako;</gatha1>
    <gathalast line="179">Kurundiyavihāro ca, jambukolakaleṇakaṃ.</gathalast>
    <hangnum line="180" number="61"></hangnum>
    <gatha1 line="181"> Bhallātakavihāro ca, tatheva paragāmako;</gatha1>
    <gathalast line="182">Kāsagallavhayo canda-girivhaya vihārako.</gathalast>
    <hangnum line="183" number="62"></hangnum>
    <gatha1 line="184"> Velagāmavihāro ca, mahāsenavhagāmako;</gatha1>
    <gathalast line="185">Vihāro cā’nurādhamhi, pure bodhigharaṃ tathā.</gathalast>
    <hangnum line="186" number="63"></hangnum>
    <gatha1 line="187"> Iccevamādayoneke, vihāre ca bahū vibhū;</gatha1>
    <gathalast line="188">Paṭisaṅkharijiṇṇe so, gāme cā’dā visuṃ visuṃ.</gathalast>
    <hangnum line="189" number="64"></hangnum>
    <gatha1 line="190"> Samantakūṭa selatthaṃ, munindapadalañjanaṃ;</gatha1>
    <gathalast line="191">Paṇamatthāya gacchantā, manussā duggamañjase.</gathalast>
    <hangnum line="192" number="65"></hangnum>
    <gatha1 line="193"> Sabbe mā kilamantū’ti, dānavaṭṭāya dāpayi;</gatha1>
    <gathalast line="194">Sālikkhettādisampannaṃ, gilīmalayanāmakaṃ.</gathalast>
    <hangnum line="195" number="66"></hangnum>
    <gatha1 line="196"> Kadalīgāmamagge ca, hūvaraḷañjase tathā;</gatha1>
    <gathalast line="197">Gāme datvāna paccekaṃ, sālāyo cāpi kārayi.</gathalast>
    <hangnum line="198" number="67"></hangnum>
    <gatha1 line="199"> Anāgate taṃ bhūpālā, mā gaṇhantū’ti lekhiya;</gatha1>
    <gathalast line="200">Akkharāni silāthambhe, patiṭṭhāpesi bhūmipo.</gathalast>
    <hangnum line="201" number="68"></hangnum>
    <gatha1 line="202"> Gāmaṃ <pageBreak edition="Myanmar" number="0.0368" /> antaraviṭṭhiñca, tathā saṅghāṭagāmakaṃ;</gatha1>
    <gathalast line="203">Sirimaṇḍagalārāmañca, adāso lābhavāsinaṃ.</gathalast>
    <hangnum line="204" number="69"></hangnum>
    <gatha1 line="205"> Vanajīvakabhikkhūna-madā so catupaccaye;</gatha1>
    <gathalast line="206">Bandhūnampi ca so tesaṃ, bhogagāme padāpayi.</gathalast>
    <hangnum line="207" number="70"></hangnum>
    <gatha1 line="208"> Pāvāraggikapallāni, vividhe osadhepi ca;</gatha1>
    <gathalast line="209">Sīte utumhi bahuso, bhikkhusaṅghassa dāpayi.</gathalast>
    <hangnum line="210" number="71"></hangnum>
    <gatha1 line="211"> Adā sabbaparikkhāre, parikkhāre tathāttha so;</gatha1>
    <gathalast line="212">Nekavāresu sakkaccaṃ, bhikkhusaṅghassa buddhimā.</gathalast>
    <hangnum line="213" number="72"></hangnum>
    <gatha1 line="214"> Saṅghassa pākavaṭṭatthaṃ, bhikkhūnaṃ lābhavāsinaṃ;</gatha1>
    <gathalast line="215">Veyyāvaccakarānañca, pūjetuṃ cetiyādikaṃ.</gathalast>
    <hangnum line="216" number="73"></hangnum>
    <gatha1 line="217"> Padinnā pubbarājūhi, ye gāmā rohaṇe bahū;</gatha1>
    <gathalast line="218">Tepi sabbe anūne so, yathāpubbaṃ ṭhapesi ca.</gathalast>
    <hangnum line="219" number="74"></hangnum>
    <gatha1 line="220"> Adāsi piṭhasappīna-musabhe balino bahi;</gatha1>
    <gathalast line="221">Bhattaṃ cā’dāsi so kāka soṇādīnaṃ dayāparo.</gathalast>
    <hangnum line="222" number="75"></hangnum>
    <gatha1 line="223"> Adāsinekatā veyya-kārakānaṃ mahākavī;</gatha1>
    <gathalast line="224">Saddhiṃ paveṇigāmehi, vittajātamanappakaṃ.</gathalast>
    <hangnum line="225" number="76"></hangnum>
    <gatha1 line="226"> Rājāmaccādiputtānaṃ, siloke racite suṇaṃ;</gatha1>
    <gathalast line="227">Yathānurūpaṃ pādāsi, dhanaṃ tesaṃ kavissaro.</gathalast>
    <hangnum line="228" number="77"></hangnum>
    <gatha1 line="229"> Andhānaṃ paṅgulānañca, gāme cā’dā visuṃ visuṃ;</gatha1>
    <gathalast line="230">Nānādevakulānañca, dinnaṃ pubbaṃ na hāpayi.</gathalast>
    <hangnum line="231" number="78"></hangnum>
    <gatha1 line="232"> Patti vo so kulitthīna-manāthānaṃ yathārahaṃ;</gatha1>
    <gathalast line="233">Vidhavānamadāgāme, bhattaacchādanāni ca.</gathalast>
    <hangnum line="234" number="79"></hangnum>
    <gatha1 line="235"> Rājā sīhaḷakā veyya-karaṇe so mahāpati;</gatha1>
    <gathalast line="236">Aggo sīhaḷakāveyya-kārakānamahosi ca.</gathalast>
    <hangnum line="237" number="80"></hangnum>
    <gatha1 line="238"> Subhe baddhādaro baddha guṇavhaya vihārake;</gatha1>
    <gathalast line="239">Bandhesi uparājā so, cetiyaṃ coḷanāsitaṃ.</gathalast>
    <hangnum line="240" number="81"></hangnum>
    <gatha1 line="241"> Muttacāgī tato tassa, vihārapavarassa so;</gatha1>
    <gathalast line="242">Datvā gāmavare niccaṃ, pūjāyo sampavattayi.</gathalast>
    <hangnum line="243" number="82"></hangnum>
    <gatha1 line="244"> Sova tassa vihārassa, upacāravanantike;</gatha1>
    <gathalast line="245">Bandhāpesi mahāvāpiṃ, thīrībhūtamahodakaṃ.</gathalast>
    <hangnum line="246" number="83"></hangnum>
    <gatha1 line="247"> Kappūramūlāyatane <pageBreak edition="Myanmar" number="0.0369" />, rañño dhītā yasodharā;</gatha1>
    <gathalast line="248">Akāresi thiraṃ rammaṃ, mahantaṃ paṭimāgharaṃ.</gathalast>
    <hangnum line="249" number="84"></hangnum>
    <gatha1 line="250"> Selantarasamūhasmiṃ, rājino rājino sakā;</gatha1>
    <gathalast line="251">Kāresi cārupāsādaṃ, pasādāvahamuggataṃ.</gathalast>
    <hangnum line="252" number="85"></hangnum>
    <gatha1 line="253"> Tadā neke ca sacivā, tasso rodhajanāpi ca;</gatha1>
    <gathalast line="254">Samāciniṃsu puññāni, anekāni anekaso.</gathalast>
    <hangnum line="255" number="86"></hangnum>
    <gatha1 line="256"> Evaṃ samanusāsante, laṃkaṃ laṃkā narissare;</gatha1>
    <gathalast line="257">Uparājā vasaṃnīto, vinīto gheramaccunā.</gathalast>
    <hangnum line="258" number="87"></hangnum>
    <gatha1 line="259"> Tassa kattabbakiccāni, sakalāni samāpiya;</gatha1>
    <gathalast line="260">Jayabāhussoparajjaṃ, bhikkhūnaṃ matiyā adā.</gathalast>
    <hangnum line="261" number="88"></hangnum>
    <gatha1 line="262"> Athādipādapadaviṃ, datvā vikkamabāhuno;</gatha1>
    <gathalast line="263">Gajabāhū’ti vidite, tassa jāte sute tato.</gathalast>
    <hangnum line="264" number="89"></hangnum>
    <gatha1 line="265"> Mahāmaccehi mantetvā, rājāputtahitatthiko;</gatha1>
    <gathalast line="266">Rohaṇaṃ kasiṇaṃ datvā, tahiṃ vāsāya pesayi.</gathalast>
    <hangnum line="267" number="90"></hangnum>
    <gatha1 line="268"> Tato so tattha gantvāna, mahānāgahulaṃ puraṃ;</gatha1>
    <gathalast line="269">Rājadhāniṃ karitvāna, tattha vāsamakappayī.</gathalast>
    <hangnum line="270" number="91"></hangnum>
    <gatha1 line="271"> Evaṃ paññāsavassāni’ha vijayabhujo vattayitvāna sammā,</gatha1>
    <gatha2 line="272">Āṇācakkaṃ janindo pyapagatakhalanaṃ esa pañcādhikāni;</gatha2>
    <gatha3 line="273">Vaḍḍhetvā sāsanaṃ taṃ khaladamiḷabhayo paddutañcāpilokaṃ,</gatha3>
    <gathalast line="274">Saggaṃ lokaṃ sapuññappabhavamuruphalaṃ passituṃ cā’ru roha.</gathalast>
    <centered line="275">Sujanappasāda saṃvegatthāya kate mahāvaṃse</centered>
    <centered line="276">Lokasāsanasaṃgahakaraṇo nāma</centered>
    <centered line="277">Aṭṭhapaññāsatimo paricchedo</centered>
  </content>
</document>