<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf58.xml</normativeSource>
<archivePath>roman/anya/vamsa-gantha-sangaho/mahavamsa/ekunasatthima pariccheda.xml</archivePath>
<title>Ekūnasaṭṭhima pariccheda - Mahāvaṃsa - Vaṃsa-gantha-saṅgaho - Anya</title>
</metadata>
<body>
<chapter line="1">Ekūnasaṭṭhima pariccheda</chapter>
<subhead line="2">Caturājacariya niddeso</subhead>
<hangnum line="3" number="1"></hangnum>
<gatha1 line="4">Tadārañño <pageBreak edition="M" number="0.0370" />nujāmittā, tassa puttā tayo’pi ca;</gatha1>
<gathalast line="5">Mahāmaccā cayatayo, tathā yatanavāsino.</gathalast>
<hangnum line="6" number="2"></hangnum>
<gatha1 line="7">Tabbete ādipādassa, rohaṇe vasato sato;</gatha1>
<gathalast line="8">Anārocāpayitvāna, bhūpālamatasāsanaṃ.</gathalast>
<hangnum line="9" number="3"></hangnum>
<gatha1 line="10">Sambhūyamantayitvāna, samānacchandataṃ gatā;</gatha1>
<gathalast line="11">Adaṃsu yuvarājassa, laṅkārajjābhisecanaṃ.</gathalast>
<hangnum line="12" number="4"></hangnum>
<gatha1 line="13">Oparajje nivesesuṃ, mānabharaṇanāmakaṃ;</gatha1>
<gathalast line="14">Kumāraṃ pubbacāritta-maggaṃ laṅghittha te’khilā.</gathalast>
<hangnum line="15" number="5"></hangnum>
<gatha1 line="16">Tayo’tha bhātaro sabbe, te māṇabharaṇādayo;</gatha1>
<gathalast line="17">Jayabāhumahīpāla-sahitā sahasā tadā.</gathalast>
<hangnum line="18" number="6"></hangnum>
<gatha1 line="19">Muttāmaṇippabhūtikaṃ, ratanaṃ sārasammataṃ;</gatha1>
<gathalast line="20">Sabbaṃ hatthagataṃ katvā, vāhanañca gajādikaṃ.</gathalast>
<hangnum line="21" number="7"></hangnum>
<gatha1 line="22">Sakalaṃ balamādāya, pulatthinagarā tadā;</gatha1>
<gathalast line="23">Khippaṃ taṃ vikkamabhujaṃ, gaṇhisāmā’ti nikkhamuṃ.</gathalast>
<hangnum line="24" number="8"></hangnum>
<gatha1 line="25">Sutvā pavattiṃ sakalaṃ, imaṃ vikkamabāhuso;</gatha1>
<gathalast line="26">Tā tassantimasakkāraṃ, vidhātuṃ handano labhiṃ.</gathalast>
<hangnum line="27" number="9"></hangnum>
<gatha1 line="28">Idāni khippaṃ gantvāna, pulatthinagaraṃ tahiṃ,</gatha1>
<gathalast line="29">Tā tassāḷāhanaṭṭhāna dassane neva so ahaṃ.</gathalast>
<hangnum line="30" number="10"></hangnum>
<gatha1 line="31">Sokabhāraṃ vinodessaṃ, mama ceto gataṃ iti;</gatha1>
<gathalast line="32">Katadaḷha vavatthāno, viniggamma tato purā.</gathalast>
<hangnum line="33" number="11"></hangnum>
<gatha1 line="34">Pulatthipuramāgacchaṃ, ādipādo’ti sāsaso;</gatha1>
<gathalast line="35">Sattaṭṭhasatasaṅkhena, balena parivārito.</gathalast>
<hangnum line="36" number="12"></hangnum>
<gatha1 line="37">Antarālapatheyeva, guttahālakamaṇḍale;</gatha1>
<gathalast line="38">Gāme pana samukkavhe, disvā senaṅgamāgataṃ.</gathalast>
<hangnum line="39" number="13"></hangnum>
<gatha1 line="40">Mahantaṃ <pageBreak edition="M" number="0.0371" />yuddhasannaddhaṃ, ekavīro bhayātiko;</gatha1>
<gathalast line="41">Yujjhitvā te palāpesi, khaṇeneva disodisaṃ.</gathalast>
<hangnum line="42" number="14"></hangnum>
<gatha1 line="43">Tayo te bhātaro tattha, sampattāva jayā tato;</gatha1>
<gathalast line="44">Abhimānuddhatā khippaṃ, annayha balavāhanaṃ.</gathalast>
<hangnum line="45" number="15"></hangnum>
<gatha1 line="46">Ādipādakajambūti, vissutamhi padesake;</gatha1>
<gathalast line="47">Saṅgāmesuṃ parājesi, bhiyyo yujjhittha so tayo.</gathalast>
<hangnum line="48" number="16"></hangnum>
<gatha1 line="49">Tatiyaṃ kaṭagāmasmiṃ, kāḷavāpyaṃ catutthakaṃ;</gatha1>
<gathalast line="50">Pañcamaṃ uddhaṭadvāre, chaṭṭhaṃso paṅkavelake.</gathalast>
<hangnum line="51" number="17"></hangnum>
<gatha1 line="52">Tehi yuddhaṃ karitvāna, gahītavijayo sadā;</gatha1>
<gathalast line="53">Pulatthipuramāgañci, sahāmacca parijjano.</gathalast>
<hangnum line="54" number="18"></hangnum>
<gatha1 line="55">Sacintitakkameneva, passitvāḷāhanaṃ pitu;</gatha1>
<gathalast line="56">Vidūritamahāseko, laddhassāso purevasaṃ.</gathalast>
<hangnum line="57" number="19"></hangnum>
<gatha1 line="58">Dukkhe sahāya bhūtāna-mattano so yathārahaṃ;</gatha1>
<gathalast line="59">Amaccānamadā sabba-bhoge ṭhānantare hi so.</gathalast>
<hangnum line="60" number="20"></hangnum>
<gatha1 line="61">Bhaṭānañcāpi sabbesaṃ, sahāyātānamattano;</gatha1>
<gathalast line="62">Anurūpamadā vuttiṃ, saraṃ dukkhasahāyataṃ.</gathalast>
<hangnum line="63" number="21"></hangnum>
<gatha1 line="64">Māṇābharaṇabhūpopi, saddhiṃ sesehi bhātūhi;</gatha1>
<gathalast line="65">Karitvā rohaṇaṃ passaṃ, rohaṇañca sahatthagaṃ.</gathalast>
<hangnum line="66" number="22"></hangnum>
<gatha1 line="67">Tato kittisirīmeghe, sadvādasasahassakaṃ;</gatha1>
<gathalast line="68">Raṭṭhaṃ datvāna vasituṃ, tahiṃyeva samādisi.</gathalast>
<hangnum line="69" number="23"></hangnum>
<gatha1 line="70">Āṇatto bhātarākitti-sirīmegho janādhipo;</gatha1>
<gathalast line="71">Gantvā vasi puretattha, mahānāgahulavhaye.</gathalast>
<hangnum line="72" number="24"></hangnum>
<gatha1 line="73">Sirīvallabhanāmassa, kumārassāpi cādisi;</gatha1>
<gathalast line="74">Desamaṭṭhasahassavhaṃ, datvāna vasituṃ tahiṃ.</gathalast>
<hangnum line="75" number="25"></hangnum>
<gatha1 line="76">Tatheva sopi gantvāna, uddhanadvāranāmakaṃ;</gatha1>
<gathalast line="77">Gāmaṃ katvā rājadāniṃ, vasanto anusāsitaṃ.</gathalast>
<hangnum line="78" number="26"></hangnum>
<gatha1 line="79">Sayañca sahasenāya, gantvā dakkhiṇapassakaṃ;</gatha1>
<gathalast line="80">Vīrabāhūti paññāto, puṅkhagāmaṃ samāvasi.</gathalast>
<hangnum line="81" number="27"></hangnum>
<gatha1 line="82">Mātā ca tiṇṇaṃ bhātūnaṃ, jayabāhu ca bhūmipo;</gatha1>
<gathalast line="83">Nivasiṃsu tadā kitti-sirimeghassa santike.</gathalast>
<hangnum line="84" number="28"></hangnum>
<gatha1 line="85">Tato <pageBreak edition="M" number="0.0372" />saṃvacchare’tīte, te māṇabharaṇādayo;</gatha1>
<gathalast line="86">Tenattani kataṃ yuddhe, sabbaṃ vikkamabāhunā.</gathalast>
<hangnum line="87" number="29"></hangnum>
<gatha1 line="88">Durārohaṃ mahantaṃ taṃ, parājayatarābhavaṃ;</gatha1>
<gathalast line="89">Anussarantabahuso, abhimānasamunnatā.</gathalast>
<hangnum line="90" number="30"></hangnum>
<gatha1 line="91">Muddhābhisittarājūna-mekākīrājaraṭṭhakaṃ;</gatha1>
<gathalast line="92">Vināyamabhisekena, kathaṃ nāmānubhossati.</gathalast>
<hangnum line="93" number="31"></hangnum>
<gatha1 line="94">Iti issā parattañca, yātā saṅgayhasāvake;</gatha1>
<gathalast line="95">Bhiyyo sambhūyasaṅgāma-karaṇatthāya nikkhamuṃ.</gathalast>
<hangnum line="96" number="32"></hangnum>
<gatha1 line="97">Sutvā tamatthaṃ dūtehi, so vikkamabhujopi ca;</gatha1>
<gathalast line="98">Agā tesaṃva visayaṃ, mahāsenāpurakkhato.</gathalast>
<hangnum line="99" number="33"></hangnum>
<gatha1 line="100">Dese dakkhiṇake bodhi-senapabbatagāmake;</gatha1>
<gathalast line="101">Yujjhitvā te parājesi, tayo vikkamabāhuso.</gathalast>
<hangnum line="102" number="34"></hangnum>
<gatha1 line="103">Ripavo dāni me sabbe, ummūlessāmahaṃ iti;</gatha1>
<gathalast line="104">Palāyante nubandhittha, padānupadikaṃ’va te.</gathalast>
<hangnum line="105" number="35"></hangnum>
<gatha1 line="106">Te ca duggaṃ palāyiṃsu, pañcayojanaraṭṭhake;</gatha1>
<gathalast line="107">Khippaṃ pāvekkhi kalyāṇiṃ, so’pi te gahaṇatthiko.</gathalast>
<hangnum line="108" number="36"></hangnum>
<gatha1 line="109">Vīro ariyadesiyo, vīradevoti pākaṭo;</gatha1>
<gathalast line="110">Paḷandīpissaro eko, bhūsaṃ sahasiko tadā.</gathalast>
<hangnum line="111" number="37"></hangnum>
<gatha1 line="112">Saddhiṃ sūrehi yodhehi, mahātitthamhi otari;</gatha1>
<gathalast line="113">Kātuṃ hatthagahaṃ sakkā, laṃkādīpanti cintiya.</gathalast>
<hangnum line="114" number="38"></hangnum>
<gatha1 line="115">So vikkamabhujo sutvā, pavattiṃ bhūbhujo tadā;</gatha1>
<gathalast line="116">Yāvatā nātra laṃkāyaṃ, laddhogāho bhavissati.</gathalast>
<hangnum line="117" number="39"></hangnum>
<gatha1 line="118">Tāva ummūlanīyoti, kalyāṇimhā viniggato;</gatha1>
<gathalast line="119">Mahātitthamhi mannāra-nāmakaṃ gāmakaṃ gato.</gathalast>
<hangnum line="120" number="40"></hangnum>
<gatha1 line="121">Katvāna vīradevo’pi, saṅgāmaṃ tena rājinā;</gatha1>
<gathalast line="122">Anīkaṅgādayo rāja-putte dve bhātaropi ca.</gathalast>
<hangnum line="123" number="41"></hangnum>
<gatha1 line="124">Senādhināyakañceva, kittināmappakāsitaṃ;</gatha1>
<gathalast line="125">Ghātetvā sahasā vīra-sammate ca bahūjane.</gathalast>
<hangnum line="126" number="42"></hangnum>
<gatha1 line="127">Gāhetvā jīvaggāhaṃso, rakkhakañca camūpatiṃ;</gatha1>
<gathalast line="128">Sabalaṃ taṃ parājetvā, anubandhi padāpadaṃ.</gathalast>
<hangnum line="129" number="43"></hangnum>
<gatha1 line="130">Palāyamāno <pageBreak edition="M" number="0.0373" />so bhīto, āgantvāna nijaṃ puraṃ;</gatha1>
<gathalast line="131">Hatthasāraṃ samādāya, koṭṭhasāraṃ gato lahuṃ.</gathalast>
<hangnum line="132" number="44"></hangnum>
<gatha1 line="133">Pacchato pacchato vīra-devo tamanubandhiya;</gatha1>
<gathalast line="134">Āgantvāna purevāsaṃ, katipāhaṃ vidhāyaso.</gathalast>
<hangnum line="135" number="45"></hangnum>
<gatha1 line="136">Gaṇhituṃ vikkamabhujaṃ, tattheva turitaṃ agā;</gatha1>
<gathalast line="137">Pesayitvā sakaṃ sopi, mahantaṃ sakalaṃ balaṃ.</gathalast>
<hangnum line="138" number="46"></hangnum>
<gatha1 line="139">Yujjhāpetvāna ghātetvā, gāme antaraviṭṭhike;</gatha1>
<gathalast line="140">Mahākaddamaduggamhi, vīradevaṃ mahabbalo.</gathalast>
<hangnum line="141" number="47"></hangnum>
<gatha1 line="142">Abhisekaṃ vināyeva, pulatthi nagare vasaṃ;</gatha1>
<gathalast line="143">Akāsi rājaraṭṭhassa, pasāsanavidhiṃ vibhū.</gathalast>
<hangnum line="144" number="48"></hangnum>
<gatha1 line="145">Apanīyaraṇe chandaṃ, bhātaropi tayo tato;</gatha1>
<gathalast line="146">Āvasiṃsu yathāpubbaṃ, gantvā raṭṭhaṃ sakaṃ sakaṃ.</gathalast>
<hangnum line="147" number="49"></hangnum>
<gatha1 line="148">Caturopi mahīpālā, yatamānā ciraṃ tahiṃ;</gatha1>
<gathalast line="149">Ekacchattaṅkitaṃ kātuṃ, neva sakkhiṃsu sabbaso.</gathalast>
<hangnum line="150" number="50"></hangnum>
<gatha1 line="151">Anisammakāribhāvena, kulīne parihāpayuṃ;</gatha1>
<gathalast line="152">Ṭhapesuñca mahantatte, hīne sābhimate jane.</gathalast>
<hangnum line="153" number="51"></hangnum>
<gatha1 line="154">Vaḍḍhitaṃnekadhā sammā, raññā vijayabāhunā;</gatha1>
<gathalast line="155">Sāsanañca tathālokaṃ, hāpayiṃsu subuddhino.</gathalast>
<hangnum line="156" number="52"></hangnum>
<gatha1 line="157">Kulīnānaṃ manussāna-mabhāvepi ca tādise;</gatha1>
<gathalast line="158">Dose vittaṃ tadāyattaṃ, pasayhāvahariṃsu ca.</gathalast>
<hangnum line="159" number="53"></hangnum>
<gatha1 line="160">Pīḷetuṃ sakalaṃ loka-muddharantādhikaṃ baliṃ;</gatha1>
<gathalast line="161">Ucchūva ucchuyantete, khīṇako sādhanesino.</gathalast>
<hangnum line="162" number="54"></hangnum>
<gatha1 line="163">Uddharitvāna buddhādi-santake bhogagāmake;</gatha1>
<gathalast line="164">So vikkamabhujo rājā, sevakesu samappayī.</gathalast>
<hangnum line="165" number="55"></hangnum>
<gatha1 line="166">Pulatthinagare neka-vihāre dhātumaṇḍite;</gatha1>
<gathalast line="167">Sova desantarīyānaṃ, bhaṭānaṃ vasituṃ adā.</gathalast>
<hangnum line="168" number="56"></hangnum>
<gatha1 line="169">Saddhehi pattadhātussa, dāṭhādhātuvarassa ca;</gatha1>
<gathalast line="170">Pūjanatthāya dinnāni, maṇimuttādikāni ca.</gathalast>
<hangnum line="171" number="57"></hangnum>
<gatha1 line="172">Candanāgarukappuraṃ, suvaṇṇādimayā bahū;</gatha1>
<gathalast line="173">Paṭimāyo ca acchijja, yathākāmaṃ vayaṃ nayī.</gathalast>
<hangnum line="174" number="58"></hangnum>
<gatha1 line="175">Sāsanassa <pageBreak edition="M" number="0.0374" />ca lokassa, kriyamānamupaddavaṃ;</gatha1>
<gathalast line="176">Passantā bahuso tasmiṃ, tadā nibbannamānasā.</gathalast>
<hangnum line="177" number="59"></hangnum>
<gatha1 line="178">Aṭṭhamūlavihāresu, yatayo garusammatā;</gatha1>
<gathalast line="179">Paṃsukūlikabhikkhū ca, koṭṭhāsadvayanissitā.</gathalast>
<hangnum line="180" number="60"></hangnum>
<gatha1 line="181">Evaṃ titthiyatulyānaṃ, sāsanopaddavaṃ bahuṃ;</gatha1>
<gathalast line="182">Karontānaṃ sakā sambhā-payātaṃ pavaraṃ iti.</gathalast>
<hangnum line="183" number="61"></hangnum>
<gatha1 line="184">Dāṭhādhātuvaraṃ patta-dhātumādāya rohaṇaṃ;</gatha1>
<gathalast line="185">Gantvā vāsamakappesuṃ, phāsuṭhāne tahiṃ tahiṃ.</gathalast>
<hangnum line="186" number="62"></hangnum>
<gatha1 line="187">Tatheva phāsuṭhānesu, vippakiṇṇā tahiṃ tahiṃ;</gatha1>
<gathalast line="188">Te kulīnā nilīnā’va, hutvā vāsamakappayuṃ.</gathalast>
<hangnum line="189" number="63"></hangnum>
<gatha1 line="190">Pakkhadvayamahīpāla-gayhāsīmā suṭhāpitā;</gatha1>
<gathalast line="191">Sāmantā aññamaññehi, karonto bahuso raṇaṃ.</gathalast>
<hangnum line="192" number="64"></hangnum>
<gatha1 line="193">Susamiddhesu nekesu, gāmesu nigamesu ca;</gatha1>
<gathalast line="194">Aggiṃ dentā taḷāke ca, chindantā jalapūrite.</gathalast>
<hangnum line="195" number="65"></hangnum>
<gatha1 line="196">Nāsentā sabbathā sabba-mātikāvaraṇāni ca;</gatha1>
<gathalast line="197">Chindantā nāḷikerādi, so pakāre ca bhūruhe.</gathalast>
<hangnum line="198" number="66"></hangnum>
<gatha1 line="199">Yathā porāṇakaggāma-ṭhānantipi na ñāyate;</gatha1>
<gathalast line="200">Vināsesuṃ tathā raṭṭhaṃ, aññamaññavirodhino.</gathalast>
<hangnum line="201" number="67"></hangnum>
<gatha1 line="202">Te ca bhūmi patīgāma-vilopaṃ patthamosanaṃ;</gatha1>
<gathalast line="203">Kārentā nijacārehi, ācaruṃ lokupaddavaṃ.</gathalast>
<hangnum line="204" number="68"></hangnum>
<gatha1 line="205">Kulīnānaṃ manussānaṃ, dāsakammakarāpi ca;</gatha1>
<gathalast line="206">Sasāmino’ti vattantā, nissaṅkā vītabhītikā.</gathalast>
<hangnum line="207" number="69"></hangnum>
<gatha1 line="208">Hutvā yudhīyā rājūnaṃ, abbhantarapavattino;</gatha1>
<gathalast line="209">Balavantatarā jātā, laddhaṭhānantarā tadā.</gathalast>
<hangnum line="210" number="70"></hangnum>
<gatha1 line="211">Janā samantakūṭādi-nekadugganivāsino;</gatha1>
<gathalast line="212">Adentā bhūmipālānaṃ, pubbapaṭṭhapitaṃ karaṃ.</gathalast>
<hangnum line="213" number="71"></hangnum>
<gatha1 line="214">Rājāṇamagaṇentā te, gatā dāmarikattanaṃ;</gatha1>
<gathalast line="215">Sakaṃ sakaṃ’va visaya-māvasiṃsu samuddhatā.</gathalast>
<hangnum line="216" number="72"></hangnum>
<gatha1 line="217">Anatthe nicitā nāma, parivattanti sabbatā;</gatha1>
<gathalast line="218">Iti vattabba taṃyeva, yātaṃ laṅkātalaṃ tadā.</gathalast>
<hangnum line="219" number="73"></hangnum>
<gatha1 line="220">Evaṃ <pageBreak edition="M" number="0.0375" />gāmakabhojakā viya bhusaṃtejo vihīnā sadā;</gatha1>
<gathalast line="221">Accantaṃ byasanāti sattahadayā rājābhimānujjhitā.</gathalast>
<hangnum line="222" number="74"></hangnum>
<gatha1 line="223">Niccaṃ attaparatthasiddhividhurāsaṅgā vihīnāsayā;</gatha1>
<gathalast line="224">Sabbe te vihariṃsu bhūmipatayo cārittamaggātigā.</gathalast>
<centered line="225">Sujanappasādasaṃvegatthāya kate mahāvaṃse</centered>
<centered line="226">Caturājacariyaniddeso nāma</centered>
<centered line="227">Ekūnasaṭṭhimo paricchedo.</centered>
</body>
</document>