<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf14.xml</normativeSource>
    <source>roman/anya/vamsa-gantha-sangaho/mahavamsa/pancadasama pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>pancadasama pariccheda</basename>
    <titlePath>Pañcadasama pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Pañcadasama pariccheda</chapter>
    <subhead line="2">Mahāvihāra paṭiggahako</subhead>
    <hangnum line="3" number="1"></hangnum>
    <gatha1 line="4"> Hatthisālāpi sambādhā, iti tattha samāgatā;</gatha1>
    <gathalast line="5">Te nandanavane ramme, dakkhiṇadvārato bahi.</gathalast>
    <hangnum line="6" number="2"></hangnum>
    <gatha1 line="7"> Rājuyyāne ghanacchāye, sītale nīlasaddale;</gatha1>
    <gathalast line="8">Paññāpesuṃ āsanāni, therānaṃ sādarā narā.</gathalast>
    <hangnum line="9" number="3"></hangnum>
    <gatha1 line="10"> Nikkhamma dakkhiṇadvārā, thero tattha nisīdi ca;</gatha1>
    <gathalast line="11">Mahākulīnā cā’gamma, itthiyo bahukā tahiṃ.</gathalast>
    <hangnum line="12" number="4"></hangnum>
    <gatha1 line="13"> Theraṃ <pageBreak edition="Myanmar" number="0.0080" /> upanisīdiṃsu, uyyānaṃ pūrayantiyo;</gatha1>
    <gathalast line="14">Bālapaṇḍitasuttantaṃ, tāsaṃ thero adesayi.</gathalast>
    <hangnum line="15" number="5"></hangnum>
    <gatha1 line="16"> Sahassaṃ itthiyo tāsu, paṭhamaṃ phalamajjhaguṃ;</gatha1>
    <gathalast line="17">Evaṃ tattheva uyyāne, sāyaṇhasamayo ahu.</gathalast>
    <hangnum line="18" number="6"></hangnum>
    <gatha1 line="19"> Tato therā nikkhamiṃsu, ‘‘yāma taṃ pabbataṃ’’ iti;</gatha1>
    <gathalast line="20">Rañño paṭinivedesuṃ, sīghaṃ rājā upāgami.</gathalast>
    <hangnum line="21" number="7"></hangnum>
    <gatha1 line="22"> Upāgammā’bravī theraṃ, ‘‘sāyaṃ dūro ca pabbato;</gatha1>
    <gathalast line="23">Idheva nandanuyyāne, nivāso phāsuko iti.</gathalast>
    <hangnum line="24" number="8"></hangnum>
    <gatha1 line="25"> Purassa accāsannattā, ‘‘asāruppa’’nti bhāsite;</gatha1>
    <gathalast line="26">‘‘Mahāmeghavanuyyānaṃ, nātidūrāti santike.</gathalast>
    <hangnum line="27" number="9"></hangnum>
    <gatha1 line="28"> Rammaṃ chāyūdakūpetaṃ, nivāso tattha rocatu;</gatha1>
    <gathalast line="29">Nivattitabbaṃ bhante’’nti, thero tattha nivattayi.</gathalast>
    <hangnum line="30" number="10"></hangnum>
    <gatha1 line="31"> Tasmiṃ nivattaṭhānamhi, kadambanadiyantike;</gatha1>
    <gathalast line="32">Nivattacetiyaṃ nāma, kataṃ vuccati cetiyaṃ.</gathalast>
    <hangnum line="33" number="11"></hangnum>
    <gatha1 line="34"> Taṃ nandanā dakkhiṇena, nayaṃ theraṃ rathesabho;</gatha1>
    <gathalast line="35">Mahāmeghavanuyyānaṃ, pācinadvārakaṃ nayi.</gathalast>
    <hangnum line="36" number="12"></hangnum>
    <gatha1 line="37"> Tattha rājaghare ramme, mañcapīṭhāni sādhukaṃ;</gatha1>
    <gathalast line="38">Sādhūti santharāpetvā, ‘‘vasate’tta sukhaṃ’’ iti.</gathalast>
    <hangnum line="39" number="13"></hangnum>
    <gatha1 line="40"> Rājā there’bhivādetvā, amaccaparivārito;</gatha1>
    <gathalast line="41">Puraṃ pāvisi therā tu, taṃ rattiṃ tattha te vasuṃ.</gathalast>
    <hangnum line="42" number="14"></hangnum>
    <gatha1 line="43"> Pabhāteyeva pupphāni, gāhetvā dharaṇīpati;</gatha1>
    <gathalast line="44">There upacca vanditvā, pūjetvā kusumehi ca.</gathalast>
    <hangnum line="45" number="15"></hangnum>
    <gatha1 line="46"> Pucchi kacci sukhaṃ vuṭṭhaṃ, uyyānaṃ phāsukaṃ iti;</gatha1>
    <gathalast line="47">Sukhaṃ vutthaṃ mahārāja, uyyānaṃ yati phāsukaṃ.</gathalast>
    <hangnum line="48" number="16"></hangnum>
    <gatha1 line="49"> Ārāmo kappate bhante, saṅghassā’’ti apucchi so;</gatha1>
    <gathalast line="50">‘‘Kappate’’iti vatvāna, kappākappesu kovido.</gathalast>
    <hangnum line="51" number="17"></hangnum>
    <gatha1 line="52"> Thero veḷuvanārāma, paṭiggahaṇamabravi;</gatha1>
    <gathalast line="53">Taṃ sutvā abhihaṭṭho so, tuṭṭhahaṭṭho mahājano.</gathalast>
    <hangnum line="54" number="18"></hangnum>
    <gatha1 line="55"> Therānaṃ <pageBreak edition="Myanmar" number="0.0081" /> vandanatthāya, devī tu anulāgatā;</gatha1>
    <gathalast line="56">Saddhiṃ pañcasatitthīhi, dutiyaṃ phalamajjhagā.</gathalast>
    <hangnum line="57" number="19"></hangnum>
    <gatha1 line="58"> Sā pañcasatā devī, anulā’ha mahīpati;</gatha1>
    <gathalast line="59">‘‘Pabbajissāma devā’’ti, rājā theramavoca so.</gathalast>
    <hangnum line="60" number="20"></hangnum>
    <gatha1 line="61"> Pabbājetha imāyo’’ti, thero āha mahīpatiṃ;</gatha1>
    <gathalast line="62">‘‘Na kappati mahārāja, pabbājetuṃ thiyo hino.</gathalast>
    <hangnum line="63" number="21"></hangnum>
    <gatha1 line="64"> Atthi pāṭaliputtasmiṃ, bhikkhunī me kaniṭṭhikā;</gatha1>
    <gathalast line="65">Saṅghamittāti nāmena, vissutā sā bahussutā.</gathalast>
    <hangnum line="66" number="22"></hangnum>
    <gatha1 line="67"> Narindasamaṇindassa, mahābodhidumindato;</gatha1>
    <gathalast line="68">Dakkhiṇaṃ sākhamādāya, tathā bhikkhuniyo varā.</gathalast>
    <hangnum line="69" number="23"></hangnum>
    <gatha1 line="70"> Āgacchatū’ti pesehi, rañño no pitu santikaṃ;</gatha1>
    <gathalast line="71">Pabbājessati sā therī, āgatā itthiyo imā.</gathalast>
    <hangnum line="72" number="24"></hangnum>
    <gatha1 line="73"> ‘‘Sādhu’’ti vatvā gaṇhitvā, rājā bhiṅkāramuttamaṃ;</gatha1>
    <gathalast line="74">‘‘Mahāmeghavanuyyānaṃ, dammi saṅghassi’maṃ iti.</gathalast>
    <hangnum line="75" number="25"></hangnum>
    <gatha1 line="76"> Mahindatherassa kare, dakkhiṇodakamā’kirī;</gatha1>
    <gathalast line="77">Mahiyā patite toye, akampittha mahā mahī.</gathalast>
    <hangnum line="78" number="26"></hangnum>
    <gatha1 line="79"> ‘‘Tasmā kampati bhūmī’’ti, bhūmipālo apucchi taṃ;</gatha1>
    <gathalast line="80">Patiṭṭhitattā dīpamhi, sāsanassā’ti so bravi.</gathalast>
    <hangnum line="81" number="27"></hangnum>
    <gatha1 line="82"> Therassa upanāmesi, jātipupphāni jātimā;</gatha1>
    <gathalast line="83">Thero rājagharaṃ gantvā, tassa dakkhiṇato ṭhito.</gathalast>
    <hangnum line="84" number="28"></hangnum>
    <gatha1 line="85"> Rukkhamhi picule aṭṭha, pupphamuṭṭhī samokirī;</gatha1>
    <gathalast line="86">Tatthāpi puthavī kampi, puṭṭho tassā’ha kāraṇaṃ.</gathalast>
    <hangnum line="87" number="29"></hangnum>
    <gatha1 line="88"> Ahosi tiṇṇaṃ buddhānaṃ, kāle’pi idha mālako;</gatha1>
    <gathalast line="89">Narindasaṅghakammatthaṃ, bhavissati idānipi.</gathalast>
    <hangnum line="90" number="30"></hangnum>
    <gatha1 line="91"> Rājagehā uttarato, cārupokkharaṇiṃ agā;</gatha1>
    <gathalast line="92">Tattakā neva pupphāni, thero tatthāpi okiri.</gathalast>
    <hangnum line="93" number="31"></hangnum>
    <gatha1 line="94"> Tatthā’pi puthuvī kampi, puṭṭho tassā’ha kāraṇaṃ;</gatha1>
    <gathalast line="95">‘‘Jantaghara pokkharaṇī, ayaṃ hessati bhūmipa’’.</gathalast>
    <hangnum line="96" number="32"></hangnum>
    <gatha1 line="97"> Tasseva <pageBreak edition="Myanmar" number="0.0082" /> rājagehassa, gantvāna dvārakoṭṭhakaṃ;</gatha1>
    <gathalast line="98">Tattakehe’va pupphehi, taṃ ṭhānaṃ pūjayī isi.</gathalast>
    <hangnum line="99" number="33"></hangnum>
    <gatha1 line="100"> Tatthāpi puthuvīkampi, haṭṭhalomo atīvaso;</gatha1>
    <gathalast line="101">Rājā taṃ kāraṇaṃ pucchi, thero tassā’ha kāraṇaṃ.</gathalast>
    <hangnum line="102" number="34"></hangnum>
    <gatha1 line="103"> Imamhi kappe buddhānaṃ, tiṇṇannaṃ bodhirukkhato;</gatha1>
    <gathalast line="104">Ānetvā dakkhiṇāsākhā, ropitā idha bhūmipa.</gathalast>
    <hangnum line="105" number="35"></hangnum>
    <gatha1 line="106"> Tathāgatassa amhākaṃ, bodhisākhāpi dakkhiṇā;</gatha1>
    <gathalast line="107">Imasmiṃyeva ṭhānamhi, patiṭṭhissati bhūmipa.</gathalast>
    <hangnum line="108" number="36"></hangnum>
    <gatha1 line="109"> Tato’gamā mahāthero, mahāmucalamālakaṃ;</gatha1>
    <gathalast line="110">Tattakāneva pupphāni, tasmiṃ ṭhāne samokiri.</gathalast>
    <hangnum line="111" number="37"></hangnum>
    <gatha1 line="112"> Tathāpi puthavī kampi, puṭṭho tassā’ha kāraṇaṃ;</gatha1>
    <gathalast line="113">Saṅghassu posathā gāraṃ, idha hessati bhūmipa.</gathalast>
    <hangnum line="114" number="38"></hangnum>
    <gatha1 line="115"> Pañhambamālakaṭṭhānaṃ, tato’gamā mahīpati;</gatha1>
    <gathalast line="116">Supakkaṃ ambapakkañca, vaṇṇagandharasuttamaṃ.</gathalast>
    <hangnum line="117" number="39"></hangnum>
    <gatha1 line="118"> Mahantaṃ upanāmesi, rañño uyyānapālako;</gatha1>
    <gathalast line="119">Taṃ therassupanāmesi, rājā atimanoramaṃ.</gathalast>
    <hangnum line="120" number="40"></hangnum>
    <gatha1 line="121"> Thero nisīdanākāraṃ, dassesi janatā hito;</gatha1>
    <gathalast line="122">Attharāpesi tattheva, rājā attharaṇaṃ varaṃ.</gathalast>
    <hangnum line="123" number="41"></hangnum>
    <gatha1 line="124"> Adā tattha nisinnassa, therassambaṃ mahīpati;</gatha1>
    <gathalast line="125">Thero taṃ paribhuñjitvā, ropanatthāya rājino.</gathalast>
    <hangnum line="126" number="42"></hangnum>
    <gatha1 line="127"> Ambaṭṭhikaṃ adā rājā, taṃ sayaṃ tattha ropayi;</gatha1>
    <gathalast line="128">Hatthe tassoparithero, dhovi tassa viruḷhiyā.</gathalast>
    <hangnum line="129" number="43"></hangnum>
    <gatha1 line="130"> Taṃ khaṇaṃyeva bījamhā, tamhā nikkhamma aṅkuro;</gatha1>
    <gathalast line="131">Kamenā’ti mahārukkho, pattapakkadharo ahu.</gathalast>
    <hangnum line="132" number="44"></hangnum>
    <gatha1 line="133"> Taṃ pāṭihāriyaṃ disvā, parisā sā sarājikā;</gatha1>
    <gathalast line="134">Namassamānā aṭṭhāsi, there hatthatanuruhā.</gathalast>
    <hangnum line="135" number="45"></hangnum>
    <gatha1 line="136"> Thero <pageBreak edition="Myanmar" number="0.0083" /> tadā pupphamuṭṭhi, aṭṭha tattha samokiri;</gatha1>
    <gathalast line="137">Tathāpi puthavīkampi, puṭṭho tassā’ha kāraṇaṃ.</gathalast>
    <hangnum line="138" number="46"></hangnum>
    <gatha1 line="139"> Saṅghassappannalābhānaṃ, anekesaṃ narādhipa;</gatha1>
    <gathalast line="140">Saṅgammabhājanaṭhānaṃ, idaṃ ṭhānaṃ bhavissati.</gathalast>
    <hangnum line="141" number="47"></hangnum>
    <gatha1 line="142"> Tato gantvā catussāla-ṭhānaṃ tattha samokiri;</gatha1>
    <gathalast line="143">Tattakāneva pupphāni, kampi tatthāpi medinī.</gathalast>
    <hangnum line="144" number="48"></hangnum>
    <gatha1 line="145"> Taṃ kampakāraṇaṃ pucchi, rājā thero viyākari;</gatha1>
    <gathalast line="146">Tiṇṇannaṃ pubbabuddhānaṃ, rājuyyāna paṭiggahe.</gathalast>
    <hangnum line="147" number="49"></hangnum>
    <gatha1 line="148"> Dāna vatthunā’haṭāni, dīpavāsīhi sabbato;</gatha1>
    <gathalast line="149">Idha ṭhapetvā bhojesuṃ, sasaṅghe sugate tayo.</gathalast>
    <hangnum line="150" number="50"></hangnum>
    <gatha1 line="151"> Idāni pana ettheva, catussālā bhavissati;</gatha1>
    <gathalast line="152">Saṅghassa idha bhattaggaṃ, bhavissati narādhipa.</gathalast>
    <hangnum line="153" number="51"></hangnum>
    <gatha1 line="154"> Mahathūpaṭhitaṭhānaṃ, ṭhānāṭhānavidūtato;</gatha1>
    <gathalast line="155">Agamāsi mahāthero, mahindo dīpadīpano.</gathalast>
    <hangnum line="156" number="52"></hangnum>
    <gatha1 line="157"> Tadā antoparikkhepe, rājuyyānassa khuddikā;</gatha1>
    <gathalast line="158">Kakudhavhā ahu vāpī, tasso’pari jalantike.</gathalast>
    <hangnum line="159" number="53"></hangnum>
    <gatha1 line="160"> Thūpārahaṃ thalaṭhānaṃ, ahu there tahiṃ gate;</gatha1>
    <gathalast line="161">Rañño campakapupphānaṃ, puṭakāna’ṭṭha āharuṃ.</gathalast>
    <hangnum line="162" number="54"></hangnum>
    <gatha1 line="163"> Tāni campakapupphāni, rājā therassu’pānayi;</gatha1>
    <gathalast line="164">Thero campakapupphehi, tehi pūjesi taṃ phalaṃ.</gathalast>
    <hangnum line="165" number="55"></hangnum>
    <gatha1 line="166"> Tatthāpi puthavī kampi, rājā taṃ kampakāraṇaṃ;</gatha1>
    <gathalast line="167">Pucchi thero’nu pubbena, āhataṃ kampakāraṇaṃ.</gathalast>
    <hangnum line="168" number="56"></hangnum>
    <gatha1 line="169"> Idaṃ ṭhānaṃ mahārāja, catubuddha nisevitaṃ;</gatha1>
    <gathalast line="170">Thūpārahaṃ hitatthāya, sukhatthāya ca pāṇinaṃ.</gathalast>
    <hangnum line="171" number="57"></hangnum>
    <gatha1 line="172"> Imamhi kappe paṭhamaṃ, kakusandho jino ahu;</gatha1>
    <gathalast line="173">Sabba dhammavidū satthā, sabbalokānukampako.</gathalast>
    <hangnum line="174" number="58"></hangnum>
    <gatha1 line="175"> Mahātitthavhayaṃ āsi, mahāmeghavanaṃ idaṃ;</gatha1>
    <gathalast line="176">Nagaraṃ abhayaṃ nāma, puratthimadisāya’hu.</gathalast>
    <hangnum line="177" number="59"></hangnum>
    <gatha1 line="178"> Kadamba nadiyā pāre, tattha rājā’bhayo ahu;</gatha1>
    <gathalast line="179">Ojadīpoti nāmena, ayaṃ dīpo tadāahu.</gathalast>
    <hangnum line="180" number="60"></hangnum>
    <gatha1 line="181"> Rakkhasehi <pageBreak edition="Myanmar" number="0.0084" /> janasse’ttha, rogo pajjarako ahu;</gatha1>
    <gathalast line="182">Kakusandho dasabalo, disvāna tadupaddavaṃ.</gathalast>
    <hangnum line="183" number="61"></hangnum>
    <gatha1 line="184"> Taṃ gantvā sattavinayaṃ, pavattiṃ sāsanassa ca;</gatha1>
    <gathalast line="185">Kātuṃ imasmiṃ dīpasmiṃ, karuṇā balacodito.</gathalast>
    <hangnum line="186" number="62"></hangnum>
    <gatha1 line="187"> Cattālīsasahassehi, tādīhi parivārito;</gatha1>
    <gathalast line="188">Nabhasā’gamma aṭṭhāsi, devakūṭamhi pabbate.</gathalast>
    <hangnum line="189" number="63"></hangnum>
    <gatha1 line="190"> Sambuddhassā’nubhāvena, rogo pajjarako idha;</gatha1>
    <gathalast line="191">Upasanto mahārāja, dīpamhi sakale tadā.</gathalast>
    <hangnum line="192" number="64"></hangnum>
    <gatha1 line="193"> Kattha ṭhito adhiṭṭhāsi, narissara munissaro;</gatha1>
    <gathalast line="194">Sabbe maṃ ajja passantu, ojadīpamhi mānusā.</gathalast>
    <hangnum line="195" number="65"></hangnum>
    <gatha1 line="196"> Āgantukāmā sabbeva, manussā mama santikaṃ;</gatha1>
    <gathalast line="197">Āgacchantu akicchena, khippañcāpi mahāmuni.</gathalast>
    <hangnum line="198" number="66"></hangnum>
    <gatha1 line="199"> Obhāsayantaṃ munindaṃ taṃ, obhāsantañca pabbataṃ;</gatha1>
    <gathalast line="200">Rājā ca nāgarā ceva, disvā khippaṃ upāgamuṃ.</gathalast>
    <hangnum line="201" number="67"></hangnum>
    <gatha1 line="202"> Devatā balidānatthaṃ, manussā ca tahiṃ gatā;</gatha1>
    <gathalast line="203">Devatā iti maññiṃsu, sasaṅghaṃ lokanāyakaṃ.</gathalast>
    <hangnum line="204" number="68"></hangnum>
    <gatha1 line="205"> Rājā so munirājaṃ taṃ, atihaṭṭho’bhi vādiya;</gatha1>
    <gathalast line="206">Nimantayitvā bhattena, ānetvā purasanti kaṃ.</gathalast>
    <hangnum line="207" number="69"></hangnum>
    <gatha1 line="208"> Sasaṅghassa munindassa, nisajjārahamuttamaṃ;</gatha1>
    <gathalast line="209">Ramaṇīyamidaṃ ṭhāna-masambādhanti cintiya.</gathalast>
    <hangnum line="210" number="70"></hangnum>
    <gatha1 line="211"> Kārite maṇḍape ramme, pallaṅkesu vare sutaṃ;</gatha1>
    <gathalast line="212">Nisīdāpesi sambuddhaṃ, sasaṅghaṃ idha bhūpati.</gathalast>
    <hangnum line="213" number="71"></hangnum>
    <gatha1 line="214"> Nisinnampi ca passantā, sasaṅghaṃ lokanāyakaṃ;</gatha1>
    <gathalast line="215">Dīpe manussā ānesuṃ, paṇṇākāre samantato.</gathalast>
    <hangnum line="216" number="72"></hangnum>
    <gatha1 line="217"> Attano khajjabhojjehi, tehi tehā’bhatehi ca;</gatha1>
    <gathalast line="218">Santappesi sasaṅghaṃ taṃ, rājā so lokanāyakaṃ.</gathalast>
    <hangnum line="219" number="73"></hangnum>
    <gatha1 line="220"> Idheva pacchābhattaṃ taṃ, nisinnassa jinassa so;</gatha1>
    <gathalast line="221">Mahā titthakamuyyānaṃ, rājā’dā dakkhiṇaṃ varaṃ.</gathalast>
    <hangnum line="222" number="74"></hangnum>
    <gatha1 line="223"> Akālapupphā <pageBreak edition="Myanmar" number="0.0085" /> laṅkāre, mahātitthavane tadā;</gatha1>
    <gathalast line="224">Paṭiggahite buddhena, akampittha mahāmahī.</gathalast>
    <hangnum line="225" number="75"></hangnum>
    <gatha1 line="226"> Ettheva so nisīditvā, dhammaṃ desesi nāyako;</gatha1>
    <gathalast line="227">Cattālīsa sahassāni, pattā maggaphalaṃ narā.</gathalast>
    <hangnum line="228" number="76"></hangnum>
    <gatha1 line="229"> Divāvihāraṃ katvāna, mahātitthavane jino;</gatha1>
    <gathalast line="230">Sāyaṇhasamaye gantvā, bodhiṭhānārahaṃ mahi.</gathalast>
    <hangnum line="231" number="77"></hangnum>
    <gatha1 line="232"> Nisinno tattha appetvā, samādhiṃ vuṭṭhito tato;</gatha1>
    <gathalast line="233">Iti cintayi sambuddho, hitatthaṃ dīpavāsinaṃ.</gathalast>
    <hangnum line="234" number="78"></hangnum>
    <gatha1 line="235"> Ādāya dakkhiṇaṃ sākhaṃ, bodhito me sirīsato;</gatha1>
    <gathalast line="236">Āgacchatu rūpanandā, bhikkhunī sahabhikkhunī.</gathalast>
    <hangnum line="237" number="79"></hangnum>
    <gatha1 line="238"> Tassa taṃ cittamaññāya, sā therī tadanantaraṃ;</gatha1>
    <gathalast line="239">Gahetvā tattha rājānaṃ, upasaṅkamma taṃ taruṃ.</gathalast>
    <hangnum line="240" number="80"></hangnum>
    <gatha1 line="241"> Lekhaṃ dakkhiṇasākhāya, dāpetvāna mahiddhikā;</gatha1>
    <gathalast line="242">Manosilāya chinnaṃ taṃ, ṭhitaṃ hemakaṭāhake.</gathalast>
    <hangnum line="243" number="81"></hangnum>
    <gatha1 line="244"> Iddhiyā bodhimādāya, sapañcasata bhikkhunī;</gatha1>
    <gathalast line="245">Idhā’netvā mahārāja, devatā parivāritā.</gathalast>
    <hangnum line="246" number="82"></hangnum>
    <gatha1 line="247"> Sasuvaṇṇa kaṭāhaṃ taṃ, sambuddhena pasārite;</gatha1>
    <gathalast line="248">Ṭhapesi dakkhiṇe hatthe, taṃ gahetvā tathāgato.</gathalast>
    <hangnum line="249" number="83"></hangnum>
    <gatha1 line="250"> Patiṭṭhāpetuṃ pādāsi, bodhiṃ rañño’bhayassa taṃ;</gatha1>
    <gathalast line="251">Mahātitthamhi uyyāne, patiṭṭhāpesi bhūpati.</gathalast>
    <hangnum line="252" number="84"></hangnum>
    <gatha1 line="253"> Tato gantvāna sambuddho,</gatha1>
    <gatha2 line="254">Ito uttarato pana;</gatha2>
    <gatha3 line="255">Sirīsamālake ramme,</gatha3>
    <gathalast line="256">Nisīditvā tathāgato.</gathalast>
    <hangnum line="257" number="85"></hangnum>
    <gatha1 line="258"> Janassa dhammaṃ desesi, dhammābhisamayo tahiṃ;</gatha1>
    <gathalast line="259">Vīsatiyā sahassānaṃ, pāṇānaṃ āsi bhūmipa.</gathalast>
    <hangnum line="260" number="86"></hangnum>
    <gatha1 line="261"> Tatopi uttaraṃ gantvā, thūparāmamahiṃ jino;</gatha1>
    <gathalast line="262">Nisinno tattha appetvā, samādhiṃ vuṭṭhito tato.</gathalast>
    <hangnum line="263" number="87"></hangnum>
    <gatha1 line="264"> Dhammaṃ <pageBreak edition="Myanmar" number="0.0086" /> desesi sambuddho, parisāya tahiṃpana;</gatha1>
    <gathalast line="265">Dasapāṇa sahassāni, pattamaggaphalāna’huṃ.</gathalast>
    <hangnum line="266" number="88"></hangnum>
    <gatha1 line="267"> Attano dhammakaraṇaṃ, manussānaṃ namassituṃ;</gatha1>
    <gathalast line="268">Datvā saparivāraṃ taṃ, ṭhapetvā idha bhikkhuniṃ.</gathalast>
    <hangnum line="269" number="89"></hangnum>
    <gatha1 line="270"> Saha bhikkhusahassena, mahādevañca sāvakaṃ;</gatha1>
    <gathalast line="271">Ṭhapetvā idha sambuddho, tato pācinato pana.</gathalast>
    <hangnum line="272" number="90"></hangnum>
    <gatha1 line="273"> Ṭhito ratanamālamhi, janaṃ samanusāsiya;</gatha1>
    <gathalast line="274">Sasaṅgho nabhamuggantvā, jambudīpaṃ jino agā.</gathalast>
    <hangnum line="275" number="91"></hangnum>
    <gatha1 line="276"> Imamhi kappe dutiyaṃ, koṇāgamana nāyako;</gatha1>
    <gathalast line="277">Ahu sabbavidū satthā, sabbalokānukampako.</gathalast>
    <hangnum line="278" number="92"></hangnum>
    <gatha1 line="279"> Mahānāmavhayaṃ āsi, mahāmeghavanaṃ idaṃ;</gatha1>
    <gathalast line="280">Vaḍḍhamānapuraṃ nāma, dakkhiṇāya disāya’hu.</gathalast>
    <hangnum line="281" number="93"></hangnum>
    <gatha1 line="282"> Samiddho nāma nāmena, tattha rājā tadā ahu;</gatha1>
    <gathalast line="283">Nāmena varadīpo’ti, ayaṃ dīpo tadā ahu.</gathalast>
    <hangnum line="284" number="94"></hangnum>
    <gatha1 line="285"> Dubbuṭṭhupaddavo ettha, varadīpe tadā ahu;</gatha1>
    <gathalast line="286">Jino sakoṇāgamano, disvāna tadupaddavaṃ.</gathalast>
    <hangnum line="287" number="95"></hangnum>
    <gatha1 line="288"> Taṃ hutvā sattavinayaṃ, pavattiṃ sāsanassa ca;</gatha1>
    <gathalast line="289">Kātuṃ imasmiṃ dīpasmīṃ, karuṇā balacodito.</gathalast>
    <hangnum line="290" number="96"></hangnum>
    <gatha1 line="291"> Tiṃsa bhikkhusahassehi, tādīhi parivārito;</gatha1>
    <gathalast line="292">Nabhasā’gamma aṭṭhāsi, nabhe sumanakūṭake.</gathalast>
    <hangnum line="293" number="97"></hangnum>
    <gatha1 line="294"> Sambuddhassā’nubhāvena, dubbuṭṭhi sā khayaṃ gatā;</gatha1>
    <gathalast line="295">Sāsanāntaradhānattā, suvuṭṭhi ca tadāahu.</gathalast>
    <hangnum line="296" number="98"></hangnum>
    <gatha1 line="297"> Tatta ṭhito adhiṭṭhāsi, narissaramunissaro;</gatha1>
    <gathalast line="298">Sabbeva ajja passantu, varadīpamhi mānusā.</gathalast>
    <hangnum line="299" number="99"></hangnum>
    <gatha1 line="300"> Āgantukāmā sabbeva, manussā mama santikaṃ;</gatha1>
    <gathalast line="301">Āgacchantu akicchena, khippañcā’ti mahāmuni.</gathalast>
    <hangnum line="302" number="100"></hangnum>
    <gatha1 line="303"> Mahāsattaṃ munindaṃ taṃ, obhāsantañca pabbataṃ;</gatha1>
    <gathalast line="304">Rājā ca nāgarā ceva, disvā khippamupāgamuṃ.</gathalast>
    <hangnum line="305" number="101"></hangnum>
    <gatha1 line="306"> Devatābalidānatthaṃ <pageBreak edition="Myanmar" number="0.0087" />, manussā ca tahiṃ gatā;</gatha1>
    <gathalast line="307">Devatā iti maññiṃsu, sasaṅghaṃ lokanāyakaṃ.</gathalast>
    <hangnum line="308" number="102"></hangnum>
    <gatha1 line="309"> Rājā so munirājaṃ taṃ, atihaṭṭho’bhivādiya;</gatha1>
    <gathalast line="310">Nimantayitvā bhattena, ānetvā purasantikaṃ.</gathalast>
    <hangnum line="311" number="103"></hangnum>
    <gatha1 line="312"> Sasaṅghassa munindassa, nisajjāraha muttamaṃ;</gatha1>
    <gathalast line="313">Ramaṇīyamidaṃ ṭhānaṃ, asambādhanti cintiya.</gathalast>
    <hangnum line="314" number="104"></hangnum>
    <gatha1 line="315"> Kārite maṇḍape ramme, pallaṅkesu varesu taṃ;</gatha1>
    <gathalast line="316">Nisīdāpayi sambuddhaṃ, sasaṅghaṃ idha bhūpati.</gathalast>
    <hangnum line="317" number="105"></hangnum>
    <gatha1 line="318"> Nisinnampi’dha passantā, sasaṅghaṃ lokanāyakaṃ;</gatha1>
    <gathalast line="319">Dīpe manussā ānesuṃ, paṇṇākāre samantato.</gathalast>
    <hangnum line="320" number="106"></hangnum>
    <gatha1 line="321"> Attano khajjabhojjehi,</gatha1>
    <gatha2 line="322">Tehi tehā’bha tehi ca;</gatha2>
    <gatha3 line="323">Santappesi sasaṅghaṃ taṃ,</gatha3>
    <gathalast line="324">Rājā so loka nāyakaṃ.</gathalast>
    <hangnum line="325" number="107"></hangnum>
    <gatha1 line="326"> Idheva pacchābhattaṃ taṃ, nisinnassa jinassa so;</gatha1>
    <gathalast line="327">Mahānāmakamuyyānaṃ, rājā’dā dakkhiṇaṃ varaṃ.</gathalast>
    <hangnum line="328" number="108"></hangnum>
    <gatha1 line="329"> Akālapupphālaṅkāre, mahānāmavane tadā;</gatha1>
    <gathalast line="330">Paṭiggahite buddhena, akampittha mahāmahī.</gathalast>
    <hangnum line="331" number="109"></hangnum>
    <gatha1 line="332"> Ettheva so nisīditvā, dhammaṃ desesi nāyako;</gatha1>
    <gathalast line="333">Tadā tiṃsa sahassāni, pattā maggaphalaṃ narā.</gathalast>
    <hangnum line="334" number="110"></hangnum>
    <gatha1 line="335"> Divāvihāraṃ katvāna, mahānāmavane jino;</gatha1>
    <gathalast line="336">Sāyaṇhasamaye gantvā, pubbadhodhiṭhitaṃ mahiṃ.</gathalast>
    <hangnum line="337" number="111"></hangnum>
    <gatha1 line="338"> Nisinno tattha appetvā, samādhiṃ vuṭṭhito tato;</gatha1>
    <gathalast line="339">Iti cintesi sambuddho, hitatthaṃ dīpavāsinaṃ.</gathalast>
    <hangnum line="340" number="112"></hangnum>
    <gatha1 line="341"> Ādāya dakkhiṇaṃ sākhaṃ, mamodumbarabodhito;</gatha1>
    <gathalast line="342">Āyātu kanakadattā, bhikkhunī sahabhikkhunī.</gathalast>
    <hangnum line="343" number="113"></hangnum>
    <gatha1 line="344"> Tassa taṃ cittamaññāya, sā therī tadanantaraṃ;</gatha1>
    <gathalast line="345">Gahetvā tattha rājānaṃ, upasaṅkamma taṃ taruṃ.</gathalast>
    <hangnum line="346" number="114"></hangnum>
    <gatha1 line="347"> Lekhaṃ <pageBreak edition="Myanmar" number="0.0088" /> dakkhiṇasākhāya, dāpetvāna mahiddhikā;</gatha1>
    <gathalast line="348">Manosilāya chinnaṃ taṃ, ṭhitaṃ hemakaṭāhake.</gathalast>
    <hangnum line="349" number="115"></hangnum>
    <gatha1 line="350"> Iddhiyā bodhimādāya, sapañcasahabhikkhunī;</gatha1>
    <gathalast line="351">Idhāgantvā mahārāja, devatāparivāritā.</gathalast>
    <hangnum line="352" number="116"></hangnum>
    <gatha1 line="353"> Sasuvaṇṇakaṭāhaṃ taṃ, sambuddhena pasārite;</gatha1>
    <gathalast line="354">Ṭhapesi dakkhiṇe hatthe, taṃ gahetvā tathāgato.</gathalast>
    <hangnum line="355" number="117"></hangnum>
    <gatha1 line="356"> Patiṭṭhāpetuṃ rañño’dā, samiddhassa sataṃ tahiṃ;</gatha1>
    <gathalast line="357">Mahānāmamhi uyyāne, patiṭṭhāpesi bhūpati.</gathalast>
    <hangnum line="358" number="118"></hangnum>
    <gatha1 line="359"> Tato gantvāna sambuddho, sirīsamālakuttare;</gatha1>
    <gathalast line="360">Janassa dhammaṃ desesi, nisinno nāgamālake.</gathalast>
    <hangnum line="361" number="119"></hangnum>
    <gatha1 line="362"> Taṃ dhammadesanaṃ sutvā, dhammābhisamayo tahiṃ;</gatha1>
    <gathalast line="363">Vīsatiyā sahassānaṃ, pāṇānaṃ āsi bhūmipa.</gathalast>
    <hangnum line="364" number="120"></hangnum>
    <gatha1 line="365"> Pubbabuddhanisinnaṃ taṃ, ṭhānaṃ gantvā puruttaraṃ;</gatha1>
    <gathalast line="366">Nisinno tattha appetvā, samādhiṃ vuṭṭhito tato.</gathalast>
    <hangnum line="367" number="121"></hangnum>
    <gatha1 line="368"> Dhammaṃ desesi sambuddho, parisāya tahiṃ pana;</gatha1>
    <gathalast line="369">Dasapāṇasahassāni, pattā maggaphalaṃ ahuṃ.</gathalast>
    <hangnum line="370" number="122"></hangnum>
    <gatha1 line="371"> Kāyabandhanadhātuṃ so, manussehi namassituṃ;</gatha1>
    <gathalast line="372">Datvā saparivāraṃ taṃ, ṭhapetvā idha bhikkhuniṃ.</gathalast>
    <hangnum line="373" number="123"></hangnum>
    <gatha1 line="374"> Saha bhikkhusahassena, mahāsummañca sāvakaṃ;</gatha1>
    <gathalast line="375">Ṭhapetvā idha sambuddho, oraṃ ratanamālato.</gathalast>
    <hangnum line="376" number="124"></hangnum>
    <gatha1 line="377"> Ṭhapetvā sudassane māle, janaṃ samanusāsiya;</gatha1>
    <gathalast line="378">Sasaṅgho nabhamuggamma, jambudīpaṃ jino agā.</gathalast>
    <hangnum line="379" number="125"></hangnum>
    <gatha1 line="380"> Imamhi kappe tatiyaṃ, kassapo gottato jino;</gatha1>
    <gathalast line="381">Ahu sabbavidū satthā, sabbalokānukampako.</gathalast>
    <hangnum line="382" number="126"></hangnum>
    <gatha1 line="383"> Mahāmeghavanaṃ āsi, mahāsāgaranāmakaṃ;</gatha1>
    <gathalast line="384">Visālaṃ nāma nagaraṃ, pacchimāya disāya’hu.</gathalast>
    <hangnum line="385" number="127"></hangnum>
    <gatha1 line="386"> Jayanto nāma nāmena, tattha rājā tadā ahu;</gatha1>
    <gathalast line="387">Nāmena maṇḍadīpoti, ayaṃ dīpo tadā ahu.</gathalast>
    <hangnum line="388" number="128"></hangnum>
    <gatha1 line="389"> Tadā <pageBreak edition="Myanmar" number="0.0089" /> jayantarañño ca, rañño kaniṭṭhabhātu ca;</gatha1>
    <gathalast line="390">Yuddhaṃ upaṭṭhitaṃ āsi, bhiṃsanaṃ sattahiṃsanaṃ.</gathalast>
    <hangnum line="391" number="129"></hangnum>
    <gatha1 line="392"> Kassapo so dasabalo, tena yuddhena pāṇinaṃ;</gatha1>
    <gathalast line="393">Mahantaṃ byasanaṃ disvā, mahākāruṇiko muni.</gathalast>
    <hangnum line="394" number="130"></hangnum>
    <gatha1 line="395"> Taṃ hantvā sattavinayaṃ, pavattiṃ sāsanassa ca;</gatha1>
    <gathalast line="396">Kātuṃ imasmiṃ dīpasmiṃ, karuṇābalacodito.</gathalast>
    <hangnum line="397" number="131"></hangnum>
    <gatha1 line="398"> Vīsatiyā sahassehi, tādīhi parivārito;</gatha1>
    <gathalast line="399">Nabhasā’gamma aṭṭhāsi, subhakūṭamhi pabbate.</gathalast>
    <hangnum line="400" number="132"></hangnum>
    <gatha1 line="401"> Tatraṭhito adhiṭṭhāsi, narissara munissaro;</gatha1>
    <gathalast line="402">‘‘Sabbe maṃ ajja passantu, maṇḍadīpamhi mānusā.</gathalast>
    <hangnum line="403" number="133"></hangnum>
    <gatha1 line="404"> Āgantukāmā sabbeva, mānusā mama santikaṃ;</gatha1>
    <gathalast line="405">Āgacchantu akicchena, khippañcā’ti mahāmuni.</gathalast>
    <hangnum line="406" number="134"></hangnum>
    <gatha1 line="407"> Obhāsantaṃ munindaṃ taṃ, obhāsantañca pabbakaṃ;</gatha1>
    <gathalast line="408">Rājā ca nāgarā ceva, disvā khippaṃ upāgamuṃ.</gathalast>
    <hangnum line="409" number="135"></hangnum>
    <gatha1 line="410"> Attano attano patta-vijayāya janā bahū;</gatha1>
    <gathalast line="411">Devatā balidānatthaṃ, taṃ pabbatamupāgatā.</gathalast>
    <hangnum line="412" number="136"></hangnum>
    <gatha1 line="413"> Devatā iti maññiṃsu, sasaṅghaṃ lokanāyakaṃ;</gatha1>
    <gathalast line="414">Rājā ca so kumāro ca, yuddhamujjhiṃsu vimhitā.</gathalast>
    <hangnum line="415" number="137"></hangnum>
    <gatha1 line="416"> Rājā so munirājaṃ taṃ, atihaṭṭho’bhivādiya;</gatha1>
    <gathalast line="417">Nimantayitvā bhattena, ānetvā purasantikaṃ.</gathalast>
    <hangnum line="418" number="138"></hangnum>
    <gatha1 line="419"> Sasaṅghassa munindassa, nisajjārahamuttamaṃ;</gatha1>
    <gathalast line="420">Ramaṇīyamidaṃ ṭhāna-masambādhanti cintiya.</gathalast>
    <hangnum line="421" number="139"></hangnum>
    <gatha1 line="422"> Kārite maṇḍape ramme, pallaṅkesu varesu taṃ;</gatha1>
    <gathalast line="423">Nisīdāpesi sambuddhaṃ, sasaṅghaṃ idha bhūpati.</gathalast>
    <hangnum line="424" number="140"></hangnum>
    <gatha1 line="425"> Nisinnampidha passantā, sasaṅghaṃ lokanāyakaṃ;</gatha1>
    <gathalast line="426">Dīpe manussā ānesuṃ, paṇṇākāre samantato.</gathalast>
    <hangnum line="427" number="141"></hangnum>
    <gatha1 line="428"> Attano khajjabhojjehi, tehi tehā’bhatehi ca;</gatha1>
    <gathalast line="429">Sasantappesi sasaṅghaṃ taṃ, rājā so lokanāyakaṃ.</gathalast>
    <hangnum line="430" number="142"></hangnum>
    <gatha1 line="431"> Idhe’va pacchābhattaṃ taṃ, nisinnassa jinassa so;</gatha1>
    <gathalast line="432">Mahāsāgaramuyyānaṃ, rājā’dā dakkhiṇaṃ varaṃ.</gathalast>
    <hangnum line="433" number="143"></hangnum>
    <gatha1 line="434"> Akālapupphalaṅkāre <pageBreak edition="Myanmar" number="0.0090" />, mahāsāgarakānane;</gatha1>
    <gathalast line="435">Paṭiggahite buddhena, akampittha mahāmahī.</gathalast>
    <hangnum line="436" number="144"></hangnum>
    <gatha1 line="437"> Ettheva so nisīditvā, dhammaṃ desesi nāyako;</gatha1>
    <gathalast line="438">Tadā vīsaṃ sahassāni, sotāpattiphalaṃ narā.</gathalast>
    <hangnum line="439" number="145"></hangnum>
    <gatha1 line="440"> Divā vihāraṃ katvāna, mahāsāgarakānane;</gatha1>
    <gathalast line="441">Sāyanhe sugato gantvā, pubbabodhiṭṭhitaṃ mahiṃ.</gathalast>
    <hangnum line="442" number="146"></hangnum>
    <gatha1 line="443"> Nisinno tattha appetvā, samādhiṃ vuṭṭhito tato;</gatha1>
    <gathalast line="444">Iti cintesi sambuddho, hitatthaṃ dīpavāsinaṃ.</gathalast>
    <hangnum line="445" number="147"></hangnum>
    <gatha1 line="446"> Ādāya dakkhiṇaṃ sākhaṃ, mama nigrodhabodhito;</gatha1>
    <gathalast line="447">Sudhammā bhikkhunī etu, idāni sahabhikkhunī.</gathalast>
    <hangnum line="448" number="148"></hangnum>
    <gatha1 line="449"> Tassa taṃ cittamaññāya, sā therī tadanantaraṃ;</gatha1>
    <gathalast line="450">Gahetvā tattha rājānaṃ, upasaṅkamma taṃ taruṃ.</gathalast>
    <hangnum line="451" number="149"></hangnum>
    <gatha1 line="452"> Lekhaṃ dakkhiṇasākhāya, dāpetvāna mahiddhikā;</gatha1>
    <gathalast line="453">Manosilāya chinnaṃ taṃ, ṭhitaṃ hemakaṭāyake.</gathalast>
    <hangnum line="454" number="150"></hangnum>
    <gatha1 line="455"> Iddhiyā bodhimādāya, sapañcasatabhikkhunī;</gatha1>
    <gathalast line="456">Idhānetvā mahārāja, devatāparivāritā.</gathalast>
    <hangnum line="457" number="151"></hangnum>
    <gatha1 line="458"> Sasuvaṇṇakaṭāhaṃ taṃ, sambuddhena pasārite;</gatha1>
    <gathalast line="459">Ṭhapesi dakkhiṇe hatthe, taṃ gahetvā tathāgato.</gathalast>
    <hangnum line="460" number="152"></hangnum>
    <gatha1 line="461"> Patiṭṭhāpetuṃ rañño’dā, jayantassa sataṃ tahiṃ;</gatha1>
    <gathalast line="462">Mahāsāgaramuyyāne, patiṭṭhāpesi bhūpati.</gathalast>
    <hangnum line="463" number="153"></hangnum>
    <gatha1 line="464"> Tato gantvāna sambuddho, nāgamāḷakauttare;</gatha1>
    <gathalast line="465">Dhanassa dhammaṃ desesi, nisinno’sokamāḷake.</gathalast>
    <hangnum line="466" number="154"></hangnum>
    <gatha1 line="467"> Taṃ dhammadesanaṃ sutvā, dhammābhisamayo tahiṃ;</gatha1>
    <gathalast line="468">Ahu pāṇasahassānaṃ, catunnaṃ manujādhipa.</gathalast>
    <hangnum line="469" number="155"></hangnum>
    <gatha1 line="470"> Pubbabuddhanisitaṃ taṃ, ṭhānaṃ gantvā punuttaraṃ;</gatha1>
    <gathalast line="471">Nisinno tattha appetvā, samādhiṃ vuṭṭhito tato.</gathalast>
    <hangnum line="472" number="156"></hangnum>
    <gatha1 line="473"> Dhammaṃ desesi sambuddho, parisāya tahiṃ pana;</gatha1>
    <gathalast line="474">Dasapāṇasahassāni, pattamaggaphalāna’huṃ.</gathalast>
    <hangnum line="475" number="157"></hangnum>
    <gatha1 line="476"> Jalasāṭikadhātuṃ <pageBreak edition="Myanmar" number="0.0091" /> so, manassehi namassituṃ;</gatha1>
    <gathalast line="477">Datvā saparivāraṃ taṃ; Ṭhapetvā idha bhikkhunī.</gathalast>
    <hangnum line="478" number="158"></hangnum>
    <gatha1 line="479"> Saha bhikkhusahassena, sabbanandiñca sāvakaṃ;</gatha1>
    <gathalast line="480">Ṭhapetvā nadīto oraṃ, so sudassanamāḷato.</gathalast>
    <hangnum line="481" number="159"></hangnum>
    <gatha1 line="482"> Somanasse māḷakasmiṃ, janaṃ samanusāsiya;</gatha1>
    <gathalast line="483">Saṅghena nabhamuggantvā, jambudīpaṃ jino agā.</gathalast>
    <hangnum line="484" number="160"></hangnum>
    <gatha1 line="485"> Ahu imasmiṃ kappasmiṃ, catutthaṃ gotamo jino;</gatha1>
    <gathalast line="486">Sabbadhammavidū satthā, sabbalokānukampako.</gathalast>
    <hangnum line="487" number="161"></hangnum>
    <gatha1 line="488"> Paṭhamaṃ so idhāgantvā, yakkhaniddhamanaṃ akā;</gatha1>
    <gathalast line="489">Dutiyaṃ punarāgamma, nāgānaṃ damanaṃ akā.</gathalast>
    <hangnum line="490" number="162"></hangnum>
    <gatha1 line="491"> Kalyāṇiyaṃ maṇiakkhi nāgenā’bhinimantito;</gatha1>
    <gathalast line="492">Tatiyaṃ punarāgamma, sasaṅgho tattha bhuñjiya.</gathalast>
    <hangnum line="493" number="163"></hangnum>
    <gatha1 line="494"> Pubbabodhiṭhitaṭhānaṃ, thūpaṭhānamidampi ca;</gatha1>
    <gathalast line="495">Paribhogadhātuṭhānañca, nisajjāyo’pabhuñjiya.</gathalast>
    <hangnum line="496" number="164"></hangnum>
    <gatha1 line="497"> Pubbabuddhaṭhitaṭṭhānā, oraṃ gantvā mahāmuni;</gatha1>
    <gathalast line="498">Laṃkādīpe lokadīpo, manussābhāvato tadā.</gathalast>
    <hangnum line="499" number="165"></hangnum>
    <gatha1 line="500"> Dīpaṭṭhaṃ devasaṅghañca, nāge samanusāsiya;</gatha1>
    <gathalast line="501">Sasaṅgho nabhamuggantvā, jambudīpaṃ jino agā.</gathalast>
    <hangnum line="502" number="166"></hangnum>
    <gatha1 line="503"> Evaṃ ṭhānamidaṃ rāja, catubuddhanisevitaṃ;</gatha1>
    <gathalast line="504">Tasmiṃ ṭhāne mahārāja, thūpo hessati’nāgate.</gathalast>
    <hangnum line="505" number="167"></hangnum>
    <gatha1 line="506"> Buddhasārīradhātūnaṃ, doṇadhātunidhānavā;</gatha1>
    <gathalast line="507">Vīsaṃhatthasataṃ ucco, hemamālī’ti vissuto.</gathalast>
    <hangnum line="508" number="168"></hangnum>
    <gatha1 line="509"> Ahameva kāressāmi, icchāha puthavissaro;</gatha1>
    <gathalast line="510">Idha aññāni kiccāni, bahūni tava bhūmipa.</gathalast>
    <hangnum line="511" number="169"></hangnum>
    <gatha1 line="512"> Tāni kārehi nattāte, kāressati imaṃ pana;</gatha1>
    <gathalast line="513">Mahānāgassa te bhātu, uparājassa atrajo.</gathalast>
    <hangnum line="514" number="170"></hangnum>
    <gatha1 line="515"> So yaṭṭhālayatissoti, rājā hessata’nāgate;</gatha1>
    <gathalast line="516">Rājā goṭṭhābhayo nāma, tassa putto bhavissati.</gathalast>
    <hangnum line="517" number="171"></hangnum>
    <gatha1 line="518"> Tassa <pageBreak edition="Myanmar" number="0.0092" /> putto kākavaṇṇa-tisso nāma bhavissati;</gatha1>
    <gathalast line="519">Tassa rañño suto rāja, mahārājā bhavissati.</gathalast>
    <hangnum line="520" number="172"></hangnum>
    <gatha1 line="521"> Duṭṭhagāmaṇisaddena, pākaṭo’bhayanāmako;</gatha1>
    <gathalast line="522">Kāressatī’dha thūpaṃ so, mahā tejiddhivikkamo.</gathalast>
    <hangnum line="523" number="173"></hangnum>
    <gatha1 line="524"> Iccāha thero therassa, vacane ne’ttha bhūpati;</gatha1>
    <gathalast line="525">Ussāpesi silāthambhaṃ, taṃ pavattiṃ likhāpiya.</gathalast>
    <hangnum line="526" number="174"></hangnum>
    <gatha1 line="527"> Rammaṃ mahāmeghavanaṃ, tissārāmaṃ mahāmahī;</gatha1>
    <gathalast line="528">Mahāmahindathero so, paṭiggayha mahiddhiko.</gathalast>
    <hangnum line="529" number="175"></hangnum>
    <gatha1 line="530"> Akampo kampayitvāna, mahiṃ ṭhānesu aṭṭhasu;</gatha1>
    <gathalast line="531">Piṇḍāya pavisitvāna, nagaraṃ sāgarūpamaṃ.</gathalast>
    <hangnum line="532" number="176"></hangnum>
    <gatha1 line="533"> Rañño ghare bhattakiccaṃ, katvā nikkhamma mandiraṃ;</gatha1>
    <gathalast line="534">Nisajja nandanavane, aggikkhandhopamaṃ tahiṃ.</gathalast>
    <hangnum line="535" number="177"></hangnum>
    <gatha1 line="536"> Suttaṃ janassa desetvā, sahassaṃ mānuse tahiṃ;</gatha1>
    <gathalast line="537">Pāpayitvā maggaphalaṃ, mahāmeghavane vasi.</gathalast>
    <hangnum line="538" number="178"></hangnum>
    <gatha1 line="539"> Tatiye divase thero, rājagehamhi bhuñjiya;</gatha1>
    <gathalast line="540">Nisajja nandanavane, desiyā’sivisopamaṃ.</gathalast>
    <hangnum line="541" number="179"></hangnum>
    <gatha1 line="542"> Pāpayitvā’bhisamayaṃ, sahassapurise tato;</gatha1>
    <gathalast line="543">Tissārāmaṃ agā thero, rājā ca sutadesano.</gathalast>
    <hangnum line="544" number="180"></hangnum>
    <gatha1 line="545"> Theraṃ upanisīditvā, so pucchi jinasāsanaṃ;</gatha1>
    <gathalast line="546">Patiṭṭhitannu bhante’ti, na tāva manujā’dhipa.</gathalast>
    <hangnum line="547" number="181"></hangnum>
    <gatha1 line="548"> Uposathādikammatthaṃ, jinā’ṇāya janādhipa;</gatha1>
    <gathalast line="549">Sīmāya idha baddhāya, patiṭṭhissati sāsanaṃ.</gathalast>
    <hangnum line="550" number="182"></hangnum>
    <gatha1 line="551"> Icca’bravi mahāthero, taṃ rājā idamabravi;</gatha1>
    <gathalast line="552">Sambuddhā’ṇāya antohaṃ, vassissāmi jutindhara.</gathalast>
    <hangnum line="553" number="183"></hangnum>
    <gatha1 line="554"> Tasmā katvā puraṃ anto-sīmaṃ bandhatha sajjukaṃ;</gatha1>
    <gathalast line="555">Iccā’bravi mahārājā, thero taṃ idhamabravi.</gathalast>
    <hangnum line="556" number="184"></hangnum>
    <gatha1 line="557"> Evaṃ sati tuvaṃyeva, pajāna puthavissara;</gatha1>
    <gathalast line="558">Sīmāya gamanaṭṭhānaṃ, bandhissāma mayaṃ hitaṃ.</gathalast>
    <hangnum line="559" number="185"></hangnum>
    <gatha1 line="560"> ‘‘Sādhū’’ti <pageBreak edition="Myanmar" number="0.0093" /> vatvā bhūmindo, devindo viya nandanā;</gatha1>
    <gathalast line="561">Mahāmeghavanārammā, pāvisi mandiraṃ sakaṃ.</gathalast>
    <hangnum line="562" number="186"></hangnum>
    <gatha1 line="563"> Catutthe divase thero, rañño gehamhi bhuñjiya;</gatha1>
    <gathalast line="564">Nisajja nandanavane, desesa’namanaggiyaṃ.</gathalast>
    <hangnum line="565" number="187"></hangnum>
    <gatha1 line="566"> Pāyetvā’matapānaṃ so, sahassapurise tahiṃ;</gatha1>
    <gathalast line="567">Mahāmeghavanārāmaṃ, mahāthero upāgami.</gathalast>
    <hangnum line="568" number="188"></hangnum>
    <gatha1 line="569"> Pāto bheriṃ carāpetvā, maṇḍayitvā puraṃ varaṃ;</gatha1>
    <gathalast line="570">Vihāragāmimaggañca, vihārañca samantato.</gathalast>
    <hangnum line="571" number="189"></hangnum>
    <gatha1 line="572"> Rathesabho rathaṭṭho so, sabbālaṅkārabhūsito;</gatha1>
    <gathalast line="573">Sahāmacco sahorodho, sayoggabalavāhano.</gathalast>
    <hangnum line="574" number="190"></hangnum>
    <gatha1 line="575"> Mahatā parivārena, sakārāmamupāgami;</gatha1>
    <gathalast line="576">Tattha there upagantvā, vanditvā vandanārahe.</gathalast>
    <hangnum line="577" number="191"></hangnum>
    <gatha1 line="578"> Saha therehi gantvāna, nadiyo’parititthakaṃ;</gatha1>
    <gathalast line="579">Tato kasanto agami, hemanaṅgalamādiya.</gathalast>
    <hangnum line="580" number="192"></hangnum>
    <gatha1 line="581"> Mahāpadumo kuñjaro ca, ubho nāgā sumaṅgalā;</gatha1>
    <gathalast line="582">Suvaṇṇanaṅgale yuttā, paṭhame kuntamāḷake.</gathalast>
    <hangnum line="583" number="193"></hangnum>
    <gatha1 line="584"> Caturaṅgamahā seno, saha therehi khattiyo;</gatha1>
    <gathalast line="585">Gahetvā naṅgalaṃ sītaṃ, dassayitvā arindamo.</gathalast>
    <hangnum line="586" number="194"></hangnum>
    <gatha1 line="587"> Samalaṅkataṃ puṇṇaghaṭaṃ, nānārāgaṃ dhajaṃ subhaṃ;</gatha1>
    <gathalast line="588">Pātiṃ candanacuṇṇañca, soṇṇarajata daṇḍakaṃ.</gathalast>
    <hangnum line="589" number="195"></hangnum>
    <gatha1 line="590"> Ādāsaṃ pupphabharitaṃ, samuggaṃ kusumagghiyaṃ;</gatha1>
    <gathalast line="591">Toraṇakadalīchattādiṃ, gahititthi parivārito.</gathalast>
    <hangnum line="592" number="196"></hangnum>
    <gatha1 line="593"> Nānāturiya saṅghuṭṭho, balogha parivārito;</gatha1>
    <gathalast line="594">Thutimaṅgalagītehi, pūrayanto catuddisaṃ.</gathalast>
    <hangnum line="595" number="197"></hangnum>
    <gatha1 line="596"> Sādhukāra ninādeti, celukkhepasatehi ca;</gatha1>
    <gathalast line="597">Mahatā chaṇapujāya, kasanto bhūmipo agā.</gathalast>
    <hangnum line="598" number="198"></hangnum>
    <gatha1 line="599"> Vihārañca purañceva, kurumāno padakkhiṇaṃ;</gatha1>
    <gathalast line="600">Sīmāya gamanaṭhānaṃ, nadiṃ patvā samāpayi.</gathalast>
    <hangnum line="601" number="199"></hangnum>
    <gatha1 line="602"> Kenakena nimittena, sīmā ettha gatāti ce;</gatha1>
    <gathalast line="603">Evaṃ sīmāgataṭhānaṃ, icchamānā nibodhatha.</gathalast>
    <hangnum line="604" number="200"></hangnum>
    <gatha1 line="605"> Najjāpāsāṇatitthamhi <pageBreak edition="Myanmar" number="0.0094" />, pāsāṇe kuḍḍavāṭakaṃ;</gatha1>
    <gathalast line="606">Tato kumbalavāṭaṃ taṃ, mahānipaṃ tato agā.</gathalast>
    <hangnum line="607" number="201"></hangnum>
    <gatha1 line="608"> Tato kukudhapāḷiṅgo, mahāaṅgaṇago tato;</gatha1>
    <gathalast line="609">Tato khujjamadhulañca, maruttapokkharaṇiṃtato.</gathalast>
    <hangnum line="610" number="202"></hangnum>
    <gatha1 line="611"> Vijayārāma uyyāne, uttaradvārakoṭṭha go;</gatha1>
    <gathalast line="612">Gajakumbhaka pāsāṇaṃ, thusavaṭṭhika majjhago.</gathalast>
    <hangnum line="613" number="203"></hangnum>
    <gatha1 line="614"> Abhaye balākapāsāṇaṃ, mahāsusāna majjhago;</gatha1>
    <gathalast line="615">Dīghapāsāṇakaṃ gantvā, kammāradeva gāmato.</gathalast>
    <hangnum line="616" number="204"></hangnum>
    <gatha1 line="617"> Nigrodha maṅgaṇaṃ gantvā, hiyagallasamīpake;</gatha1>
    <gathalast line="618">Diyāvasabrāhmaṇassa, devokaṃ pubbadakkhiṇaṃ.</gathalast>
    <hangnum line="619" number="205"></hangnum>
    <gatha1 line="620"> Tato telumapāliṅgo,</gatha1>
    <gatha2 line="621">Tato tālacatukkago;</gatha2>
    <gatha3 line="622">Assamaṇḍalavāmena,</gatha3>
    <gathalast line="623">Dve kadambā ajāyisuṃ.</gathalast>
    <hangnum line="624" number="206"></hangnum>
    <gatha1 line="625"> Tato marumbatittaṅgo, tato uddhaṃ nidiṃ agā;</gatha1>
    <gathalast line="626">Paṭhama cetiya pācine, dve kadambā ajāyisuṃ.</gathalast>
    <hangnum line="627" number="207"></hangnum>
    <gatha1 line="628"> Senindaguttarajjamhi, damiḷā dakasuddhikā;</gatha1>
    <gathalast line="629">Nadiṃ dūranti bandhitvā, nagarāsannamakaṃsu taṃ.</gathalast>
    <hangnum line="630" number="208"></hangnum>
    <gatha1 line="631"> Jīva mānakadambañca, antosīmagataṃ ahu;</gatha1>
    <gathalast line="632">Mataka dambatīrena, sīmāuddakadambagā.</gathalast>
    <hangnum line="633" number="209"></hangnum>
    <gatha1 line="634"> Sīhasinā natitthena, uggantvā tīrato vajaṃ;</gatha1>
    <gathalast line="635">Pāsāṇatitthaṃ gantvāna, nimittaṃ ghaṭṭayi isi.</gathalast>
    <hangnum line="636" number="210"></hangnum>
    <gatha1 line="637"> Nimittetu pane’tasmiṃ, ghaṭṭite devamānusā;</gatha1>
    <gathalast line="638">Sādhukāraṃ pavattesuṃ, sāsanaṃ suppatiṭṭhitaṃ.</gathalast>
    <hangnum line="639" number="211"></hangnum>
    <gatha1 line="640"> Rañño dinnāya sītāya, nimitte parikittayi;</gatha1>
    <gathalast line="641">Dvattiṃsamāḷakatthañca, thūpārāmatthameva ca.</gathalast>
    <hangnum line="642" number="212"></hangnum>
    <gatha1 line="643"> Nimitte kittayitvāna, mahāthero mahāmati;</gatha1>
    <gathalast line="644">Sīmantaranimitte ca, kittayitvā yathāvidhiṃ.</gathalast>
    <hangnum line="645" number="213"></hangnum>
    <gatha1 line="646"> Abandhī <pageBreak edition="Myanmar" number="0.0095" /> sabbā sīmāyo, tasmiṃyeva dinevasī;</gatha1>
    <gathalast line="647">Mahāmahī akampittha, sīmābandhe samāpite.</gathalast>
    <hangnum line="648" number="214"></hangnum>
    <gatha1 line="649"> Pañcame divase thero, rañño gehamhi bhuñjiya;</gatha1>
    <gathalast line="650">Nisajja nandanavane, suttantaṃ khajjanīyakaṃ.</gathalast>
    <hangnum line="651" number="215"></hangnum>
    <gatha1 line="652"> Mahājanassa desetvā, sahassaṃ mānuse tahiṃ;</gatha1>
    <gathalast line="653">Pāyetvā amataṃ pānaṃ, mahāmeghavane vasī.</gathalast>
    <hangnum line="654" number="216"></hangnum>
    <gatha1 line="655"> Chaṭṭhepi divase thero, raññogehamhi bhuñjiya;</gatha1>
    <gathalast line="656">Nisajja nandanavane, sutta gomaya piṇḍikaṃ.</gathalast>
    <hangnum line="657" number="217"></hangnum>
    <gatha1 line="658"> Desayitvā desanaññū, mahassaṃyeva mānuse;</gatha1>
    <gathalast line="659">Pāpayitvā’bhisamayaṃ, mahā meghavane vasī.</gathalast>
    <hangnum line="660" number="218"></hangnum>
    <gatha1 line="661"> Sattamepi dine thero, rājagehamhi bhuñjiya;</gatha1>
    <gathalast line="662">Nisajja nandanavane, dhammacakkappavattanaṃ.</gathalast>
    <hangnum line="663" number="219"></hangnum>
    <gatha1 line="664"> Suttantaṃ desayitvāna, sahassaṃyeva mānuse;</gatha1>
    <gathalast line="665">Pāpayitvā’bhisamayaṃ, mahā meghavane vasi.</gathalast>
    <hangnum line="666" number="220"></hangnum>
    <gatha1 line="667"> Evañhi aṭṭha navama-sahassāni jutindharo;</gatha1>
    <gathalast line="668">Kārayitvā’bhisamayaṃ, divaseheva sattati.</gathalast>
    <hangnum line="669" number="221"></hangnum>
    <gatha1 line="670"> Taṃ mahānandanavanaṃ, vuccate tena tādinā;</gatha1>
    <gathalast line="671">Sāsanajotitaṭṭhāna-mīti jotivanaṃ iti.</gathalast>
    <hangnum line="672" number="222"></hangnum>
    <gatha1 line="673"> Tissarāmamhi kāresi,</gatha1>
    <gatha2 line="674">Rājā therassa ādito;</gatha2>
    <gatha3 line="675">Pāsādaṃ sīghamukkāya,</gatha3>
    <gathalast line="676">Sukkhā petvāna mattikā.</gathalast>
    <hangnum line="677" number="223"></hangnum>
    <gatha1 line="678"> Pāsādo kāḷakābhāso,</gatha1>
    <gatha2 line="679">Āsi so tena taṃ tahiṃ;</gatha2>
    <gathalast line="680">Kāḷapāsāda pariveṇa-mīti saṅkhamupāgataṃ.</gathalast>
    <hangnum line="681" number="224"></hangnum>
    <gatha1 line="682"> Tato mahābodhigharaṃ, lohapāsāda meva ca;</gatha1>
    <gathalast line="683">Salākaggañca kāresi, bhattasālañca sādhukaṃ.</gathalast>
    <hangnum line="684" number="225"></hangnum>
    <gatha1 line="685"> Bahūni <pageBreak edition="Myanmar" number="0.0096" /> pariveṇāni, sādhu pokkharaṇīpi ca;</gatha1>
    <gathalast line="686">Rattiṭhāna divāṭhāna-pabhutīni ca kārayi.</gathalast>
    <hangnum line="687" number="226"></hangnum>
    <gatha1 line="688"> Tassa nahānapāpassa, nhānapokkharaṇītaṭe;</gatha1>
    <gathalast line="689">Sunahātapariveṇanti, pariveṇaṃ pavuccati.</gathalast>
    <hangnum line="690" number="227"></hangnum>
    <gatha1 line="691"> Tassa caṅkamitaṭhāne, dīpa dīpassa sādhuno;</gatha1>
    <gathalast line="692">Vuccate pariveṇaṃ taṃ, dīghacaṅkamanaṃ iti.</gathalast>
    <hangnum line="693" number="228"></hangnum>
    <gatha1 line="694"> Aggaphalasamāpattiṃ, samāpajja yahiṃ tuso;</gatha1>
    <gathalast line="695">Phalagga pariveṇanti, etaṃ tena pavuccati.</gathalast>
    <hangnum line="696" number="229"></hangnum>
    <gatha1 line="697"> Apassiya apassenaṃ, thero tattha nisīdiso;</gatha1>
    <gathalast line="698">Therā passaya pariveṇaṃ, etaṃ tena pavuccati.</gathalast>
    <hangnum line="699" number="230"></hangnum>
    <gatha1 line="700"> Bahū marugaṇā yattha, upāsiṃsu upaccataṃ;</gatha1>
    <gathalast line="701">Teneva taṃ marugaṇa-pariveṇanti vuccati.</gathalast>
    <hangnum line="702" number="231"></hangnum>
    <gatha1 line="703"> Senāpatitassa rañño, therassa dīghasandako;</gatha1>
    <gathalast line="704">Kāresi cūḷapāsādaṃ, mahāthambhehi aṭṭhahi.</gathalast>
    <hangnum line="705" number="232"></hangnum>
    <gatha1 line="706"> Dīghasanda senāpati-pariveṇanti taṃ tahiṃ;</gatha1>
    <gathalast line="707">Vuccate pariveṇaṃ taṃ, pamukhaṃ pamukhākaraṃ.</gathalast>
    <hangnum line="708" number="233"></hangnum>
    <gatha1 line="709"> Devānaṃpiyavacano’paguḷanāmo,</gatha1>
    <gatha2 line="710">Laṃkāyaṃ paṭhamamimaṃ mahāvihāraṃ;</gatha2>
    <gatha3 line="711">Rājā so sumatimahāmahindatheraṃ,</gatha3>
    <gathalast line="712">Āgammā malamatimetthakārayitthāti.</gathalast>
    <centered line="713">Sujanappasāda saṃvegatthāya kate mahāvaṃse</centered>
    <centered line="714">Mahāvihārapaṭiggahako nāma</centered>
    <centered line="715">Pannarasamo paricchedo.</centered>
  </content>
</document>