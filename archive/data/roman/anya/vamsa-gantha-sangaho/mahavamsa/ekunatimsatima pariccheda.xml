<?xml version="1.0"?>
<document>
<metadata>
<normativeSource>http://tipitaka.org/romn/cscd/e0703n.nrf28.xml</normativeSource>
<archivePath>roman/anya/vamsa-gantha-sangaho/mahavamsa/ekunatimsatima pariccheda.xml</archivePath>
<title>Ekūnatiṃsatima pariccheda - Mahāvaṃsa - Vaṃsa-gantha-saṅgaho - Anya</title>
</metadata>
<body>
<chapter line="1">Ekūnatiṃsatima pariccheda</chapter>
<subhead line="2">Thūpārambho</subhead>
<hangnum line="3" number="1"></hangnum>
<gatha1 line="4">Evaṃ samatte sambhāre, vesākhapuṇṇamāsīyaṃ;</gatha1>
<gathalast line="5">Patte visākhanakkhatte, mahāthūpatthamārabhi.</gathalast>
<hangnum line="6" number="2"></hangnum>
<gatha1 line="7">Hāretvāna tahiṃ thūpaṃ, thūpaṭhānamakhāṇayi;</gatha1>
<gathalast line="8">Satthahattho mahīpālo, thirī kātuṃ manekadhā.</gathalast>
<hangnum line="9" number="3"></hangnum>
<gatha1 line="10">Yodhehi āharāpetvā, guḷapāsāṇake tahiṃ;</gatha1>
<gathalast line="11">Kūṭehi āhanāpetvā, pāsāṇe cuṇṇite atha.</gathalast>
<hangnum line="12" number="4"></hangnum>
<gatha1 line="13">Cammavanaddha pādehi, mahāhatthīhi maddayi;</gatha1>
<gathalast line="14">Bhūmiyā thirībhāvatthaṃ, atthānatthavicakkhaṇo.</gathalast>
<hangnum line="15" number="5"></hangnum>
<gatha1 line="16">Ākāsa gaṅgāpatita-ṭṭhāne satatatintake;</gatha1>
<gathalast line="17">Mattikā sukhumā tattha, samantā tiṃ sayojane.</gathalast>
<hangnum line="18" number="6"></hangnum>
<gatha1 line="19">Navanīta mattikā’tesā, sukhumattā papuccati;</gatha1>
<gathalast line="20">Khīṇāsavā sāmaṇerā, mattikā āharuṃ tato.</gathalast>
<hangnum line="21" number="7"></hangnum>
<gatha1 line="22">Mattikā attharāpesi, tattha pāsāṇakoṭṭime;</gatha1>
<gathalast line="23">Iṭṭhakā attharāpesi, mattiko pariissaro.</gathalast>
<hangnum line="24" number="8"></hangnum>
<gatha1 line="25">Tasso <pageBreak edition="M" number="0.0163" />parikharasudhaṃ, kuruvindaṃ tatopari;</gatha1>
<gathalast line="26">Tasso pariayojālaṃ, marumbantu tatoparaṃ.</gathalast>
<hangnum line="27" number="9"></hangnum>
<gatha1 line="28">Āhaṭaṃ sāmaṇerehi, himavantā sugandhakaṃ;</gatha1>
<gathalast line="29">Santharāpesi bhūmindo, phaḷikantu tatopari.</gathalast>
<hangnum line="30" number="10"></hangnum>
<gatha1 line="31">Sīlāyo santharāpesiccha phaḷikasantharo pari;</gatha1>
<gathalast line="32">Sabbattha mattikākicce, navanītavhayā ahu.</gathalast>
<hangnum line="33" number="11"></hangnum>
<gatha1 line="34">Niyyāsena kapiṭṭhassa, sannitena rasodake;</gatha1>
<gathalast line="35">Aṭṭhaṅgulaṃ bahalaetā, lohapaṭṭaṃ sīlopari.</gathalast>
<hangnum line="36" number="12"></hangnum>
<gatha1 line="37">Manosilāyatilate-lasannitāya tato pari;</gatha1>
<gathalast line="38">Sattaṅgulaṃ sajjupaṭṭaṃ, santharesi rathesabho.</gathalast>
<hangnum line="39" number="13"></hangnum>
<gatha1 line="40">Mahāthūpa patiṭṭhāna-ṭhāne evaṃ mahīpati;</gatha1>
<gathalast line="41">Kāretvā parikammāni, vippasannena cetasā.</gathalast>
<hangnum line="42" number="14"></hangnum>
<gatha1 line="43">Āsaḷhī sukkapakkhassa, divasamhi catuddase;</gatha1>
<gathalast line="44">Kāretvā bhikkhusaṅghassa, sannipātamidaṃ vadi.</gathalast>
<hangnum line="45" number="15"></hangnum>
<gatha1 line="46">Mahācetiya matthāya, bhadantāmaṅgaliṭṭhakaṃ;</gatha1>
<gathalast line="47">Patiṭṭhāpessaṃ sve ettha, sabbo saṅgho sametuno.</gathalast>
<hangnum line="48" number="16"></hangnum>
<gatha1 line="49">Buddha pūjā payogena, mahājanahītatthiko;</gatha1>
<gathalast line="50">‘‘Mahājano’ posathiko, gandhamālādigaṇhiya.</gathalast>
<hangnum line="51" number="17"></hangnum>
<gatha1 line="52">Mahāthūpa patiṭṭhāna-ṭhānaṃ yātu suve’’iti;</gatha1>
<gathalast line="53">Cetiya ṭhāna bhūsāya, amacce ca niyojayi.</gathalast>
<hangnum line="54" number="18"></hangnum>
<gatha1 line="55">Āṇāpitā narindena, munino piyagāravā;</gatha1>
<gathalast line="56">Anekehi pakārehi, te taṃ ṭhānamalaṅkaruṃ.</gathalast>
<hangnum line="57" number="19"></hangnum>
<gatha1 line="58">Nagaraṃ sakalañceva, maggañceva idhāgataṃ;</gatha1>
<gathalast line="59">Anekehi pakārehi, alaṅkārayi bhūpati.</gathalast>
<hangnum line="60" number="20"></hangnum>
<gatha1 line="61">Pabhāte ca catudvāre, nagarassa ṭhapāpayi;</gatha1>
<gathalast line="62">Nahāpite nahāpake ca, appake ca bahūtathā.</gathalast>
<hangnum line="63" number="21"></hangnum>
<gatha1 line="64">Vatthāni <pageBreak edition="M" number="0.0164" />gandhamālā ca, annāni madhurāni ca;</gatha1>
<gathalast line="65">Mahājanatthaṃ bhūmindo, mahājanahite rato.</gathalast>
<hangnum line="66" number="22"></hangnum>
<gatha1 line="67">Paṭiyattāni etāni, sādiyitvā yathāruci;</gatha1>
<gathalast line="68">Porājānapadāceva thūpaṭhānamupāgamuṃ.</gathalast>
<hangnum line="69" number="23"></hangnum>
<gatha1 line="70">Sumaṇḍitehi nekehi, ṭhānantara vidhānato;</gatha1>
<gathalast line="71">Ārakkhito amaccehi, yathāṭhānaṃ mahīpati.</gathalast>
<hangnum line="72" number="24"></hangnum>
<gatha1 line="73">Sumaṇḍitāhi nekāhi, devakaññūpamāhi ca;</gatha1>
<gathalast line="74">Nāṭakīhi paribbuḷho, sumaṇḍita passādhito.</gathalast>
<hangnum line="75" number="25"></hangnum>
<gatha1 line="76">Cattālīsa sahassehi, narehi parivārito;</gatha1>
<gathalast line="77">Nānā tūriya saṅghuṭṭho, devarāja vilāsavā.</gathalast>
<hangnum line="78" number="26"></hangnum>
<gatha1 line="79">Mahāthūpa patiṭṭhānaṃ, ṭhānāṭhāna vicakkhaṇo;</gatha1>
<gathalast line="80">Aparaṇhe upāgañchi, nandayanto mahājanaṃ.</gathalast>
<hangnum line="81" number="27"></hangnum>
<gatha1 line="82">Aṭṭhuttarasahassaṃ so, sāṭakāniṭṭhapāpiya;</gatha1>
<gathalast line="83">Puṭabaddhāni majjhamhi, catupasse tato pana.</gathalast>
<hangnum line="84" number="28"></hangnum>
<gatha1 line="85">Vatthāni rāsīṃkāresi, aenakāni mahīpati;</gatha1>
<gathalast line="86">Madhusappi guḷādīhi ca, maṅgalatthaṃ ṭhapāpayi.</gathalast>
<hangnum line="87" number="29"></hangnum>
<gatha1 line="88">Nānādesehipā’gañchuṃ, bahavo bhikkhavo idha;</gatha1>
<gathalast line="89">Idha dīpaṭṭhasaṅghassa, kā kathāva idhāgame.</gathalast>
<hangnum line="90" number="30"></hangnum>
<gatha1 line="91">Thero’ sīti sahassāni, bhikkhū ādāya āgamā;</gatha1>
<gathalast line="92">Rājagahassa sāmantā, indagutto mahāgaṇī.</gathalast>
<hangnum line="93" number="31"></hangnum>
<gatha1 line="94">Sahassāni’sipatanā, bhikkhūnaṃ dvādasā’diya;</gatha1>
<gathalast line="95">Dhammaseno mahāthero, cetiyaṭhānamāgamā.</gathalast>
<hangnum line="96" number="32"></hangnum>
<gatha1 line="97">Saṭṭhibhikkhusahassāni, ādāya idhamāgamā;</gatha1>
<gathalast line="98">Pīyadassī mahāthero, jetārāma vihārato.</gathalast>
<hangnum line="99" number="33"></hangnum>
<gatha1 line="100">Vesālī mahāvanato, theroru buddharakkhito;</gatha1>
<gathalast line="101">Aṭṭhārasa sahassāni, bhikkhū ādāya āgamā.</gathalast>
<hangnum line="102" number="34"></hangnum>
<gatha1 line="103">Kosambī ghositārāmā, theroru dhammarakkhito;</gatha1>
<gathalast line="104">Tiṃsabhikkhusahassāni, ādāya idha āgamā.</gathalast>
<hangnum line="105" number="35"></hangnum>
<gatha1 line="106">Ādāyujjenīyaṃ <pageBreak edition="M" number="0.0165" />thero, dakkhiṇa girito yati;</gatha1>
<gathalast line="107">Cattārīsa sahassāni, agoru saṅgharakkhito.</gathalast>
<hangnum line="108" number="36"></hangnum>
<gatha1 line="109">Bhikkhūnaṃ satasahassaṃ, saṭṭhasahassāni cā’diya;</gatha1>
<gathalast line="110">Pupphapure’sokarāmā, thero mittiṇṇa nāmako.</gathalast>
<hangnum line="111" number="37"></hangnum>
<gatha1 line="112">Duve satasahassāni, sahassāni asīti ca;</gatha1>
<gathalast line="113">Bhikkhū gahetvānu’ttiṇṇo, thero kasmiramaṇḍalā.</gathalast>
<hangnum line="114" number="38"></hangnum>
<gatha1 line="115">Cattārīsata sahassāni, sahassāni ca saṭṭhi ca;</gatha1>
<gathalast line="116">Bhikkhū pallavabhogamhā, mahādevo mahāmatī.</gathalast>
<hangnum line="117" number="39"></hangnum>
<gatha1 line="118">Yonanagarā’lasandāso, yona mahādhammarakkhito;</gatha1>
<gathalast line="119">Thero tiṃsa sahassāni, bhikkhū ādāya āgamā.</gathalast>
<hangnum line="120" number="40"></hangnum>
<gatha1 line="121">Vañjhāṭavivattaniyā, senāsanā tu uttaro;</gatha1>
<gathalast line="122">Thero saṭṭhisahassāni, bhikkhū ādāya āgamā.</gathalast>
<hangnum line="123" number="41"></hangnum>
<gatha1 line="124">Cittagutto mahāthero, bodhimaṇḍavihārato;</gatha1>
<gathalast line="125">Tiṃsa bhikkhusahassāni, ādiyitvā idhāgamā.</gathalast>
<hangnum line="126" number="42"></hangnum>
<gatha1 line="127">Candagutto mahāthero, vanavāsapadesato;</gatha1>
<gathalast line="128">Āgāsīti sahassāni, ādiyitvā yatī idha.</gathalast>
<hangnum line="129" number="43"></hangnum>
<gatha1 line="130">Sūriyaguttomahāthero, kelāsamhā vihārato;</gatha1>
<gathalast line="131">Channavuti sahassāni, bhikkhūādāya āgamā.</gathalast>
<hangnum line="132" number="44"></hangnum>
<gatha1 line="133">Bhikkhūnaṃ dīpavāsinaṃ, āgatānañca sabbaso;</gatha1>
<gathalast line="134">Gaṇanāya paricchedo, porāṇehi na bhāsito.</gathalast>
<hangnum line="135" number="45"></hangnum>
<gatha1 line="136">Samāgatānaṃ sabbesaṃ, bhikkhunaṃ taṃ samāgame;</gatha1>
<gathalast line="137">Vuttā khīṇāsavāyeva, te channavutikoṭiyo.</gathalast>
<hangnum line="138" number="46"></hangnum>
<gatha1 line="139">Te mahācetiyaṭhānaṃ, parivāretvā yathārahaṃ;</gatha1>
<gathalast line="140">Majjhe ṭhapetvā okāsaṃ, rañño aṭṭhaṃsu bhikkhavo.</gathalast>
<hangnum line="141" number="47"></hangnum>
<gatha1 line="142">Pavisitvā tahiṃ rājā, bhikkhusaṅghaṃ tathā ṭhitaṃ;</gatha1>
<gathalast line="143">Disvā pasannacittena, vanditvā haṭṭhamānaso.</gathalast>
<hangnum line="144" number="48"></hangnum>
<gatha1 line="145">Gandhamālāhi pūjetvā, katvāna tipadakkhiṇaṃ;</gatha1>
<gathalast line="146">Majjhe puṇṇaghaṭaṭhānaṃ, pavisitvā samaṅgalaṃ.</gathalast>
<hangnum line="147" number="49"></hangnum>
<gatha1 line="148">Suvaṇṇakhīle <pageBreak edition="M" number="0.0166" />paṭimukkaṃ, paribbhamanadaṇḍakaṃ;</gatha1>
<gathalast line="149">Rājatena kataṃ suddhaṃ, suddhapīti balodayo.</gathalast>
<hangnum line="150" number="50"></hangnum>
<gatha1 line="151">Gāhayitvā amaccena, maṇḍitena sujātinā;</gatha1>
<gathalast line="152">Abhimaṅgalabhūtena, bhūtabhūtiparāyaṇo.</gathalast>
<hangnum line="153" number="51"></hangnum>
<gatha1 line="154">Mahantaṃ cetiyāvaṭṭaṃ, kāretuṃ katanicchayo;</gatha1>
<gathalast line="155">Bhamāpayitu māraddho, parikammita bhūmiyaṃ.</gathalast>
<hangnum line="156" number="52"></hangnum>
<gatha1 line="157">Siddhattho nāma nāmena, mahāthero mahiddhiko;</gatha1>
<gathalast line="158">Tathākarontaṃ rājānaṃ, dīghadassī nivārayi.</gathalast>
<hangnum line="159" number="53"></hangnum>
<gatha1 line="160">‘‘Evaṃ mahantaṃ thūpañca, ayaṃ rājā’rabhissati;</gatha1>
<gathalast line="161">Thūpe aniṭṭhiteyeva, maraṇaṃ assa hessati.</gathalast>
<hangnum line="162" number="54"></hangnum>
<gatha1 line="163">Bhavissati mahanto ca, thūpoduppaṭisaṅkharo;</gatha1>
<gathalast line="164">Iti so nāgataṃ passaṃ, mahantattaṃ nivārayi.</gathalast>
<hangnum line="165" number="55"></hangnum>
<gatha1 line="166">Saṅghassa ca anuññāya, thero sambhāvanāyaca;</gatha1>
<gathalast line="167">Mahantaṃ kattukāmo’pi, gaṇhitvā therabhāsitaṃ.</gathalast>
<hangnum line="168" number="56"></hangnum>
<gatha1 line="169">Therassa upadesena, tassa rājā akārayi;</gatha1>
<gathalast line="170">Majjhimaṃ cetiyāvaṭṭaṃ, patiṭṭhāpetumiṭṭhikā.</gathalast>
<hangnum line="171" number="57"></hangnum>
<gatha1 line="172">Sovaṇṇarajate ceva, ghaṭe majjheṭṭhapāpayi;</gatha1>
<gathalast line="173">Aṭṭhaṭṭha aṭṭhitussāho, parivāriya te pana.</gathalast>
<hangnum line="174" number="58"></hangnum>
<gatha1 line="175">Aṭṭhuttarasahassañca, ṭhapāpesi nave ghaṭe;</gatha1>
<gathalast line="176">Aṭṭhuttare aṭṭhuttare, vatthānaṃ tu sate pana.</gathalast>
<hangnum line="177" number="59"></hangnum>
<gatha1 line="178">Iṭṭhikāpavarā aṭṭha, ṭhapāpesi visuṃ visuṃ;</gatha1>
<gathalast line="179">Sammatena amaccena, bhūsitena anekadhā.</gathalast>
<hangnum line="180" number="60"></hangnum>
<gatha1 line="181">Tato ekaṃ gāhayitvā, nānāmaṅgalasaṅkhate;</gatha1>
<gathalast line="182">Puritthimadisābhāge, paṭhamaṃ maṅgalitthikaṃ.</gathalast>
<hangnum line="183" number="61"></hangnum>
<gatha1 line="184">Patiṭṭhāpesi sakkaccaṃ, manuññe gandhakaddame;</gatha1>
<gathalast line="185">Jātisumana pupphesu, pūjitesu tahiṃ pana.</gathalast>
<hangnum line="186" number="62"></hangnum>
<gatha1 line="187">Ahosi puthavīkampo, sesā sattāpi sattahi;</gatha1>
<gathalast line="188">Pattiṭṭhāpesa’ maccehi, maṅgalāni ca kārayi.</gathalast>
<hangnum line="189" number="63"></hangnum>
<gatha1 line="190">Evaṃ <pageBreak edition="M" number="0.0167" />asāḷhamāsassa, sukkapakkhe’bhisammate;</gatha1>
<gathalast line="191">Uposathe pannarase, patiṭṭhāpesi iṭṭhikā.</gathalast>
<hangnum line="192" number="64"></hangnum>
<gatha1 line="193">Catuddisaṃ ṭhite tattha, mahāthere anāsave;</gatha1>
<gathalast line="194">Vanditvā pūjayitvā ca, suppatito kamena so.</gathalast>
<hangnum line="195" number="65"></hangnum>
<gatha1 line="196">Pubbuttaraṃ disaṃ gantvā, piyadassiṃ anāsavaṃ;</gatha1>
<gathalast line="197">Vanditvāna mahātheraṃ, aṭṭhāsi tassa santike.</gathalast>
<hangnum line="198" number="66"></hangnum>
<gatha1 line="199">Maṅgalaṃ tattha vaḍḍhento, tassa dhammamabhāsiso;</gatha1>
<gathalast line="200">Therassa desanā tassa, janassā’hosi sātthikā.</gathalast>
<hangnum line="201" number="67"></hangnum>
<gatha1 line="202">Cattālīsasahassānaṃ, dhammābhisamayo ahu;</gatha1>
<gathalast line="203">Cattālīsasahassānaṃ, sotāpattiphalaṃ ahu.</gathalast>
<hangnum line="204" number="68"></hangnum>
<gatha1 line="205">Sahassaṃ sakadāgāmi, anāgāmi ca tattakā;</gatha1>
<gathalast line="206">Sahassaṃyeva arahanto, tattha’hesuṃ gihījanā.</gathalast>
<hangnum line="207" number="69"></hangnum>
<gatha1 line="208">Aṭṭhārasasahassāni, bhikkhūbhikkhuniyo pana;</gatha1>
<gathalast line="209">Cuddaseva sahassāni, arahatte patiṭṭhayuṃ.</gathalast>
<hangnum line="210" number="70"></hangnum>
<gatha1 line="211">Evampapasannamatimā ratanattayamhi,</gatha1>
<gatha2 line="212">Cāgāmimuttamanasājanatāhi tena;</gatha2>
<gatha3 line="213">Lokatthasiddhi paramā bhavatīti ñatvā,</gatha3>
<gathalast line="214">Saddhādinekaguṇayoga ratiṃ kareyyāti.</gathalast>
<centered line="215">Sujanappasādasaṃ vegatthāya kate mahāvaṃse</centered>
<centered line="216">Thūpārambho nāma</centered>
<centered line="217">Ekūnatiṃsatimo paricchedo.</centered>
</body>
</document>