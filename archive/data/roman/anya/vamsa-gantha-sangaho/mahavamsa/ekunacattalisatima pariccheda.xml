<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0703n.nrf38.xml</normativeSource>
    <archivePath>roman/anya/vamsa-gantha-sangaho/mahavamsa/ekunacattalisatima pariccheda.xml</archivePath>
    <baseFileName>ekunacattalisatima pariccheda</baseFileName>
    <titlePath>Ekūnacattālīsatima pariccheda - Mahāvaṃsa - Vaṃsa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Ekūnacattālīsatima pariccheda</chapter>
    <subhead line="2">Rājadvayadīpano</subhead>
    <hangnum line="3" number="1"></hangnum>
    <gatha1 line="4"> Tato kassapanāmo so, pāpako narapālako;</gatha1>
    <gathalast line="5">Assa go pañcasūdañca, pesayitvāna bhātikaṃ.</gathalast>
    <hangnum line="6" number="2"></hangnum>
    <gatha1 line="7"> Mārāpetuṃ asakkonto, bhīto sīhagiriṃ gato;</gatha1>
    <gathalast line="8">Durārohaṃ manussehi, sodhāpetvā samantato.</gathalast>
    <hangnum line="9" number="3"></hangnum>
    <gatha1 line="10"> Pākārena parikkhippa, sīhākārena kārayi;</gatha1>
    <gathalast line="11">Tattha nisseṇi gehāni, tena taṃ nāmako ahū.</gathalast>
    <hangnum line="12" number="4"></hangnum>
    <gatha1 line="13"> Saṃharitvā dhanaṃ tattha, nidahitvā sugopitaṃ;</gatha1>
    <gathalast line="14">Attano nihitānaṃ so, rakkhaṃ datvā tahiṃ tahiṃ.</gathalast>
    <hangnum line="15" number="5"></hangnum>
    <gatha1 line="16"> Katvā rājagharaṃ tattha, dassaneyyaṃ manoramaṃ;</gatha1>
    <gathalast line="17">Dutiyālakamandaṃva, kuverova tahiṃ vasi.</gathalast>
    <hangnum line="18" number="6"></hangnum>
    <gatha1 line="19"> Migāro nāma kāresi, senāpati sanāmakaṃ;</gatha1>
    <gathalast line="20">Pariveṇaṃ tathāgeha-mabhisekajinissa ca.</gathalast>
    <hangnum line="21" number="7"></hangnum>
    <gatha1 line="22"> Tassābhisekaṃ yācitvā, silāsambuddhato’dhiraṃ;</gatha1>
    <gathalast line="23">Aladdhāsāmi no rajje, jānissāmīti saṇṭhahi.</gathalast>
    <hangnum line="24" number="8"></hangnum>
    <gatha1 line="25"> Hutvā vippaṭisārī so, attanā katakammanā;</gatha1>
    <gathalast line="26">Muccissāmi kataṃ nu’ti, puññaṃ kāsi anappakaṃ.</gathalast>
    <hangnum line="27" number="9"></hangnum>
    <gatha1 line="28"> Mahā <pageBreak edition="Myanmar" number="0.0255" /> vatthuni kāresi, dvāresu nagarassa so;</gatha1>
    <gathalast line="29">Ambuyyāne ca kāresi, dīpe yojana yojane.</gathalast>
    <hangnum line="30" number="10"></hangnum>
    <gatha1 line="31"> Issarasamaṇārāmaṃ, kāretvā pubbavatthuto;</gatha1>
    <gathalast line="32">Adhikaṃ bhogagāme ca, adhikaṃ tassa dāpayi.</gathalast>
    <hangnum line="33" number="11"></hangnum>
    <gatha1 line="34"> Bodhi uppalavaṇṇā ca, tassāsuṃ dhītaro duve;</gatha1>
    <gathalast line="35">Vihārassa’ssa kāresi, nāmaṃ tāsañca attano.</gathalast>
    <hangnum line="36" number="12"></hangnum>
    <gatha1 line="37"> Dente tasmiṃ na icchiṃsu, samaṇā theravādino;</gatha1>
    <gathalast line="38">‘‘Pitughātissa kamma’’nti, lokagārayha bhīruno.</gathalast>
    <hangnum line="39" number="13"></hangnum>
    <gatha1 line="40"> Dātukāmosa tesaṃ’va, sambuddha paṭimāya’dā;</gatha1>
    <gathalast line="41">Bhikkhave adhivāsesuṃ, bhogo no satthuno iti.</gathalast>
    <hangnum line="42" number="14"></hangnum>
    <gatha1 line="43"> Kathā niyyanti uyyāne, samīpe pabbatassa so;</gatha1>
    <gathalast line="44">Kārāpesi vihāraṃ so, tesaṃ nāmo tato ahu.</gathalast>
    <hangnum line="45" number="15"></hangnum>
    <gatha1 line="46"> Adā dhammarucinaṃ taṃ, sampatta catupaccayaṃ;</gatha1>
    <gathalast line="47">Vihārañceva uyyānaṃ, disābhāgamhi uttare.</gathalast>
    <hangnum line="48" number="16"></hangnum>
    <gatha1 line="49"> Bhattaṃ sanīrapakkaṃ so, bhuñjitvā dinnamitthiyā;</gatha1>
    <gathalast line="50">Sappiyuttaṃ manuññehi, sūpehi abhisaṅkhataṃ.</gathalast>
    <hangnum line="51" number="17"></hangnum>
    <gatha1 line="52"> Manuññamidamayyānaṃ, dassamevanti tādisaṃ;</gatha1>
    <gathalast line="53">Bhattaṃ pādāsi bhikkhūnaṃ, sabbesañca sacīvaraṃ.</gathalast>
    <hangnum line="54" number="18"></hangnum>
    <gatha1 line="55"> Uposathamadhiṭṭhāsi, appamaññañca bhāvayi,</gatha1>
    <gathalast line="56">Samādiyi dhutaṅge ca, likhāpesi ca potthake.</gathalast>
    <hangnum line="57" number="19"></hangnum>
    <gatha1 line="58"> Paṭimādāna sālādiṃ, kārāpesi anappakaṃ;</gatha1>
    <gathalast line="59">Bhito so paralokamhā, moggallānā ca vattati.</gathalast>
    <hangnum line="60" number="20"></hangnum>
    <gatha1 line="61"> Tato aṭṭhārase vasse, moggallāno mahābhaṭo;</gatha1>
    <gathalast line="62">Ādesena nigaṇṭhānaṃ, dvādasaggasahāya vā.</gathalast>
    <hangnum line="63" number="21"></hangnum>
    <gatha1 line="64"> Jambudīpā idhāgamma, dese ambaṭṭhakolake;</gatha1>
    <gathalast line="65">Kuḷārī nāme bandhittha, vihāre balasañcayaṃ.</gathalast>
    <hangnum line="66" number="22"></hangnum>
    <gatha1 line="67"> Rājā sutvā gahetvā taṃ, bhañjissāmiti nikkhami;</gatha1>
    <gathalast line="68">Nemittehi na sakkāti, vadantepi mahābalo.</gathalast>
    <hangnum line="69" number="23"></hangnum>
    <gatha1 line="70"> Moggallānopi sannaddha balo sūrasahāya vā;</gatha1>
    <gathalast line="71">Gacchanto surasaṅgāmaṃ, devo viya sujampati.</gathalast>
    <hangnum line="72" number="24"></hangnum>
    <gatha1 line="73"> Aññamaññaṃ <pageBreak edition="Myanmar" number="0.0256" /> upāgamma, bhinnavelāva sāgarā;</gatha1>
    <gathalast line="74">Ārabhiṃsu mahāyuddhaṃ, balakāyā ubhopi te.</gathalast>
    <hangnum line="75" number="25"></hangnum>
    <gatha1 line="76"> Kassapo purato disvā, mahantaṃ kaddamāsayaṃ;</gatha1>
    <gathalast line="77">Gantumaññena maggena, parivattesi dantinaṃ.</gathalast>
    <hangnum line="78" number="26"></hangnum>
    <gatha1 line="79"> Disvā taṃ sāmikono’yaṃ, palāyati bhaṇe iti;</gatha1>
    <gathalast line="80">Balakāyo pabhijjittha, ‘‘diṭṭhaṃ piṭha’’nti ghosayuṃ.</gathalast>
    <hangnum line="81" number="27"></hangnum>
    <gatha1 line="82"> Moggalāna balārājā, chetvā nikaraṇena so;</gatha1>
    <gathalast line="83">Sīsaṃ ukkhipiyā’kāsaṃ, churikaṃ kosiyaṃ khipi.</gathalast>
    <hangnum line="84" number="28"></hangnum>
    <gatha1 line="85"> Katvā’ḷāhana kiccaṃ so, tassa kamme pasīdiya;</gatha1>
    <gathalast line="86">Sabbaṃso dhanamādāya, āgañchi nagaraṃ varaṃ.</gathalast>
    <hangnum line="87" number="29"></hangnum>
    <gatha1 line="88"> Bhikkhū sutvā pavattiṃ taṃ, sunivatthā supārutā;</gatha1>
    <gathalast line="89">Sammajjitvā vihārañca, aṭṭhaṃsu paṭipāṭiyā.</gathalast>
    <hangnum line="90" number="30"></hangnum>
    <gatha1 line="91"> Mahāmeghavanaṃ patvā, devarājāva nandanaṃ;</gatha1>
    <gathalast line="92">Mahāsena nivattetvā, hatthipākārato bahi.</gathalast>
    <hangnum line="93" number="31"></hangnum>
    <gatha1 line="94"> Upasaṅkamma vanditvā, saṅghe tasmiṃ pasīdiya;</gatha1>
    <gathalast line="95">Chattattena saṅghaṃ pūjesi, saṅgho tasseva taṃ adā.</gathalast>
    <hangnum line="96" number="32"></hangnum>
    <gatha1 line="97"> Taṃ ṭhānaṃ chattavaḍḍhīti, vohariṃsu tahiṃ kataṃ;</gatha1>
    <gathalast line="98">Pariveṇampi taṃ nāmaṃ, ahosi puramāgato.</gathalast>
    <hangnum line="99" number="33"></hangnum>
    <gatha1 line="100"> Vihāre dvepi gantvāna, saṅghaṃ tatthā’bhivandiya;</gatha1>
    <gathalast line="101">Pāpuṇitvā mahārajjaṃ, lokaṃ dhammena pālayi.</gathalast>
    <hangnum line="102" number="34"></hangnum>
    <gatha1 line="103"> Kuddho nīhari dāṭhaṃso, ghātakaṃ pituno mama;</gatha1>
    <gathalast line="104">Anuvattitvā maccāti, tena rakkhasa nāma vā.</gathalast>
    <hangnum line="105" number="35"></hangnum>
    <gatha1 line="106"> Atirekasahassaṃ so, amaccānaṃ vināsayi;</gatha1>
    <gathalast line="107">Kaṇṇanāsādi chedesi, pabbājesi tathā bahū.</gathalast>
    <hangnum line="108" number="36"></hangnum>
    <gatha1 line="109"> Tato sutvāna saddhamma-mupasanno sumānaso;</gatha1>
    <gathalast line="110">Mahādānaṃ pavattesi, megho viya mahītale.</gathalast>
    <hangnum line="111" number="37"></hangnum>
    <gatha1 line="112"> Phussapuṇṇamīyaṃ dāna-manuvassaṃ pavattayi;</gatha1>
    <gathalast line="113">Tato paṭṭhāya taṃ dānaṃ, dīpe ajjāpi vattati.</gathalast>
    <hangnum line="114" number="38"></hangnum>
    <gatha1 line="115"> Sopi sārathiko lāja-dāyako piturājino;</gatha1>
    <gathalast line="116">Ānetvā pitusande saṃ, moggallānassa dassayi.</gathalast>
    <hangnum line="117" number="39"></hangnum>
    <gatha1 line="118"> Taṃ <pageBreak edition="Myanmar" number="0.0257" /> disvā paridevitvā, pituno pema mattanī;</gatha1>
    <gathalast line="119">Vaṇṇetvā tassa pādāsi, dvāranāyakataṃ vibhū.</gathalast>
    <hangnum line="120" number="40"></hangnum>
    <gatha1 line="121"> Senāpati migārohi, nivedetvā yathā vidhiṃ;</gatha1>
    <gathalast line="122">Abhiseka jinassā’kā, abhisekaṃ yathāruciṃ.</gathalast>
    <hangnum line="123" number="41"></hangnum>
    <gatha1 line="124"> Sīhā’cale daḷhanāmaṃ, dāṭhā koṇḍaññakampi ca;</gatha1>
    <gathalast line="125">Vihāraṃ dhammarucinaṃ, sāgalinañca dāpayi.</gathalast>
    <hangnum line="126" number="42"></hangnum>
    <gatha1 line="127"> Pabbatantu vihāraṃso, katvā therassa dāpayi;</gatha1>
    <gathalast line="128">Mahānāmasanāmassa, dīghasaṇḍa vihārake.</gathalast>
    <hangnum line="129" number="43"></hangnum>
    <gatha1 line="130"> Rājinināmakañceva, katvā bhikkhunupassayaṃ;</gatha1>
    <gathalast line="131">Adā sāgalikānaṃ so, bhikkhunīnaṃ mahāmati.</gathalast>
    <hangnum line="132" number="44"></hangnum>
    <gatha1 line="133"> Lambakaṇṇakagottopi, dāṭhā pabhuti nāmako;</gatha1>
    <gathalast line="134">Kassapassa upaṭhāne, koci nibbinna mānaso.</gathalast>
    <hangnum line="135" number="45"></hangnum>
    <gatha1 line="136"> Gantā me reliyaṃ vaggaṃ,</gatha1>
    <gatha2 line="137">Vāsaṃ tattheva kappayi;</gatha2>
    <gatha3 line="138">Ahosi putto tasseko,</gatha3>
    <gathalast line="139">Silākā loti pissuto.</gathalast>
    <hangnum line="140" number="46"></hangnum>
    <gatha1 line="141"> Sopi kassapato bhīto, ñātakena saha’ttano;</gatha1>
    <gathalast line="142">Moggallānena gantvāna, jambudīpatalaṃ ito.</gathalast>
    <hangnum line="143" number="47"></hangnum>
    <gatha1 line="144"> Bodhipaṇḍavihārampi, pabbajjaṃ samupāgato;</gatha1>
    <gathalast line="145">Karonto saṅghakiccāni, sādaro so supesalo.</gathalast>
    <hangnum line="146" number="48"></hangnum>
    <gatha1 line="147"> Ammaṃ saṅghassa pādāsi, saṅgho tasmiṃ pasīdiya;</gatha1>
    <gathalast line="148">Āha’mba sāmaṇero’ti, tena taṃ nāmako ahu.</gathalast>
    <hangnum line="149" number="49"></hangnum>
    <gatha1 line="150"> So kesadhātuvaṃsamhi, vuttena vidhinā tato;</gatha1>
    <gathalast line="151">Kesadhātuṃ labhitvāna, tassa rajje idhā’nayi.</gathalast>
    <hangnum line="152" number="50"></hangnum>
    <gatha1 line="153"> Tassa katvāna sakkāraṃ, gahetvā kesa dhātuyo;</gatha1>
    <gathalast line="154">Mahagghe nidahitvāna, karaṇḍe phalikumbhavhe.</gathalast>
    <hangnum line="155" number="51"></hangnum>
    <gatha1 line="156"> Dīpaṅkarassa nāthassa, paṭimāya ghare vare;</gatha1>
    <gathalast line="157">Vaḍḍhetvā parihārena, mahāpūjaṃ pavattayi.</gathalast>
    <hangnum line="158" number="52"></hangnum>
    <gatha1 line="159"> Mātulaṃ bhariyañca’ssa, katvā sovaṇṇayaṃ tahiṃ;</gatha1>
    <gathalast line="160">Ṭhapesi paṭimāyo ca, assa bimbañca cārukaṃ.</gathalast>
    <hangnum line="161" number="53"></hangnum>
    <gatha1 line="162"> Kesadhātukaraṇḍañca <pageBreak edition="Myanmar" number="0.0258" />, chattaṃ ratanamaṇḍapaṃ;</gatha1>
    <gathalast line="163">Sāvakaggayuṃgaṃ vāḷa-bījaniñca sakārayi.</gathalast>
    <hangnum line="164" number="54"></hangnum>
    <gatha1 line="165"> Parihārañca tassa’dā, rājā adhikamattano;</gatha1>
    <gathalast line="166">Silākāḷa masiggāhaṃ, katvā rakkhāya yojayi.</gathalast>
    <hangnum line="167" number="55"></hangnum>
    <gatha1 line="168"> Asiggāhasilākāḷo, iti tenā’si vissuto;</gatha1>
    <gathalast line="169">Bhaginiñca’ssa pādāsi, saddhiṃ bhogena bhūmipo.</gathalast>
    <hangnum line="170" number="56"></hangnum>
    <gatha1 line="171"> Vutto’yamati saṅkhepo, vitthāro pana sabbaso;</gatha1>
    <gathalast line="172">Kesadhātukavaṃsamhā, gahetabbo vibhāvinā.</gathalast>
    <hangnum line="173" number="57"></hangnum>
    <gatha1 line="174"> Bandhitvā sāgarā rakkhaṃ, dīpañca kāsinibbhayaṃ;</gatha1>
    <gathalast line="175">Dhammakammana sodhesi, sadhammaṃ jinasāsanaṃ.</gathalast>
    <hangnum line="176" number="58"></hangnum>
    <gatha1 line="177"> Senāpatisa nāmaṃ’kā, padhānaghara muttaro;</gatha1>
    <gathalast line="178">Katvā’ṭṭhārasame vasse, so puññāni khayaṃ gato.</gathalast>
    <hangnum line="179" number="59"></hangnum>
    <gatha1 line="180"> Kassapato jito atibali puññakkhaye saṅkhate;</gatha1>
    <gatha2 line="181">Jetuṃ no visahittha maccumupagaṃ so yevadāsoviya;</gatha2>
    <gatha3 line="182">Tasmā maccubalaṃ nihacca sukhino hessanti medhāvino;</gatha3>
    <gathalast line="183">Nibbānaṃ paramaccutaṃ sivapadaṃ pattabbamattaññunā.</gathalast>
    <centered line="184">Sujanappasāda saṃvegatthāya kate mahāvaṃse</centered>
    <centered line="185">Rājadvayadīpano nāma</centered>
    <centered line="186">Ekūnacattālīsatimo paricchedo.</centered>
  </content>
</document>