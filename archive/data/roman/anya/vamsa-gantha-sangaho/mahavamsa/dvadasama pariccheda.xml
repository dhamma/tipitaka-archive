<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0703n.nrf11.xml</normativeSource>
    <source>roman/anya/vamsa-gantha-sangaho/mahavamsa/dvadasama pariccheda.xml</source>
    <script>roman</script>
    <directory>/anya/vamsa-gantha-sangaho/mahavamsa</directory>
    <basename>dvadasama pariccheda</basename>
    <titlePath>Dvādasama pariccheda - Mahāvaṃsa - Vaṃsa-gantha-saṅgaho - Anya</titlePath>
  </metadata>
<content>
    <chapter line="1">Dvādasama pariccheda</chapter>
    <subhead line="2">Nānādesapasādo</subhead>
    <hangnum line="3" number="1"></hangnum>
    <gatha1 line="4"> Thero moggaliputto so, jinasāsana jotako;</gatha1>
    <gathalast line="5">Niṭṭhāpetvāna saṃgītiṃ, pekkhamāno anāgataṃ.</gathalast>
    <hangnum line="6" number="2"></hangnum>
    <gatha1 line="7"> Sāsanassa patiṭṭhānaṃ, paccantesu avekkhiya;</gatha1>
    <gathalast line="8">Pesesi kattike māse, tete there tahiṃ tahiṃ.</gathalast>
    <hangnum line="9" number="3"></hangnum>
    <gatha1 line="10"> Theraṃ kasmīragandhāraṃ, majjhantikamapesayi;</gatha1>
    <gathalast line="11">Apesayī mahādeva-ttheraṃ mahisamaṇḍalaṃ.</gathalast>
    <hangnum line="12" number="4"></hangnum>
    <gatha1 line="13"> Vanavāsiṃ apesayi, theraṃ rakkhitanāmakaṃ;</gatha1>
    <gathalast line="14">Tathā’parantakaṃ yona-dhammarakkhitanāmakaṃ.</gathalast>
    <hangnum line="15" number="5"></hangnum>
    <gatha1 line="16"> Mahāraṭṭhaṃ mahādhamma-rakkhitatthera nāmakaṃ;</gatha1>
    <gathalast line="17">Mahārakkhita theraṃ taṃ, yona lokamapesayi.</gathalast>
    <hangnum line="18" number="6"></hangnum>
    <gatha1 line="19"> Pesesi majjhimaṃ theraṃ, himavantapadesakaṃ;</gatha1>
    <gathalast line="20">Suvaṇṇabhūmiṃ there dve, soṇamuttara meva ca.</gathalast>
    <hangnum line="21" number="7"></hangnum>
    <gatha1 line="22"> Mahāmahindattheraṃ taṃ, thera iṭṭiyamuttiyaṃ;</gatha1>
    <gathalast line="23">Sambalaṃ bhaddasālañca, sake saddhivihārike.</gathalast>
    <hangnum line="24" number="8"></hangnum>
    <gatha1 line="25"> Laṃkādīpe <pageBreak edition="Myanmar" number="0.0069" /> manuññamhi, manuññaṃ jinasāsanaṃ;</gatha1>
    <gathalast line="26">Patiṭṭhāpetha tumhe’ti, pañca there apesayi.</gathalast>
    <hangnum line="27" number="9"></hangnum>
    <gatha1 line="28"> Tadā kasmīragandhāre, pakkaṃ sassaṃ mahiddhiko;</gatha1>
    <gathalast line="29">Aravālo nāgarājā, vassaṃ karakasaññitaṃ.</gathalast>
    <hangnum line="30" number="10"></hangnum>
    <gatha1 line="31"> Vassā petvā samuddasmiṃ, sabbaṃ khipatidāruṇo;</gatha1>
    <gathalast line="32">Tatra majjhantikatthero, khippaṃ gantvā vihāyasā.</gathalast>
    <hangnum line="33" number="11"></hangnum>
    <gatha1 line="34"> Aravāladahevāri-piṭṭhe caṅkamanādike;</gatha1>
    <gathalast line="35">Akāsi disvā taṃnāgā, ruṭṭhārañño nivedayuṃ.</gathalast>
    <hangnum line="36" number="12"></hangnum>
    <gatha1 line="37"> Nāgarājā’tharuṭṭho so, vividhā bhisikā’kari;</gatha1>
    <gathalast line="38">Vātā mahantā vāyanti, megho gajjati vassati.</gathalast>
    <hangnum line="39" number="13"></hangnum>
    <gatha1 line="40"> Phalantya’saniyo vijju, niccharanti tato tato;</gatha1>
    <gathalast line="41">Mahiruhā pabbatānaṃ, kūṭāni papatanti ca.</gathalast>
    <hangnum line="42" number="14"></hangnum>
    <gatha1 line="43"> Virūparūpā nāgā ca, bhiṃsāpenti samantato;</gatha1>
    <gathalast line="44">Sayaṃ dhupāyati jalati, akkosanto anekadhā.</gathalast>
    <hangnum line="45" number="15"></hangnum>
    <gatha1 line="46"> Sabbaṃ taṃ iddhiyā thero, paṭibāhiya bhiṃsanaṃ;</gatha1>
    <gathalast line="47">Avoca nāgarājaṃ taṃ, dassento balamuttamaṃ.</gathalast>
    <hangnum line="48" number="16"></hangnum>
    <gatha1 line="49"> Sadeva kopi ce loko, āgantvā tāsayeyya maṃ;</gatha1>
    <gathalast line="50">Na me paṭibalo assa, janetuṃ bhayabheravaṃ.</gathalast>
    <hangnum line="51" number="17"></hangnum>
    <gatha1 line="52"> Sace’pi tvaṃ mahiṃ sabbaṃ, sasamuddaṃ sapabbataṃ;</gatha1>
    <gathalast line="53">Ukkhipitvā mahānāga, khipeyyāsi mamo’pari.</gathalast>
    <hangnum line="54" number="18"></hangnum>
    <gatha1 line="55"> Neva me sakkuṇeyyāsi, janetuṃ bhayabheravaṃ;</gatha1>
    <gathalast line="56">Aññadatthu tave‘va’ssa, vighāto uragādhipa.</gathalast>
    <hangnum line="57" number="19"></hangnum>
    <gatha1 line="58"> Taṃsutvā nimmadassa’ssa, thero dhammamadesayi;</gatha1>
    <gathalast line="59">Tato saraṇasīlesu, nāgarājā patiṭṭhahi.</gathalast>
    <hangnum line="60" number="20"></hangnum>
    <gatha1 line="61"> Tatheva caturāsīti-sahassāni bhujaṅgamā;</gatha1>
    <gathalast line="62">Himavanteva gandhabbā, yakkhā kumbhaṇḍakā bahū.</gathalast>
    <hangnum line="63" number="21"></hangnum>
    <gatha1 line="64"> Paṇḍako nāma yakkho tu, saddhiṃhārita yakkhiyā;</gatha1>
    <gathalast line="65">Pañcasatehi puttehi, phalaṃ pāpuṇi ādikaṃ.</gathalast>
    <hangnum line="66" number="22"></hangnum>
    <gatha1 line="67"> ‘‘Mā’’dāni <pageBreak edition="Myanmar" number="0.0070" /> kodhaṃ janiyittha, ito uddhaṃ yathāpure;</gatha1>
    <gathalast line="68">Sasaghātañca mā’kattha, sukhakāmāhi pāṇino.</gathalast>
    <hangnum line="69" number="23"></hangnum>
    <gatha1 line="70"> Karotha mettaṃ sattesu, vasantu manujā sukhaṃ;</gatha1>
    <gathalast line="71">Iti tenā’nusiṭṭhā te, tatheva paṭipajjisuṃ.</gathalast>
    <hangnum line="72" number="24"></hangnum>
    <gatha1 line="73"> Tato ratanapallaṅke, theraṃ so uragādhipo;</gatha1>
    <gathalast line="74">Nisīdāpiya aṭṭhāsi, bījamāno tadantike.</gathalast>
    <hangnum line="75" number="25"></hangnum>
    <gatha1 line="76"> Tadā kasmīragandhāra-vāsino manujā’gatā;</gatha1>
    <gathalast line="77">Nāgarājassa pūjatthaṃ, mantvā theraṃ mahiddhikaṃ.</gathalast>
    <hangnum line="78" number="26"></hangnum>
    <gatha1 line="79"> Theramevā’bhi vādetvā, ekamantaṃ nisīdisuṃ;</gatha1>
    <gathalast line="80">Tesaṃ dhammamadesesi, thero āsivisopamaṃ.</gathalast>
    <hangnum line="81" number="27"></hangnum>
    <gatha1 line="82"> Asītiyā sahassānaṃ, dhammābhisamayo ahu;</gatha1>
    <gathalast line="83">Satasahassa purisā, pabbajuṃ therasantike.</gathalast>
    <hangnum line="84" number="28"></hangnum>
    <gatha1 line="85"> Tatoppabhupati kasmira-gandhāraṃ te idānipi;</gatha1>
    <gathalast line="86">Āsuṃ kāsāva pajjotā, vatthuttayaparāyanā.</gathalast>
    <hangnum line="87" number="29"></hangnum>
    <gatha1 line="88"> Gantvā mahādevatthero, desaṃ mahisamaṇḍalaṃ;</gatha1>
    <gathalast line="89">Suttantaṃ devadūtaṃ so, kathesi janamajjhago.</gathalast>
    <hangnum line="90" number="30"></hangnum>
    <gatha1 line="91"> Cattālīsa sahassāni, dhammacakkhuṃ visodhayuṃ;</gatha1>
    <gathalast line="92">Cattālīsa sahassāni, pabbajiṃsu tadantike.</gathalast>
    <hangnum line="93" number="31"></hangnum>
    <gatha1 line="94"> Gantvā’tha rakkhitatthero, vanavāsiṃ nabhe ṭhito;</gatha1>
    <gathalast line="95">Saṃyuttamanamataggaṃ, kathesi janamajjhago.</gathalast>
    <hangnum line="96" number="32"></hangnum>
    <gatha1 line="97"> Saṭṭhi narasahassānaṃ, dhammābhisamayo ahu;</gatha1>
    <gathalast line="98">Sattatiṃsa sahassāni, pabbajiṃsu tadantike.</gathalast>
    <hangnum line="99" number="33"></hangnum>
    <gatha1 line="100"> Vihārānaṃ pañcasataṃ, tasmiṃdese patiṭṭhahi;</gatha1>
    <gathalast line="101">Patiṭṭhāpesi tatthevaṃ, thero so jinasāsanaṃ.</gathalast>
    <hangnum line="102" number="34"></hangnum>
    <gatha1 line="103"> Gantvā’parantakaṃ thero, yonako dhammarakkhito;</gatha1>
    <gathalast line="104">Aggikkhandhopamaṃ suttaṃ, kathetvā janamajjhago.</gathalast>
    <hangnum line="105" number="35"></hangnum>
    <gatha1 line="106"> Sattatiṃsa sahassāni, pāṇe tattha samāgate;</gatha1>
    <gathalast line="107">Dhammāmatamapāyesi, dhammā dhammesu kovido.</gathalast>
    <hangnum line="108" number="36"></hangnum>
    <gatha1 line="109"> Purisānañca sahassañca, itthiyo ca tato’dhikā;</gatha1>
    <gathalast line="110">Khattiyānaṃ kulāyeva, nikkhamitvāna pabbajuṃ.</gathalast>
    <hangnum line="111" number="37"></hangnum>
    <gatha1 line="112"> Mahāraṭṭhamisī <pageBreak edition="Myanmar" number="0.0071" /> gantvā, so mahādhammarakkhito;</gatha1>
    <gathalast line="113">Mahānāradakassapavhaṃ, jātakaṃ kathayī tahiṃ.</gathalast>
    <hangnum line="114" number="38"></hangnum>
    <gatha1 line="115"> Maggaphalaṃ pāpuṇiṃsu, caturāsīti sahassakā;</gatha1>
    <gathalast line="116">Terasantu sahassāni, pabbajiṃsu tadantike.</gathalast>
    <hangnum line="117" number="39"></hangnum>
    <gatha1 line="118"> Gantvāna yonavisayaṃ, so mahādhammarakkhito isi;</gatha1>
    <gathalast line="119">Kāḷakārāma suttantaṃ, kathesi janamajjhago.</gathalast>
    <hangnum line="120" number="40"></hangnum>
    <gatha1 line="121"> Pāṇasata sahassāni, sahassāni ca sattati;</gatha1>
    <gathalast line="122">Maggaphalaṃ pāpuṇiṃsu, dasa sahassāni pabbajuṃ.</gathalast>
    <hangnum line="123" number="41"></hangnum>
    <gatha1 line="124"> Gantvā catūhi therehi, desesi majjhimo isi;</gatha1>
    <gathalast line="125">Himavantapadesasmiṃ, dhammacakkapavattanaṃ.</gathalast>
    <hangnum line="126" number="42"></hangnum>
    <gatha1 line="127"> Maggaphalapāpuṇiṃsu, asītipāṇa koṭiyo;</gatha1>
    <gathalast line="128">Visuṃ te pañcaraṭṭhāni, pañcatherā pasādayuṃ.</gathalast>
    <hangnum line="129" number="43"></hangnum>
    <gatha1 line="130"> Purisasatasahassāni, ekekasseva santike;</gatha1>
    <gathalast line="131">Pabbajiṃsu pasādena, sammāsambuddha sāsane.</gathalast>
    <hangnum line="132" number="44"></hangnum>
    <gatha1 line="133"> Saddhiṃ uttaratherena, soṇatthero mahiddhiko;</gatha1>
    <gathalast line="134">Suvaṇṇabhūmiṃ agamā, tasmiṃ tu samaye pana.</gathalast>
    <hangnum line="135" number="45"></hangnum>
    <gatha1 line="136"> Jāte jāte rājagehe, dārake ruddarakkhasī;</gatha1>
    <gathalast line="137">Samuddato nikkhamitvā, bhakkhitvā pana gacchati.</gathalast>
    <hangnum line="138" number="46"></hangnum>
    <gatha1 line="139"> Tasmiṃ khaṇe rājagehe,</gatha1>
    <gatha2 line="140">Jāto hoti kumārako;</gatha2>
    <gatha3 line="141">There manussā passitvā,</gatha3>
    <gathalast line="142">Rakkhasānaṃ sahāyakā.</gathalast>
    <hangnum line="143" number="47"></hangnum>
    <gatha1 line="144"> Iti cintiya māretuṃ, sā yuvā upasaṅkamuṃ;</gatha1>
    <gathalast line="145">‘‘Kimetanti’’ca pucchitvā, theraṃ te eva māhute.</gathalast>
    <hangnum line="146" number="48"></hangnum>
    <gatha1 line="147"> Samaṇā mayaṃ himavantā, na rakkhasi sahāyakā;</gatha1>
    <gathalast line="148">Rakkhasī sā saparisā, nikkhantā hoti sāgarā.</gathalast>
    <hangnum line="149" number="49"></hangnum>
    <gatha1 line="150"> Taṃ disvāna mahārāvaṃ, viraviṃsu mahājanā;</gatha1>
    <gathalast line="151">Diguṇe rakkhase thero, māpayitvā bhayānake.</gathalast>
    <hangnum line="152" number="50"></hangnum>
    <gatha1 line="153"> Taṃ <pageBreak edition="Myanmar" number="0.0072" /> rakkhasiṃ saparisaṃ, parikkhipi samantato;</gatha1>
    <gathalast line="154">Idaṃ imehi uddhanti, mantvā bhītā palāyisā.</gathalast>
    <hangnum line="155" number="51"></hangnum>
    <gatha1 line="156"> Tassa desassa ārakkhaṃ, ṭhapetvāna samantato;</gatha1>
    <gathalast line="157">Tasmiṃ samāgame thero, brahmajālamadesayi.</gathalast>
    <hangnum line="158" number="52"></hangnum>
    <gatha1 line="159"> Saraṇesu ca sīlesu, aṭṭhaṃsu bahavo janā;</gatha1>
    <gathalast line="160">Saṭṭhiyā tu sahassānaṃ, dhammābhisamayo ahu.</gathalast>
    <hangnum line="161" number="53"></hangnum>
    <gatha1 line="162"> Aḍḍhuḍḍhāni sahassāni, pabbajuṃ kuladārakā;</gatha1>
    <gathalast line="163">Pabbajiṃsu diyaḍḍhantu, sahassaṃ kuladhītaro.</gathalast>
    <hangnum line="164" number="54"></hangnum>
    <gatha1 line="165"> Tatoppabhuti sañjāte, rājagehe kumārake;</gatha1>
    <gathalast line="166">Nāmaṃ kariṃsu rājāno, soṇuttara sanāmake.</gathalast>
    <hangnum line="167" number="55"></hangnum>
    <gatha1 line="168"> Mahājanassāpi jinassa kaḍḍhanaṃ;</gatha1>
    <gatha2 line="169">Vihāya pattaṃ amataṃ sukhampite;</gatha2>
    <gatha3 line="170">Kariṃsu lokassa hitaṃ tahiṃ tahiṃ;</gatha3>
    <gathalast line="171">Bhaveyya yo lokahite pamādavāti.</gathalast>
    <centered line="172">Sujanappasāda saṃvegatthāya kate mahāvaṃse</centered>
    <centered line="173">Nānādesapasādo nāma dvādasamo paricchedo.</centered>
  </content>
</document>