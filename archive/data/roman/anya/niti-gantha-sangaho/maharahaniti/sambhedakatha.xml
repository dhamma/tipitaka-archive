<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1004n.nrf1.xml</normativeSource>
    <archivePath>roman/anya/niti-gantha-sangaho/maharahaniti/sambhedakatha.xml</archivePath>
    <baseFileName>sambhedakatha</baseFileName>
    <titlePath>Sambhedakathā - Mahārahanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Sambhedakathā</chapter>
    <hangnum line="2" number="81"></hangnum>
    <gatha1 line="3"> Sattha <pageBreak edition="M" number="0.0037" /> kappavicārena,</gatha1>
    <gatha2 line="4">Kālo gacchati dhīmataṃ;</gatha2>
    <gatha3 line="5">Byasanena asādhūnaṃ,</gatha3>
    <gathalast line="6">Niddāya kalahenavā.</gathalast>
    <hangnum line="7" number="82"></hangnum>
    <gatha1 line="8"> Sokaṭhānasahassāni,</gatha1>
    <gatha2 line="9">Bhayaṭhānasatānica;</gatha2>
    <gatha3 line="10">Divasedivase muḷhaṃ,</gatha3>
    <gathalast line="11">Āvīsanti napaṇḍitaṃ.</gathalast>
    <hangnum line="12" number="83"></hangnum>
    <gatha1 line="13"> Atidīgho <pageBreak edition="M" number="0.0038" /> mahāmuḷho,</gatha1>
    <gatha2 line="14">Majjhimoca vicakkhaṇo;</gatha2>
    <gatha3 line="15">Vāsudevaṃ purakkhitvā,</gatha3>
    <gathalast line="16">Sabbevāmanakā saṭṭhā.</gathalast>
    <hangnum line="17" number="84"></hangnum>
    <gatha1 line="18"> Na loke sobhate muḷho,</gatha1>
    <gatha2 line="19">Kevalattapasaṃsako;</gatha2>
    <gatha3 line="20">Api sampihite kūpe,</gatha3>
    <gathalast line="21">Katavijjo pakāsate.</gathalast>
    <hangnum line="22" number="85"></hangnum>
    <gatha1 line="23"> Madantadamanaṃ satthaṃ,</gatha1>
    <gatha2 line="24">Khalānaṃ kurute madaṃ;</gatha2>
    <gatha3 line="25">Cakkhusaṅkhārakaṃ tejaṃ,</gatha3>
    <gathalast line="26">Uluṅkāna mivandhakaṃ.</gathalast>
    <hangnum line="27" number="86"></hangnum>
    <gatha1 line="28"> Atyappamapi <pageBreak edition="M" number="0.0039" /> sādhūnaṃ,</gatha1>
    <gatha2 line="29">Silālekheva tiṭṭhate;</gatha2>
    <gatha3 line="30">Jalelekheva nīcānaṃ,</gatha3>
    <gathalast line="31">Yaṃ kataṃ taṃpi nassati.</gathalast>
    <hangnum line="32" number="87"></hangnum>
    <gatha1 line="33"> Dabbamappaṃpi sādhūnaṃ,</gatha1>
    <gatha2 line="34">Jalaṃ kūpeva nissayo;</gatha2>
    <gatha3 line="35">Bahuttaṃpi asādhūnaṃ,</gatha3>
    <gathalast line="36">Naca vāriva aṇṇave.</gathalast>
    <hangnum line="37" number="88"></hangnum>
    <gatha1 line="38"> Duṭṭhacitto <pageBreak edition="M" number="0.0040" /> panāhissa,</gatha1>
    <gatha2 line="39">Kodho pāsāṇalikkhito;</gatha2>
    <gatha3 line="40">Kujjhitabbe sujanassa,</gatha3>
    <gathalast line="41">Jalelekhā ciraṭṭhito.</gathalast>
    <hangnum line="42" number="89"></hangnum>
    <gatha1 line="43"> Bālassa jīvitaṃ pāpaṃ,</gatha1>
    <gatha2 line="44">Mitarassi taraṃ bhave;</gatha2>
    <gatha3 line="45">Janakāyassa rājāva,</gatha3>
    <gathalast line="46">Rājadhammova rājunaṃ.</gathalast>
    <hangnum line="47" number="90"></hangnum>
    <gatha1 line="48"> Sappādānaṃ balī sīho,</gatha1>
    <gatha2 line="49">Puḷāvako tato kippīlikā,</gatha2>
    <gatha3 line="50">Narā tato balī rājā,</gatha3>
    <gathalast line="51">Sabbesa mantako balī.</gathalast>
    <hangnum line="52" number="91"></hangnum>
    <gatha1 line="53"> Bhūpoṇṇava <pageBreak edition="M" number="0.0041" /> ggi thī sippi,</gatha1>
    <gatha2 line="54">Abhijjhālucapuggalo;</gatha2>
    <gatha3 line="55">Etesaṃpi mahicchānaṃ,</gatha3>
    <gathalast line="56">Mahicchitā aniccatā.</gathalast>
    <hangnum line="57" number="92"></hangnum>
    <gatha1 line="58"> Niddāluko asantuṭṭho,</gatha1>
    <gatha2 line="59">Akataññūca bhīruko;</gatha2>
    <gatha3 line="60">Sakkuṇantina sācāraṃ,</gatha3>
    <gathalast line="61">Sikkhituṃ te kadācipi.</gathalast>
    <hangnum line="62" number="93"></hangnum>
    <gatha1 line="63"> Niddālu <pageBreak edition="M" number="0.0042" /> kāmarāmoca,</gatha1>
    <gatha2 line="64">Sukhito bhogavālaso;</gatha2>
    <gatha3 line="65">Nicchanto kammarāmo ca,</gatha3>
    <gathalast line="66">Sattete satthavajjitā.</gathalast>
    <hangnum line="67" number="94"></hangnum>
    <gatha1 line="68"> Samiddho dhanadhaññena,</gatha1>
    <gatha2 line="69">Kaṭṭho dakatiṇaggihi;</gatha2>
    <gatha3 line="70">Sabbato duggatenaṭṭho,</gatha3>
    <gathalast line="71">Tasmā nadukkataṃ kare.</gathalast>
    <hangnum line="72" number="95"></hangnum>
    <gatha1 line="73"> Puññapāpaphalaṃ <pageBreak edition="M" number="0.0043" /> yo ce,</gatha1>
    <gatha2 line="74">Nasaddhahati saccato;</gatha2>
    <gatha3 line="75">So ve khippaṃva attānaṃ,</gatha3>
    <gathalast line="76">Ādāsatalamānaye.</gathalast>
    <hangnum line="77" number="96"></hangnum>
    <gatha1 line="78"> Samparāyikamatthaṃ yo,</gatha1>
    <gatha2 line="79">Nasaddhahati cepiso;</gatha2>
    <gatha3 line="80">Āvāse sagga gāmīnaṃ,</gatha3>
    <gathalast line="81">Mākkabhe kiṃnapassati.</gathalast>
    <hangnum line="82" number="97"></hangnum>
    <gatha1 line="83"> Mahantaṃ vaṭṭarukkhādiṃ,</gatha1>
    <gatha2 line="84">Khuddabījaṃ bahūphalaṃ;</gatha2>
    <gatha3 line="85">Sakkhikatvā udikkheyya,</gatha3>
    <gathalast line="86">Puññapāpakaro naro.</gathalast>
    <hangnum line="87" number="98"></hangnum>
    <gatha1 line="88"> Yassa <pageBreak edition="M" number="0.0044" /> sallahukaṃ hoti,</gatha1>
    <gatha2 line="89">Gurusakkāramānanaṃ;</gatha2>
    <gatha3 line="90">Tassa sallahukāyeva,</gatha3>
    <gathalast line="91">Vijjāsampattisampadā.</gathalast>
    <hangnum line="92" number="99"></hangnum>
    <gatha1 line="93"> Upajjhācariyānañca,</gatha1>
    <gatha2 line="94">Mātāpitūnamevaca;</gatha2>
    <gatha3 line="95">Sakkaccaṃ yonupaṭṭhāti,</gatha3>
    <gathalast line="96">Suto tassapitādiso.</gathalast>
    <hangnum line="97" number="100"></hangnum>
    <gatha1 line="98"> Dese dese kulānīca,</gatha1>
    <gatha2 line="99">Desedese ca bandhavo;</gatha2>
    <gatha3 line="100">Tādisaṃ sahajā yattha,</gatha3>
    <gathalast line="101">Desaṃ passāminevatu.</gathalast>
    <hangnum line="102" number="101"></hangnum>
    <gatha1 line="103"> Puttaṃvā <pageBreak edition="M" number="0.0045" /> bhātaraṃ duṭṭhaṃ,</gatha1>
    <gatha2 line="104">Anusāseyya nojahe;</gatha2>
    <gatha3 line="105">Kiṃnu chejjaṃ karaṃpādaṃ,</gatha3>
    <gathalast line="106">Littaṃ asucinā siyā;</gathalast>
    <hangnum line="107" number="102"></hangnum>
    <gatha1 line="108"> Bahuputte pitāeko,</gatha1>
    <gatha2 line="109">Avassaṃ poseti sadā;</gatha2>
    <gatha3 line="110">Bahuputtā nasakkonti,</gatha3>
    <gathalast line="111">Posetuṃ pitarekakaṃ.</gathalast>
    <hangnum line="112" number="103"></hangnum>
    <gatha1 line="113"> Atijātamanujātaṃ <pageBreak edition="M" number="0.0046" />,</gatha1>
    <gatha2 line="114">Puttamicchanti paṇḍitā;</gatha2>
    <gatha3 line="115">Avajātaṃ naicchanti,</gatha3>
    <gathalast line="116">Yohoti kulagandhano.</gathalast>
    <hangnum line="117" number="104"></hangnum>
    <gatha1 line="118"> Pañcaṭhānāni sampassaṃ,</gatha1>
    <gatha2 line="119">Puttamicchanti paṇḍitā;</gatha2>
    <gatha3 line="120">Jātovā no bharissati,</gatha3>
    <gathalast line="121">Kiccaṃvā no karissati.</gathalast>
    <hangnum line="122" number="105"></hangnum>
    <gatha1 line="123"> Kulavaṃso <pageBreak edition="M" number="0.0047" /> ciraṃ tiṭṭhe,</gatha1>
    <gatha2 line="124">Dāyajjaṃ paṭipaccati;</gatha2>
    <gatha3 line="125">Athavāpana petānaṃ,</gatha3>
    <gathalast line="126">Dakkhiṇaṃnupadassati.</gathalast>
    <hangnum line="127" number="106"></hangnum>
    <gatha1 line="128"> Antojāto dhanakkīto,</gatha1>
    <gatha2 line="129">Dāsabyopagato sayaṃ;</gatha2>
    <gatha3 line="130">Dāsākaramarānīto,</gatha3>
    <gathalast line="131">Ccevante catudhā siyuṃ.</gathalast>
    <hangnum line="132" number="107"></hangnum>
    <gatha1 line="133"> Dāsā pañceva corayya-</gatha1>
    <gatha2 line="134">Sakhañātyattasadisā;</gatha2>
    <gatha3 line="135">Tathā viññūhi viññeyyā,</gatha3>
    <gathalast line="136">Mittādārāca bandhavā.</gathalast>
    <hangnum line="137" number="108"></hangnum>
    <gatha1 line="138"> Tayova <pageBreak edition="M" number="0.0048" /> paṇḍitā satthe,</gatha1>
    <gatha2 line="139">Ahamevātivādīca,</gatha2>
    <gatha3 line="140">Ahamapiti vādīca,</gatha3>
    <gathalast line="141">Nāhantica imetayo.</gathalast>
    <hangnum line="142" number="109"></hangnum>
    <gatha1 line="143"> Vinā satthaṃ nagaccheyya,</gatha1>
    <gatha2 line="144">Sūro saṅkāmabhūmiyaṃ;</gatha2>
    <gatha3 line="145">Paṇḍitaddhagū vāṇijjo,</gatha3>
    <gathalast line="146">Videsagamano tathā.</gathalast>
    <hangnum line="147" number="110"></hangnum>
    <gatha1 line="148"> Sammā <pageBreak edition="M" number="0.0049" /> upaparikkhitvā,</gatha1>
    <gatha2 line="149">Akkharesu padesuca;</gatha2>
    <gatha3 line="150">Coraghāto siyā sisso,</gatha3>
    <gathalast line="151">Guru coraṭṭakārako.</gathalast>
    <hangnum line="152" number="111"></hangnum>
    <gatha1 line="153"> Sādhuttaṃ sujanasamāgamā khalānaṃ,</gatha1>
    <gatha2 line="154">Sādhūnaṃ nakhalasamāgamā khalattaṃ;</gatha2>
    <gatha3 line="155">Āmodaṃkusumabhavaṃdadhātibhūmi,</gatha3>
    <gathalast line="156">Bhūgandhaṃ naca kusumāni dhārayanti.</gathalast>
    <hangnum line="157" number="112"></hangnum>
    <gatha1 line="158"> Saṭṭhena <pageBreak edition="M" number="0.0050" /> mittaṃ kalusena dhammaṃ,</gatha1>
    <gatha2 line="159">Paropatāpena samiddhibhāvaṃ;</gatha2>
    <gatha3 line="160">Sukhena vijjaṃ pharusena nāriṃ,</gatha3>
    <gathalast line="161">Icchanti ye te navapaṇḍitāva.</gathalast>
  </content>
</document>