<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1004n.nrf0.xml</normativeSource>
    <archivePath>roman/anya/niti-gantha-sangaho/maharahaniti/panditakatha.xml</archivePath>
    <baseFileName>panditakatha</baseFileName>
    <titlePath>Paṇḍitakathā - Mahārahanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <book line="2">Mahārahanīti</book>
    <chapter line="3">Paṇḍitakathā</chapter>
    <hangnum line="4" number="1"></hangnum>
    <gatha1 line="5"> Mahāraharahaṃ <pageBreak edition="Myanmar" number="0.0001" /> sakya,</gatha1>
    <gatha2 line="6">Muniṃ nīvaraṇā taṇhā;</gatha2>
    <gatha3 line="7">Muttaṃ muttaṃ sudassanaṃ,</gatha3>
    <gathalast line="8">Vande bodhivaraṃ varaṃ.</gathalast>
    <hangnum line="9" number="2"></hangnum>
    <gatha1 line="10"> Muninā <pageBreak edition="Myanmar" number="0.0002" /> munināgena,</gatha1>
    <gatha2 line="11">Duṭṭhapabbajjitā jitā;</gatha2>
    <gatha3 line="12">Yathā yathāasaddhamma-</gatha3>
    <gathalast line="13">Puraṇā puraṇādayo.</gathalast>
    <hangnum line="14" number="3"></hangnum>
    <gatha1 line="15"> Tathā tathāgatovādā,</gatha1>
    <gatha2 line="16">Nugate lokanītiyaṃ;</gatha2>
    <gatha3 line="17">Katayogena vidūnā,</gatha3>
    <gathalast line="18">Jeyyovānattha kārino.</gathalast>
    <hangnum line="19" number="4"></hangnum>
    <gatha1 line="20"> Nitīdha <pageBreak edition="Myanmar" number="0.0003" /> jantunaṃ sāro,</gatha1>
    <gatha2 line="21">Mittācariyāca pītarā;</gatha2>
    <gatha3 line="22">Nītimā subuddhi byatto,</gatha3>
    <gathalast line="23">Sutavā atthadassimā.</gathalast>
    <hangnum line="24" number="5"></hangnum>
    <gatha1 line="25"> Kaviheraññakā katvā,</gatha1>
    <gatha2 line="26">Suttattaṃ satthakañcanaṃ;</gatha2>
    <gatha3 line="27">Gajjapajjādyālaṅkāraṃ,</gatha3>
    <gathalast line="28">Karontīdha manorammaṃ.</gathalast>
    <hangnum line="29" number="6"></hangnum>
    <gatha1 line="30"> Vutyaṃ <pageBreak edition="Myanmar" number="0.0004" /> visadañāṇassa,</gatha1>
    <gatha2 line="31">Ñāto atthotarassa na;</gatha2>
    <gatha3 line="32">Surappabhāya ādāso,</gatha3>
    <gathalast line="33">Chāyaṃ disse na mākare.</gathalast>
    <hangnum line="34" number="7"></hangnum>
    <gatha1 line="35"> Mahātejopi tejoyaṃ,</gatha1>
    <gatha2 line="36">Mattikaṃ namudukaṃkaro;</gatha2>
    <gatha3 line="37">Āpo āpeti mudukaṃ,</gatha3>
    <gathalast line="38">Sādhuvācāca kakkhaḷaṃ.</gathalast>
    <hangnum line="39" number="8"></hangnum>
    <gatha1 line="40"> Mudunāva <pageBreak edition="Myanmar" number="0.0005" /> ripuṃ jeti,</gatha1>
    <gatha2 line="41">Mudunā jeti dāruṇaṃ;</gatha2>
    <gatha3 line="42">Nosiddhaṃ mudunā kiñci,</gatha3>
    <gathalast line="43">Yatvato mudunā jaye.</gathalast>
    <hangnum line="44" number="9"></hangnum>
    <gatha1 line="45"> Candanaṃ sītalaṃ loke,</gatha1>
    <gatha2 line="46">Tato candaṃva sītalaṃ;</gatha2>
    <gatha3 line="47">Candanacandasītamhā,</gatha3>
    <gathalast line="48">Vākyaṃ sādhusubhāsitaṃ.</gathalast>
    <hangnum line="49" number="10"></hangnum>
    <gatha1 line="50"> Pattakalloditaṃ <pageBreak edition="Myanmar" number="0.0006" /> appaṃ,</gatha1>
    <gatha2 line="51">Vākyaṃ subhāsitaṃ bhave;</gatha2>
    <gatha3 line="52">Khudditassa kadannaṃpi,</gatha3>
    <gathalast line="53">Suttaṃ sāduraso siyā.</gathalast>
    <hangnum line="54" number="11"></hangnum>
    <gatha1 line="55"> Satthakāpi bahūvācā,</gatha1>
    <gatha2 line="56">Nādarā bahubhāṇino;</gatha2>
    <gatha3 line="57">Sopakāramudāsīnaṃ,</gatha3>
    <gathalast line="58">Nanudiṭṭhaṃ nadījalaṃ.</gathalast>
    <hangnum line="59" number="12"></hangnum>
    <gatha1 line="60"> Saṃsāravisarukkhassa <pageBreak edition="Myanmar" number="0.0007" />,</gatha1>
    <gatha2 line="61">Dvayamevāmataṃphalaṃ;</gatha2>
    <gatha3 line="62">Subhāsitassasārādo,</gatha3>
    <gathalast line="63">Sādhūhirasamāgamo.</gathalast>
    <hangnum line="64" number="13"></hangnum>
    <gatha1 line="65"> Pāsāṇachattaṃ garukaṃ,</gatha1>
    <gatha2 line="66">Tato devānacikkhanā;</gatha2>
    <gatha3 line="67">Tato vuḍḍhānamovādo,</gatha3>
    <gathalast line="68">Tato buddhassa sāsanaṃ;</gathalast>
    <hangnum line="69" number="14"></hangnum>
    <gatha1 line="70"> Tulaṃ <pageBreak edition="Myanmar" number="0.0008" /> sallahukaṃ loke,</gatha1>
    <gatha2 line="71">Tato capalajātiko;</gatha2>
    <gatha3 line="72">Tatonovādiko tato,</gatha3>
    <gathalast line="73">Yati dhammepamādako.</gathalast>
    <hangnum line="74" number="15"></hangnum>
    <gatha1 line="75"> Aha gacchati hāyantī,</gatha1>
    <gatha2 line="76">Sattānamidha jīvitaṃ;</gatha2>
    <gatha3 line="77">Tasmāhi māpamattatvaṃ,</gatha3>
    <gathalast line="78">Gacchantu jinasāsane.</gathalast>
    <hangnum line="79" number="16"></hangnum>
    <gatha1 line="80"> Paṇḍitassa pasaṃsāya,</gatha1>
    <gatha2 line="81">Daṇḍobālena dīyate;</gatha2>
    <gatha3 line="82">Paṇḍito paṇḍiteneva,</gatha3>
    <gathalast line="83">Vaṇṇitova suvaṇṇito.</gathalast>
    <hangnum line="84" number="17"></hangnum>
    <gatha1 line="85"> Satesu <pageBreak edition="Myanmar" number="0.0009" /> jāyate sūro,</gatha1>
    <gatha2 line="86">Sahassesuca paṇḍito;</gatha2>
    <gatha3 line="87">Vuttā satasahassesu,</gatha3>
    <gathalast line="88">Dātā bhavativā navā.</gathalast>
    <hangnum line="89" number="18"></hangnum>
    <gatha1 line="90"> Bhūpattaṃca paṇḍitattañca,</gatha1>
    <gatha2 line="91">Nevatulyaṃ kadācipi;</gatha2>
    <gatha3 line="92">Sadesepūjito rājā,</gatha3>
    <gathalast line="93">Buddho sabbatthapūjito.</gathalast>
    <hangnum line="94" number="19"></hangnum>
    <gatha1 line="95"> Kvātibhāro <pageBreak edition="Myanmar" number="0.0010" /> samatthānaṃ,</gatha1>
    <gatha2 line="96">Kiṃdūro byavahārinaṃ;</gatha2>
    <gatha3 line="97">Kovideso savijjānaṃ,</gatha3>
    <gathalast line="98">Koparo piyavādinaṃ.</gathalast>
    <hangnum line="99" number="20"></hangnum>
    <gatha1 line="100"> Nanu te yevasantā no,</gatha1>
    <gatha2 line="101">Sāgarā nakulācalā;</gatha2>
    <gatha3 line="102">Appampi mariyādaṃ ye,</gatha3>
    <gathalast line="103">Saṃvaṭṭevi jahantino.</gathalast>
    <hangnum line="104" number="21"></hangnum>
    <gatha1 line="105"> Palayetītamariyādā <pageBreak edition="Myanmar" number="0.0011" />,</gatha1>
    <gatha2 line="106">Bhavantikira sāgarā;</gatha2>
    <gatha3 line="107">Mariyādātikaṃ sādhu,</gatha3>
    <gathalast line="108">Naicchanti palayepi.</gathalast>
    <hangnum line="109" number="22"></hangnum>
    <gatha1 line="110"> Sataṃ dīghāyukaṃ sabba,</gatha1>
    <gatha2 line="111">Sattānaṃ sukhakāraṇaṃ;</gatha2>
    <gatha3 line="112">Asataṃpana sabbesaṃ,</gatha3>
    <gathalast line="113">Dukkhahetu nasaṃsayo.</gathalast>
    <hangnum line="114" number="23"></hangnum>
    <gatha1 line="115"> Pāmokkhe <pageBreak edition="Myanmar" number="0.0012" /> sujane sante,</gatha1>
    <gatha2 line="116">Sabbepi sujanā janā;</gatha2>
    <gatha3 line="117">Jātekasmiṃsāragandhe,</gatha3>
    <gathalast line="118">Sabbe gandhamayā dumā.</gathalast>
    <hangnum line="119" number="24"></hangnum>
    <gatha1 line="120"> Attanā yadi ekena,</gatha1>
    <gatha2 line="121">Vinatena mahājanā;</gatha2>
    <gatha3 line="122">Vinayaṃ yanti sabbepi,</gatha3>
    <gathalast line="123">Ko taṃ nāseyya paṇḍito.</gathalast>
    <hangnum line="124" number="25"></hangnum>
    <gatha1 line="125"> Sarīrassa <pageBreak edition="Myanmar" number="0.0013" /> guṇānañca,</gatha1>
    <gatha2 line="126">Dūramaccanta mantaraṃ;</gatha2>
    <gatha3 line="127">Sarīraṃ khaṇaviddhaṃsi,</gatha3>
    <gathalast line="128">Kappantiṭṭhāyino guṇā.</gathalast>
    <hangnum line="129" number="26"></hangnum>
    <gatha1 line="130"> Yadi niccamaniccena,</gatha1>
    <gatha2 line="131">Nimalaṃ malavāhinā;</gatha2>
    <gatha3 line="132">Yo so kāyena labhetha,</gatha3>
    <gathalast line="133">Kiṃnaladdhaṃ bhave nukiṃ.</gathalast>
    <hangnum line="134" number="27"></hangnum>
    <gatha1 line="135"> Dhammatthakāmamokkhānaṃ,</gatha1>
    <gatha2 line="136">Pāṇaṃ saṃsiddhikāraṇaṃ;</gatha2>
    <gatha3 line="137">Tannighātā kinnahataṃ,</gatha3>
    <gathalast line="138">Rakkhanā kinnarakkhitaṃ.</gathalast>
    <hangnum line="139" number="28"></hangnum>
    <gatha1 line="140"> Attā <pageBreak edition="Myanmar" number="0.0014" /> bandhu manussassa,</gatha1>
    <gatha2 line="141">Ripu attāva jantunaṃ;</gatha2>
    <gatha3 line="142">Attāva niyato ñāti,</gatha3>
    <gathalast line="143">Attāva niyato ripu.</gathalast>
    <hangnum line="144" number="29"></hangnum>
    <gatha1 line="145"> Attanoparicāgena,</gatha1>
    <gatha2 line="146">Yaṃsitamanurakkhanaṃ;</gatha2>
    <gatha3 line="147">Karonti sajjanāyeva,</gatha3>
    <gathalast line="148">Na taṃ nītimatā mataṃ.</gathalast>
    <hangnum line="149" number="30"></hangnum>
    <gatha1 line="150"> Tiṇāni <pageBreak edition="Myanmar" number="0.0015" /> bhūmirudakaṃ,</gatha1>
    <gatha2 line="151">Catutthī vākyasuṭṭhutā;</gatha2>
    <gatha3 line="152">Etāni hi sataṃgehe,</gatha3>
    <gathalast line="153">Nochindante kadācipi.</gathalast>
    <hangnum line="154" number="31"></hangnum>
    <gatha1 line="155"> Ambuṃ pivantino najjo,</gatha1>
    <gatha2 line="156">Rukkho khādatino phalaṃ;</gatha2>
    <gatha3 line="157">Megho kvacipi no sassaṃ,</gatha3>
    <gathalast line="158">Paratthāya sataṃdhanaṃ.</gathalast>
    <hangnum line="159" number="32"></hangnum>
    <gatha1 line="160"> Sataṃ pharusavācāhi,</gatha1>
    <gatha2 line="161">Nayāti vikatiṃ mano;</gatha2>
    <gatha3 line="162">Tiṇukkāhi nasakkāva,</gatha3>
    <gathalast line="163">Tāpetuṃ sāgare jalaṃ.</gathalast>
    <hangnum line="164" number="33"></hangnum>
    <gatha1 line="165"> Sampatyaṃ <pageBreak edition="Myanmar" number="0.0016" /> mahattaṃceto,</gatha1>
    <gatha2 line="166">Bhavatyuppalakomalaṃ;</gatha2>
    <gatha3 line="167">Vippatyañca mahāsele,</gatha3>
    <gathalast line="168">Silāsaṅghādakakkaso.</gathalast>
    <hangnum line="169" number="34"></hangnum>
    <gatha1 line="170"> Atthaṃ mahantamāpajja,</gatha1>
    <gatha2 line="171">Vijjaṃ sampattimevaca;</gatha2>
    <gatha3 line="172">Careyyāmānathaddhoyo,</gatha3>
    <gathalast line="173">Paṇḍito so pavuccati.</gathalast>
    <hangnum line="174" number="35"></hangnum>
    <gatha1 line="175"> Nālabbhamabhipatthenti <pageBreak edition="Myanmar" number="0.0017" />,</gatha1>
    <gatha2 line="176">Naṭṭhampi nacasocare;</gatha2>
    <gatha3 line="177">Vippatyañca namuyhanti,</gatha3>
    <gathalast line="178">Yenarā teva paṇḍito.</gathalast>
    <hangnum line="179" number="36"></hangnum>
    <gatha1 line="180"> Gaṇṭhiṭṭhāne ekapade,</gatha1>
    <gatha2 line="181">Nātimaññeyya paṇḍito;</gatha2>
    <gatha3 line="182">Kiṃ akko veḷupabbhāro,</gatha3>
    <gathalast line="183">Timahādīpabhānudo.</gathalast>
    <hangnum line="184" number="37"></hangnum>
    <gatha1 line="185"> Guṇadosesumekena,</gatha1>
    <gatha2 line="186">Natthi koci vivajjito;</gatha2>
    <gatha3 line="187">Sukhumālassa padumassa,</gatha3>
    <gathalast line="188">Naḷā bhavati kakkasā.</gathalast>
    <hangnum line="189" number="38"></hangnum>
    <gatha1 line="190"> Sumahantāni <pageBreak edition="Myanmar" number="0.0018" /> satthāni,</gatha1>
    <gatha2 line="191">Dhārayanto bahussutā;</gatha2>
    <gatha3 line="192">Chettāro saṃsayānantu,</gatha3>
    <gathalast line="193">Kilante lobhamohatā.</gathalast>
    <hangnum line="194" number="39"></hangnum>
    <gatha1 line="195"> Dosampi saguṇe disvā,</gatha1>
    <gatha2 line="196">Guṇavādī vadantino;</gatha2>
    <gatha3 line="197">Na loko vijjamānampi,</gatha3>
    <gathalast line="198">Cande passati lañchanaṃ.</gathalast>
    <hangnum line="199" number="40"></hangnum>
    <gatha1 line="200"> Nipuṇe <pageBreak edition="Myanmar" number="0.0019" /> sutameseyya,</gatha1>
    <gatha2 line="201">Vicinitvā sutatthiko;</gatha2>
    <gatha3 line="202">Bhattaṃ hukkhaliyaṃ pakkaṃ,</gatha3>
    <gathalast line="203">Bhājanaṃpi tathā bhave.</gathalast>
    <hangnum line="204" number="41"></hangnum>
    <gatha1 line="205"> Guṇā kubbanti dūtattaṃ,</gatha1>
    <gatha2 line="206">Dūrepi vasataṃ sataṃ;</gatha2>
    <gatha3 line="207">Ketake gandha ghāsāya,</gatha3>
    <gathalast line="208">Gacchanti bhamarā sayaṃ.</gathalast>
    <hangnum line="209" number="42"></hangnum>
    <gatha1 line="210"> Paṇḍito sutasampanno,</gatha1>
    <gatha2 line="211">Yatthaatthīti cesuto;</gatha2>
    <gatha3 line="212">Mahussāhena taṃṭhānaṃ,</gatha3>
    <gathalast line="213">Gantabbaṃ sutaresinā.</gathalast>
    <hangnum line="214" number="43"></hangnum>
    <gatha1 line="215"> Sabbasutaṃ <pageBreak edition="Myanmar" number="0.0020" /> madhīyetha,</gatha1>
    <gatha2 line="216">Hīnamukkaṭṭha majjhimaṃ;</gatha2>
    <gatha3 line="217">Sabbassaatthaṃ jāneyya,</gatha3>
    <gatha2 line="218">Naca sabbaṃ payojaye;</gatha2>
    <gatha3 line="219">Hoti tādisakokālo,</gatha3>
    <gathalast line="220">Yattha atthāvahaṃ sutaṃ.</gathalast>
    <hangnum line="221" number="44"></hangnum>
    <gatha1 line="222"> Ṭhito cirattanaṃ nīre,</gatha1>
    <gatha2 line="223">Sakkharo nantaraṃsuto;</gatha2>
    <gatha3 line="224">Dabbho nīrantike jāto,</gatha3>
    <gathalast line="225">Sabbakālantaraṃsuto.</gathalast>
    <hangnum line="226" number="45"></hangnum>
    <gatha1 line="227"> Vasuṃ <pageBreak edition="Myanmar" number="0.0021" /> gaṇhanti dūraṭṭhā,</gatha1>
    <gatha2 line="228">Pabbate ratanocite;</gatha2>
    <gatha3 line="229">Na milakkhā samīpaṭṭhā,</gatha3>
    <gathalast line="230">Evaṃ bālā bahussute.</gathalast>
    <hangnum line="231" number="46"></hangnum>
    <gatha1 line="232"> Hiraññena migānaṃva,</gatha1>
    <gatha2 line="233">Susīlaṃpi asīlino;</gatha2>
    <gatha3 line="234">Adhammikassa dhammena,</gatha3>
    <gathalast line="235">Bālānaṃpi sutena kiṃ.</gathalast>
    <hangnum line="236" number="47"></hangnum>
    <gatha1 line="237"> Sutena <pageBreak edition="Myanmar" number="0.0022" /> hadayaṭṭhena,</gatha1>
    <gatha2 line="238">Khalo nevasusīlavā;</gatha2>
    <gatha3 line="239">Madhunā koṭaraṭṭhena,</gatha3>
    <gathalast line="240">Nimbo kiṃ madhurāyate.</gathalast>
    <hangnum line="241" number="48"></hangnum>
    <gatha1 line="242"> Sakiṃpi viññu dhīrena,</gatha1>
    <gatha2 line="243">Karoti sahasaṅgamaṃ;</gatha2>
    <gatha3 line="244">Attatthañca paratthañca,</gatha3>
    <gathalast line="245">Nibbānantaṃ sukhaṃ labhe.</gathalast>
    <hangnum line="246" number="49"></hangnum>
    <gatha1 line="247"> Haṃso majjhe nakākānaṃ,</gatha1>
    <gatha2 line="248">Sīho gunnaṃ nasobhati;</gatha2>
    <gatha3 line="249">Gadrabhānaṃ turaṅgono,</gatha3>
    <gathalast line="250">Bālānañca napaṇḍito.</gathalast>
    <hangnum line="251" number="50"></hangnum>
    <gatha1 line="252"> Ākiṇṇopi <pageBreak edition="Myanmar" number="0.0023" /> asabbhīva,</gatha1>
    <gatha2 line="253">Asaṃsaṭṭhova bhaddako;</gatha2>
    <gatha3 line="254">Bahunā sannajātena,</gatha3>
    <gathalast line="255">Gacche nummattakenidha.</gathalast>
    <hangnum line="256" number="51"></hangnum>
    <gatha1 line="257"> Nadītire khatekūpe,</gatha1>
    <gatha2 line="258">Araṇītālavaṇṭake;</gatha2>
    <gatha3 line="259">Navade āpādi natthīti,</gatha3>
    <gathalast line="260">Mukheca vacanaṃ tathā.</gathalast>
    <hangnum line="261" number="52"></hangnum>
    <gatha1 line="262"> Sutasanniccayā <pageBreak edition="Myanmar" number="0.0024" /> dhīrā,</gatha1>
    <gatha2 line="263">Tuṇhibhūtā apucchitā;</gatha2>
    <gatha3 line="264">Puṇṇā subhāsitenāpi,</gatha3>
    <gathalast line="265">Ghaṇḍādyaghaṭitāyathā.</gathalast>
    <hangnum line="266" number="53"></hangnum>
    <gatha1 line="267"> Apuṭṭho paṇḍito bherī,</gatha1>
    <gatha2 line="268">Pajjunno hoti pucchito;</gatha2>
    <gatha3 line="269">Bālo puṭṭho apuṭṭhoca,</gatha3>
    <gathalast line="270">Bahuṃ vikattate sadā.</gathalast>
    <hangnum line="271" number="54"></hangnum>
    <gatha1 line="272"> Sampannaguṇā laṅkāro,</gatha1>
    <gatha2 line="273">Sabbasatta hitāvaho;</gatha2>
    <gatha3 line="274">Nacareyya parattatthaṃ,</gatha3>
    <gathalast line="275">Kuto so paṇḍito bhave.</gathalast>
    <hangnum line="276" number="55"></hangnum>
    <gatha1 line="277"> Saparatthaṃ <pageBreak edition="Myanmar" number="0.0025" /> care dhīro,</gatha1>
    <gatha2 line="278">Asakkonto sakaṃ care;</gatha2>
    <gatha3 line="279">Tathāpica asakkonto,</gatha3>
    <gathalast line="280">Pāpāttānaṃ viyojaye.</gathalast>
    <hangnum line="281" number="56"></hangnum>
    <gatha1 line="282"> Bālecummattake bhūpe,</gatha1>
    <gatha2 line="283">Gurumātāpitūsvapi;</gatha2>
    <gatha3 line="284">Nadosaṃ kariyā pañño,</gatha3>
    <gathalast line="285">Saṅgheca jeṭṭhabhātari.</gathalast>
    <hangnum line="286" number="57"></hangnum>
    <gatha1 line="287"> Atthanāsaṃ <pageBreak edition="Myanmar" number="0.0026" /> manotāpaṃ,</gatha1>
    <gatha2 line="288">Ghareduccaritānica;</gatha2>
    <gatha3 line="289">Vañcanaṃ avamānañca,</gatha3>
    <gathalast line="290">Matimā napakāsaye.</gathalast>
    <hangnum line="291" number="58"></hangnum>
    <gatha1 line="292"> Paradānaṃ janettīva,</gatha1>
    <gatha2 line="293">Leṭṭuva paradabbakaṃ;</gatha2>
    <gatha3 line="294">Attāva sabbabhūtāni,</gatha3>
    <gathalast line="295">Yo passati so passati.</gathalast>
    <hangnum line="296" number="59"></hangnum>
    <gatha1 line="297"> Parūpavāde padhiro,</gatha1>
    <gatha2 line="298">Paravajjesvalocano;</gatha2>
    <gatha3 line="299">Paṅgulo aññanārīsu,</gatha3>
    <gathalast line="300">Dussakappesvacetano.</gathalast>
    <hangnum line="301" number="60"></hangnum>
    <gatha1 line="302"> Sabbaṃ suṇāti sotena,</gatha1>
    <gatha2 line="303">Sabbaṃ passati cakkhunā;</gatha2>
    <gatha3 line="304">Nacadiṭṭhaṃ sutaṃ dhīro,</gatha3>
    <gathalast line="305">Sabbaṃ uccitumarahati.</gathalast>
    <hangnum line="306" number="61"></hangnum>
    <gatha1 line="307"> Cakkhumassa yathāandho,</gatha1>
    <gatha2 line="308">Sotavā padhiroyathā;</gatha2>
    <gatha3 line="309">Paññāvāssa yathāmūgo,</gatha3>
    <gatha2 line="310">Balavā dubbaloriva;</gatha2>
    <gatha3 line="311">Atha atthesamuppanne,</gatha3>
    <gathalast line="312">Sayetha matasāyitaṃ.</gathalast>
    <hangnum line="313" number="62"></hangnum>
    <gatha1 line="314"> Pāpamitte <pageBreak edition="Myanmar" number="0.0028" /> vivajjetvā,</gatha1>
    <gatha2 line="315">Bhajeyyu ttamapuggalaṃ;</gatha2>
    <gatha3 line="316">Ovādecassa tiṭṭheyya,</gatha3>
    <gathalast line="317">Patthento acalaṃsukhaṃ.</gathalast>
    <hangnum line="318" number="63"></hangnum>
    <gatha1 line="319"> Sususā sutavaḍḍhanaṃ,</gatha1>
    <gatha2 line="320">Sutaṃ paññāyavaḍḍhanaṃ;</gatha2>
    <gatha3 line="321">Paññāya atthaṃ jānāti,</gatha3>
    <gathalast line="322">Ñāto attho sukhāvaho.</gathalast>
    <hangnum line="323" number="64"></hangnum>
    <gatha1 line="324"> Pāmojja <pageBreak edition="Myanmar" number="0.0029" /> karaṇaṃ ṭhānaṃ,</gatha1>
    <gatha2 line="325">Pasaṃsāvahanaṃsukhaṃ;</gatha2>
    <gatha3 line="326">Phalānisaṃso bhāveti,</gatha3>
    <gathalast line="327">Vahanto porissaṃdhuraṃ.</gathalast>
    <hangnum line="328" number="65"></hangnum>
    <gatha1 line="329"> Atisītaṃ atiuṇhaṃ,</gatha1>
    <gatha2 line="330">Atisāya midaṃahu;</gatha2>
    <gatha3 line="331">Iti visaṭṭha kammante,</gatha3>
    <gathalast line="332">Khaṇā accanti māṇave.</gathalast>
    <hangnum line="333" number="66"></hangnum>
    <gatha1 line="334"> Yoca <pageBreak edition="Myanmar" number="0.0030" /> sītañca uṇhañca,</gatha1>
    <gatha2 line="335">Tiṇātiyo namaññati;</gatha2>
    <gatha3 line="336">Karaṃ purisa kiccāni,</gatha3>
    <gathalast line="337">So sukhā navihāyati.</gathalast>
    <hangnum line="338" number="67"></hangnum>
    <gatha1 line="339"> Yasalābhaṃ jigīsantaṃ,</gatha1>
    <gatha2 line="340">Naraṃ vajjenti dūrato;</gatha2>
    <gatha3 line="341">Apatthetvāna te tasmā,</gatha3>
    <gathalast line="342">Taṃmaggaṃ maggaye budho.</gathalast>
    <hangnum line="343" number="68"></hangnum>
    <gatha1 line="344"> Desamosajja gacchanti,</gatha1>
    <gatha2 line="345">Sīhā sappurisā gajā;</gatha2>
    <gatha3 line="346">Tattheva nidhanaṃ yanti,</gatha3>
    <gathalast line="347">Kākā kāpurisā migā.</gathalast>
    <hangnum line="348" number="69"></hangnum>
    <gatha1 line="349"> Yasmiṃdese <pageBreak edition="Myanmar" number="0.0031" /> nasammāro,</gatha1>
    <gatha2 line="350">Napiti nacabandhavā;</gatha2>
    <gatha3 line="351">Nacavijjāgamo koci,</gatha3>
    <gathalast line="352">Natattha vasatī vasse.</gathalast>
    <hangnum line="353" number="70"></hangnum>
    <gatha1 line="354"> Dhanavā gaṇako rājā,</gatha1>
    <gatha2 line="355">Nadī vejjā imejanā;</gatha2>
    <gatha3 line="356">Yattha pañca navijjante,</gatha3>
    <gathalast line="357">Na tatthavasatī vase.</gathalast>
    <hangnum line="358" number="71"></hangnum>
    <gatha1 line="359"> Asanaṃ <pageBreak edition="Myanmar" number="0.0032" /> bhayamantānaṃ,</gatha1>
    <gatha2 line="360">Maccānaṃ maraṇaṃ bhayaṃ;</gatha2>
    <gatha3 line="361">Uttamānantusabbesaṃ,</gatha3>
    <gathalast line="362">Avamānaṃ paraṃ bhayaṃ.</gathalast>
    <hangnum line="363" number="72"></hangnum>
    <gatha1 line="364"> Amānanā yattha siyā,</gatha1>
    <gatha2 line="365">Santānaṃ avamānanā;</gatha2>
    <gatha3 line="366">Hīnasamānanāvāpi,</gatha3>
    <gathalast line="367">Na tatthavasati vase.</gathalast>
    <hangnum line="368" number="73"></hangnum>
    <gatha1 line="369"> Yatthālasoca dakkhoca,</gatha1>
    <gatha2 line="370">Sūro bhīruca pūjito;</gatha2>
    <gatha3 line="371">Na santā tattha vassanti,</gatha3>
    <gathalast line="372">Avisesakarena ko.</gathalast>
    <hangnum line="373" number="74"></hangnum>
    <gatha1 line="374"> Dukkho <pageBreak edition="Myanmar" number="0.0033" /> nivāso sambādhe,</gatha1>
    <gatha2 line="375">Ṭhāne asucisaṅkaṭe;</gatha2>
    <gatha3 line="376">Tato rimhipiyānante,</gatha3>
    <gathalast line="377">Tatoca akataññunaṃ.</gathalast>
    <hangnum line="378" number="75"></hangnum>
    <gatha1 line="379"> Siṅgīnaṃ pañcahatthena,</gatha1>
    <gatha2 line="380">Satena vājinaṃ caje;</gatha2>
    <gatha3 line="381">Hatthīnantu sahassena,</gatha3>
    <gathalast line="382">Desacāgena dujjane.</gathalast>
    <hangnum line="383" number="76"></hangnum>
    <gatha1 line="384"> Caje <pageBreak edition="Myanmar" number="0.0034" /> ekaṃ kulassatthaṃ,</gatha1>
    <gatha2 line="385">Gāmassatthaṃ kulaṃ caje;</gatha2>
    <gatha3 line="386">Gāmaṃ janapadassatthaṃ;</gatha3>
    <gathalast line="387">Attatthaṃ pathavī caje.</gathalast>
    <hangnum line="388" number="77"></hangnum>
    <gatha1 line="389"> Calatyekenapādena,</gatha1>
    <gatha2 line="390">Tiṭṭhatyekena paṇḍito;</gatha2>
    <gatha3 line="391">Asamikhyaparaṃṭhānaṃ,</gatha3>
    <gathalast line="392">Pubbamāyanaṃnacaje.</gathalast>
    <hangnum line="393" number="78"></hangnum>
    <gatha1 line="394"> Ṭhānabhaṭṭhā <pageBreak edition="Myanmar" number="0.0035" /> nasobhanti,</gatha1>
    <gatha2 line="395">Dantākesāna khānarā;</gatha2>
    <gatha3 line="396">Matimā itiviññāya,</gatha3>
    <gathalast line="397">Saṭhānaṃ nacaje lahuṃ.</gathalast>
    <hangnum line="398" number="79"></hangnum>
    <gatha1 line="399"> Caje dhanaṃ aṅgavarassahetu,</gatha1>
    <gatha2 line="400">Aṅgaṃ caje jivitaṃ rakkhamāno;</gatha2>
    <gatha3 line="401">Aṅgaṃ dhanaṃ jivitañcāpi sabbaṃ,</gatha3>
    <gathalast line="402">Caje naro dhamma manussaranto.</gathalast>
    <hangnum line="403" number="80"></hangnum>
    <gatha1 line="404"> Sotaṃ <pageBreak edition="Myanmar" number="0.0036" /> suteneva na kuṇḍalena,</gatha1>
    <gatha2 line="405">Dānena pāṇī natu kaṅkaṇena;</gatha2>
    <gatha3 line="406">Ābhāti kāyo purisuttamassa,</gatha3>
    <gathalast line="407">Paropakārena na candanena.</gathalast>
  </content>
</document>