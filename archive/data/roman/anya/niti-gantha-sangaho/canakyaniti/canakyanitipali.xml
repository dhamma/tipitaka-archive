<?xml version="1.0"?>
<document>
<metadata>
<normativeSource>http://tipitaka.org/romn/cscd/e1008n.nrf.xml</normativeSource>
<archivePath>roman/anya/niti-gantha-sangaho/canakyaniti/canakyanitipali.xml</archivePath>
<title>Cāṇakyanītipāḷi - Cāṇakyanīti - Nīti-gantha-saṅgaho - Anya</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<chapter line="2">Cāṇakyanītipāḷi</chapter>
<hangnum line="3" number="1"></hangnum>
<gatha1 line="4">Nānāsattho <pageBreak edition="M" number="0.0001" />ddhataṃ vakkhe,</gatha1>
<gatha2 line="5">Rāja nīti samuccayaṃ;</gatha2>
<gatha3 line="6">Sabba bīja midaṃ satthaṃ,</gatha3>
<gathalast line="7">Cāṇakyaṃ sārasaṅgahaṃ.</gathalast>
<hangnum line="8" number="2"></hangnum>
<gatha1 line="9">Mūlasuttaṃ pavakkhāmi,</gatha1>
<gatha2 line="10">Cāṇakyena yathoditaṃ;</gatha2>
<gatha3 line="11">Yassa viññāna mattena,</gatha3>
<gathalast line="12">Mūḷho bhavati paṇḍito.</gathalast>
<hangnum line="13" number="3"></hangnum>
<gatha1 line="14">Viduttaṃ <pageBreak edition="M" number="0.0002" />narapaccañca,</gatha1>
<gatha2 line="15">Nevatulyaṃ kudācanaṃ;</gatha2>
<gatha3 line="16">Sadese pujjate rājā,</gatha3>
<gathalast line="17">Vidū sabbattha pujjate.</gathalast>
<hangnum line="18" number="4"></hangnum>
<gatha1 line="19">Paṇḍite <pageBreak edition="M" number="0.0003" />ca guṇā sabbe,</gatha1>
<gatha2 line="20">Mūḷhe dosā hi kevalaṃ;</gatha2>
<gatha3 line="21">Tasmā mūḷhasahassesu,</gatha3>
<gathalast line="22">Pañño eko visisyate.</gathalast>
<hangnum line="23" number="5"></hangnum>
<gatha1 line="24">Mātariva <pageBreak edition="M" number="0.0004" />paradāresu,</gatha1>
<gatha2 line="25">Paradabbesu leṭṭuva;</gatha2>
<gatha3 line="26">Attaniva sabbabhūtesu,</gatha3>
<gathalast line="27">Yo passati sapaṇḍito.</gathalast>
<hangnum line="28" number="6"></hangnum>
<gatha1 line="29">Kiṃkulena visālena,</gatha1>
<gatha2 line="30">Guṇahīno tu yonaro;</gatha2>
<gatha3 line="31">Akulinopi satthañño,</gatha3>
<gathalast line="32">Devatāhipi pujjate.</gathalast>
<hangnum line="33" number="7"></hangnum>
<gatha1 line="34">Rūpayobbanasampannā <pageBreak edition="M" number="0.0005" />,</gatha1>
<gatha2 line="35">Visālakulasambhavā;</gatha2>
<gatha3 line="36">Vijjāhīnā nasobhante,</gatha3>
<gathalast line="37">Niggandhā iva kiṃsukā.</gathalast>
<hangnum line="38" number="8"></hangnum>
<gatha1 line="39">Tārānaṃ <pageBreak edition="M" number="0.0006" />bhūsaṇaṃ cando,</gatha1>
<gatha2 line="40">Nārīnaṃ bhūsaṇaṃ pati;</gatha2>
<gatha3 line="41">Puthabyā bhūsaṇaṃ rājā,</gatha3>
<gathalast line="42">Vijjā sabbassa bhūsaṇaṃ.</gathalast>
<hangnum line="43" number="9"></hangnum>
<gatha1 line="44">Mātā sattu pitā verī,</gatha1>
<gatha2 line="45">Yena bālo napāṭṭhito;</gatha2>
<gatha3 line="46">Na sobhate sabhāmajjhe,</gatha3>
<gathalast line="47">Haṃsamajjhe bakoyathā.</gathalast>
<hangnum line="48" number="10"></hangnum>
<gatha1 line="49">Varameko <pageBreak edition="M" number="0.0007" />guṇī putto,</gatha1>
<gatha2 line="50">Na ca mūḷhasatehipi;</gatha2>
<gatha3 line="51">Eko cando tamo hanti,</gatha3>
<gathalast line="52">Na ca tāragaṇehipi.</gathalast>
<hangnum line="53" number="11"></hangnum>
<gatha1 line="54">Lālaye <pageBreak edition="M" number="0.0008" />pañcavassāni,</gatha1>
<gatha2 line="55">Dasavassāni tālaye;</gatha2>
<gatha3 line="56">Patte tu soḷase vasse,</gatha3>
<gathalast line="57">Puttaṃ mittaṃva ācare.</gathalast>
<hangnum line="58" number="12"></hangnum>
<gatha1 line="59">Lālane <pageBreak edition="M" number="0.0009" />bahavo dosā,</gatha1>
<gatha2 line="60">Tālane bahavo guṇā;</gatha2>
<gatha3 line="61">Tasmā puttañca sissañca,</gatha3>
<gathalast line="62">Tālaye na tu lālaye.</gathalast>
<hangnum line="63" number="13"></hangnum>
<gatha1 line="64">Ekenāpi <pageBreak edition="M" number="0.0010" />suvakkhena,</gatha1>
<gatha2 line="65">Pupphitena sugandhinā;</gatha2>
<gatha3 line="66">Vāsitassa vanaṃ sabbaṃ,</gatha3>
<gathalast line="67">Suputtena kulaṃyathā.</gathalast>
<hangnum line="68" number="14"></hangnum>
<gatha1 line="69">Ekassāpi <pageBreak edition="M" number="0.0011" />kuvakkhassa,</gatha1>
<gatha2 line="70">Koṭaraṭṭhena agginā;</gatha2>
<gatha3 line="71">Dayhate hi vanaṃ sabbaṃ,</gatha3>
<gathalast line="72">Kuputtena kulaṃ yathā.</gathalast>
<hangnum line="73" number="15"></hangnum>
<gatha1 line="74">Dūrato sobhate mūḷho,</gatha1>
<gatha2 line="75">Lambamāna paṭāvuto;</gatha2>
<gatha3 line="76">Tāvañca sobhate mūḷho,</gatha3>
<gathalast line="77">Yāva kiñci nabhāsate.</gathalast>
<hangnum line="78" number="16"></hangnum>
<gatha1 line="79">Visato <pageBreak edition="M" number="0.0012" />amataṃ gāyhaṃ,</gatha1>
<gatha2 line="80">Amejjhāapi kañcanaṃ;</gatha2>
<gatha3 line="81">Nīcato uttamā vijjā,</gatha3>
<gathalast line="82">Thīratnaṃ dukkulāapi.</gathalast>
<hangnum line="83" number="17"></hangnum>
<gatha1 line="84">Ussave <pageBreak edition="M" number="0.0013" />byasaneceva,</gatha1>
<gatha2 line="85">Dubbhikkhe sattuviggahe;</gatha2>
<gatha3 line="86">Rājadvāre susāneca,</gatha3>
<gathalast line="87">Yo tiṭṭhati sabandhavo.</gathalast>
<hangnum line="88" number="18"></hangnum>
<gatha1 line="89">Parokkhe kiccahantāraṃ,</gatha1>
<gatha2 line="90">Paccakkhe piyavādinaṃ;</gatha2>
<gatha3 line="91">Vajjaye tādisaṃ mittaṃ,</gatha3>
<gathalast line="92">Visakumbhaṃ payomukhaṃ.</gathalast>
<hangnum line="93" number="19"></hangnum>
<gatha1 line="94">Sakiṃ <pageBreak edition="M" number="0.0014" />duṭṭhañca mittaṃ yo,</gatha1>
<gatha2 line="95">Puna sandhātu micchati;</gatha2>
<gatha3 line="96">Samaccu mupagaṇhāti,</gatha3>
<gathalast line="97">Gabbha massatarī yathā.</gathalast>
<hangnum line="98" number="20"></hangnum>
<gatha1 line="99">Na <pageBreak edition="M" number="0.0015" />vissase avissatthaṃ,</gatha1>
<gatha2 line="100">Mittañcāpi na vissase;</gatha2>
<gatha3 line="101">Kadāci kupitaṃ mittaṃ,</gatha3>
<gathalast line="102">Sabbadosaṃ pakāsaye.</gathalast>
<hangnum line="103" number="21"></hangnum>
<gatha1 line="104">Jāniyā <pageBreak edition="M" number="0.0016" />pesane bhacce,</gatha1>
<gatha2 line="105">Bandhave byasanāgame;</gatha2>
<gatha3 line="106">Mittañcā padikāleca,</gatha3>
<gathalast line="107">Bhariyañca vibhavakkhaye.</gathalast>
<hangnum line="108" number="22"></hangnum>
<gatha1 line="109">Upakāraggahitena,</gatha1>
<gatha2 line="110">Sattunāsattumuddhare;</gatha2>
<gatha3 line="111">Pādalaggaṃ karaṭṭhena,</gatha3>
<gathalast line="112">Kaṇṭakeneva kaṇṭakaṃ.</gathalast>
<hangnum line="113" number="23"></hangnum>
<gatha1 line="114">Na <pageBreak edition="M" number="0.0017" />mittaṃ koci kassaci,</gatha1>
<gatha2 line="115">Na koci ripu kassaci;</gatha2>
<gatha3 line="116">Kāraṇena hi ñāyati,</gatha3>
<gathalast line="117">Mittāni ca ripū tathā.</gathalast>
<hangnum line="118" number="24"></hangnum>
<gatha1 line="119">Dujjano <pageBreak edition="M" number="0.0018" />piyavādī ca,</gatha1>
<gatha2 line="120">Netaṃ vissāsakāraṇaṃ;</gatha2>
<gatha3 line="121">Madhu tiṭṭhati jivhagge,</gatha3>
<gathalast line="122">Hadaye tu halāhalaṃ.</gathalast>
<hangnum line="123" number="25"></hangnum>
<gatha1 line="124">Dujjano parihantabbo,</gatha1>
<gatha2 line="125">Vijjāyā laṅkatopi saṃ;</gatha2>
<gatha3 line="126">Maṇinā bhūsito sappo,</gatha3>
<gathalast line="127">Kime so nabhayaṃ karo.</gathalast>
<hangnum line="128" number="26"></hangnum>
<gatha1 line="129">Sappo <pageBreak edition="M" number="0.0019" />kūro khalo kūro,</gatha1>
<gatha2 line="130">Sappā kūrataro khalo;</gatha2>
<gatha3 line="131">Manto sadhivaso sappo,</gatha3>
<gathalast line="132">Khalo kena nivāyyate.</gathalast>
<hangnum line="133" number="27"></hangnum>
<gatha1 line="134">Nakhīnañca <pageBreak edition="M" number="0.0020" />nadīnañca,</gatha1>
<gatha2 line="135">Siṅgīnaṃ satthapāṇinaṃ;</gatha2>
<gatha3 line="136">Vissāso nevakātabbo,</gatha3>
<gathalast line="137">Thīsu rājakulesu ca.</gathalast>
<hangnum line="138" number="28"></hangnum>
<gatha1 line="139">Hatthī <pageBreak edition="M" number="0.0021" />hatthasahassena,</gatha1>
<gatha2 line="140">Satahatthena vājino;</gatha2>
<gatha3 line="141">Siṅgino dasahatthena,</gatha3>
<gathalast line="142">Ṭhānacāgena dujjano.</gathalast>
<hangnum line="143" number="29"></hangnum>
<gatha1 line="144">Āpadatthaṃ <pageBreak edition="M" number="0.0022" />dhanaṃ rakkhe,</gatha1>
<gatha2 line="145">Dāraṃ rakkhe dhanehipi;</gatha2>
<gatha3 line="146">Attānaṃ satataṃ rakkhe,</gatha3>
<gathalast line="147">Dārehipi dhanehipi.</gathalast>
<hangnum line="148" number="30"></hangnum>
<gatha1 line="149">Paradāraṃ paradabbaṃ,</gatha1>
<gatha2 line="150">Parivādaṃ parassa ca;</gatha2>
<gatha3 line="151">Parihāsaṃ guruṭṭhāne,</gatha3>
<gathalast line="152">Cāpalyañca vivajjaye.</gathalast>
<hangnum line="153" number="31"></hangnum>
<gatha1 line="154">Caje <pageBreak edition="M" number="0.0023" />ekaṃ kulassatthe,</gatha1>
<gatha2 line="155">Gāmassatthe kulaṃ caje;</gatha2>
<gatha3 line="156">Gāma janapadassatthe,</gatha3>
<gathalast line="157">Attatthe pathaviṃ caje.</gathalast>
<hangnum line="158" number="32"></hangnum>
<gatha1 line="159">Calatyekena <pageBreak edition="M" number="0.0024" />pādena,</gatha1>
<gatha2 line="160">Tiṭṭha tyekena buddhimā;</gatha2>
<gatha3 line="161">Nāsamikkhya paraṃ ṭhānaṃ,</gatha3>
<gathalast line="162">Pubbamāyatanaṃ caje.</gathalast>
<hangnum line="163" number="33"></hangnum>
<gatha1 line="164">Luddha matthena gaṇheyya,</gatha1>
<gatha2 line="165">Thaddha mañjalī kammunā;</gatha2>
<gatha3 line="166">Mūḷhaṃ chando nuvattena,</gatha3>
<gathalast line="167">Tathā tathena paṇḍitaṃ.</gathalast>
<hangnum line="168" number="34"></hangnum>
<gatha1 line="169">Atthanāsaṃ <pageBreak edition="M" number="0.0025" />manotāpaṃ,</gatha1>
<gatha2 line="170">Gehe duccaritāni ca;</gatha2>
<gatha3 line="171">Vañcanañca pamāṇañca,</gatha3>
<gathalast line="172">Matimā na pakāsaye.</gathalast>
<hangnum line="173" number="35"></hangnum>
<gatha1 line="174">Dhanadhaññappayogesu <pageBreak edition="M" number="0.0026" />,</gatha1>
<gatha2 line="175">Tathā vijjāgamesu ca;</gatha2>
<gatha3 line="176">Āhāre byavahāre ca,</gatha3>
<gathalast line="177">Cattalajjo sadā bhave.</gathalast>
<hangnum line="178" number="36"></hangnum>
<gatha1 line="179">Dhanino sotthiyo rājā,</gatha1>
<gatha2 line="180">Nadī vejjo tu pañcamo;</gatha2>
<gatha3 line="181">Pañca yatra navijjante,</gatha3>
<gathalast line="182">Tatra vāsaṃ nakāraye.</gathalast>
<hangnum line="183" number="37"></hangnum>
<gatha1 line="184">Yasmiṃdese <pageBreak edition="M" number="0.0027" />na sammānaṃ,</gatha1>
<gatha2 line="185">Na pīti naca bandhavā;</gatha2>
<gatha3 line="186">Na ca vijjāgamo koci,</gatha3>
<gathalast line="187">Taṃdesaṃ parivajjaye.</gathalast>
<hangnum line="188" number="38"></hangnum>
<gatha1 line="189">Manasā <pageBreak edition="M" number="0.0028" />cintitaṃ kammaṃ,</gatha1>
<gatha2 line="190">Vacasā napakāsaye;</gatha2>
<gatha3 line="191">Aññalakkhita kāriyassa,</gatha3>
<gathalast line="192">Yato siddhi najāyate.</gathalast>
<hangnum line="193" number="39"></hangnum>
<gatha1 line="194">Kudesañca <pageBreak edition="M" number="0.0029" />kuvuttiñca,</gatha1>
<gatha2 line="195">Kubhariyaṃ kunadiṃ tathā;</gatha2>
<gatha3 line="196">Kudabbañca kubhojjañca,</gatha3>
<gathalast line="197">Vajjaye tu vicakkhaṇo.</gathalast>
<hangnum line="198" number="40"></hangnum>
<gatha1 line="199">Iṇasesoggi seso ca,</gatha1>
<gatha2 line="200">Byādhiseso tatheva ca;</gatha2>
<gatha3 line="201">Puna ca vaḍḍhate yasmā,</gatha3>
<gathalast line="202">Tasmā sesaṃ nakāraye.</gathalast>
<hangnum line="203" number="41"></hangnum>
<gatha1 line="204">Cintā <pageBreak edition="M" number="0.0030" />jaro manussānaṃ,</gatha1>
<gatha2 line="205">Vatthānaṃ ātapo jaro;</gatha2>
<gatha3 line="206">Asobhagyaṃ jaro thīnaṃ,</gatha3>
<gathalast line="207">Assānaṃ methunaṃ jaro.</gathalast>
<hangnum line="208" number="42"></hangnum>
<gatha1 line="209">Atthi <pageBreak edition="M" number="0.0031" />putto vase yassa,</gatha1>
<gatha2 line="210">Bhacco bhariyā tatheva ca;</gatha2>
<gatha3 line="211">Abhāve pyatisantoso,</gatha3>
<gathalast line="212">Saggaṭṭho so mahītale.</gathalast>
<hangnum line="213" number="43"></hangnum>
<gatha1 line="214">Duṭṭhā bhariyā saṭhaṃ mittaṃ,</gatha1>
<gatha2 line="215">Bhacco cuttaradāyako;</gatha2>
<gatha3 line="216">Sa sappeca gahe vāso,</gatha3>
<gathalast line="217">Maccureva nasaṃsayo.</gathalast>
<hangnum line="218" number="44"></hangnum>
<gatha1 line="219">Mātā <pageBreak edition="M" number="0.0032" />yassa gehe natthi,</gatha1>
<gatha2 line="220">Bhariyācā piyavādinī;</gatha2>
<gatha3 line="221">Araññaṃ tena gantabbaṃ,</gatha3>
<gathalast line="222">Yathā raññaṃ tathāgahaṃ.</gathalast>
<hangnum line="223" number="45"></hangnum>
<gatha1 line="224">Iṇakattā <pageBreak edition="M" number="0.0033" />pitā sattu,</gatha1>
<gatha2 line="225">Mātā ca byabhicārinī;</gatha2>
<gatha3 line="226">Bhariyā rūpavatī sattu,</gatha3>
<gathalast line="227">Putto sattu apaṇḍito.</gathalast>
<hangnum line="228" number="46"></hangnum>
<gatha1 line="229">Kokilānaṃ <pageBreak edition="M" number="0.0034" />saro rūpaṃ,</gatha1>
<gatha2 line="230">Nārī rūpaṃ patibbatā;</gatha2>
<gatha3 line="231">Vijjā rūpaṃ kurūpānaṃ,</gatha3>
<gathalast line="232">Khamā rūpaṃ tapassinaṃ.</gathalast>
<hangnum line="233" number="47"></hangnum>
<gatha1 line="234">Avijjaṃ jīvanaṃ suññaṃ,</gatha1>
<gatha2 line="235">Disā suññā abandhavā;</gatha2>
<gatha3 line="236">Puttahīnaṃ gahaṃ suññaṃ,</gatha3>
<gathalast line="237">Sabbasuññā daliddatā.</gathalast>
<hangnum line="238" number="48"></hangnum>
<gatha1 line="239">Adātā<pageBreak edition="M" number="0.0035" />vaṃsadosena,</gatha1>
<gatha2 line="240">Kammadosā daliddatā;</gatha2>
<gatha3 line="241">Ummādā mātudosena,</gatha3>
<gathalast line="242">Pitudosena mūḷhatā.</gathalast>
<hangnum line="243" number="49"></hangnum>
<gatha1 line="244">Guru <pageBreak edition="M" number="0.0036" />aggi dvijādīnaṃ,</gatha1>
<gatha2 line="245">Vaṇṇānaṃ brāhmaṇo guru;</gatha2>
<gatha3 line="246">Pati reko gurutthīnaṃ,</gatha3>
<gathalast line="247">Sabbassābhyāgato guru.</gathalast>
<hangnum line="248" number="50"></hangnum>
<gatha1 line="249">Atidabbe <pageBreak edition="M" number="0.0037" />hatā laṅkā,</gatha1>
<gatha2 line="250">Atimāne ca koravā;</gatha2>
<gatha3 line="251">Atidāne balībaddho,</gatha3>
<gathalast line="252">Sabbamaccanta gahitaṃ.</gathalast>
<hangnum line="253" number="51"></hangnum>
<gatha1 line="254">Vatthahīno <pageBreak edition="M" number="0.0038" />tvalaṅkāro,</gatha1>
<gatha2 line="255">Ghatahīnañca bhojanaṃ;</gatha2>
<gatha3 line="256">Thanahīnā ca yānārī,</gatha3>
<gathalast line="257">Vijjāhīnañca jīvanaṃ.</gathalast>
<hangnum line="258" number="52"></hangnum>
<gatha1 line="259">Bhojjaṃ bhojanasatti ca,</gatha1>
<gatha2 line="260">Ratisatti varā thiyo;</gatha2>
<gatha3 line="261">Vibhavo dānasatti ca,</gatha3>
<gathalast line="262">Nāppassa tapaso phalaṃ.</gathalast>
<hangnum line="263" number="53"></hangnum>
<gatha1 line="264">Puttappayojanā <pageBreak edition="M" number="0.0039" />dārā,</gatha1>
<gatha2 line="265">Putto piṇḍappayojano;</gatha2>
<gatha3 line="266">Hitappayojanaṃ mittaṃ,</gatha3>
<gathalast line="267">Dhanaṃ sabbappayojanaṃ.</gathalast>
<hangnum line="268" number="54"></hangnum>
<gatha1 line="269">Dullabhaṃ <pageBreak edition="M" number="0.0040" />pākatikaṃ vākyaṃ,</gatha1>
<gatha2 line="270">Dullabho khemakaro suto;</gatha2>
<gatha3 line="271">Dullabhā sadisī jāyā,</gatha3>
<gathalast line="272">Dullabho sajano piyo.</gathalast>
<hangnum line="273" number="55"></hangnum>
<gatha1 line="274">Selesele <pageBreak edition="M" number="0.0041" />namāṇikkaṃ,</gatha1>
<gatha2 line="275">Muttikaṃ na gajegaje;</gatha2>
<gatha3 line="276">Sādhavo na hi sabbatra,</gatha3>
<gathalast line="277">Candanaṃ na vanevane.</gathalast>
<hangnum line="278" number="56"></hangnum>
<gatha1 line="279">Asoco <pageBreak edition="M" number="0.0042" />niddhano pañño,</gatha1>
<gatha2 line="280">Asoco paṇḍitabandhavo;</gatha2>
<gatha3 line="281">Asocā vidhavā nārī,</gatha3>
<gathalast line="282">Puttanatta patiṭṭhitā.</gathalast>
<hangnum line="283" number="57"></hangnum>
<gatha1 line="284">Avijjo puriso soco,</gatha1>
<gatha2 line="285">Socaṃ methuna mappajaṃ;</gatha2>
<gatha3 line="286">Nirāhārā pajā socā,</gatha3>
<gathalast line="287">Socaṃ rajja marājakaṃ.</gathalast>
<hangnum line="288" number="58"></hangnum>
<gatha1 line="289">Kulehi <pageBreak edition="M" number="0.0043" />saha sampakkaṃ,</gatha1>
<gatha2 line="290">Paṇḍitehi ca mittataṃ;</gatha2>
<gatha3 line="291">Ñātībhi ca samaṃ melaṃ,</gatha3>
<gathalast line="292">Kubbāno navinassati.</gathalast>
<hangnum line="293" number="59"></hangnum>
<gatha1 line="294">Kaṭṭhā <pageBreak edition="M" number="0.0044" />vutti parādhinā,</gatha1>
<gatha2 line="295">Kaṭṭho vāso nirāsayo;</gatha2>
<gatha3 line="296">Niddhano byavasāyo ca,</gatha3>
<gathalast line="297">Sabbakaṭṭhā daliddatā.</gathalast>
<hangnum line="298" number="60"></hangnum>
<gatha1 line="299">Takkarassa kuto dhammo,</gatha1>
<gatha2 line="300">Dujjanassa kuto khamā;</gatha2>
<gatha3 line="301">Vesiyā ca kuto sneho,</gatha3>
<gathalast line="302">Kuto saccañca kāminaṃ.</gathalast>
<hangnum line="303" number="61"></hangnum>
<gatha1 line="304">Pesitassa <pageBreak edition="M" number="0.0045" />kuto mānaṃ,</gatha1>
<gatha2 line="305">Kopanassa kuto sukhaṃ;</gatha2>
<gatha3 line="306">Thīnaṃ kuto satittañca,</gatha3>
<gathalast line="307">Kuto mettī khalassa ca.</gathalast>
<hangnum line="308" number="62"></hangnum>
<gatha1 line="309">Dubbalassa <pageBreak edition="M" number="0.0046" />balaṃ rājā,</gatha1>
<gatha2 line="310">Bālānaṃ rodanaṃ balaṃ;</gatha2>
<gatha3 line="311">Balaṃmūḷhassa monittaṃ,</gatha3>
<gathalast line="312">Corānaṃ atathaṃ balaṃ.</gathalast>
<hangnum line="313" number="63"></hangnum>
<gatha1 line="314">Yo <pageBreak edition="M" number="0.0047" />dhuvāni pariccajja,</gatha1>
<gatha2 line="315">Adhuvaṃ parisevati;</gatha2>
<gatha3 line="316">Dhuvāni tassa nassanti,</gatha3>
<gathalast line="317">Adhuvaṃ naṭṭhameva ca.</gathalast>
<hangnum line="318" number="64"></hangnum>
<gatha1 line="319">Sukkaṃ maṃsaṃ thiyo vuddhā,</gatha1>
<gatha2 line="320">Bālakka taruṇaṃ dadhi;</gatha2>
<gatha3 line="321">Pabhāte methunaṃ niddā,</gatha3>
<gathalast line="322">Sajju pāṇaharāni cha;</gathalast>
<hangnum line="323" number="65"></hangnum>
<gatha1 line="324">Sajju <pageBreak edition="M" number="0.0048" />maṃsaṃ navannañca,</gatha1>
<gatha2 line="325">Bālā thī khīrabhojanaṃ;</gatha2>
<gatha3 line="326">Ghatamuṇhodakañceva,</gatha3>
<gathalast line="327">Sajju pāṇakarāni cha.</gathalast>
<hangnum line="328" number="66"></hangnum>
<gatha1 line="329">Sīhādekaṃ <pageBreak edition="M" number="0.0049" />bakādekaṃ,</gatha1>
<gatha2 line="330">Cha sunā tīṇi gadrabhā;</gatha2>
<gatha3 line="331">Vāyasā catu sikkhetha,</gatha3>
<gathalast line="332">Cattāri kukkuṭādapi.</gathalast>
<hangnum line="333" number="67"></hangnum>
<gatha1 line="334">Pabhūtamappakiccaṃ <pageBreak edition="M" number="0.0050" />vā,</gatha1>
<gatha2 line="335">Yonaro kattumicchati;</gatha2>
<gatha3 line="336">Saṃyatanena kattabbaṃ,</gatha3>
<gathalast line="337">Sīhādekaṃ pakittitaṃ.</gathalast>
<hangnum line="338" number="68"></hangnum>
<gatha1 line="339">Sabbindriyāni saṃyama,</gatha1>
<gatha2 line="340">Bakova patito jano;</gatha2>
<gatha3 line="341">Kāladesopapannāni,</gatha3>
<gathalast line="342">Sabbakiccāni sādhaye.</gathalast>
<hangnum line="343" number="69"></hangnum>
<gatha1 line="344">Bahvāsī <pageBreak edition="M" number="0.0051" />sāppasantuṭṭho,</gatha1>
<gatha2 line="345">Suniddo sīghacetano;</gatha2>
<gatha3 line="346">Pabhubhatto ca sūro ca,</gatha3>
<gathalast line="347">Ñātabbā cha sunā guṇā.</gathalast>
<hangnum line="348" number="70"></hangnum>
<gatha1 line="349">Avissāmaṃ <pageBreak edition="M" number="0.0052" />vahe bhāraṃ,</gatha1>
<gatha2 line="350">Sītuṇhañca navindati;</gatha2>
<gatha3 line="351">Sa santoso tathā niccaṃ,</gatha3>
<gathalast line="352">Tīṇi sikkhetha gadrabhā.</gathalast>
<hangnum line="353" number="71"></hangnum>
<gatha1 line="354">Guḷhamethunadhammañca,</gatha1>
<gatha2 line="355">Kālekāle ca saṅgahaṃ;</gatha2>
<gatha3 line="356">Appamādamanālasyaṃ,</gatha3>
<gathalast line="357">Catu sikkhetha vāyasā.</gathalast>
<hangnum line="358" number="72"></hangnum>
<gatha1 line="359">Yuddhañca <pageBreak edition="M" number="0.0053" />pātaruṭṭhānaṃ,</gatha1>
<gatha2 line="360">Bhojanaṃ saha bandhuhi;</gatha2>
<gatha3 line="361">Thiyaṃ āpadaggataṃ rakkhe,</gatha3>
<gathalast line="362">Catu sikkhetha kukkuṭā.</gathalast>
<hangnum line="363" number="73"></hangnum>
<gatha1 line="364">Kotibhāro <pageBreak edition="M" number="0.0054" />samatthānaṃ,</gatha1>
<gatha2 line="365">Kiṃdūraṃ byavasāyinaṃ;</gatha2>
<gatha3 line="366">Ko videso savijjānaṃ,</gatha3>
<gathalast line="367">Ko paro piyavādinaṃ.</gathalast>
<hangnum line="368" number="74"></hangnum>
<gatha1 line="369">Bhayassa kathito pantho,</gatha1>
<gatha2 line="370">Indriyānamasaṃyamo;</gatha2>
<gatha3 line="371">Tajjayo sampadāmaggo,</gatha3>
<gathalast line="372">Yeniṭṭhaṃ tena gamyate.</gathalast>
<hangnum line="373" number="75"></hangnum>
<gatha1 line="374">Na <pageBreak edition="M" number="0.0055" />ca vijjāsamo bandhu,</gatha1>
<gatha2 line="375">Na ca byādhisamo ripu;</gatha2>
<gatha3 line="376">Nacāpaccasamo sneho,</gatha3>
<gathalast line="377">Na ca devā paraṃ balaṃ.</gathalast>
<hangnum line="378" number="76"></hangnum>
<gatha1 line="379">Samuddāvaraṇā <pageBreak edition="M" number="0.0056" />bhūmi,</gatha1>
<gatha2 line="380">Pākārāvaraṇaṃ gahaṃ;</gatha2>
<gatha3 line="381">Narindāvaraṇā desā,</gatha3>
<gathalast line="382">Cārittāvaraṇā thiyo.</gathalast>
<hangnum line="383" number="77"></hangnum>
<gatha1 line="384">Ghatakumbhasamā nārī,</gatha1>
<gatha2 line="385">Tattaṅgāra samo pumā;</gatha2>
<gatha3 line="386">Tasmā ghatañca aggiñca,</gatha3>
<gathalast line="387">Nekatra thapaye budho.</gathalast>
<hangnum line="388" number="78"></hangnum>
<gatha1 line="389">Āhāro <pageBreak edition="M" number="0.0057" />dviguṇo thīnaṃ,</gatha1>
<gatha2 line="390">Buddhi tāsaṃ catugguṇo;</gatha2>
<gatha3 line="391">Chaguṇo byavasāyo ca,</gatha3>
<gathalast line="392">Kāmocaṭṭhaguṇo mato.</gathalast>
<hangnum line="393" number="79"></hangnum>
<gatha1 line="394">Jiṇṇamannaṃ <pageBreak edition="M" number="0.0058" />pasaṃseyya,</gatha1>
<gatha2 line="395">Bhariyaṃ gatayobbanaṃ;</gatha2>
<gatha3 line="396">Raṇā paccāgataṃ sūraṃ,</gatha3>
<gathalast line="397">Sassañca gehamāgataṃ.</gathalast>
<hangnum line="398" number="80"></hangnum>
<gatha1 line="399">Asantuṭṭhā <pageBreak edition="M" number="0.0059" />dvijā naṭṭhā,</gatha1>
<gatha2 line="400">Santuṭṭhāiva pāthivā;</gatha2>
<gatha3 line="401">Salajjā gaṇikā naṭṭhā,</gatha3>
<gathalast line="402">Nillajjā ca kulitthiyo.</gathalast>
<hangnum line="403" number="81"></hangnum>
<gatha1 line="404">Avaṃsapatito rājā,</gatha1>
<gatha2 line="405">Mūḷhaputto ca paṇḍito;</gatha2>
<gatha3 line="406">Adhanena dhanaṃ pāpya,</gatha3>
<gathalast line="407">Tiṇaṃva maññate janaṃ.</gathalast>
<hangnum line="408" number="82"></hangnum>
<gatha1 line="409">Brahmahāpi <pageBreak edition="M" number="0.0060" />naro pujjo,</gatha1>
<gatha2 line="410">Yassatthi vipulaṃ dhanaṃ;</gatha2>
<gatha3 line="411">Sasino tulyavaṃsopi,</gatha3>
<gathalast line="412">Niddhano paribhūyate.</gathalast>
<hangnum line="413" number="83"></hangnum>
<gatha1 line="414">Potthakaṭṭhā <pageBreak edition="M" number="0.0061" />tu yāvijjā,</gatha1>
<gatha2 line="415">Parahatthagataṃ dhanaṃ;</gatha2>
<gatha3 line="416">Kiccakāle samuppanne,</gatha3>
<gathalast line="417">Na sāvijjā na taddhanaṃ.</gathalast>
<hangnum line="418" number="84"></hangnum>
<gatha1 line="419">Pādapānaṃ bhayaṃ vātā,</gatha1>
<gatha2 line="420">Padmānaṃ sisirā bhayaṃ;</gatha2>
<gatha3 line="421">Pabbatānaṃ vajīramhā,</gatha3>
<gathalast line="422">Sādhūnaṃ dujjanā bhayaṃ.</gathalast>
<hangnum line="423" number="85"></hangnum>
<gatha1 line="424">Paññe <pageBreak edition="M" number="0.0062" />niyujjamāne tu,</gatha1>
<gatha2 line="425">Santi rañño tayoguṇā;</gatha2>
<gatha3 line="426">Yaso sagganivāso ca,</gatha3>
<gathalast line="427">Vipulo ca dhanāgamo.</gathalast>
<hangnum line="428" number="86"></hangnum>
<gatha1 line="429">Mūḷhe <pageBreak edition="M" number="0.0063" />niyujjamānetu,</gatha1>
<gatha2 line="430">Khattiyassāguṇā tayo;</gatha2>
<gatha3 line="431">Ayaso catthanāso ca,</gatha3>
<gathalast line="432">Narake gamanaṃ tathā.</gathalast>
<hangnum line="433" number="87"></hangnum>
<gatha1 line="434">Bahūmūḷhasaṅghātehi,</gatha1>
<gatha2 line="435">Aññoññapasuvuttibhi;</gatha2>
<gatha3 line="436">Pacchādyante guṇā sabbe,</gatha3>
<gathalast line="437">Meghehiva divākaro.</gathalast>
<hangnum line="438" number="88"></hangnum>
<gatha1 line="439">Yassa khettaṃ nadītīre,</gatha1>
<gatha2 line="440">Bhariyāpi parappiyā;</gatha2>
<gatha3 line="441">Puttassa vinayo natthi,</gatha3>
<gathalast line="442">Maccureva nasaṃsayo.</gathalast>
<hangnum line="443" number="89"></hangnum>
<gatha1 line="444">Asambhābyaṃ <pageBreak edition="M" number="0.0065" />navattabbaṃ,</gatha1>
<gatha2 line="445">Paccakkhamapi dissate;</gatha2>
<gatha3 line="446">Silā tarati pānīyaṃ,</gatha3>
<gathalast line="447">Gītaṃ gāyati vānaro.</gathalast>
<hangnum line="448" number="90"></hangnum>
<gatha1 line="449">Subhikkhaṃ <pageBreak edition="M" number="0.0066" />kasake niccaṃ,</gatha1>
<gatha2 line="450">Niccaṃ sukha marogike;</gatha2>
<gatha3 line="451">Bhariyā bhattu piyā yassa,</gatha3>
<gathalast line="452">Tassa niccossavaṃ gahaṃ.</gathalast>
<hangnum line="453" number="91"></hangnum>
<gatha1 line="454">Helassa kammanāsāya,</gatha1>
<gatha2 line="455">Buddhināsāya niddhanaṃ;</gatha2>
<gatha3 line="456">Yācanā mānanāsāya,</gatha3>
<gathalast line="457">Kulanāsāya bhojanaṃ.</gathalast>
<hangnum line="458" number="92"></hangnum>
<gatha1 line="459">Sevitabbo <pageBreak edition="M" number="0.0067" />mahāvakkho,</gatha1>
<gatha2 line="460">Phalacchāyā samanvito;</gatha2>
<gatha3 line="461">Yadi devā phalaṃ natthi,</gatha3>
<gathalast line="462">Chāyā kena nivāraye.</gathalast>
<hangnum line="463" number="93"></hangnum>
<gatha1 line="464">Paṭhame <pageBreak edition="M" number="0.0068" />najjitā vijjā,</gatha1>
<gatha2 line="465">Dutīye najjitaṃ dhanaṃ;</gatha2>
<gatha3 line="466">Tatīye najjitaṃ puññaṃ,</gatha3>
<gathalast line="467">Catutthe kiṃkarissati.</gathalast>
<hangnum line="468" number="94"></hangnum>
<gatha1 line="469">Nadīkūleca ye vakkhā,</gatha1>
<gatha2 line="470">Parahatthagataṃ dhanaṃ;</gatha2>
<gatha3 line="471">Kiccaṃ thīgocaraṃ yassa,</gatha3>
<gathalast line="472">Sabbaṃ taṃ viphalaṃ bhave.</gathalast>
<hangnum line="473" number="95"></hangnum>
<gatha1 line="474">Kudesamāsajja <pageBreak edition="M" number="0.0069" />kutotthasañcayo,</gatha1>
<gatha2 line="475">Kuputtamāsajja kuto jalañjalī;</gatha2>
<gatha3 line="476">Kugehiniṃ pāpya gahe kuto sukhaṃ,</gatha3>
<gathalast line="477">Kusissamajjhāpayato kuto yaso.</gathalast>
<hangnum line="478" number="96"></hangnum>
<gatha1 line="479">Kūpodakaṃ <pageBreak edition="M" number="0.0070" />vaṭacchāyā,</gatha1>
<gatha2 line="480">Sāmā thīciṭṭhakālayaṃ;</gatha2>
<gatha3 line="481">Sītakāle bhave uṇhaṃ,</gatha3>
<gathalast line="482">Gimhakāle ca sītalaṃ.</gathalast>
<hangnum line="483" number="97"></hangnum>
<gatha1 line="484">Visaṃ <pageBreak edition="M" number="0.0071" />caṅkamanaṃ rattiṃ,</gatha1>
<gatha2 line="485">Visaṃ raññonukulatā;</gatha2>
<gatha3 line="486">Visaṃ thīpi aññāsattā,</gatha3>
<gathalast line="487">Visaṃ byādhi avekkhito.</gathalast>
<hangnum line="488" number="98"></hangnum>
<gatha1 line="489">Duradhītā <pageBreak edition="M" number="0.0072" />visaṃ vijjā,</gatha1>
<gatha2 line="490">Ajiṇṇe bhojanaṃ visaṃ;</gatha2>
<gatha3 line="491">Visaṃ goṭṭhī daliddassa,</gatha3>
<gathalast line="492">Vuddhassa taruṇī visaṃ.</gathalast>
<hangnum line="493" number="99"></hangnum>
<gatha1 line="494">Padose <pageBreak edition="M" number="0.0073" />nihato pantho,</gatha1>
<gatha2 line="495">Patitā nihatā thiyo;</gatha2>
<gatha3 line="496">Appabījaṃ hataṃ khettaṃ,</gatha3>
<gathalast line="497">Bhaccadosā hato pabhū.</gathalast>
<hangnum line="498" number="100"></hangnum>
<gatha1 line="499">Hatamasottiyaṃ saddhaṃ,</gatha1>
<gatha2 line="500">Hato yañño tvadakkhiṇo;</gatha2>
<gatha3 line="501">Hatā rūpavatī vañjhā,</gatha3>
<gathalast line="502">Hataṃ senamanāyakaṃ.</gathalast>
<hangnum line="503" number="101"></hangnum>
<gatha1 line="504">Vedavedaṅga <pageBreak edition="M" number="0.0074" />tattañño,</gatha1>
<gatha2 line="505">Japahomaparāyano;</gatha2>
<gatha3 line="506">Āsīvādavacoyutto,</gatha3>
<gathalast line="507">Esa rājapurohito.</gathalast>
<hangnum line="508" number="102"></hangnum>
<gatha1 line="509">Kulasīlaguṇopeto,</gatha1>
<gatha2 line="510">Sabbadhammaparāyano;</gatha2>
<gatha3 line="511">Pavīṇo pesanādyakkho,</gatha3>
<gathalast line="512">Dhammādyakkho vidhīyate.</gathalast>
<hangnum line="513" number="103"></hangnum>
<gatha1 line="514">Ayubbedakatābhyāso,</gatha1>
<gatha2 line="515">Sabbesaṃ piyadassano;</gatha2>
<gatha3 line="516">Ariyasīlaguṇopeto,</gatha3>
<gathalast line="517">Esa vajjo vidhīyate.</gathalast>
<hangnum line="518" number="104"></hangnum>
<gatha1 line="519">Sakiṃdutta <pageBreak edition="M" number="0.0076" />gahitattho,</gatha1>
<gatha2 line="520">Lahuhattho jitakkharo;</gatha2>
<gatha3 line="521">Sabbasattha samālokī,</gatha3>
<gathalast line="522">Pakaṭṭho nāma lekhako.</gathalast>
<hangnum line="523" number="105"></hangnum>
<gatha1 line="524">Samattanītisattañño,</gatha1>
<gatha2 line="525">Vāhane pūjitassamo;</gatha2>
<gatha3 line="526">Sūravīraguṇopeto,</gatha3>
<gathalast line="527">Senādhyakkho vidhīyate.</gathalast>
<hangnum line="528" number="106"></hangnum>
<gatha1 line="529">Sucī <pageBreak edition="M" number="0.0078" />vākyapaṭuppañño,</gatha1>
<gatha2 line="530">Paracittopalakkhako;</gatha2>
<gatha3 line="531">Dhīro yathāttha vādī ca,</gatha3>
<gathalast line="532">Esa dūto vidhīyate.</gathalast>
<hangnum line="533" number="107"></hangnum>
<gatha1 line="534">Puttanatta guṇopeto,</gatha1>
<gatha2 line="535">Satthañño piṭṭhapācako;</gatha2>
<gatha3 line="536">Sūro ca kathinoceva,</gatha3>
<gathalast line="537">Sūpakāro sa uccate.</gathalast>
<hangnum line="538" number="108"></hangnum>
<gatha1 line="539">Iṅgitā <pageBreak edition="M" number="0.0079" />kāratattañño,</gatha1>
<gatha2 line="540">Balavā piyadassano;</gatha2>
<gatha3 line="541">Appamādī sadā dakkho,</gatha3>
<gathalast line="542">Patihāro sa uccate.</gathalast>
<hangnum line="543" number="109"></hangnum>
<gatha1 line="544">Yassa <pageBreak edition="M" number="0.0080" />natthi sayaṃ paññā,</gatha1>
<gatha2 line="545">Satthaṃ tassa karoti kiṃ;</gatha2>
<gatha3 line="546">Locanehi vihīnassa,</gatha3>
<gathalast line="547">Dappaṇo kiṃkarissati.</gathalast>
<hangnum line="548" number="110"></hangnum>
<gatha1 line="549">Kiṃkarissanti vattāro,</gatha1>
<gatha2 line="550">Sotaṃ yattha navijjate;</gatha2>
<gatha3 line="551">Naggakapaṇake dese,</gatha3>
<gathalast line="552">Rajaṇo kiṃkarissati.</gathalast>
</body>
</document>