<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e1010n.nrf2.xml</normativeSource>
    <source>roman/anya/niti-gantha-sangaho/caturarakkhadipani/2. maranassatiniddesa.xml</source>
    <script>roman</script>
    <directory>/anya/niti-gantha-sangaho/caturarakkhadipani</directory>
    <basename>2. maranassatiniddesa</basename>
    <titlePath>2. Maraṇassatiniddesa - Caturārakkhadīpanī - Nīti-gantha-saṅgaho - Anya</titlePath>
  </metadata>
<content>
    <chapter line="1">2. Maraṇassatiniddesa</chapter>
    <hangnum line="2" number="1"></hangnum>
    <gatha1 line="3"> Maraṇassati <pageBreak edition="Myanmar" number="0.0023" /> micchanto, tāva buddhavaco suṇa;</gatha1>
    <gathalast line="4">Avikkhittena cittena, sambuddha vacanaṃ hidaṃ.</gathalast>
    <hangnum line="5" number="2"></hangnum>
    <gatha1 line="6"> Animitta <pageBreak edition="Myanmar" number="0.0024" /> manaññātaṃ, maccānaṃ idha jīvitaṃ;</gatha1>
    <gathalast line="7">Kasirañca parittañca, tañca dukkhena saṃyutaṃ.</gathalast>
    <hangnum line="8" number="3"></hangnum>
    <gatha1 line="9"> Na hi so pakkamo atthi, yena jātā namiyyare;</gatha1>
    <gathalast line="10">Jarampi patvā maraṇaṃ, evaṃdhammā hi pāṇino.</gathalast>
    <hangnum line="11" number="4"></hangnum>
    <gatha1 line="12"> Phalāna <pageBreak edition="Myanmar" number="0.0025" /> miva pakkānaṃ, pāto patanato bhayaṃ;</gatha1>
    <gathalast line="13">Evaṃ jātāna maccānaṃ, niccaṃ maraṇa to bhayaṃ.</gathalast>
    <hangnum line="14" number="5"></hangnum>
    <gatha1 line="15"> Yathāpi kumbhakārassa, katā mattikabhājanā;</gatha1>
    <gathalast line="16">Sabbe bhedapariyantā, evaṃ maccāna jīvitaṃ.</gathalast>
    <hangnum line="17" number="6"></hangnum>
    <gatha1 line="18"> Daharāca <pageBreak edition="Myanmar" number="0.0026" /> mahantāca, yebālā yeca paṇḍitā;</gatha1>
    <gathalast line="19">Sabbe maccuvasaṃ yanti, sabbe maccuparāyanā.</gathalast>
    <hangnum line="20" number="7"></hangnum>
    <gatha1 line="21"> Tesaṃ maccuparetānaṃ, gacchataṃ paralokato;</gatha1>
    <gathalast line="22">Napitā tāyate puttaṃ, ñātivāpana ñātake;</gathalast>
    <hangnum line="23" number="8"></hangnum>
    <gatha1 line="24"> Pekkhataññeva <pageBreak edition="Myanmar" number="0.0027" /> ñātīnaṃ, passa lālappataṃ puthu;</gatha1>
    <gathalast line="25">Ekamekova maccānaṃ, go vajjhoviya niyyati.</gathalast>
    <hangnum line="26" number="9"></hangnum>
    <gatha1 line="27"> Eva mabbhāhato loko, maccunāca jarāyaca;</gatha1>
    <gathalast line="28">Tasmā dhīrā nasocanti, viditvā loka pariyāyaṃ.</gathalast>
    <hangnum line="29" number="10"></hangnum>
    <gatha1 line="30"> Aññepi <pageBreak edition="Myanmar" number="0.0028" /> passa gamane, yathā kammupage nare;</gatha1>
    <gathalast line="31">Maccuno vasamāgamma, phandantevidha pāṇino.</gathalast>
    <hangnum line="32" number="11"></hangnum>
    <gatha1 line="33"> Yena yenahi maññanti,</gatha1>
    <gatha2 line="34">Tatotassa hi aññathā;</gatha2>
    <gatha3 line="35">Etādiso vinābhāvo,</gatha3>
    <gathalast line="36">Passa lokassa pariyāyanti.</gathalast>
    <paragraph line="37">[Sulla sutte vuttaṃ.]</paragraph>
    <hangnum line="38" number="12"></hangnum>
    <gatha1 line="39"> Yathāpi <pageBreak edition="Myanmar" number="0.0029" /> selā vipulā,</gatha1>
    <gatha2 line="40">Nabhaṃ āhacca paccatā;</gatha2>
    <gatha3 line="41">Samantā anupari yeyyuṃ,</gatha3>
    <gathalast line="42">Nippothentā catuddisā.</gathalast>
    <hangnum line="43" number="13"></hangnum>
    <gatha1 line="44"> Evaṃ jarāca maccuca,</gatha1>
    <gatha2 line="45">Adhivattanti pāṇine;</gatha2>
    <gatha3 line="46">Khattiyebrāhmaṇe vesse,</gatha3>
    <gatha2 line="47">Sudde caṇḍāla pakkuse;</gatha2>
    <gatha3 line="48">Nakiñci parivajjeti,</gatha3>
    <gathalast line="49">Sabbamevā bhimaddati.</gathalast>
    <hangnum line="50" number="14"></hangnum>
    <gatha1 line="51"> Na <pageBreak edition="Myanmar" number="0.0030" /> tattha hatthi naṃ bhummi, na rathānaṃ napattiyā;</gatha1>
    <gathalast line="52">Na cāpi mantayuddhena, sakkā jetuṃ dhanenavā.</gathalast>
    <hangnum line="53" number="15"></hangnum>
    <gatha1 line="54"> Tasmāhi <pageBreak edition="Myanmar" number="0.0031" /> paṇḍito poso,</gatha1>
    <gatha2 line="55">Sampassaṃ attha mattano;</gatha2>
    <gatha3 line="56">Buddhe dhamme ca saṅgheca,</gatha3>
    <gathalast line="57">Dhīro saddaṃ nivesaye.</gathalast>
    <hangnum line="58" number="16"></hangnum>
    <gatha1 line="59"> Yo dhammacārī kāyena, vācāya uda cetasā;</gatha1>
    <gathalast line="60">Idhevanaṃ pasaṃsanti, paccasagge pamodatīti.</gathalast>
    <paragraph line="61">[Pabbatū mama sutte vuttaṃ.]</paragraph>
    <hangnum line="62" number="17"></hangnum>
    <gatha1 line="63"> Yathā <pageBreak edition="Myanmar" number="0.0032" /> vārivaho pūro, vahe rukkhe pakūlaje;</gatha1>
    <gathalast line="64">Evaṃ jarāmaraṇena, vuyhante sabba pāṇino.</gathalast>
    <hangnum line="65" number="18"></hangnum>
    <gatha1 line="66"> Daharāpi hi miyyanti,</gatha1>
    <gatha2 line="67">Narāca athanāriyo;</gatha2>
    <gatha3 line="68">Tattha ko visāseposo,</gatha3>
    <gathalast line="69">Daharo mhītijīvite.</gathalast>
    <hangnum line="70" number="19"></hangnum>
    <gatha1 line="71"> Sāya <pageBreak edition="Myanmar" number="0.0033" /> meke nidissanti, pāto diṭṭhā bahujjanā;</gatha1>
    <gathalast line="72">Pāto eke nadissanti, sāyaṃ diṭṭhā bahujjanā.</gathalast>
    <hangnum line="73" number="20"></hangnum>
    <gatha1 line="74"> Ajjeva kiccaṃ ātappaṃ, ko jaññā maraṇaṃ suve;</gatha1>
    <gathalast line="75">Nahi no saṅkaraṃ tena, mahāsenana maccunāti.</gathalast>
    <paragraph line="76">[Jātakesuvuttaṃ.]</paragraph>
    <hangnum line="77" number="21"></hangnum>
    <gatha1 line="78"> Natthetthañño <pageBreak edition="Myanmar" number="0.0034" /> nusāsanto, sayaṃvattāna movada;</gatha1>
    <gathalast line="79">Jineritā nusārena, bhikkhu saṃsāra bhīruko.</gathalast>
    <hangnum line="80" number="22"></hangnum>
    <gatha1 line="81"> Ahivāpi <pageBreak edition="Myanmar" number="0.0035" /> maṃ ḍaṃseyya, aññepi visadhārino;</gatha1>
    <gathalast line="82">Apiyāpica ghāteyyuṃ, uppajjeyyuṃ rujāpime.</gathalast>
    <hangnum line="83" number="23"></hangnum>
    <gatha1 line="84"> Maccusenā vudhāsaṅkhyā, bāhirajjhattu paddavā;</gatha1>
    <gathalast line="85">Tehāyu pīḷitaṃchejjaṃ, marissa majjavā suve.</gathalast>
    <hangnum line="86" number="24"></hangnum>
    <gatha1 line="87"> Aḷakkā <pageBreak edition="Myanmar" number="0.0036" /> hi gavādīhi, corādīhi arīhipi;</gatha1>
    <gathalast line="88">Abhiṇha sannipātehi, rujā chanavutīhipi.</gathalast>
    <hangnum line="89" number="25"></hangnum>
    <gatha1 line="90"> Bahūna mupakārehi, annodakādikehipi;</gatha1>
    <gathalast line="91">Marissaṃ pīḷito niccaṃ, nirujjheyyāyu ajjavā.</gathalast>
    <hangnum line="92" number="26"></hangnum>
    <gatha1 line="93"> Bahvāvudhe <pageBreak edition="Myanmar" number="0.0037" /> visajjeti, nilleṇaṃ maccuniddayo;</gatha1>
    <gathalast line="94">Vasantaṃ bhavasaṅgāme, namutto koci āvudhā;</gathalast>
    <hangnum line="95" number="27"></hangnum>
    <gatha1 line="96"> Mahabbalā mahāpaññā, mahiddhikā mahaddhanā;</gatha1>
    <gathalast line="97">Namuttā sammāsambuddho, sabbalokādhipo api;</gathalast>
    <hangnum line="98" number="28"></hangnum>
    <gatha1 line="99"> Mayā <pageBreak edition="Myanmar" number="0.0038" /> samā navā vuddhā, tadāvudhehi te matā;</gatha1>
    <gathalast line="100">Tathā hampi marissāmi, leṇaṃ puññaṃva me kataṃ.</gathalast>
    <hangnum line="101" number="29"></hangnum>
    <gatha1 line="102"> Pathabyāpādayo dhātthū,</gatha1>
    <gatha2 line="103">Āhārā bhojanādayo;</gatha2>
    <gatha3 line="104">Sītuṇha mutunāmetaṃ,</gatha3>
    <gathalast line="105">Dosā pittasemhānilā.</gathalast>
    <hangnum line="106" number="30"></hangnum>
    <gatha1 line="107"> Dhātvāhāru <pageBreak edition="Myanmar" number="0.0039" /> tudosānaṃ, samatte vāyu tiṭṭhati;</gatha1>
    <gathalast line="108">Visame taṅkhaṇaññeva, chejja mappaṃ parādhinaṃ.</gathalast>
    <hangnum line="109" number="31"></hangnum>
    <gatha1 line="110"> Dhātvā hārutu dosānaṃ, visamā svepyakallako;</gatha1>
    <gathalast line="111">Ussāhe kallakāleva, kiṃkareyyaakallako;</gathalast>
    <hangnum line="112" number="32"></hangnum>
    <gatha1 line="113"> Uppajjeyyuṃ <pageBreak edition="Myanmar" number="0.0040" /> rujā svepi, asāto dukkhamā kharā;</gatha1>
    <gathalast line="114">Puretaraṃva ārabbhe, māpacchā anutāpanaṃ.</gathalast>
    <hangnum line="115" number="33"></hangnum>
    <gatha1 line="116"> Sattānaṃ <pageBreak edition="Myanmar" number="0.0041" /> nīcakammānaṃ, saraṇopi bhayaṅkaro;</gatha1>
    <gathalast line="117">Nīcānīcaṃ najānāmi, maraṇāsannatampica.</gathalast>
    <hangnum line="118" number="34"></hangnum>
    <gatha1 line="119"> Kamma pīḷita sattānaṃ, taṅkhaṇampi bhayubbhavo;</gatha1>
    <gathalast line="120">Mareyya majjavā svevā, nayuttova pamajjituṃ.</gathalast>
    <hangnum line="121" number="35"></hangnum>
    <gatha1 line="122"> Puññakkhīṇā pajā khippaṃ, ahetunāpi nassaye;</gatha1>
    <gathalast line="123">Suddhacitto marissāmi, na kiliṭṭhena cetasā.</gathalast>
    <hangnum line="124" number="36"></hangnum>
    <gatha1 line="125"> Upacchedāpi <pageBreak edition="Myanmar" number="0.0042" /> me santi, bhavābhavacitā bahū;</gatha1>
    <gathalast line="126">Chejjaṃ tehāyu ajjāpi, sādhvāsumārabhe mataṃ;</gathalast>
    <hangnum line="127" number="37"></hangnum>
    <gatha1 line="128"> Kammā parādha sattānaṃ, vināse paccupaṭṭhite;</gatha1>
    <gathalast line="129">Anayo nayarūpena, buddhimākamya tiṭṭhati.</gathalast>
    <hangnum line="130" number="38"></hangnum>
    <gatha1 line="131"> Maraṇāsanna <pageBreak edition="Myanmar" number="0.0043" /> taññeva, cinteyya paññavā sato;</gatha1>
    <gathalast line="132">Evaṃ cintayanto santo, napāpaṃ kattu mussahe.</gathalast>
    <hangnum line="133" number="39"></hangnum>
    <gatha1 line="134"> Maraṇāsanna taññeva, cinteyya buddhasāvako;</gatha1>
    <gathalast line="135">Evaṃ cintayanto santo, kadācipi anuṇṇato.</gathalast>
    <hangnum line="136" number="40"></hangnum>
    <gatha1 line="137"> Addhāga <pageBreak edition="Myanmar" number="0.0044" /> maraṇaṃ pañño, puretaraṃva cintaye;</gatha1>
    <gathalast line="138">Kare kātabba kammañca, evaṃ so nānusocati.</gathalast>
    <hangnum line="139" number="41"></hangnum>
    <gatha1 line="140"> Maraṇāsanna saññī so, appamatto vicakkhaṇo;</gatha1>
    <gathalast line="141">Pattepi maraṇe kāle, na sammuḷho nasokavā.</gathalast>
    <hangnum line="142" number="42"></hangnum>
    <gatha1 line="143"> Maraṇā <pageBreak edition="Myanmar" number="0.0045" /> sannasaññī so, sodheti attano malaṃ;</gatha1>
    <gathalast line="144">Nimmalena cuto bhikkhu, natvevā pāya gāmiko.</gathalast>
    <hangnum line="145" number="43"></hangnum>
    <gatha1 line="146"> Sati āsanna maraṇe,</gatha1>
    <gatha2 line="147">Dūrasaññī pamāda vā;</gatha2>
    <gatha3 line="148">Yo karoti akātabbaṃ,</gatha3>
    <gathalast line="149">Tadā so atisocati.</gathalast>
    <hangnum line="150" number="44"></hangnum>
    <gatha1 line="151"> Sati <pageBreak edition="Myanmar" number="0.0046" /> āsannamaraṇe, dūrasaññī pamādavā;</gatha1>
    <gathalast line="152">Ākiṇṇo pāpadhammehi, pajjhāyi dummano tadā.</gathalast>
    <hangnum line="153" number="45"></hangnum>
    <gatha1 line="154"> Sati āsanna maraṇe, duṭṭho dosoti thaddhavā;</gatha1>
    <gathalast line="155">Abhinandati sādeti, tadāso atidukkhito.</gathalast>
    <hangnum line="156" number="46"></hangnum>
    <gatha1 line="157"> Sati <pageBreak edition="Myanmar" number="0.0047" /> āsannamaraṇe, tuvaṭaṃ na cikicchati;</gatha1>
    <gathalast line="158">Sañciccāpatti māpanno, tadā so paridevati.</gathalast>
    <hangnum line="159" number="47"></hangnum>
    <gatha1 line="160"> Sati āsanna maraṇe, gihīhi navakehica;</gatha1>
    <gathalast line="161">Saṃsaṭṭho na nulomehi, svativassu mukho tadā.</gathalast>
    <hangnum line="162" number="48"></hangnum>
    <gatha1 line="163"> Sati <pageBreak edition="Myanmar" number="0.0048" /> āsanna maraṇe, kuhako kuladūsako;</gatha1>
    <gathalast line="164">Micchājīva samāpanno, dunnimittova so cuto.</gathalast>
    <hangnum line="165" number="49"></hangnum>
    <gatha1 line="166"> Sasokī <pageBreak edition="Myanmar" number="0.0049" /> sahanandīca, dukkhe dukkho sukhe sukho;</gatha1>
    <gathalast line="167">Gihikammesu ussukko, passaṃ gijjhakūṭaṃ cuto.</gathalast>
    <hangnum line="168" number="50"></hangnum>
    <gatha1 line="169"> Marissanti anāvajja, kilesātura pīḷito;</gatha1>
    <gathalast line="170">Kimikhajjavaṇo sāva, bhanto kiṃ sugatiṃ vaje.</gathalast>
    <hangnum line="171" number="51"></hangnum>
    <gatha1 line="172"> Marissanti <pageBreak edition="Myanmar" number="0.0050" /> anāvajja, dhuradvayaṃ na pūrati;</gatha1>
    <gathalast line="173">Ganthaṃ vipassanaṃ tandī, kāruññoyeva so cuto.</gathalast>
    <hangnum line="174" number="52"></hangnum>
    <gatha1 line="175"> Marissanti anāvajja, kilesānaṃ vasānugo;</gatha1>
    <gathalast line="176">Sambuddhā-ṇaṃ vītikkanto, kāruñño natthi tassamo.</gathalast>
    <hangnum line="177" number="53"></hangnum>
    <gatha1 line="178"> Marissanti <pageBreak edition="Myanmar" number="0.0051" /> anāvajjaṃ, dhanamesī adhammato;</gatha1>
    <gathalast line="179">Puññe cintāpi nuppajji, nirayaṃ so manaṃ gato.</gathalast>
    <hangnum line="180" number="54"></hangnum>
    <gatha1 line="181"> Mareyyanti anāvajjaṃ, dhanaṃ cini adhammato;</gatha1>
    <gathalast line="182">Citaṃ citaṃ ihevetaṃ, tasmiṃgiddho sa pettiko.</gathalast>
    <hangnum line="183" number="55"></hangnum>
    <gatha1 line="184"> Atthā <pageBreak edition="Myanmar" number="0.0052" /> gehe nivattante, susāne mittabandhavā;</gatha1>
    <gathalast line="185">Sukataṃ dukkataṃ kammaṃ, gacchanta manugacchati.</gathalast>
    <hangnum line="186" number="56"></hangnum>
    <gatha1 line="187"> Mareyyanti anāvajjaṃ, ihatthaṃ vā nuyuñjati;</gatha1>
    <gathalast line="188">Samparāya manapekkho, sujuṃ vā pāyagāmiko.</gathalast>
    <hangnum line="189" number="57"></hangnum>
    <gatha1 line="190"> Mareyyanti <pageBreak edition="Myanmar" number="0.0053" /> samāvajja, dhammato dhana mesati;</gatha1>
    <gathalast line="191">Puññakārī suladdhena, maraṇepi sa modati.</gathalast>
    <hangnum line="192" number="58"></hangnum>
    <gatha1 line="193"> Pañcasīla sadārakkho, yathābalañca dāyako;</gatha1>
    <gathalast line="194">Kāle uposathāvāso, so niccaṃ sugatiṃ vajje.</gathalast>
    <hangnum line="195" number="59"></hangnum>
    <gatha1 line="196"> Dhovāpattimalaṃ <pageBreak edition="Myanmar" number="0.0054" /> khippaṃ, maccu addhā gamissati;</gatha1>
    <gathalast line="197">Micchāvitakka mucchijja, kara kātabbabhāvanaṃ.</gathalast>
    <hangnum line="198" number="60"></hangnum>
    <gatha1 line="199"> Atikkantā bahū ratyo, khepetvā mama jīvitaṃ;</gatha1>
    <gathalast line="200">Mandāyunā pamādena, yutto viharituṃ kathaṃ.</gathalast>
    <hangnum line="201" number="61"></hangnum>
    <gatha1 line="202"> Hāsantaṃ <pageBreak edition="Myanmar" number="0.0055" /> nandi mattānaṃ, maccusandhīhi tacchaye;</gatha1>
    <gathalast line="203">Kucchi meyyacuto ajja, ko hāsananditabbako.</gathalast>
    <hangnum line="204" number="62"></hangnum>
    <gatha1 line="205"> Maccusenāvudhā saṅkhyā, maraṇābhimukho ahaṃ;</gatha1>
    <gathalast line="206">Accāyitabba kālo yaṃ, ikkhitabba mudikkhatu.</gathalast>
    <hangnum line="207" number="63"></hangnum>
    <gatha1 line="208"> Puremarāmi <pageBreak edition="Myanmar" number="0.0056" /> daṭṭhabbaṃ,</gatha1>
    <gatha2 line="209">Dakkheyyaṃ maccu essati;</gatha2>
    <gatha3 line="210">Accāyitabba kālo yaṃ,</gatha3>
    <gathalast line="211">Nokāso hāsatuṭṭhiyā.</gathalast>
    <hangnum line="212" number="64"></hangnum>
    <gatha1 line="213"> Ākiṇṇamaccusenānaṃ <pageBreak edition="Myanmar" number="0.0057" />, ajja svevā vināsinaṃ;</gatha1>
    <gathalast line="214">Addhā pahāya gāmīnaṃ, kiṃ pamāda vihārinā.</gathalast>
    <hangnum line="215" number="65"></hangnum>
    <gatha1 line="216"> Khaṇamattova paccakkho, ajja svevā atissati;</gatha1>
    <gathalast line="217">Samparāyo atidīgho, paramparo anantiko.</gathalast>
    <hangnum line="218" number="66"></hangnum>
    <gatha1 line="219"> Khaṇamattova <pageBreak edition="Myanmar" number="0.0058" /> paccakkho, maccunā taṃ jahissati;</gatha1>
    <gathalast line="220">Pahāya gamanīye-smiṃ, mahussāho niratthako.</gathalast>
    <hangnum line="221" number="67"></hangnum>
    <gatha1 line="222"> Samparāyo atidīgho, apātheyye suduttaro;</gatha1>
    <gathalast line="223">Mahussāhena kātabbo, tadattho dīghadassinā.</gathalast>
    <hangnum line="224" number="68"></hangnum>
    <gatha1 line="225"> Saddhā <pageBreak edition="Myanmar" number="0.0059" /> bandhatu pātheyyaṃ, tadesanaṃ iheva hi;</gatha1>
    <gathalast line="226">Bhavantare nalabbheyya, apātheyya tidukkhito.</gathalast>
    <hangnum line="227" number="69"></hangnum>
    <gatha1 line="228"> Saṃsāra taraṇatthāya, maholumpāni bandhatha;</gatha1>
    <gathalast line="229">Bhāvanā dāna sīlehi, tivittiṇṇo bhavaṇṇavo.</gathalast>
    <hangnum line="230" number="70"></hangnum>
    <gatha1 line="231"> Bhuñjaṃ <pageBreak edition="Myanmar" number="0.0060" /> bhuñjaṃ janaṃ kāme,</gatha1>
    <gatha2 line="232">Kālākālā-budhontako;</gatha2>
    <gatha3 line="233">Kantekanteti maṃsāso,</gatha3>
    <gathalast line="234">Pivaṃpivaṃva kaṃ migaṃ.</gathalast>
    <hangnum line="235" number="71"></hangnum>
    <gatha1 line="236"> Kāme kāmesanāyeyya,</gatha1>
    <gatha2 line="237">Kālokālo mateṭṭhiyā;</gatha2>
    <gatha3 line="238">Pūre pūretabbaṃ dhammaṃ,</gatha3>
    <gathalast line="239">Addhā addhāna saṃsaraṃ.</gathalast>
    <hangnum line="240" number="72"></hangnum>
    <gatha1 line="241"> Mareyyanti <pageBreak edition="Myanmar" number="0.0061" /> anubbiggo, pāpakaṃ kattumussahe;</gatha1>
    <gathalast line="242">Kareyya hāsanandiñca, cāpallañca pamāda vā.</gathalast>
    <hangnum line="243" number="73"></hangnum>
    <gatha1 line="244"> Mareyyamiti <pageBreak edition="Myanmar" number="0.0062" /> saṃviggo, leṇameva gavesati;</gatha1>
    <gathalast line="245">Na hāsi nevanandīca, na cāpallo kadācipi.</gathalast>
    <hangnum line="246" number="74"></hangnum>
    <gatha1 line="247"> Accuṭṭhita rujaggīhi, accāyāse bhayānake;</gatha1>
    <gathalast line="248">Nosadhe maraṇāsanne, katapuññaṃva sāta-daṃ.</gathalast>
    <hangnum line="249" number="75"></hangnum>
    <gatha1 line="250"> Ñātisaṅghā <pageBreak edition="Myanmar" number="0.0063" /> viyojentā, maraṇanta bhusāturā;</gatha1>
    <gathalast line="251">Sabbaṃ pahāya gantāpi, nanditabbāni puññino.</gathalast>
    <hangnum line="252" number="76"></hangnum>
    <gatha1 line="253"> Passantā sunimittāni, pākaṭāni sakammunā;</gatha1>
    <gathalast line="254">Sukhanti maraṇe kāle, numodantā katānica.</gathalast>
    <hangnum line="255" number="77"></hangnum>
    <gatha1 line="256"> Sāta-dātāni <pageBreak edition="Myanmar" number="0.0064" /> puññāni, evaṃ mahabbhaye api;</gatha1>
    <gathalast line="257">Sugatiṃ lahunetāni, kātabbāni puretaraṃ.</gathalast>
    <hangnum line="258" number="78"></hangnum>
    <gatha1 line="259"> Devadūte <pageBreak edition="Myanmar" number="0.0065" /> pakāsetvā, yamapuṭṭho sayaṃkataṃ;</gatha1>
    <gathalast line="260">Puññaṃ sarati ce satto, tadeva sugatiṃ vaje.</gathalast>
    <hangnum line="261" number="79"></hangnum>
    <gatha1 line="262"> Pāpa <pageBreak edition="Myanmar" number="0.0066" /> kaḍḍhampi niraye, manaṃ dukkhagataṃ pajaṃ;</gatha1>
    <gathalast line="263">Dukkhā moceti yaṃpuññaṃ, sadā kātabbameva taṃ.</gathalast>
    <hangnum line="264" number="80"></hangnum>
    <gatha1 line="265"> Pahāyakaṃva puññañhi, pahātabbaṃva pāpakaṃ;</gatha1>
    <gathalast line="266">Taṃ padīpandhakāraṃva, dvayaṃ otvā khukaṃ viya.</gathalast>
    <hangnum line="267" number="81"></hangnum>
    <gatha1 line="268"> Ñātisaṅghā <pageBreak edition="Myanmar" number="0.0067" /> viyojentā, maraṇanta bhusāturā;</gatha1>
    <gathalast line="269">Sabbaṃ pahāya gantāro, bhayānakāni pāpino.</gathalast>
    <hangnum line="270" number="82"></hangnum>
    <gatha1 line="271"> Passantā dunnimittāni, pākaṭāni sakammunā;</gatha1>
    <gathalast line="272">Maraṇe atidukkhanti, nutāpentā katānica.</gathalast>
    <hangnum line="273" number="83"></hangnum>
    <gatha1 line="274"> Paṭipīḷāni <pageBreak edition="Myanmar" number="0.0068" /> pāpāni, evaṃ mahabbhaye sati;</gatha1>
    <gathalast line="275">Duggatiṃ lahunetāni, yuttova parivajjituṃ.</gathalast>
    <hangnum line="276" number="84"></hangnum>
    <gatha1 line="277"> Devadūte <pageBreak edition="Myanmar" number="0.0069" /> pakāsetvā, yamarājena pucchito;</gatha1>
    <gathalast line="278">Pamādassanti cikkhanto, mahaggimhi turaṃ pati.</gathalast>
    <hangnum line="279" number="85"></hangnum>
    <gatha1 line="280"> Puññaṃ akarivā māvā, yamarājinda pucchito;</gatha1>
    <gathalast line="281">Pamādassanti cikkhanto, mahādukkhaṃ turaṃ gami.</gathalast>
    <hangnum line="282" number="86"></hangnum>
    <gatha1 line="283"> Pāpaṃ <pageBreak edition="Myanmar" number="0.0070" /> akarivā māvā, pucchito yamasāminā;</gatha1>
    <gathalast line="284">Pamādassanti cikkhanto, tattaṃ guḷaṃ turaṃ gili.</gathalast>
    <hangnum line="285" number="87"></hangnum>
    <gatha1 line="286"> Jātamattā tijiṇṇāca, āturāca matā vudhā;</gatha1>
    <gathalast line="287">Devadūte ime pañca, disvā saṃviggataṃ vaje.</gathalast>
    <hangnum line="288" number="88"></hangnum>
    <gatha1 line="289"> Coditā <pageBreak edition="Myanmar" number="0.0071" /> devadūtehi, ye pamajjanti mānavā;</gatha1>
    <gathalast line="290">Te dīgharattaṃ socanti, hina kāyū pagānarā.</gathalast>
    <hangnum line="291" number="89"></hangnum>
    <gatha1 line="292"> Dhuradvaya <pageBreak edition="Myanmar" number="0.0072" /> manārabbha, gihikammādike rato;</gatha1>
    <gathalast line="293">Kathaṃ gijjhakūṭaṃ sesaṃ, petāvāsaṃ atissati.</gathalast>
    <hangnum line="294" number="90"></hangnum>
    <gatha1 line="295"> Pariyatti masikkhanto,</gatha1>
    <gatha2 line="296">Nāraddho paṭipattiyaṃ;</gatha2>
    <gatha3 line="297">Alaso dubbitakko so,</gatha3>
    <gathalast line="298">Kiṃ taṃselaṃ atissati.</gathalast>
    <hangnum line="299" number="92"></hangnum>
    <gatha1 line="300"> Mocanatthāya <pageBreak edition="Myanmar" number="0.0073" /> pabbajja, saṃkiliṭṭhā pamādino;</gatha1>
    <gathalast line="301">Sugatyāpica te bhaṭṭhā, atidūrāva muttito.</gathalast>
    <hangnum line="302" number="93"></hangnum>
    <gatha1 line="303"> Sīdanteva <pageBreak edition="Myanmar" number="0.0074" /> jale khittā, silā mahāva khuddakā;</gatha1>
    <gathalast line="304">Patanti khuddakenāpi, apāyaṃ pāpa kammunā.</gathalast>
    <hangnum line="305" number="94"></hangnum>
    <gatha1 line="306"> Patantā khuddakeneva, bahūhi puna pīḷitā;</gatha1>
    <gathalast line="307">Mokkhokāsaṃ navindanti, pāpaṃ khuddampi nācare.</gathalast>
    <hangnum line="308" number="95"></hangnum>
    <gatha1 line="309"> Jegucchitthūdarāgamma <pageBreak edition="Myanmar" number="0.0075" />, punāpi tattha niccagū;</gatha1>
    <gathalast line="310">Dukkhāti dukkha saṃkiṇṇo, haṭṭhuṃ tuṭṭhuṃ nasakkuṇe.</gathalast>
    <hangnum line="311" number="96"></hangnum>
    <gatha1 line="312"> Atibyāpiguṇo <pageBreak edition="Myanmar" number="0.0076" /> puñño,</gatha1>
    <gatha2 line="313">Mahāyaso sirindharo;</gatha2>
    <gatha3 line="314">Kucchiyaṃ retasi vāso,</gatha3>
    <gathalast line="315">Atīva lajjitabbako.</gathalast>
    <hangnum line="316" number="97"></hangnum>
    <gatha1 line="317"> Maccudukkhaṃ khaṇaṃyeva, atidukkhaṃ taduttari;</gatha1>
    <gathalast line="318">Mātugāmudare sandhi, patiṭṭhānaṃ bhayānakaṃ.</gathalast>
    <hangnum line="319" number="98"></hangnum>
    <gatha1 line="320"> Maccudukkhaṃ <pageBreak edition="Myanmar" number="0.0077" /> khaṇaṃyeva, atidukkhaṃ cirattanaṃ;</gatha1>
    <gathalast line="321">Āma pakkantare sandhi, patiṭṭhānaṃ bhayānakaṃ.</gathalast>
    <hangnum line="322" number="99"></hangnum>
    <gatha1 line="323"> Duggatyaṃṭhātu taṃdukkhaṃ, suṇa uccakuleapi;</gatha1>
    <gathalast line="324">Kucchiyaṃ atisambādhe, jalābumhi jigucchite.</gathalast>
    <hangnum line="325" number="100"></hangnum>
    <gatha1 line="326"> Miḷha semhādi saṃkiṇṇe, ati duggandha vāsite;</gatha1>
    <gathalast line="327">Gūthakūpe kimīviya, tamejā mūlakammato.</gathalast>
    <hangnum line="328" number="101"></hangnum>
    <gatha1 line="329"> Paramāṇukāyo ṭhāti, dukkhī nerayiko viya;</gatha1>
    <gathalast line="330">Dhuvāturo sukhāmisso, āma pakkāsayantare;</gathalast>
    <hangnum line="331" number="102"></hangnum>
    <gatha1 line="332"> Vedanaṭṭova saṃvaḍḍho, acittoviya niccalo;</gatha1>
    <gathalast line="333">Dasamāsantare kacce, bahū maranti pāṇino.</gathalast>
    <hangnum line="334" number="103"></hangnum>
    <gatha1 line="335"> Paripakko <pageBreak edition="Myanmar" number="0.0079" /> pamuñcho so,</gatha1>
    <gatha2 line="336">Atisambādha yonito;</gatha2>
    <gatha3 line="337">Malākiṇṇena gattena,</gatha3>
    <gathalast line="338">Accāyāso vijāyati.</gathalast>
    <hangnum line="339" number="104"></hangnum>
    <gatha1 line="340"> Evaṃ <pageBreak edition="Myanmar" number="0.0080" /> maccuñca sandhiñca, vijāyanañca bheravaṃ;</gatha1>
    <gathalast line="341">Passaṃ nibbindanto santo, virajjeyya bhavanduke.</gathalast>
    <hangnum line="342" number="105"></hangnum>
    <gatha1 line="343"> Evaṃ maccuñca sandiñca, anussara mabhiṇhaso;</gatha1>
    <gathalast line="344">Rājaseṭṭhi bhavādimpi, naiccheyya tadanvitaṃ.</gathalast>
    <hangnum line="345" number="106"></hangnum>
    <gatha1 line="346"> Bhave <pageBreak edition="Myanmar" number="0.0081" /> dukkha macintetvā, bhavāsāya pavattitaṃ;</gatha1>
    <gathalast line="347">Puññaṃ punappunaṃ deti, sandhiṃ na nibbutiṃ varaṃ.</gathalast>
    <hangnum line="348" number="107"></hangnum>
    <gatha1 line="349"> Bhave dukkhaṃ vibhāyitvā, nibbindena pavattitaṃ;</gatha1>
    <gathalast line="350">Puññaṃ bhava matikkamma, nibbānaṃ deti nibbutiṃ.</gathalast>
    <hangnum line="351" number="108"></hangnum>
    <gatha1 line="352"> Bhave <pageBreak edition="Myanmar" number="0.0082" /> dukkhaṃ saritvāna, maccusandhi sayādikaṃ;</gatha1>
    <gathalast line="353">Tibhavesu virajjeyyā, ditta geheva sāmiko.</gathalast>
    <hangnum line="354" number="109"></hangnum>
    <gatha1 line="355"> Santo puññāni karonto, sandhidukkha manussaraṃ;</gatha1>
    <gathalast line="356">Nibbinda yutta cittena, vajjeyya bhavasāta to.</gathalast>
    <hangnum line="357" number="110"></hangnum>
    <gatha1 line="358"> Puñña <pageBreak edition="Myanmar" number="0.0083" /> nibbatta ṭhānepi, jegucche sandhisambhavo;</gatha1>
    <gathalast line="359">Bhava sāta vasā tasmā, dhīro taṃ lagganaṃ caje.</gathalast>
  </content>
</document>