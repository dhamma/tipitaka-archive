<?xml version="1.0"?>
<document>
<metadata>
<normativeSource>http://tipitaka.org/romn/cscd/e1010n.nrf4.xml</normativeSource>
<archivePath>roman/anya/niti-gantha-sangaho/caturarakkhadipani/appamadavaha pakinnakaniddesa.xml</archivePath>
<title>Appamādāvaha pakiṇṇakaniddesa - Caturārakkhadīpanī - Nīti-gantha-saṅgaho - Anya</title>
</metadata>
<body>
<chapter line="1">Appamādāvaha pakiṇṇakaniddesa</chapter>
<hangnum line="2" number="1"></hangnum>
<gatha1 line="3">Saṃvijjanti <pageBreak edition="M" number="0.0200" />dha lokasmiṃ,</gatha1>
<gatha2 line="4">Bahū jīvitakappanā;</gatha2>
<gatha3 line="5">Gahetvā patta muñcho yo,</gatha3>
<gathalast line="6">Jīvikānaṃ sa lāmako.</gathalast>
<hangnum line="7" number="2"></hangnum>
<gatha1 line="8">Sukulāca tadupagā, kāmabhogā napekkhino;</gatha1>
<gathalast line="9">Na bhayaṭṭā na iṇaṭṭā, neva ājīva kāraṇā.</gathalast>
<hangnum line="10" number="3"></hangnum>
<gatha1 line="11">Nālaṃva <pageBreak edition="M" number="0.0201" />gihinā brahma, cariyāya akhaṇḍitaṃ;</gatha1>
<gathalast line="12">Gharāvāso tisambādho, pabbajjāva nirālayā.</gathalast>
<hangnum line="13" number="4"></hangnum>
<gatha1 line="14">Bhavapaṅkā <pageBreak edition="M" number="0.0202" />pamuccāma, tivittiṇṇā bhayānakā;</gatha1>
<gathalast line="15">Paṭipatti yimāyāti, katvā tadupagā ime.</gathalast>
<hangnum line="16" number="5"></hangnum>
<gatha1 line="17">Uttiṭṭhe nappamajjeyya, dhammaṃ caritaṃ sucare;</gatha1>
<gathalast line="18">Dhammacārī sukhaṃseti, asmiṃloke paramhica.</gathalast>
<hangnum line="19" number="6"></hangnum>
<gatha1 line="20">Svāgatā <pageBreak edition="M" number="0.0203" />vata tebhikkhū, pattā sambuddhaputta taṃ;</gatha1>
<gathalast line="21">Gihi bandhana pucchijja, sukhitā sāsane ratā.</gathalast>
<hangnum line="22" number="7"></hangnum>
<gatha1 line="23">Katapuñña visesāva, ete suladdha dullabhā;</gatha1>
<gathalast line="24">Chaṭṭetvāpi mahārajjaṃ, nedisaṃ laddha maññadā.</gathalast>
<hangnum line="25" number="8"></hangnum>
<gatha1 line="26">Svāgatā <pageBreak edition="M" number="0.0204" />sugatī hontu, māduggatī pamādino;</gatha1>
<gathalast line="27">Dussīlā ce gamissanti, apāyaṃ tibhayānakaṃ.</gathalast>
<hangnum line="28" number="9"></hangnum>
<gatha1 line="29">Gihibhogā <pageBreak edition="M" number="0.0205" />parīhinno, sāmaññattañca dūbhato;</gatha1>
<gathalast line="30">Paridhaṃsamāno pakireti, chavālātaṃva nassati.</gathalast>
<hangnum line="31" number="10"></hangnum>
<gatha1 line="32">Kuso yathā duggahito, hatthamevā nukantati;</gatha1>
<gathalast line="33">Sāmaññaṃ dupparāmaṭṭhaṃ, nirayā yupa kaḍḍhati.</gathalast>
<hangnum line="34" number="11"></hangnum>
<gatha1 line="35">Yaṃkiñci <pageBreak edition="M" number="0.0206" />sithilaṃ kammaṃ, saṃkiliṭṭhañca yaṃkataṃ;</gatha1>
<gathalast line="36">Saṅkassaraṃ brahmacariyaṃ, nataṃhoti mahapphalaṃ.</gathalast>
<hangnum line="37" number="12"></hangnum>
<gatha1 line="38">Kariyāce kariyā venaṃ, daḷhamenaṃ parakkame;</gatha1>
<gathalast line="39">Sithilohi paribbajo, bhiyyo ākirate rajaṃ.</gathalast>
<hangnum line="40" number="13"></hangnum>
<gatha1 line="41">Iti <pageBreak edition="M" number="0.0207" />vuttaṃ munindena, nussaraṃ ani vattito;</gatha1>
<gathalast line="42">Sadā alina cittena, careyya buddhasāvako.</gathalast>
<hangnum line="43" number="14"></hangnum>
<gatha1 line="44">Rāgaṃ asubhacintāya, dosaṃ mettāya vāraye;</gatha1>
<gathalast line="45">Maraṇena dhajaṃmānaṃ, sambuddhe tikkha saddhiko.</gathalast>
<hangnum line="46" number="15"></hangnum>
<gatha1 line="47">Asubhā kāmavitakkaṃ, mettā byāpāda takkitaṃ;</gatha1>
<gathalast line="48">Vihiṃsaṃ karuṇāyeva, nivāreyya sadāsato.</gathalast>
<hangnum line="49" number="16"></hangnum>
<gatha1 line="50">Buddhāṇatti <pageBreak edition="M" number="0.0208" />sadātīto, micchāvitakka pīḷito;</gatha1>
<gathalast line="51">Pāpadhammehi saṃkiṇṇo, soniccāpāya gāmiko.</gathalast>
<hangnum line="52" number="17"></hangnum>
<gatha1 line="53">Dhovitvā pattimalāni, punātikkama saṃvuto;</gatha1>
<gathalast line="54">Micchāvitakka sañchedī, dūro apāya gāmito.</gathalast>
<hangnum line="55" number="18"></hangnum>
<gatha1 line="56">Khīṇāsavatta <pageBreak edition="M" number="0.0209" />buddhattaṃ, niyyānika ntarā yikaṃ;</gatha1>
<gathalast line="57">Sīhanādaṃ catuṭṭhāne, vesārajjo jino nadi.</gathalast>
<hangnum line="58" number="19"></hangnum>
<gatha1 line="59">Sīlaṃ <pageBreak edition="M" number="0.0210" />niyyānikaṃ nāma, āpatti antarāyikaṃ;</gatha1>
<gathalast line="60">Antarāya manāpajja, niyyāneva patiṭṭhatu.</gathalast>
<hangnum line="61" number="20"></hangnum>
<gatha1 line="62">Niyyānikāca <pageBreak edition="M" number="0.0211" />asubhā, subhasaññā ntarāyikā;</gatha1>
<gathalast line="63">Antarāya manāpajja, niyyāneva patiṭṭhatu.</gathalast>
<hangnum line="64" number="21"></hangnum>
<gatha1 line="65">Nānāpatti <pageBreak edition="M" number="0.0212" />pakiṇṇopi, pārājikā vasesako;</gatha1>
<gathalast line="66">So mityatta paṇīdhīhi, lajjīyeva visodhako.</gathalast>
<hangnum line="67" number="22"></hangnum>
<gatha1 line="68">Alajjīkamma kiṇṇopi,</gatha1>
<gatha2 line="69">Saṃvejetvā sumittiko;</gatha2>
<gatha3 line="70">Lajjīyeva visodhento,</gatha3>
<gathalast line="71">Matakova asodhako.</gathalast>
<hangnum line="72" number="23"></hangnum>
<gatha1 line="73">Yo <pageBreak edition="M" number="0.0213" />pubbeva pamajjitvā, pacchāso nappamajjati;</gatha1>
<gathalast line="74">Somaṃ lokaṃ pabhāseti, abbhāmuttovacandimā.</gathalast>
<hangnum line="75" number="24"></hangnum>
<gatha1 line="76">Dhuraṃkatvā <pageBreak edition="M" number="0.0214" />dhipatayo, yo puññesu parakkame;</gatha1>
<gathalast line="77">Tassa niyyānikaṃ kammaṃ, kiṃnāmakaṃ nasijjhate.</gathalast>
<hangnum line="78" number="25"></hangnum>
<gatha1 line="79">Paccate <pageBreak edition="M" number="0.0215" />munino bhattaṃ, thokaṃthokaṃ ghareghare;</gatha1>
<gathalast line="80">Piṇḍikāyeva jīvantu, māpajjantu anesanaṃ.</gathalast>
<hangnum line="81" number="26"></hangnum>
<gatha1 line="82">Dhoveyyā pattimagāni, vuṭṭhāna desanambuhi;</gatha1>
<gathalast line="83">Saṃvarissanti cittena, sīlaṃ dhotassa nimmalaṃ.</gathalast>
<hangnum line="84" number="27"></hangnum>
<gatha1 line="85">Buddhāṇātikkamāpatti <pageBreak edition="M" number="0.0216" />, niggahe rāgadosake;</gatha1>
<gathalast line="86">Natthi sañcicca āpatti, lajīva so pavuccati.</gathalast>
<hangnum line="87" number="28"></hangnum>
<gatha1 line="88">Vāṇijja kasikādīhi, nāhāreṭṭhi dhasāsane;</gatha1>
<gathalast line="89">Dhura dvayaṃva kiccaṃ taṃ, nāññakiccehi hāpaye.</gathalast>
<hangnum line="90" number="29"></hangnum>
<gatha1 line="91">Niggaṇheyya <pageBreak edition="M" number="0.0217" />sakaṃcittaṃ, kiṭṭhādiṃ viya duppasuṃ;</gatha1>
<gathalast line="92">Satimā sampajānoca, care sabbiriyāpathe.</gathalast>
<hangnum line="93" number="30"></hangnum>
<gatha1 line="94">Yathā <pageBreak edition="M" number="0.0218" />thambhe nibandheyya, vacchaṃ damaṃ naro idha;</gatha1>
<gathalast line="95">Bandheyyevaṃ sakaṃcittaṃ, satiyā rammaṇe daḷhaṃ.</gathalast>
<hangnum line="96" number="31"></hangnum>
<gatha1 line="97">Adhisīlādhicittānaṃ, adhipaññāya sikkhanaṃ;</gatha1>
<gathalast line="98">Bhikkhu kiccattayaṃ etaṃ, karontova subhikkhuko.</gathalast>
<hangnum line="99" number="32"></hangnum>
<gatha1 line="100">Pañcāṭṭha <pageBreak edition="M" number="0.0219" />dasa sīlāni, nādhisīlaṃ taduttari;</gatha1>
<gathalast line="101">Pātimokkhaṃ adhisīlaṃ, pabbatā dhika meruva.</gathalast>
<hangnum line="102" number="33"></hangnum>
<gatha1 line="103">Pātimokkhaṃ <pageBreak edition="M" number="0.0220" />visodhento, appeva jīvitaṃ jahe;</gatha1>
<gathalast line="104">Paññattaṃ lokanāthena, nabhinde sīlasaṃvaraṃ.</gathalast>
<hangnum line="105" number="34"></hangnum>
<gatha1 line="106">Sīlenā tikkamaṃ thullaṃ, pariyuṭṭhaṃ samādhinā;</gatha1>
<gathalast line="107">Paññāyā nusayaṃ saṇhaṃ, kilesaṃ bhikkhu bhindati.</gathalast>
<hangnum line="108" number="35"></hangnum>
<gatha1 line="109">Sāsanassādi <pageBreak edition="M" number="0.0221" />sīlaṃva, majjhe tassa samādhiva;</gatha1>
<gathalast line="110">Paññāva pariyosānaṃ, kalyāṇāva imetayo.</gathalast>
<hangnum line="111" number="36"></hangnum>
<gatha1 line="112">Mahāpuññe <pageBreak edition="M" number="0.0222" />ṭhitaṃ sīlaṃ, samādhi appanā gataṃ;</gatha1>
<gathalast line="113">Catumagga yutā paññā, etaṃ sikkhattayaṃ mataṃ.</gathalast>
<hangnum line="114" number="37"></hangnum>
<gatha1 line="115">Sīlanalakkhaṇaṃ sīlaṃ, dussīlya dhaṃsanaṃ rasaṃ;</gatha1>
<gathalast line="116">Hirottappa padaṭṭhānaṃ, suci paccupaṭṭhānakaṃ.</gathalast>
<hangnum line="117" number="38"></hangnum>
<gatha1 line="118">Sasīlagutti <pageBreak edition="M" number="0.0223" />nāthoca, dunnigaho visārado;</gatha1>
<gathalast line="119">Dhammaṭṭhītīti pañcete, guṇā venayike matā.</gathalast>
<hangnum line="120" number="39"></hangnum>
<gatha1 line="121">Ādi <pageBreak edition="M" number="0.0224" />kalrāṇa saṃvedī, sīlamattaṭṭha bhikkhavo;</gatha1>
<gathalast line="122">Uddhaṃ kalyāṇa lābhāya, alino anivattiko.</gathalast>
<hangnum line="123" number="40"></hangnum>
<gatha1 line="124">Dhovitvā pattimalāni, vuṭṭhāna desana mbuhi;</gatha1>
<gathalast line="125">Suddhasīle ṭhitoyeva, evaṃ cinteyya paññavā.</gathalast>
<hangnum line="126" number="41"></hangnum>
<gatha1 line="127">Sampuddhorasa <pageBreak edition="M" number="0.0225" />puttāva, buddhurojā nussāvanā;</gatha1>
<gathalast line="128">Sambhūtā pitu dāyādā, puttānāma sabhāvato.</gathalast>
<hangnum line="129" number="42"></hangnum>
<gatha1 line="130">Khīraṃ pitvāva jīvanti, jātāpi idha puttakā;</gatha1>
<gathalast line="131">Pariyatti jinakkhīraṃ, pitvāva jinaputtakā.</gathalast>
<hangnum line="132" number="43"></hangnum>
<gatha1 line="133">Dāyoca <pageBreak edition="M" number="0.0226" />nāma buddhassa, dhammāmisa vasādvidhā;</gatha1>
<gathalast line="134">Maggañāṇā dayo dhammo, cattāro paccayāmisā.</gathalast>
<hangnum line="135" number="44"></hangnum>
<gatha1 line="136">Cira māmisa dāyādā, rājapūjādi gāhino;</gatha1>
<gathalast line="137">Dāyā missaggahaṃ nicchi, saddhamma garuko jino.</gathalast>
<hangnum line="138" number="45"></hangnum>
<gatha1 line="139">Lakkha <pageBreak edition="M" number="0.0227" />kappa catussaṅkhya, kālaṃ vicita niccitaṃ;</gatha1>
<gathalast line="140">Dhammadāyaṃ navindamhā, buddhaputtāpi yemayaṃ.</gathalast>
<hangnum line="141" number="46"></hangnum>
<gatha1 line="142">Buddhavārita dāyādā, saddhammadāya bāhirā;</gatha1>
<gathalast line="143">Puttāpi satthudāsābhā, bhuttamattā hi dāsakā.</gathalast>
<hangnum line="144" number="47"></hangnum>
<gatha1 line="145">Bhaddanta <pageBreak edition="M" number="0.0228" />rāhulasseva, dāyaṃ nopi adā jino;</gatha1>
<gathalast line="146">Nādiyimhā pamādāya, taṃ dāyaṃ kusalantakaṃ.</gathalast>
<hangnum line="147" number="48"></hangnum>
<gatha1 line="148">Dhammadāyādā mebhikkhave tumhebhavatha,</gatha1>
<gatha2 line="149">Māāmisa dāyādā;</gatha2>
<gatha3 line="150">Iti vuttaṃ munindena,</gatha3>
<gathalast line="151">Sāvakesu dayāvatā.</gathalast>
<hangnum line="152" number="49"></hangnum>
<gatha1 line="153">Imāya <pageBreak edition="M" number="0.0229" />buddhavācāya, buddhasantaka taṃ sare;</gatha1>
<gathalast line="154">Dvinnaṃ āmisaa dāyāda, bhāvassaca nivāraṇaṃ.</gathalast>
<hangnum line="155" number="50"></hangnum>
<gatha1 line="156">Rajje caṇḍālaputtāva, saddhammacakka vattino;</gatha1>
<gathalast line="157">Puttā hontāpi dāyesmiṃ, nirāsā tiva ninditā.</gathalast>
<hangnum line="158" number="51"></hangnum>
<gatha1 line="159">Micchājīva <pageBreak edition="M" number="0.0230" />samāpannā, accāsā paccayāmise;</gatha1>
<gathalast line="160">Mahājānīya sampattā, moghakatvā tidullabhaṃ.</gathalast>
<hangnum line="161" number="52"></hangnum>
<gatha1 line="162">Gihikāme <pageBreak edition="M" number="0.0231" />pahāyāgo, paravantosu laggito;</gatha1>
<gathalast line="163">Gaṅgātiṇṇo taḷākamhi, nimuggovā tinindito.</gathalast>
<hangnum line="164" number="53"></hangnum>
<gatha1 line="165">Cīvare <pageBreak edition="M" number="0.0232" />piṇḍapāteca, paccaye sayanāsane;</gatha1>
<gathalast line="166">Etesu taṇha mākāsi, mālokaṃ punarāgami.</gathalast>
<hangnum line="167" number="54"></hangnum>
<gatha1 line="168">Itivuttā nusārena, paccavekkhaṇa suddhiyā;</gatha1>
<gathalast line="169">Āmisesu hane āsaṃ, puttamaṃsu pamaṃ saraṃ.</gathalast>
<hangnum line="170" number="55"></hangnum>
<gatha1 line="171">Seyyo <pageBreak edition="M" number="0.0233" />ayoguḷo bhutto,</gatha1>
<gatha2 line="172">Tatto aggisikhūpamo;</gatha2>
<gatha3 line="173">Yañce bhuñjeyya dussīlo,</gatha3>
<gathalast line="174">Raṭṭhapiṇḍaṃ asaññato.</gathalast>
<hangnum line="175" number="56"></hangnum>
<gatha1 line="176">Itivuttaṃ <pageBreak edition="M" number="0.0234" />nucintento, vajje dussīla bhāvato;</gatha1>
<gathalast line="177">Sīle ṭhitova bhuñjeyya, māditta guḷakaṃ gili.</gathalast>
<hangnum line="178" number="57"></hangnum>
<gatha1 line="179">Annāna matho pānānaṃ,</gatha1>
<gatha2 line="180">Khādanīyāna mathopi vatthānaṃ;</gatha2>
<gatha3 line="181">Laddhāna sannidhiṃ kariyā,</gatha3>
<gathalast line="182">Naca parittase tāni alabhamāno.</gathalast>
<hangnum line="183" number="58"></hangnum>
<gatha1 line="184">Aññāhi <pageBreak edition="M" number="0.0235" />lābhupanisā, aññā nibbāna gāminī;</gatha1>
<gathalast line="185">Sakkāraṃ nābhinandeyya, viveka manubrūhaye.</gathalast>
<hangnum line="186" number="59"></hangnum>
<gatha1 line="187">Akatvā <pageBreak edition="M" number="0.0236" />āmise āsaṃ,</gatha1>
<gatha2 line="188">Saddhammeyeva āsiko;</gatha2>
<gatha3 line="189">Appamatto samāraddho,</gatha3>
<gathalast line="190">Dhammadāyaṃ labhissati.</gathalast>
<hangnum line="191" number="60"></hangnum>
<gatha1 line="192">Pariyattiṃ vinā seyyaṃ, nalabhanti budhāapi;</gatha1>
<gathalast line="193">Seyyatthikova sikkheyya, neva pūjādi kāraṇā.</gathalast>
<hangnum line="194" number="61"></hangnum>
<gatha1 line="195">Bhavanissaraṇatthaṃva <pageBreak edition="M" number="0.0237" />, sikkhe nā laggadūpamo;</gatha1>
<gathalast line="196">Tathūpamāya sikkhanto, apāyesu patissati.</gathalast>
<hangnum line="197" number="62"></hangnum>
<gatha1 line="198">Sikkhitena amānatthaṃ, nasādhu mānathaddhiko;</gatha1>
<gathalast line="199">Mudubhāvāya sikkhitvā, damento muduko bhave.</gathalast>
<hangnum line="200" number="63"></hangnum>
<gatha1 line="201">Rāgaṃ <pageBreak edition="M" number="0.0238" />dosaṃ dhajaṃmānaṃ, sikkhantopi vivajjaye;</gatha1>
<gathalast line="202">Daharāpi hi miyyanti, natthi vassaggato mataṃ.</gathalast>
<hangnum line="203" number="64"></hangnum>
<gatha1 line="204">Saddhaṃtikkheyya buddhena, rāgaṃ asubha cintayā;</gatha1>
<gathalast line="205">Maraṇena dhajaṃmānaṃ, dosaṃ mettāya vāraye.</gathalast>
<hangnum line="206" number="65"></hangnum>
<gatha1 line="207">Etehi <pageBreak edition="M" number="0.0239" />caturakkhehi, ganthaṃ sikkheyya saṃ vuto;</gatha1>
<gathalast line="208">Sikkhantassehi rakkhehi, nakoci saṃkilesiko.</gathalast>
<hangnum line="209" number="66"></hangnum>
<gatha1 line="210">Buddhavācampi <pageBreak edition="M" number="0.0240" />sajjhāya, etepi manasīkara;</gatha1>
<gathalast line="211">Vutto dhammavihārīti, ediso sāsane varo.</gathalast>
<hangnum line="212" number="67"></hangnum>
<gatha1 line="213">Garūna mupadesena,</gatha1>
<gatha2 line="214">Caturakkho susīlavā;</gatha2>
<gatha3 line="215">Appassutopi pāsaṃso,</gatha3>
<gathalast line="216">Bhiyyoyeva bahussuto.</gathalast>
<hangnum line="217" number="68"></hangnum>
<gatha1 line="218">Sātaṃ <pageBreak edition="M" number="0.0241" />sevakkhaṇevappaṃ, taṃhetvā nantādukkhanti;</gatha1>
<gathalast line="219">Dhīro āsaṃ hane kāme, khuradhāramadhūpame.</gathalast>
<hangnum line="220" number="69"></hangnum>
<gatha1 line="221">Yodha kāme sukhaṃmaññi,</gatha1>
<gatha2 line="222">Na so dukkhā vimuccati;</gatha2>
<gatha3 line="223">Mātāhi byaggha manvento,</gatha3>
<gathalast line="224">Vacho mutto kathaṃbhayā.</gathalast>
<hangnum line="225" number="70"></hangnum>
<gatha1 line="226">Tiracchā <pageBreak edition="M" number="0.0242" />peta laddhabbe, nāsaṃ kāmasukhe kare;</gatha1>
<gathalast line="227">Bhāyitabba sukhaṃ tañhi, tasmiṃ laggā mahātapā.</gathalast>
<hangnum line="228" number="71"></hangnum>
<gatha1 line="229">Laddhā kāmasukhaṃ bālā, pamodanti napaṇḍitā;</gatha1>
<gathalast line="230">Pasupakkhībhi laddhabbaṃ, anantadukkha kāraṇaṃ.</gathalast>
<hangnum line="231" number="72"></hangnum>
<gatha1 line="232">Laddhā <pageBreak edition="M" number="0.0243" />dhammaratiṃviññū, modanti na apaṇḍitā;</gatha1>
<gathalast line="233">Anoma satta paribhogaṃ, bhaganissaraṇāvahaṃ.</gathalast>
<hangnum line="234" number="73"></hangnum>
<gatha1 line="235">Hīnakammaṃ <pageBreak edition="M" number="0.0244" />paṭicchannaṃ, kāmassādaṃ napatthaye;</gatha1>
<gathalast line="236">Dhamme pītiñca pāmojjaṃ, pattheyya sādhusampato.</gathalast>
<hangnum line="237" number="74"></hangnum>
<gatha1 line="238">Pariggaṇhanti yekāme, hiṃ santite tadatthikā;</gatha1>
<gathalast line="239">Pariccattaṃ na hiṃ santi, muttaṃ vaṇṇenti sādhavo.</gathalast>
<hangnum line="240" number="75"></hangnum>
<gatha1 line="241">Niccupakkamma <pageBreak edition="M" number="0.0245" />puṭṭhopi, kāyo verīvasā nugo;</gatha1>
<gathalast line="242">Aciraṃyeva bhūsāyī, yuttova ta mupekkhituṃ.</gathalast>
<hangnum line="243" number="76"></hangnum>
<gatha1 line="244">Rakkhitopi aguttova, kāyo bhayamukhe ṭhito;</gatha1>
<gathalast line="245">Tasmā kāya mupekkhitvā, caredhamma machambhito.</gathalast>
<hangnum line="246" number="77"></hangnum>
<gatha1 line="247">Puṭṭho <pageBreak edition="M" number="0.0246" />puṭṭhopi yaṃkāyo, bhuvi rogāsayīsayī;</gatha1>
<gathalast line="248">Kataṃkataṃ mudhāto na, tadatthaṃ duccare care.</gathalast>
<hangnum line="249" number="78"></hangnum>
<gatha1 line="250">Pāpaṃ <pageBreak edition="M" number="0.0247" />karoti yobālo,</gatha1>
<gatha2 line="251">Puṭṭhuṃ kāyaṃ tidubbharaṃ;</gatha2>
<gatha3 line="252">Bhūmyaṃ kāyaṃ ṭhapetvāna,</gatha3>
<gathalast line="253">Anātho so apāyiko.</gathalast>
<hangnum line="254" number="79"></hangnum>
<gatha1 line="255">Verīvasā nugaṃ kāyaṃ,</gatha1>
<gatha2 line="256">Bālo poseti duccaro;</gatha2>
<gatha3 line="257">Posento niraye pakko,</gatha3>
<gathalast line="258">Kāyo bhūmyaṃ vikāragū.</gathalast>
<hangnum line="259" number="80"></hangnum>
<gatha1 line="260">Pāpaṃ <pageBreak edition="M" number="0.0248" />mākara kāyatthaṃ, kāyo verī vasānugo;</gatha1>
<gathalast line="261">Bhūmyaṃ sessati vekārī, pāpiko nirayaṃ gato.</gathalast>
<hangnum line="262" number="81"></hangnum>
<gatha1 line="263">Amayhaṃ mayhasaññāya,</gatha1>
<gatha2 line="264">Kāyaṃ rogavasānugaṃ;</gatha2>
<gatha3 line="265">Posaṃ patto mahājāniṃ,</gatha3>
<gathalast line="266">Nokāso dhamma mikkhituṃ.</gathalast>
<hangnum line="267" number="82"></hangnum>
<gatha1 line="268">Kāyāpekkhāya <pageBreak edition="M" number="0.0249" />nokāso,</gatha1>
<gatha2 line="269">Dhammaṃ daṭṭhuṃ rahogato;</gatha2>
<gatha3 line="270">Upekkhāyeva okāso,</gatha3>
<gathalast line="271">Dukkhitā mha apekkhayā.</gathalast>
<hangnum line="272" number="83"></hangnum>
<gatha1 line="273">Citta <pageBreak edition="M" number="0.0250" />saṃsodhakā pakkā, kāyasaṃsodhakā navā;</gatha1>
<gathalast line="274">Sodhe cittaṃva pakkatthaṃ, nakāyaṃ bhavabhīruko.</gathalast>
<hangnum line="275" number="84"></hangnum>
<gatha1 line="276">Cittasaṅkharaṇaṃ <pageBreak edition="M" number="0.0251" />sādhu, taṃ saṅkhataṃ pabhassaraṃ;</gatha1>
<gathalast line="277">Nasādhu kāyasaṅkhāro, saṅkhatopyasubhova so.</gathalast>
<hangnum line="278" number="85"></hangnum>
<gatha1 line="279">Sabhāva malinaṃ kāyaṃ, nimmalāya kathaṃ kare;</gatha1>
<gathalast line="280">Āgantumalinaṃ cittaṃ, sakkā kātuṃ sunimmalaṃ.</gathalast>
<hangnum line="281" number="86"></hangnum>
<gatha1 line="282">Ādhibyādhi <pageBreak edition="M" number="0.0252" />parotāya, ajjasvevā vināsinā;</gatha1>
<gathalast line="283">Kohināma sarīrāya, dhammāpetaṃ samācare.</gathalast>
<hangnum line="284" number="87"></hangnum>
<gatha1 line="285">Sabhāvajegucchaṃ kāyaṃ, sobhetuṃnevasakkuṇe;</gatha1>
<gathalast line="286">Cittaṃ vā laṅkataṃ sobhaṃ, sīlādi gandhavāsitaṃ.</gathalast>
<hangnum line="287" number="88"></hangnum>
<gatha1 line="288">Sace <pageBreak edition="M" number="0.0253" />bhāyatha dukkhassa, sace vo dukkha mappiyaṃ;</gatha1>
<gathalast line="289">Mākattha pāpakaṃ kammaṃ, āvivā yadivā raho.</gathalast>
<hangnum line="290" number="89"></hangnum>
<gatha1 line="291">Kilesā gantumalaṃcittaṃ, pabhassara sabhāvikaṃ;</gatha1>
<gathalast line="292">Tadāgantumalaṃ dhova, cittaṃ dhote pabhassaraṃ.</gathalast>
<hangnum line="293" number="90"></hangnum>
<gatha1 line="294">Kilesā <pageBreak edition="M" number="0.0254" />gantumalaṃcittaṃ, upakkamena sodhaye;</gatha1>
<gathalast line="295">Suvisuddha manāyeva, uttariṃsu bhavaṇṇavā.</gathalast>
<hangnum line="296" number="91"></hangnum>
<gatha1 line="297">Kāye malamupekkhāya, citte malaṃva dhovatu;</gatha1>
<gathalast line="298">Citte hi nimmalesanto, pūtikāyopi pūjito.</gathalast>
<hangnum line="299" number="92"></hangnum>
<gatha1 line="300">Kāyarogaṃ <pageBreak edition="M" number="0.0255" />titikkhāya, cittarogaṃ cikicchatu;</gatha1>
<gathalast line="301">Sukhito kāyarogīpi, citte nirāmaye sati.</gathalast>
<hangnum line="302" number="93"></hangnum>
<gatha1 line="303">Kāyaroge bahū vejjā, buddhuttiva manogade;</gatha1>
<gathalast line="304">Idhāpi kāyiko santo, anantāva manorujā.</gathalast>
<hangnum line="305" number="94"></hangnum>
<gatha1 line="306">Sīsadaḍḍha <pageBreak edition="M" number="0.0256" />mupekkhāya, nibbātu rāgapāvakaṃ;</gatha1>
<gathalast line="307">Khippaṃ asubha saññāya, niccadaḍḍhaṃ bhavebhave.</gathalast>
<hangnum line="308" number="95"></hangnum>
<gatha1 line="309">Subhāya uṭṭhitaṃ rāgaṃ, asubhāya nivāraye;</gatha1>
<gathalast line="310">Sorāgo sāditaṃ jantuṃ, catvāpāyaṃ nayissati.</gathalast>
<hangnum line="311" number="96"></hangnum>
<gatha1 line="312">Paṇḍitānaṃ <pageBreak edition="M" number="0.0257" />malaṃ māno, sottukkaṃsena pākaṭo;</gatha1>
<gathalast line="313">Mākho attāna mukkaṃse, māvibhāve sakaṃmalaṃ.</gathalast>
<hangnum line="314" number="97"></hangnum>
<gatha1 line="315">Guṇaṃ paṭicca guṇīnaṃ, ahaṃmāno samuṭṭhahe;</gatha1>
<gathalast line="316">Maraṇaṃ anucintāya, dhajaṃmānaṃ nipātaya.</gathalast>
<hangnum line="317" number="98"></hangnum>
<gatha1 line="318">Eko <pageBreak edition="M" number="0.0258" />kāyavivekesī, katvā kilesaniggahaṃ;</gatha1>
<gathalast line="319">Vase cittavivekesī, ubho padhi vivekādā.</gathalast>
<hangnum line="320" number="99"></hangnum>
<gatha1 line="321">Adiṭṭhe asute ṭhāne, vaseyya mocanatthiko;</gatha1>
<gathalast line="322">Assādaṃhi nivāretuṃ, diṭṭhe sute tidukkaraṃ.</gathalast>
<hangnum line="323" number="100"></hangnum>
<gatha1 line="324">Adiṭṭhe <pageBreak edition="M" number="0.0259" />asute raññe, vaseyyi ndriyagopako;</gatha1>
<gathalast line="325">Vāretuṃ visayākiṇṇe, cakkhusotaṃ tidukkaraṃ.</gathalast>
<hangnum line="326" number="101"></hangnum>
<gatha1 line="327">Rāgaṃ asati uppannaṃ, santābhujena vāraye;</gatha1>
<gathalast line="328">Bāhire rāga muppannaṃ, anto asubhacintayā.</gathalast>
<hangnum line="329" number="102"></hangnum>
<gatha1 line="330">Rāgaṃ <pageBreak edition="M" number="0.0260" />chindāti buddhāṇaṃ, saraṃ bhikkhu rahogato;</gatha1>
<gathalast line="331">Passaṃ kāyedha jegucchaṃ, labheyyā siṭṭhamocanaṃ.</gathalast>
<hangnum line="332" number="103"></hangnum>
<gatha1 line="333">Kāyaṃ asubhatopassa, kallakāleva dassanaṃ;</gatha1>
<gathalast line="334">Moghaṃ kālaṃ nakhīyeyya, bhaveyyuṃsvepiāturā.</gathalast>
<hangnum line="335" number="104"></hangnum>
<gatha1 line="336">Kāyaṃ <pageBreak edition="M" number="0.0261" />jegucchatopassa, bālyanto paccavekkhiya;</gatha1>
<gathalast line="337">Ādo kiñci jigucchāya, jiguccheyyāyatiṃ bhusaṃ.</gathalast>
<hangnum line="338" number="105"></hangnum>
<gatha1 line="339">Kāyādinava mikkheyya, dāni kiñcipi dassanaṃ;</gatha1>
<gathalast line="340">Āyatiṃ maggalābhāya, bhaveyya upanissa yo.</gathalast>
<hangnum line="341" number="106"></hangnum>
<gatha1 line="342">Itthīna <pageBreak edition="M" number="0.0262" />maṅgamaṅgāni, napasseyya nacintaye;</gatha1>
<gathalast line="343">Tadāsā ubhato bhaṭṭhā, sugatyā sāsanāpica.</gathalast>
<hangnum line="344" number="107"></hangnum>
<gatha1 line="345">Itthirūpa sarākaḍḍhā, bhaṭṭhā bahūva sāsanā;</gatha1>
<gathalast line="346">Ihāpi dukkhitā hutvā, te pecca atidukkhino.</gathalast>
<hangnum line="347" number="108"></hangnum>
<gatha1 line="348">Puṃmano <pageBreak edition="M" number="0.0263" />pariyādāya, itthirūpasarā ṭhitā;</gatha1>
<gathalast line="349">Tassama mañña mekampi, navijjateva sabbadhi.</gathalast>
<hangnum line="350" number="109"></hangnum>
<gatha1 line="351">Sallape <pageBreak edition="M" number="0.0264" />asihatthena, pisācenāpi sallape;</gatha1>
<gatha2 line="352">Āsade āsivisepi, aggikkhandhepi āsade;</gatha2>
<gathalast line="353">Natveva mātugāmena, ekekāya supesalo.</gathalast>
<hangnum line="354" number="110"></hangnum>
<gatha1 line="355">Kāmaṃ asubhacintāya, byāpādaṃ snehacetasā;</gatha1>
<gathalast line="356">Vihiṃsaṃ karuṇāyehi, vitakkaggī tayosame.</gathalast>
<hangnum line="357" number="111"></hangnum>
<gatha1 line="358">Asameta <pageBreak edition="M" number="0.0265" />vitakkaggī, thusarāsimhi khāṇuva;</gatha1>
<gathalast line="359">Athirā sāsane tāpī, tepacchāatitāpino.</gathalast>
<hangnum line="360" number="112"></hangnum>
<gatha1 line="361">Asubhā <pageBreak edition="M" number="0.0266" />pagame lokā, taṃ mettāyupasaṅkame;</gatha1>
<gathalast line="362">Subhāvitāhi etāhi, jaheloke piyāpiyaṃ.</gathalast>
<hangnum line="363" number="113"></hangnum>
<gatha1 line="364">Gataṭṭhitādo uppanne, vitakkaggī tayo same;</gatha1>
<gathalast line="365">Ātāpī pahitattoti, evaṃbhūto pavuccati.</gathalast>
<hangnum line="366" number="114"></hangnum>
<gatha1 line="367">Vivādappatto <pageBreak edition="M" number="0.0267" />dutīyo, keneko vivadissati;</gatha1>
<gathalast line="368">Tassate saggakāmassa, ekatta muparocitaṃ.</gathalast>
<hangnum line="369" number="115"></hangnum>
<gatha1 line="370">Sinihappatto dutīyo, kamekā sinihissati;</gatha1>
<gathalast line="371">Tassate mokkhakāmassa, ekatta muparocitaṃ.</gathalast>
<hangnum line="372" number="116"></hangnum>
<gatha1 line="373">Purato <pageBreak edition="M" number="0.0268" />pacchatovāpi, aparo ce navijjati;</gatha1>
<gathalast line="374">Tasseva phāsu bhavati, ekassa vasato vane.</gathalast>
<hangnum line="375" number="117"></hangnum>
<gatha1 line="376">Sukhañca kāma mayikaṃ, dukkhañca pavivekikaṃ;</gatha1>
<gathalast line="377">Pavivekaṃ dukkhaṃ seyyo, yañce kāmamayaṃ sukhaṃ.</gathalast>
<hangnum line="378" number="118"></hangnum>
<gatha1 line="379">Yoca <pageBreak edition="M" number="0.0269" />vassasataṃ jīve, apassaṃ udayabbayaṃ;</gatha1>
<gathalast line="380">Ekāhaṃ jīvitaṃ seyyo, passato udayabbayaṃ.</gathalast>
<hangnum line="381" number="119"></hangnum>
<gatha1 line="382">Suññāgāraṃ <pageBreak edition="M" number="0.0270" />paviṭṭhassa, santacittassa bhikkhuno;</gatha1>
<gathalast line="383">Amānussī rati hoti, sammādhammaṃ vipassato.</gathalast>
<hangnum line="384" number="120"></hangnum>
<gatha1 line="385">Yatoyato <pageBreak edition="M" number="0.0271" />sammasati, khandhānaṃ udayabbayaṃ;</gatha1>
<gathalast line="386">Labhati pītipāmojjaṃ, amataṃ taṃ vijānataṃ.</gathalast>
<hangnum line="387" number="121"></hangnum>
<gatha1 line="388">Iccuttaṃ dhammapāmojjaṃ, vivekajaṃ rasādhikaṃ;</gatha1>
<gathalast line="389">Icchanto sīlavā bhikkhu, anivattita vīriyo.</gathalast>
<hangnum line="390" number="122"></hangnum>
<gatha1 line="391">Vanā vāse vasitvāna, appicchādiguṇāvaho;</gatha1>
<gathalast line="392">Pali bodhe samucchijja, bhāveyyevaṃrahogato.</gathalast>
<hangnum line="393" number="123"></hangnum>
<gatha1 line="394">Kāye <pageBreak edition="M" number="0.0272" />jegucchapuñjāni, rūpaṃ ruppanabhāvato;</gatha1>
<gathalast line="395">Tassitā vedanā saññā, saṅkhārāca tatopare.</gathalast>
<hangnum line="396" number="124"></hangnum>
<gatha1 line="397">Viññāṇañca imepañca, khandhā rāsatthato matā;</gatha1>
<gathalast line="398">Tecānicca dukkhā nattā, upādā vayadhammino.</gathalast>
<hangnum line="399" number="125"></hangnum>
<gatha1 line="400">Pheṇapiṇḍū <pageBreak edition="M" number="0.0274" />pamaṃ rūpaṃ, vedanā pupphuḷūpamā;</gatha1>
<gathalast line="401">Marīcikūpamā saññā, saṅkhārā kadalūpamā.</gathalast>
<hangnum line="402" number="126"></hangnum>
<gatha1 line="403">Māyūpamanti viññāṇaṃ, dassite sabba dassinā;</gatha1>
<gathalast line="404">Upamāhi samasse yya, pañcakkhandhe asārake.</gathalast>
<hangnum line="405" number="127"></hangnum>
<gatha1 line="406">Yāva <pageBreak edition="M" number="0.0275" />byāti nimmissati,</gatha1>
<gatha2 line="407">Koṭilakkhātahiṃkhaṇe;</gatha2>
<gatha3 line="408">Khandhā bhijjanti hutvāna,</gatha3>
<gathalast line="409">Aniccānāma te tato.</gathalast>
<hangnum line="410" number="128"></hangnum>
<gatha1 line="411">Bhaya pīḷitato dukkhā, anattā avidheyyato;</gatha1>
<gathalast line="412">Khandhāva honti bhijjanti, añño koci nalabbhati.</gathalast>
<hangnum line="413" number="129"></hangnum>
<gatha1 line="414">Khandhā <pageBreak edition="M" number="0.0276" />niccā khayaṭṭhena, bhayaṭṭhena dukhācate;</gatha1>
<gathalast line="415">Anattā sārakaṭṭhena, iti passe punappunaṃ.</gathalast>
<hangnum line="416" number="130"></hangnum>
<gatha1 line="417">Bhāṇūdaye kayaṃ enti, hemante patitussavā;</gatha1>
<gathalast line="418">Rāgā mānāca sabbevaṃ, satyā niccānupassane.</gathalast>
<hangnum line="419" number="131"></hangnum>
<gatha1 line="420">Sīhanādaṃ <pageBreak edition="M" number="0.0277" />vanesutvā, saṃvejenti sasotakā;</gatha1>
<gathalast line="421">Vehapphalāpi lokevaṃ, jinerita tilakkhaṇaṃ.</gathalast>
<hangnum line="422" number="132"></hangnum>
<gatha1 line="423">Vedanādīni <pageBreak edition="M" number="0.0278" />nāmāni, nāmarūpadvayaṃva te;</gatha1>
<gathalast line="424">Taṇhāvijjāca kammādi, nāmarūpassa paccayā.</gathalast>
<hangnum line="425" number="133"></hangnum>
<gatha1 line="426">Nāmarūpaṃ pariggayha, tato tassaca paccayaṃ;</gatha1>
<gathalast line="427">Hutvā abhāvato niccā, udayabbaya pīḷanā.</gathalast>
<hangnum line="428" number="134"></hangnum>
<gatha1 line="429">Dukkhā avasavattittā, anattātitilakkhaṇaṃ;</gatha1>
<gathalast line="430">Āropetvāva saṅkhāre, sammasanto punappunaṃ.</gathalast>
<hangnum line="431" number="135"></hangnum>
<gatha1 line="432">Pāpuṇeyyā <pageBreak edition="M" number="0.0279" />nupubbena,</gatha1>
<gatha2 line="433">Sabbasaṃyojana kkhayaṃ;</gatha2>
<gatha3 line="434">Tampatto arahā bhikkhu,</gatha3>
<gathalast line="435">Bhavatiṇṇo sunibbuto.</gathalast>
<hangnum line="436" number="136"></hangnum>
<gatha1 line="437">Natumhaṃ <pageBreak edition="M" number="0.0280" />bhikkhave rūpaṃ, taṃ jahethāti vuttato;</gatha1>
<gathalast line="438">Memetanti upādānaṃ, pañcakkhandhe vināsaye.</gathalast>
<hangnum line="439" number="137"></hangnum>
<gatha1 line="440">Puttā matthi dhanā matthi, iti bālo vihaññati;</gatha1>
<gathalast line="441">Attāpi attano natthi, kutoputtokutodhanaṃ.</gathalast>
<hangnum line="442" number="138"></hangnum>
<gatha1 line="443">Iccutta manucintāya, attāti atthimetivā;</gatha1>
<gathalast line="444">Saññaṃ nāseyya khandhāva, atthīti ābhuje budho.</gathalast>
<hangnum line="445" number="139"></hangnum>
<gatha1 line="446">Khandhanāsa <pageBreak edition="M" number="0.0281" />manābhujja, mato me puttako iti;</gatha1>
<gathalast line="447">Socanti paridevanti puttonatthi nasomato.</gathalast>
<hangnum line="448" number="140"></hangnum>
<gatha1 line="449">Bhijjamānesu <pageBreak edition="M" number="0.0282" />khandhesu, attasaññī anattesu;</gatha1>
<gathalast line="450">Nādikāla viparitā, mahājānīyataṃ gatā.</gathalast>
<hangnum line="451" number="141"></hangnum>
<gatha1 line="452">Bhijjamānesu khandhesu, laggā rattā mamāyitā;</gatha1>
<gathalast line="453">Nārīpumādi saññāya, viparetā anādike.</gathalast>
<hangnum line="454" number="142"></hangnum>
<gatha1 line="455">Nādikāla <pageBreak edition="M" number="0.0283" />viparito, attasaññī anattani;</gatha1>
<gathalast line="456">Bhijjamānesu khandhesu, jaha ttāti mamāyanaṃ.</gathalast>
<hangnum line="457" number="143"></hangnum>
<gatha1 line="458">Abhiṇhuppattiyāyeva, bhijjamāno naññayati;</gatha1>
<gathalast line="459">Aniccalakkhaṇaṃ channaṃ, taṃ cinteyya supaññavā.</gathalast>
<hangnum line="460" number="144"></hangnum>
<gatha1 line="461">Asanteyeva <pageBreak edition="M" number="0.0284" />laggantā, namuccanti bhavattayā;</gatha1>
<gathalast line="462">Natthi santesu laggantā, rūpakkhandhā dike svidha.</gathalast>
<hangnum line="463" number="145"></hangnum>
<gatha1 line="464">Taṇhā gijjhati metanti, māno ahanti maññati;</gatha1>
<gathalast line="465">Diṭṭhi gaṇhāti attāti, ete papañcakā tayo.</gathalast>
<hangnum line="466" number="146"></hangnum>
<gatha1 line="467">Mame <pageBreak edition="M" number="0.0285" />ta maha mattāti, papañcānaṃ vasānugo;</gatha1>
<gathalast line="468">Gaṇhanto bhava paṅkamhi, nimmuggova bhayānake.</gathalast>
<hangnum line="469" number="147"></hangnum>
<gatha1 line="470">Name nāhaṃ naattāti, etehi vivadaṃ kare;</gatha1>
<gathalast line="471">Vivadantāva muccanti, bhavapaṅkā bhayānakā.</gathalast>
<hangnum line="472" number="148"></hangnum>
<gatha1 line="473">Name <pageBreak edition="M" number="0.0286" />nāhaṃ naattāti, daṭṭhabbanti jineritaṃ;</gatha1>
<gathalast line="474">Tatheva sabbadā maññe, mā papañca vasānugo.</gathalast>
<hangnum line="475" number="149"></hangnum>
<gatha1 line="476">Loko vivadi buddhena, nalokena kadāciso;</gatha1>
<gathalast line="477">Anattāti jinuddiṭṭhaṃ, loko attāti maññati.</gathalast>
<hangnum line="478" number="150"></hangnum>
<gatha1 line="479">Mo <pageBreak edition="M" number="0.0287" />lokena samo hotu,</gatha1>
<gatha2 line="480">Tassamo kiṃtaduttare;</gatha2>
<gatha3 line="481">Andhibhūto ayaṃloko,</gatha3>
<gathalast line="482">Sambuddhassa virodhiko.</gathalast>
<hangnum line="483" number="151"></hangnum>
<gatha1 line="484">Sambuddhassa vasaṃ nvetu, sanjhādi bhayatajjito;</gatha1>
<gathalast line="485">Tabbasaṃyeva anvento, bhavatiṇṇo bhavissati.</gathalast>
<hangnum line="486" number="152"></hangnum>
<gatha1 line="487">Anattāti <pageBreak edition="M" number="0.0288" />girā saccā, attāti vacanaṃ musā;</gatha1>
<gathalast line="488">Musāya vivade loko, buddhena sacca vādinā.</gathalast>
<hangnum line="489" number="153"></hangnum>
<gatha1 line="490">Turaṅgavajagāmamhā, purime camakya kānane;</gatha1>
<gathalast line="491">Vasatā aggadhammena, therena racito ayaṃ.</gathalast>
<hangnum line="492" number="154"></hangnum>
<gatha1 line="493">Arimatteyya buddhassa,</gatha1>
<gatha2 line="494">Dhamma ssutakkhaṇe bhave;</gatha2>
<gatha3 line="495">Khīṇāsavo mahāpañño,</gatha3>
<gathalast line="496">Puññena tena sāvakoti.</gathalast>
</body>
</document>