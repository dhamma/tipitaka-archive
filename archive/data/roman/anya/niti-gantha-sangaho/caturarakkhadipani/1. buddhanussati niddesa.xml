<?xml version="1.0"?>
<document>
<metadata>
<normativeSource>http://tipitaka.org/romn/cscd/e1010n.nrf1.xml</normativeSource>
<archivePath>roman/anya/niti-gantha-sangaho/caturarakkhadipani/1. buddhanussati niddesa.xml</archivePath>
<title>1. Buddhānussati niddesa - Caturārakkhadīpanī - Nīti-gantha-saṅgaho - Anya</title>
</metadata>
<body>
<chapter line="1">1. Buddhānussati niddesa</chapter>
<hangnum line="2" number="1"></hangnum>
<gatha1 line="3">Arahaṃ <pageBreak edition="M" number="0.0007" />sammāsambuddho, vijjakkhi caraṇappado;</gatha1>
<gathalast line="4">Sugato sugado satthā, sabbaññū bhagavādamo.</gathalast>
<hangnum line="5" number="2"></hangnum>
<gatha1 line="6">Ārakattārihantattā <pageBreak edition="M" number="0.0009" />, pāpākārakatoraho;</gatha1>
<gathalast line="7">Hata cakkārato pūjā, rahattā cārahaṃ name.</gathalast>
<hangnum line="8" number="3"></hangnum>
<gatha1 line="9">Samutte <pageBreak edition="M" number="0.0011" />jiya gihīnaṃ, anupubbikatho jino;</gatha1>
<gathalast line="10">Adāsi paramaṃ tuṭṭhiṃ, saccāni dassayaṃ divā.</gathalast>
<hangnum line="11" number="4"></hangnum>
<gatha1 line="12">Bhikkhūnaṃ <pageBreak edition="M" number="0.0012" />paṭhame yāme, pāyesi amatāgadaṃ;</gatha1>
<gathalast line="13">Jātikhettāga devānaṃ, kaṅkhacchedo sa majjhime;</gathalast>
<hangnum line="14" number="5"></hangnum>
<gatha1 line="15">Ādo phalasukhaṃ vedi, majjhe seyya makā jino;</gatha1>
<gathalast line="16">Veneyyo lokanaṃ ante, pacchimepi tidhā kate.</gathalast>
<hangnum line="17" number="6"></hangnum>
<gatha1 line="18">Khedaṃ <pageBreak edition="M" number="0.0014" />agaṇayaṃ nātho, pañca buddhakataṃ vahaṃ;</gatha1>
<gathalast line="19">Satthasiddho paratthaṃva, byāvaṭo sumahādayo.</gathalast>
<hangnum line="20" number="7"></hangnum>
<gatha1 line="21">Caṅkamitvā nisīditvā, rattiṃdivañca jhāyituṃ;</gatha1>
<gathalast line="22">Supituṃ majjhayāmeva, buddho bhikkhūna movadi.</gathalast>
<hangnum line="23" number="8"></hangnum>
<gatha1 line="24">Nāla <pageBreak edition="M" number="0.0015" />mālasituṃ tassa, mahāvīrassa sāsane;</gatha1>
<gathalast line="25">Pamādāya munindassa, kataññū sādhu sammato.</gathalast>
<hangnum line="26" number="9"></hangnum>
<gatha1 line="27">Anaññātassa ñātāya, apattassaca pattiyā;</gatha1>
<gathalast line="28">Ārabhetuṃva no yutto, appamatto rahogato.</gathalast>
<hangnum line="29" number="10"></hangnum>
<gatha1 line="30">Ārabbhatha <pageBreak edition="M" number="0.0016" />nikkamatha, yuñjatha buddhasāsane;</gatha1>
<gathalast line="31">Dhunātha maccuno senaṃ, naḷāgāraṃva kuñjaro.</gathalast>
<hangnum line="32" number="11"></hangnum>
<gatha1 line="33">Yo <pageBreak edition="M" number="0.0017" />imasmiṃ dhammavinaye, appamatto vihissati;</gatha1>
<gathalast line="34">Pahāya jāti saṃsāraṃ, dukkhassantaṃ karissati;</gathalast>
<hangnum line="35" number="12"></hangnum>
<gatha1 line="36">Iti <pageBreak edition="M" number="0.0018" />uyyojanaṃ mhākaṃ, muttassa muttiyā saraṃ;</gatha1>
<gathalast line="37">Nayuttova pamādāya, mahādayassa satthuno.</gathalast>
<hangnum line="38" number="13"></hangnum>
<gatha1 line="39">Suttena dubbitakkena, akicca karaṇenavā;</gatha1>
<gathalast line="40">Mogha kālakkhayo mando, dukkhassantaṃ kathaṃkare.</gathalast>
<hangnum line="41" number="14"></hangnum>
<gatha1 line="42">Ākāsaṃ <pageBreak edition="M" number="0.0019" />cakkavāḷañca, sattā buddhaguṇā pica;</gatha1>
<gathalast line="43">Anantānāma cattāro, paricchedo navijjati.</gathalast>
<hangnum line="44" number="15"></hangnum>
<gatha1 line="45">Yathāpi nabha mākāsaṃ, aṅgularajjuyaṭṭhibhi;</gatha1>
<gathalast line="46">Minetuṃ neva sakkoti, evaṃ kenaci tagguṇaṃ.</gathalast>
</body>
</document>