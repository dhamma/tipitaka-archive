<?xml version="1.0"?>
<document>
<metadata>
<normativeSource>http://tipitaka.org/romn/cscd/e1002n.nrf.xml</normativeSource>
<archivePath>roman/anya/niti-gantha-sangaho/nitimanjari/nitimanjari.xml</archivePath>
<titlePath>Nītimañjarī - Nītimañjarī - Nīti-gantha-saṅgaho - Anya</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<chapter line="2">Nītimañjarī</chapter>
<hangnum line="3" number="1"></hangnum>
<gatha1 line="4"> Kulakkhaye <pageBreak edition="M" number="0.0001" /> vinassanti,</gatha1>
<gatha2 line="5">Kuladhammā sanantanā;</gatha2>
<gatha3 line="6">Dhamme naṭṭhe kulaṃ sabbaṃ,</gatha3>
<gathalast line="7">Adhammo abhibhū khalaṃ.</gathalast>
<hangnum line="8" number="2"></hangnum>
<gatha1 line="9"> Adhammābhibhavā dantā,</gatha1>
<gatha2 line="10">Padussanti kulitthiyo;</gatha2>
<gatha3 line="11">Thīsu duṭṭhā sva dhammena,</gatha3>
<gathalast line="12">Jāyate vaṇṇasaṅkaro.</gathalast>
<hangnum line="13" number="3"></hangnum>
<gatha1 line="14"> Piyaṃ <pageBreak edition="M" number="0.0011" /> bhāse guṇaggāho,</gatha1>
<gatha2 line="15">Sūro siyā vikantano;</gatha2>
<gatha3 line="16">Dātā candasamā nārī,</gatha3>
<gathalast line="17">Diṭṭhaṃ diṭṭhaṃ nahāsaye.</gathalast>
<hangnum line="18" number="4"></hangnum>
<gatha1 line="19"> Kutotthi <pageBreak edition="M" number="0.0016" /> kumitte saccaṃ,</gatha1>
<gatha2 line="20">Kudāre rativaḍḍhanaṃ;</gatha2>
<gatha3 line="21">Kudesamhi mano rammaṃ,</gatha3>
<gathalast line="22">Kurāje bhogasampadaṃ.</gathalast>
<gatha1 line="23">Saṅketeva <pageBreak edition="M" number="0.0017" /> amittasmiṃ,</gatha1>
<gatha2 line="24">Mittasmiṃ pi navissase;</gatha2>
<gatha3 line="25">Abhayā bhaya muppannaṃ,</gatha3>
<gathalast line="26">Api mūlāni kantati.</gathalast>
<gatha1 line="27">Adiṭṭhova <pageBreak edition="M" number="0.0018" /> paro seyyo,</gatha1>
<gathalast line="28">Dummitto no vissāsiko.</gathalast>
<gatha1 line="29">Aggihomaphalaṃ <pageBreak edition="M" number="0.0023" /> vedo,</gatha1>
<gatha2 line="30">Satthaṃsīlaphalaṃ mataṃ;</gatha2>
<gatha3 line="31">Ratiputtaphalaṃ nārī,</gatha3>
<gathalast line="32">Dānabhuttiphalaṃ dhanaṃ.</gathalast>
<gatha1 line="33">Asaccaṃ <pageBreak edition="M" number="0.0024" /> sāhasaṃ māyā,</gatha1>
<gatha2 line="34">Mūḷhatta ma tilobhatā;</gatha2>
<gatha3 line="35">Asocaṃ niddayattañca,</gatha3>
<gathalast line="36">Thīnaṃ dosā sabhāvajā.</gathalast>
<gatha1 line="37">Jāyāya <pageBreak edition="M" number="0.0026" /> bhattuno bhāro,</gatha1>
<gatha2 line="38">Sissena guruno kato;</gatha2>
<gatha3 line="39">Amaccakehi rājassa,</gatha3>
<gathalast line="40">Pitarānaṃ nijenaca.</gathalast>
<hangnum line="41" number="5"></hangnum>
<gatha1 line="42"> Uyyamena <pageBreak edition="M" number="0.0027" /> hi sijjhanti,</gatha1>
<gatha2 line="43">Kammāni na manorathā;</gatha2>
<gatha3 line="44">Na hi suttassa sīhassa,</gatha3>
<gathalast line="45">Pavīsanti mukhe migā.</gathalast>
<gatha1 line="46">Atisītaṃ <pageBreak edition="M" number="0.0031" /> atiuṇhaṃ,</gatha1>
<gatha2 line="47">Atisāyamidaṃ ahu;</gatha2>
<gatha3 line="48">Iti visaṭṭhakammante,</gatha3>
<gathalast line="49">Khaṇā accenti māṇave.</gathalast>
<gatha1 line="50">Ādānassa padānassa,</gatha1>
<gatha2 line="51">Kattabbassa ca kammuno;</gatha2>
<gatha3 line="52">Khippaṃ akayyamānassa,</gatha3>
<gathalast line="53">Kāle pivati sampadaṃ.</gathalast>
<gatha1 line="54">Nādabbe <pageBreak edition="M" number="0.0032" /> nihitā kāci,</gatha1>
<gatha2 line="55">Kriyā phalavatī bhave;</gatha2>
<gatha3 line="56">Nabyāpārasatenāpi,</gatha3>
<gathalast line="57">Sukova pāṭhate bako.</gathalast>
<gatha1 line="58">Yo <pageBreak edition="M" number="0.0034" /> dandhakāle tarati,</gatha1>
<gatha2 line="59">Taraṇīye ca dandhaye;</gatha2>
<gatha3 line="60">Sukkhapaṇṇaṃ va akkamma,</gatha3>
<gathalast line="61">Atthaṃ bhañjati attano.</gathalast>
<hangnum line="62" number="6"></hangnum>
<gatha1 line="63"> Yaṃ <pageBreak edition="M" number="0.0035" /> dadāti yaṃ bhuñjati,</gatha1>
<gatha2 line="64">Tadeva dhanino dhanaṃ;</gatha2>
<gatha3 line="65">Aññe matassa kīḷanti,</gatha3>
<gathalast line="66">Dārehipi dhanehipi.</gathalast>
<gatha1 line="67">Dānopabhogahīnena <pageBreak edition="M" number="0.0039" />,</gatha1>
<gatha2 line="68">Dhanena dhanino sukhaṃ;</gatha2>
<gatha3 line="69">Ko viseso daliddassa,</gatha3>
<gathalast line="70">Adhikaṃ dhanarakkhaṇaṃ.</gathalast>
<gatha1 line="71">Nijasokhyaṃ <pageBreak edition="M" number="0.0040" /> nirundhanto,</gatha1>
<gatha2 line="72">Nīcabhogo mitampaco;</gatha2>
<gatha3 line="73">Dhanaṃ sañcayate yo so,</gatha3>
<gathalast line="74">Parabhāravaho pasu.</gathalast>
<gatha1 line="75">Yaṃ <pageBreak edition="M" number="0.0041" /> ussukā saṅkharonti,</gatha1>
<gatha2 line="76">Alakkhikā bahuṃ dhanaṃ;</gatha2>
<gatha3 line="77">Sippavanto asippāvā,</gatha3>
<gathalast line="78">Lakkhi vā tāni bhuñjati.</gathalast>
<hangnum line="79" number="7"></hangnum>
<gatha1 line="80"> Sampatyaṃ <pageBreak edition="M" number="0.0048" /> mahataṃ cittaṃ,</gatha1>
<gatha2 line="81">Bhave uppale komalaṃ;</gatha2>
<gatha3 line="82">Vipatyaṃca mahāsela,</gatha3>
<gathalast line="83">Silāsaṅghātakakkasaṃ.</gathalast>
<hangnum line="84" number="8"></hangnum>
<gatha1 line="85"> Asambhabyaguṇaṃ <pageBreak edition="M" number="0.0053" /> thutvā,</gatha1>
<gatha2 line="86">Khedo mudhāva jāyate;</gatha2>
<gatha3 line="87">Avhāyaṃ canda mu llokya,</gatha3>
<gathalast line="88">Nacandota mu pāgamī.</gathalast>
<hangnum line="89" number="9"></hangnum>
<gatha1 line="90"> Saccaṃ <pageBreak edition="M" number="0.0059" /> mukhamhi dhāreyya,</gatha1>
<gatha2 line="91">Kaṇṇe sutaṃ bhuje jayaṃ;</gatha2>
<gatha3 line="92">Hadayamhi khamaṃ vīraṃ,</gatha3>
<gathalast line="93">Lokādāsaṃca locane.</gathalast>
<gatha1 line="94">Saddamattaṃ <pageBreak edition="M" number="0.0063" /> naphandeyya,</gatha1>
<gatha2 line="95">Aññatvā saddakāraṇaṃ;</gatha2>
<gatha3 line="96">Saddahetuṃ pariññāya,</gatha3>
<gathalast line="97">Pamodo vā bhayo tathā.</gathalast>
<gatha1 line="98">Sabbasuta <pageBreak edition="M" number="0.0064" /> ma dhīyeyya,</gatha1>
<gathalast line="99">Hīnamukkaṭṭhamajjhimaṃ.</gathalast>
<hangnum line="100" number="10"></hangnum>
<gatha1 line="101"> Dunnāriyā <pageBreak edition="M" number="0.0068" /> kulaṃ suddhaṃ,</gatha1>
<gatha2 line="102">Putto nassati lālanā;</gatha2>
<gatha3 line="103">Samiddhi anayā bandhu,</gatha3>
<gathalast line="104">Pavāsā madanā hirī.</gathalast>
<gatha1 line="105">Lālaye <pageBreak edition="M" number="0.0075" /> pañcavassāni,</gatha1>
<gatha2 line="106">Dasavassāni tālaye;</gatha2>
<gatha3 line="107">Pattetu soḷasevasse,</gatha3>
<gathalast line="108">Puttaṃ mittaṃva ācare.</gathalast>
<gatha1 line="109">Lālane bahavo dosā,</gatha1>
<gathalast line="110">Lālane bahavo guṇā.</gathalast>
<gatha1 line="111">Pāpā <pageBreak edition="M" number="0.0077" /> nivārayati yojayate hitāya,</gatha1>
<gatha2 line="112">Guyhāni gūhati guṇaṃ pakaṭīkaroti;</gatha2>
<gatha3 line="113">Āpattikañca najahāti dadāti kāle,</gatha3>
<gathalast line="114">Sammitta lakkhaṇamidaṃ pavadanti santo.</gathalast>
<hangnum line="115" number="11"></hangnum>
<gatha1 line="116"> Dujjano <pageBreak edition="M" number="0.0080" /> jīyate yutyā,</gatha1>
<gatha2 line="117">Niggahena nadhīmatā;</gatha2>
<gatha3 line="118">Nipātyate mahārukkho,</gatha3>
<gathalast line="119">Tassamīpa khatikkhayā.</gathalast>
<gatha1 line="120">Vane <pageBreak edition="M" number="0.0083" /> migāca luddhānaṃ,</gatha1>
<gatha2 line="121">Dujjanānañca sajjanā;</gatha2>
<gatha3 line="122">Akāraṇaverī honti,</gatha3>
<gathalast line="123">Tiṇabhakkhā supesalā.</gathalast>
<gatha1 line="124">Pādalaggaṃ <pageBreak edition="M" number="0.0086" /> karaṭṭhena,</gatha1>
<gathalast line="125">Kaṇḍakeneva kaṇḍakaṃ.</gathalast>
<gatha1 line="126">Bālaṃ <pageBreak edition="M" number="0.0087" /> napasse nasuṇe,</gatha1>
<gatha2 line="127">Nacabālena saṃvase;</gatha2>
<gatha3 line="128">Bālenāllāpasallāpaṃ,</gatha3>
<gathalast line="129">Nakare nacarocaye.</gathalast>
<hangnum line="130" number="12"></hangnum>
<gatha1 line="131"> Upa kattuṃ yathā khuddo,</gatha1>
<gatha2 line="132">Samattho natathāmahā;</gatha2>
<gatha3 line="133">Kūpo hi hanti pipāsaṃ,</gatha3>
<gathalast line="134">Natu pāyo mahambudhi.</gathalast>
<hangnum line="135" number="13"></hangnum>
<gatha1 line="136"> Ādānassa <pageBreak edition="M" number="0.0095" /> padānassa,</gatha1>
<gatha2 line="137">Kattabbassaca kammuno;</gatha2>
<gatha3 line="138">Khippaṃ akaramānassa,</gatha3>
<gathalast line="139">Kālo bhakkhati taṃ rasaṃ.</gathalast>
<gatha1 line="140">Nakkhattaṃ <pageBreak edition="M" number="0.0103" /> paṭimānentaṃ,</gatha1>
<gatha2 line="141">Attho bālaṃ upajjhagā;</gatha2>
<gatha3 line="142">Attho atthassa nakkhattaṃ,</gatha3>
<gathalast line="143">Kiṃ karissanti tārakā.</gathalast>
<gatha1 line="144">Ajarāmarova <pageBreak edition="M" number="0.0105" /> pañño,</gatha1>
<gatha2 line="145">Vijjamatthañca cintaye;</gatha2>
<gatha3 line="146">Gahitoviya kesesu,</gatha3>
<gathalast line="147">Maccunā dhammamācare.</gathalast>
<hangnum line="148" number="14"></hangnum>
<gatha1 line="149"> Vajjā gurūca mantīca,</gatha1>
<gatha2 line="150">Tayo raṭṭhābhisaṅkhatā;</gatha2>
<gatha3 line="151">Jīvīta dakkha kosānaṃ,</gatha3>
<gathalast line="152">Vaḍḍhanā nāsanāca te.</gathalast>
<hangnum line="153" number="15"></hangnum>
<gatha1 line="154"> Thirena <pageBreak edition="M" number="0.0117" /> kammaṃ vaḍḍhati,</gatha1>
<gatha2 line="155">Athirena turena no;</gatha2>
<gatha3 line="156">Phalanti samaye rukkhā,</gatha3>
<gathalast line="157">Sittāpi bahuvārinā.</gathalast>
<gatha1 line="158">Vāyāmetheva <pageBreak edition="M" number="0.0120" /> puriso,</gatha1>
<gathalast line="159">Nanibbindeyya paṇḍito.</gathalast>
<gatha1 line="160">Payatano <pageBreak edition="M" number="0.0122" /> tādiso neva,</gatha1>
<gatha2 line="161">Kayyo yena phalaṃ nahi;</gatha2>
<gatha3 line="162">Selagge kūpakhaṇanā,</gatha3>
<gathalast line="163">Kathaṃ toyasamāgamo.</gathalast>
<gatha1 line="164">Ñāṇaṅkusena <pageBreak edition="M" number="0.0123" /> sammaggaṃ,</gatha1>
<gathalast line="165">Niyyatyussāhakuñjaro.</gathalast>
<gatha1 line="166">Asamekkhitakammantaṃ,</gatha1>
<gatha2 line="167">Turitābhi nipātinaṃ;</gatha2>
<gatha3 line="168">Tānikammāni tappenti,</gatha3>
<gathalast line="169">Uṇhaṃ va jjhohitaṃ mukhe.</gathalast>
<hangnum line="170" number="16"></hangnum>
<gatha1 line="171"> Chaddosā <pageBreak edition="M" number="0.0126" /> puriseneha,</gatha1>
<gatha2 line="172">Hātabbā bhūtimicchantā;</gatha2>
<gatha3 line="173">Niddā majjaṃ bhayaṃ kodho,</gatha3>
<gathalast line="174">Ālasyaṃ dīghasuttatā.</gathalast>
<gatha1 line="175">Na <pageBreak edition="M" number="0.0130" /> divā suppasīlena,</gatha1>
<gatha2 line="176">Rattimuṭṭhānadessinā;</gatha2>
<gatha3 line="177">Niccasoṇḍena mattena,</gatha3>
<gathalast line="178">Sakkā āvasituṃ gharaṃ.</gathalast>
<gatha1 line="179">Abhetabbamhi <pageBreak edition="M" number="0.0137" /> bhāyanti,</gatha1>
<gatha2 line="180">Bhāyitabbe nabhāyare;</gatha2>
<gatha3 line="181">Bhayābhaya vimuḷhā te,</gatha3>
<gathalast line="182">Jimhānugā ujuñjahā.</gathalast>
<gatha1 line="183">Yassa <pageBreak edition="M" number="0.0139" /> manussabhūtassa,</gatha1>
<gatha2 line="184">Natthi bhogāca sippakaṃ;</gatha2>
<gatha3 line="185">Kiṃ phalaṃ tassa mānussaṃ,</gatha3>
<gathalast line="186">Dvipādaṭṭho hi so migo.</gathalast>
<hangnum line="187" number="17"></hangnum>
<gatha1 line="188"> Nānopāyova <pageBreak edition="M" number="0.0142" /> kattabbo,</gatha1>
<gatha2 line="189">Sace bhaveyya attano;</gatha2>
<gatha3 line="190">Atthasiddhi yathākāmaṃ,</gatha3>
<gathalast line="191">Upāyo hi hitañjaso.</gathalast>
<gatha1 line="192">Lañjadānabālisena <pageBreak edition="M" number="0.0150" />,</gatha1>
<gatha2 line="193">Kūṭaḍḍakāradhīvarā;</gatha2>
<gatha3 line="194">Vinicchayamahāmacchaṃ,</gatha3>
<gathalast line="195">Oṭṭenti lobhasāgare.</gathalast>
<gatha1 line="196">Yassete caturo dhammā,</gatha1>
<gatha2 line="197">Vānarinda yathātava;</gatha2>
<gatha3 line="198">Saccaṃ dhammo dhīti cāgo,</gatha3>
<gathalast line="199">Diṭṭhaṃ so ativattati.</gathalast>
<hangnum line="200" number="18"></hangnum>
<gatha1 line="201"> Vidvāca <pageBreak edition="M" number="0.0162" /> ratanaṃ nārī,</gatha1>
<gatha2 line="202">Vīṇā sātthaṃ giraṃmahī;</gatha2>
<gatha3 line="203">Guṇavisesa māgamma,</gatha3>
<gathalast line="204">Guṇāni aguṇānica.</gathalast>
<gatha1 line="205">Dhanavā <pageBreak edition="M" number="0.0164" /> balavā loke,</gatha1>
<gathalast line="206">Dhanā bhavati paṇḍito.</gathalast>
<gatha1 line="207">Sumane <pageBreak edition="M" number="0.0165" /> nissito kīṭo,</gatha1>
<gatha2 line="208">Nigguṇo hīnako sayaṃ;</gatha2>
<gatha3 line="209">Taṃ pupphehi maṇḍentānaṃ,</gatha3>
<gathalast line="210">Raññaṃ siropi rohati.</gathalast>
<gatha1 line="211">Alakkhikehi <pageBreak edition="M" number="0.0168" /> sañcītā,</gatha1>
<gatha2 line="212">Dhanabhogāca cintitā;</gatha2>
<gatha3 line="213">Lakkhikassa bhavantete,</gatha3>
<gathalast line="214">Lakkhivā suṭṭhubhuñjati.</gathalast>
<gatha1 line="215">Khattiyo <pageBreak edition="M" number="0.0171" /> seṭṭho jane tasmiṃ,</gatha1>
<gatha2 line="216">Yo gottapaṭisārino;</gatha2>
<gatha3 line="217">Vijjācaraṇasampanno,</gatha3>
<gathalast line="218">So seṭṭho devamānuse.</gathalast>
<gatha1 line="219">Visāpi <pageBreak edition="M" number="0.0182" /> amataṃ gaṇhe,</gatha1>
<gatha2 line="220">Gūthato maṇimuttamaṃ;</gatha2>
<gatha3 line="221">Kaṇṭakapādapā pupphaṃ,</gatha3>
<gathalast line="222">Thirataṃ dukkulā varaṃ.</gathalast>
<gatha1 line="223">Dhanissarādiguṇommi <pageBreak edition="M" number="0.0189" />-</gatha1>
<gathalast line="224">Vegena vāhitā pajā.</gathalast>
<hangnum line="225" number="19"></hangnum>
<gatha1 line="226"> Yassa tthi satataṃ mettā,</gatha1>
<gatha2 line="227">Sabbalokasuvallabhā;</gatha2>
<gatha3 line="228">Kūpāyate samuddopi,</gatha3>
<gathalast line="229">Aggi tassa jalāyate.</gathalast>
<hangnum line="230" number="20"></hangnum>
<gatha1 line="231"> Sakkharāyati merūpi,</gatha1>
<gatha2 line="232">Visabhakkho sudhāyate;</gatha2>
<gatha3 line="233">Sasāyate migarāja,</gatha3>
<gatha2 line="234">Byālo mālāguṇāyate;</gatha2>
<gatha3 line="235">Dolāyate chamācālo,</gatha3>
<gathalast line="236">Nānāvudhā tiṇāyare.</gathalast>
<hangnum line="237" number="21"></hangnum>
<gatha1 line="238"> Sameva <pageBreak edition="M" number="0.0202" /> sati ussāhe,</gatha1>
<gatha2 line="239">Sukhavāho hitaṅkaro;</gatha2>
<gatha3 line="240">Ūne-dhike tathā nohi,</gatha3>
<gathalast line="241">Majjhago sādhu sabbadā.</gathalast>
<gatha1 line="242">Sādhu <pageBreak edition="M" number="0.0208" /> kho paṇḍitonāma,</gatha1>
<gathalast line="243">Natveva atipaṇḍito.</gathalast>
</body>
</document>