<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1009n.nrf10.xml</normativeSource>
    <archivePath>roman/anya/niti-gantha-sangaho/naradakkhadipani/kayakhamaniya-niddesa.xml</archivePath>
    <baseFileName>kayakhamaniya-niddesa</baseFileName>
    <titlePath>Kāyakhamanīya-niddesa - Naradakkhadīpanī - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Kāyakhamanīya-niddesa</chapter>
    <hangnum line="2" number="234"></hangnum>
    <gatha1 line="3"> Abhivādana-sīlissa <pageBreak edition="Myanmar" number="0.0420" />,</gatha1>
    <gatha2 line="4">Niccaṃ vuḍḍhāpacāyino;</gatha2>
    <gatha3 line="5">Cattāro dhammā vaḍḍhanti,</gatha3>
    <gathalast line="6">Āyu vaṇṇo sukhaṃ balaṃ.</gathalast>
    <paragraph line="7" number="235"> Pañcime <pageBreak edition="Myanmar" number="0.0421" /> bhikkhave dhammā āyussā, katame pañca. Sappāya-kārī hoti. Sappāyeca mattaṃ jānāti. Pariṇattabhojī ca hoti. Kāla-cārī ca, brahma-cārīca. Ime kho bhikkhave pañca dhammā āyussāti.</paragraph>
    <paragraph line="8" number="236"> Pañcime <pageBreak edition="Myanmar" number="0.0424" /> bhikkhave dhammā āyussā, katame pañca. Sappāya-kārī hoti. Sappāyeca mattaṃ jānāti. Pariṇatabhojīcahoti. Sīlavāca, kalyāṇa mittoca. Ime kho bhikkhave pañca dhammā āyussāti.</paragraph>
    <hangnum line="9" number="237"></hangnum>
    <gatha1 line="10"> Pañca-sīlaṃ <pageBreak edition="Myanmar" number="0.0427" /> samādāya,</gatha1>
    <gatha2 line="11">Samaṃ katvā dine dine;</gatha2>
    <gatha3 line="12">Satimā paññavā hutvā,</gatha3>
    <gathalast line="13">Care sabbiriyāpathe.</gathalast>
    <paragraph line="14" number="238"> Pañcime <pageBreak edition="Myanmar" number="0.0428" /> bhikkhave caṅkame ānisaṃsā, katame pañca, addhānakkhamo hoti. Padhānakkhamo hoti. Appābādho hoti. Asitaṃpītaṃkhāyitaṃsāyitaṃ sammā pariṇāmaṃ gacchati. Caṅkamādhigato samādhi ciraṭṭhitiko hoti. Imekho bhikkhave pañca caṅkame āni saṃsāti.</paragraph>
    <hangnum line="15" number="239"></hangnum>
    <gatha1 line="16"> Parissāvana-dānañca <pageBreak edition="Myanmar" number="0.0431" />,</gatha1>
    <gatha2 line="17">Āvāsa-dānameva ca;</gatha2>
    <gatha3 line="18">Gilāna-vatthu-dānañca,</gatha3>
    <gathalast line="19">Dātabbaṃ manujādhipa.</gathalast>
    <hangnum line="20" number="240"></hangnum>
    <gatha1 line="21"> Kātabbaṃ <pageBreak edition="Myanmar" number="0.0432" /> jiṇṇakāvāsaṃ,</gatha1>
    <gatha2 line="22">Paṭisaṅkharaṇaṃ tathā;</gatha2>
    <gatha3 line="23">Pañca-sīla-samādānaṃ,</gatha3>
    <gatha2 line="24">Katvā taṃ sādhu-rakkhitaṃ;</gatha2>
    <gatha3 line="25">Uposathopavāso ca,</gatha3>
    <gathalast line="26">Kātabboposathe iti.</gathalast>
    <hangnum line="27" number="241"></hangnum>
    <gatha1 line="28"> Ati-bhottā <pageBreak edition="Myanmar" number="0.0434" /> roga-mūlaṃ,</gatha1>
    <gatha2 line="29">Āyukkhayaṃ karoti ve;</gatha2>
    <gatha3 line="30">Tasmā taṃ ati-bhuttiṃva,</gatha3>
    <gathalast line="31">Parihareyya paṇḍito.</gathalast>
    <hangnum line="32" number="242"></hangnum>
    <gatha1 line="33"> A-jiṇṇe <pageBreak edition="Myanmar" number="0.0435" /> bhojanaṃ visaṃ,</gatha1>
    <gatha2 line="34">Dulladdhe a-vicārake;</gatha2>
    <gatha3 line="35">Jiṇṇe su-laddhe vicāre,</gatha3>
    <gathalast line="36">Na vajjaṃ sabba-bhojanaṃ.</gathalast>
    <hangnum line="37" number="243"></hangnum>
    <gatha1 line="38"> Cattāro <pageBreak edition="Myanmar" number="0.0437" /> pañca ālope,</gatha1>
    <gatha2 line="39">Ābhutvā udakaṃ pive;</gatha2>
    <gatha3 line="40">Alaṃ phāsu-vihārāya;</gatha3>
    <gathalast line="41">Pahitattassa bhikkhuno.</gathalast>
    <hangnum line="42" number="244"></hangnum>
    <gatha1 line="43"> Manujassa <pageBreak edition="Myanmar" number="0.0438" /> sadā satimato,</gatha1>
    <gatha2 line="44">Mattaṃ jānato laddha-bhojanaṃ;</gatha2>
    <gatha3 line="45">Tanukassa bhavanti vedanā,</gatha3>
    <gathalast line="46">Sanikaṃ jīrati āyu pālayaṃ.</gathalast>
    <hangnum line="47" number="245"></hangnum>
    <gatha1 line="48"> Garūnaṃ <pageBreak edition="Myanmar" number="0.0440" /> aḍḍha-sohiccaṃ,</gatha1>
    <gatha2 line="49">Lahūnaṃ nāti-kittiyā;</gatha2>
    <gatha3 line="50">Mattā-pamāṇaṃ niddiṭṭhaṃ,</gatha3>
    <gathalast line="51">Sukhaṃ jīrati tāvatā.</gathalast>
    <hangnum line="52" number="246"></hangnum>
    <gatha1 line="53"> Toyābhāve <pageBreak edition="Myanmar" number="0.0441" /> pipāsattā,</gatha1>
    <gatha2 line="54">Khaṇā pāṇehi muccate;</gatha2>
    <gatha3 line="55">Tasmā sabbāsuvatthāsu,</gatha3>
    <gathalast line="56">Deyyaṃ vāriṃ pipāsaye.</gathalast>
    <hangnum line="57" number="247"></hangnum>
    <gatha1 line="58"> Sītodakaṃ <pageBreak edition="Myanmar" number="0.0442" /> payo khuddaṃ,</gatha1>
    <gatha2 line="59">Ghatamekekaso dviso;</gatha2>
    <gatha3 line="60">Tisso samaggamatha vā,</gatha3>
    <gathalast line="61">Page pitaṃ yuvattadaṃ.</gathalast>
    <hangnum line="62" number="248"></hangnum>
    <gatha1 line="63"> Annaṃ <pageBreak edition="Myanmar" number="0.0444" /> brahmā rase viṇhu,</gatha1>
    <gatha2 line="64">Bhutte ceva mahesaro;</gatha2>
    <gatha3 line="65">Evaṃ ñatvātu yo bhuñje,</gatha3>
    <gathalast line="66">Anna-dosaṃ na limpate.</gathalast>
    <hangnum line="67" number="249"></hangnum>
    <gatha1 line="68"> Kattikassantimo <pageBreak edition="Myanmar" number="0.0445" /> bhāgo,</gatha1>
    <gatha2 line="69">Yaṃ cādo miga-māsajo;</gatha2>
    <gatha3 line="70">Tāvubho yama-dāṭhākhyo,</gatha3>
    <gathalast line="71">Laghvāhārova jīvati.</gathalast>
    <hangnum line="72" number="250"></hangnum>
    <gatha1 line="73"> Satthānukula-cariyā <pageBreak edition="Myanmar" number="0.0447" />,</gatha1>
    <gatha2 line="74">Cittaññāvasavattinā;</gatha2>
    <gatha3 line="75">Buddhi-rakkhilitatthena,</gatha3>
    <gathalast line="76">Paripuṇṇaṃ rasāyanaṃ.</gathalast>
    <hangnum line="77" number="250"></hangnum>
    <gatha1 line="78"> A-jātiyā <pageBreak edition="Myanmar" number="0.0448" /> a-jātānaṃ,</gatha1>
    <gatha2 line="79">Jātānaṃ vinivattiyā;</gatha2>
    <gatha3 line="80">Rogānaṃ yo vidhi diṭṭho,</gatha3>
    <gathalast line="81">Taṃ sukhatthī samācare.</gathalast>
    <hangnum line="82" number="252"></hangnum>
    <gatha1 line="83"> Ārogyaṃ <pageBreak edition="Myanmar" number="0.0449" /> paramā lābhā,</gatha1>
    <gatha2 line="84">Santuṭṭhi paramaṃ dhanaṃ;</gatha2>
    <gatha3 line="85">Vissāsā paramā ñāti,</gatha3>
    <gathalast line="86">Nibbānaṃ paramaṃ sukhaṃ.</gathalast>
  </content>
</document>