<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e1009n.nrf8.xml</normativeSource>
    <source>roman/anya/niti-gantha-sangaho/naradakkhadipani/gharavasa-niddesa.xml</source>
    <script>roman</script>
    <directory>/anya/niti-gantha-sangaho/naradakkhadipani</directory>
    <basename>gharavasa-niddesa</basename>
    <titlePath>Gharāvāsa-niddesa - Naradakkhadīpanī - Nīti-gantha-saṅgaho - Anya</titlePath>
  </metadata>
<content>
    <chapter line="1">Gharāvāsa-niddesa</chapter>
    <hangnum line="2" number="171"></hangnum>
    <gatha1 line="3"> Dukkhaṃ <pageBreak edition="Myanmar" number="0.0319" /> gahabbataṃ sādhu,</gatha1>
    <gatha2 line="4">Saṃvibhajjañca bhojanaṃ;</gatha2>
    <gatha3 line="5">A-hāso attha-lobhesu,</gatha3>
    <gathalast line="6">Attha-byāpatti abyatho.</gathalast>
    <hangnum line="7" number="172"></hangnum>
    <gatha1 line="8"> Yodha <pageBreak edition="Myanmar" number="0.0321" /> sītañca uṇhañca,</gatha1>
    <gatha2 line="9">Tiṇā bhiyyo na maññati;</gatha2>
    <gatha3 line="10">Karaṃ purisa-kiccāni,</gatha3>
    <gathalast line="11">So sukhā na vihāyati.</gathalast>
    <hangnum line="12" number="173"></hangnum>
    <gatha1 line="13"> Paṇḍito <pageBreak edition="Myanmar" number="0.0322" /> sīla-sampanno,</gatha1>
    <gatha2 line="14">Saṇhā ca paṭibhānavā;</gatha2>
    <gatha3 line="15">Nivāta-vutti atthaddho,</gatha3>
    <gathalast line="16">Tādiso labhate yasaṃ.</gathalast>
    <hangnum line="17" number="174"></hangnum>
    <gatha1 line="18"> Uṭṭhānako <pageBreak edition="Myanmar" number="0.0324" /> analaso,</gatha1>
    <gatha2 line="19">Āpadāsu na vedhati;</gatha2>
    <gatha3 line="20">Acchinnavutti medhāvī,</gatha3>
    <gathalast line="21">Tādiso labhate yasaṃ.</gathalast>
    <hangnum line="22" number="175"></hangnum>
    <gatha1 line="23"> Saṅgāhako <pageBreak edition="Myanmar" number="0.0325" /> mitta-karo,</gatha1>
    <gatha2 line="24">Vadaññū vītta-maccharo;</gatha2>
    <gatha3 line="25">Netā vi-netā anu-netā,</gatha3>
    <gathalast line="26">Tādiso labhate yasaṃ.</gathalast>
    <hangnum line="27" number="176"></hangnum>
    <gatha1 line="28"> Uṭṭhānavako <pageBreak edition="Myanmar" number="0.0327" /> satīmato,</gatha1>
    <gatha2 line="29">Suci-kammassa nisammakārino;</gatha2>
    <gatha3 line="30">Saññatassa dhamma-jīvino,</gatha3>
    <gathalast line="31">A-ppamattassa yasobhi-vaḍḍhati.</gathalast>
    <hangnum line="32" number="177"></hangnum>
    <gatha1 line="33"> Dveva <pageBreak edition="Myanmar" number="0.0329" /> tāta padākāni,</gatha1>
    <gatha2 line="34">Yattha sabbaṃ patiṭṭhitaṃ;</gatha2>
    <gatha3 line="35">A-laddhassa ca yo lābho,</gatha3>
    <gathalast line="36">Laddhassa anurakkhaṇā.</gathalast>
    <hangnum line="37" number="178"></hangnum>
    <gatha1 line="38"> Catudhā <pageBreak edition="Myanmar" number="0.0330" /> vibhaje bhoge,</gatha1>
    <gatha2 line="39">Paṇḍito gharamāvasaṃ;</gatha2>
    <gatha3 line="40">Ekena bhogaṃ bhuñjeyya,</gatha3>
    <gatha3 line="41">Dvīhi kammaṃ payojaye;</gatha3>
    <gatha2 line="42">Catutthañca nidhāpeyya,</gatha2>
    <gathalast line="43">Āpadāsu bhavissati.</gathalast>
    <hangnum line="44" number="179"></hangnum>
    <gatha1 line="45"> Añjanānaṃ <pageBreak edition="Myanmar" number="0.0332" /> khayaṃ disvā,</gatha1>
    <gatha2 line="46">Upacikānañca ācayaṃ;</gatha2>
    <gatha3 line="47">Madhūnañca samāhāraṃ,</gatha3>
    <gathalast line="48">Paṇḍitto gharamāvase.</gathalast>
    <hangnum line="49" number="180"></hangnum>
    <gatha1 line="50"> Vibhavaṃ <pageBreak edition="Myanmar" number="0.0335" /> rakkhato laddhaṃ,</gatha1>
    <gatha2 line="51">Parihāni na vijjati;</gatha2>
    <gatha3 line="52">Ārakkhamhi a-santamhi,</gatha3>
    <gathalast line="53">Laddhaṃ laddhaṃ vinassati.</gathalast>
    <hangnum line="54" number="181"></hangnum>
    <gatha1 line="55"> Paññā <pageBreak edition="Myanmar" number="0.0337" /> natthi dhanaṃ natthi,</gatha1>
    <gatha2 line="56">Yassa loke na vindati;</gatha2>
    <gatha3 line="57">Putta-dārā na pīyanti,</gatha3>
    <gathalast line="58">Tassa mittaṃ sukhāvahaṃ.</gathalast>
    <hangnum line="59" number="182"></hangnum>
    <gatha1 line="60"> Cattāro <pageBreak edition="Myanmar" number="0.0339" /> ca veditabbā,</gatha1>
    <gatha2 line="61">Mittā ceva suhadā ca;</gatha2>
    <gatha3 line="62">Upakāro suhadopi,</gatha3>
    <gatha2 line="63">Samāna-sukha-dukkho ca;</gatha2>
    <gatha3 line="64">Atthakkhāyīnukampako,</gatha3>
    <gathalast line="65">Tathā mitto veditabbo.</gathalast>
    <hangnum line="66" number="183"></hangnum>
    <gatha1 line="67"> Bhogā <pageBreak edition="Myanmar" number="0.0342" /> naṭṭhena jiṇṇena,</gatha1>
    <gatha2 line="68">A-mitena ca bhojane;</gatha2>
    <gatha3 line="69">Na tiṭṭhanti ciraṃ disvā,</gatha3>
    <gathalast line="70">Taṃ paṇḍito ghare vase.</gathalast>
    <hangnum line="71" number="184"></hangnum>
    <gatha1 line="72"> Ati-sītaṃ <pageBreak edition="Myanmar" number="0.0343" /> ati-uṇhaṃ,</gatha1>
    <gatha2 line="73">Ati-sāyamidaṃ ahu;</gatha2>
    <gatha3 line="74">Iti vissaṭṭha-kammantte,</gatha3>
    <gathalast line="75">Atthā accenti māṇave.</gathalast>
    <hangnum line="76" number="185"></hangnum>
    <gatha1 line="77"> Na <pageBreak edition="Myanmar" number="0.0345" /> divā suppa-sīlena,</gatha1>
    <gatha2 line="78">Rattinaṭṭhānadessinā;</gatha2>
    <gatha3 line="79">Niccaṃ mattena soṇḍena,</gatha3>
    <gathalast line="80">Sakkā āvasituṃ gharaṃ.</gathalast>
    <hangnum line="81" number="186"></hangnum>
    <gatha1 line="82"> Hananti <pageBreak edition="Myanmar" number="0.0346" /> bhogā dummedhaṃ,</gatha1>
    <gatha2 line="83">No ce pāra-gavesino;</gatha2>
    <gatha3 line="84">Bhoga-taṇhāya dummedho,</gatha3>
    <gathalast line="85">Hanti aññeva attanaṃ.</gathalast>
    <hangnum line="86" number="187"></hangnum>
    <gatha1 line="87"> Dujjīvitamajīvimhā <pageBreak edition="Myanmar" number="0.0348" />,</gatha1>
    <gatha2 line="88">Yesaṃ no na dadāmase;</gatha2>
    <gatha3 line="89">Vijjamānesu bhogesu,</gatha3>
    <gathalast line="90">Dīpaṃ nā kamha mattano.</gathalast>
    <hangnum line="91" number="188"></hangnum>
    <gatha1 line="92"> Saṭṭhi-vassa-sahassāni <pageBreak edition="Myanmar" number="0.0349" />,</gatha1>
    <gatha2 line="93">Paripuṇṇāni sabbaso;</gatha2>
    <gatha3 line="94">Niraye paccamānānaṃ,</gatha3>
    <gathalast line="95">Kadā anto bhavissati.</gathalast>
    <hangnum line="96" number="189"></hangnum>
    <gatha1 line="97"> Natthi <pageBreak edition="Myanmar" number="0.0350" /> anto kuto anto,</gatha1>
    <gatha2 line="98">Na anto patidissati;</gatha2>
    <gatha3 line="99">Tadā hi pakataṃ pāpaṃ,</gatha3>
    <gathalast line="100">Mama tuyhañce mārisā;</gathalast>
    <hangnum line="101" number="190"></hangnum>
    <gatha1 line="102"> Sohaṃ <pageBreak edition="Myanmar" number="0.0351" /> nūna ito gantā,</gatha1>
    <gatha2 line="103">Yoni laddhāna mānusaṃ;</gatha2>
    <gatha3 line="104">Vadaññū sīla-sampanno,</gatha3>
    <gathalast line="105">Kāhāmi kusalaṃ bahuṃ.</gathalast>
    <hangnum line="106" number="191"></hangnum>
    <gatha1 line="107"> Mā <pageBreak edition="Myanmar" number="0.0352" /> gijjhe paccaye macco,</gatha1>
    <gatha2 line="108">Bahu-dosā hi paccayā;</gatha2>
    <gatha3 line="109">Caranto paccaye ñāyā,</gatha3>
    <gathalast line="110">Ubhayatthāpi vaḍḍhati.</gathalast>
    <hangnum line="111" number="192"></hangnum>
    <gatha1 line="112"> A-laddhā <pageBreak edition="Myanmar" number="0.0354" /> vittaṃ tappati,</gatha1>
    <gatha2 line="113">Pubbe a-samudānitaṃ;</gatha2>
    <gatha3 line="114">Na pubbe dhanamesissaṃ,</gatha3>
    <gathalast line="115">Iti pacchānutappati.</gathalast>
    <hangnum line="116" number="193"></hangnum>
    <gatha1 line="117"> Kūṭavedī <pageBreak edition="Myanmar" number="0.0356" /> pure āsiṃ,</gatha1>
    <gatha2 line="118">Pisuṇo piṭṭhi-maṃsiko;</gatha2>
    <gatha3 line="119">Caṇḍo ca pharuso cāpi,</gatha3>
    <gathalast line="120">Iti pacchānutappati.</gathalast>
    <hangnum line="121" number="194"></hangnum>
    <gatha1 line="122"> Pāṇātipātī <pageBreak edition="Myanmar" number="0.0357" /> pure āsiṃ,</gatha1>
    <gatha2 line="123">Luddo cāpi anariyo;</gatha2>
    <gatha3 line="124">Bhūtānaṃ nānukampiyaṃ,</gatha3>
    <gathalast line="125">Iti pacchānutappati.</gathalast>
    <hangnum line="126" number="195"></hangnum>
    <gatha1 line="127"> Bahūsu <pageBreak edition="Myanmar" number="0.0359" /> vata santīsu,</gatha1>
    <gatha2 line="128">Anāpādāsu itthisu;</gatha2>
    <gatha3 line="129">Para-dāraṃ asevissaṃ,</gatha3>
    <gathalast line="130">Iti pacchānutappati.</gathalast>
    <hangnum line="131" number="196"></hangnum>
    <gatha1 line="132"> Bahumhi <pageBreak edition="Myanmar" number="0.0360" /> tava santamhi,</gatha1>
    <gatha2 line="133">Anna-pāne upaṭṭhite;</gatha2>
    <gatha3 line="134">Na pubbe adadaṃ dānaṃ,</gatha3>
    <gathalast line="135">Iti pacchānutappati.</gathalast>
    <hangnum line="136" number="197"></hangnum>
    <gatha1 line="137"> Mātaraṃ <pageBreak edition="Myanmar" number="0.0362" /> pitarañcāpi,</gatha1>
    <gatha2 line="138">Jiṇṇakaṃ gata-yobbanaṃ;</gatha2>
    <gatha3 line="139">Pahu santo na posissaṃ,</gatha3>
    <gathalast line="140">Iti pacchānukappati.</gathalast>
    <hangnum line="141" number="198"></hangnum>
    <gatha1 line="142"> Ācariyamanusatthāraṃ <pageBreak edition="Myanmar" number="0.0363" />,</gatha1>
    <gatha2 line="143">Sabba-kāma-rasāharaṃ;</gatha2>
    <gatha3 line="144">Pitaraṃ atimaññissaṃ,</gatha3>
    <gathalast line="145">Iti pacchānutappati.</gathalast>
    <hangnum line="146" number="199"></hangnum>
    <gatha1 line="147"> Samaṇe <pageBreak edition="Myanmar" number="0.0365" /> brāhmaṇe cāpi,</gatha1>
    <gatha2 line="148">Sīlavante bahussute;</gatha2>
    <gatha3 line="149">Na pubbe payirupāsissaṃ,</gatha3>
    <gathalast line="150">Iti pacchānutappati.</gathalast>
    <hangnum line="151" number="200"></hangnum>
    <gatha1 line="152"> Sādhu <pageBreak edition="Myanmar" number="0.0366" /> hoti tapo ciṇṇo,</gatha1>
    <gatha2 line="153">Santo ca payirupāsito;</gatha2>
    <gatha3 line="154">Na pubbeva tapociṇṇo,</gatha3>
    <gathalast line="155">Iti pacchānutappati.</gathalast>
    <hangnum line="156" number="201"></hangnum>
    <gatha1 line="157"> Yo <pageBreak edition="Myanmar" number="0.0368" /> ca etāni ṭhānāni,</gatha1>
    <gatha2 line="158">Yoniso paṭipajjati;</gatha2>
    <gatha3 line="159">Karaṃ purisa-kiccāni,</gatha3>
    <gathalast line="160">Sa pacchā nānutappati.</gathalast>
    <hangnum line="161" number="202"></hangnum>
    <gatha1 line="162"> Na <pageBreak edition="Myanmar" number="0.0370" /> sādhāraṇa-dārassa,</gatha1>
    <gatha2 line="163">Na bhuñje sādhumekako;</gatha2>
    <gatha3 line="164">Na seve lokāyatikaṃ,</gatha3>
    <gathalast line="165">Netaṃ paññāya vaḍḍhanaṃ.</gathalast>
    <hangnum line="166" number="203"></hangnum>
    <gatha1 line="167"> Sīlavā <pageBreak edition="Myanmar" number="0.0372" /> vatta-sampanno,</gatha1>
    <gatha2 line="168">A-ppamatto vicakkhaṇo;</gatha2>
    <gatha3 line="169">Nivātta-vutti atthaddho,</gatha3>
    <gathalast line="170">Surato sakhito mudu.</gathalast>
    <hangnum line="171" number="204"></hangnum>
    <gatha1 line="172"> Saṅgahetā <pageBreak edition="Myanmar" number="0.0374" /> ca mittānaṃ,</gatha1>
    <gatha2 line="173">Saṃvibhāgī vīdhānavā;</gatha2>
    <gatha3 line="174">Tappeyya anna-pānena,</gatha3>
    <gathalast line="175">Sadā samaṇa-brāhmaṇe.</gathalast>
    <hangnum line="176" number="205"></hangnum>
    <gatha1 line="177"> Dhamma-kāmo <pageBreak edition="Myanmar" number="0.0376" /> sutā-dhāro,</gatha1>
    <gatha2 line="178">Bhaveyya paripucchako;</gatha2>
    <gatha3 line="179">Sakkaccaṃ payirupāseyya,</gatha3>
    <gathalast line="180">Sīlavante bahussutte.</gathalast>
    <hangnum line="181" number="206"></hangnum>
    <gatha1 line="182"> Gharamāvasamānassa <pageBreak edition="Myanmar" number="0.0377" />,</gatha1>
    <gatha2 line="183">Gahaṭṭhassa sakaṃ gharaṃ;</gatha2>
    <gatha3 line="184">Khemā vutti siyā evaṃ,</gatha3>
    <gathalast line="185">Evaṃ nu assa saṅgaho.</gathalast>
    <hangnum line="186" number="207"></hangnum>
    <gatha1 line="187"> A-byapajjo <pageBreak edition="Myanmar" number="0.0378" /> siyā evaṃ,</gatha1>
    <gatha2 line="188">Sacca-vādī ca māṇavo;</gatha2>
    <gatha3 line="189">Asmā lokā paraṃ lokaṃ,</gatha3>
    <gathalast line="190">Evaṃ pecca na socati.</gathalast>
    <hangnum line="191" number="208"></hangnum>
    <gatha1 line="192"> Sukhā <pageBreak edition="Myanmar" number="0.0379" /> matteyyatā loke,</gatha1>
    <gatha2 line="193">Atho petteyyatā sukhā;</gatha2>
    <gatha3 line="194">Sukhā sāmaññatā loke,</gatha3>
    <gathalast line="195">Atho brahmaññatā sukhā.</gathalast>
    <hangnum line="196" number="209"></hangnum>
    <gatha1 line="197"> Pathavī <pageBreak edition="Myanmar" number="0.0381" /> veḷukaṃ pattaṃ,</gatha1>
    <gatha2 line="198">Cakkavāḷaṃ sucipphalaṃ;</gatha2>
    <gatha3 line="199">Sineru vammiko khuddo,</gatha3>
    <gathalast line="200">Samuddo pātiko yathā.</gathalast>
    <hangnum line="201" number="210"></hangnum>
    <gatha1 line="202"> Brahmāti <pageBreak edition="Myanmar" number="0.0382" /> mātā-pitaro,</gatha1>
    <gatha2 line="203">Pubbācariyāti vuccare;</gatha2>
    <gatha3 line="204">Āhuneyyā ca puttānaṃ,</gatha3>
    <gathalast line="205">Pajānamanukampakā.</gathalast>
    <hangnum line="206" number="211"></hangnum>
    <gatha1 line="207"> Tasmā <pageBreak edition="Myanmar" number="0.0384" /> hi ne namaseyya,</gatha1>
    <gatha2 line="208">Sakkareyya ca paṇḍito;</gatha2>
    <gatha3 line="209">Annena atho pānena,</gatha3>
    <gathalast line="210">Vatthena sayanena ca.</gathalast>
  </content>
</document>