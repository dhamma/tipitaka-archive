<?xml version="1.0"?>
<document>
<metadata>
<normativeSource>http://tipitaka.org/romn/cscd/e1009n.nrf11.xml</normativeSource>
<archivePath>roman/anya/niti-gantha-sangaho/naradakkhadipani/pakinnaka-niddesa.xml</archivePath>
<titlePath>Pakiṇṇaka-niddesa - Naradakkhadīpanī - Nīti-gantha-saṅgaho - Anya</titlePath>
</metadata>
<body>
<chapter line="1">Pakiṇṇaka-niddesa</chapter>
<hangnum line="2" number="253"></hangnum>
<gatha1 line="3"> Kumudaṃ <pageBreak edition="M" number="0.0460" /> ko pabodhayi,</gatha1>
<gatha2 line="4">Nātho ravindu paṇḍito;</gatha2>
<gatha3 line="5">Kamalaṃ ko kumudaṃ ko,</gatha3>
<gathalast line="6">Narapaṃ ko pabodhayi.</gathalast>
<hangnum line="7" number="254"></hangnum>
<gatha1 line="8"> Cittena <pageBreak edition="M" number="0.0462" /> niyyati loko,</gatha1>
<gatha2 line="9">Cittena parikassati;</gatha2>
<gatha3 line="10">Cittassa eka-dhammassa,</gatha3>
<gathalast line="11">Sabbeva vasamanvagū.</gathalast>
<hangnum line="12" number="255"></hangnum>
<gatha1 line="13"> Samaṇo <pageBreak edition="M" number="0.0464" /> rājānurājā,</gatha1>
<gatha2 line="14">Senāpati mahā-matto;</gatha2>
<gatha3 line="15">Dhammaṭṭho paṇḍito disvā,</gatha3>
<gathalast line="16">Paccakkhatthaṃ na kāriyā.</gathalast>
<hangnum line="17" number="256"></hangnum>
<gatha1 line="18"> Dīpo <pageBreak edition="M" number="0.0465" /> nava-disaṃ tejo,</gatha1>
<gatha2 line="19">Na heṭṭhā ca tathā sakaṃ;</gatha2>
<gatha3 line="20">Para-vajjaṃ vidū passe,</gatha3>
<gathalast line="21">Saka-vajjaṃpi passatu.</gathalast>
<hangnum line="22" number="257"></hangnum>
<gatha1 line="23"> Sa-phalaṃ <pageBreak edition="M" number="0.0467" /> paṇḍito loke,</gatha1>
<gatha2 line="24">Sa-kāraṇaṃ vacaṃ bhaṇe;</gatha2>
<gatha3 line="25">A-kāraṇaṃphalaṃ bālo,</gatha3>
<gathalast line="26">Idaṃ ubhaya-lakkhaṇaṃ.</gathalast>
<hangnum line="27" number="258"></hangnum>
<gatha1 line="28"> Tassa <pageBreak edition="M" number="0.0468" /> vācāya jāneyya,</gatha1>
<gatha2 line="29">Kuṭilaṃ bāla-paṇḍitaṃ;</gatha2>
<gatha3 line="30">Vācā-rūpaṃ mittaṃ kare,</gatha3>
<gathalast line="31">Vācā-rūpaṃ dhuvaṃ jahe.</gathalast>
<hangnum line="32" number="259"></hangnum>
<gatha1 line="33"> Duccintitassa <pageBreak edition="M" number="0.0470" /> cintā ca,</gatha1>
<gatha2 line="34">Dubbhāsitassa bhāsanā;</gatha2>
<gatha3 line="35">Dukkammassa katañcāti,</gatha3>
<gathalast line="36">Etaṃ bālassa lakkhaṇaṃ.</gathalast>
<hangnum line="37" number="260"></hangnum>
<gatha1 line="38"> Su-cintitassa <pageBreak edition="M" number="0.0471" /> cintā ca,</gatha1>
<gatha2 line="39">Su-bhāsitassa bhāsanā;</gatha2>
<gatha3 line="40">Su-kammassa katañcāti,</gatha3>
<gathalast line="41">Etaṃ dhīrassa lakkhaṇaṃ.</gathalast>
<hangnum line="42" number="261"></hangnum>
<gatha1 line="43"> A-nayaṃ <pageBreak edition="M" number="0.0473" /> nayati dummedho,</gatha1>
<gatha2 line="44">A-dhurāyaṃ ni-yuñjati;</gatha2>
<gatha3 line="45">Dunnayo seyyaso hoti,</gatha3>
<gatha2 line="46">Sammā vutto pakuppati;</gatha2>
<gatha3 line="47">Vinayaṃ so na jānāti,</gatha3>
<gathalast line="48">Sādhu tassa a-dassanaṃ.</gathalast>
<hangnum line="49" number="262"></hangnum>
<gatha1 line="50"> Nayaṃ <pageBreak edition="M" number="0.0476" /> nayati medhāvī,</gatha1>
<gatha2 line="51">A-dhurāyaṃ na yuñjati;</gatha2>
<gatha3 line="52">Su-nayo seyyaso hoti,</gatha3>
<gatha2 line="53">Sammā vutto na kuppati;</gatha2>
<gatha3 line="54">Vinayaṃ so pajānāti,</gatha3>
<gathalast line="55">Sādhu tena samāgamo.</gathalast>
<hangnum line="56" number="263"></hangnum>
<gatha1 line="57"> A-nāyakā <pageBreak edition="M" number="0.0479" /> vinassanti,</gatha1>
<gatha2 line="58">Nassanti bahu-nāyakā;</gatha2>
<gatha3 line="59">Thī-nāyakā vinassanti,</gatha3>
<gathalast line="60">Nassanti susu-nāyakā.</gathalast>
<hangnum line="61" number="264"></hangnum>
<gatha1 line="62"> Jeṭṭho <pageBreak edition="M" number="0.0481" /> kammesu nīcānaṃ,</gatha1>
<gatha2 line="63">Jānaṃjānaṃva ācare;</gatha2>
<gatha3 line="64">A-jānevaṃ kare jānaṃ,</gatha3>
<gathalast line="65">Nīco eti bhayaṃ piyaṃ.</gathalast>
<hangnum line="66" number="265"></hangnum>
<gatha1 line="67"> Kammaṃ <pageBreak edition="M" number="0.0482" /> dujjana-sāruppaṃ,</gatha1>
<gatha2 line="68">Dudhā sujana-sāruppaṃ;</gatha2>
<gatha3 line="69">Dujjanaṃ tesu dukkamme,</gatha3>
<gathalast line="70">Su-kamme sujanaṃ icche.</gathalast>
<hangnum line="71" number="266"></hangnum>
<gatha1 line="72"> Paṇḍito <pageBreak edition="M" number="0.0484" /> verī bālo ca,</gatha1>
<gatha2 line="73">Dujjayo bāla-verito;</gatha2>
<gatha3 line="74">Paṇḍitaṃ-verī pamādena,</gatha3>
<gathalast line="75">Na taṃ jayo hi sabbadā.</gathalast>
<hangnum line="76" number="267"></hangnum>
<gatha1 line="77"> Guyhassa <pageBreak edition="M" number="0.0485" /> hi guyhameva sādhu,</gatha1>
<gatha2 line="78">Na hi guyhassa pasatthamāvi-kammaṃ;</gatha2>
<gatha3 line="79">A-nipphannatāya saheyya dhīro,</gatha3>
<gathalast line="80">Nipphannatthova yathā-sukhaṃ bhaṇeyya.</gathalast>
<hangnum line="81" number="268"></hangnum>
<gatha1 line="82"> Guyhamatthaṃ <pageBreak edition="M" number="0.0486" /> na vivareyya,</gatha1>
<gatha2 line="83">Rakkheyya naṃ yathā nidhiṃ;</gatha2>
<gatha3 line="84">Na hī pātukato sādhu,</gatha3>
<gathalast line="85">Guyho attho pajānatā.</gathalast>
<hangnum line="86" number="269"></hangnum>
<gatha1 line="87"> Thiyā <pageBreak edition="M" number="0.0487" /> guyhaṃ na saṃseyya,</gatha1>
<gatha2 line="88">A-mittassa ca paṇḍito;</gatha2>
<gatha3 line="89">Yo cāmisena saṃhīro,</gatha3>
<gathalast line="90">Hadaya-ttheno ca yo naro.</gathalast>
<hangnum line="91" number="270"></hangnum>
<gatha1 line="92"> Vivicca <pageBreak edition="M" number="0.0489" /> bhāseyya divā rahassaṃ,</gatha1>
<gatha2 line="93">Rattiṃ giraṃ nāti-velaṃ pamuñce;</gatha2>
<gatha3 line="94">Upassutikā hi suṇanti mantaṃ,</gatha3>
<gathalast line="95">Tasmā hi manto khippamupeti bhedaṃ.</gathalast>
<hangnum line="96" number="271"></hangnum>
<gatha1 line="97"> Na <pageBreak edition="M" number="0.0491" /> pakāsati guyhaṃ yo,</gatha1>
<gatha2 line="98">So guyhaṃ paṭiguyhati;</gatha2>
<gatha3 line="99">Bhayesu na jahe kicce,</gatha3>
<gathalast line="100">Su-mittonucaro bhave.</gathalast>
<hangnum line="101" number="272"></hangnum>
<gatha1 line="102"> Karoti <pageBreak edition="M" number="0.0492" /> dukkaraṃ sādhuṃ,</gatha1>
<gatha2 line="103">Ujuṃ khamati dukkhamaṃ;</gatha2>
<gatha3 line="104">Duddadaṃ sāmaṃ dadāti,</gatha3>
<gathalast line="105">Yo su-mitto have bhave.</gathalast>
<hangnum line="106" number="273"></hangnum>
<gatha1 line="107"> Piya-vācā <pageBreak edition="M" number="0.0494" /> sadā mitto,</gatha1>
<gatha2 line="108">Piya-vatthuṃ na yācanā;</gatha2>
<gatha3 line="109">Icchāgatena dānena,</gatha3>
<gatha2 line="110">Su-daḷho su-ppiyo have;</gatha2>
<gatha3 line="111">Tadaṅgato ca hīnena,</gatha3>
<gathalast line="112">A-ppiyo bhijjano bhave.</gathalast>
<hangnum line="113" number="274"></hangnum>
<gatha1 line="114"> Dehīti <pageBreak edition="M" number="0.0496" /> yācane hirī,</gatha1>
<gatha2 line="115">Sirī ca kāya-devatā;</gatha2>
<gatha3 line="116">Palāyanti siricchito,</gatha3>
<gathalast line="117">Na yāce para-santakaṃ.</gathalast>
<hangnum line="118" number="275"></hangnum>
<gatha1 line="119"> Svāno <pageBreak edition="M" number="0.0497" /> laddhāna nimmaṃsaṃ,</gatha1>
<gatha2 line="120">Aṭṭhiṃ tuṭṭho pamodati;</gatha2>
<gatha3 line="121">Sakantikaṃ migaṃ sīho,</gatha3>
<gathalast line="122">Hitvā hatthiṃnudhāvati.</gathalast>
<hangnum line="123" number="276"></hangnum>
<gatha1 line="124"> Evaṃ <pageBreak edition="M" number="0.0499" /> chandānurūpena,</gatha1>
<gatha2 line="125">Jano āsīsate phalaṃ;</gatha2>
<gatha3 line="126">Mahā chandā mahantaṃva,</gatha3>
<gathalast line="127">Hīnaṃva hīna-chandakā.</gathalast>
<hangnum line="128" number="277"></hangnum>
<gatha1 line="129"> Nānā-chandā <pageBreak edition="M" number="0.0501" /> mahārāja,</gatha1>
<gatha2 line="130">Ekāgāre vasāmase;</gatha2>
<gatha3 line="131">Ahaṃ gāma-varaṃ icche,</gatha3>
<gathalast line="132">Brāhmaṇī ca gavaṃ sataṃ.</gathalast>
<hangnum line="133" number="278"></hangnum>
<gatha1 line="134"> Putto <pageBreak edition="M" number="0.0502" /> ca ājañña-rathaṃ,</gatha1>
<gatha2 line="135">Kaññā ca maṇi-kuṇḍalaṃ;</gatha2>
<gatha3 line="136">Yā cesā puṇṇakā jammī,</gatha3>
<gathalast line="137">Ujukkhalaṃbhi-kaṅkhati.</gathalast>
<hangnum line="138" number="279"></hangnum>
<gatha1 line="139"> Ṭhānaṃ <pageBreak edition="M" number="0.0504" /> mitte dhane kamme,</gatha1>
<gatha2 line="140">Satussāhe su-labbhitaṃ;</gatha2>
<gatha3 line="141">Taṃ daḷhaṃ dukkaraṃ kare,</gatha3>
<gathalast line="142">Paññā-sati-samādhinā.</gathalast>
<hangnum line="143" number="280"></hangnum>
<gatha1 line="144"> Bhesajje <pageBreak edition="M" number="0.0505" /> vihite suddha,</gatha1>
<gatha2 line="145">Buddhādi-ratanattaye;</gatha2>
<gatha3 line="146">Pasādamācare niccaṃ,</gatha3>
<gathalast line="147">Sajjane sa-guṇepi ca.</gathalast>
<hangnum line="148" number="281"></hangnum>
<gatha1 line="149"> Rājā <pageBreak edition="M" number="0.0507" /> raṭṭhena dhātuso,</gatha1>
<gatha2 line="150">Bālo pāpehi dummano,</gatha2>
<gatha3 line="151">Alaṅkārena itthīpi,</gatha3>
<gathalast line="152">Kāmehi ca na tappati.</gathalast>
<hangnum line="153" number="282"></hangnum>
<gatha1 line="154"> Appiccho <pageBreak edition="M" number="0.0508" /> ca dhutaṅgena,</gatha1>
<gatha2 line="155">Āraddho vīriyena hi;</gatha2>
<gatha3 line="156">Visārado parisāya,</gatha3>
<gatha2 line="157">Pariccāgena dāyako;</gatha2>
<gatha3 line="158">Savanena su-dhammaṃpi,</gatha3>
<gathalast line="159">Na tappativa paṇḍito.</gathalast>
<hangnum line="160" number="283"></hangnum>
<gatha1 line="161"> Jeṭṭhassa <pageBreak edition="M" number="0.0510" /> sitaṃ hasitaṃ,</gatha1>
<gatha2 line="162">Majjhassa madhurassaraṃ;</gatha2>
<gatha3 line="163">Loke aṃsa-siro-kampaṃ,</gatha3>
<gatha2 line="164">Jammassa apa-hassitaṃ;</gatha2>
<gatha3 line="165">Etesaṃ ati-hassitaṃ,</gatha3>
<gathalast line="166">Hāso hoti yathākkamaṃ.</gathalast>
<hangnum line="167" number="284"></hangnum>
<gatha1 line="168"> Natthi <pageBreak edition="M" number="0.0513" /> duṭṭhe nayo atthi,</gatha1>
<gatha2 line="169">Na dhammo na su-bhāsitaṃ;</gatha2>
<gatha3 line="170">Nikkamaṃ duṭṭhe yuñjeyya,</gatha3>
<gathalast line="171">So hi sabbhiṃ na rañjati.</gathalast>
<hangnum line="172" number="285"></hangnum>
<gatha1 line="173"> Dullabhaṃ <pageBreak edition="M" number="0.0515" /> pakatiṃ vācaṃ,</gatha1>
<gatha2 line="174">Dullabho khemako suto;</gatha2>
<gatha3 line="175">Dullabhā sadisī jāyā,</gatha3>
<gathalast line="176">Dullabho sa-jano piyo.</gathalast>
<hangnum line="177" number="286"></hangnum>
<gatha1 line="178"> Dhajo <pageBreak edition="M" number="0.0516" /> rathassa paññāṇaṃ,</gatha1>
<gatha2 line="179">Dhūmo paññāṇamaggino;</gatha2>
<gatha3 line="180">Rājā raṭṭhassa paññāṇaṃ,</gatha3>
<gathalast line="181">Bhattā paññāṇamitthiyā.</gathalast>
<hangnum line="182" number="287"></hangnum>
<gatha1 line="183"> Dunnāriyā <pageBreak edition="M" number="0.0518" /> kulaṃ suddhaṃ,</gatha1>
<gatha2 line="184">Putto nassati lālanā;</gatha2>
<gatha3 line="185">Samiddhi a-nayā bandhu,</gatha3>
<gathalast line="186">Pavāsā madanā hirī.</gathalast>
<hangnum line="187" number="288"></hangnum>
<gatha1 line="188"> Mātā <pageBreak edition="M" number="0.0520" /> pitā ca puttānaṃ,</gatha1>
<gatha2 line="189">Novāde bahu-sāsannaṃ;</gatha2>
<gatha3 line="190">Paṇḍitā mātaro appaṃ,</gatha3>
<gathalast line="191">Vadeyyuṃ vajja-dīpanaṃ.</gathalast>
<hangnum line="192" number="289"></hangnum>
<gatha1 line="193"> Lāḷaye <pageBreak edition="M" number="0.0522" /> pañcha-vassāni,</gatha1>
<gatha2 line="194">Dasa-vassāni tāḷaye;</gatha2>
<gatha3 line="195">Patte tu soḷase vasse,</gatha3>
<gathalast line="196">Puttaṃ mittaṃvadācare.</gathalast>
<hangnum line="197" number="290"></hangnum>
<gatha1 line="198"> Lālane <pageBreak edition="M" number="0.0523" /> dhītaraṃ dosā,</gatha1>
<gatha2 line="199">Pālane bahavo guṇā;</gatha2>
<gatha3 line="200">Dhītuyā kiriyaṃ niccaṃ,</gatha3>
<gathalast line="201">Passantu suṭṭhu mātaro.</gathalast>
<centered line="202">Iti <pageBreak edition="M" number="0.0525" /> pakiṇṇaka-niddeso nāma</centered>
<centered line="203">Sattamā paricchedo.</centered>
</body>
</document>