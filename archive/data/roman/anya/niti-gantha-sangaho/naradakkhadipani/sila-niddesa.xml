<?xml version="1.0"?>
<document>
<metadata>
<normativeSource>http://tipitaka.org/romn/cscd/e1009n.nrf12.xml</normativeSource>
<archivePath>roman/anya/niti-gantha-sangaho/naradakkhadipani/sila-niddesa.xml</archivePath>
<titlePath>Sīla-niddesa - Naradakkhadīpanī - Nīti-gantha-saṅgaho - Anya</titlePath>
</metadata>
<body>
<chapter line="1">Sīla-niddesa</chapter>
<hangnum line="2" number="291"></hangnum>
<gatha1 line="3"> Pamādaṃ <pageBreak edition="M" number="0.0526" /> bhayato disvā,</gatha1>
<gatha2 line="4">A-ppamādañca khemato;</gatha2>
<gatha3 line="5">Bhāvetha aṭṭhaṅgikaṃ maggaṃ,</gatha3>
<gathalast line="6">Esā buddhānusāsanī.</gathalast>
<hangnum line="7" number="292"></hangnum>
<gatha1 line="8"> Hīnena <pageBreak edition="M" number="0.0528" /> brahma-cariyena,</gatha1>
<gatha2 line="9">Khattiye upapajjati;</gatha2>
<gatha3 line="10">Majjhimena ca devattaṃ,</gatha3>
<gathalast line="11">Uttamena vi-sujjhati.</gathalast>
<hangnum line="12">Ka</hangnum>
<gatha1 line="13"> Nagare <pageBreak edition="M" number="0.0532" /> bandhumatiyā,</gatha1>
<gatha2 line="14">Bandhumā nāma khattiyo;</gatha2>
<gatha3 line="15">Divase puṇṇamāya so,</gatha3>
<gathalast line="16">Upagacchi uposathaṃ.</gathalast>
<hangnum line="17">Kha</hangnum>
<gatha1 line="18"> Ahaṃ tena samayena,</gatha1>
<gatha2 line="19">Gumbha-dāsī ahaṃ tahiṃ;</gatha2>
<gatha3 line="20">Disvā sa-rājakaṃ senaṃ,</gatha3>
<gathalast line="21">Evāhaṃ cintayiṃ tadā.</gathalast>
<hangnum line="22">Ga</hangnum>
<gatha1 line="23"> Rājāpi <pageBreak edition="M" number="0.0533" /> rajjaṃ chaṭṭetvā,</gatha1>
<gatha2 line="24">Upagacchi uposathaṃ;</gatha2>
<gatha3 line="25">Sa-phalaṃ nūna taṃ kammaṃ,</gatha3>
<gathalast line="26">Jana-kāyo pamodito.</gathalast>
<hangnum line="27">Gha</hangnum>
<gatha1 line="28"> Yoniso <pageBreak edition="M" number="0.0534" /> paccavekkhitvā,</gatha1>
<gatha2 line="29">Duggaccañca daliddataṃ;</gatha2>
<gatha3 line="30">Mānasaṃ sampahaṃsitvā,</gatha3>
<gathalast line="31">Upagacchimu posathaṃ.</gathalast>
<hangnum line="32">Ṅa</hangnum>
<gatha1 line="33"> Ahaṃ <pageBreak edition="M" number="0.0535" /> uposathaṃ katvā,</gatha1>
<gatha2 line="34">Sammā-sambuddhasāsane;</gatha2>
<gatha3 line="35">Tena kammena su-katena,</gatha3>
<gathalast line="36">Tāvatiṃsaṃ agacchahaṃ.</gathalast>
<hangnum line="37">Ca</hangnum>
<gatha1 line="38"> Tattha me su-kataṃ byamhaṃ,</gatha1>
<gatha2 line="39">Ubbha-yojanamuggataṃ;</gatha2>
<gatha3 line="40">Kūṭāgāra-varūpetaṃ,</gatha3>
<gathalast line="41">Mahāsanasu-bhūsitaṃ.</gathalast>
<hangnum line="42">Cha</hangnum>
<gatha1 line="43"> Accharā <pageBreak edition="M" number="0.0536" /> sata-sahassā,</gatha1>
<gatha2 line="44">Upatiṭṭhanti maṃ sadā;</gatha2>
<gatha3 line="45">Aññe deve atikkamma,</gatha3>
<gathalast line="46">Atirocāmi sabbadā.</gathalast>
<hangnum line="47">Ja</hangnum>
<gatha1 line="48"> Catusaṭṭhi-deva-rājūnaṃ <pageBreak edition="M" number="0.0537" />,</gatha1>
<gatha2 line="49">Mahesittamakārayiṃ;</gatha2>
<gatha3 line="50">Tesaṭṭhi-cakkavattinaṃ,</gatha3>
<gathalast line="51">Mahesittamakārayiṃ.</gathalast>
<hangnum line="52">Jha</hangnum>
<gatha1 line="53"> Suvaṇṇa-vaṇā <pageBreak edition="M" number="0.0538" /> hutvāna,</gatha1>
<gatha2 line="54">Bhavesu saṃsarāmahaṃ;</gatha2>
<gatha3 line="55">Sabbattha pavarā homi,</gatha3>
<gathalast line="56">Uposathassidaṃ phalaṃ.</gathalast>
<hangnum line="57">Ña</hangnum>
<gatha1 line="58"> Hatthi-yānaṃ assa-yānaṃ,</gatha1>
<gatha2 line="59">Ratha-yānañca sivikaṃ;</gatha2>
<gatha3 line="60">Labhāmi sabbametampi,</gatha3>
<gathalast line="61">Uposathassidaṃ phalaṃ.</gathalast>
<hangnum line="62">Ṭa</hangnum>
<gatha1 line="63"> Soṇṇa-mayaṃ <pageBreak edition="M" number="0.0539" /> rūpi-mayaṃ,</gatha1>
<gatha2 line="64">Athopi phalikā-mayaṃ;</gatha2>
<gatha3 line="65">Lohitaṅga-mayañceva,</gatha3>
<gathalast line="66">Sabbaṃ paṭilabhāmahaṃ.</gathalast>
<hangnum line="67">Ṭha</hangnum>
<gatha1 line="68"> Koseyya-kambaliyāni <pageBreak edition="M" number="0.0540" />,</gatha1>
<gatha2 line="69">Khoma-kappāsikāni ca;</gatha2>
<gatha3 line="70">Mahagghāni ca vatthāni,</gatha3>
<gathalast line="71">Sabbaṃ paṭilabhāmahaṃ.</gathalast>
<hangnum line="72">Ḍa</hangnum>
<gatha1 line="73"> Annaṃ <pageBreak edition="M" number="0.0541" /> pānaṃ khādanīyaṃ,</gatha1>
<gatha2 line="74">Vatthaṃ senāsanāni ca;</gatha2>
<gatha3 line="75">Sabbametaṃ paṭilabhe,</gatha3>
<gathalast line="76">Uposathassidaṃ phalaṃ.</gathalast>
<hangnum line="77">Ḍha</hangnum>
<gatha1 line="78"> Vara-gandhañca mālañca,</gatha1>
<gatha2 line="79">Cuṇṇakañcha vilepanaṃ;</gatha2>
<gatha3 line="80">Sabbametaṃ paṭilabhe,</gatha3>
<gathalast line="81">Uposathassidaṃ phalaṃ.</gathalast>
<hangnum line="82">Ṇa</hangnum>
<gatha1 line="83"> Kūṭāgārañca <pageBreak edition="M" number="0.0542" /> pāsādaṃ,</gatha1>
<gatha2 line="84">Maṇḍapaṃ hammiyaṃ guhaṃ;</gatha2>
<gatha3 line="85">Sabbametaṃ paṭilabhe,</gatha3>
<gathalast line="86">Uposathassidaṃ phalaṃ.</gathalast>
<hangnum line="87">Ta</hangnum>
<gatha1 line="88"> Jātiyā <pageBreak edition="M" number="0.0543" /> satta-vassāhaṃ,</gatha1>
<gatha2 line="89">Pabbajiṃ ana-gāriyaṃ;</gatha2>
<gatha3 line="90">Aḍḍha-māse a-sappatte,</gatha3>
<gathalast line="91">Ara hattaṃ apāpuṇiṃ.</gathalast>
<hangnum line="92">Tha</hangnum>
<gatha1 line="93"> Kilesā <pageBreak edition="M" number="0.0544" /> jhāpitā mayhaṃ,</gatha1>
<gatha2 line="94">Bhavā sabbe samūhatā;</gatha2>
<gatha3 line="95">Sabbāsava-parikkhīṇā,</gatha3>
<gathalast line="96">Natthi dāni puna-bbhavo.</gathalast>
<hangnum line="97">Da</hangnum>
<gatha1 line="98"> Eka-navutito <pageBreak edition="M" number="0.0545" /> kappe,</gatha1>
<gatha2 line="99">Yaṃ kammamakariṃ tadā;</gatha2>
<gatha3 line="100">Duggatiṃ nābhijānāmi,</gatha3>
<gathalast line="101">Uposathassidaṃ phalaṃ.</gathalast>
<hangnum line="102">Dha</hangnum>
<gatha1 line="103"> Svāgataṃ <pageBreak edition="M" number="0.0546" /> vata me āsi,</gatha1>
<gatha2 line="104">Mama buddhassa santike;</gatha2>
<gatha3 line="105">Tisso vijjā anu-pattā,</gatha3>
<gathalast line="106">Kataṃ buddhassa sāsanaṃ.</gathalast>
<hangnum line="107">Na</hangnum>
<gatha1 line="108"> Paṭisambhidā catasso,</gatha1>
<gatha2 line="109">Vimokāpi ca aṭṭhime;</gatha2>
<gatha3 line="110">Chaḷābhiññā sacchikatā,</gatha3>
<gathalast line="111">Kataṃ buddhassa sāsanaṃ.</gathalast>
<hangnum line="112" number="293"></hangnum>
<gatha1 line="113"> Ñātīnañca <pageBreak edition="M" number="0.0547" /> piyo hoti,</gatha1>
<gatha2 line="114">Mittesu ca virocati;</gatha2>
<gatha3 line="115">Kāyassa bhedā su-gatiṃ,</gatha3>
<gathalast line="116">Upapajjati sīlavā.</gathalast>
<hangnum line="117" number="294"></hangnum>
<gatha1 line="118"> Nibbānaṃ <pageBreak edition="M" number="0.0549" /> patthayantena samādinnaṃ,</gatha1>
<gatha2 line="119">Pañca-sīlampi adhi-sīlaṃ;</gatha2>
<gathalast line="120">Dasa-sīlampi adhi-sīlameva.</gathalast>
<hangnum line="121">Ka</hangnum>
<gatha1 line="122"> Nagare <pageBreak edition="M" number="0.0554" /> candavatiyā,</gatha1>
<gatha2 line="123">Bhaṭako āsahaṃ tadā;</gatha2>
<gatha3 line="124">Para-kammāyane yutto,</gatha3>
<gathalast line="125">Pabbajjaṃ na labhāmahaṃ.</gathalast>
<hangnum line="126">Kha</hangnum>
<gatha1 line="127"> Mahandhakāra-pihitā <pageBreak edition="M" number="0.0555" />,</gatha1>
<gatha2 line="128">Tividhaggīhi ḍayhare;</gatha2>
<gatha3 line="129">Kena nukho upāyena,</gatha3>
<gathalast line="130">Vi-saṃyutto bhave ahaṃ.</gathalast>
<hangnum line="131">Ga</hangnum>
<gatha1 line="132"> Deyyadhammo <pageBreak edition="M" number="0.0556" /> ca me natthi,</gatha1>
<gatha2 line="133">Bhaṭako dukkhito ahaṃ;</gatha2>
<gatha3 line="134">Yaṃ nūnāhaṃ pañca-sīlaṃ,</gatha3>
<gathalast line="135">Rakkheyyaṃ paripūrayaṃ.</gathalast>
<hangnum line="136">Gha</hangnum>
<gatha1 line="137"> Anomadassissa munino,</gatha1>
<gatha2 line="138">Nisabho nāma sāvako;</gatha2>
<gatha3 line="139">Tamahaṃ upasaṅkamma,</gatha3>
<gathalast line="140">Pañca-sikkhāpadaggahiṃ.</gathalast>
<hangnum line="141">Ṅa</hangnum>
<gatha1 line="142"> Vassa-sata-sahassāni <pageBreak edition="M" number="0.0557" />,</gatha1>
<gatha2 line="143">Āyu vijjati tāvade;</gatha2>
<gatha3 line="144">Tāvatā pañca-sīlāni,</gatha3>
<gathalast line="145">Paripuṇṇāni gopayiṃ.</gathalast>
<hangnum line="146">Ca</hangnum>
<gatha1 line="147"> Maccu-kālamhi <pageBreak edition="M" number="0.0558" /> sampatte,</gatha1>
<gatha2 line="148">Devā assāsayanti maṃ;</gatha2>
<gatha3 line="149">Ratho sahassa-yutto te,</gatha3>
<gathalast line="150">Mārisassa upaṭṭhito.</gathalast>
<hangnum line="151">Cha</hangnum>
<gatha1 line="152"> Vattante <pageBreak edition="M" number="0.0559" /> carime citte,</gatha1>
<gatha2 line="153">Mama sīlaṃ anussariṃ;</gatha2>
<gatha3 line="154">Tena kammena su-katena,</gatha3>
<gathalast line="155">Tāvatiṃsaṃ agacchahaṃ.</gathalast>
<hangnum line="156">Ja</hangnum>
<gatha1 line="157"> Tiṃsakhattuñca devindo,</gatha1>
<gatha2 line="158">Deva-rajjamakārayiṃ;</gatha2>
<gatha3 line="159">Dibba-sukhaṃ anubhaviṃ,</gatha3>
<gathalast line="160">Accharāhi purakkhatto.</gathalast>
<hangnum line="161">Jha</hangnum>
<gatha1 line="162"> Pañca-sattatikhatttu-ñca <pageBreak edition="M" number="0.0560" />,</gatha1>
<gatha2 line="163">Cakkavattī ahosahaṃ;</gatha2>
<gatha3 line="164">Padesa-rajjaṃ vipulaṃ,</gatha3>
<gathalast line="165">Gaṇanāto a-saṅkhayaṃ.</gathalast>
<hangnum line="166">Ña</hangnum>
<gatha1 line="167"> Deva-lokā <pageBreak edition="M" number="0.0561" /> cavitvāna,</gatha1>
<gatha2 line="168">Sukka-mūlena codito;</gatha2>
<gatha3 line="169">Pure vesāliyaṃ jāto,</gatha3>
<gathalast line="170">Mahā-kule su-aḍḍhake.</gathalast>
<hangnum line="171">Ṭa</hangnum>
<gatha1 line="172"> Vassūpanāyike kāle,</gatha1>
<gatha2 line="173">Dibbante jina-sāsane;</gatha2>
<gatha3 line="174">Mātā ca me pitā ceva,</gatha3>
<gathalast line="175">Pañca-sikkhāpadaggahuṃ.</gathalast>
<hangnum line="176">Ṭha</hangnum>
<gatha1 line="177"> Saha <pageBreak edition="M" number="0.0562" /> sutvānahaṃ sīlaṃ,</gatha1>
<gatha2 line="178">Mama sīlaṃ anussariṃ;</gatha2>
<gatha3 line="179">Ekāsane nisīditvā,</gatha3>
<gathalast line="180">Arahattamapāpuṇiṃ.</gathalast>
<hangnum line="181">Ḍa</hangnum>
<gatha1 line="182"> Jātiyā <pageBreak edition="M" number="0.0563" /> pañca-vassena,</gatha1>
<gatha2 line="183">Arahattamapāpuṇiṃ;</gatha2>
<gatha3 line="184">Upasampādayi buddho,</gatha3>
<gathalast line="185">Guṇamaññāya cakkhumā.</gathalast>
<hangnum line="186">Ḍha</hangnum>
<gatha1 line="187"> Paripuṇṇāni <pageBreak edition="M" number="0.0564" /> gopetvā,</gatha1>
<gatha2 line="188">Pañca-sikkhāpadānahaṃ;</gatha2>
<gatha3 line="189">A-parimeyyito kappe,</gatha3>
<gathalast line="190">Vinipātaṃ na gacchahaṃ.</gathalast>
<hangnum line="191">Ṇa</hangnum>
<gatha1 line="192"> Svāhaṃ yasamanubhaviṃ,</gatha1>
<gatha2 line="193">Tesaṃ sīlāna vāhasā;</gatha2>
<gatha3 line="194">Kappa-koṭipi kittento,</gatha3>
<gathalast line="195">Kittaye eka-desakaṃ.</gathalast>
<hangnum line="196">Ta</hangnum>
<gatha1 line="197"> Pañca-sīlāni <pageBreak edition="M" number="0.0565" /> gopetvā,</gatha1>
<gatha2 line="198">Tayo hetū labhāmahaṃ;</gatha2>
<gatha3 line="199">Dīghāyuko mahā-bhogo,</gatha3>
<gathalast line="200">Tikkha-pañño bhavāmahaṃ.</gathalast>
<hangnum line="201">Tha</hangnum>
<gatha1 line="202"> Saṃkittento <pageBreak edition="M" number="0.0566" /> ca sabbesaṃ,</gatha1>
<gatha2 line="203">Adhi-mattañca porisaṃ;</gatha2>
<gatha3 line="204">Bhavābhave saṃsaritvā,</gatha3>
<gathalast line="205">Ete ṭhāne labhamahaṃ.</gathalast>
<hangnum line="206">Da</hangnum>
<gatha1 line="207"> A-parimeyya-sīlesu <pageBreak edition="M" number="0.0567" />,</gatha1>
<gatha2 line="208">Vattantā jina-sāvakā;</gatha2>
<gatha3 line="209">Bhavesu yadi rajjeyyuṃ,</gatha3>
<gathalast line="210">Vipāko kīdiso bhave.</gathalast>
<hangnum line="211">Dha</hangnum>
<gatha1 line="212"> Su-ciṇṇaṃ me pañca-sīlaṃ,</gatha1>
<gatha2 line="213">Bhaṭakena tapassinā;</gatha2>
<gatha3 line="214">Tena sīlenahaṃ ajja,</gatha3>
<gathalast line="215">Mocayiṃ sabba-bandhanā.</gathalast>
<hangnum line="216">Na</hangnum>
<gatha1 line="217"> A-parimeyyito <pageBreak edition="M" number="0.0568" /> kappe,</gatha1>
<gatha2 line="218">Pañca-sīlāni gopayiṃ;</gatha2>
<gatha3 line="219">Duggatiṃ nābhijānāmi,</gatha3>
<gathalast line="220">Pañca-sīlānidaṃ phalaṃ.</gathalast>
<hangnum line="221">Pa</hangnum>
<gatha1 line="222"> Paṭisambhidā <pageBreak edition="M" number="0.0569" /> catasso,</gatha1>
<gatha2 line="223">Vimokkhāpi ca aṭṭhime;</gatha2>
<gatha3 line="224">Chaḷābhiññā sacchikatā,</gatha3>
<gathalast line="225">Kataṃ buddhassa sāsanaṃ.</gathalast>
<hangnum line="226">Ka</hangnum>
<gatha1 line="227"> Taṃ <pageBreak edition="M" number="0.0572" /> namassanti te vijjā,</gatha1>
<gatha2 line="228">Sabbe bhūmā ca khattiyā;</gatha2>
<gatha3 line="229">Cattāro ca mahā-rājā,</gatha3>
<gatha2 line="230">Tidasā ca yasassino;</gatha2>
<gatha3 line="231">Atha ko nāma so yakkho,</gatha3>
<gathalast line="232">Yaṃ tvaṃ sakka namassasi.</gathalast>
<hangnum line="233">Kha</hangnum>
<gatha1 line="234"> Maṃ <pageBreak edition="M" number="0.0574" /> namassanti te-vijjā,</gatha1>
<gatha2 line="235">Sabbe bhūmā ca khattiyā;</gatha2>
<gatha3 line="236">Cattāro ca mahā-rājā,</gatha3>
<gathalast line="237">Tidasā ca yasassino.</gathalast>
<hangnum line="238">Ga</hangnum>
<gatha1 line="239"> Ahañca <pageBreak edition="M" number="0.0575" /> sīla-sampanne,</gatha1>
<gatha2 line="240">Ciraratta-samāhite;</gatha2>
<gatha3 line="241">Sammā pabbajite vande,</gatha3>
<gathalast line="242">Brahma-cariya parāyane.</gathalast>
<hangnum line="243">Gha</hangnum>
<gatha1 line="244"> Ye <pageBreak edition="M" number="0.0576" /> gahaṭṭhā puñña-karā,</gatha1>
<gatha2 line="245">Sīlavanto upāsakā;</gatha2>
<gatha3 line="246">Dhammena dāraṃ posenti,</gatha3>
<gathalast line="247">Te namassāmi mātali.</gathalast>
<hangnum line="248">Ṅa</hangnum>
<gatha1 line="249"> Seṭṭhā <pageBreak edition="M" number="0.0577" /> hi kira lokasmiṃ,</gatha1>
<gatha2 line="250">Ye tvaṃ sakka namassasi;</gatha2>
<gatha3 line="251">Ahampi te namassāmi,</gatha3>
<gathalast line="252">Ye namassasi vāsava.</gathalast>
<hangnum line="253" number="1"></hangnum>
<gatha1 line="254"> Pālitattheranāgena <pageBreak edition="M" number="0.0580" />,</gatha1>
<gatha2 line="255">Visuddhārāmavāsinā;</gatha2>
<gatha3 line="256">Suticchitānamatthāya,</gatha3>
<gathalast line="257">Katā naradakkhadīpanī.</gathalast>
<hangnum line="258" number="2"></hangnum>
<gatha1 line="259"> Pubbācariya-sīhānaṃ <pageBreak edition="M" number="0.0581" />,</gatha1>
<gatha2 line="260">Ālambitvāna nissayaṃ;</gatha2>
<gatha3 line="261">Pālito nāma yo thero,</gatha3>
<gatha2 line="262">Imaṃ gantha su-lekhanī;</gatha2>
<gatha3 line="263">Sundarameva passituṃ,</gatha3>
<gathalast line="264">Yuñjeyyāthīdha sādhave.</gathalast>
<paragraph line="265">‘‘Chappadikā’’.</paragraph>
<hangnum line="266" number="3"></hangnum>
<gatha1 line="267"> Imaṃ <pageBreak edition="M" number="0.0582" /> ganthaṃ vācuggato,</gatha1>
<gatha2 line="268">Sace bhavasi māṇava;</gatha2>
<gatha3 line="269">Puṇnamāyaṃ yathā cando,</gatha3>
<gatha2 line="270">Ati-suddho virocati;</gatha2>
<gatha3 line="271">Tatheva tvaṃ puṇṇa-mano,</gatha3>
<gathalast line="272">Viroca siriyā dhuvaṃ.</gathalast>
<hangnum line="273" number="4"></hangnum>
<gatha1 line="274"> Su-niṭṭhito <pageBreak edition="M" number="0.0583" /> ayaṃ gantho,</gatha1>
<gatha2 line="275">Sakkarāje dajhamphiye;</gatha2>
<gatha3 line="276">Poṭṭhapādamhi sūramhi,</gatha3>
<gathalast line="277">Kālapakkhe catuddasiṃ.</gathalast>
<hangnum line="278" number="5"></hangnum>
<gatha1 line="279"> Sañcitetaṃ <pageBreak edition="M" number="0.0584" /> mayā puññaṃ,</gatha1>
<gatha2 line="280">Taṃ-kammena varena ca;</gatha2>
<gatha3 line="281">Ciraṃ tiṭṭhatu saddhammo,</gatha3>
<gathalast line="282">A-verā hontu pāṇino.</gathalast>
<hangnum line="283" number="6"></hangnum>
<gatha1 line="284"> Imaṃ <pageBreak edition="M" number="0.0585" /> ganthaṃ passitvāna,</gatha1>
<gatha2 line="285">Hontu sabbepi jantuno;</gatha2>
<gatha3 line="286">Sukhitā dhammikā ñāṇī,</gatha3>
<gathalast line="287">Dhammaṃ pāletu patthivo.</gathalast>
<hangnum line="288" number="7"></hangnum>
<gatha1 line="289"> Nibbānaṃ <pageBreak edition="M" number="0.0586" /> patthayantena,</gatha1>
<gatha2 line="290">Sīlaṃ rakkhantu sajjanā;</gatha2>
<gatha3 line="291">Ñatvā dhammaṃ sukhāvahaṃ,</gatha3>
<gathalast line="292">Pāpuṇantu anāsavaṃ.</gathalast>
<hangnum line="293" number="8"></hangnum>
<gatha1 line="294"> Aṭṭha-kaṇḍa-maṇḍitāya <pageBreak edition="M" number="0.0587" />,</gatha1>
<gatha2 line="295">Dakkhaya attha-dīpako;</gatha2>
<gatha3 line="296">Nara-sāro ayaṃ gantho,</gatha3>
<gathalast line="297">Cira-kālaṃ patiṭṭhatu.</gathalast>
<hangnum line="298" number="9"></hangnum>
<gatha1 line="299"> Yāvatā canda-sūriyā,</gatha1>
<gatha2 line="300">Nāgaccheyyuṃ mahī-tale;</gatha2>
<gatha3 line="301">Pamoditā imaṃ ganthaṃ,</gatha3>
<gathalast line="302">Dissantu naya-kovidā.</gathalast>
<hangnum line="303" number="10"></hangnum>
<gatha1 line="304"> Sammā <pageBreak edition="M" number="0.0588" /> chandenimaṃ gantha,</gatha1>
<gatha2 line="305">Vācentā pariyāpuṇā;</gatha2>
<gatha3 line="306">Pasannenānāyāsena,</gatha3>
<gathalast line="307">Patvā sukhena kovidaṃ.</gathalast>
<hangnum line="308" number="11"></hangnum>
<gatha1 line="309"> Candādiccāva <pageBreak edition="M" number="0.0589" /> ākāse,</gatha1>
<gatha2 line="310">Bahussutehi sampadā;</gatha2>
<gatha3 line="311">Visesa-puggalā hutvā,</gatha3>
<gathalast line="312">Pappontu amataṃ padaṃ.</gathalast>
<hangnum line="313" number="12"></hangnum>
<gatha1 line="314"> Ukkaṭṭha-dhamma-dānena <pageBreak edition="M" number="0.0590" />,</gatha1>
<gatha2 line="315">Pāpuṇeyyamanuttaraṃ;</gatha2>
<gatha3 line="316">Liṅga-sampatti-medhāvī,</gatha3>
<gathalast line="317">Takkī-paññā su-pesalī.</gathalast>
</body>
</document>