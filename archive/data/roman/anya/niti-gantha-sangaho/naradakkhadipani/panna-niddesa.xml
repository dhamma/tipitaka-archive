<?xml version="1.0"?>
<document>
<metadata>
<normativeSource>http://tipitaka.org/romn/cscd/e1009n.nrf6.xml</normativeSource>
<archivePath>roman/anya/niti-gantha-sangaho/naradakkhadipani/panna-niddesa.xml</archivePath>
<title>Paññā-niddesa - Naradakkhadīpanī - Nīti-gantha-saṅgaho - Anya</title>
</metadata>
<body>
<chapter line="1">Paññā-niddesa</chapter>
<hangnum line="2" number="55"></hangnum>
<gatha1 line="3">Paññaṃ <pageBreak edition="M" number="0.0144" />pathamamesehi,</gatha1>
<gatha2 line="4">Paññā-balaṃ bahuttamaṃ;</gatha2>
<gatha3 line="5">Kula-putta balaṃ paññā,</gatha3>
<gathalast line="6">Kiṃhināma na sādhyati.</gathalast>
<hangnum line="7" number="56"></hangnum>
<gatha1 line="8">Aneka-saṃsayucchedi <pageBreak edition="M" number="0.0146" />,</gatha1>
<gatha2 line="9">Parokkhatthassa dassakaṃ;</gatha2>
<gatha3 line="10">Sabbassa locanaṃ satthaṃ,</gatha3>
<gathalast line="11">Yassa natthyandhameva so.</gathalast>
<hangnum line="12" number="57"></hangnum>
<gatha1 line="13">Paññā <pageBreak edition="M" number="0.0148" />sutaṃ vinicchindi,</gatha1>
<gatha2 line="14">Kitti-siloka-vaḍḍhanī;</gatha2>
<gatha3 line="15">Paññāsahito naro idha,</gatha3>
<gathalast line="16">Api sukhānivindati.</gathalast>
<hangnum line="17" number="58"></hangnum>
<gatha1 line="18">Sabbaññubuddha-pacceka <pageBreak edition="M" number="0.0149" />,</gatha1>
<gatha2 line="19">Catusacca-sutā iti;</gatha2>
<gatha3 line="20">Catu-buddhesu ekova,</gatha3>
<gathalast line="21">Bahussuto naro bhave.</gathalast>
<hangnum line="22" number="59"></hangnum>
<gatha1 line="23">Lekhacheko <pageBreak edition="M" number="0.0150" />vācacheko,</gatha1>
<gatha2 line="24">Ganthacheko suvācako;</gatha2>
<gatha3 line="25">Vidhāyakacheko sūro,</gatha3>
<gathalast line="26">Niddukkhova sakammani.</gathalast>
<hangnum line="27" number="60"></hangnum>
<gatha1 line="28">Paññā <pageBreak edition="M" number="0.0152" />hi seṭṭhā kusalā vadanti,</gatha1>
<gatha2 line="29">Nakkhatta-rājāriva tārakānaṃ;</gatha2>
<gatha3 line="30">Sīlaṃ sirīcāpi satañca dhammo,</gatha3>
<gathalast line="31">Anvāyikā paññāvato bhavanti.</gathalast>
<hangnum line="32" number="61"></hangnum>
<gatha1 line="33">Sevetha <pageBreak edition="M" number="0.0154" />buddhe nipuṇe bahussutte,</gatha1>
<gatha2 line="34">Uggāhako ca paripucchako;</gatha2>
<gatha3 line="35">Suṇeyya sakkaccaṃ subhāsitāni,</gatha3>
<gathalast line="36">Evaṃ karo paññavā hoti macco.</gathalast>
<hangnum line="37" number="62"></hangnum>
<gatha1 line="38">Vayena <pageBreak edition="M" number="0.0156" />yasa-pucchāhi,</gatha1>
<gatha2 line="39">Tiṭṭha-vāsena yoniso;</gatha2>
<gatha3 line="40">Sākacchā snehasaṃsevā,</gatha3>
<gathalast line="41">Patirūpa-vāsenaca.</gathalast>
<hangnum line="42" number="63"></hangnum>
<gatha1 line="43">Etāni aṭṭhaṭhānāni,</gatha1>
<gatha2 line="44">Buddhi-visada-kāraṇā;</gatha2>
<gatha3 line="45">Yesaṃ etāni sambhonti,</gatha3>
<gathalast line="46">Tesaṃ buddhi pabhijjati.</gathalast>
<paragraph line="47" number="64">Cattārome <pageBreak edition="M" number="0.0158" />bhikkhave dhammā paññāvuddhiyā saṃvattanti. Katame cattāro. Sappurisasaṃsevo saddhammasavanaṃ yoniso manasikāro dhammānudhamma-paṭipatti. Ime kho bhikkhave cattāro dhammā paññā-vuddhiyā saṃvattantītti.</paragraph>
<hangnum line="48" number="65"></hangnum>
<gatha1 line="49">Cakkhupasāda-sampanno <pageBreak edition="M" number="0.0160" />,</gatha1>
<gatha2 line="50">Acchimantañca passati;</gatha2>
<gatha3 line="51">Andhaṃ kāṇaṃ su-passantaṃ,</gatha3>
<gathalast line="52">Andho sabbaṃ na passati.</gathalast>
<hangnum line="53" number="66"></hangnum>
<gatha1 line="54">Passatti <pageBreak edition="M" number="0.0161" />passo passantaṃ,</gatha1>
<gatha2 line="55">A-passantañca passati;</gatha2>
<gatha3 line="56">A-passanto a-passantaṃ,</gatha3>
<gathalast line="57">Passantañca na passati.</gathalast>
<hangnum line="58" number="67"></hangnum>
<gatha1 line="59">Pākaṭaṃ <pageBreak edition="M" number="0.0162" />a-paṭicchannaṃ,</gatha1>
<gatha2 line="60">Rūpaṃ pasāda-cakkhunā;</gatha2>
<gatha3 line="61">Nāññaṃ passatti sabbaṃpi,</gatha3>
<gathalast line="62">Tathato ñāṇa-cakkhunā.</gathalast>
<hangnum line="63" number="68"></hangnum>
<gatha1 line="64">Sujanāsujanā <pageBreak edition="M" number="0.0164" />sabbe,</gatha1>
<gatha2 line="65">Guṇenāpi vivekino;</gatha2>
<gatha3 line="66">Vivekaṃ na samāyanti,</gatha3>
<gathalast line="67">A-vivekījanantike.</gathalast>
<hangnum line="68" number="69"></hangnum>
<gatha1 line="69">Yo <pageBreak edition="M" number="0.0165" />ca uppatitaṃ atthaṃ,</gatha1>
<gatha2 line="70">Na khippamanubujjhati;</gatha2>
<gatha3 line="71">A-mittavasamanveti,</gatha3>
<gathalast line="72">Pacchā ca anutappati.</gathalast>
<hangnum line="73" number="70"></hangnum>
<gatha1 line="74">Evaṃ <pageBreak edition="M" number="0.0166" />mahiddhikā paññā,</gatha1>
<gatha2 line="75">Nipuṇā sādhucintinī;</gatha2>
<gatha3 line="76">Diṭṭhadhamma-hitatthāya,</gatha3>
<gathalast line="77">Samparāya-sukhāya vā.</gathalast>
<hangnum line="78" number="71"></hangnum>
<gatha1 line="79">Taṃ <pageBreak edition="M" number="0.0168" />balānaṃ balaṃ seṭṭha,</gatha1>
<gatha2 line="80">Agga paññābalaṃ balaṃ;</gatha2>
<gatha3 line="81">Paññābalenupatthaddho,</gatha3>
<gathalast line="82">Etthaṃ vindati paṇḍitto.</gathalast>
<hangnum line="83" number="72"></hangnum>
<gatha1 line="84">Yena <pageBreak edition="M" number="0.0170" />ñāṇena bujjhanti,</gatha1>
<gatha2 line="85">Ariyā kata-kiccataṃ;</gatha2>
<gatha3 line="86">Taṃ ñāṇa-ratanaṃ laddhaṃ,</gatha3>
<gathalast line="87">Vāyāmetha jinorasā.</gathalast>
<hangnum line="88" number="73"></hangnum>
<gatha1 line="89">Paññāratanamālassa <pageBreak edition="M" number="0.0171" />,</gatha1>
<gatha2 line="90">Na ciraṃ vattate bhavo;</gatha2>
<gatha3 line="91">Khippaṃ dasseti amataṃ,</gatha3>
<gathalast line="92">Na ca so rocate bhave.</gathalast>
<hangnum line="93" number="74"></hangnum>
<gatha1 line="94">Pamādamanuyuñjanti <pageBreak edition="M" number="0.0173" />,</gatha1>
<gatha2 line="95">Bālā dummedhino janā;</gatha2>
<gatha3 line="96">Appamādañca medhāvī,</gatha3>
<gathalast line="97">Dhanaṃ seṭṭhaṃva rakkhati.</gathalast>
<hangnum line="98" number="75"></hangnum>
<gatha1 line="99">Dhana-puñña-dhī-lābhena <pageBreak edition="M" number="0.0174" />,</gatha1>
<gatha2 line="100">Kālaṃ khiyyati paṇḍito;</gatha2>
<gatha3 line="101">Kīḷanena ca dummedho,</gatha3>
<gathalast line="102">Niddāya kalahena vā.</gathalast>
<hangnum line="103" number="76"></hangnum>
<gatha1 line="104">Pamādaṃ <pageBreak edition="M" number="0.0176" />appamādena,</gatha1>
<gatha2 line="105">Yadā nūdati paṇḍito;</gatha2>
<gatha3 line="106">Paññāpāsāda-māruyha,</gatha3>
<gatha2 line="107">A-soko sokiniṃ pajaṃ,</gatha2>
<gatha3 line="108">Pabbataṭṭhova bhūmaṭṭhe,</gatha3>
<gathalast line="109">Dhīro bāle avekkhati.</gathalast>
<hangnum line="110" number="77"></hangnum>
<gatha1 line="111">Natti <pageBreak edition="M" number="0.0178" />attasamaṃ pemaṃ,</gatha1>
<gatha2 line="112">Natthi dhaññasamaṃ dhanaṃ;</gatha2>
<gatha3 line="113">Natthi paññāsamā ābhā,</gatha3>
<gathalast line="114">Vuṭṭhi ve paramā sarā.</gathalast>
<hangnum line="115" number="78"></hangnum>
<gatha1 line="116">Diṭṭhe <pageBreak edition="M" number="0.0180" />dhamme ca yo attho,</gatha1>
<gatha2 line="117">Yo cattho samparāyiko;</gatha2>
<gatha3 line="118">Atthābhisamayā dhīro,</gatha3>
<gathalast line="119">Paṇḍitoti pavuccati.</gathalast>
<hangnum line="120" number="79"></hangnum>
<gatha1 line="121">Na <pageBreak edition="M" number="0.0181" />tena paṇḍito hoti,</gatha1>
<gatha2 line="122">Yāvatā bahu bhāsati;</gatha2>
<gatha3 line="123">Khemī a-verī a-bhayo,</gatha3>
<gathalast line="124">Paṇḍitotti pavuccati.</gathalast>
<hangnum line="125" number="80"></hangnum>
<gatha1 line="126">Yamhi <pageBreak edition="M" number="0.0183" />saccañca dhammo ca,</gatha1>
<gatha2 line="127">A-hiṃsā saṃyamo damo;</gatha2>
<gatha3 line="128">Sa ve vantamalo dhīro,</gatha3>
<gathalast line="129">Thero iti pavuccatti.</gathalast>
<hangnum line="130" number="81"></hangnum>
<gatha1 line="131">Saka-guṇaṃ <pageBreak edition="M" number="0.0185" />saka-dosaṃ,</gatha1>
<gatha2 line="132">Yo jānāti sapaṇḍito;</gatha2>
<gatha3 line="133">Para-guṇaṃ para-dosaṃ,</gatha3>
<gathalast line="134">Yo jānāti sapaṇḍito.</gathalast>
<hangnum line="135" number="82"></hangnum>
<gatha1 line="136">Sati-vīriya-paññāya <pageBreak edition="M" number="0.0186" />,</gatha1>
<gatha2 line="137">Yo karoti iriyāpathe;</gatha2>
<gatha3 line="138">So paṇḍito have bhave,</gatha3>
<gathalast line="139">Ubhayattha-pariggaho.</gathalast>
<hangnum line="140" number="83"></hangnum>
<gatha1 line="141">Kataññū <pageBreak edition="M" number="0.0187" />vijjā-sampanno,</gatha1>
<gatha2 line="142">Jātimā dhanavā have;</gatha2>
<gatha3 line="143">So vicāraṇa-sīlo ca,</gatha3>
<gathalast line="144">Niddukkho paṇḍito bhave.</gathalast>
<gatha1 line="145">Sabbe <pageBreak edition="M" number="0.0189" />kammassakā sattā,</gatha1>
<gathalast line="146">Kammaṃ satte vibhajjati.</gathalast>
<hangnum line="147" number="84"></hangnum>
<gatha1 line="148">Yo passati paccakkhatthaṃ,</gatha1>
<gatha2 line="149">Yo ca saṃsāratthaṃ tesu;</gatha2>
<gatha3 line="150">Pacchimova pūjanīyo,</gatha3>
<gathalast line="151">Ubhayattha-sudiṭṭhattā.</gathalast>
<hangnum line="152" number="85"></hangnum>
<gatha1 line="153">Appena <pageBreak edition="M" number="0.0191" />anavajjena,</gatha1>
<gatha2 line="154">Santuṭṭho sulabhena ca;</gatha2>
<gatha3 line="155">Mattaññū subharo hutvā,</gatha3>
<gathalast line="156">Careyya paṇḍito naro.</gathalast>
<hangnum line="157" number="86"></hangnum>
<gatha1 line="158">Attānameva <pageBreak edition="M" number="0.0192" />pathamaṃ,</gatha1>
<gatha2 line="159">Patirūpe nivesaye;</gatha2>
<gatha3 line="160">Athaññamanusāseyya,</gatha3>
<gathalast line="161">Na kilisseyya paṇḍito.</gathalast>
<hangnum line="162" number="87"></hangnum>
<gatha1 line="163">Uttama-parisāya <pageBreak edition="M" number="0.0193" />ve,</gatha1>
<gatha2 line="164">Utttamaṃ vācamuttamo;</gatha2>
<gatha3 line="165">Bhaṇeyyākhepa-vitthāraṃ,</gatha3>
<gathalast line="166">Sā anagghyā lokattaye.</gathalast>
<hangnum line="167" number="88"></hangnum>
<gatha1 line="168">Paṇḍitassa <pageBreak edition="M" number="0.0194" />subhāsittaṃ,</gatha1>
<gatha2 line="169">Paṇḍitova sujāniyā;</gatha2>
<gatha3 line="170">Dummedho taṃ na jānāti,</gatha3>
<gathalast line="171">Dhīro dhīraṃ mamāyati.</gathalast>
<hangnum line="172" number="89"></hangnum>
<gatha1 line="173">Yena <pageBreak edition="M" number="0.0196" />kenaci vaṇṇena,</gatha1>
<gatha2 line="174">Paro labhati rūppanaṃ;</gatha2>
<gatha3 line="175">Attho vācāya ce hoti,</gatha3>
<gathalast line="176">Taṃ na bhāseyya paṇḍito.</gathalast>
<hangnum line="177" number="90"></hangnum>
<gatha1 line="178">Bhuñjanatthaṃ <pageBreak edition="M" number="0.0197" />kathanatthaṃ,</gatha1>
<gatha2 line="179">Mukhaṃ hotītti no vade;</gatha2>
<gatha3 line="180">Yaṃvā taṃvā mukhāruḷhaṃ,</gatha3>
<gathalast line="181">Vacanaṃ paṇḍito naro.</gathalast>
<hangnum line="182" number="91"></hangnum>
<gatha1 line="183">Para-sattitto <pageBreak edition="M" number="0.0198" />sa-sattiṃ,</gatha1>
<gatha2 line="184">Dujjāno hi naro mite;</gatha2>
<gatha3 line="185">Ce jāne saka-sattiṃca,</gatha3>
<gathalast line="186">Kā kathā para-sattiyā.</gathalast>
<hangnum line="187" number="92"></hangnum>
<gatha1 line="188">Katta-guṇaṃ <pageBreak edition="M" number="0.0199" />paresaṃ yo,</gatha1>
<gatha2 line="189">Paṭikaroti paṇḍito;</gatha2>
<gatha3 line="190">Jānāti so ācikkhati,</gatha3>
<gathalast line="191">Na bālo guṇa-māmako.</gathalast>
<hangnum line="192" number="93"></hangnum>
<gatha1 line="193">Pabhūtaṃ <pageBreak edition="M" number="0.0200" />neva kātabbaṃ,</gatha1>
<gatha2 line="194">Bhavissaṃ neva cintaye;</gatha2>
<gatha3 line="195">Vattamānena kālena,</gatha3>
<gathalast line="196">Vicaranti vicakkhaṇā.</gathalast>
<hangnum line="197" number="94"></hangnum>
<gatha1 line="198">Dhammesu <pageBreak edition="M" number="0.0201" />sati icchitā,</gatha1>
<gatha2 line="199">Rasesu loṇamicchitaṃ;</gatha2>
<gatha3 line="200">Rāja-kiccesu amaccaṃ,</gatha3>
<gathalast line="201">Sabba-ṭhānesu paṇḍitaṃ.</gathalast>
<hangnum line="202" number="95"></hangnum>
<gatha1 line="203">Khattiyo <pageBreak edition="M" number="0.0203" />seṭṭho jane tasmiṃ,</gatha1>
<gatha2 line="204">Ye gottapaṭisārino;</gatha2>
<gatha3 line="205">Vijjā-caraṇa-sampanno,</gatha3>
<gathalast line="206">So seṭṭho deva-mānuse.</gathalast>
<hangnum line="207" number="96"></hangnum>
<gatha1 line="208">Sambuddho <pageBreak edition="M" number="0.0204" />dvipadaṃ seṭṭho,</gatha1>
<gatha2 line="209">Ājānīyo catuppadaṃ;</gatha2>
<gatha3 line="210">Sussusā seṭṭhā bhariyānaṃ,</gatha3>
<gathalast line="211">Yo ca puttānamassavo.</gathalast>
<hangnum line="212" number="97"></hangnum>
<gatha1 line="213">Sātthako <pageBreak edition="M" number="0.0207" />ca a-sammoho,</gatha1>
<gatha2 line="214">Sappāyo gocaro tathā;</gatha2>
<gatha3 line="215">Cattārimāni sikkheyyuṃ,</gatha3>
<gathalast line="216">Sampajaññābhivaḍḍhakā.</gathalast>
<hangnum line="217" number="98"></hangnum>
<gatha1 line="218">Paññañca <pageBreak edition="M" number="0.0208" />kho a-sussusaṃ,</gatha1>
<gatha2 line="219">Na koci adhigacchati;</gatha2>
<gatha3 line="220">Bahussutaṃ anāgamma,</gatha3>
<gathalast line="221">Dhammaṭṭhaṃ a-vinibbhajaṃ.</gathalast>
<hangnum line="222" number="99"></hangnum>
<gatha1 line="223">Adhippāyo <pageBreak edition="M" number="0.0210" />sudubbodho,</gatha1>
<gatha2 line="224">Yasmā vijjati pāḷiyaṃ;</gatha2>
<gatha3 line="225">Tasmā upaṭṭhahaṃ gaṇhe,</gatha3>
<gathalast line="226">Garuṃ garumataṃ vidū.</gathalast>
</body>
</document>