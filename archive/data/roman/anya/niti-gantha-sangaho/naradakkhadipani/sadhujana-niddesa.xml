<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1009n.nrf9.xml</normativeSource>
    <archivePath>roman/anya/niti-gantha-sangaho/naradakkhadipani/sadhujana-niddesa.xml</archivePath>
    <baseFileName>sadhujana-niddesa</baseFileName>
    <titlePath>Sādhujana-niddesa - Naradakkhadīpanī - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Sādhujana-niddesa</chapter>
    <hangnum line="2" number="212"></hangnum>
    <gatha1 line="3"> Kāya-kammaṃ <pageBreak edition="M" number="0.0386" /> suci tesaṃ,</gatha1>
    <gatha2 line="4">Vācā-kammaṃ anāvilaṃ;</gatha2>
    <gatha3 line="5">Mano-kammaṃ suci-suddhaṃ,</gatha3>
    <gathalast line="6">Tādisā sujanā narā.</gathalast>
    <hangnum line="7" number="213"></hangnum>
    <gatha1 line="8"> Seṭṭha-vittaṃ <pageBreak edition="M" number="0.0387" /> sutaṃ paññā,</gatha1>
    <gatha2 line="9">Saddhanaṃ sattadhā hotti;</gatha2>
    <gatha3 line="10">Saddhā sīlaṃ sutaṃ cāgo,</gatha3>
    <gathalast line="11">Paññā ceva hirottappaṃ.</gathalast>
    <hangnum line="12" number="214"></hangnum>
    <gatha1 line="13"> Saddhammāpi <pageBreak edition="M" number="0.0389" /> ca satteva,</gatha1>
    <gatha2 line="14">Saddhā hirī ca ottappaṃ;</gatha2>
    <gatha3 line="15">Bāhussaccaṃ dhiro ceva,</gatha3>
    <gathalast line="16">Sati paññā ca iccevaṃ.</gathalast>
    <hangnum line="17" number="215"></hangnum>
    <gatha1 line="18"> Hirī-ottappa-sampannā <pageBreak edition="M" number="0.0390" />,</gatha1>
    <gatha2 line="19">Suktka-dhamma-samāhitā;</gatha2>
    <gatha3 line="20">Santo sappurisā loke,</gatha3>
    <gathalast line="21">Deva-dhammāti vuccare.</gathalast>
    <hangnum line="22" number="216"></hangnum>
    <gatha1 line="23"> Saddho <pageBreak edition="M" number="0.0392" /> hirimā ottappī,</gatha1>
    <gatha2 line="24">Vīro pañño sa-gāravo;</gatha2>
    <gatha3 line="25">Bhabbo āpajjituṃ buddhiṃ,</gatha3>
    <gathalast line="26">Virūḷhiñca vipullataṃ.</gathalast>
    <hangnum line="27" number="217"></hangnum>
    <gatha1 line="28"> Yo <pageBreak edition="M" number="0.0393" /> ve kataññū kata-vedi dhīro,</gatha1>
    <gatha2 line="29">Kalyāṇa-mitto daḷhaa-bhatto ca hoti;</gatha2>
    <gatha3 line="30">Dukkhittassa sakkaccaṃ karoti kiccaṃ,</gatha3>
    <gathalast line="31">Tathāvidhaṃ sappurisaṃ vadanti.</gathalast>
    <hangnum line="32" number="218"></hangnum>
    <gatha1 line="33"> Mātā-petti-bharaṃ <pageBreak edition="M" number="0.0395" /> jantuṃ,</gatha1>
    <gatha2 line="34">Kule jeṭṭhāpacāyinaṃ;</gatha2>
    <gatha3 line="35">Saṇhaṃ sakhila-sambhāsaṃ,</gatha3>
    <gathalast line="36">Pesuṇeyappahāyinaṃ.</gathalast>
    <hangnum line="37" number="219"></hangnum>
    <gatha1 line="38"> Macchera-vinaye yuttaṃ,</gatha1>
    <gatha2 line="39">Saccaṃ kodhābhituṃ naraṃ;</gatha2>
    <gatha3 line="40">Taṃ ve devā tāvatiṃsā,</gatha3>
    <gathalast line="41">Āhu sappuriso iti.</gathalast>
    <hangnum line="42" number="220"></hangnum>
    <gatha1 line="43"> A-ppamādena <pageBreak edition="M" number="0.0398" /> maghavā,</gatha1>
    <gatha2 line="44">Devānaṃ seṭṭhataṃ gato;</gatha2>
    <gatha3 line="45">A-ppamādaṃ pasaṃsanti,</gatha3>
    <gathalast line="46">Pamādo garahito sadā.</gathalast>
    <hangnum line="47" number="221"></hangnum>
    <gatha1 line="48"> Dānaṃ <pageBreak edition="M" number="0.0399" /> sīlaṃ pariccāgaṃ,</gatha1>
    <gatha2 line="49">Ājjavaṃ maddavaṃ tapaṃ;</gatha2>
    <gatha3 line="50">A-kodhaṃ a-vihiṃsañca,</gatha3>
    <gathalast line="51">Khantīca a-virodhanaṃ.</gathalast>
    <hangnum line="52" number="222"></hangnum>
    <gatha1 line="53"> Iccete kusale dhamme,</gatha1>
    <gatha2 line="54">Ṭhite passāmi attani;</gatha2>
    <gatha3 line="55">Tato me jāyate pīti,</gatha3>
    <gathalast line="56">Somanassañcanappakaṃ.</gathalast>
    <hangnum line="57" number="223"></hangnum>
    <gatha1 line="58"> Nanu <pageBreak edition="M" number="0.0402" /> teyeva santā no,</gatha1>
    <gatha2 line="59">Sāgarā na kulācalā;</gatha2>
    <gatha3 line="60">Manaṃpi mariyādaṃ ye,</gatha3>
    <gathalast line="61">Saṃvaṭṭepi jahanti no.</gathalast>
    <hangnum line="62" number="224"></hangnum>
    <gatha1 line="63"> Na <pageBreak edition="M" number="0.0403" /> puppha-gandho paṭivātameti,</gatha1>
    <gatha2 line="64">Na candanaṃ taggara mallikā vā;</gatha2>
    <gatha3 line="65">Satañca gandho paṭivātameti,</gatha3>
    <gathalast line="66">Sabbā disā sappuriso pavāyati.</gathalast>
    <hangnum line="67" number="225"></hangnum>
    <gatha1 line="68"> Tepi <pageBreak edition="M" number="0.0405" /> loka-hitā sattā,</gatha1>
    <gatha2 line="69">Sūriyo candimā api;</gatha2>
    <gatha3 line="70">Atthaṃ passa gamissanti,</gatha3>
    <gathalast line="71">Niyamo kena laṅghate.</gathalast>
    <hangnum line="72" number="226"></hangnum>
    <gatha1 line="73"> Satthā <pageBreak edition="M" number="0.0406" /> deva-manussānaṃ,</gatha1>
    <gatha2 line="74">Vasī sopi munissaro;</gatha2>
    <gatha3 line="75">Gatova nibbutiṃ sabbe,</gatha3>
    <gathalast line="76">Saṅkhārā na hi sassatā.</gathalast>
    <hangnum line="77" number="227"></hangnum>
    <gatha1 line="78"> Kareyya <pageBreak edition="M" number="0.0407" /> kusalaṃ sabbaṃ,</gatha1>
    <gatha2 line="79">Sivaṃ nibbānamāvahaṃ;</gatha2>
    <gatha3 line="80">Sareyyaa a-niccaṃ khandhaṃ,</gatha3>
    <gathalast line="81">Nibbidā-ñāṇa-gocaraṃ.</gathalast>
    <hangnum line="82" number="228"></hangnum>
    <gatha1 line="83"> Yātānuyāyī <pageBreak edition="M" number="0.0408" /> ca bhavāhi māṇava,</gatha1>
    <gatha2 line="84">Allañca pāṇiṃ parivajjayassu;</gatha2>
    <gatha3 line="85">Mā cassu mittesu kadāci dubbhi,</gatha3>
    <gathalast line="86">Mā ca vasaṃ a-satīnaṃ gaccha.</gathalast>
    <hangnum line="87" number="229"></hangnum>
    <gatha1 line="88"> A-sandhavaṃ <pageBreak edition="M" number="0.0411" /> nāpi ca diṭṭha-pubbaṃ,</gatha1>
    <gatha2 line="89">Yo āsanenāpi nimantayeyya;</gatha2>
    <gatha3 line="90">Tasseva atthaṃ puriso kareyya,</gatha3>
    <gathalast line="91">Yātānuyāyītitamāhupaṇḍitā.</gathalast>
    <hangnum line="92" number="230"></hangnum>
    <gatha1 line="93"> Yassekarattipi <pageBreak edition="M" number="0.0412" /> ghare vaseyya,</gatha1>
    <gatha2 line="94">Yatthanna-pānaṃ puriso labheyya;</gatha2>
    <gatha3 line="95">Na tassa pāpaṃ manasāpi cinteyya,</gatha3>
    <gathalast line="96">A-dubbha-pāṇi dahate mitta-dubbho.</gathalast>
    <subhead line="97">Tatīya sādhunara</subhead>
    <hangnum line="98" number="231"></hangnum>
    <gatha1 line="99"> Yassa <pageBreak edition="M" number="0.0414" /> rukkhassa chāyāya,</gatha1>
    <gatha2 line="100">Nisīdeyya sayeyya vā;</gatha2>
    <gatha3 line="101">Na tassa sākhaṃ bhañjeyya,</gatha3>
    <gathalast line="102">Mitta-dubbho hi pāpako.</gathalast>
    <subhead line="103">Catuttha sādhunara</subhead>
    <hangnum line="104" number="232"></hangnum>
    <gatha1 line="105"> Puṇṇaṃpi <pageBreak edition="M" number="0.0415" /> ce maṃ pathaviṃ dhanena,</gatha1>
    <gatha2 line="106">Dajjitthiyā puriso sammatāya;</gatha2>
    <gatha3 line="107">Saddhā khaṇaṃ atimaññeyya taṃpi,</gatha3>
    <gathalast line="108">Tāsaṃ vasaṃ a-satīnaṃ na gacche.</gathalast>
    <hangnum line="109" number="233"></hangnum>
    <gatha1 line="110"> Evaṃ <pageBreak edition="M" number="0.0417" /> kho yātaṃ anuyāyī hoti,</gatha1>
    <gatha2 line="111">Allañca pāṇiṃ dahate punevaṃ;</gatha2>
    <gatha3 line="112">A-satī ca sā so pana mittaṃ-dubbho,</gatha3>
    <gathalast line="113">So dhammiko hohi jahassu a-dhammaṃ.</gathalast>
  </content>
</document>