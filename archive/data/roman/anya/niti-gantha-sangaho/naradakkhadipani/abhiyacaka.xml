<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1009n.nrf5.xml</normativeSource>
    <archivePath>roman/anya/niti-gantha-sangaho/naradakkhadipani/abhiyacaka.xml</archivePath>
    <baseFileName>abhiyacaka</baseFileName>
    <titlePath>Abhiyācaka - Naradakkhadīpanī - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Abhiyācaka</chapter>
    <hangnum line="2" number="4"></hangnum>
    <gatha1 line="3"> Dhamma-saṅghaṃ <pageBreak edition="M" number="0.0038" /> vanditvāna,</gatha1>
    <gatha2 line="4">Sabba-lokassa nāyakaṃ;</gatha2>
    <gatha3 line="5">Yācito tikakrapa-therena,</gatha3>
    <gathalast line="6">Māṇavena ca dhīmatā.</gathalast>
    <hangnum line="7" number="5"></hangnum>
    <gatha1 line="8"> Uttānameva saṅkhepaṃ,</gatha1>
    <gatha2 line="9">Nānā-sattha-sudhāritaṃ;</gatha2>
    <gatha3 line="10">Nara-dakkhaṃ likhissami,</gatha3>
    <gathalast line="11">Passantu dhīra-māmakā.</gathalast>
    <hangnum line="12" number="6"></hangnum>
    <gatha1 line="13"> Kosajjaṃ <pageBreak edition="M" number="0.0041" /> bhayato disvā,</gatha1>
    <gatha2 line="14">Vīriyañjāpi khemato;</gatha2>
    <gatha3 line="15">Āraddhavīriyā hotha;</gatha3>
    <gathalast line="16">Esā buddhānusāsanī.</gathalast>
    <hangnum line="17" number="7"></hangnum>
    <gatha1 line="18"> Vīriyavā <pageBreak edition="M" number="0.0042" /> kho bhikkhave ariyasāvako,</gatha1>
    <gatha2 line="19">Akusalaṃ pajahati, kusalaṃ bhāveti;</gatha2>
    <gatha3 line="20">Sāvajjaṃ pajahati, anavajjaṃ bhāveti,</gatha3>
    <gathalast line="21">Suddhamattānaṃ pariharatīti.</gathalast>
    <gatha1 line="22">Vīriyavato <pageBreak edition="M" number="0.0043" /> kiṃ nāma kammaṃ na sijjhati;</gatha1>
    <gatha2 line="23">Purisakāro <pageBreak edition="M" number="0.0044" /> nāma na nassati,</gatha2>
    <gathalast line="24">Sukhe patiṭṭhāpetīti jānāmi.</gathalast>
    <hangnum line="25" number="8"></hangnum>
    <gatha1 line="26"> Yathā <pageBreak edition="M" number="0.0046" /> khittaṃ nabhe leḍḍu,</gatha1>
    <gatha2 line="27">Dhuvaṃ patati bhūmiyaṃ;</gatha2>
    <gatha3 line="28">Tatheva buddha-seṭṭhānaṃ,</gatha3>
    <gathalast line="29">Vacanaṃ dhuva-sassataṃ.</gathalast>
    <hangnum line="30" number="9"></hangnum>
    <gatha1 line="31"> A-dvejjhavacanā <pageBreak edition="M" number="0.0048" /> buddhā,</gatha1>
    <gathalast line="32">A-moghavacanā jinā.</gathalast>
    <hangnum line="33" number="10"></hangnum>
    <gatha1 line="34"> Sussusā <pageBreak edition="M" number="0.0049" /> labhate paññaṃ,</gatha1>
    <gatha2 line="35">Uṭṭhātā vindate dhanaṃ;</gatha2>
    <gatha3 line="36">Tasmā pāḷiṃ guruṃ katvā,</gatha3>
    <gathalast line="37">Imaṃ passāhi sobhaṇaṃ.</gathalast>
    <hangnum line="38" number="11"></hangnum>
    <gatha1 line="39"> Sussusā <pageBreak edition="M" number="0.0051" /> suta-buddhinī,</gatha1>
    <gatha2 line="40">Sutaṃ paññāya vaḍḍhanaṃ;</gatha2>
    <gatha3 line="41">Paññāya atthaṃ jānāti,</gatha3>
    <gathalast line="42">Ñāto attho sukhāvaho.</gathalast>
    <hangnum line="43" number="12"></hangnum>
    <gatha1 line="44"> Satataṃjjhāyanaṃ <pageBreak edition="M" number="0.0052" /> vāda,</gatha1>
    <gatha2 line="45">Para-tantavalokanaṃ;</gatha2>
    <gatha3 line="46">Sabbijjācera-sevāca,</gatha3>
    <gathalast line="47">Buddhi-mati-karo guṇo.</gathalast>
    <hangnum line="48" number="13"></hangnum>
    <gatha1 line="49"> Ati-dīghova <pageBreak edition="M" number="0.0053" /> nīgho hi,</gatha1>
    <gatha2 line="50">Kusīto hīna-vīriyo;</gatha2>
    <gatha3 line="51">Tasmā vīriyaṃ katvāna,</gatha3>
    <gathalast line="52">Vijjaṃ esantu sādhavo.</gathalast>
    <hangnum line="53" number="14"></hangnum>
    <gatha1 line="54"> Suporiso <pageBreak edition="M" number="0.0055" /> tāva sippaṃ,</gatha1>
    <gatha2 line="55">Uggaṇheyya paraṃ dhanaṃ;</gatha2>
    <gatha3 line="56">Gaveseyya tato mantaṃ,</gatha3>
    <gathalast line="57">Katheyya sacca-bhāsitaṃ.</gathalast>
    <hangnum line="58" number="15"></hangnum>
    <gatha1 line="59"> Pathamaṃ <pageBreak edition="M" number="0.0056" /> na parājaye sippaṃ,</gatha1>
    <gatha2 line="60">Dutīyaṃ na parājaye dhanaṃ;</gatha2>
    <gatha3 line="61">Tatīyaṃ na parājaye dhanaṃ,</gatha3>
    <gathalast line="62">Catutthamatthaṃ kiṃ karissati.</gathalast>
    <hangnum line="63" number="16"></hangnum>
    <gatha1 line="64"> Sobhanti <pageBreak edition="M" number="0.0058" /> a-milātāni,</gatha1>
    <gatha2 line="65">Pupphāniva pilandhituṃ;</gatha2>
    <gatha3 line="66">Tathā sobhanti dārakā,</gatha3>
    <gathalast line="67">Yobbaneyeva sikkhituṃ.</gathalast>
    <hangnum line="68" number="17"></hangnum>
    <gatha1 line="69"> Tasmā <pageBreak edition="M" number="0.0059" /> have guṇādhāraṃ,</gatha1>
    <gatha2 line="70">Paññā-vaḍḍhanamuttamaṃ;</gatha2>
    <gatha3 line="71">Sikkheyya matimā poso,</gatha3>
    <gathalast line="72">Patthento hitamattano.</gathalast>
    <hangnum line="73" number="18"></hangnum>
    <gatha1 line="74"> Alaṃ <pageBreak edition="M" number="0.0060" /> vāyamituṃ sippe,</gatha1>
    <gatha2 line="75">Attha-kāmena jantunā;</gatha2>
    <gatha3 line="76">Kataṃ vijaññā vijjādi,</gatha3>
    <gathalast line="77">Vayo te mā upajjhagā.</gathalast>
    <hangnum line="78" number="19"></hangnum>
    <gatha1 line="79"> Vijjaṃ <pageBreak edition="M" number="0.0062" /> sikkhe, care sīlaṃ,</gatha1>
    <gatha2 line="80">Dhīrena saha saṃvase;</gatha2>
    <gatha3 line="81">Dhanācaye, kare kammaṃ,</gatha3>
    <gathalast line="82">Piyaṃ vācañca saṃvade.</gathalast>
    <hangnum line="83" number="20"></hangnum>
    <gatha1 line="84"> Na <pageBreak edition="M" number="0.0064" /> tveva supituṃ hoti,</gatha1>
    <gatha2 line="85">Ratti nakkhatta-mālinī;</gatha2>
    <gatha3 line="86">Paṭijaggitumevesā,</gatha3>
    <gathalast line="87">Ratti hoti vijānataṃ.</gathalast>
    <hangnum line="88" number="21"></hangnum>
    <gatha1 line="89"> Uṭṭhāhatha <pageBreak edition="M" number="0.0065" /> nisīdatha,</gatha1>
    <gatha2 line="90">Ko attho supitena vo;</gatha2>
    <gatha3 line="91">Sādhu kho sippa-vijjāhvā,</gatha3>
    <gathalast line="92">Vijjaṃ sikkhatha santataṃ.</gathalast>
    <hangnum line="93" number="22"></hangnum>
    <gatha1 line="94"> Ārabbhatha <pageBreak edition="M" number="0.0067" /> sadā puttā,</gatha1>
    <gatha2 line="95">Bahussutaṃ gavesituṃ;</gatha2>
    <gatha3 line="96">Yasmā loke sippavantā,</gatha3>
    <gathalast line="97">Sabbā-disāsu pākaṭā.</gathalast>
    <hangnum line="98" number="23"></hangnum>
    <gatha1 line="99"> Sakyarūpaṃ <pageBreak edition="M" number="0.0068" /> pure santaṃ,</gatha1>
    <gatha2 line="100">Mayā sippaṃ na sikkhitaṃ;</gatha2>
    <gatha3 line="101">Kicchā vutti a-sippassa,</gatha3>
    <gathalast line="102">Iti pacchā nutappati.</gathalast>
    <hangnum line="103" number="24"></hangnum>
    <gatha1 line="104"> Lokatthaṃ <pageBreak edition="M" number="0.0075" /> loka-kammantaṃ,</gatha1>
    <gatha2 line="105">Icchanto pariyesituṃ;</gatha2>
    <gatha3 line="106">Niccameva vīriyañca,</gatha3>
    <gathalast line="107">Atthaṃ mantañja cintaye.</gathalast>
    <hangnum line="108" number="25"></hangnum>
    <gatha1 line="109"> Dhanavā <pageBreak edition="M" number="0.0076" /> guṇavā loke,</gatha1>
    <gatha2 line="110">Sabbā-disāya pākaṭo;</gatha2>
    <gatha3 line="111">Sīlavā paññavā macco,</gatha3>
    <gathalast line="112">Sabba-lokehi pūjito.</gathalast>
    <hangnum line="113" number="26"></hangnum>
    <gatha1 line="114"> Sajīvati <pageBreak edition="M" number="0.0077" /> yaso yassa,</gatha1>
    <gatha2 line="115">Kitti yassa sajīvati;</gatha2>
    <gatha3 line="116">Yasa-kitti vihīnassa,</gatha3>
    <gathalast line="117">Jīvantopi matopamā.</gathalast>
    <hangnum line="118" number="27"></hangnum>
    <gatha1 line="119"> Saddhīdha <pageBreak edition="M" number="0.0079" /> vittaṃ purisassa seṭṭhaṃ,</gatha1>
    <gatha2 line="120">Dhammo suciṇṇo sukhamāvahāti;</gatha2>
    <gatha3 line="121">Saccaṃ have sādutaraṃ rasānaṃ,</gatha3>
    <gathalast line="122">Paññājīviṃ jīvitamāhu seṭṭhanti.</gathalast>
    <hangnum line="123" number="28"></hangnum>
    <gatha1 line="124"> Satimato <pageBreak edition="M" number="0.0081" /> sadā bhaddaṃ,</gatha1>
    <gatha2 line="125">Satimā sukhamedhati;</gatha2>
    <gatha3 line="126">Satimato suve seyyo,</gatha3>
    <gathalast line="127">Verā ca parimuccati.</gathalast>
    <hangnum line="128" number="29"></hangnum>
    <gatha1 line="129"> Mā <pageBreak edition="M" number="0.0083" /> vo khaṇaṃ virādhetha,</gatha1>
    <gatha2 line="130">Khaṇātītā hi socare;</gatha2>
    <gatha3 line="131">Sadatthe vāyameyyātha,</gatha3>
    <gathalast line="132">Khaṇo vo paṭipādito.</gathalast>
    <hangnum line="133" number="30"></hangnum>
    <gatha1 line="134"> Yathicchitaṃ <pageBreak edition="M" number="0.0084" /> na pappoti,</gatha1>
    <gatha2 line="135">A-phiyo nāvikoṇṇave;</gatha2>
    <gatha3 line="136">Tathevāvīriyopettha,</gatha3>
    <gathalast line="137">Tasmārabheyya sāsanaṃ.</gathalast>
    <hangnum line="138" number="31"></hangnum>
    <gatha1 line="139"> Vāyametheva <pageBreak edition="M" number="0.0087" /> puriso,</gatha1>
    <gatha2 line="140">Yāva atthassa nipphadā;</gatha2>
    <gatha3 line="141">Nipphannasobhaṇo attho,</gatha3>
    <gathalast line="142">Khantā bhiyyo na vijjati.</gathalast>
    <hangnum line="143" number="32"></hangnum>
    <gatha1 line="144"> Sameva <pageBreak edition="M" number="0.0088" /> ñāṇa-vāyāme,</gatha1>
    <gatha2 line="145">Sukhāvaho su-maṅgalo;</gatha2>
    <gatha3 line="146">Ñunedhike tathā no hi,</gatha3>
    <gathalast line="147">Dvayena sādhu sampadā.</gathalast>
    <hangnum line="148" number="33"></hangnum>
    <gatha1 line="149"> Kāya-kammāni <pageBreak edition="M" number="0.0090" /> sijjhanti,</gatha1>
    <gatha2 line="150">Vacī-kammāni vīriyaṃ;</gatha2>
    <gatha3 line="151">Na hi kiccāni cintāhi,</gatha3>
    <gathalast line="152">Kareyyāthīdha vāyamaṃ.</gathalast>
    <hangnum line="153" number="34"></hangnum>
    <gatha1 line="154"> Paṭikacceva <pageBreak edition="M" number="0.0091" /> kareyya,</gatha1>
    <gatha2 line="155">Taṃ jaññā hitamattano;</gatha2>
    <gatha3 line="156">Na sākaṭikacintāya,</gatha3>
    <gathalast line="157">Mandā dhīro parakkame.</gathalast>
    <hangnum line="158" number="35"></hangnum>
    <gatha1 line="159"> Thirena <pageBreak edition="M" number="0.0095" /> saka-kammena,</gatha1>
    <gatha2 line="160">Vaḍḍhatiyeva saṃ phalaṃ;</gatha2>
    <gatha3 line="161">A-thirena alasena,</gatha3>
    <gathalast line="162">Kara-kammaṃ phalañca no.</gathalast>
    <hangnum line="163" number="36"></hangnum>
    <gatha1 line="164"> Āsīsetheva <pageBreak edition="M" number="0.0096" /> puriso,</gatha1>
    <gatha2 line="165">Na nibbindeyya paṇḍito;</gatha2>
    <gatha3 line="166">Passāmi vohaṃ attānaṃ,</gatha3>
    <gathalast line="167">Yathā icchiṃ tathā ahu.</gathalast>
    <hangnum line="168" number="37"></hangnum>
    <gatha1 line="169"> Aṇaṇo <pageBreak edition="M" number="0.0098" /> ñātīnaṃ hoti,</gatha1>
    <gatha2 line="170">Devānaṃ pitunañca so;</gatha2>
    <gatha3 line="171">Karaṃ purisa-kiccāni,</gatha3>
    <gathalast line="172">Na ca pacchānutappati.</gathalast>
    <hangnum line="173" number="38"></hangnum>
    <gatha1 line="174"> Hiyyoti <pageBreak edition="M" number="0.0099" /> hiyyati poso,</gatha1>
    <gatha2 line="175">Karissāmi pareti yo;</gatha2>
    <gatha3 line="176">Ajja kattabba kammaṃ sve,</gatha3>
    <gathalast line="177">So tato parihāyati.</gathalast>
    <hangnum line="178" number="39"></hangnum>
    <gatha1 line="179"> So <pageBreak edition="M" number="0.0101" /> a-ppamatto a-kuddho,</gatha1>
    <gatha2 line="180">Tāta kiccāni kāraya;</gatha2>
    <gatha3 line="181">Vāyāmassu sa-kiccesu,</gatha3>
    <gathalast line="182">Nālaso vindate sukhaṃ.</gathalast>
    <hangnum line="183" number="40"></hangnum>
    <gatha1 line="184"> Hīna-jaccopi <pageBreak edition="M" number="0.0102" /> ce hoti,</gatha1>
    <gatha2 line="185">Uṭṭhātā dhitimā naro;</gatha2>
    <gatha3 line="186">Ācāra-sīla-sampanno,</gatha3>
    <gathalast line="187">Nise aggīva bhāsati.</gathalast>
    <hangnum line="188" number="41"></hangnum>
    <gatha1 line="189"> Yo <pageBreak edition="M" number="0.0104" /> pubbe karaṇīyāni,</gatha1>
    <gatha2 line="190">Pacchā so kātumicchati;</gatha2>
    <gatha3 line="191">Varuṇakaṭṭhabhañjova,</gatha3>
    <gathalast line="192">Sa pacchā anutappati.</gathalast>
    <hangnum line="193" number="42"></hangnum>
    <gatha1 line="194"> Uṭṭhānakālamhi <pageBreak edition="M" number="0.0105" /> anuṭṭhahāno,</gatha1>
    <gatha2 line="195">Yuvā balī ālasiyaṃ upeto;</gatha2>
    <gatha3 line="196">A-puṇṇasaṅkappamano kusīto,</gatha3>
    <gathalast line="197">Paññāya maggaṃ alaso na vindati.</gathalast>
    <hangnum line="198" number="43"></hangnum>
    <gatha1 line="199"> Dummedho <pageBreak edition="M" number="0.0107" /> puriso loke,</gatha1>
    <gatha2 line="200">Kusīto hīna-vīriyo;</gatha2>
    <gatha3 line="201">Appassuto anācāro,</gatha3>
    <gathalast line="202">Parihāyati vuḍḍhiyā.</gathalast>
    <hangnum line="203" number="44"></hangnum>
    <gatha1 line="204"> Appassutāyaṃ <pageBreak edition="M" number="0.0108" /> puriso,</gatha1>
    <gatha2 line="205">Balībaddova jīrati;</gatha2>
    <gatha3 line="206">Maṃsāni tassa vaḍḍhanti,</gatha3>
    <gathalast line="207">Paññā tassa na vaḍḍhati.</gathalast>
    <hangnum line="208" number="45"></hangnum>
    <gatha1 line="209"> Yassa <pageBreak edition="M" number="0.0109" /> manussa-bhūtassa,</gatha1>
    <gatha2 line="210">Natthi bhogā ca sippakaṃ;</gatha2>
    <gatha3 line="211">Kiṃphalaṃ tassa mānussaṃ,</gatha3>
    <gathalast line="212">Dvipādaṭṭho hi so migo.</gathalast>
    <hangnum line="213" number="46"></hangnum>
    <gatha1 line="214"> Yo <pageBreak edition="M" number="0.0111" /> ca vassasataṃ jīve,</gatha1>
    <gatha2 line="215">Kusīto hīna-vīriyo;</gatha2>
    <gatha3 line="216">Ekāhaṃ jīvitaṃ seyyo,</gatha3>
    <gathalast line="217">Vīriyārabbhato daḷaṃ.</gathalast>
    <hangnum line="218" number="47"></hangnum>
    <gatha1 line="219"> Yo <pageBreak edition="M" number="0.0112" /> ca dhamma-vibhaṅgaññū,</gatha1>
    <gatha2 line="220">Kāluṭṭhāyī a-tandito;</gatha2>
    <gatha3 line="221">Anuṭṭhahati kālena,</gatha3>
    <gathalast line="222">Phalaṃ tassa samijjhati.</gathalast>
    <hangnum line="223" number="48"></hangnum>
    <gatha1 line="224"> A-caritvā <pageBreak edition="M" number="0.0126" /> brahmacariyaṃ,</gatha1>
    <gatha2 line="225">A-laddhā yobbane dhanaṃ;</gatha2>
    <gatha3 line="226">Jiṇṇakoñcāva jhāyanti,</gatha3>
    <gathalast line="227">Khīṇamaccheva pallale.</gathalast>
    <hangnum line="228" number="49"></hangnum>
    <gatha1 line="229"> A-caritvā <pageBreak edition="M" number="0.0127" /> brahmacariyaṃ,</gatha1>
    <gatha2 line="230">A-laddhā yobbane dhanaṃ;</gatha2>
    <gatha3 line="231">Sentti cāpātikhīṇāva,</gatha3>
    <gathalast line="232">Purāṇāni anutthunaṃ.</gathalast>
    <hangnum line="233" number="50"></hangnum>
    <gatha1 line="234"> Appakenāpi <pageBreak edition="M" number="0.0132" /> medhāvī,</gatha1>
    <gatha2 line="235">Pābhatena vicakkhaṇo;</gatha2>
    <gatha3 line="236">Samuṭṭhāpeti attānaṃ,</gatha3>
    <gathalast line="237">Aṇuṃ aggiṃva sandhamaṃ.</gathalast>
    <hangnum line="238" number="51"></hangnum>
    <gatha1 line="239"> Vāyāmetheva <pageBreak edition="M" number="0.0138" /> puriso,</gatha1>
    <gatha2 line="240">Na nibbindeyya paṇḍito;</gatha2>
    <gatha3 line="241">Vāyāmassa phalaṃ passa,</gatha3>
    <gathalast line="242">Bhuttā ambā anītihaṃ.</gathalast>
    <hangnum line="243" number="52"></hangnum>
    <gatha1 line="244"> Anuṭṭhahaṃ <pageBreak edition="M" number="0.0140" /> a-vāyāmaṃ,</gatha1>
    <gatha2 line="245">Sukhaṃ yatrādhi gacchati;</gatha2>
    <gatha3 line="246">Suvira tattha gacchāhi,</gatha3>
    <gathalast line="247">Mañca tattheva pāpaya.</gathalast>
    <hangnum line="248" number="53"></hangnum>
    <gatha1 line="249"> Yatthālaso <pageBreak edition="M" number="0.0142" /> anuṭṭhātā,</gatha1>
    <gatha2 line="250">Accantaṃ sukhamedhati;</gatha2>
    <gatha3 line="251">Suvira tattha gacchāhi,</gatha3>
    <gathalast line="252">Mañca ttattheva pāpaya.</gathalast>
    <hangnum line="253" number="54"></hangnum>
    <gatha1 line="254"> Adhippāya-phalaṃ <pageBreak edition="M" number="0.0143" /> loke,</gatha1>
    <gatha2 line="255">Dhītimanttassa sijjhati;</gatha2>
    <gatha3 line="256">Vīriyameva kattabbaṃ,</gatha3>
    <gathalast line="257">Etaṃ buddhehi vaṇṇitaṃ.</gathalast>
  </content>
</document>