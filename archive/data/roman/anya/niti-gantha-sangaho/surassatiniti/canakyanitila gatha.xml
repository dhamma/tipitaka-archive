<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1007n.nrf2.xml</normativeSource>
    <archivePath>roman/anya/niti-gantha-sangaho/surassatiniti/canakyanitila gatha.xml</archivePath>
    <baseFileName>canakyanitila gatha</baseFileName>
    <titlePath>Cāṇakyanītilā gāthā - Sūrassatinīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Cāṇakyanītilā gāthā</chapter>
    <gatha1 line="2">Lālane <pageBreak edition="Myanmar" number="2.0116" /> bahavo dosā,</gatha1>
    <gatha3 line="3">Tāḷane bahavo guṇā;</gatha3>
    <gatha3 line="4">Tasmā puttañca sissañca,</gatha3>
    <gathalast line="5">Tāḷaye na ca lālaye.</gathalast>
    <hangnum line="6" number="28"></hangnum>
    <gatha1 line="7"> Atītassa <pageBreak edition="Myanmar" number="2.0117" /> hi mittassa,</gatha1>
    <gatha2 line="8">Yo ce dosaṃ pakāsaye;</gatha2>
    <gatha3 line="9">So have paccuppannassa,</gatha3>
    <gathalast line="10">Dosaṃ bhāseti ñāyati.</gathalast>
    <hangnum line="11" number="29"></hangnum>
    <gatha1 line="12"> Latāviya <pageBreak edition="Myanmar" number="2.0121" /> sevakā te,</gatha1>
    <gatha2 line="13">Ye nissayaṃ palambare;</gatha2>
    <gatha3 line="14">Nissayassa vināsena,</gatha3>
    <gathalast line="15">Bhūmyaṃ senti anāthakā.</gathalast>
    <hangnum line="16" number="30"></hangnum>
    <gatha1 line="17"> Dosasiṅgehi <pageBreak edition="Myanmar" number="2.0125" /> vijjhanto,</gatha1>
    <gatha2 line="18">Mānakhūrehi akkamaṃ;</gatha2>
    <gatha3 line="19">Bhayaṃ karoti lokamhi,</gatha3>
    <gathalast line="20">Gova bālo vihiṃsako.</gathalast>
    <hangnum line="21" number="31"></hangnum>
    <gatha1 line="22"> Ādo <pageBreak edition="Myanmar" number="2.0128" /> upari lokoyaṃ,</gatha1>
    <gatha2 line="23">Ujulekhāya tiṭṭhati;</gatha2>
    <gatha3 line="24">Musāvātehi taṃlokaṃ,</gatha3>
    <gathalast line="25">Nipātesi anajjavaṃ.</gathalast>
    <hangnum line="26" number="32"></hangnum>
    <gatha1 line="27"> Sughaṭaṃ <pageBreak edition="Myanmar" number="2.0132" /> kumbhakārena,</gatha1>
    <gatha2 line="28">Nāraho paribhuñjituṃ;</gatha2>
    <gatha3 line="29">Tathūpamāya vekkheyya,</gatha3>
    <gathalast line="30">Sakammaparakammani.</gathalast>
    <hangnum line="31" number="33"></hangnum>
    <gatha1 line="32"> Anantaraṃsī <pageBreak edition="Myanmar" number="2.0136" /> sūropi,</gatha1>
    <gatha2 line="33">Nasakkoti ghanaṃ tamaṃ;</gatha2>
    <gatha3 line="34">Vijjhituṃ raṃsiyā loke,</gatha3>
    <gatha2 line="35">Tathā madanamohitā;</gatha2>
    <gatha3 line="36">Nasakkonti madaṃ bhetvā,</gatha3>
    <gathalast line="37">Paññābhāya pabhāsituṃ.</gathalast>
    <hangnum line="38" number="34"></hangnum>
    <gatha1 line="39"> Khedaveraṃ <pageBreak edition="Myanmar" number="2.0139" /> daliddamhi,</gatha1>
    <gatha2 line="40">Bhogimhi rogupaddavaṃ;</gatha2>
    <gatha3 line="41">Dessaverañca āṇimhi,</gatha3>
    <gathalast line="42">Passe lokassa veritaṃ.</gathalast>
    <hangnum line="43" number="35"></hangnum>
    <gatha1 line="44"> Saṃladdhena <pageBreak edition="Myanmar" number="2.0144" /> subhogena,</gatha1>
    <gatha2 line="45">Jīvaṃ suddhaṃ kare nijaṃ;</gatha2>
    <gatha3 line="46">Seṭṭho so tena jīvena,</gatha3>
    <gathalast line="47">Jeguccho malajīviko.</gathalast>
    <hangnum line="48" number="36"></hangnum>
    <gatha1 line="49"> Vajira <pageBreak edition="Myanmar" number="2.0148" /> puppharāgānaṃ,</gatha1>
    <gatha2 line="50">Visesaṃ yo nabujjhati;</gatha2>
    <gatha3 line="51">Kathañhi so vikkīṇeyya,</gatha3>
    <gathalast line="52">Kīṇeyya vā yathātathaṃ.</gathalast>
    <hangnum line="53" number="37"></hangnum>
    <gatha1 line="54"> Kippīli <pageBreak edition="Myanmar" number="2.0152" /> kopi cintetvā,</gatha1>
    <gatha2 line="55">Pabbataṃ bhettu mussahaṃ;</gatha2>
    <gatha3 line="56">Abalā tanumajjhattā,</gatha3>
    <gathalast line="57">Cintā hasyāva sā mudhā.</gathalast>
    <hangnum line="58" number="38"></hangnum>
    <gatha1 line="59"> Jātamattaṃ <pageBreak edition="Myanmar" number="2.0155" /> na yo sattuṃ,</gatha1>
    <gatha2 line="60">Rogañcūpasamaṃ naye;</gatha2>
    <gatha3 line="61">Mahābalopi teneva,</gatha3>
    <gathalast line="62">Vuddhiṃpatvā sa haññate.</gathalast>
    <hangnum line="63" number="39"></hangnum>
    <gatha1 line="64"> Sajīvamaṃsabhakkhehi <pageBreak edition="Myanmar" number="2.0159" />,</gatha1>
    <gatha2 line="65">Sadāṭhīhi mukhehi bho;</gatha2>
    <gatha3 line="66">Biḷārabyagghasīhānaṃ <pageBreak edition="Myanmar" number="2.0160" />,</gatha3>
    <gatha2 line="67">Nihīnāni anekadhā;</gatha2>
    <gatha3 line="68">Tikkhāni kharavādāni,</gatha3>
    <gathalast line="69">Manussānaṃ mukhāni ve.</gathalast>
    <hangnum line="70" number="40"></hangnum>
    <gatha1 line="71"> Viluppantā <pageBreak edition="Myanmar" number="2.0163" /> vidhāvanti,</gatha1>
    <gatha2 line="72">Sajīvavuttikammunā;</gatha2>
    <gatha3 line="73">Janā tena vihaññanti,</gatha3>
    <gathalast line="74">Caranti dhammavemukhā.</gathalast>
    <hangnum line="75" number="41"></hangnum>
    <gatha1 line="76"> Sulabhaṃ <pageBreak edition="Myanmar" number="2.0167" /> lokiyaṃ loke,</gatha1>
    <gatha2 line="77">Sāsanīyaṃva dullabhaṃ;</gatha2>
    <gatha3 line="78">Dullabhaṃ taṃ vamaññanto,</gatha3>
    <gathalast line="79">Eso bālatamo bhave.</gathalast>
    <hangnum line="80" number="42"></hangnum>
    <gatha1 line="81"> Yo <pageBreak edition="Myanmar" number="2.0172" /> patittha agyāvāṭaṃ,</gatha1>
    <gatha2 line="82">Mohā taṃ upakārituṃ;</gatha2>
    <gatha3 line="83">Aññorohi tadā vāṭaṃ,</gatha3>
    <gathalast line="84">Dutīyo muḷhamuḷhako.</gathalast>
    <hangnum line="85" number="43"></hangnum>
    <gatha1 line="86"> Byaggho <pageBreak edition="Myanmar" number="2.0176" /> āvudhaviddho hi,</gatha1>
    <gatha2 line="87">Akā duṭṭhāni ninnadaṃ;</gatha2>
    <gatha3 line="88">Tatheva sādhusatthena,</gatha3>
    <gathalast line="89">Viddho bālo pakuppito.</gathalast>
    <hangnum line="90" number="44"></hangnum>
    <gatha1 line="91"> Pivanti <pageBreak edition="Myanmar" number="2.0180" /> lohitaṃ ḍaṃsā,</gatha1>
    <gatha2 line="92">Anto tuṇḍena makkhikā;</gatha2>
    <gatha3 line="93">Bahiddhā parivārenti,</gatha3>
    <gathalast line="94">Jano tena ḍaṃsāyaye.</gathalast>
    <hangnum line="95" number="45"></hangnum>
    <gatha1 line="96"> Adhanassa <pageBreak edition="Myanmar" number="2.0184" /> khaṇo appo,</gatha1>
    <gatha2 line="97">Saddhammo appakālino;</gatha2>
    <gatha3 line="98">Appako tena yuñjeyyuṃ,</gatha3>
    <gathalast line="99">Khaṇaṃ bahuṃ labhetave.</gathalast>
  </content>
</document>