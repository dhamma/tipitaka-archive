<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1005n.nrf1.xml</normativeSource>
    <archivePath>roman/anya/niti-gantha-sangaho/lokaniti/sujanakando.xml</archivePath>
    <baseFileName>sujanakando</baseFileName>
    <titlePath>Sujanakaṇḍo - Lokanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Sujanakaṇḍo</chapter>
    <hangnum line="2" number="41"></hangnum>
    <gatha1 line="3"> Sabbhireva samāsetha,</gatha1>
    <gatha2 line="4">Sabbhi kubbetha santhavaṃ;</gatha2>
    <gatha3 line="5">Sataṃ saddhammamaññāya,</gatha3>
    <gathalast line="6">Seyyo hoti na pāpiyo.</gathalast>
    <hangnum line="7" number="42"></hangnum>
    <gatha1 line="8"> Caja dujjana saṃsaggaṃ,</gatha1>
    <gatha2 line="9">Bhaja sādhu samāgamaṃ;</gatha2>
    <gatha3 line="10">Kara puññamahorattiṃ,</gatha3>
    <gathalast line="11">Sara niccamaniccataṃ.</gathalast>
    <hangnum line="12" number="43"></hangnum>
    <gatha1 line="13"> Yathā <pageBreak edition="Myanmar" number="0.0010" /> udumbarapakkā,</gatha1>
    <gatha2 line="14">Bahirattakamevaca;</gatha2>
    <gatha3 line="15">Anto kimīhi sampuṇṇā,</gatha3>
    <gathalast line="16">Evaṃ dujjanahaddayā.</gathalast>
    <hangnum line="17" number="44"></hangnum>
    <gatha1 line="18"> Yathāpi panasāpakkā,</gatha1>
    <gatha2 line="19">Bahi kaṇḍakameva ca;</gatha2>
    <gatha3 line="20">Anto amatasampannā,</gatha3>
    <gathalast line="21">Evaṃ sujanahadayā.</gathalast>
    <hangnum line="22" number="45"></hangnum>
    <gatha1 line="23"> Sukkhopi candanataru na jahāti gandhaṃ,</gatha1>
    <gatha2 line="24">Nāgo gato naramukhe na jahāti līḷaṃ;</gatha2>
    <gatha3 line="25">Yantāgato madhurasaṃ na jahāti ucchu,</gatha3>
    <gathalast line="26">Dukkhopi paṇḍitajano na jahāti dhammaṃ.</gathalast>
    <hangnum line="27" number="46"></hangnum>
    <gatha1 line="28"> Sīho nāma jighacchāpi,</gatha1>
    <gatha2 line="29">Paṇṇādīni na khādati;</gatha2>
    <gatha3 line="30">Sīho nāma kisocāpi,</gatha3>
    <gathalast line="31">Nāgamaṃsaṃ na khādati.</gathalast>
    <hangnum line="32" number="47"></hangnum>
    <gatha1 line="33"> Kula-jāto kula-putto,</gatha1>
    <gatha2 line="34">Kula-vaṃsa-surakkhato;</gatha2>
    <gatha3 line="35">Attanā dukkha-pattopi,</gatha3>
    <gathalast line="36">Hīna-kammaṃ na kāraye.</gathalast>
    <hangnum line="37" number="48"></hangnum>
    <gatha1 line="38"> Candanaṃ <pageBreak edition="Myanmar" number="0.0011" /> sītalaṃ loke,</gatha1>
    <gatha2 line="39">Tato candaṃva sītalaṃ;</gatha2>
    <gatha3 line="40">Canda-candanasītamhā,</gatha3>
    <gathalast line="41">Sādhu vākyaṃ subhāsitaṃ.</gathalast>
    <hangnum line="42" number="49"></hangnum>
    <gatha1 line="43"> Udeyya bhāṇu pacchime,</gatha1>
    <gatha2 line="44">Merurājā nameyyapi;</gatha2>
    <gatha3 line="45">Sītalā narakaggipi,</gatha3>
    <gatha2 line="46">Pabbatagge ca uppalaṃ.</gatha2>
    <gatha3 line="47">Vikase na viparītaṃ,</gatha3>
    <gathalast line="48">Sādhuvāyyaṃ kudācanaṃ.</gathalast>
    <hangnum line="49" number="50"></hangnum>
    <gatha1 line="50"> Sukhā rukkhassa chāyāva,</gatha1>
    <gatha2 line="51">Tato ñāti mātā pitu;</gatha2>
    <gatha3 line="52">Tato ācariyo rañño,</gatha3>
    <gathalast line="53">Tato buddhassanekadhā.</gathalast>
    <hangnum line="54" number="51"></hangnum>
    <gatha1 line="55"> Bhamarā pupphamicchanti,</gatha1>
    <gatha2 line="56">Guṇamicchanti sujanā;</gatha2>
    <gatha3 line="57">Makkhikā pūtimicchanti,</gatha3>
    <gathalast line="58">Dosamicchanti dujjanā.</gathalast>
    <hangnum line="59" number="52"></hangnum>
    <gatha1 line="60"> Mātāhīnassa dubbhāsā,</gatha1>
    <gatha2 line="61">Pitāhīnassa dukriyā;</gatha2>
    <gatha3 line="62">Ubho <pageBreak edition="Myanmar" number="0.0012" /> mātā pitā hīnā,</gatha3>
    <gathalast line="63">Dubbhasāca dukīriyā.</gathalast>
    <hangnum line="64" number="53"></hangnum>
    <gatha1 line="65"> Mātā seṭṭhassa subhāsā,</gatha1>
    <gatha2 line="66">Pitā seṭṭhassa sukriyā;</gatha2>
    <gatha3 line="67">Ubho mātā pitā seṭṭhā,</gatha3>
    <gathalast line="68">Subhāsāca sukīriyā.</gathalast>
    <hangnum line="69" number="54"></hangnum>
    <gatha1 line="70"> Saṅgāme sūra-micchanti,</gatha1>
    <gatha2 line="71">Mantīsu akūtūhalaṃ;</gatha2>
    <gatha3 line="72">Piyañca annapānesu,</gatha3>
    <gathalast line="73">Atthe jāte ca paṇḍitaṃ.</gathalast>
    <hangnum line="74" number="55"></hangnum>
    <gatha1 line="75"> Sunakho sunakhaṃ disvā,</gatha1>
    <gatha2 line="76">Dantaṃ dasseti hiṃsituṃ;</gatha2>
    <gatha3 line="77">Dujjano sujanaṃ disvā,</gatha3>
    <gathalast line="78">Rosayaṃ hiṃsamicchati.</gathalast>
    <hangnum line="79" number="56"></hangnum>
    <gatha1 line="80"> Mā ca vegena kiccāni,</gatha1>
    <gatha2 line="81">Karosi kārāpesi vā;</gatha2>
    <gatha3 line="82">Sahasā kāritaṃ kammaṃ,</gatha3>
    <gathalast line="83">Mando pacchānutappati.</gathalast>
    <hangnum line="84" number="57"></hangnum>
    <gatha1 line="85"> Kodhaṃ vihitvā na kadācinasoce,</gatha1>
    <gatha2 line="86">Makkhappahānaṃ isayo avaṇṇayuṃ;</gatha2>
    <gatha3 line="87">Sabbesa <pageBreak edition="Myanmar" number="0.0013" /> phārusa-vacaṃ khametha,</gatha3>
    <gathalast line="88">Etaṃ khantiṃ uttamamāhu santo.</gathalast>
    <hangnum line="89" number="58"></hangnum>
    <gatha1 line="90"> Dukkho nivāso sambādhe,</gatha1>
    <gatha2 line="91">Ṭhāne asucisaṅkate;</gatha2>
    <gatha3 line="92">Tato arimhi appiye,</gatha3>
    <gathalast line="93">Tatopi akataññunā.</gathalast>
    <hangnum line="94" number="59"></hangnum>
    <gatha1 line="95"> Ovādeyyānusāseyya,</gatha1>
    <gatha2 line="96">Gāpakā ca nivāraye;</gatha2>
    <gatha3 line="97">Satañhi so piyo hoti,</gatha3>
    <gathalast line="98">Asataṃ hoti appiyo.</gathalast>
    <hangnum line="99" number="60"></hangnum>
    <gatha1 line="100"> Uttamattanivātena,</gatha1>
    <gatha2 line="101">Sūraṃ bhedena nijjaye;</gatha2>
    <gatha3 line="102">Nīcaṃ appaka dānena,</gatha3>
    <gathalast line="103">Vīriyena samaṃ jaye.</gathalast>
    <hangnum line="104" number="61"></hangnum>
    <gatha1 line="105"> Na visaṃ visamiccāhu,</gatha1>
    <gatha2 line="106">Dhanaṃ saṅghassa uccate;</gatha2>
    <gatha3 line="107">Visaṃ ekaṃva hanati,</gatha3>
    <gathalast line="108">Sabbaṃ saṅghassa santakaṃ.</gathalast>
    <hangnum line="109" number="62"></hangnum>
    <gatha1 line="110"> Javane bhadraṃ jānanti,</gatha1>
    <gatha2 line="111">Baliddañca vāhenā;</gatha2>
    <gatha3 line="112">Duhena <pageBreak edition="Myanmar" number="0.0014" /> dhenuṃ jānanti,</gatha3>
    <gathalast line="113">Bhāsamānena paṇḍitaṃ.</gathalast>
    <hangnum line="114" number="63"></hangnum>
    <gatha1 line="115"> Dhanamappampi sādhūnaṃ,</gatha1>
    <gatha2 line="116">Kūpe vāriva nissayo;</gatha2>
    <gatha3 line="117">Bahuṃ api asādhūnaṃ,</gatha3>
    <gathalast line="118">Naca vārīva aṇṇave.</gathalast>
    <hangnum line="119" number="64"></hangnum>
    <gatha1 line="120"> Najjo pivanti no āpaṃ,</gatha1>
    <gatha2 line="121">Rukkhā khādanti no phalaṃ;</gatha2>
    <gatha3 line="122">Vassanti kvaci no meghā,</gatha3>
    <gathalast line="123">Paratthāya sataṃ dhanaṃ.</gathalast>
    <hangnum line="124" number="65"></hangnum>
    <gatha1 line="125"> Apattheyyaṃ na pattheyya,</gatha1>
    <gatha2 line="126">A cinteyyaṃ na cintaye;</gatha2>
    <gatha3 line="127">Dhammameva sucinteyya,</gatha3>
    <gathalast line="128">Kālaṃ moghaṃ na accaye.</gathalast>
    <hangnum line="129" number="66"></hangnum>
    <gatha1 line="130"> Acintitampi bhavati,</gatha1>
    <gatha2 line="131">Cintitampi vinassati;</gatha2>
    <gatha3 line="132">Na hi cintāmayā bhogā,</gatha3>
    <gathalast line="133">Itthiyā purisassavā.</gathalast>
    <hangnum line="134" number="67"></hangnum>
    <gatha1 line="135"> Asantassa piyo hoti,</gatha1>
    <gatha2 line="136">Sante na kurute piyaṃ;</gatha2>
    <gatha3 line="137">Asataṃ <pageBreak edition="Myanmar" number="0.0015" /> dhammaṃ roceti,</gatha3>
    <gathalast line="138">Taṃ parābhavato mukhaṃ.</gathalast>
    <centered line="139">Sujanakaṇḍo niṭṭhito.</centered>
  </content>
</document>