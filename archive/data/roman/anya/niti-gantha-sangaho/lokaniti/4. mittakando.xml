<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e1005n.nrf3.xml</normativeSource>
    <source>roman/anya/niti-gantha-sangaho/lokaniti/4. mittakando.xml</source>
    <script>roman</script>
    <directory>/anya/niti-gantha-sangaho/lokaniti</directory>
    <basename>4. mittakando</basename>
    <titlePath>4. Mittakaṇḍo - Lokanīti - Nīti-gantha-saṅgaho - Anya</titlePath>
  </metadata>
<content>
    <chapter line="1">4. Mittakaṇḍo</chapter>
    <hangnum line="2" number="79"></hangnum>
    <gatha1 line="3"> Hitakāro paro bandhu,</gatha1>
    <gatha2 line="4">Bandhūpi ahito paro;</gatha2>
    <gatha3 line="5">A hito dehajo byādhi,</gatha3>
    <gathalast line="6">Hitaṃ araññamosadhaṃ.</gathalast>
    <hangnum line="7" number="80"></hangnum>
    <gatha1 line="8"> Parokkhe guṇa-hantāraṃ,</gatha1>
    <gatha2 line="9">Paccakkhe piyavādinaṃ;</gatha2>
    <gatha3 line="10">Vajjeyya <pageBreak edition="Myanmar" number="0.0018" /> tādisaṃ mittaṃ,</gatha3>
    <gathalast line="11">Visakumbhe yathā madhuṃ.</gathalast>
    <hangnum line="12" number="81"></hangnum>
    <gatha1 line="13"> Dhanahīne caje mitto,</gatha1>
    <gatha2 line="14">Puttadārā sahodarā;</gatha2>
    <gatha3 line="15">Dhanavantaṃva sevanti,</gatha3>
    <gathalast line="16">Dhanaṃ loke mahā sakhā.</gathalast>
    <hangnum line="17" number="82"></hangnum>
    <gatha1 line="18"> Jāneyya pesena bhaccaṃ,</gatha1>
    <gatha2 line="19">Bandhuṃ vāpi bhayāgate;</gatha2>
    <gatha3 line="20">Appakāsu tathā mittaṃ,</gatha3>
    <gathalast line="21">Dārañca vibhavakkhaye.</gathalast>
    <hangnum line="22" number="83"></hangnum>
    <gatha1 line="23"> So bandhu yo hite yutto,</gatha1>
    <gatha2 line="24">Pitaro honti posako;</gatha2>
    <gatha3 line="25">Taṃ mittaṃ yattha vissāso,</gatha3>
    <gathalast line="26">Sā bhariyā ca yassa nibbūti.</gathalast>
    <hangnum line="27" number="84"></hangnum>
    <gatha1 line="28"> Na vissase a-vissattaṃ,</gatha1>
    <gatha2 line="29">Mittañcāpi na vissase;</gatha2>
    <gatha3 line="30">Kadāci kupito mito,</gatha3>
    <gathalast line="31">Sabbaṃ dosaṃ pakāsaye.</gathalast>
    <hangnum line="32" number="85"></hangnum>
    <gatha1 line="33"> Sakiṃ duṭṭhañca yo mittaṃ,</gatha1>
    <gatha2 line="34">Puna sandhitumicchati;</gatha2>
    <gatha3 line="35">So <pageBreak edition="Myanmar" number="0.0019" /> maccuṃ upagaṇhāti,</gatha3>
    <gathalast line="36">Gabbhamassatarī yathā.</gathalast>
    <hangnum line="37" number="86"></hangnum>
    <gatha1 line="38"> Vahe a-mittaṃ khandhena,</gatha1>
    <gatha2 line="39">Yāva kālo anāgato;</gatha2>
    <gatha3 line="40">Tameva āgate kāle,</gatha3>
    <gathalast line="41">Sele bhinde ghaṭaṃ iva.</gathalast>
    <hangnum line="42" number="87"></hangnum>
    <gatha1 line="43"> Iṇaseso aggiseso,</gatha1>
    <gatha2 line="44">Satruseso tatheva ca;</gatha2>
    <gatha3 line="45">Punappunaṃ vivaḍḍhanti,</gatha3>
    <gathalast line="46">Tasmā sesaṃ na kāraye.</gathalast>
    <hangnum line="47" number="88"></hangnum>
    <gatha1 line="48"> Padumaṃva mukhaṃ yassa,</gatha1>
    <gatha2 line="49">Vācā candana sītalā;</gatha2>
    <gatha3 line="50">Tādisaṃ nopaseveyya,</gatha3>
    <gathalast line="51">Hadayetu halāhalaṃ.</gathalast>
    <hangnum line="52" number="89"></hangnum>
    <gatha1 line="53"> Na seve pharusaṃ sāmiṃ,</gatha1>
    <gatha2 line="54">Naca seveyya macchariṃ;</gatha2>
    <gatha3 line="55">Tato apaggaṇhaṃ sāmiṃ,</gatha3>
    <gathalast line="56">Neva niggahitaṃ tato.</gathalast>
    <hangnum line="57" number="90"></hangnum>
    <gatha1 line="58"> Siṅgī paññāsa hatthena,</gatha1>
    <gatha2 line="59">Vajje satena vājinaṃ;</gatha2>
    <gatha3 line="60">Hatthiṃ <pageBreak edition="Myanmar" number="0.0020" /> dantiṃ sahassena,</gatha3>
    <gathalast line="61">Desa cāgena dujjanaṃ.</gathalast>
    <hangnum line="62" number="91"></hangnum>
    <gatha1 line="63"> Kudesañca kumittañca,</gatha1>
    <gatha2 line="64">Kukulañca kubandhavaṃ;</gatha2>
    <gatha3 line="65">Kudārañca kudāsañca,</gatha3>
    <gathalast line="66">Dūrato parivajjaye.</gathalast>
    <hangnum line="67" number="92"></hangnum>
    <gatha1 line="68"> Rogāture ca dubbhikkhe,</gatha1>
    <gatha2 line="69">Byasane sattu viggahe;</gatha2>
    <gatha3 line="70">Rājadvāre susāne ca,</gatha3>
    <gathalast line="71">Ye tiṭṭhanti sumittakā.</gathalast>
    <hangnum line="72" number="93"></hangnum>
    <gatha1 line="73"> Sītavāco bahumitto,</gatha1>
    <gatha2 line="74">Pharuso appamittako;</gatha2>
    <gatha3 line="75">Upamaṃ ettha ñātabbā,</gatha3>
    <gathalast line="76">Canda-sūriya-rājūnaṃ.</gathalast>
    <centered line="77">Mittakaṇḍo niṭṭhito.</centered>
  </content>
</document>