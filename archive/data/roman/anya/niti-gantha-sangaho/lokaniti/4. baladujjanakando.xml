<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1005n.nrf2.xml</normativeSource>
    <archivePath>roman/anya/niti-gantha-sangaho/lokaniti/4. baladujjanakando.xml</archivePath>
    <baseFileName>4. baladujjanakando</baseFileName>
    <titlePath>4. Bāladujjanakaṇḍo - Lokanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">4. Bāladujjanakaṇḍo</chapter>
    <hangnum line="2" number="68"></hangnum>
    <gatha1 line="3"> Atippiyo na kātabbo,</gatha1>
    <gatha2 line="4">Khalo kotūhalaṃ karo;</gatha2>
    <gatha3 line="5">Sirasā vahyamānopi,</gatha3>
    <gathalast line="6">Aḍḍhapūro ghaṭo yathā.</gathalast>
    <hangnum line="7" number="69"></hangnum>
    <gatha1 line="8"> Sappo duṭṭho khalo duṭṭho,</gatha1>
    <gatha2 line="9">Sappo duṭṭhataro khalo;</gatha2>
    <gatha3 line="10">Mantosadhehi so sappo,</gatha3>
    <gathalast line="11">Khalo kenupasammati.</gathalast>
    <hangnum line="12" number="70"></hangnum>
    <gatha1 line="13"> Yo bālo maññati bālyaṃ,</gatha1>
    <gatha2 line="14">Paṇḍito vāpi tena so;</gatha2>
    <gatha3 line="15">Bālova paṇḍitamānī,</gatha3>
    <gathalast line="16">So ve bāloti vuccati.</gathalast>
    <hangnum line="17" number="71"></hangnum>
    <gatha1 line="18"> Madhuṃva maññatī bālo,</gatha1>
    <gatha2 line="19">Yāva pāpaṃ na paccati;</gatha2>
    <gatha3 line="20">Yadāca <pageBreak edition="Myanmar" number="0.0016" /> paccatī pāpaṃ,</gatha3>
    <gathalast line="21">Atha dukkhaṃ nigacchati.</gathalast>
    <hangnum line="22" number="72"></hangnum>
    <gatha1 line="23"> Na sādhu balavā bālo,</gatha1>
    <gatha2 line="24">Sahasā vindate dhanaṃ;</gatha2>
    <gatha3 line="25">Kāyassa bhedā duppañño,</gatha3>
    <gathalast line="26">Nirayaṃ sopapajjati.</gathalast>
    <hangnum line="27" number="73"></hangnum>
    <gatha1 line="28"> Ghare duṭṭho ca mūsīko ca,</gatha1>
    <gatha2 line="29">Vane duṭṭho ca vānaro;</gatha2>
    <gatha3 line="30">Sakuṇe ca duṭṭho kāko,</gatha3>
    <gathalast line="31">Nare duṭṭhoca brāhmaṇo.</gathalast>
    <hangnum line="32" number="74"></hangnum>
    <gatha1 line="33"> Dīghā jāgarato ratti,</gatha1>
    <gatha2 line="34">Dīghaṃ santassa yojanaṃ;</gatha2>
    <gatha3 line="35">Dīgho bālāna saṃsāro,</gatha3>
    <gathalast line="36">Saddhammaṃ a-vijānataṃ.</gathalast>
    <hangnum line="37" number="75"></hangnum>
    <gatha1 line="38"> Tila mattaṃ paresaṃva,</gatha1>
    <gatha2 line="39">Appa dosañca passati;</gatha2>
    <gatha3 line="40">Nāḷikerampi sadosaṃ,</gatha3>
    <gathalast line="41">Khala-jāto na passati.</gathalast>
    <hangnum line="42" number="76"></hangnum>
    <gatha1 line="43"> Nattadosaṃ pare jaññā,</gatha1>
    <gatha2 line="44">Jaññā dosaṃ parassatu;</gatha2>
    <gatha3 line="45">Guyhe <pageBreak edition="Myanmar" number="0.0017" /> kummo aṅgāni,</gatha3>
    <gathalast line="46">Para dosañca lakkhaye.</gathalast>
    <hangnum line="47" number="77"></hangnum>
    <gatha1 line="48"> Paṇḍitassa pasaṃsāya,</gatha1>
    <gatha2 line="49">Daṇḍo bālena dīyate;</gatha2>
    <gatha3 line="50">Paṇḍito paṇḍiteneva,</gatha3>
    <gathalast line="51">Vaṇṇitova suvaṇṇito.</gathalast>
    <hangnum line="52" number="78"></hangnum>
    <gatha1 line="53"> Luddhaṃ atthena gaṇheyya,</gatha1>
    <gatha2 line="54">Thaddhaṃ añjali kammunā;</gatha2>
    <gatha3 line="55">Chandānuvattiyā mūḷhaṃ,</gatha3>
    <gathalast line="56">Yathābhūtena paṇḍitaṃ.</gathalast>
    <centered line="57">Bāladujjanakaṇḍo niṭṭhito.</centered>
  </content>
</document>