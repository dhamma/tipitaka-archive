<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1005n.nrf5.xml</normativeSource>
    <archivePath>roman/anya/niti-gantha-sangaho/lokaniti/6. rajakando.xml</archivePath>
    <baseFileName>6. rajakando</baseFileName>
    <titlePath>6. Rājakaṇḍo - Lokanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">6. Rājakaṇḍo</chapter>
    <hangnum line="2" number="112"></hangnum>
    <gatha1 line="3"> Ekayāmaṃ saye rājā,</gatha1>
    <gatha2 line="4">Dviyāmaññeva paṇḍito;</gatha2>
    <gatha3 line="5">Gharāvāso tiyāmaṃva,</gatha3>
    <gathalast line="6">Catuyāmaṃ tu yācako.</gathalast>
    <hangnum line="7" number="113"></hangnum>
    <gatha1 line="8"> Dhanavā sutavā rājā,</gatha1>
    <gatha2 line="9">Nadī vejjo cimepañca;</gatha2>
    <gatha3 line="10">Yattha <pageBreak edition="M" number="0.0025" /> dese na vijjanti,</gatha3>
    <gathalast line="11">Na tattha divasaṃ vase.</gathalast>
    <hangnum line="12" number="114"></hangnum>
    <gatha1 line="13"> Yasmiṃ padese na māno,</gatha1>
    <gatha2 line="14">Na pemaṃ naca bandhavā;</gatha2>
    <gatha3 line="15">Naca vijjāgamo koci,</gatha3>
    <gathalast line="16">Na tattha divasaṃ vase.</gathalast>
    <hangnum line="17" number="115"></hangnum>
    <gatha1 line="18"> Aputtakaṃ gharaṃ suññaṃ,</gatha1>
    <gatha2 line="19">Raṭṭhaṃ suññaṃ arājakaṃ;</gatha2>
    <gatha3 line="20">A sippassa mukhaṃ suññaṃ,</gatha3>
    <gathalast line="21">Sabba suññaṃ daliddakā.</gathalast>
    <hangnum line="22" number="116"></hangnum>
    <gatha1 line="23"> Dhanamiccheyya vāṇijjo,</gatha1>
    <gatha2 line="24">Vijjamicche bhajesutaṃ;</gatha2>
    <gatha3 line="25">Puttamicche taruṇitthiṃ,</gatha3>
    <gathalast line="26">Rājāmaccaṃ vasaṃ game.</gathalast>
    <hangnum line="27" number="117"></hangnum>
    <gatha1 line="28"> Naṭṭhoyati asantuṭṭho,</gatha1>
    <gatha2 line="29">Santuṭṭho ca mahīpati;</gatha2>
    <gatha3 line="30">Lajjā ca gaṇikā naṭṭhā,</gatha3>
    <gathalast line="31">Nillajjā kuladhītikā.</gathalast>
    <hangnum line="32" number="118"></hangnum>
    <gatha1 line="33"> Pakkhīnaṃ balamākāso,</gatha1>
    <gatha2 line="34">Macchānamudakaṃ balaṃ;</gatha2>
    <gatha3 line="35">Dubbalassa <pageBreak edition="M" number="0.0026" /> balaṃ rājā,</gatha3>
    <gathalast line="36">Kumārānaṃ rudaṃ balaṃ.</gathalast>
    <hangnum line="37" number="119"></hangnum>
    <gatha1 line="38"> Khamā jāgariyuṭṭhānaṃ,</gatha1>
    <gatha2 line="39">Saṃvibhāgo dayikkhaṇā;</gatha2>
    <gatha3 line="40">Nāyakassa guṇā ete,</gatha3>
    <gathalast line="41">Icchitabbā sataṃ guṇā.</gathalast>
    <hangnum line="42" number="120"></hangnum>
    <gatha1 line="43"> Sakiṃ vadanti rājāno,</gatha1>
    <gatha2 line="44">Sakiṃ samaṇabrāhmaṇā;</gatha2>
    <gatha3 line="45">Sakiṃ sappurisā loke,</gatha3>
    <gathalast line="46">Esa dhammo sanantano.</gathalast>
    <hangnum line="47" number="121"></hangnum>
    <gatha1 line="48"> Alaso gihī kāmabhogī na sādhu,</gatha1>
    <gatha2 line="49">Asaññato pabbajito na sādhu;</gatha2>
    <gatha3 line="50">Rājā anisammakārī na sādhu,</gatha3>
    <gathalast line="51">Paṇḍito kodhano taṃpi na sādhu.</gathalast>
    <hangnum line="52" number="122"></hangnum>
    <gatha1 line="53"> Bahavo yattha nettāro,</gatha1>
    <gatha2 line="54">Sabbe paṇḍitamānino;</gatha2>
    <gatha3 line="55">Sabbe mahattamicchanti,</gatha3>
    <gathalast line="56">Tesaṃ kammaṃ vinassati.</gathalast>
    <hangnum line="57" number="123"></hangnum>
    <gatha1 line="58"> Āyaṃ khayaṃ sayaṃ jaññā,</gatha1>
    <gatha2 line="59">Rājā sayaṃ katākataṃ;</gatha2>
    <gatha3 line="60">Niggahe <pageBreak edition="M" number="0.0027" /> niggahetabbaṃ,</gatha3>
    <gathalast line="61">Paggahe paggahārahaṃ.</gathalast>
    <hangnum line="62" number="124"></hangnum>
    <gatha1 line="63"> Piṭṭhitokkaṃ niseveyya,</gatha1>
    <gatha2 line="64">Kucchināva hutāsanaṃ;</gatha2>
    <gatha3 line="65">Sāmikaṃ sabbabhāgena,</gatha3>
    <gathalast line="66">Paralokaṃ amohavā.</gathalast>
    <hangnum line="67" number="125"></hangnum>
    <gatha1 line="68"> Aggi āpo itthimūḷho,</gatha1>
    <gatha2 line="69">Sappo rāja-kulānica;</gatha2>
    <gatha3 line="70">Apayantena gantabbā,</gatha3>
    <gathalast line="71">Acceka-pāṇahārakā.</gathalast>
    <hangnum line="72" number="126"></hangnum>
    <gatha1 line="73"> Paduṭṭha-bhariya-saṃvāso,</gatha1>
    <gatha2 line="74">Paduṭṭha citta dāsako;</gatha2>
    <gatha3 line="75">Sa-sappe ca ghare vāso,</gatha3>
    <gathalast line="76">Maccu eva na saṃsayo.</gathalast>
    <hangnum line="77" number="127"></hangnum>
    <gatha1 line="78"> Mūḷha sisso padesena,</gatha1>
    <gatha2 line="79">Kunārī bharaṇena ca;</gatha2>
    <gatha3 line="80">Asatā sampayogena,</gatha3>
    <gathalast line="81">Paṇḍitoppavasīdati.</gathalast>
    <hangnum line="82" number="128"></hangnum>
    <gatha1 line="83"> Mātā puttakaraṃ pāpaṃ,</gatha1>
    <gatha2 line="84">Sissapāpaṃ gurukatā;</gatha2>
    <gatha3 line="85">Rājā <pageBreak edition="M" number="0.0028" /> raṭṭhakaraṃ pāpaṃ,</gatha3>
    <gathalast line="86">Rājapāpaṃ purohito.</gathalast>
    <hangnum line="87" number="129"></hangnum>
    <gatha1 line="88"> Akodhena jine kodhaṃ,</gatha1>
    <gatha2 line="89">Asādhuṃ sādhunā jine;</gatha2>
    <gatha3 line="90">Jine macchariṃ dānena,</gatha3>
    <gathalast line="91">Saccenālīkavādinaṃ;</gathalast>
    <hangnum line="92" number="130"></hangnum>
    <gatha1 line="93"> Adantaṃ damanaṃ dānaṃ,</gatha1>
    <gatha2 line="94">Dānaṃ sabbattha sādhakaṃ;</gatha2>
    <gatha3 line="95">Dānena piya vācāya,</gatha3>
    <gathalast line="96">Unnamanti namanti ca;</gathalast>
    <hangnum line="97" number="131"></hangnum>
    <gatha1 line="98"> Dānaṃ sinehabhesajjaṃ,</gatha1>
    <gatha2 line="99">Maccheraṃ dosanosadhaṃ;</gatha2>
    <gatha3 line="100">Dānaṃ yasassī bhesajjaṃ,</gatha3>
    <gathalast line="101">Maccheraṃ kapaṇosadhaṃ.</gathalast>
    <hangnum line="102" number="132"></hangnum>
    <gatha1 line="103"> Bahūnamappasārānaṃ,</gatha1>
    <gatha2 line="104">Sāmaggiyā jayaṃ jaye;</gatha2>
    <gatha3 line="105">Tiṇehi vattate yottaṃ,</gatha3>
    <gathalast line="106">Tena nāgopi bajjhate.</gathalast>
    <hangnum line="107" number="133"></hangnum>
    <gatha1 line="108"> Sahāyo asamatthopi,</gatha1>
    <gatha2 line="109">Tejasā kiṃkarissati;</gatha2>
    <gatha3 line="110">Nivāte <pageBreak edition="M" number="0.0029" /> jalito aggi,</gatha3>
    <gathalast line="111">Sayame vūpasampati.</gathalast>
    <hangnum line="112" number="134"></hangnum>
    <gatha1 line="113"> Na raññā samakaṃ bhuñje,</gatha1>
    <gatha2 line="114">Kāmabhogaṃ kudācanaṃ;</gatha2>
    <gatha3 line="115">Ākappaṃ rasa bhuttiṃvā,</gatha3>
    <gatha2 line="116">Mālā gandha vilepanaṃ;</gatha2>
    <gatha3 line="117">Vatthaṃ sabbaalaṅkāraṃ,</gatha3>
    <gathalast line="118">Na raññā sadisaṃ kare.</gathalast>
    <hangnum line="119" number="135"></hangnum>
    <gatha1 line="120"> Na me rājā sakhā hoti,</gatha1>
    <gatha2 line="121">Na rājā hoti methuno;</gatha2>
    <gatha3 line="122">Eso sāmiko mayhanti,</gatha3>
    <gathalast line="123">Citte niṭṭhaṃ suthāpaye.</gathalast>
    <hangnum line="124" number="136"></hangnum>
    <gatha1 line="125"> Nātidūre bhaje rañño,</gatha1>
    <gatha2 line="126">Nāccāsannopavātake;</gatha2>
    <gatha3 line="127">Ujuke nātininne ca,</gatha3>
    <gatha2 line="128">Na bhaje uccamāsane.</gatha2>
    <gatha3 line="129">Chadose vajje sevako,</gatha3>
    <gathalast line="130">Tiṭṭhe aggiṃva saṃyato.</gathalast>
    <hangnum line="131" number="137"></hangnum>
    <gatha1 line="132"> Guṇī sabbaññu tulyopi,</gatha1>
    <gatha2 line="133">Nasobhati anissayo;</gatha2>
    <gatha3 line="134">Anagghamopi <pageBreak edition="M" number="0.0030" /> maṇiseṭṭho,</gatha3>
    <gathalast line="135">Hemaṃ nissāya sobhati.</gathalast>
    <centered line="136">Rājakaṇḍo niṭṭhito.</centered>
  </content>
</document>