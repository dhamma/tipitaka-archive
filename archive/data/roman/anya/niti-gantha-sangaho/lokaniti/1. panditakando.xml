<?xml version="1.0"?>
<document>
<metadata>
<normativeSource>http://tipitaka.org/romn/cscd/e1005n.nrf0.xml</normativeSource>
<archivePath>roman/anya/niti-gantha-sangaho/lokaniti/1. panditakando.xml</archivePath>
<titlePath>1. Paṇḍitakaṇḍo - Lokanīti - Nīti-gantha-saṅgaho - Anya</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<book line="2">Lokanīti</book>
<chapter line="3">1. Paṇḍitakaṇḍo</chapter>
<hangnum line="4" number="1"></hangnum>
<gatha1 line="5"> Lokanītiṃ <pageBreak edition="M" number="0.0001" /> pavakkhāmi,</gatha1>
<gatha2 line="6">Nānāsatthasamuddhaṭaṃ;</gatha2>
<gatha3 line="7">Māgadheneva saṅkhepaṃ,</gatha3>
<gathalast line="8">Vanditvā ratanatthayaṃ.</gathalast>
<hangnum line="9" number="2"></hangnum>
<gatha1 line="10"> Nītiloke purisassa sāro,</gatha1>
<gatha2 line="11">Mātā pitā ācariyoca mitto;</gatha2>
<gatha3 line="12">Tasmā hi nītiṃ puriso vijaññā,</gatha3>
<gathalast line="13">Ñāṇī mahā hoti bahussutoca.</gathalast>
<hangnum line="14" number="3"></hangnum>
<gatha1 line="15"> Alasassa kuto sippaṃ,</gatha1>
<gatha2 line="16">Asippassa kuto dhanaṃ;</gatha2>
<gatha3 line="17">Adhanassa kuto mittaṃ,</gatha3>
<gatha2 line="18">Amittassa kuto sukhaṃ;</gatha2>
<gatha3 line="19">Asukhassa <pageBreak edition="M" number="0.0002" /> kuto puññaṃ,</gatha3>
<gathalast line="20">Apuññassa kuto varaṃ.</gathalast>
<hangnum line="21" number="4"></hangnum>
<gatha1 line="22"> Sippā samaṃ dhanaṃ natthi,</gatha1>
<gatha2 line="23">Sippaṃ corā nagaṇhare;</gatha2>
<gatha3 line="24">Idha loke sippaṃ mittaṃ,</gatha3>
<gathalast line="25">Paraloke sukhāvahaṃ.</gathalast>
<hangnum line="26" number="5"></hangnum>
<gatha1 line="27"> Appakaṃ nātimaññeyya,</gatha1>
<gatha2 line="28">Citte sutaṃ nidhāpaye;</gatha2>
<gatha3 line="29">Vammikodakabindūva,</gatha3>
<gathalast line="30">Cirena paripūrati.</gathalast>
<hangnum line="31" number="6"></hangnum>
<gatha1 line="32"> Khuddoti nātimaññeyya,</gatha1>
<gatha2 line="33">Vijjaṃ vā sippameva vā;</gatha2>
<gatha3 line="34">Ekampi pariyodātaṃ,</gatha3>
<gathalast line="35">Jīvitakappakāraṇaṃ.</gathalast>
<hangnum line="36" number="7"></hangnum>
<gatha1 line="37"> Sele sele na māṇikaṃ,</gatha1>
<gatha2 line="38">Gaje gaje na muttikaṃ;</gatha2>
<gatha3 line="39">Vane vane na candanaṃ,</gatha3>
<gathalast line="40">Ṭhāne ṭhāne na paṇḍitaṃ.</gathalast>
<hangnum line="41" number="8"></hangnum>
<gatha1 line="42"> Paṇḍito sutasampanno,</gatha1>
<gatha2 line="43">Yattha atthīti ce suto;</gatha2>
<gatha3 line="44">Mahussāhena <pageBreak edition="M" number="0.0003" /> taṃ ṭhānaṃ,</gatha3>
<gathalast line="45">Gantabbaṃva sutesinā.</gathalast>
<hangnum line="46" number="9"></hangnum>
<gatha1 line="47"> Sine sippaṃ sine dhanaṃ,</gatha1>
<gatha2 line="48">Sine pabbatamāruhaṃ;</gatha2>
<gatha3 line="49">Sine kāmassa kodhassa,</gatha3>
<gathalast line="50">Ime pañca sine sine.</gathalast>
<hangnum line="51" number="10"></hangnum>
<gatha1 line="52"> Suti sammuti saṅkhyāca,</gatha1>
<gatha2 line="53">Yogā nīti visesakā;</gatha2>
<gatha3 line="54">Gandhabbā gaṇikā ceva,</gatha3>
<gathalast line="55">Dhanu bedā ca pūraṇā.</gathalast>
<hangnum line="56" number="11"></hangnum>
<gatha1 line="57"> Tikicchā itihāsā ca,</gatha1>
<gatha2 line="58">Joti māyā ca chandati;</gatha2>
<gatha3 line="59">Ketu mantā ca saddā ca,</gatha3>
<gathalast line="60">Sippāṭṭhārasakā ime.</gathalast>
<hangnum line="61" number="12"></hangnum>
<gatha1 line="62"> Apuṭṭho paṇḍito bherī,</gatha1>
<gatha2 line="63">Pajjunno me hoti pucchito;</gatha2>
<gatha3 line="64">Bālo puṭṭho apuṭṭhopi,</gatha3>
<gathalast line="65">Bahumpi bhaṇate sadā.</gathalast>
<hangnum line="66" number="13"></hangnum>
<gatha1 line="67"> Potthakesu ca yaṃ sippaṃ,</gatha1>
<gatha2 line="68">Parahatthesu yaṃ dhanaṃ;</gatha2>
<gatha3 line="69">Yathākicce <pageBreak edition="M" number="0.0004" /> samuppanne,</gatha3>
<gathalast line="70">Na taṃ sippaṃ na taṃ dhanaṃ.</gathalast>
<hangnum line="71" number="14"></hangnum>
<gatha1 line="72"> Jalappamāṇaṃ kumuddanālaṃ,</gatha1>
<gatha2 line="73">Kulappamāṇaṃ vinayo pamāṇaṃ;</gatha2>
<gatha3 line="74">Byattippamāṇaṃ kathītavākyaṃ,</gatha3>
<gathalast line="75">Pathaviyā pamāṇaṃ tiṇa milātaṃ.</gathalast>
<hangnum line="76" number="15"></hangnum>
<gatha1 line="77"> Appassuto sutaṃ appaṃ,</gatha1>
<gatha2 line="78">Bahuṃ maññati mānavā;</gatha2>
<gatha3 line="79">Sindhūdakaṃ apassanto,</gatha3>
<gathalast line="80">Kūpe toyaṃva maṇḍuko.</gathalast>
<hangnum line="81" number="16"></hangnum>
<gatha1 line="82"> Pathamaṃ parājaye sippaṃ,</gatha1>
<gatha2 line="83">Dutiyaṃ parājaye dhanaṃ;</gatha2>
<gatha3 line="84">Tatiyaṃ parājaye dhammaṃ,</gatha3>
<gathalast line="85">Catutthaṃ kiṃ karissati.</gathalast>
<hangnum line="86" number="17"></hangnum>
<gatha1 line="87"> Byatta putra kimalaso,</gatha1>
<gatha2 line="88">Abyatto bhārahārako;</gatha2>
<gatha3 line="89">Byattako pūjito loke,</gatha3>
<gathalast line="90">Byatta putra dine dine.</gathalast>
<hangnum line="91" number="18"></hangnum>
<gatha1 line="92"> Mātā verī pitā satru,</gatha1>
<gatha2 line="93">Kena bāle na sikkhitā;</gatha2>
<gatha3 line="94">Sabhāmajjhe <pageBreak edition="M" number="0.0005" /> na sobhanti,</gatha3>
<gathalast line="95">Haṃsamajjhe bakoyathā.</gathalast>
<hangnum line="96" number="19"></hangnum>
<gatha1 line="97"> Kaṇṭakaṃ giri ko tikkhati,</gatha1>
<gatha2 line="98">Ko añjanaṃ migakkhikaṃ;</gatha2>
<gatha3 line="99">Uppathaṃ pallale ko sugandhaṃ,</gatha3>
<gatha2 line="100">Kula-putta-rūpo ko pavattati;</gatha2>
<gathalast line="101">Sāmaṃ-bhāvo.</gathalast>
<hangnum line="102" number="20"></hangnum>
<gatha1 line="103"> Na rasaṃ akotambulaṃ,</gatha1>
<gatha2 line="104">Adhanassa, laṅkatampi;</gatha2>
<gatha3 line="105">Alonakantu byañjanaṃ,</gatha3>
<gathalast line="106">Byākaraṇaṃ asippassa.</gathalast>
<hangnum line="107" number="21"></hangnum>
<gatha1 line="108"> Sussusā sutasampanno,</gatha1>
<gatha2 line="109">Sutāpaññāya pavaḍḍhati;</gatha2>
<gatha3 line="110">Paññāya atthaṃ jānāti,</gatha3>
<gathalast line="111">Ñāto attho sukhāvaho.</gathalast>
<hangnum line="112" number="22"></hangnum>
<gatha1 line="113"> Bhojanaṃ methunaṃ niddā,</gatha1>
<gatha2 line="114">Goṇe posepi vijjati;</gatha2>
<gatha3 line="115">Vijjā viseso posassa,</gatha3>
<gathalast line="116">Taṃ hīno gosamo bhave.</gathalast>
<hangnum line="117" number="23"></hangnum>
<gatha1 line="118"> Natthi vijjāsamaṃmittaṃ,</gatha1>
<gatha2 line="119">Naca byādhisamo ripu;</gatha2>
<gatha3 line="120">Naca <pageBreak edition="M" number="0.0006" /> attasamaṃ pemaṃ,</gatha3>
<gathalast line="121">Naca kammasamaṃ balaṃ.</gathalast>
<hangnum line="122" number="24"></hangnum>
<gatha1 line="123"> Haṃso majjhe na kākānaṃ,</gatha1>
<gatha2 line="124">Sīho gunnaṃ na sobhate;</gatha2>
<gatha3 line="125">Gadrabhamajjhe turaṅgo,</gatha3>
<gathalast line="126">Bālamajjhe ca paṇḍito.</gathalast>
<hangnum line="127" number="25"></hangnum>
<gatha1 line="128"> Yāvajīvampi ce bālo,</gatha1>
<gatha2 line="129">Paṇḍitaṃ payirupāsati;</gatha2>
<gatha3 line="130">Na so dhammaṃ vijānāti,</gatha3>
<gathalast line="131">Dabbi sūparasaṃ yathā.</gathalast>
<hangnum line="132" number="26"></hangnum>
<gatha1 line="133"> Muhuttamapi ce viññū,</gatha1>
<gatha2 line="134">Paṇḍitaṃ payirupāsati;</gatha2>
<gatha3 line="135">Khippaṃ dhammaṃ vijānāti,</gatha3>
<gathalast line="136">Jivhā sūparasaṃ yathā.</gathalast>
<hangnum line="137" number="27"></hangnum>
<gatha1 line="138"> Vinā satthaṃ na gaccheyya,</gatha1>
<gatha2 line="139">Sūro saṅgāmabhūmiyaṃ;</gatha2>
<gatha3 line="140">Paṇḍitvāddhagū vāṇijo,</gatha3>
<gathalast line="141">Videsagamano tathā.</gathalast>
<hangnum line="142" number="28"></hangnum>
<gatha1 line="143"> Dhananāsaṃ manotāpaṃ,</gatha1>
<gatha2 line="144">Ghare duccaritāni ca;</gatha2>
<gatha3 line="145">Vañcanañca <pageBreak edition="M" number="0.0007" /> avamānaṃ,</gatha3>
<gathalast line="146">Paṇḍito na pakāsaye.</gathalast>
<hangnum line="147" number="29"></hangnum>
<gatha1 line="148"> Pattānurūpakaṃ vākyaṃ,</gatha1>
<gatha2 line="149">Sabhāvarūpakaṃ piyaṃ;</gatha2>
<gatha3 line="150">Attānurūpakaṃ kodhaṃ,</gatha3>
<gathalast line="151">Yo jānāti sa paṇḍito.</gathalast>
<hangnum line="152" number="30"></hangnum>
<gatha1 line="153"> A-dhanassa rasaṃ khādā,</gatha1>
<gatha2 line="154">A-balassa hathā narā;</gatha2>
<gatha3 line="155">A-paññassa vākya-kathā,</gatha3>
<gathalast line="156">Ummattaka-samā ime.</gathalast>
<hangnum line="157" number="31"></hangnum>
<gatha1 line="158"> Anavhāyaṃ gamayanto,</gatha1>
<gatha2 line="159">A-pucchā bahu-bhāsako;</gatha2>
<gatha3 line="160">Atta-guṇaṃ pakāsento,</gatha3>
<gathalast line="161">Ti-vidhaṃ hīna-lakkhaṇaṃ.</gathalast>
<hangnum line="162" number="32"></hangnum>
<gatha1 line="163"> Appa-rūpo bahuṃ bhāso,</gatha1>
<gatha2 line="164">Appa-pañño pakāsito;</gatha2>
<gatha3 line="165">Appa-pūro ghaṭo khobhe,</gatha3>
<gathalast line="166">Appa-khīrā gāvī cathe.</gathalast>
<hangnum line="167" number="33"></hangnum>
<gatha1 line="168"> Maṇḍūkepi ukre sīhe,</gatha1>
<gatha2 line="169">Kākaggahe piye piye;</gatha2>
<gatha3 line="170">A-paṇḍīpi <pageBreak edition="M" number="0.0008" /> paṇḍī hutvā,</gatha3>
<gathalast line="171">Dhīrā pucche vaye vaye.</gathalast>
<hangnum line="172" number="34"></hangnum>
<gatha1 line="173"> Maṇḍūkepi ukre sīhe,</gatha1>
<gatha2 line="174">Sūkarepi uhe dīpe;</gatha2>
<gatha3 line="175">Biḷāre sadise byagghe,</gatha3>
<gathalast line="176">Sabba dhīre sippa-same.</gathalast>
<hangnum line="177" number="35"></hangnum>
<gatha1 line="178"> Na titti rājā dhanamhi,</gatha1>
<gatha2 line="179">Paṇḍitopi su-bhāsite;</gatha2>
<gatha3 line="180">Cakkhuṃpi piya-dassane,</gatha3>
<gathalast line="181">Jale sāgaro na titti.</gathalast>
<hangnum line="182" number="36"></hangnum>
<gatha1 line="183"> Rūpa-yobbana-sampannā,</gatha1>
<gatha2 line="184">Visātha-kutha-sambhavā;</gatha2>
<gatha3 line="185">Vijjā-hīnā na sobhanti,</gatha3>
<gathalast line="186">Nigandhā iva kiṃsukā.</gathalast>
<hangnum line="187" number="37"></hangnum>
<gatha1 line="188"> Hīne putto rājāmacco,</gatha1>
<gatha2 line="189">Bāla-putto ca paṇḍito;</gatha2>
<gatha3 line="190">A-dhanassa dhanaṃ bahu,</gatha3>
<gathalast line="191">Purisānaṃ na maññatha.</gathalast>
<hangnum line="192" number="38"></hangnum>
<gatha1 line="193"> Yo sippa-lobhena,</gatha1>
<gatha2 line="194">Bahuṃ gaṇhāti taṃ sippaṃ;</gatha2>
<gatha3 line="195">Mūgova <pageBreak edition="M" number="0.0009" /> supinaṃ passaṃ,</gatha3>
<gathalast line="196">Kathetumpi na ussahe.</gathalast>
<hangnum line="197" number="39"></hangnum>
<gatha1 line="198"> Bhijjetuṃ kumbhakāro,</gatha1>
<gatha2 line="199">Sobhetuṃ kumbha ghaṭṭati;</gatha2>
<gatha3 line="200">Na khipituṃ apāyesu,</gatha3>
<gathalast line="201">Sissānaṃ vuḍḍhi-kāraṇā.</gathalast>
<hangnum line="202" number="40"></hangnum>
<gatha1 line="203"> Taggarañca palāsena,</gatha1>
<gatha2 line="204">Yo naro upanayhati;</gatha2>
<gatha3 line="205">Pattāpi surabhi vāyanti,</gatha3>
<gathalast line="206">Evaṃ dhīrūpasevanā.</gathalast>
<centered line="207">Paṇḍitakaṇḍo niṭṭhito.</centered>
</body>
</document>