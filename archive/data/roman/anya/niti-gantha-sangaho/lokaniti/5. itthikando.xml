<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1005n.nrf4.xml</normativeSource>
    <archivePath>roman/anya/niti-gantha-sangaho/lokaniti/5. itthikando.xml</archivePath>
    <baseFileName>5. itthikando</baseFileName>
    <titlePath>5. Itthikaṇḍo - Lokanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">5. Itthikaṇḍo</chapter>
    <hangnum line="2" number="94"></hangnum>
    <gatha1 line="3"> Kokilānaṃ saddaṃ rūpaṃ,</gatha1>
    <gatha2 line="4">Nārīrūpaṃ patibbatā;</gatha2>
    <gatha3 line="5">Vijjā <pageBreak edition="M" number="0.0021" /> rūpaṃ a-rūpānaṃ,</gatha3>
    <gathalast line="6">Khamā rūpaṃ tapassinaṃ.</gathalast>
    <hangnum line="7" number="95"></hangnum>
    <gatha1 line="8"> Itthīnañca dhanaṃ rūpaṃ,</gatha1>
    <gatha2 line="9">Purisānaṃ vijjā dhanaṃ;</gatha2>
    <gatha3 line="10">Bhikkhūnañca dhanaṃ sīlaṃ,</gatha3>
    <gathalast line="11">Rājānañca dhanaṃ balaṃ.</gathalast>
    <hangnum line="12" number="96"></hangnum>
    <gatha1 line="13"> Tapassino kisā sobhā,</gatha1>
    <gatha2 line="14">Thūlā sobhā catuppadā;</gatha2>
    <gatha3 line="15">Purisā vijjavā sobhā,</gatha3>
    <gathalast line="16">Itthī sobhāsa sāmikā.</gathalast>
    <hangnum line="17" number="97"></hangnum>
    <gatha1 line="18"> Pañca ratyā sugandhabbā,</gatha1>
    <gatha2 line="19">Satta ratyā dhanuggahā;</gatha2>
    <gatha3 line="20">Eka māsā subhariyā,</gatha3>
    <gathalast line="21">Aḍḍha māsā sissā malā.</gathalast>
    <hangnum line="22" number="98"></hangnum>
    <gatha1 line="23"> Hiṃ ramati paṅa,</gatha1>
    <gatha2 line="24">Haṅa ramati poka.</gatha2>
    <gatha3 line="25">Thī ramati pu,</gatha3>
    <gathalast line="26">Khu ramati dhaṃ.</gathalast>
    <hangnum line="27" number="99"></hangnum>
    <gatha1 line="28"> Jiṇṇamannaṃ pasaṃseyya,</gatha1>
    <gatha2 line="29">Dārañca gatayobbanaṃ;</gatha2>
    <gatha3 line="30">Raṇā punāgatā sūraṃ,</gatha3>
    <gathalast line="31">Sassañca gehamāgataṃ.</gathalast>
    <hangnum line="32" number="100"></hangnum>
    <gatha1 line="33"> Dvatti-patikā <pageBreak edition="M" number="0.0022" /> nārī ca,</gatha1>
    <gatha2 line="34">Bhikkhu dvatti-vihāriko;</gatha2>
    <gatha3 line="35">Dvatti-pāsa-mutto pakkhī,</gatha3>
    <gathalast line="36">Kata-māyā bahūtharaṃ.</gathalast>
    <hangnum line="37" number="101"></hangnum>
    <gatha1 line="38"> Dujjanaṃ pahārādame,</gatha1>
    <gatha2 line="39">Mittaṃ dame a-bhāṇikā;</gatha2>
    <gatha3 line="40">Itthiñca byasanā dame,</gatha3>
    <gathalast line="41">Rāginaṃ appa bhojanā.</gathalast>
    <hangnum line="42" number="102"></hangnum>
    <gatha1 line="43"> Na ratti vinā candimā,</gatha1>
    <gatha2 line="44">Vīciṃ vinā ca aṇṇavo;</gatha2>
    <gatha3 line="45">Haṃsaṃ vinā pokkharaṇī,</gatha3>
    <gathalast line="46">Patiṃ kaññāca sobhate.</gathalast>
    <hangnum line="47" number="103"></hangnum>
    <gatha1 line="48"> Patinā janito bhogo,</gatha1>
    <gatha2 line="49">Itthiyāva saṃgoppito;</gatha2>
    <gatha3 line="50">Purisova hi padhāno,</gatha3>
    <gathalast line="51">Itthī suttaṃva sūciyā.</gathalast>
    <hangnum line="52" number="104"></hangnum>
    <gatha1 line="53"> Sabbānadī vaṅkanadī,</gatha1>
    <gatha2 line="54">Sabbe kaṭṭhamayā vanā;</gatha2>
    <gatha3 line="55">Sabbitthiyo kare pāpaṃ,</gatha3>
    <gathalast line="56">Labhamāne nivātake.</gathalast>
    <hangnum line="57" number="105"></hangnum>
    <gatha1 line="58"> Vivādasīliṃ <pageBreak edition="M" number="0.0023" /> usūyabhāṇiniṃ,</gatha1>
    <gatha2 line="59">Sampassataṇhiṃ bahupākabhuttiniṃ;</gatha2>
    <gatha3 line="60">Aggantabhuttiṃ paragehavāsiniṃ,</gatha3>
    <gathalast line="61">Nāriṃ caje puttasatampi pūmā.</gathalast>
    <hangnum line="62" number="106"></hangnum>
    <gatha1 line="63"> Bhuttesu maṇḍesu janīva kantinī,</gatha1>
    <gatha2 line="64">Guyheca ṭhāne bhaginīva hiriṇī;</gatha2>
    <gatha3 line="65">Kammesu pattesu karoti dāsīva,</gatha3>
    <gatha2 line="66">Bhayesu mantī sayanesu rāmaye;</gatha2>
    <gatha3 line="67">Rūpīsu sikkhī kupanesu khantinī,</gatha3>
    <gatha2 line="68">Sā nārī seṭṭhāti vadanti paṇḍitā;</gatha2>
    <gathalast line="69">Kāyassa bhedāca divebhaveyya sā.</gathalast>
    <hangnum line="70" number="107"></hangnum>
    <gatha1 line="71"> Sāmā migakkhī tanumajjhagattā,</gatha1>
    <gatha2 line="72">Sūrū sukesī samadantapantī;</gatha2>
    <gatha3 line="73">Gambhīranābhī yuvatī susīlī,</gatha3>
    <gathalast line="74">Hīne kule jātāpi vivāhyā.</gathalast>
    <hangnum line="75" number="108"></hangnum>
    <gatha1 line="76"> Saradaṃratu-kālānaṃ,</gatha1>
    <gatha2 line="77">Bhariyānaṃ rūpavatī;</gatha2>
    <gatha3 line="78">Jeṭṭho padhānaṃ puttānaṃ,</gatha3>
    <gathalast line="79">Disānaṃ uttarādisā.</gathalast>
    <hangnum line="80" number="109"></hangnum>
    <gatha1 line="81"> Yā icche puriso hotuṃ,</gatha1>
    <gatha2 line="82">Jāti jāti punappunaṃ;</gatha2>
    <gatha3 line="83">Sāmikaṃ <pageBreak edition="M" number="0.0024" /> apacāyeyya,</gatha3>
    <gathalast line="84">Indaṃva pāricārikā.</gathalast>
    <hangnum line="85" number="110"></hangnum>
    <gatha1 line="86"> Yo icche puriso hotuṃ,</gatha1>
    <gatha2 line="87">Jāti jāti punappunaṃ;</gatha2>
    <gatha3 line="88">Paradānaṃ vivajjeyya,</gatha3>
    <gathalast line="89">Dhotapādova kaddamaṃ.</gathalast>
    <hangnum line="90" number="111"></hangnum>
    <gatha1 line="91"> Atikkanta vayo poso,</gatha1>
    <gatha2 line="92">Āneti timbaruttaniṃ;</gatha2>
    <gatha3 line="93">Tassā issā asaddhāti,</gatha3>
    <gathalast line="94">Taṃ parābhavato mukhaṃ.</gathalast>
    <centered line="95">Itthikaṇḍo niṭṭhito.</centered>
  </content>
</document>