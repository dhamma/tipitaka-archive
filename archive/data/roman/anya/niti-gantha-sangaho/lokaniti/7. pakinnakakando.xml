<?xml version="1.0"?>
<document>
<metadata>
<normativeSource>http://tipitaka.org/romn/cscd/e1005n.nrf6.xml</normativeSource>
<archivePath>roman/anya/niti-gantha-sangaho/lokaniti/7. pakinnakakando.xml</archivePath>
<title>7. Pakiṇṇakakaṇḍo - Lokanīti - Nīti-gantha-saṅgaho - Anya</title>
</metadata>
<body>
<chapter line="1">7. Pakiṇṇakakaṇḍo</chapter>
<hangnum line="2" number="138"></hangnum>
<gatha1 line="3">Itthimisse kutosīlaṃ,</gatha1>
<gatha2 line="4">Maṃsa bhakkhe kutodayā;</gatha2>
<gatha3 line="5">Surā pāne kutosaccaṃ,</gatha3>
<gatha2 line="6">Mahālobhe kutohirī;</gatha2>
<gatha3 line="7">Mahātande kutosippaṃ,</gatha3>
<gathalast line="8">Mahā kodhe kutodhanaṃ.</gathalast>
<hangnum line="9" number="139"></hangnum>
<gatha1 line="10">Surā yogo vikālo ca,</gatha1>
<gatha2 line="11">Samajja caraṇālasaṃ;</gatha2>
<gatha3 line="12">Khiḍḍādhutto pāpamitto,</gatha3>
<gathalast line="13">Bhoganāsamukhā ime.</gathalast>
<hangnum line="14" number="140"></hangnum>
<gatha1 line="15">Divā nādikkhā vattabbaṃ,</gatha1>
<gatha2 line="16">Ratto nāvacanena ca;</gatha2>
<gatha3 line="17">Sañcareyya bhayā bhīto,</gatha3>
<gathalast line="18">Vane vanacarī yathā.</gathalast>
<hangnum line="19" number="141"></hangnum>
<gatha1 line="20">Jīvantāpi matāpañca,</gatha1>
<gatha2 line="21">Byāsena parikittitā;</gatha2>
<gatha3 line="22">Dukkhito <pageBreak edition="M" number="0.0031" />byādhitomūḷho,</gatha3>
<gathalast line="23">Iṇavā nityasevako.</gathalast>
<hangnum line="24" number="142"></hangnum>
<gatha1 line="25">Anāgataṃ bhayaṃ disvā,</gatha1>
<gatha2 line="26">Dūrato parivajjaye;</gatha2>
<gatha3 line="27">Āgatañca bhayaṃ disvā,</gatha3>
<gathalast line="28">A bhīto hoti paṇḍito.</gathalast>
<hangnum line="29" number="143"></hangnum>
<gatha1 line="30">Niddāluko pamattoca,</gatha1>
<gatha2 line="31">Sukhatto rogavālaso;</gatha2>
<gatha3 line="32">Mahiccho kammārāmoca,</gatha3>
<gathalast line="33">Satte te satthavajjitā.</gathalast>
<hangnum line="34" number="144"></hangnum>
<gatha1 line="35">Duggataṃ gaccha he lābha,</gatha1>
<gatha2 line="36">Lābhī lābhena pūrati;</gatha2>
<gatha3 line="37">Thale pavassa pajjunna,</gatha3>
<gatha2 line="38">Sindhu āpena pūrati;</gatha2>
<gathalast line="39">Natthidaṃ kammappadhānakaṃ.</gathalast>
<hangnum line="40" number="145"></hangnum>
<gatha1 line="41">Na hi koci kate kicce,</gatha1>
<gatha2 line="42">Kattāraṃ samupekkhate;</gatha2>
<gatha3 line="43">Tasmā sabbāni kiccāni,</gatha3>
<gathalast line="44">Sāva sesena kāraye.</gathalast>
<hangnum line="45" number="146"></hangnum>
<gatha1 line="46">Tūlaṃ sallahukaṃ loke,</gatha1>
<gatha2 line="47">Tato cāpalla-jātiko;</gatha2>
<gatha3 line="48">Tato <pageBreak edition="M" number="0.0032" />vuḍḍha manovādo,</gatha3>
<gathalast line="49">Pamatto buddhasāsane.</gathalast>
<hangnum line="50" number="147"></hangnum>
<gatha1 line="51">Pāsāṇachattaṃ garukaṃ,</gatha1>
<gatha2 line="52">Tato devānacikkhaṇaṃ;</gatha2>
<gatha3 line="53">Tato vuḍḍhānamovādo,</gatha3>
<gathalast line="54">Tato buddhassa sāsanaṃ.</gathalast>
<hangnum line="55" number="148"></hangnum>
<gatha1 line="56">Kāyassa dakkhiṇa hattho,</gatha1>
<gatha2 line="57">Doso ettha kaniṭṭhako;</gatha2>
<gatha3 line="58">Kaṇṇa ghānāna-makkhīnaṃ,</gatha3>
<gathalast line="59">Vāmo tu pāda-pāsako.</gathalast>
<hangnum line="60" number="149"></hangnum>
<gatha1 line="61">Tambūlassa majjha patte,</gatha1>
<gatha2 line="62">Kuvero rakkhatī sadā;</gatha2>
<gatha3 line="63">Mūlamhi rakkhati yakkho,</gatha3>
<gatha2 line="64">Aggamhi kālakaṇṇikā;</gatha2>
<gatha3 line="65">Tāni bhuñjeyya chinditvā,</gatha3>
<gathalast line="66">Sirī evaṃ pavaḍḍhati.</gathalast>
<hangnum line="67" number="150"></hangnum>
<gatha1 line="68">Sampuṇṇarakkho brahmāva,</gatha1>
<gatha2 line="69">Accurakkho ca bissaṇo;</gatha2>
<gatha3 line="70">Tasmā hi te pūjayantu,</gatha3>
<gathalast line="71">Sadā mānenti taṃ naraṃ.</gathalast>
<hangnum line="72" number="151"></hangnum>
<gatha1 line="73">Goṇā <pageBreak edition="M" number="0.0033" />hi sabbagihīnaṃ,</gatha1>
<gatha2 line="74">Posakā bhogadāyakā;</gatha2>
<gatha3 line="75">Tasmā hi mātā pitūva,</gatha3>
<gathalast line="76">Mānaye sakkareyya ca.</gathalast>
<hangnum line="77" number="152"></hangnum>
<gatha1 line="78">Yeca khādanti gomaṃsaṃ,</gatha1>
<gatha2 line="79">Mātu maṃsaṃva khādare;</gatha2>
<gatha3 line="80">Matesu tesu gijjhānaṃ,</gatha3>
<gathalast line="81">Dade sote ca vāhaye.</gathalast>
<hangnum line="82" number="153"></hangnum>
<gatha1 line="83">Gurusiddho sippārambho,</gatha1>
<gatha2 line="84">Ravi sokrā ca majjhimo;</gatha2>
<gatha3 line="85">Na sippo buddhacandaro,</gatha3>
<gathalast line="86">Sorī aṅgāca maraṇaṃ.</gathalast>
<hangnum line="87" number="154"></hangnum>
<gatha1 line="88">Aṭṭhamiyaṃ guruṃ hanti,</gatha1>
<gatha2 line="89">Sissaṃ hanti catuddasiṃ;</gatha2>
<gatha3 line="90">Sippaṃ hanti dasa sippaṃ,</gatha3>
<gathalast line="91">Mātāpitā ca puṇṇamiṃ.</gathalast>
<hangnum line="92" number="155"></hangnum>
<gatha1 line="93">Nāḷikaṃ satta nabhuñje,</gatha1>
<gatha2 line="94">Na lābuṃ navamaṃ tathā;</gatha2>
<gatha3 line="95">Dvādasa prinnaṃtriminaṃ,</gatha3>
<gathalast line="96">Bhuñje sippaṃ vinassati.</gathalast>
<hangnum line="97" number="156"></hangnum>
<gatha1 line="98">Ekaṃ <pageBreak edition="M" number="0.0034" />caje kulaatthaṃ,</gatha1>
<gatha2 line="99">Gāmassatthaṃ kuvaṃ caje;</gatha2>
<gatha3 line="100">Gāma caje janapadatthaṃ,</gatha3>
<gathalast line="101">Attatthaṃ pathaviṃ caje.</gathalast>
<hangnum line="102" number="157"></hangnum>
<gatha1 line="103">Desaṃ ossajja gacchanti,</gatha1>
<gatha2 line="104">Sīho sappuriso gajo;</gatha2>
<gatha3 line="105">Tattheva nidhanaṃ yanti,</gatha3>
<gathalast line="106">Kāko kāpuriso migo.</gathalast>
<hangnum line="107" number="158"></hangnum>
<gatha1 line="108">Yamhi padese na māno,</gatha1>
<gatha2 line="109">Na pemaṃ na ca bandhavā;</gatha2>
<gatha3 line="110">Na ca vijjāgāho koci,</gatha3>
<gathalast line="111">Na tattha vasanaṃ kare.</gathalast>
<hangnum line="112" number="159"></hangnum>
<gatha1 line="113">Caratyekena pādena,</gatha1>
<gatha2 line="114">Tiṭṭhatyekena paṇḍito;</gatha2>
<gatha3 line="115">A nisamma paraṃ ṭhānaṃ,</gatha3>
<gathalast line="116">Na pubbamālayaṃ jahe.</gathalast>
<hangnum line="117" number="160"></hangnum>
<gatha1 line="118">Dhana dhañña payogesu,</gatha1>
<gatha2 line="119">Tathā vijjāgamesu ca;</gatha2>
<gatha3 line="120">Dūtesu apacāresu,</gatha3>
<gathalast line="121">Cajjā lajjā tadā bhave.</gathalast>
<hangnum line="122" number="161"></hangnum>
<gatha1 line="123">Dvi <pageBreak edition="M" number="0.0035" />guṇo thīnamāhāro,</gatha1>
<gatha2 line="124">Buddhicāpi catugguṇo;</gatha2>
<gatha3 line="125">Chagguṇo hoti vāyāmo,</gatha3>
<gathalast line="126">Kāmotvaṭṭha-guṇo bhave.</gathalast>
<hangnum line="127" number="162"></hangnum>
<gatha1 line="128">Pabbe pabbe kamenucchu,</gatha1>
<gatha2 line="129">Visesarasavāggato;</gatha2>
<gatha3 line="130">Tathā sumettiko sādhu,</gatha3>
<gathalast line="131">Viparītova dujjano.</gathalast>
<hangnum line="132" number="163"></hangnum>
<gatha1 line="133">Kassako vāṇijo macco,</gatha1>
<gatha2 line="134">Samaṇo suta sīlavā;</gatha2>
<gatha3 line="135">Tesu vipula jātesu,</gatha3>
<gathalast line="136">Raṭṭhampi vipulaṃ siyā.</gathalast>
<hangnum line="137" number="164"></hangnum>
<gatha1 line="138">Asajjhāya malā mantā,</gatha1>
<gatha2 line="139">Anuṭṭhāna malā gharā;</gatha2>
<gatha3 line="140">Malaṃ vaṇṇassa kosajjaṃ,</gatha3>
<gathalast line="141">Pamādo rakkhato malaṃ.</gathalast>
<hangnum line="142" number="165"></hangnum>
<gatha1 line="143">Hīnānaṃ gacchate vittaṃ,</gatha1>
<gatha2 line="144">Vīrānaṃ santakattanaṃ;</gatha2>
<gatha3 line="145">Vadanti ca hīnā janā,</gatha3>
<gathalast line="146">Pubba-kammappadhānakā.</gathalast>
<hangnum line="147" number="166"></hangnum>
<gatha1 line="148">Na <pageBreak edition="M" number="0.0036" />vadanti cevaṃdhīrā,</gatha1>
<gatha2 line="149">Vāyamiṃsu sabbakamme;</gatha2>
<gatha3 line="150">Na ce sijjhati taṃ kammaṃ,</gatha3>
<gathalast line="151">A-phalaṃ eva ko doso.</gathalast>
<hangnum line="152" number="167"></hangnum>
<gatha1 line="153">Nīcaṃ kulaṃ nipaññaṃ vā,</gatha1>
<gatha2 line="154">Nirūpaṃ nibalaṃ samaṃ;</gatha2>
<gatha3 line="155">Imaṃ kālaṃ chuttakālaṃ,</gatha3>
<gathalast line="156">Dhanameva visesakaṃ.</gathalast>
<centered line="157">Pakiṇṇakakaṇḍo niṭṭhito.</centered>
<gatha1 line="158">Paṇḍito sujano kaṇḍo,</gatha1>
<gatha2 line="159">Dujjano mitta-itthi ca;</gatha2>
<gatha3 line="160">Rājā pakiṇṇako cāti,</gatha3>
<gathalast line="161">Satta-kaṇḍa-vibhūsitaṃ.</gathalast>
<gatha1 line="162">Visuddhā cāra-therena,</gatha1>
<gatha2 line="163">Visuddhārāma-vāsinā;</gatha2>
<gatha3 line="164">Sabba-kulānamatthāya,</gatha3>
<gathalast line="165">Visodhitaṃ pathakkhaye.</gathalast>
</body>
</document>