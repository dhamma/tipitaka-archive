<?xml version="1.0"?>
<document>
<metadata>
<normativeSource>http://tipitaka.org/romn/cscd/e1006n.nrf0.xml</normativeSource>
<archivePath>roman/anya/niti-gantha-sangaho/suttantaniti/suttantaniti.xml</archivePath>
<title>Suttantanīti - Suttantanīti - Nīti-gantha-saṅgaho - Anya</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<chapter line="2">Suttantanīti</chapter>
<hangnum line="3" number="1"></hangnum>
<gatha1 line="4">Parā <pageBreak edition="M" number="0.0003" />bhavantaṃ purisaṃ,</gatha1>
<gatha2 line="5">Mayaṃ pucchāma gotamaṃ;</gatha2>
<gatha3 line="6">Bhavantaṃ puṭṭhu māgamma,</gatha3>
<gathalast line="7">Kiṃ parābhavato mukhaṃ.</gathalast>
<hangnum line="8" number="2"></hangnum>
<gatha1 line="9">Suvijāno <pageBreak edition="M" number="0.0004" />bhavaṃhoti,</gatha1>
<gatha2 line="10">Duvijāno parābhavo;</gatha2>
<gatha3 line="11">Dhammakāmo bhavaṃ hoti,</gatha3>
<gathalast line="12">Dhammadessī parābhavo.</gathalast>
<hangnum line="13" number="3"></hangnum>
<gatha1 line="14">Itihe <pageBreak edition="M" number="0.0008" />taṃ vijānāma,</gatha1>
<gatha2 line="15">Pathamo so parābhavo;</gatha2>
<gatha3 line="16">Dutīyaṃ bhagavā brūhi,</gatha3>
<gathalast line="17">Kiṃ parābhavato mukhaṃ.</gathalast>
<hangnum line="18" number="4"></hangnum>
<gatha1 line="19">Asantassa <pageBreak edition="M" number="0.0009" />piyo hoti,</gatha1>
<gatha2 line="20">Sante na kurute piyaṃ;</gatha2>
<gatha3 line="21">Asataṃ dhammaṃ roceti,</gatha3>
<gathalast line="22">Taṃ parābhavato mukhaṃ.</gathalast>
<gatha1 line="23">Kammāparādhasattānaṃ <pageBreak edition="M" number="0.0012" />,</gatha1>
<gatha2 line="24">Vināse paccupaṭṭhite;</gatha2>
<gatha3 line="25">Anayo nayarūpena,</gatha3>
<gathalast line="26">Buddhimākamya tiṭṭhati.</gathalast>
<hangnum line="27" number="5"></hangnum>
<gatha1 line="28">Niddāsīlī <pageBreak edition="M" number="0.0013" />sabhāsīlī,</gatha1>
<gatha2 line="29">Anuṭṭhātā ca yo naro;</gatha2>
<gatha3 line="30">Alaso kodhapaññāṇo,</gatha3>
<gathalast line="31">Taṃ parābhavato mukhaṃ.</gathalast>
<hangnum line="32" number="6"></hangnum>
<gatha1 line="33">Yo <pageBreak edition="M" number="0.0025" />mātaraṃ pitaraṃ vā,</gatha1>
<gatha2 line="34">Jiṇṇakaṃ gatayobbanaṃ;</gatha2>
<gatha3 line="35">Pahusanto na bharati,</gatha3>
<gathalast line="36">Taṃ parābhavato mukhaṃ.</gathalast>
<hangnum line="37" number="7"></hangnum>
<gatha1 line="38">Yo <pageBreak edition="M" number="0.0030" />brāhmaṇaṃ samaṇaṃ vā,</gatha1>
<gatha2 line="39">Aññaṃ vāpi vaṇibbakaṃ;</gatha2>
<gatha3 line="40">Musāvādena vañceti,</gatha3>
<gathalast line="41">Taṃ parābhavato mukhaṃ.</gathalast>
<hangnum line="42" number="8"></hangnum>
<gatha1 line="43">Pahutavitto <pageBreak edition="M" number="0.0033" />puriso,</gatha1>
<gatha2 line="44">Sahirañño sabhojano;</gatha2>
<gatha3 line="45">Eko bhuñjati sādūni,</gatha3>
<gathalast line="46">Taṃ parābhavato mukhaṃ.</gathalast>
<hangnum line="47" number="9"></hangnum>
<gatha1 line="48">Jātithaddho <pageBreak edition="M" number="0.0036" />dhanathaddho,</gatha1>
<gatha2 line="49">Gottathaddho ca yo naro;</gatha2>
<gatha3 line="50">Sañātiṃ atimaññeti,</gatha3>
<gathalast line="51">Taṃ parābhavato mukhaṃ.</gathalast>
<hangnum line="52" number="10"></hangnum>
<gatha1 line="53">Itthidhutto <pageBreak edition="M" number="0.0040" />surādhutto,</gatha1>
<gatha2 line="54">Akkhadhutto ca yo naro;</gatha2>
<gatha3 line="55">Laddhaṃladdhaṃ vināseti,</gatha3>
<gathalast line="56">Taṃ parābhavato mukhaṃ.</gathalast>
<gatha1 line="57">Na <pageBreak edition="M" number="0.0044" />bāḷhaṃ itthiṃ gaccheyya,</gatha1>
<gatha2 line="58">Sampassaṃ tejasaṅkhayaṃ;</gatha2>
<gatha3 line="59">Kāsaṃ sāsaṃ daraṃ bālyaṃ,</gatha3>
<gathalast line="60">Khīṇamedo nigacchati.</gathalast>
<paragraph line="61">(Ka)</paragraph>
<gatha1 line="62">Māyācetā <pageBreak edition="M" number="0.0045" />marīcī ca,</gatha1>
<gatha2 line="63">Soko rogo upaddavo;</gatha2>
<gatha3 line="64">Kharā ca bandhanācetā,</gatha3>
<gathalast line="65">Maccupāso guhāsayo.</gathalast>
<paragraph line="66">(Kha)</paragraph>
<gatha1 line="67">Balavanto dubbalā honti,</gatha1>
<gatha2 line="68">Thāmavantopi hāyare;</gatha2>
<gatha3 line="69">Cakkhumā andhakā honti,</gatha3>
<gathalast line="70">Mātugāmavasaṃgatā.</gathalast>
<paragraph line="71">(Ga)</paragraph>
<gatha1 line="72">Guṇavanto <pageBreak edition="M" number="0.0046" />nigguṇā honti,</gatha1>
<gatha2 line="73">Paññavantopi hāyare;</gatha2>
<gatha3 line="74">Pamuttā bandhanā senti,</gatha3>
<gathalast line="75">Mātugāmavasaṃgatā.</gathalast>
<paragraph line="76">(Gha)</paragraph>
<gatha1 line="77">Yasaṃ <pageBreak edition="M" number="0.0047" />kittiṃ dhitiṃ sūraṃ;</gatha1>
<gatha2 line="78">Bāhussaccaṃ pajānanaṃ;</gatha2>
<gatha3 line="79">Hāpayanti pamattassa;</gatha3>
<gathalast line="80">Kaṭṭhapuñcaṃva pāvako.</gathalast>
<hangnum line="81" number="11"></hangnum>
<gatha1 line="82">Sehi <pageBreak edition="M" number="0.0051" />dārehi santuṭṭho,</gatha1>
<gatha2 line="83">Vesiyāsu padussati;</gatha2>
<gatha3 line="84">Dussati paradāresu,</gatha3>
<gathalast line="85">Taṃ parābhavato mukhaṃ.</gathalast>
<paragraph line="86">(Ka)</paragraph>
<gatha1 line="87">Mayañca <pageBreak edition="M" number="0.0060" />bhariyaṃ nātikkamāma,</gatha1>
<gatha2 line="88">Amheca bhariyā nātikkamanti;</gatha2>
<gatha3 line="89">Aññatra tāhi brahmacariyaṃ carāma,</gatha3>
<gathalast line="90">Tasmā hi amhaṃ daharā na miyyare.</gathalast>
<paragraph line="91">(Kha)</paragraph>
<gatha1 line="92">Etāsu <pageBreak edition="M" number="0.0063" />jāyare suttamāsu,</gatha1>
<gatha2 line="93">Medhāvino honti pahutapaññā;</gatha2>
<gatha3 line="94">Bahussutā theraguṇā ca honti,</gatha3>
<gathalast line="95">Tasmā hi amhaṃ daharā na miyyare.</gathalast>
<hangnum line="96" number="12"></hangnum>
<gatha1 line="97">Atītayobbano <pageBreak edition="M" number="0.0065" />poso,</gatha1>
<gatha2 line="98">Āneti timbarutthaniṃ;</gatha2>
<gatha3 line="99">Tassa issā na supati,</gatha3>
<gathalast line="100">Taṃ parābhavato mukhaṃ.</gathalast>
<paragraph line="101">(Ka)</paragraph>
<gatha1 line="102">Na <pageBreak edition="M" number="0.0069" />dukkhaṃ ahinā daṭṭhaṃ,</gatha1>
<gatha2 line="103">Na dukkhaṃ sattiyā hataṃ;</gatha2>
<gatha3 line="104">Tañca dukkhañca tibbañca,</gatha3>
<gathalast line="105">Yaṃ passe jiṇṇakaṃ patiṃ.</gathalast>
<paragraph line="106">(Kha)</paragraph>
<gatha1 line="107">Natthi <pageBreak edition="M" number="0.0070" />khiṭṭā natthi rati,</gatha1>
<gatha2 line="108">Jiṇṇena patinā saha;</gatha2>
<gatha3 line="109">Natthi allāpasallāpo,</gatha3>
<gathalast line="110">Jagghituṃpi na sobhati.</gathalast>
<paragraph line="111">(Ga)</paragraph>
<gatha1 line="112">Yadā ca daharo daharī,</gatha1>
<gatha2 line="113">Mantayiṃsu rahogatā;</gatha2>
<gatha3 line="114">Sabbe sokā vinassanti,</gatha3>
<gathalast line="115">Yekeci hadayassitā.</gathalast>
<hangnum line="116" number="13"></hangnum>
<gatha1 line="117">Itthiṃ <pageBreak edition="M" number="0.0075" />soṇḍiṃ vikiraṇiṃ,</gatha1>
<gatha2 line="118">Purisaṃ vāpi tādisaṃ;</gatha2>
<gatha3 line="119">Issariyasmiṃ thapeti,</gatha3>
<gathalast line="120">Taṃ parābhavato mukhaṃ.</gathalast>
<hangnum line="121" number="14"></hangnum>
<gatha1 line="122">Appabhogo <pageBreak edition="M" number="0.0076" />mahātaṇho,</gatha1>
<gatha2 line="123">Khattiye jāyate kule;</gatha2>
<gatha3 line="124">So ca rajjaṃ patthayati,</gatha3>
<gathalast line="125">Taṃ parābhavato mukhaṃ.</gathalast>
<gatha1 line="126">‘‘Suvijāno <pageBreak edition="M" number="0.0081" />bhavaṃhoti,</gatha1>
<gatha2 line="127">Duvijāno parābhavo’’;</gatha2>
<gathalast line="128">Appabhogo mahātaṇho.</gathalast>
<hangnum line="129" number="15"></hangnum>
<gatha1 line="130">Ete <pageBreak edition="M" number="0.0082" />parābhave loke,</gatha1>
<gatha2 line="131">Paṇḍito samavekkhiya;</gatha2>
<gatha3 line="132">Ariyo dassanasampanno,</gatha3>
<gathalast line="133">Sa lokaṃ bhajate sivaṃ.</gathalast>
</body>
</document>