<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1001n.nrf3.xml</normativeSource>
    <archivePath>roman/anya/niti-gantha-sangaho/kavidappananiti/sujanakanda.xml</archivePath>
    <baseFileName>sujanakanda</baseFileName>
    <titlePath>Sujanakaṇḍa - Kavidappaṇanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Sujanakaṇḍa</chapter>
    <hangnum line="2" number="176"></hangnum>
    <gatha1 line="3"> Saddhāsīlādidhammehi, <pageBreak edition="Myanmar" number="0.0106" /> sappanno seṭṭhamānuso;</gatha1>
    <gathalast line="4">Vutto buddhādisantehi, sādhusappuriso iti.</gathalast>
    <gatha1 line="5">Saddādhanaṃ sīladhanaṃ, hirīottappiyaṃ dhanaṃ;</gatha1>
    <gathalast line="6">Sutadhanañca cāgo ca, paññā ve sattamaṃ dhanaṃ.</gathalast>
    <gatha1 line="7">Yassa ete dhanā atthi, itthiyā purisassa vā;</gatha1>
    <gathalast line="8">Adaliddoti taṃ āhu, amoghaṃ tassa jīvitaṃ.</gathalast>
    <gatha1 line="9">Tasmā saddhañca sīlañca, pasādaṃ dhammadassanaṃ;</gatha1>
    <gathalast line="10">Anuyuñjetha medhāvī, saraṃ buddhānasāsanaṃ.</gathalast>
    <hangnum line="11" number="177"></hangnum>
    <gatha1 line="12"> Sabbhireva <pageBreak edition="Myanmar" number="0.0107" /> samāsetha, sabbhi kubbetha santhavaṃ;</gatha1>
    <gathalast line="13">Sataṃ saddhammamaññāya, seyyo hoti na pāpiyo.</gathalast>
    <hangnum line="14" number="178"></hangnum>
    <gatha1 line="15"> Caja dujjanasaṃsaggaṃ, bhaja sādhusamāgamaṃ;</gatha1>
    <gathalast line="16">Kara puññamahorattaṃ, sara niccamaniccataṃ.</gathalast>
    <hangnum line="17" number="179"></hangnum>
    <gatha1 line="18"> Yo <pageBreak edition="Myanmar" number="0.0108" /> ve kataññū katavedī dhīro,</gatha1>
    <gatha2 line="19">Kalyāṇamitto daḷhabhatti ca hoti;</gatha2>
    <gatha3 line="20">Dukkhitassa sakkacca karoti kiccaṃ,</gatha3>
    <gathalast line="21">Tathāvidhaṃ sappurisaṃ vadanti.</gathalast>
    <hangnum line="22" number="180"></hangnum>
    <gatha1 line="23"> Mātāpettibharaṃ <pageBreak edition="Myanmar" number="0.0109" /> jantuṃ, kule jeṭṭhāpacāyinaṃ;</gatha1>
    <gathalast line="24">Saṇhaṃ sakhilasambhāsaṃ, pesuṇeyyappahāyinaṃ.</gathalast>
    <hangnum line="25" number="181"></hangnum>
    <gatha1 line="26"> Maccheravinaye yuttaṃ, saccaṃ kodhābhibhuṃ naraṃ;</gatha1>
    <gathalast line="27">Taṃ ve devā tāvatiṃsā, āhu ‘‘sappuriso’’iti.</gathalast>
    <hangnum line="28" number="182"></hangnum>
    <gatha1 line="29"> Kulajāto kulaputto, kulavaṃsasurakkhato;</gatha1>
    <gathalast line="30">Attanā dukkhappattopi, hīnakammaṃ na kāraye.</gathalast>
    <hangnum line="31" number="183"></hangnum>
    <gatha1 line="32"> Udeyya <pageBreak edition="Myanmar" number="0.0110" /> bhāṇu pacchime, nameyya meruaddipi;</gatha1>
    <gatha2 line="33">Sītalaṃ yadi naraggi, pabbatagge ca uppalaṃ;</gatha2>
    <gathalast line="34">Vikase na viparitā, sādhuvācā kudācanaṃ.</gathalast>
    <hangnum line="35" number="184"></hangnum>
    <gatha1 line="36"> Sukhā rukkhassa chāyāva, tato ñātimātāpitu;</gatha1>
    <gathalast line="37">Tato ācerassa rañño, tato buddhassanekadhā.</gathalast>
    <hangnum line="38" number="185"></hangnum>
    <gatha1 line="39"> Bhamarā <pageBreak edition="Myanmar" number="0.0111" /> pupphamicchanti, guṇamicchanti sajjanā;</gatha1>
    <gathalast line="40">Makkhikā pūtimicchanti, dosamicchanti dujjanā.</gathalast>
    <hangnum line="41" number="186"></hangnum>
    <gatha1 line="42"> Mātuhīno <pageBreak edition="Myanmar" number="0.0112" /> dubbhāso hi, pituhīno dukkiriyo;</gatha1>
    <gathalast line="43">Ubho mātupituhīnā, dubbhāsā ca dukkiriyā.</gathalast>
    <hangnum line="44" number="187"></hangnum>
    <gatha1 line="45"> Mātuseṭṭho subhāso hi, pituseṭṭho sukiriyo;</gatha1>
    <gathalast line="46">Ubhomātu pituseṭṭhā, subhāsā ca sukiriyā.</gathalast>
    <hangnum line="47" number="188"></hangnum>
    <gatha1 line="48"> Sunakho <pageBreak edition="Myanmar" number="0.0113" /> sunakhaṃ disvā, dantaṃ dasseti hiṃsituṃ;</gatha1>
    <gathalast line="49">Dujjano sujanaṃ disvā, rosayaṃ hiṃsamicchati.</gathalast>
    <hangnum line="50" number="189"></hangnum>
    <gatha1 line="51"> Na ca vegena kiccāni, kattabbāni kudācanaṃ;</gatha1>
    <gathalast line="52">Sahasā kāritaṃ kammaṃ, bālo pacchānutappati.</gathalast>
    <hangnum line="53" number="190"></hangnum>
    <gatha1 line="54"> Kodhaṃ <pageBreak edition="Myanmar" number="0.0114" /> vadhitvā na kadāci socati,</gatha1>
    <gatha2 line="55">Makkhappahānaṃ isayo vaṇṇayanti;</gatha2>
    <gatha3 line="56">Sabbesaṃ vuttaṃ pharusaṃ khametha,</gatha3>
    <gathalast line="57">Etaṃ khantiṃ uttamamāhu santo.</gathalast>
    <hangnum line="58" number="191"></hangnum>
    <gatha1 line="59"> Dukkho nivāso sambādhe, ṭhāne asucīsaṅkate;</gatha1>
    <gathalast line="60">Tato arimhi appiye, tatopi akataññunā.</gathalast>
    <hangnum line="61" number="192"></hangnum>
    <gatha1 line="62"> Ovadeyyā’nusāseyya <pageBreak edition="Myanmar" number="0.0115" />, asabbhā ca nivāraye;</gatha1>
    <gathalast line="63">Satañhi so piyo hoti, asataṃ hotiappiyo.</gathalast>
    <hangnum line="64" number="193"></hangnum>
    <gatha1 line="65"> Uttamattanivātena, kakkhaḷaṃ mudunā jaye;</gatha1>
    <gathalast line="66">Nīcaṃ appakadānena, vāyāmena samaṃ jaye.</gathalast>
    <hangnum line="67" number="194"></hangnum>
    <gatha1 line="68"> Na <pageBreak edition="Myanmar" number="0.0116" /> visaṃ visamiccāha, dhanaṃ saṅghassa uccate;</gatha1>
    <gathalast line="69">Visaṃ ekaṃva hanati, hanati saṅghassa sabbaṃ.</gathalast>
    <hangnum line="70" number="195"></hangnum>
    <gatha1 line="71"> Dhanamappampi <pageBreak edition="Myanmar" number="0.0117" /> sādhūnaṃ, kūpe vāriva nissayo;</gatha1>
    <gathalast line="72">Bahuṃapi asādhūnaṃ, na ca vāriva aṇṇave.</gathalast>
    <hangnum line="73" number="196"></hangnum>
    <gatha1 line="74"> Apattheyyaṃ na pattheyya, acinteyyaṃ na cintaye;</gatha1>
    <gathalast line="75">Dhammameva sucinteyya, kālaṃ moghaṃ na icchaye.</gathalast>
    <hangnum line="76" number="197"></hangnum>
    <gatha1 line="77"> Acintitampi <pageBreak edition="Myanmar" number="0.0118" /> bhavati, cintitampi vinassati;</gatha1>
    <gathalast line="78">Na hi cintāmayā bhogā, itthiyā purisassa vā.</gathalast>
    <hangnum line="79" number="198"></hangnum>
    <gatha1 line="80"> Asantassa piyo hoti, sante na kurute piyaṃ;</gatha1>
    <gathalast line="81">Asataṃ dhammaṃ roceti, taṃ parābhavato mukhaṃ.</gathalast>
    <hangnum line="82" number="199"></hangnum>
    <gatha1 line="83"> Guṇā <pageBreak edition="Myanmar" number="0.0119" /> kubbanti dūtattaṃ, dūrepi vasataṃ sataṃ;</gatha1>
    <gathalast line="84">Ketake gandhaṃ ghāyitvā, gacchanti bhamarā sayaṃ.</gathalast>
    <hangnum line="85" number="200"></hangnum>
    <gatha1 line="86"> Pubbajātikataṃ kammaṃ, taṃ kammamīti kathyate;</gatha1>
    <gathalast line="87">Tasmā purisākārenaṃ, yataṃ kare atandito.</gathalast>
    <hangnum line="88" number="201"></hangnum>
    <gatha1 line="89"> Mattikapiṇḍato kattā, kurute yaṃ yadicchati;</gatha1>
    <gathalast line="90">Evamattakataṃ kammaṃ, māṇavo paṭipajjate.</gathalast>
    <hangnum line="91" number="202"></hangnum>
    <gatha1 line="92"> Uṭṭhāyoṭṭhāya <pageBreak edition="Myanmar" number="0.0121" /> bodheyyaṃ, mahabbhaya mupaṭṭhitaṃ;</gatha1>
    <gathalast line="93">Maraṇabyādhisokānaṃ, kimajja nipatissati.</gathalast>
    <hangnum line="94" number="203"></hangnum>
    <gatha1 line="95"> Pāṇā yathāttanobhiṭṭhā, bhūtānamapi te tathā;</gatha1>
    <gathalast line="96">Attopamena bhūtesu, dayaṃ kubbanti sādhavo.</gathalast>
    <gatha1 line="97">Sabbe <pageBreak edition="Myanmar" number="0.0122" /> tasanti daṇḍassa, sabbe bhāyanti maccuno;</gatha1>
    <gathalast line="98">Attānaṃ upamaṃ katvā, na haneyya na ghātaye.</gathalast>
    <hangnum line="99" number="204"></hangnum>
    <gatha1 line="100"> Bālo vā yadi vā vuddho, yuvā vā gehamāgato;</gatha1>
    <gathalast line="101">Tassa pūjā vidhātabbā, sabbassābhyāgato garu.</gathalast>
    <hangnum line="102" number="205"></hangnum>
    <gatha1 line="103"> Ākiṇṇopi asantehi, asaṃsaṭṭhova bhaddako;</gatha1>
    <gathalast line="104">Bahunā sannajātena, gacchena ubbattenidha.</gathalast>
  </content>
</document>