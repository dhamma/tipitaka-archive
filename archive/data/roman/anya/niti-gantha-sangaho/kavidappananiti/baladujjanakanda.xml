<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e1001n.nrf4.xml</normativeSource>
    <source>roman/anya/niti-gantha-sangaho/kavidappananiti/baladujjanakanda.xml</source>
    <script>roman</script>
    <directory>/anya/niti-gantha-sangaho/kavidappananiti</directory>
    <basename>baladujjanakanda</basename>
    <titlePath>Bāladujjanakaṇḍa - Kavidappaṇanīti - Nīti-gantha-saṅgaho - Anya</titlePath>
  </metadata>
<content>
    <chapter line="1">Bāladujjanakaṇḍa</chapter>
    <hangnum line="2" number="206"></hangnum>
    <gatha1 line="3"> Kāyaduccaritādīhi <pageBreak edition="Myanmar" number="0.0124" />, sampanno pāpamānujo;</gatha1>
    <gathalast line="4">Bāloti lokanāthena, kittito dhammasāminā.</gathalast>
    <hangnum line="5" number="207"></hangnum>
    <gatha1 line="6"> Ducintitacintī ceva, dubbhāsitabhāsīpi ca;</gatha1>
    <gathalast line="7">Dukkaṭakammakārī ca, pāpako bālamānujo.</gathalast>
    <hangnum line="8" number="208"></hangnum>
    <gatha1 line="9"> Atipiyo <pageBreak edition="Myanmar" number="0.0125" /> na kātabbo, khalo kotuhalaṃ karo;</gatha1>
    <gathalast line="10">Sirasā vahamānopi, aḍḍhapūro ghaṭo yathā.</gathalast>
    <hangnum line="11" number="209"></hangnum>
    <gatha1 line="12"> Sappo duṭṭho khalo duṭṭho, sappā duṭṭhataro khalo;</gatha1>
    <gathalast line="13">Mantosadhehi taṃ sappaṃ, khalaṃ kenupasammati.</gathalast>
    <hangnum line="14" number="210"></hangnum>
    <gatha1 line="15"> Yo <pageBreak edition="Myanmar" number="0.0126" /> bālo maññati bālyaṃ, paṇḍito vāpi tenaso;</gatha1>
    <gathalast line="16">Bālo ca paṇḍitamānī, sa ve bāloti vuccati.</gathalast>
    <hangnum line="17" number="211"></hangnum>
    <gatha1 line="18"> Madhūva maññati bālo, yāva pāpaṃ na paccati;</gatha1>
    <gathalast line="19">Yadā ca paccati pāpaṃ, atha dukkhaṃ nigacchati.</gathalast>
    <hangnum line="20" number="212"></hangnum>
    <gatha1 line="21"> Na <pageBreak edition="Myanmar" number="0.0127" /> sādhu balavā bālo, sāhasā vindate dhanaṃ;</gatha1>
    <gathalast line="22">Kāyassa bhedā duppañño, nirayaṃ sopapajjati.</gathalast>
    <hangnum line="23" number="213"></hangnum>
    <gatha1 line="24"> Ghare <pageBreak edition="Myanmar" number="0.0128" /> duṭṭho mūsiko ca, vane duṭṭho ca vānaro;</gatha1>
    <gathalast line="25">Sakuṇe ca duṭṭho kāko, nareduṭṭho ca brāhmaṇo.</gathalast>
    <hangnum line="26" number="214"></hangnum>
    <gatha1 line="27"> Dīghā jāgarato ratti, dīghaṃ santassa yojanaṃ;</gatha1>
    <gathalast line="28">Dīgho bālānasaṃsāro, saddhammaṃ avijānataṃ.</gathalast>
    <hangnum line="29" number="215"></hangnum>
    <gatha1 line="30"> Tilamattaṃ <pageBreak edition="Myanmar" number="0.0129" /> paresañca, appadosañca passati;</gatha1>
    <gathalast line="31">Nāḷikerampi sadosaṃ, khalajāto na passati.</gathalast>
    <hangnum line="32" number="216"></hangnum>
    <gatha1 line="33"> Nattadosaṃ pare jaññā, jaññā dosaṃ parassatu;</gatha1>
    <gathalast line="34">Guyho kummāva aṅgāni, paradosañca lakkhaye.</gathalast>
    <hangnum line="35" number="217"></hangnum>
    <gatha1 line="36"> Luddhaṃ <pageBreak edition="Myanmar" number="0.0130" /> atthena gaṇheyya, thaddhaṃ añjalikammunā;</gatha1>
    <gathalast line="37">Chandānuvattiyā mūḷhaṃ, yathābhūtena paṇḍitaṃ.</gathalast>
    <hangnum line="38" number="218"></hangnum>
    <gatha1 line="39"> Yathā udumbarapakkā, bahi rattakā eva ca;</gatha1>
    <gathalast line="40">Antokimila sampuṇṇā, evaṃ dujjanahadayā.</gathalast>
    <hangnum line="41" number="219"></hangnum>
    <gatha1 line="42"> Yāvajīvampi <pageBreak edition="Myanmar" number="0.0131" /> ce bālo, paṇḍitaṃ payirupāsati;</gatha1>
    <gathalast line="43">Na so dhammaṃ vijānāti, dabbī sūparasaṃ yathā.</gathalast>
    <hangnum line="44" number="220"></hangnum>
    <gatha1 line="45"> Carañce nādhigaccheyya, seyyaṃ sadisamattano;</gatha1>
    <gathalast line="46">Ekacariyaṃ daḷhaṃ kayirā, natthi bāle sahāyatā.</gathalast>
    <hangnum line="47" number="221"></hangnum>
    <gatha1 line="48"> Ajātamatamūḷhānaṃ <pageBreak edition="Myanmar" number="0.0132" />, varamādayo na cantimo;</gatha1>
    <gathalast line="49">Sakiṃ dukkhakarāvāda-yontimo tu pade pade.</gathalast>
    <hangnum line="50" number="222"></hangnum>
    <gatha1 line="51"> Dujjanena <pageBreak edition="Myanmar" number="0.0133" /> samaṃ veraṃ, sakhyañcāpi na kāraye;</gatha1>
    <gathalast line="52">Uṇho dahati caṅgāro, sīto kaṇhāyate karaṃ.</gathalast>
    <hangnum line="53" number="223"></hangnum>
    <gatha1 line="54"> Dujjano piyavādī ca, netaṃ vissāsakāraṇaṃ;</gatha1>
    <gathalast line="55">Madhu tiṭṭhati jivhagge, hadaye halāhalaṃ visaṃ.</gathalast>
    <hangnum line="56" number="224"></hangnum>
    <gatha1 line="57"> Dujjano <pageBreak edition="Myanmar" number="0.0134" /> parihātabbo, vijjāyālaṅkatopi ca;</gatha1>
    <gathalast line="58">Maṇinā bhūsito sappo, kimeso na bhayaṅkaro.</gathalast>
    <hangnum line="59" number="225"></hangnum>
    <gatha1 line="60"> Nāḷikerasamākārā, dissantepi hi sajjanā;</gatha1>
    <gathalast line="61">Aññe badarikākārā, bahireva manoharā.</gathalast>
    <hangnum line="62"></hangnum>
    <gatha1 line="63"> Yathāpi <pageBreak edition="Myanmar" number="0.0135" /> pana sapakkā, bahi kaṇṭakameva ca;</gatha1>
    <gathalast line="64">Anto amatasampuṇṇā, evaṃ sujanahadayā.</gathalast>
    <gatha1 line="65">Yathā udumbarapakkā, bahi rattakameva ca;</gatha1>
    <gathalast line="66">Evaṃ kimilasampuṇā, evaṃ dujjanahadayā.</gathalast>
    <hangnum line="67" number="226"></hangnum>
    <gatha1 line="68"> Dosabhīto anārambho, taṃ kā purisalakkhaṇaṃ;</gatha1>
    <gathalast line="69">Kohyajiṇṇabhayā nanu, bhojanaṃ parihīyate.</gathalast>
    <hangnum line="70" number="227"></hangnum>
    <gatha1 line="71"> Payopānaṃ bhujaṅgānaṃ, kevalaṃ visavaḍḍhanaṃ;</gatha1>
    <gathalast line="72">Upadeso hi mūḷhānaṃ, pakopāya na santiyā.</gathalast>
    <hangnum line="73" number="228"></hangnum>
    <gatha1 line="74"> Na <pageBreak edition="Myanmar" number="0.0136" /> ṭhātabbaṃ na gantabbaṃ, dujjanena samaṃ kvaci;</gatha1>
    <gathalast line="75">Dujjano hi dukkhaṃ deti, na so sukhaṃ kadācipi.</gathalast>
    <hangnum line="76" number="229"></hangnum>
    <gatha1 line="77"> Abaddhā tattha bajjhanti, yattha bālā pabhāsare;</gatha1>
    <gathalast line="78">Baddhāpi tattha muccanti, yattha dhīrā pabhāsare.</gathalast>
    <hangnum line="79" number="230"></hangnum>
    <gatha1 line="80"> Parittaṃ <pageBreak edition="Myanmar" number="0.0137" /> dārumāruyha, yathā sīde mahaṇṇave;</gatha1>
    <gatha2 line="81">Evaṃ kusitamāgamma, sādhu jīvipi sīdati;</gatha2>
    <gathalast line="82">Tasmā taṃ parivajjeyya, kusītaṃ hīnavīriyaṃ.</gathalast>
    <hangnum line="83" number="231"></hangnum>
    <gatha1 line="84"> Saddhāsīlādisampanno <pageBreak edition="Myanmar" number="0.0138" />, sumitto sādhumānuso;</gatha1>
    <gathalast line="85">Tādisaṃ mittaṃ seveyya, vuddhikāmo vicakkhaṇo.</gathalast>
    <hangnum line="86" number="232"></hangnum>
    <gatha1 line="87"> Dānādiguṇaseṭṭhehi, miditabbo mitto hi kho;</gatha1>
    <gathalast line="88">Tādisaṃ avaṅkeneva, manasā bhajeyya sudhī.</gathalast>
    <hangnum line="89" number="333"></hangnum>
    <gatha1 line="90"> Hitakkaro <pageBreak edition="Myanmar" number="0.0139" /> paro bandhu, bandhupi ahito paro;</gatha1>
    <gathalast line="91">Ahito dehajo byādhi, hitaṃ araññamosadhaṃ.</gathalast>
    <hangnum line="92" number="234"></hangnum>
    <gatha1 line="93"> Parokkhe <pageBreak edition="Myanmar" number="0.0140" /> kiccahantāraṃ, paccakkhe piyavādinaṃ;</gatha1>
    <gathalast line="94">Vajjaye tādisaṃ mittaṃ, visakumbhaṃ payomukhaṃ.</gathalast>
    <hangnum line="95" number="135"></hangnum>
    <gatha1 line="96"> Dhanahīne caje mitto, puttadārā sahodarā;</gatha1>
    <gathalast line="97">Dhanavanteva sevanti, dhanaṃ loke mahāsakhā.</gathalast>
    <hangnum line="98" number="236"></hangnum>
    <gatha1 line="99"> Jāniyā <pageBreak edition="Myanmar" number="0.0141" /> pesane bhacce, bandhave byasanāgame;</gatha1>
    <gathalast line="100">Mittañca āpadikāle, bhariyañca vibhavakkhaye.</gathalast>
    <hangnum line="101" number="237"></hangnum>
    <gatha1 line="102"> Ussave byasane ceva, dubbhikkhe sattuviggahe;</gatha1>
    <gathalast line="103">Rājadvāre susāne ca, yo tiṭṭhati so bandhavā.</gathalast>
    <hangnum line="104" number="238"></hangnum>
    <gatha1 line="105"> Na <pageBreak edition="Myanmar" number="0.0014" />2 vissase amittassa, mittañcāpi na vissase;</gatha1>
    <gathalast line="106">Kadāci kupite mitte, sabbadosaṃ pakāsati.</gathalast>
    <hangnum line="107" number="239"></hangnum>
    <gatha1 line="108"> Mātā mittaṃ pitā ceti, sabhāvā taṃ tayaṃ hitaṃ;</gatha1>
    <gathalast line="109">Kammakaraṇato caññe, bhavanti hitabuddhiyo.</gathalast>
    <hangnum line="110" number="240"></hangnum>
    <gatha1 line="111"> Āpadāsu <pageBreak edition="Myanmar" number="0.0143" /> mittaṃ jaññā, yuddhe sūraṃ iṇe suciṃ;</gatha1>
    <gathalast line="112">Bhariyaṃ khīṇesu vittesu, byasanesu ca bandhavaṃ.</gathalast>
    <hangnum line="113" number="241"></hangnum>
    <gatha1 line="114"> Sakiṃ duṭṭhañca yo mittaṃ, puna sandhātumicchati;</gatha1>
    <gathalast line="115">Sa maccumupagaṇhāti, gabbhaṃ assatarī yathā.</gathalast>
    <hangnum line="116" number="242"></hangnum>
    <gatha1 line="117"> Iṇaseso <pageBreak edition="Myanmar" number="0.0144" /> aggiseso, rogaseso tatheva ca;</gatha1>
    <gathalast line="118">Punappunaṃ vivaḍḍhanti, tasmā sesaṃ na kāraye.</gathalast>
    <hangnum line="119" number="243"></hangnum>
    <gatha1 line="120"> Padumaṃva mukhaṃ yassa, vācā candanasītalā;</gatha1>
    <gathalast line="121">Tādisaṃ no paseveyya, hadaye tu halāhalaṃ.</gathalast>
    <hangnum line="122" number="244"></hangnum>
    <gatha1 line="123"> Na <pageBreak edition="Myanmar" number="0.0145" /> seve pharusaṃ sāmiṃ, na ca seveyya macchariṃ;</gatha1>
    <gathalast line="124">Tato apaggaṇha sāmiṃ, neva niggahitaṃ tato.</gathalast>
    <hangnum line="125" number="245"></hangnum>
    <gatha1 line="126"> Kudesañca <pageBreak edition="Myanmar" number="0.0146" /> kumittañca, kukulañca kubandhavaṃ;</gatha1>
    <gathalast line="127">Kudārañca kudāsañca, dūrato parivajjaye.</gathalast>
    <hangnum line="128" number="246"></hangnum>
    <gatha1 line="129"> Sītavāco bahumitto, pharuso appamittako;</gatha1>
    <gathalast line="130">Upamā ettha ñātabbā, sūriyacandarājūnaṃ.</gathalast>
    <hangnum line="131" number="247"></hangnum>
    <gatha1 line="132"> Ahitā paṭisedho ca, hitesu ca payojanaṃ;</gatha1>
    <gathalast line="133">Byasane apariccāgo, itidaṃ mittalakkhaṇaṃ.</gathalast>
    <hangnum line="134" number="248"></hangnum>
    <gatha1 line="135"> Piyo <pageBreak edition="Myanmar" number="0.0147" /> garu bhāvanīyo, vattā ca vacanakkhamo;</gatha1>
    <gatha2 line="136">Gambhīrañca kathaṃ kattā, no caṭṭhāne niyojako;</gatha2>
    <gathalast line="137">Tādisaṃ mittaṃ seveyya, bhūtikāmo vicakkhaṇo.</gathalast>
    <gatha1 line="138">Piyo <pageBreak edition="Myanmar" number="0.0148" /> garu bhāva nīyo, vattā ca vacanakkhamo;</gatha1>
    <gathalast line="139">Gambhirañca kathaṃ kattā, no caṭṭhāne niyojako.</gathalast>
    <gatha1 line="140">Yamhi etāni ṭhānāni, saṃvijjantidha puggale;</gatha1>
    <gatha2 line="141">So mitto mittakāmena, atthakāmānukampato;</gatha2>
    <gathalast line="142">Api nāsiyamānena, bhajitabbo tathāvidho.</gathalast>
    <hangnum line="143" number="249"></hangnum>
    <gatha1 line="144"> Orasaṃ katasambandhaṃ, tathā vaṃsakkamāgataṃ;</gatha1>
    <gathalast line="145">Rakkhako byasanehi, mittaṃ ñeyyaṃ catubbidhaṃ.</gathalast>
    <hangnum line="146" number="250"></hangnum>
    <gatha1 line="147"> Piyo garu bhāvaniyo, vattā ca vacanakkhamo;</gatha1>
    <gatha2 line="148">Gambhirañca kathaṃ kattā, na caṭṭhāne niyojako;</gatha2>
    <gathalast line="149">Taṃ mittaṃ mittakāmena, yāvajīvampi seviyaṃ.</gathalast>
    <gatha1 line="150">Piyo garu bhāvanīyo, vattā ca vacanakkhamo;</gatha1>
    <gatha2 line="151">Gambhirañca kathaṃ kattā, no caṭṭhāne niyojako;</gatha2>
    <gathalast line="152">Tādisaṃ mittaṃ seveyya, bhūtikāmo vicakkhaṇo.</gathalast>
  </content>
</document>