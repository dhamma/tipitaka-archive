<?xml version="1.0"?>
<document>
<metadata>
<normativeSource>http://tipitaka.org/romn/cscd/e1001n.nrf5.xml</normativeSource>
<archivePath>roman/anya/niti-gantha-sangaho/kavidappananiti/rajakanda.xml</archivePath>
<titlePath>Rājakaṇḍa - Kavidappaṇanīti - Nīti-gantha-saṅgaho - Anya</titlePath>
</metadata>
<body>
<chapter line="1">Rājakaṇḍa</chapter>
<hangnum line="2" number="251"></hangnum>
<gatha1 line="3"> Mahājanaṃ <pageBreak edition="M" number="0.0150" /> yo rañjeti, catūhipi vatthūhi vā;</gatha1>
<gathalast line="4">Rājāti vuccate loke, iti sallakkhaye vidvā.</gathalast>
<hangnum line="5" number="252"></hangnum>
<gatha1 line="6"> Dānañca atthacariyā, piyavācā attasamaṃ;</gatha1>
<gathalast line="7">Saṅgahā caturo ime, munindena pakāsitā.</gathalast>
<gatha1 line="8">Dānampi <pageBreak edition="M" number="0.0151" /> atthacariyatañca, piyavāditañca samānattatañca;</gatha1>
<gathalast line="9">Kariyacariyasusaṅgahaṃ bahūnaṃ, anavamatena guṇena yāti saggaṃ;</gathalast>
<gatha1 line="10">Dānañca peyyavajjañca, atthacariyā ca yā idha;</gatha1>
<gatha2 line="11">Samānattatā ca dhammesu, tattha tattha yathārahaṃ;</gatha2>
<gathalast line="12">Ete kho saṅgahā loke, rathassāṇīva yāyato.</gathalast>
<hangnum line="13" number="253"></hangnum>
<gatha1 line="14"> Dānaṃ sīlaṃ pariccāgaṃ, ajjavaṃ maddavaṃ tapaṃ;</gatha1>
<gatha2 line="15">Akkodhaṃ avihiṃsañca, khantī ca avirodhanaṃ;</gatha2>
<gathalast line="16">Dasete dhamme rājāno, appamattena dhārayyuṃ.</gathalast>
<hangnum line="17" number="254"></hangnum>
<gatha1 line="18"> Ekayāmaṃ <pageBreak edition="M" number="0.0152" /> saye rājā, dviyā maññeva paṇḍito;</gatha1>
<gathalast line="19">Gharāvāso tiyāmova, catuyāmo tu yācako.</gathalast>
<hangnum line="20" number="255"></hangnum>
<gatha1 line="21"> Aputtakaṃ gharaṃ suññaṃ, raṭṭhaṃ suññaṃ arājakaṃ;</gatha1>
<gathalast line="22">Asippassa mukhaṃ suññaṃ, sabbasuññaṃ daliddattaṃ.</gathalast>
<hangnum line="23" number="256"></hangnum>
<gatha1 line="24"> Dhanamicche <pageBreak edition="M" number="0.0153" /> vāṇijeyya, vijjamicche bhaje sutaṃ;</gatha1>
<gathalast line="25">Puttamicche taruṇitthiṃ, rājāmaccaṃ icchāgate.</gathalast>
<hangnum line="26" number="257"></hangnum>
<gatha1 line="27"> Pakkhīnaṃ balamākāso, macchānamudakaṃ balaṃ;</gatha1>
<gathalast line="28">Dubbalassa balaṃ rājā, kumārānaṃ rudaṃ balaṃ.</gathalast>
<hangnum line="29" number="258"></hangnum>
<gatha1 line="30"> Khamā <pageBreak edition="M" number="0.0154" /> jāgariyuṭṭhānaṃ, saṃvibhāgo dayikkhaṇā;</gatha1>
<gathalast line="31">Nāyakassa guṇā ete, icchitabbā sataṃ sadā.</gathalast>
<hangnum line="32" number="259"></hangnum>
<gatha1 line="33"> Sakiṃ vadanti rājāno, sakiṃ samaṇabrāhmaṇā;</gatha1>
<gathalast line="34">Sakiṃ sappurisā loke, esa dhammo sanantano.</gathalast>
<hangnum line="35" number="260"></hangnum>
<gatha1 line="36"> Alaso gīhi kāmabhogī na sādhu,</gatha1>
<gatha2 line="37">Asaññato pabbajito na sādhu;</gatha2>
<gatha3 line="38">Rājā na sādhu anisammakārī,</gatha3>
<gathalast line="39">Yo paṇḍito kodhano taṃ na sādhu.</gathalast>
<hangnum line="40" number="261"></hangnum>
<gatha1 line="41"> Āyaṃ khayaṃ sayaṃ jaññā, katākataṃ sayaṃ jaññā;</gatha1>
<gathalast line="42">Niggahe niggahārahaṃ, paggahe paggahārahaṃ.</gathalast>
<hangnum line="43" number="262"></hangnum>
<gatha1 line="44"> Mātā <pageBreak edition="M" number="0.0156" /> puttakataṃ pāpaṃ, sissakataṃ guru tathā;</gatha1>
<gathalast line="45">Rājā raṭṭhakataṃ pāpaṃ, rājakataṃ purohito.</gathalast>
<hangnum line="46" number="263"></hangnum>
<gatha1 line="47"> Akkodhena jine kodhaṃ, asādhuṃ sādhunā jine;</gatha1>
<gathalast line="48">Jine kadariyaṃ dānena, saccenālikavādinaṃ.</gathalast>
<hangnum line="49" number="264"></hangnum>
<gatha1 line="50"> Adantadamanaṃ <pageBreak edition="M" number="0.0157" /> dānaṃ, dānaṃ sabbatthasādhakaṃ;</gatha1>
<gathalast line="51">Dānena piyavācāya, unnamanti namanti ca.</gathalast>
<gatha1 line="52">Adantadamanaṃ <pageBreak edition="M" number="0.0158" /> dānaṃ, adānaṃ dantadūsakaṃ;</gatha1>
<gathalast line="53">Dānena piyavācāya, unnamanti namanti ca.</gathalast>
<hangnum line="54" number="265"></hangnum>
<gatha1 line="55"> Dānaṃ sinehabhesajjaṃ, maccheraṃ dosanosadhaṃ;</gatha1>
<gathalast line="56">Dānaṃ yasassībhesajjaṃ, maccheraṃ kapaṇosadhaṃ.</gathalast>
<hangnum line="57" number="266"></hangnum>
<gatha1 line="58"> Na raññā samakaṃ bhuñje, kāmabhogaṃ kudācanaṃ;</gatha1>
<gatha2 line="59">Ākappaṃ rasabhuttaṃ vā, mālāgandhavilepanaṃ;</gatha2>
<gathalast line="60">Vatthasabbamalaṅkāraṃ, na raññā sadisaṃ kare.</gathalast>
<hangnum line="61" number="267"></hangnum>
<gatha1 line="62"> Na <pageBreak edition="M" number="0.0159" /> me rājā sakhā hoti, na rājā hoti samako;</gatha1>
<gathalast line="63">Eso sāmiko mayhanti, citte niṭṭhaṃ saṇṭhāpaye.</gathalast>
<hangnum line="64" number="268"></hangnum>
<gatha1 line="65"> Nātidūre bhaje rañño, naccāsanne pavātake;</gatha1>
<gatha2 line="66">Ujuke nātininne ca, na bhaje uccamāsane;</gatha2>
<gathalast line="67">Cha dose vajje sevako, aggīva saṃyato tiṭṭhe.</gathalast>
<gatha1 line="68">Na <pageBreak edition="M" number="0.0160" /> pacchato na purato, nāpi āsannadūrato;</gatha1>
<gatha2 line="69">Na kacche nopi paṭivāte, na cāpi oṇatuṇṇate;</gatha2>
<gathalast line="70">Ime dose vivajjetvā, ekamantaṃ ṭhitā ahu –</gathalast>
<hangnum line="71" number="269"></hangnum>
<gatha1 line="72"> Jappena mantena subhāsitena,</gatha1>
<gatha2 line="73">Anuppadānena paveṇiyā vā;</gatha2>
<gatha3 line="74">Yathā yathā yattha labhetha atthaṃ,</gatha3>
<gathalast line="75">Tathā tathā tattha parakkameyya.</gathalast>
<hangnum line="76" number="270"></hangnum>
<gatha1 line="77"> Kassako <pageBreak edition="M" number="0.0161" /> vāṇijo macco, samaṇo sutasīla vā;</gatha1>
<gathalast line="78">Tesu vipulajātesu, raṭṭhampi vipulaṃ siyā.</gathalast>
<hangnum line="79" number="271"></hangnum>
<gatha1 line="80"> Tesu <pageBreak edition="M" number="0.0162" /> dubbalajātesu, raṭṭhampi dubbalaṃ siyā;</gatha1>
<gathalast line="81">Tasmā saraṭṭhaṃ vipulaṃ, dhāraye raṭṭhabhāravā.</gathalast>
<hangnum line="82" number="272"></hangnum>
<gatha1 line="83"> Mahārukkhassa <pageBreak edition="M" number="0.0163" /> phalino, āmaṃ chindati yo phalaṃ;</gatha1>
<gathalast line="84">Rasañcassa na jānāti, bījañcassa vinassati.</gathalast>
<hangnum line="85" number="273"></hangnum>
<gatha1 line="86"> Mahārukkhūpamaṃ raṭṭhaṃ, adhammena pasāsati;</gatha1>
<gathalast line="87">Rasañcassa na jānāti, raṭṭhañcassa vinassati.</gathalast>
<hangnum line="88" number="274"></hangnum>
<gatha1 line="89"> Mahārukkhassa phalino, pakkaṃ chindati yo phalaṃ;</gatha1>
<gathalast line="90">Rasañcassa vijānāti, bījañjassa na nassati.</gathalast>
<hangnum line="91" number="275"></hangnum>
<gatha1 line="92"> Mahārukkhūpamaṃ <pageBreak edition="M" number="0.0164" /> raṭṭhaṃ, dhammena yo pasāsati;</gatha1>
<gathalast line="93">Rasañcassa vijānāti, raṭṭhañcassa na nassati.</gathalast>
</body>
</document>