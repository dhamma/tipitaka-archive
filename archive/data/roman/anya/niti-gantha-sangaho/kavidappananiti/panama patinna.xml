<?xml version="1.0"?>
<document>
<metadata>
<normativeSource>http://tipitaka.org/romn/cscd/e1001n.nrf13.xml</normativeSource>
<archivePath>roman/anya/niti-gantha-sangaho/kavidappananiti/panama patinna.xml</archivePath>
<titlePath>Paṇāma paṭiññā - Kavidappaṇanīti - Nīti-gantha-saṅgaho - Anya</titlePath>
</metadata>
<body>
<chapter line="1">Paṇāma paṭiññā</chapter>
<gatha1 line="2">Vatthuttayaṃ <pageBreak edition="M" number="0.0212" /> namasitvā, ācere kavipuṅgave;</gatha1>
<gathalast line="3">Kassaṃ dvādasamāsānaṃ, bandhaṃ tammāsavasikaṃ.</gathalast>
<hangnum line="4" number="1"></hangnum>
<gatha1 line="5"> Cittasammatamāso <pageBreak edition="M" number="0.0213" /> hi, atevaññehi sobhati;</gatha1>
<gathalast line="6">Rammakamāso rammamāso, teneva vohāro bhavi.</gathalast>
<hangnum line="7" number="2"></hangnum>
<gatha1 line="8"> Tasmiṃ sucittamāsamhi, nāgadumā supupphare;</gatha1>
<gathalast line="9">Pupphanti asanadumā, vāyanti kānane hi ve.</gathalast>
<hangnum line="10" number="3"></hangnum>
<gatha1 line="11"> Saṅkanta mahussavopi, tamhi māsamhi vattate;</gatha1>
<gathalast line="12">Gandhodakehi aññoññaṃ, siñcamānā sumodare.</gathalast>
<gatha1 line="13">Yathāpi <pageBreak edition="M" number="0.0224" /> rammako māso, gimhānaṃ hoti brāhmaṇa;</gatha1>
<gathalast line="14">Ate‘va’ññehi māsehi, dumapupphehi sobhati.</gathalast>
<gatha1 line="15">Sambuddho cittamāsassa, kāḷapakkhe uposathe;</gatha1>
<gatha2 line="16">Pātoyeva samādāya, pavaraṃ pattacīvaraṃ;</gatha2>
<gathalast line="17">Anukampāya nāgānaṃ, nāgadīpamupāgami.</gathalast>
<hangnum line="18" number="4"></hangnum>
<gatha1 line="19"> Vesākhavhayamāso tu, suvisiṭṭho supākaṭo;</gatha1>
<gathalast line="20">Lokagganāthaṃ paṭicca, santehi abhilakkhito.</gathalast>
<hangnum line="21" number="5"></hangnum>
<gatha1 line="22"> Tamhi <pageBreak edition="M" number="0.0215" /> vesākhamāsamhi, campakāpi supupphare;</gatha1>
<gathalast line="23">Bodhiṃ dakehi siñcitvā, sajjanā sampamodare.</gathalast>
<hangnum line="24" number="6"></hangnum>
<gatha1 line="25"> Vanesuva potakāpi, pakkhandanti disodisaṃ;</gatha1>
<gathalast line="26">Vikūjantā sabhāsāya, janasotarasāyanaṃ.</gathalast>
<gatha1 line="27">Dutiye <pageBreak edition="M" number="0.0216" /> divase bhatta-kāle ārocite jino;</gatha1>
<gathalast line="28">Ramme vesākhamāsamhi, puṇṇāmāyaṃ munissaro.</gathalast>
<hangnum line="29" number="7"></hangnum>
<gatha1 line="30"> Jeṭṭhasammatamāsopi, sogatajanabbhantare;</gatha1>
<gathalast line="31">Vikhyāto lakkhañño ceva, jeṭṭhena saṃyuto hi ve.</gathalast>
<hangnum line="32" number="8"></hangnum>
<gatha1 line="33"> Tasmiṃhi jeṭṭhamāsamhi, sumanā vanamallikā;</gatha1>
<gathalast line="34">Pupphanti ca pavāyanti, sabbajanamanoharā.</gathalast>
<hangnum line="35" number="9"></hangnum>
<gatha1 line="36"> Parikkhaṇāsusabhāpi, abhavi mranamāmaṇḍale;</gatha1>
<gathalast line="37">Khetale jeṭṭhajotipi, pajjali tasmiñhi ve.</gathalast>
<hangnum line="38" number="10"></hangnum>
<gatha1 line="39"> Āsāḷho nāma māsopi, atīva visiṭṭho bhavi;</gatha1>
<gathalast line="40">Paṭisandhiṃ gaṇhi buddho, tasmiñhi muni sudhī.</gathalast>
<hangnum line="41" number="11"></hangnum>
<gatha1 line="42"> Nikkhamipi ca sambuddho, dhammacakkaṃ pavattayi;</gatha1>
<gathalast line="43">Upasampadakammampi, karonti tasmiṃpi hi.</gathalast>
<hangnum line="44" number="12"></hangnum>
<gatha1 line="45"> Punnāgadumā pupphanti, pavāyanti disodisaṃ;</gatha1>
<gathalast line="46">Ādicco tiṭṭhati tamhi, uttarāyānakoṭiyaṃ.</gathalast>
<hangnum line="47" number="13"></hangnum>
<gatha1 line="48"> Sīhe <pageBreak edition="M" number="0.0219" /> sāvaṇamāsamhi, salākadānamuttamaṃ;</gatha1>
<gathalast line="49">Denti sādhavo mānusā, saddahantā vatthuttayaṃ.</gathalast>
<hangnum line="50" number="14"></hangnum>
<gatha1 line="51"> Pupphanti kaṭeruhāpi, tamhi sāvaṇamāsake;</gatha1>
<gathalast line="52">Khe savaṇanakkhattampi, atīva jotayī hi ve.</gathalast>
<hangnum line="53" number="15"></hangnum>
<gatha1 line="54"> Vassabbhantarabhūte ca, samaṇā sugatorasā;</gatha1>
<gathalast line="55">Māse vācanauggaṇha-kammaṃkaṃsu sukhāsayā.</gathalast>
<hangnum line="56" number="16"></hangnum>
<gatha1 line="57"> Kaññārāsisammatehi <pageBreak edition="M" number="0.0221" />, poṭṭhapādasumāsake;</gatha1>
<gathalast line="58">Nadīsu dakapūritā, kaṭapatthatasādisā.</gathalast>
<hangnum line="59" number="17"></hangnum>
<gatha1 line="60"> Nāvāmahāussavampi, karonti mānujā tadā;</gatha1>
<gathalast line="61">Kīḷanti sampamodanti, vijite nara nāriyo.</gathalast>
<hangnum line="62" number="18"></hangnum>
<gatha1 line="63"> Kañcanayamadumāpi, vikasanti tadā hi ve;</gatha1>
<gathalast line="64">Megho thokaṃ thokaṃ himaṃ, vassati patatipi ca.</gathalast>
<hangnum line="65" number="19"></hangnum>
<gatha1 line="66"> Vassike <pageBreak edition="M" number="0.0222" /> assayujimhi, vikasanti anekadhā;</gatha1>
<gathalast line="67">Padumādidakajāni, pupphāni manuññāni ve.</gathalast>
<hangnum line="68" number="20"></hangnum>
<gatha1 line="69"> Mahāpadīpapantīhi, sakalamranamābhūtale;</gatha1>
<gathalast line="70">Pūjenti lokagganāthaṃ, sādhavo sogatājanā.</gathalast>
<hangnum line="71" number="21"></hangnum>
<gatha1 line="72"> Tapodhanā vicaranti, vassaṃvuṭṭhā disodisaṃ;</gatha1>
<gathalast line="73">Sādhavo dānasoṇḍāva, sītāyanti sukhanti ca.</gathalast>
<hangnum line="74" number="22"></hangnum>
<gatha1 line="75"> Kattikamāsaseṭṭhepi <pageBreak edition="M" number="0.0223" />, sampamodanti mānujā;</gatha1>
<gathalast line="76">Kosītakīpupphāni ca, vikasanti vāyanti ca.</gathalast>
<hangnum line="77" number="23"></hangnum>
<gatha1 line="78"> Kathinamahādānampi, dadanti sādhavo janā;</gatha1>
<gathalast line="79">Tadā candakiraṇopi, atīva pajjoto ahu.</gathalast>
<hangnum line="80" number="24"></hangnum>
<gatha1 line="81"> Ahosi himapāto ca, uttaravāto pavāyati;</gatha1>
<gathalast line="82">Kattikajotichaṇopi, ahosi tasmiñhi ve.</gathalast>
<hangnum line="83" number="25"></hangnum>
<gatha1 line="84"> Dhanurāsīmāgasira <pageBreak edition="M" number="0.0224" />, māse hemantasammate;</gatha1>
<gathalast line="85">Sattidharasupūjāvha, sabhāpi sampavattitā.</gathalast>
<hangnum line="86" number="26"></hangnum>
<gatha1 line="87"> Devasammatapupphāni, manuññarucirānipi;</gatha1>
<gathalast line="88">Pupphanti tamhi māsamhi, himapāto ahosi ca.</gathalast>
<hangnum line="89" number="27"></hangnum>
<gatha1 line="90"> Vīhayo honti pakkā ca, khettesu mranamābhūtale;</gatha1>
<gathalast line="91">Migasiranakkhattampi, joteti ākāsaṅgaṇe.</gathalast>
<hangnum line="92" number="28"></hangnum>
<gatha1 line="93"> Makāre <pageBreak edition="M" number="0.0225" /> phussamāsepi, pupphanti pavāyanti ca;</gatha1>
<gathalast line="94">Sunīlavallipupphāni, janamanoharānipi.</gathalast>
<hangnum line="95" number="29"></hangnum>
<gatha1 line="96"> Senābyūhampi <pageBreak edition="M" number="0.0226" /> karonti, bhūpālā mranamāraṭṭhikā;</gatha1>
<gathalast line="97">Saparisā udikkhanti, hatthiassādiādayo.</gathalast>
<hangnum line="98" number="30"></hangnum>
<gatha1 line="99"> Tamhisī atisītalampi, dakkhiṇāyanakoṭiyaṃ;</gatha1>
<gathalast line="100">Aṭṭhāpuṇṇamadinamhi, sūriyo lokamānito.</gathalast>
<gatha1 line="101">Bodhito navame māse, phussapuṇṇamiyaṃ jino;</gatha1>
<gathalast line="102">Laṃkādīpaṃ visodhetuṃ, laṅkādīpamupāgami.</gathalast>
<hangnum line="103" number="31"></hangnum>
<gatha1 line="104"> Kumbhesu <pageBreak edition="M" number="0.0227" /> māghamāsehi, tūladumā supupphare;</gatha1>
<gathalast line="105">Pumtālā madhurarasaṃ, mānujānaṃ dadanti ca.</gathalast>
<hangnum line="106" number="32"></hangnum>
<gatha1 line="107"> Yāgumahāussavopi, pākaṭo mranamābhūtale;</gatha1>
<gathalast line="108">Avasesasu meghopi, thanayaṃ abhivassati.</gathalast>
<hangnum line="109" number="33"></hangnum>
<gatha1 line="110"> Naranārī manuññāni, padarāni paṇḍāni ca;</gatha1>
<gathalast line="111">Pucimandadumā nava-pattāni dhārentipi ca.</gathalast>
<hangnum line="112" number="34"></hangnum>
<gatha1 line="113"> Mine <pageBreak edition="M" number="0.0228" /> phagguṇamāsamhi, surabhigandhikā subhā;</gatha1>
<gathalast line="114">Pupphanti vanamhi dumā, navapattehi sobhare.</gathalast>
<hangnum line="115" number="35"></hangnum>
<gatha1 line="116"> Dakkhiṇadesato tamhi, vāto pavāyati hi ve;</gatha1>
<gathalast line="117">Vāḷukapiṭṭhe vāluka-thūpe katvāna pūjayyuṃ.</gathalast>
<hangnum line="118" number="36"></hangnum>
<gatha1 line="119"> Pathamagimha māsamhi, nānādumāti pupphare;</gatha1>
<gathalast line="120">Tena sabbampi vipinaṃ, vicittaṃ dassaniyañhi ve.</gathalast>
<gatha1 line="121">Visute jotipālamhi, visutamhi niketane;</gatha1>
<gathalast line="122">Vasatā nekaganthānaṃ, lekhakena kato ayaṃ.</gathalast>
</body>
</document>