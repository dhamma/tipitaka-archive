<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1001n.nrf11.xml</normativeSource>
    <archivePath>roman/anya/niti-gantha-sangaho/kavidappananiti/pakinnakakanda.xml</archivePath>
    <baseFileName>pakinnakakanda</baseFileName>
    <titlePath>Pakiṇṇakakaṇḍa - Kavidappaṇanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Pakiṇṇakakaṇḍa</chapter>
    <hangnum line="2" number="316"></hangnum>
    <gatha1 line="3"> Kulasīlaguṇopeto <pageBreak edition="Myanmar" number="0.0191" />, sabbadhammaparāyaṇo;</gatha1>
    <gathalast line="4">Pavīṇo pesanājjhakkho, dhammajjhakkho vidhīyate.</gathalast>
    <hangnum line="5" number="317"></hangnum>
    <gatha1 line="6"> Vedavedaṅgatatvañño, jappahomaparāyaṇo;</gatha1>
    <gathalast line="7">Āsīvādavacoyutto, esa rājapurohito.</gathalast>
    <gatha1 line="8">Kappo <pageBreak edition="Myanmar" number="0.0192" /> byākaraṇaṃ joti – satthaṃ sikkhā nirutti ca;</gatha1>
    <gathalast line="9">Chandoviciti cetāni, vedaṅgāni vadanti cha.</gathalast>
    <hangnum line="10" number="318"></hangnum>
    <gatha1 line="11"> Sakiṃ vuttagahitatto, lahuhattho jitakkharo;</gatha1>
    <gathalast line="12">Sabbasatthasamālokī, pakaṭṭho nāma lekhako.</gathalast>
    <hangnum line="13" number="319"></hangnum>
    <gatha1 line="14"> Samattanītisatthañño <pageBreak edition="Myanmar" number="0.0193" />, vāhane pūritassamo;</gatha1>
    <gathalast line="15">Sūravīraguṇopeto, senājhakkho vidhīyate.</gathalast>
    <hangnum line="16" number="320"></hangnum>
    <gatha1 line="17"> Sudhī vākyapaṭu, pañño, paracittopalakkhaṇo;</gatha1>
    <gathalast line="18">Dhīro yathātthavādī ca, esa dūto vidhīyate.</gathalast>
    <hangnum line="19" number="321"></hangnum>
    <gatha1 line="20"> Puttanattaguṇopeto, satthañño rasapācako;</gatha1>
    <gathalast line="21">Sūro ca kathino ceva, sūpakāro sa vuccate.</gathalast>
    <hangnum line="22" number="322"></hangnum>
    <gatha1 line="23"> Iṅgitākāratattañño, balavāpiyadassano;</gatha1>
    <gathalast line="24">Appamādī sadā dakkho, patīhāro sa uccate.</gathalast>
    <hangnum line="25" number="323"></hangnum>
    <gatha1 line="26"> Itthimisse kuto sīlaṃ, maṃsabhakkhe kuto dayā;</gatha1>
    <gatha2 line="27">Surāpāne kuto saccaṃ, mahālobhe kuto lajjā;</gatha2>
    <gathalast line="28">Mahātande kuto sippaṃ, mahākodhe kuto dhanaṃ.</gathalast>
    <hangnum line="29" number="324"></hangnum>
    <gatha1 line="30"> Surāyogo velālo ca, samajjacaraṇaṅgato;</gatha1>
    <gathalast line="31">Khiḍḍā dhutto pāpamitto, alaso bhoganāsakā.</gathalast>
    <hangnum line="32" number="325"></hangnum>
    <gatha1 line="33"> Jīvantāpi <pageBreak edition="Myanmar" number="0.0196" /> matā pañca, byāsena parikittitā;</gatha1>
    <gathalast line="34">Dukkhito byādhiti mūḷho, iṇavā niccasevako.</gathalast>
    <hangnum line="35" number="326"></hangnum>
    <gatha1 line="36"> Niddāluko <pageBreak edition="Myanmar" number="0.0197" /> pamādo ca, sukhito rogavālaso;</gatha1>
    <gathalast line="37">Kāmuko kammārāmo ca, sattete satthavajjitā.</gathalast>
    <hangnum line="38" number="327"></hangnum>
    <gatha1 line="39"> Goṇāhi sabbagihīnaṃ, posakā bhogadāyako;</gatha1>
    <gathalast line="40">Tasmā hi mātāpitūva, mānaye sakkareyya ca.</gathalast>
    <hangnum line="41" number="328"></hangnum>
    <gatha1 line="42"> Yathā <pageBreak edition="Myanmar" number="0.0198" /> mātā pitā bhātā, aññevāpi ca ñātakā;</gatha1>
    <gathalast line="43">Gāvo no paramā mittā, yāsu jāyanti osadhā.</gathalast>
    <hangnum line="44" number="329"></hangnum>
    <gatha1 line="45"> Annadā <pageBreak edition="Myanmar" number="0.0199" /> baladā cetā, vaṇṇadā sukhadā tathā;</gatha1>
    <gathalast line="46">Etamatthavasaṃ ñatvā, nāsu gāvo haniṃsu te.</gathalast>
    <hangnum line="47" number="330"></hangnum>
    <gatha1 line="48"> Ye ca khādanti gomaṃsaṃ, mātumaṃsaṃva khādare;</gatha1>
    <gathalast line="49">Matesu tesu gijjhānaṃ, dade sote ca vāhaye.</gathalast>
    <hangnum line="50" number="331"></hangnum>
    <gatha1 line="51"> Dviguṇo <pageBreak edition="Myanmar" number="0.0200" /> thīnamāhāro, buddhicāpi catugguṇo;</gatha1>
    <gathalast line="52">Chagguṇo hoti vāyāmo, kāmotvaṭṭhaguṇo bhave.</gathalast>
    <hangnum line="53" number="332"></hangnum>
    <gatha1 line="54"> Na <pageBreak edition="Myanmar" number="0.0201" /> loke sobhate mūḷho, kevalattapasaṃsako;</gatha1>
    <gathalast line="55">Api sampihite kūpe, katavijjo pakāsate.</gathalast>
    <hangnum line="56" number="333"></hangnum>
    <gatha1 line="57"> Kosajjaṃ bhayato disvā, vīriyārambhañca khemato;</gatha1>
    <gathalast line="58">Āraddhavīriyā hotha, esā buddhānusāsanī.</gathalast>
    <hangnum line="59" number="334"></hangnum>
    <gatha1 line="60"> Vivādaṃ <pageBreak edition="Myanmar" number="0.0202" /> bhayato disvā, avivādañca khemato;</gatha1>
    <gathalast line="61">Samaggā sakhilā hotha, esā buddhānusāsanī.</gathalast>
    <hangnum line="62" number="335"></hangnum>
    <gatha1 line="63"> Pamādaṃ bhayato disvā, appamādañca khemato;</gatha1>
    <gathalast line="64">Bhāvethaṭṭhaṅgikaṃ maggaṃ, esā buddhānusāsanī.</gathalast>
    <hangnum line="65" number="336"></hangnum>
    <gatha1 line="66"> Garahā <pageBreak edition="Myanmar" number="0.0203" /> ca pasaṃsā ca, aniccā tāvakālikā;</gatha1>
    <gatha2 line="67">Appakācekadesāva, na tā ikkheyya paṇḍito;</gatha2>
    <gathalast line="68">Dhammādhammaṃva ikkheyya, atthānatthaṃ hitāhitaṃ.</gathalast>
  </content>
</document>