<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1001n.nrf2.xml</normativeSource>
    <archivePath>roman/anya/niti-gantha-sangaho/kavidappananiti/panditakanda.xml</archivePath>
    <baseFileName>panditakanda</baseFileName>
    <titlePath>Paṇḍitakaṇḍa - Kavidappaṇanīti - Nīti-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Paṇḍitakaṇḍa</chapter>
    <hangnum line="2" number="3"></hangnum>
    <gatha1 line="3"> Nīti <pageBreak edition="Myanmar" number="0.0002" /> sāro manussānaṃ, mitto ācariyopi ca;</gatha1>
    <gathalast line="4">Mātā pitā ca nītimā, sutavā ganthakārako.</gathalast>
    <hangnum line="5" number="4"></hangnum>
    <gatha1 line="6"> Alasassa <pageBreak edition="Myanmar" number="0.0003" /> kuto sippaṃ, asippassa kuto dhanaṃ;</gatha1>
    <gatha2 line="7">Adhanassa kuto mittaṃ, amittassa kuto sukhaṃ;</gatha2>
    <gathalast line="8">Asukhassa kuto puññaṃ, apuññassa kuto varaṃ.</gathalast>
    <hangnum line="9" number="5"></hangnum>
    <gatha1 line="10"> Sucintitacintī <pageBreak edition="Myanmar" number="0.0004" /> ceva, subhāsitabhāsīpi ca;</gatha1>
    <gathalast line="11">Sukatakammakārī ca, paṇḍito sādhumānuso.</gathalast>
    <hangnum line="12" number="6"></hangnum>
    <gatha1 line="13"> Kaviheraññakā <pageBreak edition="Myanmar" number="0.0005" /> katvā, uttattaṃ satthakañcanaṃ;</gatha1>
    <gathalast line="14">Bhūsanaṃ gajjapajjādiṃ, karonti ca manoharaṃ.</gathalast>
    <hangnum line="15" number="7"></hangnum>
    <gatha1 line="16"> Bahuṃ <pageBreak edition="Myanmar" number="0.0006" /> lahuñca gahaṇaṃ, sammūpadhāraṇampi ca;</gatha1>
    <gathalast line="17">Gahita asammussanaṃ, etaṃ suviññulakkhaṇaṃ.</gathalast>
    <hangnum line="18" number="8"></hangnum>
    <gatha1 line="19"> Ajarāmaraṃva pañño, vijjamatthañca cintaye;</gatha1>
    <gathalast line="20">Gahito iva kesesu, maccunā dhammamācare.</gathalast>
    <hangnum line="21" number="9"></hangnum>
    <gatha1 line="22"> Sippasamaṃ <pageBreak edition="Myanmar" number="0.0007" /> dhanaṃ natthi, sippaṃ corā na gaṇhare;</gatha1>
    <gathalast line="23">Idha loke sippaṃ mittaṃ, paraloke sukhāvahaṃ.</gathalast>
    <hangnum line="24" number="10"></hangnum>
    <gatha1 line="25"> Bhuñjanatthaṃ <pageBreak edition="Myanmar" number="0.0008" /> kathanatthaṃ, mukhaṃ hotīti no vade;</gatha1>
    <gathalast line="26">Yaṃ vātaṃ vā mukhāruḷhaṃ, vacanaṃ paṇḍito naro.</gathalast>
    <hangnum line="27" number="11"></hangnum>
    <gatha1 line="28"> Dummedhehi pasaṃsā ca, viññūhi garahā ca yā;</gatha1>
    <gathalast line="29">Garahāva seyyo viññūhi, yañce bālappasaṃsanā.</gathalast>
    <hangnum line="30" number="12"></hangnum>
    <gatha1 line="31"> Acintiye <pageBreak edition="Myanmar" number="0.0009" /> sāṭṭhakathe, paṇḍito jinabhāsite;</gatha1>
    <gathalast line="32">Upadesaṃ sadā gaṇhe, garuṃ sammā upaṭṭhahaṃ.</gathalast>
    <gatha1 line="33">Tasmā sāṭṭhakathe dhīro, gambhīre jinabhāsite;</gatha1>
    <gathalast line="34">Upadesaṃ sadā gaṇhe, garuṃ sammā upaṭṭhahaṃ.</gathalast>
    <hangnum line="35" number="13"></hangnum>
    <gatha1 line="36"> Garūpadesahīno <pageBreak edition="Myanmar" number="0.0010" /> hi, atthasāraṃ na vindati;</gatha1>
    <gathalast line="37">Atthasāravihīno so, saddhammā parihāyati.</gathalast>
    <hangnum line="38" number="14"></hangnum>
    <gatha1 line="39"> Garūpadesalābhī ca, atthasārasamāyuto;</gatha1>
    <gathalast line="40">Saddhammaṃ paripālento, saddhammasmā na hāyati.</gathalast>
    <hangnum line="41" number="15"></hangnum>
    <gatha1 line="42"> Sabbadabbesu <pageBreak edition="Myanmar" number="0.0011" /> vijjeva, dabbamāhu anuttaraṃ;</gatha1>
    <gathalast line="43">Ahārattā anagghattā, akkhayattā ca sabbadā.</gathalast>
    <hangnum line="44" number="16"></hangnum>
    <gatha1 line="45"> Appakenapi medhāvī, pābhatena vicakkhaṇo;</gatha1>
    <gathalast line="46">Samuṭṭhāpeti attānaṃ, aṇuṃ aggiṃva sandhamaṃ.</gathalast>
    <hangnum line="47" number="17"></hangnum>
    <gatha1 line="48"> Paṇḍite <pageBreak edition="Myanmar" number="0.0012" /> ca guṇā sabbe, mūḷhe dosā hi kevalaṃ;</gatha1>
    <gathalast line="49">Tasmā mūḷhasahassesu, pañño eko visesiyate.</gathalast>
    <hangnum line="50" number="18"></hangnum>
    <gatha1 line="51"> Bālā <pageBreak edition="Myanmar" number="0.0013" /> issanti dummedhā, guṇī niddosakārino;</gatha1>
    <gathalast line="52">Garuko paṇḍito etasa-missaṃ tehyavidvā samo.</gathalast>
    <hangnum line="53" number="19"></hangnum>
    <gatha1 line="54"> Manuññameva <pageBreak edition="Myanmar" number="0.0014" /> bhāseyya, nāmanuññaṃ kudācanaṃ;</gatha1>
    <gatha2 line="55">Manuññaṃ bhāsamānassa, garuṃ bhāraṃ udaddhari;</gatha2>
    <gathalast line="56">Dhanañca naṃ alābhesi, tena cattamano ahu.</gathalast>
    <hangnum line="57" number="20"></hangnum>
    <gatha1 line="58"> Vijjā <pageBreak edition="Myanmar" number="0.0015" /> dadāti vinayaṃ, vinayā yāti pattataṃ;</gatha1>
    <gathalast line="59">Pattattā dhanaṃ pappoti, dhanā dhammaṃ tato sukhaṃ.</gathalast>
    <hangnum line="60" number="21"></hangnum>
    <gatha1 line="61"> Ye vuḍḍhamapacayanti, narā dhammassa kovidā;</gatha1>
    <gathalast line="62">Diṭṭheva dhamme pāsaṃsā, samparāye ca suggatiṃ.</gathalast>
    <hangnum line="63" number="22"></hangnum>
    <gatha1 line="64"> Mātariva <pageBreak edition="Myanmar" number="0.0016" /> paradāresu, paradabbesu ledduṃva;</gatha1>
    <gathalast line="65">Attanīva sabbabhūtesu, yo passati so paṇḍito.</gathalast>
    <hangnum line="66" number="23"></hangnum>
    <gatha1 line="67"> Āsīsetheva <pageBreak edition="Myanmar" number="0.0017" /> puriso, na nibbindeyya paṇḍito;</gatha1>
    <gathalast line="68">Anavajjesu kammesu, pasaṃsitesu sādhubhi.</gathalast>
    <gatha1 line="69">Āsīsetheva <pageBreak edition="Myanmar" number="0.0018" /> puriso, na nibbindeyya paṇḍito;</gatha1>
    <gathalast line="70">Passāmi vohaṃ attānaṃ, yathā icchiṃ tathā ahu.</gathalast>
    <hangnum line="71" number="24"></hangnum>
    <gatha1 line="72"> Vāyametheva puriso, na nibbindeyya paṇḍito;</gatha1>
    <gathalast line="73">Puññakriyavatthūsu, pasaṃsitesu viññubhi.</gathalast>
    <hangnum line="74" number="25"></hangnum>
    <gatha1 line="75"> Loke <pageBreak edition="Myanmar" number="0.0019" /> ussāhavantānaṃ, janānaṃ kimasādhiyaṃ;</gatha1>
    <gathalast line="76">Sāgarepi mahāsetuṃ, kapiyūthehi bandhati.</gathalast>
    <hangnum line="77" number="26"></hangnum>
    <gatha1 line="78"> Kiṃ kulena visālena, guṇahīno tu yo naro;</gatha1>
    <gathalast line="79">Akulinopi satthañño, devatāhipi pujjate.</gathalast>
    <hangnum line="80" number="27"></hangnum>
    <gatha1 line="81"> Ukkaṭṭhe <pageBreak edition="Myanmar" number="0.0020" /> sūramicchanti, mantīsu akutūhalaṃ;</gatha1>
    <gathalast line="82">Piyañca annapānamhi, atthe jāte ca paṇḍitaṃ.</gathalast>
    <hangnum line="83" number="28"></hangnum>
    <gatha1 line="84"> Rūpayobbannasampannā <pageBreak edition="Myanmar" number="0.0021" />, visālakulasambhavā;</gatha1>
    <gathalast line="85">Vijjāhīnā na sobhante, niggandhā iva kiṃ sukā.</gathalast>
    <hangnum line="86" number="29"></hangnum>
    <gatha1 line="87"> Vutyaṃ <pageBreak edition="Myanmar" number="0.0022" /> visadañāṇassa, ñāto attho tarassana;</gatha1>
    <gathalast line="88">Sūrappabhāya ādāso, chāyaṃ disse na mākare.</gathalast>
    <hangnum line="89" number="30"></hangnum>
    <gatha1 line="90"> Aveyyākaraṇo tvandho, badhiro kosavajjito;</gatha1>
    <gathalast line="91">Sāhiccarahito paṅgu, mūgo takkavivajjito.</gathalast>
    <hangnum line="92" number="31"></hangnum>
    <gatha1 line="93"> Dhīro <pageBreak edition="Myanmar" number="0.0023" /> ca vividhānaññū, paresaṃ vivarānugū;</gatha1>
    <gathalast line="94">Sabbāmitte vasīkatvā, kosiyova sukhī siyā.</gathalast>
    <hangnum line="95" number="32"></hangnum>
    <gatha1 line="96"> Mahātejopi <pageBreak edition="Myanmar" number="0.0024" /> tejoyaṃ, mattikaṃ na muduṃ kare;</gatha1>
    <gathalast line="97">Āpo āpesi mudukaṃ, sādhuvācāva kakkhaḷaṃ.</gathalast>
    <hangnum line="98" number="33"></hangnum>
    <gatha1 line="99"> Kottho puttena jātena, yo na vidū na dhammiko;</gatha1>
    <gathalast line="100">Kāṇena cakkhunā kiṃ vā, cakkhu pīḷeva kevalaṃ.</gathalast>
    <hangnum line="101" number="34"></hangnum>
    <gatha1 line="102"> Mudunāva <pageBreak edition="Myanmar" number="0.0025" /> ripuṃ jeti, mudunā jeti dāruṇaṃ;</gatha1>
    <gathalast line="103">No na siddhaṃ mudu kiñci, tato ca mudunā jaye.</gathalast>
    <hangnum line="104" number="35"></hangnum>
    <gatha1 line="105"> Sajāto yena jātena, yāti vaṃso samunnatiṃ;</gatha1>
    <gathalast line="106">Parivattinisaṃsāre, mato ko vā na jāyate.</gathalast>
    <hangnum line="107" number="36"></hangnum>
    <gatha1 line="108"> Dāne <pageBreak edition="Myanmar" number="0.0026" /> tapasi sūre ca, yassa na patthito yaso;</gatha1>
    <gathalast line="109">Vijjāya matthalābhe ca, kevalaṃ adhikovaso.</gathalast>
    <hangnum line="110" number="37"></hangnum>
    <gatha1 line="111"> Varo eko guṇī putto, na ca mūḷhasatānyapi;</gatha1>
    <gathalast line="112">Eko cando tamo hanati, na ca tārāgaṇo tathā.</gathalast>
    <hangnum line="113" number="38"></hangnum>
    <gatha1 line="114"> Puññatitthakato yena, tapo kvāpi sudukkaro;</gatha1>
    <gathalast line="115">Tassa putto bhave vasso, samiddho dhammiko suddhe.</gathalast>
    <hangnum line="116" number="39"></hangnum>
    <gatha1 line="117"> Lālaye pañcavassāni, dasavassāni tālaye;</gatha1>
    <gathalast line="118">Pattetu soḷase vasse, puttaṃ mittaṃva ācare.</gathalast>
    <hangnum line="119" number="40"></hangnum>
    <gatha1 line="120"> Lālane <pageBreak edition="Myanmar" number="0.0028" /> bahavo dosā, tālane bahavo guṇā;</gatha1>
    <gathalast line="121">Tasmā puttañca sissañca, tālaye na tu lālaye.</gathalast>
    <hangnum line="122" number="41"></hangnum>
    <gatha1 line="123"> Māgadhā pākatā ceva, sakkatavohāropi ca;</gatha1>
    <gathalast line="124">Etesu kovido pañño, dhīro pāḷiṃ visodhaye.</gathalast>
    <hangnum line="125" number="42"></hangnum>
    <gatha1 line="126"> Sakkataṃ <pageBreak edition="Myanmar" number="0.0029" /> pākatañceva-pabhaṃso ca pisācikī;</gatha1>
    <gathalast line="127">Māgadhī sorasenīva, cha bhāsā parikittitā.</gathalast>
    <hangnum line="128" number="43"></hangnum>
    <gatha1 line="129"> Candanaṃ <pageBreak edition="Myanmar" number="0.0030" /> sītalaṃ loke, candikā sītalā tato;</gatha1>
    <gathalast line="130">Candana candikātopi, vākyaṃ sādhu subhāsitaṃ.</gathalast>
    <hangnum line="131" number="44"></hangnum>
    <gatha1 line="132"> Pattakāloditaṃ appaṃ, vākyaṃ subhāsitaṃ bhave;</gatha1>
    <gathalast line="133">Khuditassa kadannampi, bhuttaṃ sādurasaṃ siyā.</gathalast>
    <hangnum line="134" number="45"></hangnum>
    <gatha1 line="135"> Satthakāpi <pageBreak edition="Myanmar" number="0.0031" /> bahūvācā, nādarā bahubhāṇino;</gatha1>
    <gathalast line="136">Sopakāramudāsinā, nanu diṭṭhaṃ nadījalaṃ.</gathalast>
    <hangnum line="137" number="46"></hangnum>
    <gatha1 line="138"> Pāsāṇachattaṃ garukaṃ, tato devānācikkhanā;</gatha1>
    <gathalast line="139">Tato vuḍḍhānamovādo, tato buddhassa sāsanaṃ.</gathalast>
    <hangnum line="140" number="47"></hangnum>
    <gatha1 line="141"> Tūlaṃ <pageBreak edition="Myanmar" number="0.0032" /> sallahukaṃ loke, tato capalajātiko;</gatha1>
    <gathalast line="142">Tatonosāvako tato, yati dhammapamādako.</gathalast>
    <hangnum line="143" number="48"></hangnum>
    <gatha1 line="144"> Paṇḍitassa pasaṃsāya, daṇḍo bālena dīyate;</gatha1>
    <gathalast line="145">Paṇḍito paṇḍiteneva, vaṇṇitova suvaṇṇito.</gathalast>
    <hangnum line="146" number="49"></hangnum>
    <gatha1 line="147"> Satesu jāyate sūro, sahassesu ca paṇḍito;</gatha1>
    <gathalast line="148">Vuttā satasahassesu, dātā bhavati vā na vā.</gathalast>
    <hangnum line="149" number="50"></hangnum>
    <gatha1 line="150"> Vidvattañca rājattañca, neva tulyaṃ kadācipi;</gatha1>
    <gathalast line="151">Sadese pūjito rājā, vidvā sabbattha pūjito.</gathalast>
    <hangnum line="152" number="51"></hangnum>
    <gatha1 line="153"> Sataṃ <pageBreak edition="Myanmar" number="0.0034" /> dīghāyukaṃ sabba-sattānaṃ sukhakāraṇaṃ;</gatha1>
    <gathalast line="154">Asataṃ pana sabbesaṃ, dukkhahetu na saṃsayo.</gathalast>
    <hangnum line="155" number="52"></hangnum>
    <gatha1 line="156"> Paṇḍite sujane sante, sabbepi sujanā janā;</gatha1>
    <gathalast line="157">Jātekasmiṃ sāragandhe, sabbe gandhamayā dumā.</gathalast>
    <hangnum line="158" number="53"></hangnum>
    <gatha1 line="159"> Attāva yadi vinīto, nijassitā mahājanā;</gatha1>
    <gathalast line="160">Vinītaṃ yanti sabbepi, ko taṃ nāseyya paṇḍito.</gathalast>
    <hangnum line="161" number="54"></hangnum>
    <gatha1 line="162"> Sarīrassa guṇānañca, dūramaccantamantaraṃ;</gatha1>
    <gathalast line="163">Sarīraṃ khaṇaviddhaṃsī, kappantaṭṭhāyino guṇā.</gathalast>
    <hangnum line="164" number="55"></hangnum>
    <gatha1 line="165"> Ambuṃ pivanti no najjo, rukkho khādati no phalaṃ;</gatha1>
    <gathalast line="166">Megho kvacipi no sassaṃ, paratthāya sataṃ dhanaṃ.</gathalast>
    <hangnum line="167" number="56"></hangnum>
    <gatha1 line="168"> Saccaṃ punapi saccanti, bhujamukkhippa muccate;</gatha1>
    <gathalast line="169">Sakattho natthi nattheva, parassattha makubbato.</gathalast>
    <hangnum line="170" number="57"></hangnum>
    <gatha1 line="171"> Sataṃ <pageBreak edition="Myanmar" number="0.0037" /> pharusavācāhi, na yāti vikatiṃ mano;</gatha1>
    <gathalast line="172">Tiṇukkāhi na sakkāva, tāpetuṃ sāgare jalaṃ.</gathalast>
    <hangnum line="173" number="58"></hangnum>
    <gatha1 line="174"> Selo yathā ekaghano, vātena na samīrati;</gatha1>
    <gathalast line="175">Evaṃ nindāpasaṃsāsu, na samiñjanti paṇḍitā.</gathalast>
    <hangnum line="176" number="59"></hangnum>
    <gatha1 line="177"> Dhammatthakāmamokkhānaṃ <pageBreak edition="Myanmar" number="0.0038" />, yassekopi na vijjati;</gatha1>
    <gathalast line="178">Ajagalathanasseva, tassa jāti niratthakā.</gathalast>
    <hangnum line="179" number="60"></hangnum>
    <gatha1 line="180"> Na kammamapi cintetvā, caje uyyogamattano;</gatha1>
    <gathalast line="181">Anuyyogena telāni, tilehi na sakkā laddhuṃ.</gathalast>
    <hangnum line="182" number="61"></hangnum>
    <gatha1 line="183"> Yathā <pageBreak edition="Myanmar" number="0.0039" /> hyekena cakkena, na rathassa pati bhave;</gatha1>
    <gathalast line="184">Evaṃ purisakārena, vinā kammaṃ na sijjhati.</gathalast>
    <hangnum line="185" number="62"></hangnum>
    <gatha1 line="186"> Uyyāmena hi sijjhanti, kāriyāni na manorathaṃ;</gatha1>
    <gathalast line="187">Na hi suttassa sīhassa, pavisanti migāmukhe.</gathalast>
    <hangnum line="188" number="63"></hangnum>
    <gatha1 line="189"> Mātāpitu <pageBreak edition="Myanmar" number="0.0040" /> katābhyāso, guṇitameti bālako;</gatha1>
    <gathalast line="190">Na gabbhajātimattena, putto bhavati paṇḍito.</gathalast>
    <hangnum line="191" number="64"></hangnum>
    <gatha1 line="192"> Mātā sattu pitā verī, yena bālo na pāṭhito;</gatha1>
    <gathalast line="193">Na sobhate sabhāmajjhe, haṃsamajjhe bako yathā.</gathalast>
    <hangnum line="194" number="65"></hangnum>
    <gatha1 line="195"> Kāco <pageBreak edition="Myanmar" number="0.0041" /> kañcanasaṃsaggo, dhatte marakatiṃ jutiṃ;</gatha1>
    <gathalast line="196">Tathā sabbhisannidhānā, mūḷho yāti pavīṇataṃ.</gathalast>
    <hangnum line="197" number="66"></hangnum>
    <gatha1 line="198"> Tasmā akkharakosallaṃ, sammādeyya hitatthiko;</gatha1>
    <gathalast line="199">Upaṭṭhahaṃ garuṃ sammā, uṭṭhānādīhi pañcahi.</gathalast>
    <hangnum line="200" number="67"></hangnum>
    <gatha1 line="201"> Uṭṭhānā <pageBreak edition="Myanmar" number="0.0042" /> upaṭṭhānā, ca, sussūsā pāricarīyā;</gatha1>
    <gathalast line="202">Sakkaccaṃ sippuggahaṇā, garuṃ ārādhaye budho.</gathalast>
    <hangnum line="203" number="68"></hangnum>
    <gatha1 line="204"> Kābyasattha <pageBreak edition="Myanmar" number="0.0043" /> vinodena, kālo gacchati dhīmataṃ;</gatha1>
    <gathalast line="205">Byasanena ca mūḷhānaṃ, nidāya kalahena vā.</gathalast>
    <hangnum line="206" number="69"></hangnum>
    <gatha1 line="207"> Cha dosā puriseneha, hātabbā bhūtimicchatā;</gatha1>
    <gathalast line="208">Niddātandī bhayaṃ kodho, ālasyaṃ dīghasuttatā.</gathalast>
    <gatha1 line="209">Niddāsīlī <pageBreak edition="Myanmar" number="0.0044" /> sabhāsīlī, anuṭṭhātā ca yo naro;</gatha1>
    <gathalast line="210">Alaso kodhapaññāṇo, taṃ parābhavato mukhaṃ.</gathalast>
    <hangnum line="211" number="70"></hangnum>
    <gatha1 line="212"> Nigguṇesupi sattesu, dayā kubbanti sādhavo;</gatha1>
    <gathalast line="213">Na hi saṃharate jutiṃ, cando caṇḍālavesme.</gathalast>
    <hangnum line="214" number="71"></hangnum>
    <gatha1 line="215"> Yatra <pageBreak edition="Myanmar" number="0.0045" /> vidvajjano natthi, sīlāghyo tatra appadhipi;</gatha1>
    <gathalast line="216">Niratthapādame dese, eraṇḍopi dumāyate.</gathalast>
    <hangnum line="217" number="72"></hangnum>
    <gatha1 line="218"> Ṭhānabhaṭṭhā na sobhante, dantā kesā nakhā narā;</gatha1>
    <gathalast line="219">Itiviññāya matimā, saṭṭhānaṃ na pariccaje.</gathalast>
    <hangnum line="220" number="73"></hangnum>
    <gatha1 line="221"> Paropadese <pageBreak edition="Myanmar" number="0.0046" /> paṇḍiccaṃ, sabbesaṃ sukarañhi kho;</gatha1>
    <gathalast line="222">Dhamme sayamanuṭṭhānaṃ, kassacisumahattano.</gathalast>
    <hangnum line="223" number="74"></hangnum>
    <gatha1 line="224"> Appamādaṃ pasaṃsanti, puññakiriyāsu paṇḍitā;</gatha1>
    <gathalast line="225">Appamatto ubho atthe, adhiggaṇhāti paṇḍito.</gathalast>
    <hangnum line="226" number="75"></hangnum>
    <gatha1 line="227"> Nidhīnaṃva <pageBreak edition="Myanmar" number="0.0047" /> pavattāraṃ, yaṃ passe vajjadassinaṃ;</gatha1>
    <gatha2 line="228">Niggayhavādiṃ medhāviṃ, tādisaṃ paṇḍitaṃ bhaje;</gatha2>
    <gathalast line="229">Tādisaṃ bhajamānassa, seyyo hoti na pāpiyo.</gathalast>
    <hangnum line="230" number="76"></hangnum>
    <gatha1 line="231"> Muhuttamapi <pageBreak edition="Myanmar" number="0.0048" /> ce viññū, paṇḍitaṃ payirupāsati;</gatha1>
    <gathalast line="232">Khippaṃ dhammaṃ vijānāti, jivhā sūparasaṃ yathā.</gathalast>
    <hangnum line="233" number="77"></hangnum>
    <gatha1 line="234"> Dullabho purisājañño, na so sabbattha jāyati;</gatha1>
    <gathalast line="235">Yattha so jāyatī dhīro, taṃ kulaṃ sukha medhati.</gathalast>
    <hangnum line="236" number="78"></hangnum>
    <gatha1 line="237"> Tagarañca <pageBreak edition="Myanmar" number="0.0049" /> palāsena, yo naro upanayhati;</gatha1>
    <gathalast line="238">Pattāpi surati vāyanti, evaṃ dhīrūpasevanā.</gathalast>
    <hangnum line="239" number="79"></hangnum>
    <gatha1 line="240"> Nipuṇe sutameseyya, vicinitvā sutatthiko;</gatha1>
    <gathalast line="241">Bhattaṃ ukkhaliyaṃ pakkaṃ, bhājanepi tathā bhave.</gathalast>
    <hangnum line="242" number="80"></hangnum>
    <gatha1 line="243"> Appakaṃ <pageBreak edition="Myanmar" number="0.0050" /> nātimaññeyya, citte sutaṃ nidhāpaye;</gatha1>
    <gathalast line="244">Vammikodakabindūva, cirena paripūrati.</gathalast>
    <hangnum line="245" number="81"></hangnum>
    <gatha1 line="246"> Gacchaṃ <pageBreak edition="Myanmar" number="0.0051" /> kipilliko yāti, yojanānaṃ satānipi;</gatha1>
    <gathalast line="247">Agacchaṃ venayyoapi, padamekaṃ na gacchati.</gathalast>
    <hangnum line="248" number="82"></hangnum>
    <gatha1 line="249"> Sele sele na maṇikaṃ, gaje gaje na muttikaṃ;</gatha1>
    <gathalast line="250">Vane vane na candanaṃ, ṭhāne ṭhāne na paṇḍito.</gathalast>
    <hangnum line="251" number="83"></hangnum>
    <gatha1 line="252"> Paṇḍito <pageBreak edition="Myanmar" number="0.0052" /> sutasampanno, yattha atthīti ce suto;</gatha1>
    <gathalast line="253">Mahussāhena taṃ ṭhānaṃ, gantabbaṃva sutesinā.</gathalast>
    <hangnum line="254" number="84"></hangnum>
    <gatha1 line="255"> Potthakesu ca yaṃ sippaṃ, parahatthesu yaṃ dhanaṃ;</gatha1>
    <gathalast line="256">Yathākicce samuppanne, na taṃ sippaṃ na taṃ dhanaṃ.</gathalast>
    <hangnum line="257" number="85"></hangnum>
    <gatha1 line="258"> Uppalena <pageBreak edition="Myanmar" number="0.0053" /> jalaṃ jaññā, kiriyāya kulaṃ naro;</gatha1>
    <gathalast line="259">Byattippamāṇa vācāya, jaññā tiṇena medaniṃ.</gathalast>
    <gatha1 line="260">Jalappamāṇaṃ kumudamālaṃ,</gatha1>
    <gatha2 line="261">Kulappamāṇaṃ vinayopamāṇaṃ;</gatha2>
    <gatha3 line="262">Byattippamāṇaṃ kathitavākyaṃ,</gatha3>
    <gathalast line="263">Pathaviyā pamāṇaṃ tiṇamilātaṃ –</gathalast>
    <hangnum line="264" number="86"></hangnum>
    <gatha1 line="265"> Appassuto <pageBreak edition="Myanmar" number="0.0054" /> sutaṃ appaṃ, bahuṃ maññati mānavā;</gatha1>
    <gathalast line="266">Sindhudakamapassanto, kūpe toyaṃva maṇḍuko.</gathalast>
    <hangnum line="267" number="87"></hangnum>
    <gatha1 line="268"> Paṭhame sippaṃ gaṇheyya, eseyya dutiye dhanaṃ;</gatha1>
    <gathalast line="269">Careyya tatiye dhammaṃ, esā janāna dhammatā.</gathalast>
    <hangnum line="270" number="88"></hangnum>
    <gatha1 line="271"> Sussūsā <pageBreak edition="Myanmar" number="0.0055" /> suttavaddhanī, sutaṃ paññāya vaddhanaṃ;</gatha1>
    <gathalast line="272">Paññāya atthaṃ jānāti, attho ñāto sukhāvaho.</gathalast>
    <hangnum line="273" number="89"></hangnum>
    <gatha1 line="274"> Natthi <pageBreak edition="Myanmar" number="0.0056" /> vijjāsamaṃ mittaṃ, na ca byādhisamo ripu;</gatha1>
    <gathalast line="275">Na ca atthasamaṃ pemaṃ, na ca kammasamaṃ balaṃ.</gathalast>
    <hangnum line="276" number="90"></hangnum>
    <gatha1 line="277"> Vinā satthaṃ na gaccheyya, sūro saṅgāmabhūmiyaṃ;</gatha1>
    <gathalast line="278">Paṇḍitvaddhagū vāṇijo, videsagamano tathā.</gathalast>
    <hangnum line="279" number="91"></hangnum>
    <gatha1 line="280"> Dhananāsaṃ <pageBreak edition="Myanmar" number="0.0057" /> manotāpaṃ, ghare duccaritāni ca;</gatha1>
    <gathalast line="281">Vañcanañca avamānaṃ, paṇḍito na pakāsaye.</gathalast>
    <hangnum line="282" number="92"></hangnum>
    <gatha1 line="283"> Anavhāyaṃ gamayanto, apucchā bahubhāsako;</gatha1>
    <gathalast line="284">Attaguṇaṃ pakāsanto, tividho hīnapuggalo.</gathalast>
    <hangnum line="285" number="93"></hangnum>
    <gatha1 line="286"> Haṃso <pageBreak edition="Myanmar" number="0.0058" /> majjhe na kākānaṃ, sīho gunnaṃ na sobhate;</gatha1>
    <gathalast line="287">Gadrabhamajjhe turaṅgo, bālamajjheva paṇḍito.</gathalast>
    <hangnum line="288" number="94"></hangnum>
    <gatha1 line="289"> Pattānurūpakaṃ vākyaṃ, sabhāvānurūpaṃ piyaṃ;</gatha1>
    <gathalast line="290">Attānurūpakaṃ kodhaṃ, yo jānāti sa paṇḍito.</gathalast>
    <hangnum line="291" number="95"></hangnum>
    <gatha1 line="292"> Apparūpo <pageBreak edition="Myanmar" number="0.0056" /> bahuṃbhāso, appapañño pakāsako;</gatha1>
    <gathalast line="293">Appapūro ghaṭo khobhe, appakhīrā gāvī cale.</gathalast>
    <hangnum line="294" number="96"></hangnum>
    <gatha1 line="295"> Na titti rājā dhanamhi, paṇḍitopi subhāsite;</gatha1>
    <gathalast line="296">Cakkhupi piyadassane, na titti sāgaro jale.</gathalast>
    <hangnum line="297" number="97"></hangnum>
    <gatha1 line="298"> Hīnaputto <pageBreak edition="Myanmar" number="0.0060" /> rājamacco, bālaputto ca paṇḍito;</gatha1>
    <gathalast line="299">Adhanassa dhanaṃbahu, purisānaṃ na maññatha.</gathalast>
    <hangnum line="300" number="98"></hangnum>
    <gatha1 line="301"> Yo <pageBreak edition="Myanmar" number="0.0061" /> sisso sippalobhena, bahuṃ gaṇhāti taṃ sippaṃ;</gatha1>
    <gathalast line="302">Mūgova supinaṃ passaṃ, kathetumpi na ussahe.</gathalast>
    <hangnum line="303" number="99"></hangnum>
    <gatha1 line="304"> Na bhijjetuṃ kumbhakāro, sobhetuṃ kumbha ghaṭati;</gatha1>
    <gathalast line="305">Na khipituṃ apāyesu, sissānaṃ vuḍḍhikāraṇā.</gathalast>
    <hangnum line="306" number="100"></hangnum>
    <gatha1 line="307"> Adhanassa <pageBreak edition="Myanmar" number="0.0062" /> rasaṃkhādo, abalassa hato naro;</gatha1>
    <gathalast line="308">Appaññassa vākyakaro, ummattaka samāhikho.</gathalast>
    <hangnum line="309" number="101"></hangnum>
    <gatha1 line="310"> Ekenāpi surukkhena, pupphitena sugandhinā;</gatha1>
    <gathalast line="311">Vāsitaṃ kānanaṃ sabbaṃ, suputtena kulaṃ yathā.</gathalast>
    <hangnum line="312" number="102"></hangnum>
    <gatha1 line="313"> Iṇakattā <pageBreak edition="Myanmar" number="0.0063" /> pitā sattu, mātā ca byabhicārinī;</gatha1>
    <gathalast line="314">Bhariyā rūpavatī sattu, putto sattu apaṇḍito.</gathalast>
    <hangnum line="315" number="103"></hangnum>
    <gatha1 line="316"> Guṇadosamasatthaññū, jano vibhajate kathaṃ;</gatha1>
    <gathalast line="317">Adhikāro kimandhassa, rūpabhedopaladdhiyaṃ.</gathalast>
    <hangnum line="318" number="104"></hangnum>
    <gatha1 line="319"> Sabbattha <pageBreak edition="Myanmar" number="0.0064" /> satthatoyeva, guṇadosavicecanaṃ;</gatha1>
    <gathalast line="320">Yaṃ karoti vināsatthaṃ, sāhasaṃ kimatodhikaṃ.</gathalast>
    <hangnum line="321" number="105"></hangnum>
    <gatha1 line="322"> Nihīyati <pageBreak edition="Myanmar" number="0.0065" /> puriso nihīnasevī,</gatha1>
    <gatha2 line="323">Na ca hāyetha kadāci tulyasevī;</gatha2>
    <gatha3 line="324">Seṭṭhamupanamaṃ udeti khippaṃ,</gatha3>
    <gathalast line="325">Tasmā attano uttariṃ bhaje.</gathalast>
    <hangnum line="326" number="106"></hangnum>
    <gatha1 line="327"> Paccuppannañca <pageBreak edition="Myanmar" number="0.0066" /> yo dhammaṃ, tattha tattha vipassati;</gatha1>
    <gathalast line="328">Asaṃhīraṃ asaṃkuppaṃ, taṃ vidvā manubrūhaye.</gathalast>
    <hangnum line="329" number="107"></hangnum>
    <gatha1 line="330"> Chandā dosā bhayā mohā, yo dhammaṃ nātivattati;</gatha1>
    <gathalast line="331">Āpūrati tassa yaso, sukkapakkheva candimā.</gathalast>
    <hangnum line="332" number="108"></hangnum>
    <gatha1 line="333"> Paṇḍito <pageBreak edition="Myanmar" number="0.0067" /> sīlasampanno, saṇho ca paṭibhānavā;</gatha1>
    <gathalast line="334">Nivātavutti athaddho, tādiso labhate yasaṃ.</gathalast>
    <hangnum line="335" number="109"></hangnum>
    <gatha1 line="336"> Dullabhaṃ <pageBreak edition="Myanmar" number="0.0068" /> pākatikaṃ vākyaṃ, dullabho khemakaro suto;</gatha1>
    <gathalast line="337">Dullabhā sadisī jāyā, dullabho sajano piyo.</gathalast>
    <hangnum line="338" number="110"></hangnum>
    <gatha1 line="339"> Atthaṃ mahantamāpajja, vijjaṃ sampattimeva ca;</gatha1>
    <gathalast line="340">Careyyāmānathaddho yo, paṇḍito so pavuccati.</gathalast>
    <hangnum line="341" number="111"></hangnum>
    <gatha1 line="342"> Sutasanniccayā <pageBreak edition="Myanmar" number="0.0069" /> dhīrā, tuṇhībhūtā apucchitā;</gatha1>
    <gathalast line="343">Puṇṇāsubhāsitenāpi, ghaṇṭādī ghaṭṭitā yathā.</gathalast>
    <hangnum line="344" number="112"></hangnum>
    <gatha1 line="345"> Apuṭṭho paṇḍito bherī, pajjunno hoti pucchito;</gatha1>
    <gathalast line="346">Bālo puṭṭho apuṭṭho ca, bahuṃ vikatthate sadā.</gathalast>
    <hangnum line="347" number="113"></hangnum>
    <gatha1 line="348"> Parūpavāde <pageBreak edition="Myanmar" number="0.0070" /> badhiro, paravajje alocano;</gatha1>
    <gathalast line="349">Paṅgulo aññanārīsu, dussatakke acetano.</gathalast>
    <gatha1 line="350">Cakkhumāssa yathā andho, sotavā badhiro yathā;</gatha1>
    <gatha2 line="351">Paññavāssa yathāmūgo, balavā dubbaloriva;</gatha2>
    <gathalast line="352">Atha atthe samuppanne, sayetha matasāyitaṃ.</gathalast>
    <hangnum line="353" number="114"></hangnum>
    <gatha1 line="354"> Pāpamitte <pageBreak edition="Myanmar" number="0.0071" /> vivajjetvā, bhajeyyuttamapuggalaṃ;</gatha1>
    <gathalast line="355">Ovāde cassa tiṭṭheyya, patthento acalaṃ sukhaṃ.</gathalast>
    <hangnum line="356" number="115"></hangnum>
    <gatha1 line="357"> Atisītaṃ atiuṇhaṃ, atisāyamidaṃ ahu;</gatha1>
    <gathalast line="358">Iti vissaṭṭhakammante, atthā accenti māṇave.</gathalast>
    <hangnum line="359" number="116"></hangnum>
    <gatha1 line="360"> Yo <pageBreak edition="Myanmar" number="0.0072" /> ca sītañca uṇhañca, tiṇābhiyyo na maññati;</gatha1>
    <gathalast line="361">Karaṃ purisakiccāni, so sukhaṃ na vihāyati.</gathalast>
    <hangnum line="362" number="117"></hangnum>
    <gatha1 line="363"> Yasmiṃdese <pageBreak edition="Myanmar" number="0.0073" /> na sammāno, na piyo na ca bandhavo;</gatha1>
    <gathalast line="364">Na ca vijjāgamo koci, na tattha divasaṃ vase.</gathalast>
    <hangnum line="365" number="118"></hangnum>
    <gatha1 line="366"> Dhanavā sutavā rājā, nadī vajjo ime pañca;</gatha1>
    <gathalast line="367">Yattha dese na vijjanti, na tattha divasaṃ vase.</gathalast>
    <hangnum line="368" number="119"></hangnum>
    <gatha1 line="369"> Nabhassa <pageBreak edition="Myanmar" number="0.0074" /> bhūsanaṃ cando, nārīnaṃ bhūsanaṃ pati;</gatha1>
    <gathalast line="370">Chamāya bhūsanaṃ rājā, vijjā sabbassa bhūsanaṃ.</gathalast>
    <hangnum line="371" number="120"></hangnum>
    <gatha1 line="372"> Sukhatthiko sace vijjaṃ, vijjatthiko caje sukhaṃ;</gatha1>
    <gathalast line="373">Sukhatthino kuto vijjā, kuto vijjatthino sukhaṃ.</gathalast>
    <hangnum line="374" number="121"></hangnum>
    <gatha1 line="375"> Khaṇena <pageBreak edition="Myanmar" number="0.0075" /> kaṇena ceva, vijjāmatthañca sādhaye;</gatha1>
    <gathalast line="376">Khaṇacāge kuto vijjā, kaṇacāge kato dhanaṃ.</gathalast>
    <hangnum line="377" number="122"></hangnum>
    <gatha1 line="378"> Ācariyā pādamādatte, pādaṃ sisso sajānanā;</gatha1>
    <gathalast line="379">Pādaṃ sabrahmacārīhi, pādaṃ kālakkamena ca.</gathalast>
    <hangnum line="380" number="123"></hangnum>
    <gatha1 line="381"> Dhammo <pageBreak edition="Myanmar" number="0.0076" /> jaye no adhammo, saccaṃ jayati nāsaccaṃ;</gatha1>
    <gathalast line="382">Khamā jayati no kodho, devo jayati nāsūro.</gathalast>
    <hangnum line="383" number="124"></hangnum>
    <gatha1 line="384"> Hatthassa bhūsanaṃ dānaṃ, saccaṃ kaṇṭhassa bhūsanaṃ;</gatha1>
    <gathalast line="385">Sotassa bhūsanaṃ satthaṃ, bhūsane kiṃ payojanaṃ.</gathalast>
    <hangnum line="386" number="125"></hangnum>
    <gatha1 line="387"> Videsetu <pageBreak edition="Myanmar" number="0.0077" /> dhanaṃ vijjā, byasanesu dhanaṃ mati;</gatha1>
    <gathalast line="388">Paraloke dhanaṃ dhammo, sīlaṃ sabbattha ve dhanaṃ.</gathalast>
    <hangnum line="389" number="126"></hangnum>
    <gatha1 line="390"> Padose <pageBreak edition="Myanmar" number="0.0078" /> dīpako cando, pabhāte dīpako ravi;</gatha1>
    <gathalast line="391">Tiloke dīpako dhammo, suputto kuladīpako.</gathalast>
    <hangnum line="392" number="127"></hangnum>
    <gatha1 line="393"> Vidvā eva vijānāti, vidvajjanaparissamaṃ;</gatha1>
    <gathalast line="394">Na hi vañjhā vijānāti, guruṃ pasavavedanaṃ.</gathalast>
    <hangnum line="395" number="128"></hangnum>
    <gatha1 line="396"> Yassa <pageBreak edition="Myanmar" number="0.0079" /> natthi sayaṃ paññā, satthaṃ tassa karoti kiṃ;</gatha1>
    <gathalast line="397">Locanehi vihīnassa, dappaṇo kiṃ karissati.</gathalast>
    <hangnum line="398" number="129"></hangnum>
    <gatha1 line="399"> Kiṃ karissanti vattāro, sotaṃ yattha na vijjate;</gatha1>
    <gathalast line="400">Naggakapaṇake dese, rajako kiṃ karissati.</gathalast>
    <hangnum line="401" number="130"></hangnum>
    <gatha1 line="402"> Mūḷhasidhassāpadesena, <pageBreak edition="Myanmar" number="0.0080" /> kunārībharaṇena ca;</gatha1>
    <gathalast line="403">Khalasattūhi saṃyogā, paṇḍitopyāvasīdati.</gathalast>
    <hangnum line="404" number="131"></hangnum>
    <gatha1 line="405"> Natthi attasamaṃ pemaṃ, natthi dhaññasamaṃ dhanaṃ;</gatha1>
    <gathalast line="406">Natthi paññāsamā ābhā, vuṭṭhi ve paramā sarā.</gathalast>
    <hangnum line="407" number="132"></hangnum>
    <gatha1 line="408"> Bhujaṅgamaṃ <pageBreak edition="Myanmar" number="0.0081" /> pāvakañca khattiyañca yasassinaṃ;</gatha1>
    <gathalast line="409">Bhikkhuñca sīlasampannaṃ, sammadeva samācare.</gathalast>
    <hangnum line="410" number="133"></hangnum>
    <gatha1 line="411"> Tasmā hi paṇḍito poso, sampassaṃ atthamattano;</gatha1>
    <gathalast line="412">Buddhe dhamme ca saṅghe ca, dhīro saddhaṃ nivesaye.</gathalast>
    <hangnum line="413" number="134"></hangnum>
    <gatha1 line="414"> Guṇo <pageBreak edition="Myanmar" number="0.0082" /> seṭṭhaṅgataṃ yāti, na ucce sayane vase;</gatha1>
    <gathalast line="415">Pāsādasikhare vāso, kāko kiṃ garuḷo siyā.</gathalast>
    <hangnum line="416" number="135"></hangnum>
    <gatha1 line="417"> Anāgataṃ bhayaṃ disvā, dūrato parivajjaye;</gatha1>
    <gathalast line="418">Āgatañca bhayaṃ disvā, abhīto hoti paṇḍito.</gathalast>
    <hangnum line="419" number="136"></hangnum>
    <gatha1 line="420"> Asajjāya malāmantā, anuṭṭhānamalā gharā;</gatha1>
    <gathalast line="421">Malaṃ vaṇṇassa kosajjaṃ, pamādo rakkhato malaṃ.</gathalast>
    <hangnum line="422" number="137"></hangnum>
    <gatha1 line="423"> Anupubbena <pageBreak edition="Myanmar" number="0.0083" /> medhāvī, thokaṃ thokaṃ khaṇe khaṇe;</gatha1>
    <gathalast line="424">Kammāro rajatasseva, niddhame malamattano.</gathalast>
    <hangnum line="425" number="138"></hangnum>
    <gatha1 line="426"> Yañhi <pageBreak edition="Myanmar" number="0.0084" /> kayirā tañhi vade, yaṃ na kayirā na taṃ vade;</gatha1>
    <gathalast line="427">Akarontaṃ bhāsamānaṃ, parijānanti paṇḍitā.</gathalast>
    <hangnum line="428" number="139"></hangnum>
    <gatha1 line="429"> Visamaṃ sabhayaṃ ativāto, paṭicchannaṃ devanissitaṃ;</gatha1>
    <gathalast line="430">Pantho ca saṅgāmo titthaṃ, aṭṭhete parivajjiyā.</gathalast>
    <hangnum line="431" number="140"></hangnum>
    <gatha1 line="432"> Rattoduṭṭho <pageBreak edition="Myanmar" number="0.0085" /> ca muḷho ca, mānī luddho tathālaso;</gatha1>
    <gathalast line="433">Ekacintī ca bālo ca, ete atthavināsakā.</gathalast>
    <hangnum line="434" number="141"></hangnum>
    <gatha1 line="435"> Ratto duṭṭho ca mūḷho ca, bhīru āmisagaruko;</gatha1>
    <gathalast line="436">Itthī soṇḍo paṇḍako ca, navamo dārakopi ca.</gathalast>
    <hangnum line="437" number="142"></hangnum>
    <gatha1 line="438"> Navate puggalā loke, ittarā calitā calā;</gatha1>
    <gathalast line="439">Etehi mantitaṃ guyhaṃ, khippaṃ bhavati pākaṭaṃ.</gathalast>
    <hangnum line="440" number="143"></hangnum>
    <gatha1 line="441"> Yo <pageBreak edition="Myanmar" number="0.0086" /> niruttiṃ na sikkheyya, sikkhanto piṭakattayaṃ;</gatha1>
    <gathalast line="442">Pade pade vikaṅkheyya, vane andhagajo yathā.</gathalast>
    <hangnum line="443" number="144"></hangnum>
    <gatha1 line="444"> Suttaṃ <pageBreak edition="Myanmar" number="0.0087" /> dhātu gaṇoṇvādi, nāmaliṅgānusāsanaṃ;</gatha1>
    <gathalast line="445">Yassa tiṭṭhati jivhagge, sabyākaraṇakesarī.</gathalast>
    <hangnum line="446" number="145"></hangnum>
    <gatha1 line="447"> Saddatthalakkhaṇe bhedī, yo yo nicchitalakkhaṇe;</gatha1>
    <gathalast line="448">So so ñātumakicchena, pahoti piṭakattaye.</gathalast>
    <hangnum line="449" number="146"></hangnum>
    <gatha1 line="450"> Yo <pageBreak edition="Myanmar" number="0.0088" /> saddasatthakusalo kusalo nighaṇḍu,</gatha1>
    <gatha2 line="451">Chando alaṅkatisu niccakatābhiyogo;</gatha2>
    <gatha3 line="452">So yaṃ kavittavikalopi kavīsu saṅkhyaṃ,</gatha3>
    <gathalast line="453">Moggayha vindati hi kitti’ mamandarūpaṃ.</gathalast>
    <hangnum line="454" number="147"></hangnum>
    <gatha1 line="455"> Sukkhopi <pageBreak edition="Myanmar" number="0.0089" /> candanataru na jahāti gandhaṃ,</gatha1>
    <gatha2 line="456">Nāgo gato naramukhe na jahāti līḷaṃ;</gatha2>
    <gatha3 line="457">Yantagato madhurasaṃ na jahāti ucchu,</gatha3>
    <gathalast line="458">Dukkhopi paṇḍitajano na jahāti dhammaṃ.</gathalast>
    <hangnum line="459" number="148"></hangnum>
    <gatha1 line="460"> Dhanadhaññappayogesu, tathā vijjāgamesu ca;</gatha1>
    <gathalast line="461">Āhāre byavahāre ca, cattalajjo sadā bhave.</gathalast>
    <hangnum line="462" number="149"></hangnum>
    <gatha1 line="463"> Sābhāvikī <pageBreak edition="Myanmar" number="0.0090" /> ca paṭibhā, sutañca bahunimmalaṃ;</gatha1>
    <gathalast line="464">Amando cābhiyogoyaṃ, hetu hotiha bandhane.</gathalast>
    <hangnum line="465" number="150"></hangnum>
    <gatha1 line="466"> Jaheyya <pageBreak edition="Myanmar" number="0.0091" /> pāpake mitte, bhajeyya paṇḍite jane;</gatha1>
    <gathalast line="467">Sādhavo abhiseveyya, suṇeyya dhammamuttamaṃ.</gathalast>
    <hangnum line="468" number="151"></hangnum>
    <gatha1 line="469"> Kalyāṇakārī kalyāṇaṃ, pāpakārī ca pāpakaṃ;</gatha1>
    <gathalast line="470">Yādisaṃ vappate bījaṃ, tādisaṃ harate phalaṃ.</gathalast>
    <hangnum line="471" number="152"></hangnum>
    <gatha1 line="472"> Chando <pageBreak edition="Myanmar" number="0.0092" /> nidānaṃ gāthānaṃ, akkharā tāsaṃ viyañjanaṃ;</gatha1>
    <gathalast line="473">Nāmasannissitā gāthā, kavi gāthānamāsayo.</gathalast>
    <hangnum line="474" number="153"></hangnum>
    <gatha1 line="475"> Tasmā <pageBreak edition="Myanmar" number="0.0093" /> hi paṇḍito poso, sampassaṃ hitamattano;</gatha1>
    <gathalast line="476">Paññavantaṃbhipūjeyya, cetiyaṃ viya sādaro.</gathalast>
    <hangnum line="477" number="154"></hangnum>
    <gatha1 line="478"> Dhīraṃ passe suṇe dhīraṃ, dhīrena sahasaṃvase;</gatha1>
    <gathalast line="479">Dhīrenallāpasallāpaṃ, taṃ kare tañca rocaye.</gathalast>
    <hangnum line="480" number="155"></hangnum>
    <gatha1 line="481"> Nayaṃ <pageBreak edition="Myanmar" number="0.0094" /> nayati medhāvī, adhurāyaṃ na yuñjati;</gatha1>
    <gatha2 line="482">Sunayo seyyaso hoti, sammā vutto na kuppati;</gatha2>
    <gathalast line="483">Vinayaṃ so pajānāti, sādhu tena samāgamo.</gathalast>
    <hangnum line="484" number="156"></hangnum>
    <gatha1 line="485"> Sace labhetha nipakaṃ sahāyaṃ,</gatha1>
    <gatha2 line="486">Saddhiṃ caraṃ sādhuvihāri dhīraṃ;</gatha2>
    <gatha3 line="487">Abhibhuyya sabbāni parissayāni,</gatha3>
    <gathalast line="488">Careyya tenattamano satimā.</gathalast>
    <hangnum line="489" number="157"></hangnum>
    <gatha1 line="490"> No <pageBreak edition="Myanmar" number="0.0095" /> ce labhetha nipakaṃ sahāyaṃ,</gatha1>
    <gatha2 line="491">Saddhiṃ caraṃ sādhuvihāri dhīraṃ;</gatha2>
    <gatha3 line="492">Rājāva raṭṭhaṃ vijitaṃ pahāya,</gatha3>
    <gathalast line="493">Eko care mātaṅgaraññeva nāgo.</gathalast>
    <hangnum line="494" number="158"></hangnum>
    <gatha1 line="495"> Sokaṭṭhānasahassāni <pageBreak edition="Myanmar" number="0.0096" />, bhayaṭṭhānasatāni ca;</gatha1>
    <gathalast line="496">Divase divase mūḷha-māvisanti na paṇḍitaṃ.</gathalast>
    <hangnum line="497" number="159"></hangnum>
    <gatha1 line="498"> Jalabindunipātena, cirena pūrate ghaṭo;</gatha1>
    <gathalast line="499">Tathā sakalavijjānaṃ, dhammassa ca dhanassa ca.</gathalast>
    <hangnum line="500" number="160"></hangnum>
    <gatha1 line="501"> Paṇḍitā <pageBreak edition="Myanmar" number="0.0097" /> dukkhaṃ patvāna, na bhavanti visādino;</gatha1>
    <gathalast line="502">Pavissa rāhuno mukhaṃ, kiṃ no deti puna sasī.</gathalast>
    <hangnum line="503" number="161"></hangnum>
    <gatha1 line="504"> Javena assaṃ jānanti, vāhena ca balibaddhaṃ;</gatha1>
    <gathalast line="505">Duhena dhenuṃ jānanti, bhāsamānena paṇḍitaṃ.</gathalast>
    <hangnum line="506" number="162"></hangnum>
    <gatha1 line="507"> Manasā <pageBreak edition="Myanmar" number="0.0098" /> cintitaṃ kammaṃ, vacasā na pakāsaye;</gatha1>
    <gathalast line="508">Aññalakkhitakāriyassa, yato siddhi na jāyate.</gathalast>
    <hangnum line="509" number="163"></hangnum>
    <gatha1 line="510"> Anabhyāse visaṃ vijjā, ajiṇṇe bhojanaṃ visaṃ;</gatha1>
    <gathalast line="511">Visaṃ sabhā daliddassa, vuddhassa taruṇī visaṃ.</gathalast>
    <gatha1 line="512">Cattāro pañca ālope, ābhutvā udakaṃ pive;</gatha1>
    <gathalast line="513">Alaṃ phāsuvihārāya, pahitattassa bhikkhuno.</gathalast>
    <hangnum line="514" number="164"></hangnum>
    <gatha1 line="515"> Yassa eso pasutopi, guṇavā pujjate naro;</gatha1>
    <gathalast line="516">Dhanu vaṃsavisuddhopi, nigguṇo kiṃ karissati.</gathalast>
    <hangnum line="517" number="165"></hangnum>
    <gatha1 line="518"> Issī <pageBreak edition="Myanmar" number="0.0100" /> dayī asaṃtuṭṭho, kodhano niccasaṅkīto;</gatha1>
    <gathalast line="519">Parabhāgyopajīvī ca, chaḷete dukkhabhāgino.</gathalast>
    <hangnum line="520" number="166"></hangnum>
    <gatha1 line="521"> Sumahantāni sattānī, dhārayantā bahussutā;</gatha1>
    <gathalast line="522">Chettāro saṃsayānañca, kaliṃ yanti lobhamohitā.</gathalast>
    <hangnum line="523" number="167"></hangnum>
    <gatha1 line="524"> Nadītīre <pageBreak edition="Myanmar" number="0.0101" /> khate kūpe, araṇītālavaṇṭake;</gatha1>
    <gathalast line="525">Na vade dakādī natthīti, mukhe ca vacanaṃ tathā.</gathalast>
    <hangnum line="526" number="168"></hangnum>
    <gatha1 line="527"> Sabbaṃ suṇāti sotena, sabbaṃ passati cakkhunā;</gatha1>
    <gathalast line="528">Na ca diṭṭhaṃ sutaṃ dhīro, sabbaṃ uccitu marahati.</gathalast>
    <hangnum line="529" number="169"></hangnum>
    <gatha1 line="530"> Bālādapi <pageBreak edition="Myanmar" number="0.0102" /> gahetabbaṃ, yuttamuttamanīsibhi;</gatha1>
    <gathalast line="531">Ravissāvisaye kiṃ na, padīpassa pakāsanaṃ.</gathalast>
    <hangnum line="532" number="170"></hangnum>
    <gatha1 line="533"> Tasmā <pageBreak edition="Myanmar" number="0.0103" /> hi paṇḍito poso, sampassaṃ attamattano;</gatha1>
    <gathalast line="534">Yoniso vicine dhammaṃ, evaṃ tattha visujjhati.</gathalast>
    <hangnum line="535" number="171"></hangnum>
    <gatha1 line="536"> Kiṃ tena jātujātena, mātuyobbannahārinā;</gatha1>
    <gathalast line="537">Ārohati na yo saka-vaṃsaagge dhajo yathā.</gathalast>
    <hangnum line="538" number="172"></hangnum>
    <gatha1 line="539"> Sammā upaparikkhitvā, akkharesu padesu ca;</gatha1>
    <gathalast line="540">Coraghāto siyā sisso, guru coraṭṭakārako.</gathalast>
    <hangnum line="541" number="173"></hangnum>
    <gatha1 line="542"> Adantadamanaṃ <pageBreak edition="Myanmar" number="0.0104" /> satthaṃ, khalānaṃ kurute madaṃ;</gatha1>
    <gathalast line="543">Cakkhusaṅkhārakaṃ tejaṃ, ulūkānaṃmivandhakaṃ.</gathalast>
    <hangnum line="544" number="174"></hangnum>
    <gatha1 line="545"> Narattaṃ dullabhaṃ loke, vijjā tatra sudullabhā;</gatha1>
    <gathalast line="546">Kavittaṃ dullabhaṃ tatra, satti tatra sudullabhā.</gathalast>
    <hangnum line="547" number="175"></hangnum>
    <gatha1 line="548"> Yebhuyyena <pageBreak edition="Myanmar" number="0.0105" /> hi sattānaṃ, vināse paccupaṭṭhite;</gatha1>
    <gathalast line="549">Anayo nayarūpena, buddhimāgamma tiṭṭhati.</gathalast>
  </content>
</document>