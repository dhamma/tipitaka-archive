<?xml version="1.0"?>
<document>
<metadata>
<normativeSource>http://tipitaka.org/romn/cscd/e1001n.nrf7.xml</normativeSource>
<archivePath>roman/anya/niti-gantha-sangaho/kavidappananiti/puttakanda.xml</archivePath>
<titlePath>Puttakaṇḍa - Kavidappaṇanīti - Nīti-gantha-saṅgaho - Anya</titlePath>
</metadata>
<body>
<chapter line="1">Puttakaṇḍa</chapter>
<hangnum line="2" number="281"></hangnum>
<gatha1 line="3"> Abhijātaṃ <pageBreak edition="M" number="0.0168" /> anujātaṃ, puttamicchanti paṇḍitā;</gatha1>
<gathalast line="4">Avajātaṃ na icchanti, yo hoti kulagandhano.</gathalast>
<hangnum line="5" number="282"></hangnum>
<gatha1 line="6"> Pañcaṭṭhānāni <pageBreak edition="M" number="0.0170" /> sampassaṃ, puttamicchanti paṇḍitā;</gatha1>
<gathalast line="7">Bhato vā no bharissati, kiccaṃ vā no karissati.</gathalast>
<hangnum line="8" number="283"></hangnum>
<gatha1 line="9"> Kulavaṃso ciraṃ tiṭṭhe, dāyajjaṃ paṭipajjati;</gatha1>
<gathalast line="10">Atha vā pana petānaṃ, dakkhinaṃ anupadassati.</gathalast>
<hangnum line="11" number="284"></hangnum>
<gatha1 line="12"> Bahuputte <pageBreak edition="M" number="0.0171" /> pitā eko, avassaṃ poseti sadā;</gatha1>
<gathalast line="13">Bahuputtā na sakkonti, posetuṃ pitarekakaṃ.</gathalast>
<hangnum line="14" number="285"></hangnum>
<gatha1 line="15"> Puttaṃ vā bhātaraṃ duṭṭhu, anusāseyya no jahe;</gatha1>
<gathalast line="16">Kinnu chejjaṃ karaṃ pādaṃ, littaṃ asucinā siyā.</gathalast>
</body>
</document>