<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1203n.nrf.xml</normativeSource>
    <archivePath>roman/anya/sihala-gantha-sangaho/dathavamsa/dathavamso.xml</archivePath>
    <baseFileName>dathavamso</baseFileName>
    <titlePath>Dāṭhāvaṃso  - Dāṭhāvaṃsa - Sihaḷa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Dāṭhāvaṃso <pageBreak edition="Vipassana Research Institut" number="0.0001" /></chapter>
    <centered line="2"> Namo tassa bhagavato arahato sammāsambuddhassa</centered>
    <hangnum line="3" number="1"></hangnum>
    <gatha1 line="4"> Visāradaṃ vādapathāti vattinaṃ,</gatha1>
    <gatha2 line="5">Tilokapajjotamasayhasāhinaṃ;</gatha2>
    <gatha3 line="6">Asesa ñeyyāvaraṇappahāyinaṃ,</gatha3>
    <gathalast line="7">Namāmi satthāramanantagocaraṃ.</gathalast>
    <hangnum line="8" number="2"><pageBreak edition="Vipassana Research Institut" number="0.0002" /></hangnum>
    <gatha1 line="9"> Tiloka nāthappabhavaṃ bhayāpahaṃ,</gatha1>
    <gatha2 line="10">Visuddhavijjācaraṇehi sevitaṃ;</gatha2>
    <gatha3 line="11">Papañca saṃyojanabandhanacchidaṃ,</gatha3>
    <gathalast line="12">Namāmi dhammaṃ nipuṇaṃ sududdasaṃ.</gathalast>
    <hangnum line="13" number="3"></hangnum>
    <gatha1 line="14"> Pasādamattena’pi yattha pāṇino,</gatha1>
    <gatha2 line="15">Phūsanti dukkhakkhayamaccutaṃ padaṃ;</gatha2>
    <gatha3 line="16">Tamāhuṇeyyaṃ susamāhitindriyaṃ,</gatha3>
    <gathalast line="17">Namāmi saṅghaṃ munirājasāvakaṃ.</gathalast>
    <hangnum line="18" number="4"></hangnum>
    <gatha1 line="19"> Vibhusayaṃ kāḷakanāgaranva yaṃ,</gatha1>
    <gatha2 line="20">Parakkamo kāruṇiko camūpati;</gatha2>
    <gatha3 line="21">Gavesamāno jinasāsanassa yo,</gatha3>
    <gathalast line="22">Virūḷhimatthañca janassa patthayaṃ.</gathalast>
    <hangnum line="23" number="5"><pageBreak edition="Vipassana Research Institut" number="0.0003" /></hangnum>
    <gatha1 line="24"> Sudhāmayūkhāmala paṇḍuvaṃsajaṃ,</gatha1>
    <gatha2 line="25">Virūḷhasaddhaṃ munirājasāsane;</gatha2>
    <gatha3 line="26">Piyaṃ vadaṃ nītipathānuvattiniṃ,</gatha3>
    <gathalast line="27">Sadā pajānaṃ janikaṃ’va mātaraṃ.</gathalast>
    <hangnum line="28" number="6"></hangnum>
    <gatha1 line="29"> Piyaṃ parakkantibhujassa rājino,</gatha1>
    <gatha2 line="30">Mahesi maccunnatakhuddhisampadaṃ;</gatha2>
    <gatha3 line="31">Vidhāya līlāvatimicchitatthadaṃ,</gatha3>
    <gathalast line="32">Asesa laṅkātalarajjalakkhiyaṃ.</gathalast>
    <hangnum line="33" number="7"></hangnum>
    <gatha1 line="34"> Kumāramārādhitasādhumantinaṃ,</gatha1>
    <gatha2 line="35">Mahādayaṃ paṇḍunarinda vaṃsajaṃ;</gatha2>
    <gatha3 line="36">Vidhāya saddhaṃ madhurindanāmakaṃ,</gatha3>
    <gathalast line="37">Susikkhītaṃ pāvacane kalāsu ca.</gathalast>
    <hangnum line="38" number="8"><pageBreak edition="Vipassana Research Institut" number="0.0004" /></hangnum>
    <gatha1 line="39"> Narindasuññaṃ suciraṃ tisīhaḷaṃ,</gatha1>
    <gatha2 line="40">Itippatītaṃ ayasaṃ apānudi;</gatha2>
    <gatha3 line="41">Ciraṃ paṇītena ca civarādinā,</gatha3>
    <gathalast line="42">Susaññate saṃyamino atappayi.</gathalast>
    <hangnum line="43" number="9"></hangnum>
    <gatha1 line="44"> Ciraṭṭhitiṃ pāvacanassa icchatā,</gatha1>
    <gatha2 line="45">Kataññunā vikkama buddisālinā;</gatha2>
    <gatha3 line="46">Satīmatā candima bandhukittinā,</gatha3>
    <gathalast line="47">Sagāravaṃ tena’bhīyācito ahaṃ.</gathalast>
    <hangnum line="48" number="10"></hangnum>
    <gatha1 line="49"> Sadesa bhāsāya kavīhi sīhaḷe,</gatha1>
    <gatha2 line="50">Katampi vaṃsaṃ jinadantadhātuyā;</gatha2>
    <gatha3 line="51">Niruttiyā māgadhikāya vuddhiyā,</gatha3>
    <gathalast line="52">Karomi dīpantaravāsinaṃ api.</gathalast>
    <hangnum line="53" number="11"><pageBreak edition="Vipassana Research Institut" number="0.0005" /></hangnum>
    <gatha1 line="54"> Jīno’yamiddhe amaravhaye pure,</gatha1>
    <gatha2 line="55">Kadāci hutvāna sumedhanāmako;</gatha2>
    <gatha3 line="56">Savedavedaṅgavibhāgakovido,</gatha3>
    <gathalast line="57">Mahaddhane vippakulamhi māṇavo.</gathalast>
    <hangnum line="58" number="12"></hangnum>
    <gatha1 line="59"> Ahañhi jātibyasanena pīḷito,</gatha1>
    <gatha2 line="60">Jarābhibhuto maraṇena otthaṭo;</gatha2>
    <gatha3 line="61">Sivaṃ padaṃ jātijarādinissaṭaṃ,</gatha3>
    <gathalast line="62">Gavesayissaṃ’ti raho vicintiya.</gathalast>
    <hangnum line="63" number="13"></hangnum>
    <gatha1 line="64"> Anekasaṅkhaṃ dhanadhaññasampadaṃ,</gatha1>
    <gatha2 line="65">Patiṭṭhapetvā kapaṇesi duccajaṃ;</gatha2>
    <gatha3 line="66">Anappake pemabharānubandhino,</gatha3>
    <gathalast line="67">Vihāya mitte ca suteca bandhave.</gathalast>
    <hangnum line="68" number="14"><pageBreak edition="Vipassana Research Institut" number="0.0006" /></hangnum>
    <gatha1 line="69"> Pahāya kāme nikhile manorame,</gatha1>
    <gatha2 line="70">Gharābhinikkhamma himācalantike;</gatha2>
    <gatha3 line="71">Mahīdharaṃ dhammikanāma vissutaṃ,</gatha3>
    <gathalast line="72">Upecca nānātarurājibhusitaṃ.</gathalast>
    <hangnum line="73" number="15"></hangnum>
    <gatha1 line="74"> Manonukūle surarājanimmīte,</gatha1>
    <gatha2 line="75">Asammigānaṃ agatimhi assame;</gatha2>
    <gatha3 line="76">Nivattacīro ajinakkhipaṃ vahaṃ,</gatha3>
    <gathalast line="77">Jaṭādharo tāpasa vesamaggahī.</gathalast>
    <hangnum line="78" number="16"></hangnum>
    <gatha1 line="79"> Susaññatattoparivāri tindriyo,</gatha1>
    <gatha2 line="80">Phalāphalādīhi pavattayaṃ tanuṃ;</gatha2>
    <gatha3 line="81">Gato abhiñgñāsu ca pāramiṃ vasī,</gatha3>
    <gathalast line="82">Tahiṃ samāpatti sukhaṃ avindi so.</gathalast>
    <hangnum line="83" number="17"><pageBreak edition="Vipassana Research Institut" number="0.0007" /></hangnum>
    <gatha1 line="84"> Susajjite rammapurādhivāsinā,</gatha1>
    <gatha2 line="85">Mahājanena’ttamanena añjase;</gatha2>
    <gatha3 line="86">Pathappadese abhiyantamattano,</gatha3>
    <gathalast line="87">Aniṭṭhiteyeva sumedha tāpaso.</gathalast>
    <hangnum line="88" number="18"></hangnum>
    <gatha1 line="89"> Agādhañeyyodadhīpāradassinaṃ,</gatha1>
    <gatha2 line="90">Bhavantaguṃ nibbanathaṃ vināyakaṃ;</gatha2>
    <gatha3 line="91">Anekakhīṇāsavalakkhasevitaṃ,</gatha3>
    <gathalast line="92">Kadā ci dīpaṅkarabuddhamaddasa.</gathalast>
    <hangnum line="93" number="19"></hangnum>
    <gatha1 line="94"> Tato sasaṅghassa tilokabhattuno,</gatha1>
    <gatha2 line="95">Pariccajitvāna tanumpi jīvitaṃ;</gatha2>
    <gatha3 line="96">Pasārayitvāna jaṭājinādikaṃ,</gatha3>
    <gathalast line="97">Vidhāya setuṃ tanumeva pallale.</gathalast>
    <hangnum line="98" number="20"><pageBreak edition="Vipassana Research Institut" number="0.0008" /></hangnum>
    <gatha1 line="99"> Anakkamitvā kalalaṃ mahādaye,</gatha1>
    <gatha2 line="100">Sabhikkhuko gaccatu piṭṭhiyā iti;</gatha2>
    <gatha3 line="101">Adhiṭṭhahitvāna nipannako tahiṃ,</gatha3>
    <gathalast line="102">Anātha metaṃ tibhavaṃ samekkhiya.</gathalast>
    <hangnum line="103" number="21"></hangnum>
    <gatha1 line="104"> Dayāya sañcoditamānaso jane,</gatha1>
    <gatha2 line="105">Bhavaṇṇavā uddharituṃ dukhaddite;</gatha2>
    <gatha3 line="106">Akāsi sambodhipadassa pattiyā,</gatha3>
    <gathalast line="107">Mahābhinīhāramudaggavikkamo.</gathalast>
    <hangnum line="108" number="22"><pageBreak edition="Vipassana Research Institut" number="0.0009" /></hangnum>
    <gatha1 line="109"> Atho viditvā vasino tamāsayaṃ,</gatha1>
    <gatha2 line="110">Adāsi so vyākaraṇaṃ mahāmuni;</gatha2>
    <gatha3 line="111">Tato puraṃ tamhi tathāgate gate,</gatha3>
    <gathalast line="112">Sayaṃvasī sammasi pāramiguṇe.</gathalast>
    <hangnum line="113" number="23"></hangnum>
    <gatha1 line="114"> Tato ca kappānamalīnavikkamo,</gatha1>
    <gatha2 line="115">Asaṃkhiye so caturo salakkhake;</gatha2>
    <gatha3 line="116">Tahiṃ tahiṃ jātisu bodhipācane,</gatha3>
    <gatha2 line="117">Visuddhasambhāraguṇe apūrayi;</gatha2>
    <gatha3 line="118">Athābhijāto tusite mahāyaso,</gatha3>
    <gatha2 line="119">Visuddhasambodhipadopaladdhiyā;</gatha2>
    <gatha3 line="120">Udikkhamāno samayaṃ dayādhano,</gatha3>
    <gathalast line="121">Ciraṃ vibhutiṃ anubhosi sabbaso.</gathalast>
    <hangnum line="122" number="25"><pageBreak edition="Vipassana Research Institut" number="0.0010" /></hangnum>
    <gatha1 line="123"> Sahassasaṅkhā dasacakkavālato,</gatha1>
    <gatha2 line="124">Samāgatānekasurādhipādihi;</gatha2>
    <gatha3 line="125">Udaggudaggehi jinattapattiyā,</gatha3>
    <gathalast line="126">Sagāravaṃ so abhigamma yācito.</gathalast>
    <hangnum line="127" number="26"></hangnum>
    <gatha1 line="128"> Tato cavitvā kapiḷavhaye pure,</gatha1>
    <gatha2 line="129">Sadā sato sakyakulekaketuno;</gatha2>
    <gatha3 line="130">Ahosi suddhodanabhumibhattuno,</gatha3>
    <gathalast line="131">Mahādimāyāya mahesiyā suto.</gathalast>
    <hangnum line="132" number="27"><pageBreak edition="Vipassana Research Institut" number="0.0011" /></hangnum>
    <gatha1 line="133"> Vijātamatto’va vasundharāya so,</gatha1>
    <gatha2 line="134">Patiṭṭhahitvāna disā vilokayī;</gatha2>
    <gatha3 line="135">Tadā ahesuṃ vivaṭaṅganā disā,</gatha3>
    <gathalast line="136">Apūjayuṃ tattha ca devamānusā.</gathalast>
    <hangnum line="137" number="28"></hangnum>
    <gatha1 line="138"> Ādhārayuṃ ātapavāraṇādikaṃ,</gatha1>
    <gatha2 line="139">Adissamānāva nabhambhi devatā;</gatha2>
    <gatha3 line="140">Padāni so satta ca uttarāmukho,</gatha3>
    <gathalast line="141">Upecca nicchārayi vācamāsabhiṃ.</gathalast>
    <hangnum line="142" number="29"></hangnum>
    <gatha1 line="143"> Yathatthasiddhattakumāranāmako,</gatha1>
    <gatha2 line="144">Mahabbalo yobbanahāriviggaho;</gatha2>
    <gatha3 line="145">Ututtayānucchavikesu tīsu so,</gatha3>
    <gathalast line="146">Nubhosi pāsādavaresu sampadaṃ.</gathalast>
    <hangnum line="147" number="30"><pageBreak edition="Vipassana Research Institut" number="0.0012" /></hangnum>
    <gatha1 line="148"> Kadāci uyyānapathe jarāhataṃ,</gatha1>
    <gatha2 line="149">Tathāturaṃ kālakatañca saṃyamiṃ;</gatha2>
    <gatha3 line="150">Kamena disvāna virattamānaso,</gatha3>
    <gathalast line="151">Bhavesu so pabbajituṃ akāmayi.</gathalast>
    <hangnum line="152" number="31"></hangnum>
    <gatha1 line="153"> Sapupphadīpādīkarehi rattiyaṃ,</gatha1>
    <gatha2 line="154">Purakkhato so tidivādhivāsihi;</gatha2>
    <gatha3 line="155">Sachannako kantakavājiyānato,</gatha3>
    <gathalast line="156">Tato mahākāruṇiko’bhinikkhami.</gathalast>
    <hangnum line="157" number="32"></hangnum>
    <gatha1 line="158"> Kamena patvāna anomamāpagaṃ,</gatha1>
    <gatha2 line="159">Sudhotamuttāphalahārisekate;</gatha2>
    <gatha3 line="160">Patiṭṭhahitvā varamoḷibandhanaṃ,</gatha3>
    <gathalast line="161">Sitāsilūnaṃ gagane samukkhipī.</gathalast>
    <hangnum line="162" number="33"><pageBreak edition="Vipassana Research Institut" number="0.0013" /></hangnum>
    <gatha1 line="163"> Paṭiggahetvā tidasānamissaro,</gatha1>
    <gatha2 line="164">Suvaṇnacaṅgoṭavarena taṃ tadā;</gatha2>
    <gatha3 line="165">Tiyojanaṃ nīlamaṇīhi cetiyaṃ,</gatha3>
    <gathalast line="166">Akāsi cūḷāmaṇimattano pure.</gathalast>
    <hangnum line="167" number="34"></hangnum>
    <gatha1 line="168"> Tato ghaṭīkārasarojayoninā,</gatha1>
    <gatha2 line="169">Samāhaṭaṃ dhārayī cīvarādikaṃ;</gatha2>
    <gatha3 line="170">Atho sakaṃ vatthayugaṃ nabhatthale,</gatha3>
    <gathalast line="171">Pasatthavesaggahaṇo samukkhipī.</gathalast>
    <hangnum line="172" number="35"></hangnum>
    <gatha1 line="173"> Paṭiggahetvāna tamambujāsano,</gatha1>
    <gatha2 line="174">Mahiddhiko bhattibharena codito;</gatha2>
    <gatha3 line="175">Sake bhave dvādasayojanaṃ akā,</gatha3>
    <gathalast line="176">Maṇīhi nīlādihi dussacetiyaṃ.</gathalast>
    <hangnum line="177" number="36"><pageBreak edition="Vipassana Research Institut" number="0.0014" /></hangnum>
    <gatha1 line="178"> Susaññatatto satimā jitindriyo,</gatha1>
    <gatha2 line="179">Vinītaveso rasagedhavajjito;</gatha2>
    <gatha3 line="180">Chahāyanāneva anomavikkamo,</gatha3>
    <gathalast line="181">Mahāpadhānaṃ padahittha dukkaraṃ.</gathalast>
    <hangnum line="182" number="37"></hangnum>
    <gatha1 line="183"> Visākhamāsassatha puṇṇamāsiyaṃ,</gatha1>
    <gatha2 line="184">Upecca mūlaṃ sahajāya bodhiyā;</gatha2>
    <gatha3 line="185">Tiṇāsane cuddasahatthasammite,</gatha3>
    <gathalast line="186">Adhiṭṭhahitvā vīriyaṃ nisajji so.</gathalast>
    <hangnum line="187" number="38"></hangnum>
    <gatha1 line="188"> Avattharantiṃ vasudhaṃca ambaraṃ,</gatha1>
    <gatha2 line="189">Virūpavesaggahaṇena bhiṃsanaṃ;</gatha2>
    <gatha3 line="190">Pakampayanto sadharādharaṃ mahiṃ,</gatha3>
    <gathalast line="191">Jino padose’jini māravāhiṇiṃ.</gathalast>
    <hangnum line="192" number="39"><pageBreak edition="Vipassana Research Institut" number="0.0015" /></hangnum>
    <gatha1 line="193"> Surāsurabrahmagaṇehi sajjite,</gatha1>
    <gatha2 line="194">Jagattaye pupphamayagaghikādinā;</gatha2>
    <gatha3 line="195">Pavattamāne suradundubhissare,</gatha3>
    <gathalast line="196">Abujjhibodhiṃ rajanīparikkhaye.</gathalast>
    <hangnum line="197" number="40"></hangnum>
    <gatha1 line="198"> Tadā pakampiṃsu saselakānanā,</gatha1>
    <gatha2 line="199">Sahassasaṃkhā dasalokadhātuyo;</gatha2>
    <gatha3 line="200">Agañji so loṇapayodhi sādhutaṃ,</gatha3>
    <gathalast line="201">Mahāvabhāso bhuvanesu pattharī.</gathalast>
    <hangnum line="202" number="41"></hangnum>
    <gatha1 line="203"> Labhiṃsu andhā vimale vilocane,</gatha1>
    <gatha2 line="204">Suṇiṃsu sadde badhirāpi jātiyā;</gatha2>
    <gatha3 line="205">Lapiṃsu mūgā vacanena vaggunā,</gatha3>
    <gathalast line="206">Cariṃsu khelaṃ padasā’va paṅgulā.</gathalast>
    <hangnum line="207" number="42"></hangnum>
    <gatha1 line="208"> Bhaviṃsu khujjā ujusommaviggahā,</gatha1>
    <gatha2 line="209">Sikhī’pi nibbāyi avīciādisu;</gatha2>
    <gatha3 line="210">Apāgamuṃ bandhanato’pi jantavo,</gatha3>
    <gathalast line="211">Khudādikaṃ petabhavā apakkamī.</gathalast>
    <hangnum line="212" number="43"><pageBreak edition="Vipassana Research Institut" number="0.0016" /></hangnum>
    <gatha1 line="213"> Samiṃsu rogavyasanāni pāṇinaṃ,</gatha1>
    <gatha2 line="214">Bhayaṃ tiraccānagate na pīḷayī;</gatha2>
    <gatha3 line="215">Janā ahesuṃ sakhilā piyaṃvadā,</gatha3>
    <gathalast line="216">Pavattayuṃ koñcanadaṃ mataṅgajā.</gathalast>
    <hangnum line="217" number="44"></hangnum>
    <gatha1 line="218"> Hayā ca hesiṃsu pahaṭṭhamānasā,</gatha1>
    <gatha2 line="219">Nadiṃsu sabbā sayameva dundubhī;</gatha2>
    <gatha3 line="220">Raviṃsu dehābharaṇāni pāṇinaṃ,</gatha3>
    <gathalast line="221">Disā pasīdiṃsu samā samantato.</gathalast>
    <hangnum line="222" number="45"></hangnum>
    <gatha1 line="223"> Pavāyi mando sukhasītamāruto,</gatha1>
    <gatha2 line="224">Pavassi megho’pi akālasambavo;</gatha2>
    <gatha3 line="225">Jahiṃsu ākāsagatiṃ vihaṅgamā,</gatha3>
    <gathalast line="226">Mahiṃ samubhijjajalaṃ samuṭṭhahī.</gathalast>
    <hangnum line="227" number="46"></hangnum>
    <gatha1 line="228"> Asandamānā’va ṭhitā savantiyo,</gatha1>
    <gatha2 line="229">Nabhe virociṃsu asesajotiyo;</gatha2>
    <gatha3 line="230">Bhavā ahesuṃ vivaṭā samantato,</gatha3>
    <gathalast line="231">Janassa nāsuṃ vacanūpapattiyo.</gathalast>
    <hangnum line="232" number="47"><pageBreak edition="Vipassana Research Institut" number="0.0017" /></hangnum>
    <gatha1 line="233"> Samekkhataṃ nāvaraṇā nagādayo,</gatha1>
    <gatha2 line="234">Pavāyi gandho api dibbasammato;</gatha2>
    <gatha3 line="235">Dumā ahesuṃ phalapuppha dhārino,</gatha3>
    <gathalast line="236">Ahosi channo kamalehi aṇṇavo.</gathalast>
    <hangnum line="237" number="48"></hangnum>
    <gatha1 line="238"> Thalesu toyesu ca pupphamānakā,</gatha1>
    <gatha2 line="239">Vicittapupphā vikasiṃsu sabbathā;</gatha2>
    <gatha3 line="240">Nirantaraṃ pupphasugandhavuṭṭhiyā,</gatha3>
    <gathalast line="241">Ahosi sabbaṃ vasudhambarannaraṃ.</gathalast>
    <hangnum line="242" number="49"></hangnum>
    <gatha1 line="243"> Nisajja pallaṅkavare tahiṃ jino,</gatha1>
    <gatha2 line="244">Sukhaṃ samāpattivihārasambhavaṃ;</gatha2>
    <gatha3 line="245">Tato’nubhonto sucirābhipatthitaṃ,</gatha3>
    <gathalast line="246">Dināni satteva atikkamāpayī.</gathalast>
    <hangnum line="247" number="50"><pageBreak edition="Vipassana Research Institut" number="0.0018" /></hangnum>
    <gatha1 line="248"> Samuppatitvā gagaṇaṅganaṃ tato,</gatha1>
    <gatha2 line="249">Padassayitvā yamakaṃ mahāmuni;</gatha2>
    <gatha3 line="250">Sapāṭihīraṃ tidivādhivāsinaṃ,</gatha3>
    <gathalast line="251">Jinattane saṃsayitaṃ nirākari.</gathalast>
    <hangnum line="252" number="51"></hangnum>
    <gatha1 line="253"> Athotaritvāna jayāsanassa so,</gatha1>
    <gatha2 line="254">Ṭhito’va pubbuttarakaṇṇanissito;</gatha2>
    <gatha3 line="255">Dināni sattānimisena cakkhunā,</gatha3>
    <gathalast line="256">Tamāsanaṃ bodhitaruṃca’pūjayi.</gathalast>
    <hangnum line="257" number="52"></hangnum>
    <gatha1 line="258"> Atha’ntarāḷe maṇicaṅkame jino,</gatha1>
    <gatha2 line="259">Ṭhitappadesassa ca āsanassa ca;</gatha2>
    <gatha3 line="260">Mahārahe devavarābhinimmite,</gatha3>
    <gathalast line="261">Dināni satteva akāsi vaṅkamaṃ.</gathalast>
    <hangnum line="262" number="53"><pageBreak edition="Vipassana Research Institut" number="0.0019" /></hangnum>
    <gatha1 line="263"> Tato disāyaṃ aparāya bodhiyā,</gatha1>
    <gatha2 line="264">Upāvisitvā ratanālaye jino;</gatha2>
    <gatha3 line="265">Samantapaṭṭhānanayaṃ vicintayaṃ,</gatha3>
    <gathalast line="266">Dināni satteva savītināmayi.</gathalast>
    <hangnum line="267" number="54"></hangnum>
    <gatha1 line="268"> Viniggato satthusarīrato tadā,</gatha1>
    <gatha2 line="269">Jutippabandho paṭibandhavajjito;</gatha2>
    <gatha3 line="270">Pamāṇasuññāsu ca lokadhātusu,</gatha3>
    <gathalast line="271">Samantato uddhamadho ca pattharī.</gathalast>
    <hangnum line="272" number="55"></hangnum>
    <gatha1 line="273"> Vaṭassa mūle ajapālasaññino,</gatha1>
    <gatha2 line="274">Sukhaṃ phusanto pavivekasambhavaṃ;</gatha2>
    <gatha3 line="275">Vināyako satta vihāsi vāsare,</gatha3>
    <gathalast line="276">Anantadassī surarājapūjito.</gathalast>
    <hangnum line="277" number="56"><pageBreak edition="Vipassana Research Institut" number="0.0020" /></hangnum>
    <gatha1 line="278"> Vihāsi mūle mucalindasākhino,</gatha1>
    <gatha2 line="279">Nisajja bhogāvalimandirodare;</gatha2>
    <gatha3 line="280">Vikiṇṇapupphe mucalindabhogino,</gatha3>
    <gathalast line="281">Samādhinā vāsarasattakaṃ jino.</gathalast>
    <hangnum line="282" number="57"></hangnum>
    <gatha1 line="283"> Dume’pi rājāyatane samādhinā,</gatha1>
    <gatha2 line="284">Vihāsi rattindiva sattakaṃ muni;</gatha2>
    <gatha3 line="285">Sahassanetto atha dantapoṇakaṃ,</gatha3>
    <gathalast line="286">Mukhodakañcāpi adāsi satthuno.</gathalast>
    <hangnum line="287" number="58"></hangnum>
    <gatha1 line="288"> Tato mahārājavarehi ābhataṃ,</gatha1>
    <gatha2 line="289">Silāmayaṃ patta catukkamekakaṃ;</gatha2>
    <gatha3 line="290">Vidhāya matthaṃ madhupiṇḍikaṃ tahiṃ,</gatha3>
    <gathalast line="291">Paṭiggahetvāna savāṇijāhaṭā.</gathalast>
    <hangnum line="292" number="59"><pageBreak edition="Vipassana Research Institut" number="0.0021" /></hangnum>
    <gatha1 line="293"> Katannakicco saraṇesu te ubho,</gatha1>
    <gatha2 line="294">Patiṭṭhapetvāna tapassubhallike;</gatha2>
    <gatha3 line="295">Adāsi tesaṃ abhipūjituṃ sakaṃ,</gatha3>
    <gathalast line="296">Parāmasitvāna siraṃ siroruhe.</gathalast>
    <hangnum line="297" number="60"></hangnum>
    <gatha1 line="298"> Vaṭassamule ajapālasaññino,</gatha1>
    <gatha2 line="299">Sahampatībrahmavarena yācito;</gatha2>
    <gatha3 line="300">Janassa kātuṃ varadhammasaṅgahaṃ,</gatha3>
    <gathalast line="301">Agañchi bārāṇasimekako muni.</gathalast>
    <hangnum line="302" number="61"><pageBreak edition="Vipassana Research Institut" number="0.0022" /></hangnum>
    <gatha1 line="303"> Gantvā so dhammarājā vanamisipatanaṃ saññatānaṃ niketaṃ,</gatha1>
    <gatha2 line="304">Pallaṅkasmiṃ nisinno tahimavicalitaṭṭhānasampāditamhi;</gatha2>
    <gatha3 line="305">Āsāḷhe puṇṇamāyaṃ sitaruciruciyā jotite cakkavāḷe,</gatha3>
    <gathalast line="306">Devabrahmādikānaṃ duritamalaharaṃ vattayi dhammacakkaṃ.</gathalast>
    <hangnum line="307" number="62"></hangnum>
    <gatha1 line="308"> Sutvā saddhammamaggaṃ tibhūvanakuharābhogavitthārikaṃ taṃ,</gatha1>
    <gatha2 line="309">Aññākoṇḍaññanāmadvijamunipamukhāṭṭhārasabrahmakoṭī;</gatha2>
    <gatha3 line="310">Aññāsuṃ maggadhammaṃ parimitarahite cakkavāḷe uḷāro,</gatha3>
    <gathalast line="311">Obhāso pātubhuto sapadi bahuvidhaṃ āsi accherakañca.</gathalast>
    <centered line="312">Paṭhamo paricchedo.</centered>
    <hangnum line="313" number="63"><pageBreak edition="Vipassana Research Institut" number="0.0023" /></hangnum>
    <gatha1 line="314"> Tato paṭṭhāya so satthā vinento devamānuse,</gatha1>
    <gathalast line="315">Bodhito phussamāsamhi navame puṇṇamāsiyaṃ.</gathalast>
    <hangnum line="316" number="64"></hangnum>
    <gatha1 line="317"> Laṅkamāgamma gaṅgāya tīre yojanavitthate,</gatha1>
    <gathalast line="318">Mahānāgavanuyyāne āyāmena tiyojane.</gathalast>
    <hangnum line="319" number="65"></hangnum>
    <gatha1 line="320"> Yakkhānaṃ samitiṃ gantvā ṭhatvāna gagane tahiṃ;</gatha1>
    <gathalast line="321">Vātandhakāravuṭṭhihi katvā yakkhe bhayaddite.</gathalast>
    <hangnum line="322" number="66"></hangnum>
    <gatha1 line="323"> Laddhābhayehi yakkhehi tehi dinnāya bhumiyā;</gatha1>
    <gathalast line="324">Cammakhaṇḍaṃ pasāretvā nisīditvāna taṅkhaṇe.</gathalast>
    <hangnum line="325" number="67"></hangnum>
    <gatha1 line="326"> Cammakhaṇḍaṃ padittaggi jālāmālāsamākulaṃ;</gatha1>
    <gathalast line="327">Iddhiyā vaḍḍhayitvāna yāva sindhuṃ samantato.</gathalast>
    <hangnum line="328" number="68"><pageBreak edition="Vipassana Research Institut" number="0.0024" /></hangnum>
    <gatha1 line="329"> Javena sindhuvelāya rāsibhute nisācare;</gatha1>
    <gathalast line="330">Giridīpamidhānetvā patiṭṭhāpesi te tahiṃ.</gathalast>
    <hangnum line="331" number="69"></hangnum>
    <gatha1 line="332"> Desayitvā jino dhammaṃ tadā devasamāgame;</gatha1>
    <gathalast line="333">Bahunnaṃ pāṇakoṭīnaṃ dhammābhisamayaṃ akā.</gathalast>
    <hangnum line="334" number="70"></hangnum>
    <gatha1 line="335"> Mahāsumanadevassa sele sumanakūṭake;</gatha1>
    <gathalast line="336">Datvā namassituṃ kese agā jetavanaṃ jino.</gathalast>
    <hangnum line="337" number="71"></hangnum>
    <gatha1 line="338"> Patiṭṭhapetvā te satthu nisinnāsanabhumiyaṃ;</gatha1>
    <gathalast line="339">Indanīlamayaṃ thūpaṃ karitvā so apūjayi.</gathalast>
    <hangnum line="340" number="72"></hangnum>
    <gatha1 line="341"> Nissāya maṇipallaṅkaṃ pabbataṇṇavavāsino;</gatha1>
    <gathalast line="342">Disvā yuddhatthike nāge cūḷodara mahodare.</gathalast>
    <hangnum line="343" number="73"></hangnum>
    <gatha1 line="344"> Bodhito pañcame vasse cittamāse mahāmuni;</gatha1>
    <gathalast line="345">Uposathe kālapakkhe nāgadīpamupāgamī.</gathalast>
    <hangnum line="346" number="74"><pageBreak edition="Vipassana Research Institut" number="0.0025" /></hangnum>
    <gatha1 line="347"> Tadā samiddhisumano devo jetavane ṭhitaṃ;</gatha1>
    <gathalast line="348">Attano bhavanaṃyeva rājāyatanapādapaṃ.</gathalast>
    <hangnum line="349" number="75"></hangnum>
    <gatha1 line="350"> Indanīladdikūṭaṃ’va gahetvātuṭṭhamānaso;</gatha1>
    <gathalast line="351">Dhārayitvā sahāgañchi chattaṃ katvāna satthuno.</gathalast>
    <hangnum line="352" number="76"></hangnum>
    <gatha1 line="353"> Ubhinnaṃ nāgarājūnaṃ vattamāne mahāhave;</gatha1>
    <gathalast line="354">Nisinno gagane nātho māpayittha mahātamaṃ.</gathalast>
    <hangnum line="355" number="77"></hangnum>
    <gatha1 line="356"> Ālokaṃ dassayitvātha assāsetvāna bhogino;</gatha1>
    <gathalast line="357">Sāmaggikaraṇaṃ dhammaṃ abhāsi purisāsabho.</gathalast>
    <hangnum line="358" number="78"></hangnum>
    <gatha1 line="359"> Asītikoṭiyo nāgā acalambudhivāsino;</gatha1>
    <gathalast line="360">Patiṭṭhahiṃsu muditā sīlesu saraṇesu ca.</gathalast>
    <hangnum line="361" number="79"><pageBreak edition="Vipassana Research Institut" number="0.0026" /></hangnum>
    <gatha1 line="362"> Datvāna maṇipallaṅkaṃ satthuno bhujagādhipā;</gatha1>
    <gathalast line="363">Tatthāsīnaṃ mahāvīraṃ annapānehi tappayuṃ.</gathalast>
    <hangnum line="364" number="80"></hangnum>
    <gatha1 line="365"> Patiṭṭhapetvā so tattha rājāyatanapādapaṃ;</gatha1>
    <gathalast line="366">Pallaṅkaṃ tañca nāgānaṃ adāsi abhipūjituṃ.</gathalast>
    <hangnum line="367" number="81"></hangnum>
    <gatha1 line="368"> Bodhito aṭṭhame vasse vesākhe puṇṇamāsiyaṃ;</gatha1>
    <gathalast line="369">Maṇiakkhikanāmena nāgindena nimantito.</gathalast>
    <hangnum line="370" number="82"></hangnum>
    <gatha1 line="371"> Nāgarājassa tasseva bhavanaṃ sādhu sajjītaṃ;</gatha1>
    <gathalast line="372">Kalyāṇiyaṃ pañcabhikkhū satehi saha āgami.</gathalast>
    <hangnum line="373" number="83"></hangnum>
    <gatha1 line="374"> Kalyāṇicetiyaṭṭhāne kate ratana maṇḍape;</gatha1>
    <gathalast line="375">Mahārahamhi pallaṅke upāvisi narāsabho.</gathalast>
    <hangnum line="376" number="84"></hangnum>
    <gatha1 line="377"> Dibbehi khajjabhojjehi sasaṅghaṃ lokanāyakaṃ;</gatha1>
    <gathalast line="378">Santappesi phaṇindo so bhujaṅgehi purakkhato.</gathalast>
    <hangnum line="379" number="85"><pageBreak edition="Vipassana Research Institut" number="0.0027" /></hangnum>
    <gatha1 line="380"> Desayitvāna saddhammaṃ saggamokkhasukhāvahaṃ;</gatha1>
    <gathalast line="381">So satthā sumane kūṭe dassesi padalañchanaṃ.</gathalast>
    <hangnum line="382" number="86"></hangnum>
    <gatha1 line="383"> Tato pabbatapādamhi sasaṅgho so vināyako;</gatha1>
    <gathalast line="384">Divāvihāraṃ katvāna dīghavāpiṃ upāgami.</gathalast>
    <hangnum line="385" number="87"></hangnum>
    <gatha1 line="386"> Thūpaṭṭhāne tahiṃ buddho sasaṅgho’bhinisīdiya;</gatha1>
    <gathalast line="387">Samāpatti samubabhutaṃ avindi asamaṃ sukhaṃ.</gathalast>
    <hangnum line="388" number="88"></hangnum>
    <gatha1 line="389"> Mahābodhitaruṭṭhāne samādhiṃ appayi jino;</gatha1>
    <gathalast line="390">Mahāthūpappadese ca viharittha samādhinā.</gathalast>
    <hangnum line="391" number="89"></hangnum>
    <gatha1 line="392"> Thūpārāmamhi thūpassa ṭhāne jhānasukhena so;</gatha1>
    <gathalast line="393">Sabhikkhusaṅgho sambuddho muhuttaṃ vītināmayī.</gathalast>
    <hangnum line="394" number="90"><pageBreak edition="Vipassana Research Institut" number="0.0028" /></hangnum>
    <gatha1 line="395"> Silāthupappadesamhi ṭhatvākālāvidū muni;</gatha1>
    <gathalast line="396">Deve samanusāsitvā tato jetavanaṃ agā.</gathalast>
    <hangnum line="397" number="91"></hangnum>
    <gatha1 line="398"> Agiddho lābhasakkāre asayhamavamānanaṃ;</gatha1>
    <gathalast line="399">Sahanto kevalaṃ sabba lokanittharaṇatthiko.</gathalast>
    <hangnum line="400" number="92"></hangnum>
    <gatha1 line="401"> Saṃvaccharāni ṭhatvāna cattāḷīsañca pañca ca;</gatha1>
    <gathalast line="402">Desayitvāna suttādi navaṅgaṃ satthusāsanaṃ.</gathalast>
    <hangnum line="403" number="93"></hangnum>
    <gatha1 line="404"> Tāretvā bhavakantārā jane saṅkhyātivattino;</gatha1>
    <gathalast line="405">Buddhakiccāni sabbāni niṭṭhāpetvāna cakkhumā.</gathalast>
    <hangnum line="406" number="94"><pageBreak edition="Vipassana Research Institut" number="0.0029" /></hangnum>
    <gatha1 line="407"> Kusinārāpure raññaṃ mallānamupavattane;</gatha1>
    <gathalast line="408">Sālavanamhi yamakasālarukkhānamantare.</gathalast>
    <hangnum line="409" number="95"></hangnum>
    <gatha1 line="410"> Mahārahe supaññatte mañce uttarasīsakaṃ;</gatha1>
    <gathalast line="411">Nipanno sīhaseyyāya vesākhe puṇṇamāsiyaṃ.</gathalast>
    <hangnum line="412" number="96"></hangnum>
    <gatha1 line="413"> Desetvā paṭhame yāme mallānaṃ dhammamuttamaṃ;</gatha1>
    <gathalast line="414">Subhaddaṃ majjhime yāme pāpetvā amataṃ padaṃ.</gathalast>
    <hangnum line="415" number="97"></hangnum>
    <gatha1 line="416"> Bhikkhu pacchimayāmamhi dhammakkhandhe asesake;</gatha1>
    <gathalast line="417">Saṅgayha ovaditvāna appamāda padena ca.</gathalast>
    <hangnum line="418" number="98"></hangnum>
    <gatha1 line="419"> Paccusasamaye jhānasamāpattivihārato;</gatha1>
    <gathalast line="420">Uṭṭhāya parinibbāyi sesopādivivajjito.</gathalast>
    <hangnum line="421" number="99"><pageBreak edition="Vipassana Research Institut" number="0.0030" /></hangnum>
    <gatha1 line="422"> Mahīkampādayo āsuṃ tadā acchariyāvahā;</gatha1>
    <gathalast line="423">Pūjāvisesā vattiṃsu devamānusakā bahū.</gathalast>
    <hangnum line="424" number="100"></hangnum>
    <gatha1 line="425"> Parinibbāṇasuttante vuttānukkamato pana;</gatha1>
    <gathalast line="426">Pūjāviseso viññeyyo icchantehi asesato.</gathalast>
    <hangnum line="427" number="101"></hangnum>
    <gatha1 line="428"> Ahatehi ca vatthehi veṭhetvā paṭhamaṃ jinaṃ;</gatha1>
    <gathalast line="429">Veṭhayitvāna kappāsapicunā vihatena ca.</gathalast>
    <hangnum line="430" number="102"></hangnum>
    <gatha1 line="431"> Evaṃ pañcasatakkhattuṃ veṭhayitvāna sādhukaṃ;</gatha1>
    <gathalast line="432">Pakkhipitvā suvaṇṇāya telapuṇṇāya doṇiyā.</gathalast>
    <hangnum line="433" number="103"></hangnum>
    <gatha1 line="434"> Vīsaṃhatthasatubbedhaṃ gandhadārūhi saṅkhataṃ;</gatha1>
    <gathalast line="435">Āropayiṃsu citakaṃ mallānaṃ pamukhā tadā.</gathalast>
    <hangnum line="436" number="104"></hangnum>
    <gatha1 line="437"> Mahākassapatherena dhammarāje avandite;</gatha1>
    <gathalast line="438">Citakaṃ mā jalitthāti devadhiṭṭhānato pana.</gathalast>
    <hangnum line="439" number="105"><pageBreak edition="Vipassana Research Institut" number="0.0031" /></hangnum>
    <gatha1 line="440"> Pāmokkhā mallarājūnaṃ vāyamantopa’nekadhā;</gatha1>
    <gathalast line="441">Citakaṃ taṃ na sakkhiṃsu gāhāpetuṃ hutāsanaṃ.</gathalast>
    <hangnum line="442" number="106"></hangnum>
    <gatha1 line="443"> Mahākassapatherena adhiṭṭhānena attano;</gatha1>
    <gathalast line="444">Vatthādīni mahādoṇiṃ citakañca mahārahaṃ.</gathalast>
    <hangnum line="445" number="107"></hangnum>
    <gatha1 line="446"> Dvidhā katvāna nikkhamma sakasīse patiṭṭhitā;</gatha1>
    <gathalast line="447">Vanditā satthuno pādā yathāṭṭhāne patiṭṭhitā.</gathalast>
    <hangnum line="448" number="108"></hangnum>
    <gatha1 line="449"> Tato devānubhāvena pajjalittha citānalo;</gatha1>
    <gathalast line="450">Na masi satthudehassa daḍḍhassāsi na chārikā.</gathalast>
    <hangnum line="451" number="109"></hangnum>
    <gatha1 line="452"> Dhātuyo avasissiṃsu muttābhā kañcanappabhā;</gatha1>
    <gathalast line="453">Adiṭṭhānena buddhassa vippakinṇā anekadhā.</gathalast>
    <hangnum line="454" number="110"><pageBreak edition="Vipassana Research Institut" number="0.0032" /></hangnum>
    <gatha1 line="455"> Uṇhīsaṃ akkhakā dve ca catasso dantadhātuyo;</gatha1>
    <gathalast line="456">Iccetā dhātuyo satta vippakiṇṇā na satthuno.</gathalast>
    <hangnum line="457" number="111"></hangnum>
    <gatha1 line="458"> Ākāsato patitvāpi uggantvāpi mahītalā;</gatha1>
    <gathalast line="459">Samantā jaladhārāyo nibbāpesuṃ citānalaṃ.</gathalast>
    <hangnum line="460" number="112"></hangnum>
    <gatha1 line="461"> Therassa sāriputtassa antevāsi mahiddhiko;</gatha1>
    <gathalast line="462">Sarabhunāmako thero pabhinna paṭisambhido.</gathalast>
    <hangnum line="463" number="113"></hangnum>
    <gatha1 line="464"> Gīvādhātuṃ gahetvāna citato mahiyaṅgaṇe;</gatha1>
    <gathalast line="465">Patiṭṭhapetvā thūpamhi akā kañcukacetiyaṃ.</gathalast>
    <hangnum line="466" number="114"></hangnum>
    <gatha1 line="467"> Khemavhayo kāruṇiko khīṇasaṃyojano muni;</gatha1>
    <gathalast line="468">Citakā to tato vāmadāṭhādhātuṃ samaggahi.</gathalast>
    <hangnum line="469" number="115"></hangnum>
    <gatha1 line="470"> Aṭṭhannamatha rājunaṃ dhātuatthāya satthuno;</gatha1>
    <gathalast line="471">Uppannaṃ viggahaṃ doṇo sametvāna dvijuttamo.</gathalast>
    <hangnum line="472" number="116"><pageBreak edition="Vipassana Research Institut" number="0.0033" /></hangnum>
    <gatha1 line="473"> Katvāna aṭṭha koṭṭhāse bhājetvā sesadhātuyo;</gatha1>
    <gathalast line="474">Adāsi aṭṭharājūnaṃ taṃ taṃ nagaravāsinaṃ.</gathalast>
    <hangnum line="475" number="117"></hangnum>
    <gatha1 line="476"> Haṭṭhatuṭṭhā gahetvāna dhātuyo tā narādhipā;</gatha1>
    <gathalast line="477">Gantvā sake sake raṭṭhe cetiyāni akārayuṃ.</gathalast>
    <hangnum line="478" number="118"></hangnum>
    <gatha1 line="479"> Ekā dāṭhā surindena ekā gandhāravāsihi;</gatha1>
    <gathalast line="480">Ekā bhujaṅgarājūhi āsi sakkatapūjitā.</gathalast>
    <hangnum line="481" number="119"></hangnum>
    <gatha1 line="482"> Dantadhātuṃ tato khemo attanā gahitaṃ adā;</gatha1>
    <gathalast line="483">Dantapure kaliṅgassa brahmadattassa rājino.</gathalast>
    <hangnum line="484" number="120"></hangnum>
    <gatha1 line="485"> Desayitvāna so dhammaṃ bhetvā sabbā kudiṭṭhiyo;</gatha1>
    <gathalast line="486">Rājānaṃ taṃ pasādesi aggambhī ratanattaye.</gathalast>
    <hangnum line="487" number="121"><pageBreak edition="Vipassana Research Institut" number="0.0034" /></hangnum>
    <gatha1 line="488"> Ajjhogāḷho munindassa dhammāmatamahaṇṇavaṃ;</gatha1>
    <gathalast line="489">So narindopavāhesi malaṃ macchariyādikaṃ.</gathalast>
    <hangnum line="490" number="122"></hangnum>
    <gatha1 line="491"> Pāvussako yathā megho nānā ratanavassato;</gatha1>
    <gathalast line="492">Dāḷiddiyanidāghaṃ so nibbāpesi naruttamo.</gathalast>
    <hangnum line="493" number="123"></hangnum>
    <gatha1 line="494"> Suvaṇṇakhacitālamba muttājālehi sobhitaṃ;</gatha1>
    <gathalast line="495">Kūṭāgārasatākīṇṇaṃ taruṇādiccasannibhaṃ.</gathalast>
    <hangnum line="496" number="124"></hangnum>
    <gatha1 line="497"> Nānāratanasobhāya dudikkhaṃ cakkhumūsanaṃ;</gatha1>
    <gathalast line="498">Yānaṃ saggāpavaggassa pasādātisayāvahaṃ.</gathalast>
    <hangnum line="499" number="125"></hangnum>
    <gatha1 line="500"> Kārayitvāna so rājā dāṭhādhātunivesanaṃ;</gatha1>
    <gathalast line="501">Dhātupīṭhañca tattheva kāretvā ratanujjalaṃ.</gathalast>
    <hangnum line="502" number="126"></hangnum>
    <gatha1 line="503"> Tahiṃ samappayitvāna dāṭhādhātuṃ mahesino;</gatha1>
    <gathalast line="504">Pūjāvatthūhi pūjesi rattindivamatandito.</gathalast>
    <hangnum line="505" number="127"><pageBreak edition="Vipassana Research Institut" number="0.0035" /></hangnum>
    <gatha1 line="506"> Iti so sañcinitvāna puññasambhāra sampadaṃ;</gatha1>
    <gathalast line="507">Jahitvā mānusaṃ dehaṃ saggakāyamalaṅkari.</gathalast>
    <hangnum line="508" number="128"></hangnum>
    <gatha1 line="509"> Anujāto tato tassa kāsirājavhayo suto;</gatha1>
    <gathalast line="510">Rajjaṃ laddhā amaccānaṃ sokasallamapānudī.</gathalast>
    <hangnum line="511" number="129"></hangnum>
    <gatha1 line="512"> Pupphagandhādinā dantadhātuṃ tamabhipūjiya;</gatha1>
    <gathalast line="513">Niccaṃ maṇippadīpehi jotayi dhātumandiraṃ.</gathalast>
    <hangnum line="514" number="130"></hangnum>
    <gatha1 line="515"> Iccevamādiṃ so rājā katvā kusalasañcayaṃ;</gatha1>
    <gathalast line="516">Jahitvāna nijaṃ dehaṃ devindapuramajjhagā.</gathalast>
    <hangnum line="517" number="131"></hangnum>
    <gatha1 line="518"> Sunando nāma rājindo ānandajanano sataṃ;</gatha1>
    <gathalast line="519">Tassa’trajo tato āsi buddhasāsanamāmako.</gathalast>
    <hangnum line="520" number="132"></hangnum>
    <gatha1 line="521"> Sammānetvāna so dantadhātuṃ ñeyyantadassino;</gatha1>
    <gathalast line="522">Mahatā bhattiyogena agā devasahavyataṃ.</gathalast>
    <hangnum line="523" number="133"><pageBreak edition="Vipassana Research Institut" number="0.0036" /></hangnum>
    <gatha1 line="524"> Tato parañca aññe’pi bahavo vasudhādhipā;</gatha1>
    <gathalast line="525">Dantadhātuṃ munindassa kamena abhipūjayuṃ.</gathalast>
    <hangnum line="526" number="134"></hangnum>
    <gatha1 line="527"> Guhasīvavhayo rājā duratikkama sāsano;</gatha1>
    <gathalast line="528">Tato rajjasiriṃ patvā anugaṇhi mahājanaṃ.</gathalast>
    <hangnum line="529" number="135"></hangnum>
    <gatha1 line="530"> Saparatthānabhiññe so lābhasakkāralolupe;</gatha1>
    <gathalast line="531">Māyāvino avijjandhe niganṭhe samupaṭṭhahi.</gathalast>
    <hangnum line="532" number="136"></hangnum>
    <gatha1 line="533"> Vassāratte yathā cando mohakkhandhena āvaṭo;</gatha1>
    <gathalast line="534">Nāsakkhī guṇaraṃsīhi jalituṃ so narāsabho.</gathalast>
    <hangnum line="535" number="137"></hangnum>
    <gatha1 line="536"> Dhammamaggā apete’pi paviṭṭhe diṭṭhikānanaṃ;</gatha1>
    <gathalast line="537">Tasmiṃ sādhupathaṃ aññe nātivattiṃsu pāṇino</gathalast>
    <hangnum line="538" number="138"><pageBreak edition="Vipassana Research Institut" number="0.0037" /></hangnum>
    <gatha1 line="539"> Hematoraṇamālāhi dhajehi kadalihi ca;</gatha1>
    <gathalast line="540">Pupphagaghiyehi’nekehi sajjetvā nāgarā puraṃ</gathalast>
    <hangnum line="541" number="139"></hangnum>
    <gatha1 line="542"> Maṅgalatthuti ghosehi naccagītādikehi ca;</gatha1>
    <gathalast line="543">Hemarūpiyapupphehi gandhacuṇṇādikehi ca.</gathalast>
    <hangnum line="544" number="140"></hangnum>
    <gatha1 line="545"> Pūjentā munirājassa dāṭhādhātuṃ kudācanaṃ;</gatha1>
    <gathalast line="546">Akaṃsu ekanigghosaṃ saṃvaṭṭambudhisannibhaṃ.</gathalast>
    <hangnum line="547" number="141"></hangnum>
    <gatha1 line="548"> Ugghāṭetvā narindo so pāsāde sihapañjaraṃ;</gatha1>
    <gathalast line="549">Passanto janamaddakkhī pūjāvidhiparāyaṇaṃ.</gathalast>
    <hangnum line="550" number="142"></hangnum>
    <gatha1 line="551"> Athāmaccasabhāmajetdha rājā vimbhīta mānaso;</gatha1>
    <gathalast line="552">Kotuhalākulo hutvā idaṃ vacanamabravī.</gathalast>
    <hangnum line="553" number="143"></hangnum>
    <gatha1 line="554"> Accherakaṃ kimetannu kīdisaṃ pāṭihāriyaṃ;</gatha1>
    <gathalast line="555">Mametaṃ nagaraṃ kasmā chaṇanissitakaṃ iti.</gathalast>
    <hangnum line="556" number="144"><pageBreak edition="Vipassana Research Institut" number="0.0038" /></hangnum>
    <gatha1 line="557"> Tato amacco ācikkhi medhāvī buddhamāmako;</gatha1>
    <gathalast line="558">Rājino tassa sambuddhānubhāvamavijānato.</gathalast>
    <hangnum line="559" number="145"></hangnum>
    <gatha1 line="560"> Sabbābhibhussabuddassa tanhāsaṅkayadassino;</gatha1>
    <gathalast line="561">Esā dhātu mahārāja khemattherena āhaṭā.</gathalast>
    <hangnum line="562" number="146"></hangnum>
    <gatha1 line="563"> Taṃ dhātuṃ pūjayitvāna rājāno pubbakā idha;</gatha1>
    <gathalast line="564">Kalyāṇamitte nissāya devakāyamupāgamuṃ.</gathalast>
    <hangnum line="565" number="147"></hangnum>
    <gatha1 line="566"> Nāgarāpi ime sabbe samparāya sukatthikā;</gatha1>
    <gathalast line="567">Pūjayanti samāgamma dhātuṃ taṃ satthuno iti.</gathalast>
    <hangnum line="568" number="148"></hangnum>
    <gatha1 line="569"> Tassāmaccassa so rājā sutvā dhammaṃ subhāsitaṃ;</gatha1>
    <gathalast line="570">Dulladdhīmalamujjhitvā pasīdi ratanattaye.</gathalast>
    <hangnum line="571" number="149"><pageBreak edition="Vipassana Research Institut" number="0.0039" /></hangnum>
    <gatha1 line="572"> Dhātupūjaṃ karonto so rājā acchariyā vahaṃ;</gatha1>
    <gathalast line="573">Titthiye dummane’kāsi sumane cetare jane.</gathalast>
    <hangnum line="574" number="150"></hangnum>
    <gatha1 line="575"> Ime ahirikā sabbe saddhādiguṇavajjitā;</gatha1>
    <gathalast line="576">Thaddhā saṭhā ca duppaññā saggamokkhavibandhakā.</gathalast>
    <hangnum line="577" number="151"></hangnum>
    <gatha1 line="578"> Iti so cintayitvāna guhasīvo narādhipo;</gatha1>
    <gathalast line="579">Pabbājesi sakā raṭṭhā nigaṇṭhe te asesake.</gathalast>
    <hangnum line="580" number="152"></hangnum>
    <gatha1 line="581"> Tato nigṇṭhā sabbe’pi ghatasittānalā yathā;</gatha1>
    <gathalast line="582">Kodhaggijalitā’gañchuṃ puraṃ pāṭaliputtakaṃ.</gathalast>
    <hangnum line="583" number="153"></hangnum>
    <gatha1 line="584"> Tattha rājā mahātejo jambudīpassa issaro;</gatha1>
    <gathalast line="585">Paṇḍunāmo tadā āsi anantabalavāhaṇo.</gathalast>
    <hangnum line="586" number="154"><pageBreak edition="Vipassana Research Institut" number="0.0040" /></hangnum>
    <gatha1 line="587"> Kodhandhātha nigaṇṭhā te sabbe pesuññakārakā;</gatha1>
    <gathalast line="588">Upasaṅkamma rājānaṃ idaṃ vacanamabravūṃ.</gathalast>
    <hangnum line="589" number="155"></hangnum>
    <gatha1 line="590"> Sabbadevamanussehi vandanīye mahiddhike;</gatha1>
    <gathalast line="591">Sivabrahmādayo deve niccaṃ tumhe namassatha.</gathalast>
    <hangnum line="592" number="156"></hangnum>
    <gatha1 line="593"> Tuyhaṃ sāmantabhupālo guhasīvo panādhunā;</gatha1>
    <gathalast line="594">Nindanno tādise deve chavaṭṭhiṃ vandate iti.</gathalast>
    <hangnum line="595" number="157"></hangnum>
    <gatha1 line="596"> Sutvāna vacanaṃ tesaṃ rājā kodhavasānugo;</gatha1>
    <gathalast line="597">Sūraṃ sāmantabhūpālaṃ cittayānamatha’bravī.</gathalast>
    <hangnum line="598" number="158"></hangnum>
    <gatha1 line="599"> Kaliṅgaraṭṭhaṃ gantvāna guhasīvamidhānaya;</gatha1>
    <gathalast line="600">Pūjitaṃ taṃ chavaṭṭhiñca tena rattindivaṃ iti.</gathalast>
    <hangnum line="601" number="159"></hangnum>
    <gatha1 line="602"> Cittayāno tato rājā mahatiṃ caturaṅginiṃ;</gatha1>
    <gathalast line="603">Sannayahitvā sakaṃ senaṃ purā tamhābhinikkhami.</gathalast>
    <hangnum line="604" number="160"><pageBreak edition="Vipassana Research Institut" number="0.0041" /></hangnum>
    <gatha1 line="605"> Gantvāna so mahīpālo senaṅgehi purakkhato;</gatha1>
    <gathalast line="606">Dantapurassāvidūre khandhāvāraṃ nivesayi.</gathalast>
    <hangnum line="607" number="161"></hangnum>
    <gatha1 line="608"> Sutvā āgamanaṃ tassa kaliṅgo so mahipati;</gatha1>
    <gathalast line="609">Gajindapābhatādihi taṃ tosesi narādhipaṃ.</gathalast>
    <hangnum line="610" number="162"></hangnum>
    <gatha1 line="611"> Hitajjhāsayataṃ ñatvā guhasīvassa rājino;</gatha1>
    <gathalast line="612">Dantapuraṃ cittayāno saddhiṃ senāya pāvisi.</gathalast>
    <hangnum line="613" number="163"></hangnum>
    <gatha1 line="614"> Pākāragopuraṭṭālapāsādagaghikacittitaṃ;</gatha1>
    <gathalast line="615">Dānasālāhi so rājā samiddhaṃ puramaddasa.</gathalast>
    <hangnum line="616" number="164"></hangnum>
    <gatha1 line="617"> Tato so sumano gantvā paviṭṭho rājamandiraṃ;</gatha1>
    <gathalast line="618">Guhasīvassa ācikkhi paṇḍurājassa sāsanaṃ.</gathalast>
    <hangnum line="619" number="165"><pageBreak edition="Vipassana Research Institut" number="0.0042" /></hangnum>
    <gatha1 line="620"> Sutvāna sāsanaṃ tassa dāruṇaṃ duratikkamaṃ;</gatha1>
    <gathalast line="621">Pasannamukhavaṇṇo’va cittayānaṃ samabravī.</gathalast>
    <hangnum line="622" number="166"></hangnum>
    <gatha1 line="623"> Sabbalokahitatthāya maṃsanettādidānato;</gatha1>
    <gathalast line="624">Anappakappe sambhāre sambharitvā atandito.</gathalast>
    <hangnum line="625" number="167"></hangnum>
    <gatha1 line="626"> Jetvā namucino senaṃ patvā sabbāsavakkhayaṃ;</gatha1>
    <gathalast line="627">Anāvaraṇañāṇena sabbadhammesu pāragu.</gathalast>
    <hangnum line="628" number="168"></hangnum>
    <gatha1 line="629"> Diṭṭhadhammasukassādaṃ agaṇetvāna attano;</gatha1>
    <gathalast line="630">Dhammanāvāya tāresi janataṃ yo bhavaṇṇavā.</gathalast>
    <hangnum line="631" number="169"></hangnum>
    <gatha1 line="632"> Devātidevaṃ taṃ buddhaṃ saraṇaṃ sabbapāṇinaṃ;</gatha1>
    <gathalast line="633">Jano hi avajānanto addhā so vañcito iti.</gathalast>
    <hangnum line="634" number="170"><pageBreak edition="Vipassana Research Institut" number="0.0043" /></hangnum>
    <gatha1 line="635"> Iccevamādiṃ sutvāna so rājā satthuvaṇṇanaṃ;</gatha1>
    <gathalast line="636">Ānandassuppabandhehi pavedesi pasannataṃ.</gathalast>
    <hangnum line="637" number="171"></hangnum>
    <gatha1 line="638"> Guhasīvo pasannaṃ taṃ cittayānaṃ udikkhiya;</gatha1>
    <gathalast line="639">Tena saddhiṃ mahagghaṃ taṃ agamā dhātumandiraṃ.</gathalast>
    <hangnum line="640" number="172"></hangnum>
    <gatha1 line="641"> Haricandanasambhutaṃ dvārabāhādikehi ca;</gatha1>
    <gathalast line="642">Pavāḷavāḷamālāhi lambamuttālatāhi ca.</gathalast>
    <hangnum line="643" number="173"></hangnum>
    <gatha1 line="644"> Indanīlakavāṭehi maṇikiṅkiṇikāhi ca;</gatha1>
    <gathalast line="645">Sovaṇṇakaṇṇamālāhi sobhitaṃ maṇithūpikaṃ.</gathalast>
    <hangnum line="646" number="174"></hangnum>
    <gatha1 line="647"> Uccaṃ veluriyubbhāsi chadanaṃ makarākulaṃ;</gatha1>
    <gathalast line="648">Dhātumandiramaddakkhi ratanujjala pīṭhakaṃ.</gathalast>
    <hangnum line="649" number="175"></hangnum>
    <gatha1 line="650"> Tato setātapattassa heṭṭhā ratanacittitaṃ;</gatha1>
    <gathalast line="651">Disvā dhātukaranḍañca tuṭṭho vimbhayamajjhagā.</gathalast>
    <hangnum line="652" number="176"><pageBreak edition="Vipassana Research Institut" number="0.0044" /></hangnum>
    <gatha1 line="653"> Tato kaliṅganātho so vivaritvā karaṇḍakaṃ;</gatha1>
    <gathalast line="654">Mahītale nihantvāna dakkhiṇaṃ jānumaṇḍalaṃ.</gathalast>
    <hangnum line="655" number="177"></hangnum>
    <gatha1 line="656"> Añjaliṃ paggahetvāna guṇe dasabalādike;</gatha1>
    <gathalast line="657">Saritvā buddhaseṭṭhassa akāsi abhiyācanaṃ.</gathalast>
    <hangnum line="658" number="178"></hangnum>
    <gatha1 line="659"> Gaṇḍambarukkhamūlamhi tayā titthīyamaddane;</gatha1>
    <gathalast line="660">Yamakaṃ dassayantena pāṭihāriyamabbhutaṃ.</gathalast>
    <hangnum line="661" number="179"></hangnum>
    <gatha1 line="662"> Pubbakāyādinikkhantajalānalasamākulaṃ;</gatha1>
    <gathalast line="663">Cakkavāḷaṅgaṇaṃ katvā janā sabbe pasāditā.</gathalast>
    <hangnum line="664" number="180"></hangnum>
    <gatha1 line="665"> Desetvāna tayo māse abhidhammaṃ sudhāsinaṃ;</gatha1>
    <gathalast line="666">Nagaraṃ otarantena saṅkassaṃ tāvatiṃsato.</gathalast>
    <hangnum line="667" number="181"><pageBreak edition="Vipassana Research Institut" number="0.0045" /></hangnum>
    <gatha1 line="668"> Chattavāmarasaṅkhādigāhakehi anekadhā;</gatha1>
    <gathalast line="669">Brahmadevāsurādīhi pūjitena tayā pana.</gathalast>
    <hangnum line="670" number="182"></hangnum>
    <gatha1 line="671"> Ṭhatvāna maṇisopāṇe vissakammābhinimmite;</gatha1>
    <gathalast line="672">Lokavivaraṇaṃ nāma dassitaṃ pāṭihāriyaṃ.</gathalast>
    <hangnum line="673" number="183"></hangnum>
    <gatha1 line="674"> Tathānekesu ṭhānesu munirāja tayāpuna;</gatha1>
    <gathalast line="675">Bahūni pāṭihirāni dassitāni sayambhunā.</gathalast>
    <hangnum line="676" number="184"></hangnum>
    <gatha1 line="677"> Pāṭihāriyamajjāpi saggamokkhasukhāvahaṃ;</gatha1>
    <gathalast line="678">Passantānaṃ manussānaṃ dassanīyaṃ tayā iti.</gathalast>
    <hangnum line="679" number="185"><pageBreak edition="Vipassana Research Institut" number="0.0046" /></hangnum>
    <gatha1 line="680"> Abbhuggantvā gagaṇa kuharaṃ candalekhābhirāmā,</gatha1>
    <gatha2 line="681">Vissajjenti rajata dhavalā raṃsiyo dantadhātu;</gatha2>
    <gatha3 line="682">Dhūpāyanti sapadi bahudhā pajjalantī muhuttaṃ,</gatha3>
    <gathalast line="683">Nibbāyantī nayanasubhagaṃ pāṭihīraṃ akāsi.</gathalast>
    <hangnum line="684" number="186"></hangnum>
    <gatha1 line="685"> Accheraṃ taṃ parama ruciraṃ cittayāno narindo,</gatha1>
    <gatha2 line="686">Disvā haṭṭho ciraparicitaṃ diṭṭhijālaṃ jahitvā;</gatha2>
    <gatha3 line="687">Gantvā buddhaṃ saraṇamasamaṃ sabbaseṇīhi saddhiṃ,</gatha3>
    <gathalast line="688">Aggaṃ puññaṃ pasavi bahudhā dhātusammānanāya.</gathalast>
    <centered line="689">Dutiyo paricchedo</centered>
    <hangnum line="690" number="187"><pageBreak edition="Vipassana Research Institut" number="0.0047" /></hangnum>
    <gatha1 line="691"> Tato kaliṅgādhipatissa tassasocittayānoparamappatīto;</gatha1>
    <gathalast line="692">Taṃ sāsanaṃ paṇḍunarādhipassa ñāpesi dhīro duratikkamaṃ’ti.</gathalast>
    <hangnum line="693" number="188"></hangnum>
    <gatha1 line="694"> Rājātato dantapuraṃ dhajehi pupphehi dhūpehi ca toraṇehi;</gatha1>
    <gathalast line="695">Alaṅkaritvāna mahāvitāna nivāritādiccamarīcijālaṃ.</gathalast>
    <hangnum line="696" number="189"></hangnum>
    <gatha1 line="697"> Assuppabandhāvutalocanehi purakkhato negama nāgarehi;</gatha1>
    <gathalast line="698">Samubbahanto sirasā nijena mahārahaṃ dhātukaraṇḍakaṃ taṃ.</gathalast>
    <hangnum line="699" number="190"></hangnum>
    <gatha1 line="700"> Samussitodāra sitātapattaṃ saṅkhodarodāta turaṅgayuttaṃ;</gatha1>
    <gathalast line="701">Rathaṃ navādiccasamānavaṇṇa māruyha cittattharaṇābhirāmaṃ.</gathalast>
    <hangnum line="702" number="191"></hangnum>
    <gatha1 line="703"> Anekasaṅkhehi balehi saddhiṃ velātivattambudhisannibhehī;</gatha1>
    <gathalast line="704">Nivattamānassa bahujjanassa vināpi dehaṃ manasānuyāto</gathalast>
    <hangnum line="705" number="192"><pageBreak edition="Vipassana Research Institut" number="0.0048" /></hangnum>
    <gatha1 line="706"> Susanthataṃ sabbadhivālukāhi susajjitaṃ puṇṇa ghaṭādikehi;</gatha1>
    <gathalast line="707">Pupphābhikiṇṇaṃ paṭipajji dīghaṃ suvitthataṃ pāṭaliputtamaggaṃ.</gathalast>
    <hangnum line="708" number="193"></hangnum>
    <gatha1 line="709"> Kaliṅghanātho kusumādikehi naccehi gītehi ca vāditehi;</gatha1>
    <gathalast line="710">Dine dine addhani dantadhātuṃ pūjesi saddhiṃ vanadevatāhi.</gathalast>
    <hangnum line="711" number="194"></hangnum>
    <gatha1 line="712"> Suduggamaṃ sindhumahīdharehi kamena maddhānamatikkamitvā;</gatha1>
    <gathalast line="713">Ādāya dhātuṃ manujādhinātho agā puraṃ pāṭali puttanāmaṃ.</gathalast>
    <hangnum line="714" number="195"></hangnum>
    <gatha1 line="715"> Rājādhirājo’tha sabhāya majjhe disvāna taṃ vītabhayaṃ visaṅkaṃ;</gatha1>
    <gathalast line="716">Kaliṅgarājaṃ paṭighābhibhuto abhāsi pesuññakare nigaṇṭhe</gathalast>
    <hangnum line="717" number="196"></hangnum>
    <gatha1 line="718"> Deve jahitvāna namassanīye chavaṭṭhimetena namassitaṃ’taṃ;</gatha1>
    <gathalast line="719">Aṅgārarāsimhi sajotibhūte nikkhippa khippaṃ dahathādhuneti.</gathalast>
    <hangnum line="720" number="197"><pageBreak edition="Vipassana Research Institut" number="0.0049" /></hangnum>
    <gatha1 line="721"> Pahaṭṭhacittā’vatato nigaṇṭhārājaṅgaṇe te mahatiṃ gabhīraṃ;</gatha1>
    <gathalast line="722">Vītaccikaṅgāraka rāsi puṇṇaṃ aṅgārakāsuṃ abhisaṅkhariṃsu.</gathalast>
    <hangnum line="723" number="198"></hangnum>
    <gatha1 line="724"> Samantato pajjalitāya tāya sajotiyā roruvabheravāya;</gatha1>
    <gathalast line="725">Mohandhabhutā atha titthiyā te taṃ dantadhātuṃ abhinikkhipiṃsu.</gathalast>
    <hangnum line="726" number="199"></hangnum>
    <gatha1 line="727"> Tassānubhāvena tamaggīrāsiṃ hetvā sarojaṃ rathacakkamattaṃ;</gatha1>
    <gathalast line="728">Samantato uggatareṇujāla muṭṭhāsi kiñjakkha bharābhirāmaṃ.</gathalast>
    <hangnum line="729" number="200"></hangnum>
    <gatha1 line="730"> Tasmiṃ khaṇe paṅkaja kaṇṇikāya patiṭṭhahitvā jinadantadhātu;</gatha1>
    <gathalast line="731">Kundāvadātāhi pabhāhi sabbā disā pabhāsesi pabhassarāhi.</gathalast>
    <hangnum line="732" number="201"><pageBreak edition="Vipassana Research Institut" number="0.0050" /></hangnum>
    <gatha1 line="733"> Disvāna taṃ acchariyaṃ manussā pasannacittā ratanādikehi;</gatha1>
    <gathalast line="734">Sampūjayitvā jinadantadhātuṃ sakaṃ sakaṃ diṭṭhimavossajiṃsu.</gathalast>
    <hangnum line="735" number="202"></hangnum>
    <gatha1 line="736"> So paṇḍurājā pana diṭṭhijālaṃ cirānubaddhaṃ apariccajanto;</gatha1>
    <gathalast line="737">Patiṭṭhapetvā’dhikaraññametaṃ kuṭena ghātāpayi dantadhātuṃ.</gathalast>
    <hangnum line="738" number="203"></hangnum>
    <gatha1 line="739"> Tassaṃ nimuggā’dhikaraññamesā upaḍḍhabhāge naca dissamānā;</gatha1>
    <gathalast line="740">Pubbācalaṭṭho’va sudhāmarīci jotesi raṃsīhi disā samantā.</gathalast>
    <hangnum line="741" number="204"></hangnum>
    <gatha1 line="742"> Disvānubhāvaṃ jinadantadhātu yāpajji so vimbhaya maggarājā;</gatha1>
    <gathalast line="743">Eko’tha issāpasuto nigaṇṭho taṃ rājarājānamidaṃ avoca.</gathalast>
    <hangnum line="744" number="205"></hangnum>
    <gatha1 line="745"> Rāmādayo deva janaddanassa nānāvatārā bhuvane ahesuṃ;</gatha1>
    <gathalast line="746">Tassekadeso’ca idaṃ chavaṭṭhinoce’nubhāvokathamīdisoti.</gathalast>
    <hangnum line="747" number="206"><pageBreak edition="Vipassana Research Institut" number="0.0051" /></hangnum>
    <gatha1 line="748"> Addhā manussattamupāgatassa devassa pacchā tidivaṃ gatassa;</gatha1>
    <gathalast line="749">Dehekadeso ṭhapito hitatthametanti saccaṃvacanaṃbhaveyya.</gathalast>
    <hangnum line="750" number="207"></hangnum>
    <gatha1 line="751"> Saṃvaṇṇayitvāna guṇe pahūte nārāyaṇassa’ssamahiddhikassa;</gatha1>
    <gathalast line="752">Nimuggamettā’dhikaraññametaṃsampassato mebahinīharitvā.</gathalast>
    <hangnum line="753" number="208"></hangnum>
    <gatha1 line="754"> Sampādayitvāna mahājanānaṃ mukhāni paṅkeruhasundarāni;</gatha1>
    <gathalast line="755">Yaṭicchitaṃ gaṇhatha vatthujātaṃ iccāha rājā mukhare nigaṇṭhe.</gathalast>
    <hangnum line="756" number="209"></hangnum>
    <gatha1 line="757"> Te titthiyā viṇahusuraṃ guṇehi vicitta rūpehi abhitthavitvā;</gatha1>
    <gathalast line="758">Toyena siñciṃsu saṭhā tathāpi ṭhitappadesā na calittha dhātu.</gathalast>
    <hangnum line="759" number="210"></hangnum>
    <gatha1 line="760"> Jigucchamāno atha te nigaṇṭhe so dhātuyānīharaṇe upāyaṃ;</gatha1>
    <gathalast line="761">Anvesamāno vasudhādhinātho bheriṃ carāpesi sake puramhi.</gathalast>
    <hangnum line="762" number="211"><pageBreak edition="Vipassana Research Institut" number="0.0052" /></hangnum>
    <gatha1 line="763"> Nimuggametthā’dhikaraññamajji yo dhātumetaṃ bahi nīhareyya;</gatha1>
    <gathalast line="764">Laddhāna so issariyaṃ mahantaṃ raññosakāsāsukhamessatīti</gathalast>
    <hangnum line="765" number="212"></hangnum>
    <gatha1 line="766"> Sutvā na taṃ bheriravaṃuḷāraṃpuñaññatthikobuddhabalepasanno;</gatha1>
    <gathalast line="767">Tasmiṃ pure seṭṭhisuto subhaddo pāvekkhirañño samitiṃ pagabbho.</gathalast>
    <hangnum line="768" number="213"></hangnum>
    <gatha1 line="769"> Tamaggarājaṃ atha so namitvā sāmājikānaṃ hadayaṅgamāya;</gatha1>
    <gathalast line="770">Bhāsāya sabbaññuguṇappabhāvaṃ vaṇṇesi sārajjavimutta citto.</gathalast>
    <hangnum line="771" number="214"></hangnum>
    <gatha1 line="772"> Bhumiṃ kiṇitvā mahatā dhanena manoramaṃ jetavanaṃ vihāraṃ;</gatha1>
    <gathalast line="773">Yo kārayitvāna jinassa datvā upaṭṭhahi taṃ catupaccayehi.</gathalast>
    <hangnum line="774" number="215"><pageBreak edition="Vipassana Research Institut" number="0.0053" /></hangnum>
    <gatha1 line="775"> Anāthapiṇḍippadaseṭṭhiseṭṭhosodiṭṭhadhammopapitāmahome;</gatha1>
    <gathalast line="776">Tilokanāthe mama dhammarāje tumhe’dhunāpassathabhattibhāraṃ.</gathalast>
    <hangnum line="777" number="216"></hangnum>
    <gatha1 line="778"> Itthaṃ naditvāna pahūtapañeññā katvāna ekaṃsamathuttarīyaṃ;</gatha1>
    <gathalast line="779">Mahītalaṃ dakkhiṇajānukena āhacca baddhañjaliko avoca.</gathalast>
    <hangnum line="780" number="217"></hangnum>
    <gatha1 line="781"> Chaddantanāgo savisena viddho sallena yo lohitamakkhi taṅgo;</gatha1>
    <gathalast line="782">Chabbaṇṇaraṃsīhi samujjalante chetvāna luddāya adāsi dante.</gathalast>
    <hangnum line="783" number="218"></hangnum>
    <gatha1 line="784"> Saso’pi hutvāna visuddhasīlo ajjhattadānābhirato dvijāya;</gatha1>
    <gathalast line="785">Yo’dajjidehampi sakaṃ nipacca aṅgārarāsimhi bubhukkhitāya.</gathalast>
    <hangnum line="786" number="219"><pageBreak edition="Vipassana Research Institut" number="0.0054" /></hangnum>
    <gatha1 line="787"> Yo bodhiyā bāhiravatthudānā atittarūpo sivirāja seṭṭho;</gatha1>
    <gathalast line="788">Adāsi cakkhūni pabhassarāni dvijāya jiṇṇāya acakkhukāya.</gathalast>
    <hangnum line="789" number="220"></hangnum>
    <gatha1 line="790"> Yokhantivādī’pi kalāburāje chedāpayante’pi sahatthapādaṃ;</gatha1>
    <gathalast line="791">Pariplutaṅgorudhire titikkhimettāyamāno yasadāyake’va.</gathalast>
    <hangnum line="792" number="221"></hangnum>
    <gatha1 line="793"> Yo dhammapālo api sattamāsa jātopaduṭṭhe janakesakamhi;</gatha1>
    <gathalast line="794">Kārāpayante asimālakammaṃ cittaṃ na dūsesi patāparāje.</gathalast>
    <hangnum line="795" number="222"></hangnum>
    <gatha1 line="796"> Sākhāmigo yo asatā pumena vane papātā sayamuddhaṭena;</gatha1>
    <gathalast line="797">Silāya bhinne’pi sake lalāṭe taṃ khemabhumiṃ anayitthamūḷhaṃ.</gathalast>
    <hangnum line="798" number="223"></hangnum>
    <gatha1 line="799"> Ruṭṭhena mārena’bhinimmitampi aṅgārakāsuṃ jalitaṃ vihijja;</gatha1>
    <gathalast line="800">Samuṭṭhite sajjumahāravinde ṭhatvāna yo seṭṭhi adāsi dānaṃ.</gathalast>
    <hangnum line="801" number="224"><pageBreak edition="Vipassana Research Institut" number="0.0055" /></hangnum>
    <gatha1 line="802"> Migena yenāpevijaññamekaṃ bhītaṃvadhāmocayituṃkuraṅgiṃ;</gatha1>
    <gathalast line="803">Āghātane attasiraṃṭhapetvāpamocitā’ñññapipāṇisaṅghā.</gathalast>
    <hangnum line="804" number="225"></hangnum>
    <gatha1 line="805"> Yo sattavasso visikhāya paṃsu kīḷāparo sambhavanāmako’pi;</gatha1>
    <gathalast line="806">Sabbaññulīḷhāya niguḷhapañhaṃ puṭṭho viyākāsi sucīratena.</gathalast>
    <hangnum line="807" number="226"></hangnum>
    <gatha1 line="808"> Hitvā nikantiṃ sakajīvite’pi baddhāsakucchimhi ca vettavalliṃ;</gatha1>
    <gathalast line="809">Sākhāmige nekasahassasaṅkhe vadhāpamocesi kapissaroyo.</gathalast>
    <hangnum line="810" number="227"></hangnum>
    <gatha1 line="811"> Santappayaṃ dhammasudhārasena yo mānuse tuṇḍilasūkaro’pi;</gatha1>
    <gathalast line="812">Isī’va katvā atha ñāyaganthaṃ nijaṃ pavattesi cirāya dhammaṃ.</gathalast>
    <hangnum line="813" number="228"><pageBreak edition="Vipassana Research Institut" number="0.0056" /></hangnum>
    <gatha1 line="814"> Paccatthikaṃ puṇṇakayakkhamuggaṃ mahiddhikaṃ kāmaguṇesu giddhaṃ;</gatha1>
    <gathalast line="815">Yo tikkhapaññovidhurābhidhānodamesi kāḷāgirimattakamhi.</gathalast>
    <hangnum line="816" number="229"></hangnum>
    <gatha1 line="817"> Kulāvasāyi avirūḷhapakkho yo buddhimā vaṭṭakapotako’pi;</gatha1>
    <gathalast line="818">Saccena dāvaggimabhijjalantaṃ vassena nibbāpayi vārido’va.</gathalast>
    <hangnum line="819" number="230"></hangnum>
    <gatha1 line="820"> Yo maccharājāpi avuṭṭhikāledisvānamacche tasitekilante;</gatha1>
    <gathalast line="821">Saccenavākyenamahoghapuṇṇaṃmuhuttamattenaakāsiraṭṭhaṃ.</gathalast>
    <hangnum line="822" number="231"></hangnum>
    <gatha1 line="823"> Vicittahatthassa rathādikāni vasundharā kampana kāraṇāni;</gatha1>
    <gathalast line="824">Putte’nujāte sadisecadāreyo’dajjivessantarajātiyampi.</gathalast>
    <hangnum line="825" number="232"><pageBreak edition="Vipassana Research Institut" number="0.0057" /></hangnum>
    <gatha1 line="826"> Buddho bhavitvā api diṭṭhadhamma sukhānapekkho karuṇānuvattī;</gatha1>
    <gathalast line="827">Sabbaṃ sahanto avamānanādiṃ yodukkaraṃ lokahitaṃakāsi.</gathalast>
    <hangnum line="828" number="233"></hangnum>
    <gatha1 line="829"> Balena saddhiṃ caturaṅgikena abhiddavantaṃ atibhiṃsanena;</gatha1>
    <gathalast line="830">Ajeyyasatthaṃ paramiddhipattaṃ damesi yo ālavakampī yakkhaṃ.</gathalast>
    <hangnum line="831" number="234"></hangnum>
    <gatha1 line="832"> Dehābhinikkhanta hutāsanacci mālākulaṃ brahmabhavaṃ karitvā;</gatha1>
    <gathalast line="833">Bhetvāna diṭṭhiṃ sucirānubaddhaṃ damesi yo brahmavaraṃ munindo.</gathalast>
    <hangnum line="834" number="235"></hangnum>
    <gatha1 line="835"> Accaṅkusaṃ dānasudhota gaṇḍaṃ nipātitaṭṭhālaka gopurādiṃ;</gatha1>
    <gathalast line="836">Dhāvantamagge dhanapālahatthiṃ damesi yo dāruṇamantakaṃ’va.</gathalast>
    <hangnum line="837" number="236"><pageBreak edition="Vipassana Research Institut" number="0.0058" /></hangnum>
    <gatha1 line="838"> Manussarattāruṇapāṇipādamukkhippa khaggaṃ anubandhamānaṃ;</gatha1>
    <gathalast line="839">Mahādayo duppasahaṃ parehi damesi yo aṅgulimālacoraṃ.</gathalast>
    <hangnum line="840" number="237"></hangnum>
    <gatha1 line="841"> Yo dhammarājā vijitārisaṅgho pavattayanto varadhammacakkaṃ;</gatha1>
    <gathalast line="842">Saddhamma saññaṃ ratanākarañca ogāhayī saṃ parisaṃ samaggaṃ.</gathalast>
    <hangnum line="843" number="238"></hangnum>
    <gatha1 line="844"> Tasseva saddhamma varādhipassatathāgatassa’ppaṭipuggalassa;</gatha1>
    <gathalast line="845">Anantañāṇassa visāradassa esā mahākāruṇikassa dhātu.</gathalast>
    <hangnum line="846" number="239"></hangnum>
    <gatha1 line="847"> Anena saccena jinassa dhātu khippaṃ samāruyha nabhantarāḷaṃ;</gatha1>
    <gathalast line="848">Sudhaṃsulekheva samujjalanti kaṅkhaṃ vinodetu mahājanassa.</gathalast>
    <hangnum line="849" number="240"><pageBreak edition="Vipassana Research Institut" number="0.0059" /></hangnum>
    <gatha1 line="850"> Tasmiṃ khaṇe sā jinadantadhātu nabhaṃ samuggamma pabhāsayantī;</gatha1>
    <gathalast line="851">Sabbā disā osadhitārakā’va janaṃ pasādesi vtiṇṇakaṅkhaṃ.</gathalast>
    <hangnum line="852" number="241"></hangnum>
    <gatha1 line="853"> Athotaritvā gaganaṅgaṇamhā sā matthake seṭṭhisutassa tassa;</gatha1>
    <gathalast line="854">Patiṭṭhahitvāna sudhābhisittagattaṃ’va taṃ pīṇayi bhattitinnaṃ.</gathalast>
    <hangnum line="855" number="242"></hangnum>
    <gatha1 line="856"> Dasvāna taṃ acchariyaṃ nigaṇṭhā iccabravuṃ paṇḍunarādhipaṃ taṃ;</gatha1>
    <gathalast line="857">Vijjābalaṃ seṭṭhisutassa etaṃ na dhātuyā deva ayampabhāvo.</gathalast>
    <hangnum line="858" number="243"></hangnum>
    <gatha1 line="859"> Nisamma tesaṃ vacanaṃ narindo iccabravī seṭṭhisutaṃ subhaddaṃ;</gatha1>
    <gathalast line="860">Yathā ca ete abhisaddaheyyuṃ tathāvidhaṃ dassaya iddhimaññaṃ.</gathalast>
    <hangnum line="861" number="244"></hangnum>
    <gatha1 line="862"> Tato subhaddo tapanīyapatte sugandhisītodakapūritamhi;</gatha1>
    <gathalast line="863">Vaḍḍhesi dhātuṃ munipuṅgavassa anussaranto caritabbhutāni.</gathalast>
    <hangnum line="864" number="245"><pageBreak edition="Vipassana Research Institut" number="0.0060" /></hangnum>
    <gatha1 line="865"> Sā rājahaṃ sī’va vidhāvamānā sugandhitoyamhi padakkhiṇena;</gatha1>
    <gathalast line="866">Ummujjamānā ca nimujjamānā jane pamodassudhare akāsi.</gathalast>
    <hangnum line="867" number="246"></hangnum>
    <gatha1 line="868"> Tato ca kāsuṃ visikhāyamajjhe katvā tahiṃ dhātumabhikkhipitvā;</gatha1>
    <gathalast line="869">Paṃsūhi sammā abhipūrayitvā bahūhi maddāpayi kuñjarehi.</gathalast>
    <hangnum line="870" number="247"></hangnum>
    <gatha1 line="871"> Bhetvā mahiṃuṭṭhahi cakkamattaṃ virājamānaṃ maṇikaṇṇikāya;</gatha1>
    <gathalast line="872">Pabhassaraṃ rūpiyakesarehi saroruhaṃ kañcanapattapāḷiṃ.</gathalast>
    <hangnum line="873" number="248"></hangnum>
    <gatha1 line="874"> Patiṭṭhabhitvāna tahiṃ saroje mandānilāvattitareṇu jāle;</gatha1>
    <gathalast line="875">Obhāsayanti’va disā pabhāhi diṭṭhā muhuttena jinassadhātu.</gathalast>
    <hangnum line="876" number="249"></hangnum>
    <gatha1 line="877"> Khipiṃsu vatthābharaṇāni maccā pavassayuṃ pupphamayañca vassaṃ;</gatha1>
    <gathalast line="878">Ukkuṭṭhisaddehi ca sadhukāranādehi puṇṇaṃ nagaraṃ akaṃsu.</gathalast>
    <hangnum line="879" number="250"><pageBreak edition="Vipassana Research Institut" number="0.0061" /></hangnum>
    <gatha1 line="880"> Te titthiyā taṃ abhivañcanaṃ’ti rājādhirājaṃ atha saññapetvā;</gatha1>
    <gathalast line="881">Jigucchanīye kuṇapādikehi khipiṃsu dhātuṃ parikhāya piṭṭhe.</gathalast>
    <hangnum line="882" number="251"></hangnum>
    <gatha1 line="883"> Tasmiṃ khaṇe pañcavidhambujehisañchāditāhaṃsagaṇopabhuttā;</gatha1>
    <gathalast line="884">Madhubbatālī virutābhirāmā ahosi sā pokkharaṇī’va nandā.</gathalast>
    <hangnum line="885" number="252"></hangnum>
    <gatha1 line="886"> Gajādhipā koññcaravaṃ raviṃsu kariṃsu hesāninadaṃ turaṅgā;</gatha1>
    <gathalast line="887">Ukkuṭṭhinādaṃ akariṃsu maccā suvāditā dundubhiādayo’pi.</gathalast>
    <hangnum line="888" number="253"></hangnum>
    <gatha1 line="889"> Thomiṃsu maccā thutigītakehi nacciṃsu ottappavibhusanā’pi;</gatha1>
    <gathalast line="890">Vatthāni sīse bhamayiṃsu mattā bhujāni poṭhesumudaggacittā.</gathalast>
    <hangnum line="891" number="254"><pageBreak edition="Vipassana Research Institut" number="0.0062" /></hangnum>
    <gatha1 line="892"> Dhūpehi kālāgarusambhavehi ghanāvanaddhaṃ’va nabhaṃ ahosi;</gatha1>
    <gathalast line="893">Samussitānekadhajāvalīhi puraṃ tadā vatthamayaṃ’va āsi.</gathalast>
    <hangnum line="894" number="255"></hangnum>
    <gatha1 line="895"> Disvā tamaccheramacintanīyaṃ āmoditāmaccagaṇā samaggā;</gatha1>
    <gathalast line="896">Atthe niyojetu mupecca tassa vadiṃsu paṇḍussa narādhipassa.</gathalast>
    <hangnum line="897" number="256"></hangnum>
    <gatha1 line="898"> Disvāna yo īdisakampi rāja iddhānubhāvaṃ munipuṅgavassa;</gatha1>
    <gathalast line="899">Pasādamattampi kareyya noce kimatthiyā tassa bhaveyya paññā.</gathalast>
    <hangnum line="900" number="257"></hangnum>
    <gatha1 line="901"> Pasādanīyesu guṇesu rāja pasādanaṃ sādhujanassa dhammo;</gatha1>
    <gathalast line="902">Pupphanti sabbe sayameva vande samuggate komudakānanāni.</gathalast>
    <hangnum line="903" number="258"><pageBreak edition="Vipassana Research Institut" number="0.0063" /></hangnum>
    <gatha1 line="904"> Vācāya tesaṃ pana dummatīnaṃ mā saggamaggaṃ pajahittha rāja;</gatha1>
    <gathalast line="905">Andhe gahetvā vicareyya ko hi anvesamāno supathaṃ amūḷho.</gathalast>
    <hangnum line="906" number="259"></hangnum>
    <gatha1 line="907"> Narādhipā kappiṇa bimbisāra suddhodanādi api tejavantā;</gatha1>
    <gathalast line="908">Taṃ dhammarājaṃ saraṇaṃ upecca piviṃsu dhammāmatamādarena.</gathalast>
    <hangnum line="909" number="260"></hangnum>
    <gatha1 line="910"> Sahassanetto tidasādhipo’pi khīṇāyuko khiṇabhavaṃ munindaṃ;</gatha1>
    <gathalast line="911">Upecca dhammaṃ vimalaṃ nisamma alattha āyuṃ api diṭṭhadhammo.</gathalast>
    <hangnum line="912" number="261"></hangnum>
    <gatha1 line="913"> Tuvampi tasmiṃ jitapañcamāre devātideve varadhammarāje;</gatha1>
    <gathalast line="914">Saggāpavaggādhigamāya khippaṃ cittaṃ pasādehi narādhirāja.</gathalast>
    <hangnum line="915" number="262"><pageBreak edition="Vipassana Research Institut" number="0.0064" /></hangnum>
    <gatha1 line="916"> Sutvānatesaṃ vacanaṃ narindo vikiṇṇakaḍkho ratanattayamhi;</gatha1>
    <gathalast line="917">Senāpatiṃ atthavaraṃ avoca pahaṭṭhabhāvo parisāya majjhe.</gathalast>
    <hangnum line="918" number="263"></hangnum>
    <gatha1 line="919"> Asaddahāno ratanattayassa guṇe bhavacchedanakāraṇassa;</gatha1>
    <gathalast line="920">Cirāya dulladdhipathe caranto ṭhito sarajje api vañcitohaṃ.</gathalast>
    <hangnum line="921" number="264"></hangnum>
    <gatha1 line="922"> Mohena khajjopanakaṃ dhamesiṃ sītaddito dhumasikhe jalante;</gatha1>
    <gathalast line="923">Pipāsito sindhujalaṃ pahāya piviṃ pamādena marīcitoyaṃ.</gathalast>
    <hangnum line="924" number="265"></hangnum>
    <gatha1 line="925"> Pariccajitvā amataṃ cirāya jivatthiko tikkhavisaṃ akhādiṃ;</gatha1>
    <gathalast line="926">Vihāya’haṃ campakapupphadāmaṃ adhārayiṃ jattusu nāgabhāraṃ.</gathalast>
    <hangnum line="927" number="266"><pageBreak edition="Vipassana Research Institut" number="0.0065" /></hangnum>
    <gatha1 line="928"> Gantvāna khippaṃ parikhā samīpaṃ ārādhayitvā jinadantadhātuṃ;</gatha1>
    <gathalast line="929">Ānehi pūjāvidhinā karissaṃ puññāni sabbattha sukhāvahāni.</gathalast>
    <hangnum line="930" number="267"></hangnum>
    <gatha1 line="931"> Gantvātatesoparikhāsamīpaṃ senādhinātho paramappatīto;</gatha1>
    <gathalast line="932">Dhātuṃ munindassa namassamāno ajjhesi rañño hitamā caranto</gathalast>
    <hangnum line="933" number="268"></hangnum>
    <gatha1 line="934"> Cirāgataṃ diṭṭhimalaṃ pahāya alattha saddhaṃ sugate narindo;</gatha1>
    <gathalast line="935">Pāsādamāgamma pasādamassa vaḍḍhehi rañño ratanattayamhi.</gathalast>
    <hangnum line="936" number="269"></hangnum>
    <gatha1 line="937"> Tasmiṃ khaṇe pokkharaṇī vicittā phullehi sovaṇṇasaroruhehi;</gatha1>
    <gathalast line="938">Alaṅkarontī gaganaṃ ahosi mandākinīvābhinavāvatārā.</gathalast>
    <hangnum line="939" number="270"></hangnum>
    <gatha1 line="940"> Haṃsaṅgaṇevātha munindadhātu sā paṅkajā paṅkajamokkamanti;</gatha1>
    <gathalast line="941">Kundāvadātāhi pabhāhi sabbaṃ khirodakucchiṃ’va puraṃ akāsi.</gathalast>
    <hangnum line="942" number="271"><pageBreak edition="Vipassana Research Institut" number="0.0066" /></hangnum>
    <gatha1 line="943"> Tato surattañjalipaṅkajamhi patiṭṭhahitvāna camupatissa;</gatha1>
    <gathalast line="944">Sandissamānā mahatā janena mahapphalaṃ mānusakaṃ akattha.</gathalast>
    <hangnum line="945" number="272"></hangnum>
    <gatha1 line="946"> Sutvāna vuttantamimaṃ narindo pahaṭṭhabhāvopadasā’va gantvā;</gatha1>
    <gathalast line="947">Saṃsūcayanto diguṇaṃ pasādaṃ suvimhitopañjalikoavoca.</gathalast>
    <hangnum line="948" number="273"></hangnum>
    <gatha1 line="949"> Vohāradakkhā manujā muninda saṅghaṭṭayitvā nikasopalamhi;</gatha1>
    <gathalast line="950">Karontiagghaṃ varakañcanassa esohi dhammo caritopurāṇo.</gathalast>
    <hangnum line="951" number="274"></hangnum>
    <gatha1 line="952"> Maṇiṃ pasatthākarasambhavampi hutāsakammehabhīsaṅkharitvā;</gatha1>
    <gathalast line="953">Pāpentirājaññakirīṭakoṭiṃ vibhusanattaṃ vidunomanussā.</gathalast>
    <hangnum line="954" number="275"><pageBreak edition="Vipassana Research Institut" number="0.0067" /></hangnum>
    <gatha1 line="955"> Vīmaṃsanatthāya tavādhunāpi mayā kataṃ sabbamidaṃ muninda;</gatha1>
    <gathalast line="956">Āguṃ mahantaṃ khama bhuripañña khippaṃ mamālaṅkuru uttamaṅgaṃ.</gathalast>
    <hangnum line="957" number="276"></hangnum>
    <gatha1 line="958"> Patiṭṭhitā tassa tato kirīṭe maṇippabhā bhāsini dantadhātu;</gatha1>
    <gathalast line="959">Amuñci raṃsī dhavalā pajāsu sinehajātā iva khīradhārā.</gathalast>
    <hangnum line="960" number="277"></hangnum>
    <gatha1 line="961"> So dantadhātuṃ sirasāvahanto padakkhiṇaṃtaṃnagaraṃ karitvā;</gatha1>
    <gathalast line="962">Sampūjayanto kusumādikehi susajjitante puramāharittha.</gathalast>
    <hangnum line="963" number="278"></hangnum>
    <gatha1 line="964"> Samussitodārasitātapatte pallaṅkaseṭṭhe ratanujjalamhi;</gatha1>
    <gathalast line="965">Patiṭṭhapetvāna jinassa dhātuṃ pūjesi rājā ratanādikehi.</gathalast>
    <hangnum line="966" number="279"></hangnum>
    <gatha1 line="967"> Buddhādivatthuttayameva rājā āpāṇakoṭiṃ saraṇaṃ upecca;</gatha1>
    <gathalast line="968">Hitvā vihiṃsaṃ karuṇādhivāso ārādhayī sabbajanaṃ guṇehi.</gathalast>
    <hangnum line="969" number="280"><pageBreak edition="Vipassana Research Institut" number="0.0068" /></hangnum>
    <gatha1 line="970"> Kāresi nānāratanappabhāhi sahassaraṃsīṃ’va virocamānaṃ;</gatha1>
    <gathalast line="971">Narādhipo bhattibharānurūpaṃ sucittitaṃ dhātunivesanampi.</gathalast>
    <hangnum line="972" number="281"></hangnum>
    <gatha1 line="973"> Vaḍḍhesi so dhātugharamhi dhātuṃ alaṅkaritvā sakalaṃ purampi;</gatha1>
    <gathalast line="974">Sesena pūjāvidhinā atitto pūjesi raṭṭhaṃ sadhanaṃ sabhoggaṃ.</gathalast>
    <hangnum line="975" number="282"></hangnum>
    <gatha1 line="976"> Āmantayitvā guhasīvarājaṃ sammānitaṃ attasamaṃ karitvā;</gatha1>
    <gathalast line="977">Dānādikaṃ puññamanekarūpaṃ saddhādhano sañciṇirājaseṭṭho.</gathalast>
    <hangnum line="978" number="283"></hangnum>
    <gatha1 line="979"> Tato so bhupālo kumatijanasaṃsaggamanayaṃ,</gatha1>
    <gatha2 line="980">Nirākatvā magge sugatavacanujjotasugame;</gatha2>
    <gatha3 line="981">Padhāvanto sammā saparahitasampatticaturo,</gatha3>
    <gathalast line="982">Pasatthaṃ lokatthaṃ acari caritāvajjitajano.</gathalast>
    <centered line="983">Tatiyo paricchedo.</centered>
    <hangnum line="984" number="284"><pageBreak edition="Vipassana Research Institut" number="0.0069" /></hangnum>
    <gatha1 line="985"> Carati dharaṇi pāle rājadhammesu tasmiṃ,</gatha1>
    <gatha2 line="986">Samaracaturaseno khīradhāro narindo;</gatha2>
    <gatha3 line="987">Nijabhujabalalīlā’rātidappappamāthī,</gatha3>
    <gathalast line="988">Vibhavajanitamāno yuddhasajjo’bhigañchi.</gathalast>
    <hangnum line="989" number="285"></hangnum>
    <gatha1 line="990"> Karivaramatha disvā so guhādvārayātaṃ,</gatha1>
    <gatha2 line="991">Paṭibhayarahitatto sīharājā’va rājā;</gatha2>
    <gatha3 line="992">Nijanagarasamīpāyātametaṃ narindaṃ,</gatha3>
    <gathalast line="993">Amitabalamamahoghenottharantā’bhiyāyi.</gathalast>
    <hangnum line="994" number="286"></hangnum>
    <gatha1 line="995"> Uditabahaḷadhūlīpāḷiruddhantaḷikkho,</gatha1>
    <gatha2 line="996">Samadavividhayodhārāvasaṃrambhabhīme;</gatha2>
    <gatha3 line="997">Nisitasarasatālīvassadhārākarāḷe,</gatha3>
    <gathalast line="998">Ajini mahati yuddhe paṇḍuko khīradhāraṃ.</gathalast>
    <hangnum line="999" number="287"><pageBreak edition="Vipassana Research Institut" number="0.0070" /></hangnum>
    <gatha1 line="1000"> Atha narapatiseṭṭho saṅgahetvāna raṭṭhaṃ,</gatha1>
    <gatha2 line="1001">Nija tanuja varasmiṃ rajjabhāraṃ nidhāya;</gatha2>
    <gatha3 line="1002">Sugata dasana dhātuṃ sampaṭicchāpayitvā,</gatha3>
    <gathalast line="1003">Pahiṇi ca guhasīvaṃ sakkaritvā saraṭṭhaṃ.</gathalast>
    <hangnum line="1004" number="288"></hangnum>
    <gatha1 line="1005"> Suviramavanīpālo saññamaṃ ajjhupeto,</gatha1>
    <gatha2 line="1006">Vividha vibhava dānāyācake tappayitvā;</gatha2>
    <gatha3 line="1007">Tidasapura samājaṃ dehabhedā payāto,</gatha3>
    <gathalast line="1008">Kusala phalamanappaṃ patthitaṃ paccalattha.</gathalast>
    <hangnum line="1009" number="289"></hangnum>
    <gatha1 line="1010"> Narapati guhasīvo taṃ munindassa dhātuṃ,</gatha1>
    <gatha2 line="1011">Sakapuramupanetvā sādhu sammānayanto;</gatha2>
    <gatha3 line="1012">Sugati gamana magge pāṇino yojayanto,</gatha3>
    <gathalast line="1013">Sucarita mabhirūpaṃ sañciṇanto vihāsi.</gathalast>
    <hangnum line="1014" number="290"><pageBreak edition="Vipassana Research Institut" number="0.0071" /></hangnum>
    <gatha1 line="1015"> Agaṇitamahimassujje nirañño tanūjo,</gatha1>
    <gatha2 line="1016">Purima vayasi yevāraddhasaddhābhiyogo;</gatha2>
    <gatha3 line="1017">Dasabala tanudhātuṃ pūjituṃ tassa rañño,</gatha3>
    <gathalast line="1018">Puravara mupāyāto dantanāmo kumāro.</gathalast>
    <hangnum line="1019" number="291"></hangnum>
    <gatha1 line="1020"> Guṇajanita pasādaṃ taṃ kaliṅgādhināthaṃ,</gatha1>
    <gatha2 line="1021">Nikhila guṇa nivāso so kumāro karitvā;</gatha2>
    <gatha3 line="1022">Vividha mahavidhānaṃ sādhusampādayanto,</gatha3>
    <gathalast line="1023">Avasi sugatadhātuṃ anvahaṃ vandamāno.</gathalast>
    <hangnum line="1024" number="292"></hangnum>
    <gatha1 line="1025"> Abhavi ca guhasīvassāvanīsassa dhitā,</gatha1>
    <gatha2 line="1026">Vikaca kuvalayakkhī haṃsakantābhiyātā;</gatha2>
    <gatha3 line="1027">Vadana jita sarojā hāridhammillabhārā,</gatha3>
    <gathalast line="1028">Kucabharanamitaṅgi hema mālābhidhānā.</gathalast>
    <hangnum line="1029" number="293"><pageBreak edition="Vipassana Research Institut" number="0.0072" /></hangnum>
    <gatha1 line="1030"> Akhilaguṇanidhānaṃ bandhubhāvānurūpaṃ,</gatha1>
    <gatha2 line="1031">Suvimalakulajātaṃ taṃ kumāraṃ viditvā;</gatha2>
    <gatha3 line="1032">Narapati guhasīvo attano dhītaraṃ taṃ,</gatha3>
    <gathalast line="1033">Adadi sabahumānaṃ rājaputtassa tassa.</gathalast>
    <hangnum line="1034" number="294"></hangnum>
    <gatha1 line="1035"> Manujapati kumāraṃ dhāturakkhādhikāre,</gatha1>
    <gatha2 line="1036">Pacuraparijanaṃ taṃ sabbathā yojayitvā;</gatha2>
    <gatha3 line="1037">Gava mahisa sahassādīhi sampīṇayitvā,</gatha3>
    <gathalast line="1038">Saka vibhava sarikkhe issaratte ṭhapesi.</gathalast>
    <hangnum line="1039" number="295"></hangnum>
    <gatha1 line="1040"> Samarabhuvi vinaṭṭhe khīradhāre narinde,</gatha1>
    <gatha2 line="1041">Malayavanamupetā bhāgineyyā kumārā;</gatha2>
    <gatha3 line="1042">Pabala mati mahantaṃ saṃharitvā balaggaṃ,</gatha3>
    <gathalast line="1043">Upapuramupagañchuṃ dhātuyā gaṇhanatthaṃ.</gathalast>
    <hangnum line="1044" number="296"></hangnum>
    <gatha1 line="1045"> Atha nagarasamīpe te nivesaṃ karitvā,</gatha1>
    <gatha2 line="1046">Savaṇakaṭukametaṃ sāsanaṃ pesayiṃsu;</gatha2>
    <gatha3 line="1047">Sugatadasanadhātuṃ dehi vā khippamamhaṃ,</gatha3>
    <gathalast line="1048">Yasasirijananiṃ vā kīḷa saṅgāmakeḷiṃ.</gathalast>
    <hangnum line="1049" number="297"><pageBreak edition="Vipassana Research Institut" number="0.0073" /></hangnum>
    <gatha1 line="1050"> Sapadi dharaṇipālo sāsanaṃ taṃ suṇitvā,</gatha1>
    <gatha2 line="1051">Avadi rahasi vācaṃ rājaputtassa tassa;</gatha2>
    <gatha3 line="1052">Nahi sati mama dehe dhātumaññassa dassaṃ,</gatha3>
    <gathalast line="1053">Ahamapi yadi jetuṃ neva te sakkuṇeyyaṃ.</gathalast>
    <hangnum line="1054" number="298"></hangnum>
    <gatha1 line="1055"> Suranara namitaṃ taṃ dantadhātuṃ gahetvā,</gatha1>
    <gatha2 line="1056">Gahita dijavilāso sīhaḷaṃ yāhi dīpaṃ;</gatha2>
    <gatha3 line="1057">Iti vacanamudāraṃ mātulassātha sutvā,</gatha3>
    <gathalast line="1058">Tamavaca guhasīvaṃ dantanāmo kumāro.</gathalast>
    <hangnum line="1059" number="299"></hangnum>
    <gatha1 line="1060"> Tavaca mamaca ko vā sīhaḷe bandhubhūto,</gatha1>
    <gatha2 line="1061">Jinavaraṇasaroje bhattiyutto ca kovā;</gatha2>
    <gatha3 line="1062">Jalanīdhiparatīre sīhaḷaṃ khuddadesaṃ,</gatha3>
    <gathalast line="1063">Kathamahamatinessaṃ dantadhātuṃ jinassa.</gathalast>
    <hangnum line="1064" number="300"><pageBreak edition="Vipassana Research Institut" number="0.0074" /></hangnum>
    <gatha1 line="1065"> Tamavadi guhasīvo bhāgineyyaṃ kumāraṃ,</gatha1>
    <gatha2 line="1066">Dasabalatanudhātu saṇṭhitā sīhaḷasmiṃ;</gatha2>
    <gatha3 line="1067">Bhavabhayahatidakkho vattate satthudhammo,</gatha3>
    <gathalast line="1068">Gaṇanapathamatītā bhikkhavo cāvasiṃsu.</gathalast>
    <hangnum line="1069" number="301"></hangnum>
    <gatha1 line="1070"> Mama ca piyasahāyo so mahāsena rājā,</gatha1>
    <gatha2 line="1071">Jinacaraṇasarojadvandasevābhiyutto;</gatha2>
    <gatha3 line="1072">Salilamapi ca phuṭṭhaṃ dhātuyā patthayanto,</gatha3>
    <gathalast line="1073">Vividharatanajātaṃ pābhataṃ pesayittha.</gathalast>
    <hangnum line="1074" number="302"></hangnum>
    <gatha1 line="1075"> Pabhavati manujindo sabbadā buddhimā so,</gatha1>
    <gatha2 line="1076">Sugatadasanadhātuṃ pūjituṃ pūjaneyyaṃ;</gatha2>
    <gatha3 line="1077">Paricitavisayamhā vippavutthaṃ bhavantaṃ,</gatha3>
    <gathalast line="1078">Vividhavibhavadānā sādhu saṅgaṇhituñca.</gathalast>
    <hangnum line="1079" number="303"><pageBreak edition="Vipassana Research Institut" number="0.0075" /></hangnum>
    <gatha1 line="1080"> Nija duhitupatiṃ taṃ itthamārādhayitvā,</gatha1>
    <gatha2 line="1081">Narapati guhasīvo saṅgahetvāna senaṃ;</gatha2>
    <gatha3 line="1082">Raṇadharaṇimupeto so kumārehi saddhiṃ,</gatha3>
    <gathalast line="1083">Maraṇaparavasattaṃ ajjhagā yujjhamāno.</gathalast>
    <hangnum line="1084" number="304"></hangnum>
    <gatha1 line="1085"> Atha narapati putto dantanāmo suṇitvā,</gatha1>
    <gatha2 line="1086">Savaṇa kaṭukametaṃ mātulassappavattiṃ;</gatha2>
    <gatha3 line="1087">Gahita dijavilāso dantadhātuṃ gahetvā,</gatha3>
    <gathalast line="1088">Turita turita bhūto so puramhā paḷāyi.</gathalast>
    <hangnum line="1089" number="305"></hangnum>
    <gatha1 line="1090"> Sarabhasa mupagantvā dakkhiṇaṃ cātha desaṃ,</gatha1>
    <gatha2 line="1091">Avicalitasabhāvo iddhiyā devatānaṃ;</gatha2>
    <gatha3 line="1092">Nadimatimahatiṃ so uttaritvāna puṇṇaṃ,</gatha3>
    <gathalast line="1093">Nidahi dasanadhātuṃ vālukārāsimajjhe.</gathalast>
    <hangnum line="1094" number="306"></hangnum>
    <gatha1 line="1095"> Puna puramupagantvā taṃ gahītaññavesaṃ,</gatha1>
    <gatha2 line="1096">Bhariyamapi gahetvā āgato tattha khippaṃ;</gatha2>
    <gatha3 line="1097">Sugatadasanadhātuṃ vālukāthupakucchiṃ,</gatha3>
    <gathalast line="1098">Ṭhapitamupacaranto acchi gumbantarasmiṃ.</gathalast>
    <hangnum line="1099" number="307"><pageBreak edition="Vipassana Research Institut" number="0.0076" /></hangnum>
    <gatha1 line="1100"> Sapadi nabhasi thero gacchamāno paneko,</gatha1>
    <gatha2 line="1101">Vividhakiraṇajālaṃ vālukārāsithūpā;</gatha2>
    <gatha3 line="1102">Aviraḷitamudentaṃ dhātuyā tāya disvā,</gatha3>
    <gathalast line="1103">Paṇami sugatadhātuṃ otaritvāna tattha.</gathalast>
    <hangnum line="1104" number="308"></hangnum>
    <gatha1 line="1105"> Munisutamatha disvā jampatī te patītā,</gatha1>
    <gatha2 line="1106">Nijagamanavidhānaṃ sabbamārocayiṃsu;</gatha2>
    <gatha3 line="1107">Dasabalatanujo so dhāturakkhā niyutto,</gatha3>
    <gathalast line="1108">Parahitaniratatto te ubho ajjhabhāsi.</gathalast>
    <hangnum line="1109" number="309"></hangnum>
    <gatha1 line="1110"> Dasabalatanudhātuṃ sīhaḷaṃ netha tumhe,</gatha1>
    <gatha2 line="1111">Agaṇita tanukhedā vītasārajjametaṃ;</gatha2>
    <gatha3 line="1112">Api ca gamanamagge jātamatte vighāte,</gatha3>
    <gathalast line="1113">Saratha mamamanekopaddavacchedadakkhaṃ.</gathalast>
    <hangnum line="1114" number="310"><pageBreak edition="Vipassana Research Institut" number="0.0077" /></hangnum>
    <gatha1 line="1115"> Iti sugatananūjo jampatīnaṃ kathetvā,</gatha1>
    <gatha2 line="1116">Puna’pi tadanurūpaṃ desayitvāna dhammaṃ;</gatha2>
    <gatha3 line="1117">Puthutaramapanetvā sokasallañca gāḷhaṃ,</gatha3>
    <gathalast line="1118">Sakavasatimupeto antalikkhena dhīro.</gathalast>
    <hangnum line="1119" number="311"></hangnum>
    <gatha1 line="1120"> Bhujagabhavanavāsī ninnagāyātha tassā,</gatha1>
    <gatha2 line="1121">Bhujagapati mahiddhi paṇḍuhārābhidhāno;</gatha2>
    <gatha3 line="1122">Sakapurapavaramhā nikkhamitvā caranto,</gatha3>
    <gathalast line="1123">Samupagami tadā taṃ ṭhānamicchāvasena.</gathalast>
    <hangnum line="1124" number="312"></hangnum>
    <gatha1 line="1125"> Vimalapulinathūpā so samuggacchamānaṃ,</gatha1>
    <gatha2 line="1126">Sasiruciramarīcijjālamālokayitvā;</gatha2>
    <gatha3 line="1127">Ṭhitamatha munidhātuṃ vālukārasigabbhe,</gatha3>
    <gathalast line="1128">Kimidamiti sakaṅkhaṃ pekkhamāno avedi.</gathalast>
    <hangnum line="1129" number="313"><pageBreak edition="Vipassana Research Institut" number="0.0078" /></hangnum>
    <gatha1 line="1130"> Sapadi sabahumāno so asandissamāno,</gatha1>
    <gatha2 line="1131">Ratanamayakaraṇḍaṃ dhātuyuttaṃ gilitvā;</gatha2>
    <gatha3 line="1132">Vitataputhuladeho bhogamālāhi tuṅgaṃ,</gatha3>
    <gathalast line="1133">Kaṇakasikharirājaṃ veṭhayitvā sayittha.</gathalast>
    <hangnum line="1134" number="314"></hangnum>
    <gatha1 line="1135"> Salilanidhisamīpaṃ jampatī gantukāmā,</gatha1>
    <gatha2 line="1136">Pulinatalagataṃ taṃ dantadhātuṃ adisvā;</gatha2>
    <gatha3 line="1137">Nayanasaliladhāraṃ sokajātaṃ kirantā,</gatha3>
    <gathalast line="1138">Sugatasutavaraṃ taṃ taṅkhaṇe’nussariṃsu.</gathalast>
    <hangnum line="1139" number="315"></hangnum>
    <gatha1 line="1140"> Atha sugatasuto so cintitaṃ saṃviditvā,</gatha1>
    <gatha2 line="1141">Agami savidhamesaṃ sokadinānanānaṃ;</gatha2>
    <gatha3 line="1142">Asuṇi ca jinadhātuṃ vālukārāsimajjhe,</gatha3>
    <gathalast line="1143">Nīhitamapi adiṭṭhaṃ pūjitaṃ jampatīhi.</gathalast>
    <hangnum line="1144" number="316"></hangnum>
    <gatha1 line="1145"> Sayitamatha yatīso dibbacakkhuppabhāvā,</gatha1>
    <gatha2 line="1146">Ratanagirinikuñje nāgarājaṃ apassi;</gatha2>
    <gatha3 line="1147">Vihagapatisarīraṃ māpayi tammuhutte,</gatha3>
    <gathalast line="1148">Vitataputhulapakkhena’ntaḷikkhaṃ thakentaṃ.</gathalast>
    <hangnum line="1149" number="317"><pageBreak edition="Vipassana Research Institut" number="0.0079" /></hangnum>
    <gatha1 line="1150"> Jaladhimatigabhīraṃ taṃ dvidhā so karitvā,</gatha1>
    <gatha2 line="1151">Pabalapavanavegena’ttano pakkhajena;</gatha2>
    <gatha3 line="1152">Sarabhasa mahidhāvaṃ bhīmasaṃrambhayogā,</gatha3>
    <gathalast line="1153">Abhigami bhujagindaṃ merupāde nipannaṃ.</gathalast>
    <hangnum line="1154" number="318"></hangnum>
    <gatha1 line="1155"> Jahitabhujagaveso taṅkhaṇe so phaṇindo,</gatha1>
    <gatha2 line="1156">Paṭibhayacakitatto saṃkhipitvāna bhoge;</gatha2>
    <gatha3 line="1157">Sarabhasa mupagantvā tassa pāde namitvā,</gatha3>
    <gathalast line="1158">Vinayamadhuramitthaṃ taṃ munīsaṃ avoca.</gathalast>
    <hangnum line="1159" number="319"></hangnum>
    <gatha1 line="1160"> Sakalajanahitatthaṃ eva jāyanti buddhā,</gatha1>
    <gatha2 line="1161">Bhavati janahitatthaṃ dhātumattassa pūjā;</gatha2>
    <gatha3 line="1162">Ahamapi jinadhātuṃ pūjayitvā mahagghaṃ,</gatha3>
    <gathalast line="1163">Kusalaphalamanappaṃ sañciṇissaṃ’ti gaṇhiṃ.</gathalast>
    <hangnum line="1164" number="320"><pageBreak edition="Vipassana Research Institut" number="0.0080" /></hangnum>
    <gatha1 line="1165"> Atha manujagaṇānaṃ saccabodhārahānaṃ,</gatha1>
    <gatha2 line="1166">Vasatibhavanamesā nīyyate sīhaḷaṃ taṃ;</gatha2>
    <gatha3 line="1167">Munivaratanudhātuṃ tena dehīti vutto,</gatha3>
    <gathalast line="1168">Bhujagapati karaṇḍaṃ dhātugabbhaṃ adajji.</gathalast>
    <hangnum line="1169" number="321"></hangnum>
    <gatha1 line="1170"> Vihagapatitanuṃ taṃ saṃharitvāna thero,</gatha1>
    <gatha2 line="1171">Jalacarasatabhīmā aṇṇavā uppatitvā;</gatha2>
    <gatha3 line="1172">Sakalapathavicakke rajjalakkhiṃ’va dhātuṃ,</gatha3>
    <gathalast line="1173">Narapatitanujānaṃ jampatīnaṃ adāsi.</gathalast>
    <hangnum line="1174" number="322"></hangnum>
    <gatha1 line="1175"> Iti katabahukāre saṃyaminde payāte,</gatha1>
    <gatha2 line="1176">Sugatadasanadhātuṃ muddhanā ubbahantā;</gatha2>
    <gatha3 line="1177">Mahati vipinadevādīhi magge payutte,</gatha3>
    <gathalast line="1178">Vividhamahavidhāne te tato nikkhamiṃsu.</gathalast>
    <hangnum line="1179" number="323"><pageBreak edition="Vipassana Research Institut" number="0.0081" /></hangnum>
    <gatha1 line="1180"> Mudusurabhīsamīro kaṇṭakādivyapeto,</gatha1>
    <gatha2 line="1181">Vimalapulinahārī āsī sabbattha maggo;</gatha2>
    <gatha3 line="1182">Ayanamupagate te dantadhātuppabhāvā,</gatha3>
    <gathalast line="1183">Nigamanagaravāsī sādhu sammānayiṃsu.</gathalast>
    <hangnum line="1184" number="324"></hangnum>
    <gatha1 line="1185"> Kusumasurabhicuṇṇākiṇṇahatthāhi niccā,</gatha1>
    <gatha2 line="1186">Sakutukamanuyātā kānane devatāhī;</gatha2>
    <gatha3 line="1187">Acalagahaṇaduggaṃ khepayitvāna maggaṃ,</gatha3>
    <gathalast line="1188">Agamumaturitā te paṭṭanaṃ tāmalittiṃ.</gathalast>
    <hangnum line="1189" number="325"></hangnum>
    <gatha1 line="1190"> Acalapadarabaddhaṃ suṭṭhitodārakūpaṃ,</gatha1>
    <gatha2 line="1191">Uditaputhulakāraṃ dakkhanīyāmakañca;</gatha2>
    <gatha3 line="1192">Sayamabhimatalaṅkāgāminiṃ nāvamete,</gatha3>
    <gathalast line="1193">Sapadi samuparūḷhaṃ addasuṃ vāṇijehi.</gathalast>
    <hangnum line="1194" number="326"><pageBreak edition="Vipassana Research Institut" number="0.0082" /></hangnum>
    <gatha1 line="1195"> Atha dijapavarā te sīhaḷaṃ gantumicchaṃ,</gatha1>
    <gatha2 line="1196">Sarabhasa mupagantvā nāvikassāvadiṃsu;</gatha2>
    <gatha3 line="1197">Sutisukhavacasā so sādhuvuttena cesaṃ,</gatha3>
    <gathalast line="1198">Pamuditahadayo te nāvamāropayittha.</gathalast>
    <hangnum line="1199" number="327"></hangnum>
    <gatha1 line="1200"> Jalanidhimabhirūḷhesvesu ādāya dhātuṃ,</gatha1>
    <gatha2 line="1201">Samabhavumupasannā lolakallolamālā;</gatha2>
    <gatha3 line="1202">Samasurabhimanuñño uttaro vāyi vāto,</gatha3>
    <gathalast line="1203">Vimalarucirasobhā sabbathā’suṃ disā’pi.</gathalast>
    <hangnum line="1204" number="328"></hangnum>
    <gatha1 line="1205"> Nabhasi asitasobhe venateyyo’va nāvā,</gatha1>
    <gatha2 line="1206">Pabalapavanavegā sattataṃ dhāvamānā;</gatha2>
    <gatha3 line="1207">Nayanavisayabhāvātītatīrācalādiṃ,</gatha3>
    <gathalast line="1208">Pavisi jaladhimajjhaṃ pheṇapupphābhikiṇṇaṃ.</gathalast>
    <hangnum line="1209" number="329"><pageBreak edition="Vipassana Research Institut" number="0.0083" /></hangnum>
    <gatha1 line="1210"> Atha abhavi samuddo bhīmasaṃvaṭṭavātā,</gatha1>
    <gatha2 line="1211">Bhīhatasikharikūṭākāravīcippabandho;</gatha2>
    <gatha3 line="1212">Savanabhiduraghorārāvarundhantalikkho,</gatha3>
    <gathalast line="1213">Bhayacakitamanussakkandito sabbarattiṃ.</gathalast>
    <hangnum line="1214" number="330"></hangnum>
    <gatha1 line="1215"> Udayasikharisīsaṃ nūtanādiccabimbe,</gatha1>
    <gatha2 line="1216">Upagatavati tassā rattiyā accayamhi;</gatha2>
    <gatha3 line="1217">Salilanidhijalaṃ taṃ santakallolamālaṃ,</gatha3>
    <gathalast line="1218">Asitamaṇivicittaṃ koṭṭimaṃ’vāvabhāsi.</gathalast>
    <hangnum line="1219" number="331"></hangnum>
    <gatha1 line="1220"> Atha vitataphaṇālī bhiṃsanā keci nāgā,</gatha1>
    <gatha2 line="1221">Surabhikusumahatthā keci dibbattabhāvā;</gatha2>
    <gatha3 line="1222">Ruciramaṇipadīpe keci sandhārayantā,</gatha3>
    <gathalast line="1223">Nijasirasi karontā keci kaṇḍuppalānī.</gathalast>
    <hangnum line="1224" number="332"><pageBreak edition="Vipassana Research Institut" number="0.0084" /></hangnum>
    <gatha1 line="1225"> Phuṭakumudakalāpe jattuneke vahantā,</gatha1>
    <gatha2 line="1226">Kaṇakakalasamālā ukkhipattā ca keci;</gatha2>
    <gatha3 line="1227">Pavanacalitaketuggāhakā keci eke,</gatha3>
    <gathalast line="1228">Rucira kaṇaka cuṇṇāpuṇṇacaṅgoṭahatthā.</gathalast>
    <hangnum line="1229" number="333"></hangnum>
    <gatha1 line="1230"> Salaḷitaramaṇiyaṃ keci naccaṃ karontā,</gatha1>
    <gatha2 line="1231">Salayamadhuragītaṃ gāyamānā’va keci;</gatha2>
    <gatha3 line="1232">Pacuraturiyabhaṇḍe āhanantā’va eke,</gatha3>
    <gathalast line="1233">Munivaratanudhātuṃ pūjituṃ uṭṭhahiṃsu.</gathalast>
    <hangnum line="1234" number="334"></hangnum>
    <gatha1 line="1235"> Rucirakacakalāpā rājakaññāya tassā,</gatha1>
    <gatha2 line="1236">Munivaradasanaṃ taṃ niggatevindulekhā;</gatha2>
    <gathalast line="1237">Ujurajatasalākā sannibhe muñci raṃsī.</gathalast>
    <hangnum line="1238" number="335"><pageBreak edition="Vipassana Research Institut" number="0.0085" /></hangnum>
    <gatha1 line="1239"> Atulitamanubhāvaṃ dhātuyā pekkhataṃ taṃ,</gatha1>
    <gatha2 line="1240">Pamuditahadayānaṃ taṅkhaṇe pannagānaṃ;</gatha2>
    <gatha3 line="1241">Paṭiravaharitānaṃ sādhuvādādikānaṃ,</gatha3>
    <gathalast line="1242">Gaganamapariyantaṃ’vāsi vitthāritānaṃ.</gathalast>
    <hangnum line="1243" number="336"></hangnum>
    <gatha1 line="1244"> Pavisi sugata dāṭhādhātu sā moḷigabbhaṃ,</gatha1>
    <gatha2 line="1245">Puna gaganatalamhā otaritvāna tassā;</gatha2>
    <gatha3 line="1246">Phaṇadharanivahā te taṃ tariṃ vārayitvā,</gatha3>
    <gathalast line="1247">Mahamakarumudāraṃ sattarattindivaṃhi.</gathalast>
    <hangnum line="1248" number="337"></hangnum>
    <gatha1 line="1249"> Acalamiva vimānaṃ antalikkhamhi nāvaṃ,</gatha1>
    <gatha2 line="1250">Gativirahitamamhorāsimajjhamhi disvā;</gatha2>
    <gatha3 line="1251">Bhayavilulitacittā jampatī te samaggā,</gatha3>
    <gathalast line="1252">Dasabalatanujaṃ taṃ iddhimantaṃ sariṃsu.</gathalast>
    <hangnum line="1253" number="338"></hangnum>
    <gatha1 line="1254"> Sapadi munisuto so cittamesaṃ viditvā,</gatha1>
    <gatha2 line="1255">Nabhasi jaladharālī maddamāno’bhigantvā;</gatha2>
    <gatha3 line="1256">Vihagapatisarīraṃ māpayitvā mahantaṃ,</gatha3>
    <gathalast line="1257">Bhayacakitabhujaṅge te paḷāpesi khippaṃ.</gathalast>
    <hangnum line="1258" number="339"><pageBreak edition="Vipassana Research Institut" number="0.0086" /></hangnum>
    <gatha1 line="1259"> Itthaṃ buddhisute bhujaṅgajanitaṃ bhītiṃ sametvā gate,</gatha1>
    <gatha2 line="1260">Sā nāvā pavanā pakampitadhajā tuṅgaṃ taraṅgāvaliṃ;</gatha2>
    <gatha3 line="1261">Bhīndantī gativegasā puthutaraṃ meghāvalīsannibhaṃ,</gatha3>
    <gathalast line="1262">Laṅkāpaṭṭanamotarittha sahasā therassa tassiddhiyā.</gathalast>
    <centered line="1263">Catuttho paricchedo.</centered>
    <hangnum line="1264" number="340"></hangnum>
    <gatha1 line="1265"> Saṃvaccharamhi navamamhi mahādisena,</gatha1>
    <gatha2 line="1266">Puttassa kittisirimeghanarādhipassa;</gatha2>
    <gatha3 line="1267">Te jampatī tamatha paṭṭanamotaritvā,</gatha3>
    <gathalast line="1268">Devālaye paṭivasiṃsu manobhirāme.</gathalast>
    <hangnum line="1269" number="341"><pageBreak edition="Vipassana Research Institut" number="0.0087" /></hangnum>
    <gatha1 line="1270"> Disvāna te dvijavaro pathike nisāyaṃ,</gatha1>
    <gatha2 line="1271">Santappayittha madhurāsanapānakehi;</gatha2>
    <gatha3 line="1272">Rattikkhaye ca anurādhapurassa maggaṃ,</gatha3>
    <gathalast line="1273">Chāyāpatīnamatha so abhivedayittha.</gathalast>
    <hangnum line="1274" number="342"></hangnum>
    <gatha1 line="1275"> Ādāya te dasanadhātuvaraṃ jinassa,</gatha1>
    <gatha2 line="1276">Sammānitā dvijavarena’tha paṭṭanamhā;</gatha2>
    <gatha3 line="1277">Nikkhamma dūrataramaggamatikkamitvā,</gatha3>
    <gathalast line="1278">Padvāragāmamanurādhapurassa’gañchuṃ.</gathalast>
    <hangnum line="1279" number="343"></hangnum>
    <gatha1 line="1280"> Yaṃ dhammikaṃ naravaraṃ abhitakkayitvā,</gatha1>
    <gatha2 line="1281">Jāyāpatī visayametamupāgamiṃsu;</gatha2>
    <gatha3 line="1282">Taṃ vyādhinā samuditena mahādisena,</gatha3>
    <gathalast line="1283">Laṅkissaraṃsucirakālakataṃ suṇiṃsu.</gathalast>
    <hangnum line="1284" number="344"></hangnum>
    <gatha1 line="1285"> Sokena te sikharineva samuggatena,</gatha1>
    <gatha2 line="1286">Ajjhotthaṭā bahutaraṃ vilapīṃsu muḷhā;</gatha2>
    <gatha3 line="1287">Kāyiṃsu tesamatha mucchitamānasānaṃ,</gatha3>
    <gathalast line="1288">Sabbā disā ca vidisā ca ghanandhakārā</gathalast>
    <hangnum line="1289" number="345"><pageBreak edition="Vipassana Research Institut" number="0.0088" /></hangnum>
    <gatha1 line="1290"> Sutvāna kittisirimeghanarādhipassa,</gatha1>
    <gatha2 line="1291">Rajjeṭhitassa ratanattayamāmakattaṃ;</gatha2>
    <gatha3 line="1292">Vassena nibbutamahādahanā’va kacchā,</gatha3>
    <gathalast line="1293">Te jampatī samabhavuṃ hatasokatāpā.</gathalast>
    <hangnum line="1294" number="346"></hangnum>
    <gatha1 line="1295"> Sutvāna meghagirināmamahāvihāre,</gatha1>
    <gatha2 line="1296">Bhikkhussa kassaci narādhipavallabhattaṃ;</gatha2>
    <gatha3 line="1297">Tassa’ntikaṃ samupagamma katātitheyyā,</gatha3>
    <gathalast line="1298">Dhātuppavattimavadiṃsu ubho samecca.</gathalast>
    <hangnum line="1299" number="347"></hangnum>
    <gatha1 line="1300"> Sutvāna so munivaro dasanappavattiṃ,</gatha1>
    <gatha2 line="1301">Haṭṭho yathāmatarasena’hisittagatto;</gatha2>
    <gatha3 line="1302">Gehe sake sapadi paṭṭavitānakehi,</gatha3>
    <gathalast line="1303">Vaḍḍhesi dhātumamalaṃ samalaṅkatamhi.</gathalast>
    <hangnum line="1304" number="348"><pageBreak edition="Vipassana Research Institut" number="0.0089" /></hangnum>
    <gatha1 line="1305"> Tesañca jānipatikānamubhinnameso,</gatha1>
    <gatha2 line="1306">Katvāna saṅgahamuḷārataraṃ yathicchaṃ;</gatha2>
    <gatha3 line="1307">Vuttantametamabhivedayituṃ pasatthaṃ,</gatha3>
    <gathalast line="1308">Laṅkādhipassa savidhaṃ pahiṇittha bhikkhuṃ.</gathalast>
    <hangnum line="1309" number="349"></hangnum>
    <gatha1 line="1310"> Rājā vasantasamaye saha kāminīhi,</gatha1>
    <gatha2 line="1311">Uyyānakeḷisukha mekadine’nubhonto;</gatha2>
    <gatha3 line="1312">Āgacchamānamatha tattha sudurato’ca,</gatha3>
    <gathalast line="1313">Taṃ vippasannamukhavaṇṇamapassi bhikkhuṃ.</gathalast>
    <hangnum line="1314" number="350"></hangnum>
    <gatha1 line="1315"> So saṃyami samupagamma narādhipaṃ taṃ,</gatha1>
    <gatha2 line="1316">Vuttantametamabhivedayi tuṭṭhacitto;</gatha2>
    <gatha3 line="1317">Sutvāna taṃ paramapītibharaṃ vahanto,</gatha3>
    <gathalast line="1318">Sampattacakkaratano’va ahosi rājā.</gathalast>
    <hangnum line="1319" number="351"><pageBreak edition="Vipassana Research Institut" number="0.0090" /></hangnum>
    <gatha1 line="1320"> Laṅkissaro dvijavarā jinadantadhātu,</gatha1>
    <gatha2 line="1321">Mādāya jānipatayo ubhaye samecca;</gatha2>
    <gatha3 line="1322">Essanti laṅkamacirena itīritaṃ taṃ,</gatha3>
    <gathalast line="1323">Nemittikassa vacanañca tathaṃ amaññi.</gathalast>
    <hangnum line="1324" number="352"></hangnum>
    <gatha1 line="1325"> Rājā tato mahatiyā parisāya saddhiṃ,</gatha1>
    <gatha2 line="1326">Tassānurādhanagarassa puruttarāya;</gatha2>
    <gatha3 line="1327">Āsāya taṃ sapadi meghagiriṃ vihāraṃ,</gatha3>
    <gathalast line="1328">Saddho agañchi padasā’va pasannacitto.</gathalast>
    <hangnum line="1329" number="353"></hangnum>
    <gatha1 line="1330"> Disvā tato sugatadhātumalabbhaneyyaṃ,</gatha1>
    <gatha2 line="1331">Ānandajassunivahehi ca tārahāraṃ;</gatha2>
    <gatha3 line="1332">Siñcaṃ vidhāya paṇidhiṃ bahumānapubbaṃ,</gatha3>
    <gathalast line="1333">Romañcakañcukadharo iti cintayittha.</gathalast>
    <hangnum line="1334" number="354"><pageBreak edition="Vipassana Research Institut" number="0.0091" /></hangnum>
    <gatha1 line="1335"> So’haṃ anekaratanujjalamoḷidhāriṃ,</gatha1>
    <gatha2 line="1336">Pūjeyyamajja yadi duccajamuttamaṅgaṃ;</gatha2>
    <gatha3 line="1337">Lokattayekasaraṇassa tathāgatassa,</gatha3>
    <gathalast line="1338">No dhātuyā mahamanucchavikaṃ kareyyaṃ.</gathalast>
    <hangnum line="1339" number="355"></hangnum>
    <gatha1 line="1340"> Etaṃ pahūtaratanaṃ sadhanaṃ sabhoggaṃ,</gatha1>
    <gatha2 line="1341">Sampūjayaṃ api dharāvalayaṃ asesaṃ;</gatha2>
    <gatha3 line="1342">Pūjaṃ karomi tadanucchavikaṃ ahaṃ’ti,</gatha3>
    <gathalast line="1343">Cinteyya kohi bhuvanesu amūḷhatitto.</gathalast>
    <hangnum line="1344" number="356"></hangnum>
    <gatha1 line="1345"> Laṅkādhipaccamidamappataraṃ mamāsi,</gatha1>
    <gatha2 line="1346">Buddho guṇehi vividhehi pamāṇa suñño;</gatha2>
    <gatha3 line="1347">So’haṃ parittavibhavo tibhavekanāthaṃ,</gatha3>
    <gathalast line="1348">Taṃ tādisaṃ dasabalaṃ kathamaccayissaṃ.</gathalast>
    <hangnum line="1349" number="357"><pageBreak edition="Vipassana Research Institut" number="0.0092" /></hangnum>
    <gatha1 line="1350"> Itthaṃ punappuna tadeva vicintayanto,</gatha1>
    <gatha2 line="1351">Āpajji so dhitiyuto’pi visaññibhāvaṃ;</gatha2>
    <gatha3 line="1352">Saṃvījito sapadi cāmaramārutena,</gatha3>
    <gathalast line="1353">Khinnena sevakajanena alattha saññaṃ.</gathalast>
    <hangnum line="1354" number="358"></hangnum>
    <gatha1 line="1355"> Thokampi bījamatha vā abhiropayantā,</gatha1>
    <gatha2 line="1356">Medhāvino mahatiyā’pi masundharāya;</gatha2>
    <gatha3 line="1357">Kālena patta tava pupphaphaladikāni,</gatha3>
    <gathalast line="1358">Vindanti patthitaphalāni anappakāni.</gathalast>
    <hangnum line="1359" number="359"></hangnum>
    <gatha1 line="1360"> Evaṃ guṇehi vividhehi’pi appameyya,</gatha1>
    <gatha2 line="1361">Dhammissaramhi mahamappatarampi katvā;</gatha2>
    <gatha3 line="1362">Kālaccayena pariṇāma visesarammaṃ,</gatha3>
    <gathalast line="1363">Saggāpavaggasukhamappaṭimaṃ labhissaṃ.</gathalast>
    <hangnum line="1364" number="360"><pageBreak edition="Vipassana Research Institut" number="0.0093" /></hangnum>
    <gatha1 line="1365"> Itthaṃ vicintiya pamodabharātireka,</gatha1>
    <gatha2 line="1366">Sampuṇṇacandimasarikkhamukho narindo;</gatha2>
    <gatha3 line="1367">Sabbaññuno dasanadhātuvarassa tassa,</gatha3>
    <gathalast line="1368">Pūjesi sabbamapi sīhaḷadīpametaṃ.</gathalast>
    <hangnum line="1369" number="361"></hangnum>
    <gatha1 line="1370"> Bhikkhū’pi tepiṭaka jātakabhāṇakādi,</gatha1>
    <gatha2 line="1371">Takkagamādi kusalā api buddhimanto;</gatha2>
    <gatha3 line="1372">Vatthuttayekasaraṇā api poravaggā,</gatha3>
    <gathalast line="1373">Kotuhalā sapadi sannipatiṃsu tattha.</gathalast>
    <hangnum line="1374" number="362"></hangnum>
    <gatha1 line="1375"> Rājā tato mahatiya parisāya majjhe,</gatha1>
    <gatha2 line="1376">Iccabruvī munivaro hi susukkadāṭho;</gatha2>
    <gatha3 line="1377">Dāṭhā jinassa yadi osadhitārakā’va,</gatha3>
    <gathalast line="1378">Setā bhaveyya kimayaṃ malināvabhāsā.</gathalast>
    <hangnum line="1379" number="363"><pageBreak edition="Vipassana Research Institut" number="0.0094" /></hangnum>
    <gatha1 line="1380"> Tasmiṃ khaṇe dasanadhātu munissarassa,</gatha1>
    <gatha2 line="1381">Pakkhe pasāriya duve viya rājahaṃsī;</gatha2>
    <gatha3 line="1382">Vitthāritaṃ’suni vahā gaganaṅganamhi,</gatha3>
    <gathalast line="1383">Āvaṭṭato chavi javena muhuttamattaṃ.</gathalast>
    <hangnum line="1384" number="364"></hangnum>
    <gatha1 line="1385"> Paccagghamattharaṇakaṃ sitamattharitvā,</gatha1>
    <gatha2 line="1386">Bhaddāsanamhi vinidhāya munindadhātuṃ;</gatha2>
    <gatha3 line="1387">Taṃ jātipupphanikarena thakesi rājā,</gatha3>
    <gathalast line="1388">Vassaccayambudharakūṭasamappabhena.</gathalast>
    <hangnum line="1389" number="365"></hangnum>
    <gatha1 line="1390"> Uggamma khippamatha dhātu munissarassa,</gatha1>
    <gatha2 line="1391">Sā puppharāsisikharamhi patiṭṭhahitvā;</gatha2>
    <gatha3 line="1392">Raṃsīhi duddhadhavalehi virocamānā,</gatha3>
    <gathalast line="1393">Sampassataṃ animise nayane akāsi.</gathalast>
    <hangnum line="1394" number="366"><pageBreak edition="Vipassana Research Institut" number="0.0095" /></hangnum>
    <gatha1 line="1395"> Taṃ dhātumāsanagatamhi patiṭṭhapetvā,</gatha1>
    <gatha2 line="1396">Khīrodaeṇepaṭalappaṭime dukuḷe;</gatha2>
    <gatha3 line="1397">Chādesi sāṭakasatehi mahārahehi,</gatha3>
    <gathalast line="1398">Bhiyyo’pi so upaparikkhitukāmatāya.</gathalast>
    <hangnum line="1399" number="367"></hangnum>
    <gatha1 line="1400"> Abbhuggatā sapadi vatthasatāni bhetvā,</gatha1>
    <gatha2 line="1401">Setambudodaraviniggatacandimā’va;</gatha2>
    <gatha3 line="1402">Ṭhatvāna sā upari tesamabhāsayittha,</gatha3>
    <gathalast line="1403">Raṃsīhi kundavisadehi disā samantā</gathalast>
    <hangnum line="1404" number="368"></hangnum>
    <gatha1 line="1405"> Tasmiṃ khaṇe vasumatī saha bhūdharehi,</gatha1>
    <gatha2 line="1406">Gajjittha sādhuvacanaṃ’va samuggirantī;</gatha2>
    <gatha3 line="1407">Taṃ abbhūtaṃ viya samekkhitumamburāsi,</gatha3>
    <gathalast line="1408">So niccalo abhavi santataraṅgabāhu.</gathalast>
    <hangnum line="1409" number="369"><pageBreak edition="Vipassana Research Institut" number="0.0096" /></hangnum>
    <gatha1 line="1410"> Mattebhakampitasupupaphitasālato’va,</gatha1>
    <gatha2 line="1411">Bhassiṃsu dibbakusumāni’pi antaḷikkhā;</gatha2>
    <gatha3 line="1412">Naccesu cāturiyayamacchariyaṃ janassa,</gatha3>
    <gathalast line="1413">Sandassayiṃsu gagane surasundarī’pi.</gathalast>
    <hangnum line="1414" number="370"></hangnum>
    <gatha1 line="1415"> Ānandasañjanitatāraravābhirāmaṃ,</gatha1>
    <gatha2 line="1416">Gāyiṃsu gītamamatāsanagāyakā’pi;</gatha2>
    <gatha3 line="1417">Muñciṃsu dibbaturiyāni’pi vāditāni,</gatha3>
    <gathalast line="1418">Gambhīramuccamadhuraṃ dviguṇaṃ ninādaṃ.</gathalast>
    <hangnum line="1419" number="371"></hangnum>
    <gatha1 line="1420"> Saṃsibbitaṃ rajatarajjusatānukārī,</gatha1>
    <gatha2 line="1421">Dhārāsatehi vasudhambaramambudena;</gatha2>
    <gatha3 line="1422">Sabbā disā jaladakuṭamahagaghiyesu,</gatha3>
    <gathalast line="1423">Dittācirajjutipadīpasatāvabhāsā.</gathalast>
    <hangnum line="1424" number="372"><pageBreak edition="Vipassana Research Institut" number="0.0097" /></hangnum>
    <gatha1 line="1425"> Ādhuyamāna malayāvala kānananto,</gatha1>
    <gatha2 line="1426">Samathulla pupphaja parāgaharābhihāri;</gatha2>
    <gatha3 line="1427">Sedoda bindugaṇa saṃharaṇappavīṇo,</gatha3>
    <gathalast line="1428">Mandaṃ avāsi sisiro api gandhavāho.</gathalast>
    <hangnum line="1429" number="373"></hangnum>
    <gatha1 line="1430"> Rājā tamabbhutamavekkhiya pāṭihīraṃ,</gatha1>
    <gatha2 line="1431">Lokussavaṃ bahutarañca adiṭṭhapubbaṃ;</gatha2>
    <gatha3 line="1432">Cipphāritakkhiyugalo paramappamodā,</gatha3>
    <gathalast line="1433">Pūjaṃ karittha mahatiṃ ratanādikehi.</gathalast>
    <hangnum line="1434" number="374"></hangnum>
    <gatha1 line="1435"> So dhātumattasirasā’tha samubbahanto,</gatha1>
    <gatha2 line="1436">Ṭhatvā samussita sitātapavāraṇamhi;</gatha2>
    <gatha3 line="1437">Cittatthare rathavare sitavājiyutte,</gatha3>
    <gathalast line="1438">Lakkhinidhānanurādhapuraṃ pavekkhi.</gathalast>
    <hangnum line="1439" number="375"><pageBreak edition="Vipassana Research Institut" number="0.0098" /></hangnum>
    <gatha1 line="1440"> Devinda mandira same samalaṅkatamhi,</gatha1>
    <gatha2 line="1441">Rājā sakamhi bhavane atulānubhāvo;</gatha2>
    <gatha3 line="1442">Sīhāsane paṭika kojava santhatamhi,</gatha3>
    <gathalast line="1443">Dhātuṃ ṭhapesi munino sasitātapatte.</gathalast>
    <hangnum line="1444" number="376"></hangnum>
    <gatha1 line="1445"> Anto’va bhumipati dhātugharaṃ mahagghaṃ,</gatha1>
    <gatha2 line="1446">Katvāna tattha vinidhāya munindadhātuṃ;</gatha2>
    <gatha3 line="1447">Sampūjayittha vividhehi upāyanehi,</gatha3>
    <gathalast line="1448">Rattīndivaṃ tidivamokkha sukhābhikaṅkhī.</gathalast>
    <hangnum line="1449" number="377"></hangnum>
    <gatha1 line="1450"> Tesañca jānipatikānamubhinnameva,</gatha1>
    <gatha2 line="1451">Tuṭṭho bahūni ratanābharaṇādikāni;</gatha2>
    <gatha3 line="1452">Gāmeca issarakuleka nīvāsabhute,</gatha3>
    <gathalast line="1453">Datvāna saṅgahamakāsi tisīhaḷindo.</gathalast>
    <hangnum line="1454" number="378"><pageBreak edition="Vipassana Research Institut" number="0.0099" /></hangnum>
    <gatha1 line="1455"> Saṅgamma jānapada negama nāgarādī,</gatha1>
    <gatha2 line="1456">Ukkaṇṭhitā sugatadhātumapassamānā;</gatha2>
    <gatha3 line="1457">Lokuttamassa caritāni abhitthavantā,</gatha3>
    <gatha2 line="1458">Ugghosayiṃsu dharaṇīpatisannidhāni;</gatha2>
    <gatha3 line="1459">Dhammissaro sakalalokahitāya loke,</gatha3>
    <gatha2 line="1460">Jāyittha sabbajanatāhitamācarittha;</gatha2>
    <gatha3 line="1461">Vitthāritā bahujanassa hitāya dhātu,</gatha3>
    <gathalast line="1462">Icchāma dhātumabhipūjayituṃ mayampi.</gathalast>
    <hangnum line="1463" number="380"></hangnum>
    <gatha1 line="1464"> So sannipātiya mahīpati bhikkhusaṅgha,</gatha1>
    <gatha2 line="1465">Mārāmavāsimanurādhapuropakaṇṭhe;</gatha2>
    <gatha3 line="1466">Ajjhāsayaṃ tamabhivedayi satthudhātu,</gatha3>
    <gatha3 line="1467">Pūjāya sannipatitassa mahājanassa.</gatha3>
    <hangnum line="1468" number="381"><pageBreak edition="Vipassana Research Institut" number="0.0100" /></hangnum>
    <gatha1 line="1469"> Thero tahiṃ mahati bhikkhugaṇe paneko,</gatha1>
    <gatha2 line="1470">Medhābalena asamo karuṇādhivāso;</gatha2>
    <gatha3 line="1471">Evaṃ tisīhaḷapatissa mahāmatissa,</gatha3>
    <gathalast line="1472">Lokatthacāracaturassa nivedayittha.</gathalast>
    <hangnum line="1473" number="382"></hangnum>
    <gatha1 line="1474"> Yo ācareyya anujīvijanassa atthaṃ,</gatha1>
    <gatha2 line="1475">Eso bhave’nucarito mahataṃ sabhāvo;</gatha2>
    <gatha3 line="1476">Dhātuṃ vasantasamaye bahi nīharitvā,</gatha3>
    <gathalast line="1477">Dassehi puññamabhipatthayataṃ janānaṃ.</gathalast>
    <hangnum line="1478" number="383"></hangnum>
    <gatha1 line="1479"> Sutvāna saṃyamivarassa subhāsitāni,</gatha1>
    <gatha2 line="1480">Pucchittha so naravaro puna bhikkhusaṅghaṃ;</gatha2>
    <gatha3 line="1481">Dhātuṃ namassitumanena mahājanena,</gatha3>
    <gathalast line="1482">Ṭhānaṃ kimettha ramaṇīyataraṃ siyā’ti.</gathalast>
    <hangnum line="1483" number="384"><pageBreak edition="Vipassana Research Institut" number="0.0101" /></hangnum>
    <gatha1 line="1484"> Sabbe’pi te atha nikāya nivāsi bhikkhū,</gatha1>
    <gatha2 line="1485">Ṭhānaṃ sakaṃ sakama vaṇṇayumādarena;</gatha2>
    <gatha3 line="1486">Aññoññabhinnavacanesu ca tesu rājā,</gatha3>
    <gathalast line="1487">Nevābhinandi na paṭikkhipi kiñcivākyaṃ.</gathalast>
    <hangnum line="1488" number="385"></hangnum>
    <gatha1 line="1489"> Majjhattatānugatamānasatāya kintu,</gatha1>
    <gatha2 line="1490">Rājā avo ca puna bhikkhugaṇassa majjhe;</gatha2>
    <gatha3 line="1491">Attānurūpamayameva munindadhātu,</gatha3>
    <gathalast line="1492">Ṭhānaṃ khaṇena sayameva gamissatīti.</gathalast>
    <hangnum line="1493" number="386"></hangnum>
    <gatha1 line="1494"> Rājā tato bhavanameva sakaṃ upecca,</gatha1>
    <gatha2 line="1495">Dhātuppaṇāmamabhipatthayataṃ janānaṃ;</gatha2>
    <gatha3 line="1496">Khippaṃmukhambujavanānī vikāsayanto,</gatha3>
    <gathalast line="1497">Sajjetumāha nagarañca vihāramaggaṃ.</gathalast>
    <hangnum line="1498" number="387"></hangnum>
    <gatha1 line="1499"> Sammajjitā salila sevana santadhūlī,</gatha1>
    <gatha2 line="1500">Racchā tadā’si pulinattharaṇābhirāmā;</gatha2>
    <gatha3 line="1501">Ussāpitāni kaṇakādivicittitāni,</gatha3>
    <gathalast line="1502">Vyagghādi rūpakhacitāni ca toraṇāni.</gathalast>
    <hangnum line="1503" number="388"><pageBreak edition="Vipassana Research Institut" number="0.0102" /></hangnum>
    <gatha1 line="1504"> Chāyā nivārita virocana raṃsitāpā,</gatha1>
    <gatha2 line="1505">Naccaṃ’va dassayati vātadhūtā dhajāli;</gatha2>
    <gatha3 line="1506">Vīthi vasantavanarāji samānavaṇṇā,</gatha3>
    <gathalast line="1507">Jātā sujātakadalītarumālikāhi.</gathalast>
    <hangnum line="1508" number="389"></hangnum>
    <gatha1 line="1509"> Saṃsūcayanti ca sataṃ navapuṇṇakumbhā,</gatha1>
    <gatha2 line="1510">Saggāpavaggasukhamicchitamijjhatīti;</gatha2>
    <gatha3 line="1511">Kappurasāratagarāgarusambhavehi,</gatha3>
    <gathalast line="1512">Dhūpehi duddinamatho sudinaṃ ahosi.</gathalast>
    <hangnum line="1513" number="390"></hangnum>
    <gatha1 line="1514"> Olambamānasitamuttakajālakāni,</gatha1>
    <gatha2 line="1515">Sajjāpitāni vividhāni ca maṇḍapāni;</gatha2>
    <gatha3 line="1516">Sampāditāni ca tahiṃ kusumagaghikāni,</gatha3>
    <gathalast line="1517">Āmoda luddha madhupāvali kujitāni.</gathalast>
    <hangnum line="1518" number="391"><pageBreak edition="Vipassana Research Institut" number="0.0103" /></hangnum>
    <gatha1 line="1519"> Gacchiṃsu keci gahitussava vesasobhā,</gatha1>
    <gatha2 line="1520">Eke samuggaparipuritapupphahatthā;</gatha2>
    <gatha3 line="1521">Aññe janā surabhicuṇṇabharaṃ vahantā,</gatha3>
    <gathalast line="1522">Tatthetare dhatavicittamahātapattā.</gathalast>
    <hangnum line="1523" number="392"></hangnum>
    <gatha1 line="1524"> Laṅkissaro’tha sasipaṇḍaravājiyutte,</gatha1>
    <gatha2 line="1525">Ujjotite rathavare ratanappabhāhi;</gatha2>
    <gatha3 line="1526">Dhātuṃ tilokatilakassa patiṭṭhapetvā,</gatha3>
    <gathalast line="1527">Etaṃ avoca vacanaṃ paṇipātapubbaṃ.</gathalast>
    <hangnum line="1528" number="393"></hangnum>
    <gatha1 line="1529"> Sambodhiyā iva munissara bodhimaṇḍaṃ,</gatha1>
    <gatha2 line="1530">Gaṇḍambarukkhamiva titthiyamaddanāya;</gatha2>
    <gatha3 line="1531">Dhammañca saṃvibhajituṃ migadāyamajja,</gatha3>
    <gathalast line="1532">Pūjānurūpamupagaccha sayaṃ padesaṃ.</gathalast>
    <hangnum line="1533" number="394"><pageBreak edition="Vipassana Research Institut" number="0.0104" /></hangnum>
    <gatha1 line="1534"> Rājā tato samucitācaraṇesu dakkho,</gatha1>
    <gatha2 line="1535">Vissajji phussarathamaṭṭhitasārathiṃ taṃ;</gatha2>
    <gatha3 line="1536">Pacchā sayaṃ mahatiyā parisāya saddhiṃ,</gatha3>
    <gathalast line="1537">Pūjāvisesamasamaṃ agamā karonto.</gathalast>
    <hangnum line="1538" number="395"></hangnum>
    <gatha1 line="1539"> Ukkuṭṭhinādavisarena mahājanassa,</gatha1>
    <gatha2 line="1540">Hesāravena visaṭena turaṅgamānaṃ;</gatha2>
    <gatha3 line="1541">Bherīravena mahatā kari gajjitena,</gatha3>
    <gathalast line="1542">Uddāmasāgara samaṃ nagaraṃ ahosi.</gathalast>
    <hangnum line="1543" number="396"></hangnum>
    <gatha1 line="1544"> Āmoditā ubhayavīthigatā kulitthi,</gatha1>
    <gatha2 line="1545">Vātāyanehi kanakābharaṇe khipiṃsu;</gatha2>
    <gatha3 line="1546">Sabbatthakaṃ kusumavassamavassayiṃsu,</gatha3>
    <gathalast line="1547">Celāniceva bhamayiṃsunijuttamaṅge.</gathalast>
    <hangnum line="1548" number="397"><pageBreak edition="Vipassana Research Institut" number="0.0105" /></hangnum>
    <gatha1 line="1549"> Pācīnagopurasamīpamupāgatamhi,</gatha1>
    <gatha2 line="1550">Tasmiṃ rathe jaladhipiṭṭhigate’va pote;</gatha2>
    <gatha3 line="1551">Tuṭṭhā tahiṃ yatigaṇā manujā ca sabbe,</gatha3>
    <gathalast line="1552">Sampujayiṃsu vividhehi upāyanehi.</gathalast>
    <hangnum line="1553" number="398"></hangnum>
    <gatha1 line="1554"> Katvā padakkhiṇamatho puramuttarena,</gatha1>
    <gatha2 line="1555">Dvārena so rathavaro bahi nikkhamitvā;</gatha2>
    <gatha3 line="1556">Ṭhāne mahindaminudhammakathāpavitte,</gatha3>
    <gathalast line="1557">Aṭṭhāsi titthagamitā iva bhaṇḍanāvā.</gathalast>
    <hangnum line="1558" number="399"></hangnum>
    <gatha1 line="1559"> Ṭhāne tahiṃ dasanadhātuvaraṃ jinassa,</gatha1>
    <gatha2 line="1560">Laṅkissaro ratanavittakaraṇḍagabbhā;</gatha2>
    <gatha3 line="1561">Sañjhāghanā iva vidhuṃ bahinīharitvā,</gatha3>
    <gathalast line="1562">Dassesi jānapada negama nāgarānaṃ.</gathalast>
    <hangnum line="1563" number="400"><pageBreak edition="Vipassana Research Institut" number="0.0106" /></hangnum>
    <gatha1 line="1564"> Tasmiṃ jane sapadi ābharaṇādivassa,</gatha1>
    <gatha2 line="1565">Maccantapītibharite abhivassayante;</gatha2>
    <gatha3 line="1566">Sānandivandijanamaṅgalagītakehi,</gatha3>
    <gathalast line="1567">Sampāditesu mukharesu disāmukhesu.</gathalast>
    <hangnum line="1568" number="401"></hangnum>
    <gatha1 line="1569"> Hatthāravindanivahesu mahājanassa,</gatha1>
    <gatha2 line="1570">Candodaye’ca mukulattanamāgatesu;</gatha2>
    <gatha3 line="1571">Brahmāmarādijanitāmita sādhuvāde,</gatha3>
    <gathalast line="1572">Tārāpathamhi bhuvanodara mottharante.</gathalast>
    <hangnum line="1573" number="402"></hangnum>
    <gatha1 line="1574"> Sādantadhātu sasikhaṇḍa samānavaṇṇā,</gatha1>
    <gatha2 line="1575">Raṃsīhi kunda navacandana paṇḍarehi;</gatha2>
    <gatha3 line="1576">Pāsāda gopura siluccaya pādapādiṃ,</gatha3>
    <gathalast line="1577">Niddhota rūpiyamayaṃ’va akā khaṇena.</gathalast>
    <hangnum line="1578" number="403"></hangnum>
    <gatha1 line="1579"> Taṃ pāṭihāriya macintiya maccuḷāraṃ,</gatha1>
    <gatha2 line="1580">Disvāna ke tahīmahesu mahaṭṭhalomā;</gatha2>
    <gatha3 line="1581">Kevā’nayuṃ sakasakābharaṇāni gehaṃ,</gatha3>
    <gathalast line="1582">Kevā na attapaṭilābhamavaṇṇayiṃsu.</gathalast>
    <hangnum line="1583" number="404"><pageBreak edition="Vipassana Research Institut" number="0.0107" /></hangnum>
    <gatha1 line="1584"> Ke nojahiṃsu sakadiṭṭhimalānubaddhaṃ,</gatha1>
    <gatha2 line="1585">Ke vā na buddhamahimaṃ abhipatthayiṃsu;</gatha2>
    <gatha3 line="1586">Ke nāma macchariyapāsavasā ahesuṃ,</gatha3>
    <gathalast line="1587">Vatthuttayañca saraṇaṃ nagamiṃsu kevā.</gathalast>
    <hangnum line="1588" number="405"></hangnum>
    <gatha1 line="1589"> Laṅkissaro’pi navalakkha paribbayena,</gatha1>
    <gatha2 line="1590">Sabbaññudhātumatulaṃ abhipūjayitvā;</gatha2>
    <gatha3 line="1591">Taṃ dantadhātubhavanaṃ puna vaḍḍhayitvā,</gatha3>
    <gathalast line="1592">Antepuramhi paṭivāsaramaccayittha.</gathalast>
    <hangnum line="1593" number="406"></hangnum>
    <gatha1 line="1594"> Dhātuṃ vihāramahayuttarameva netvā,</gatha1>
    <gatha2 line="1595">Pūjaṃ vidhātumanuvaccharamevarūpaṃ;</gatha2>
    <gatha3 line="1596">Rājā’tha kittisirimeghasamavhayo so,</gatha3>
    <gathalast line="1597">Vārittalekha mabhilekhayi saccasandho.</gathalast>
    <hangnum line="1598" number="407"><pageBreak edition="Vipassana Research Institut" number="0.0108" /></hangnum>
    <gatha1 line="1599"> Vārittametamitare’pi pavattayantā,</gatha1>
    <gatha2 line="1600">Te buddhadāsapamukhā vasudhādhināthā;</gatha2>
    <gatha3 line="1601">Saddhādayādhikaguṇābharaṇābhirāmā,</gatha3>
    <gathalast line="1602">Taṃ sakkariṃsu bahudhā jinadantadhātuṃ.</gathalast>
    <hangnum line="1603" number="408"></hangnum>
    <gatha1 line="1604"> Satthārā sambhatatthaṃ purimatarabhave sampajānaṃ pajānaṃ,</gatha1>
    <gatha2 line="1605">Sambodhiṃ tassa sabbāsavavigamakariṃ saddahanto’dahanto;</gatha2>
    <gatha3 line="1606">Sotaṃ tassa’ggadhamme nipuṇamati sataṃ saṅgamesaṅgamesaṃ,</gatha3>
    <gathalast line="1607">Nibbāṇaṃ santamicche tibhavabhayapariccāgahetuṃ gahetuṃ.</gathalast>
    <centered line="1608">Pañcamo paricchedo.</centered>
    <hangnum line="1609" number="409"><pageBreak edition="Vipassana Research Institut" number="0.0109" /></hangnum>
    <gatha1 line="1610"> Yo candagomi racitevarasaddasatthe,</gatha1>
    <gatha2 line="1611">Ṭīkaṃ pasatthamakarittha ca pañcikāya;</gatha2>
    <gatha3 line="1612">Buddhappabhāvajana niṃca akā samanta,</gatha3>
    <gathalast line="1613">Pāsādikāya vinayaṭṭhakathāya ṭīkaṃ.</gathalast>
    <hangnum line="1614" number="410"></hangnum>
    <gatha1 line="1615"> Aṅguttarāgamavaraṭṭhakathāya ṭīkaṃ,</gatha1>
    <gatha2 line="1616">Sammobhavibbhama vighātakariṃ akāsi;</gatha2>
    <gatha3 line="1617">Atthāya saṃyamigaṇassa padhānikassa,</gatha3>
    <gathalast line="1618">Ganthaṃ akā vinayasaṅgahanāmadheyyaṃ.</gathalast>
    <hangnum line="1619" number="411"></hangnum>
    <gatha1 line="1620"> Santindriyassapaṭipatti parāyaṇassa,</gatha1>
    <gatha2 line="1621">Sallekha vutti niratassa samāhitassa;</gatha2>
    <gatha3 line="1622">Appicchatādi guṇayoga vibhusanassa,</gatha3>
    <gathalast line="1623">Sambuddhasāsanamahodayakāraṇassa.</gathalast>
    <hangnum line="1624" number="412"><pageBreak edition="Vipassana Research Institut" number="0.0110" /></hangnum>
    <gatha1 line="1625"> Sabbesuācariyataṃ paramaṃ gatassa,</gatha1>
    <gatha2 line="1626">Satthesu sabbasamayantara kovidassa;</gatha2>
    <gathalast line="1627">Sissenasāritanujassa mahādisāmi.</gathalast>
    <hangnum line="1628" number="413"></hangnum>
    <gatha1 line="1629"> Suddhanvayena karuṇādiguṇodayena,</gatha1>
    <gatha2 line="1630">Takkāgamādi kusalena visāradena;</gatha2>
    <gatha3 line="1631">Sabbattha patthaṭa sudhākararaṃsijāla,</gatha3>
    <gathalast line="1632">Saṅkāsakittivisarena parikkhakena.</gathalast>
    <hangnum line="1633" number="414"><pageBreak edition="Vipassana Research Institut" number="0.0111" /></hangnum>
    <gatha1 line="1634"> Saddhādhanena sakhilena ca dhammakitti,</gatha1>
    <gatha2 line="1635">Nāmena rājagarunā cariyena eso;</gatha2>
    <gatha3 line="1636">Sotuppasādajanano jinadantadhātu,</gatha3>
    <gathalast line="1637">Vaṃso kato nikhiladassipabhāvadīpo.</gathalast>
    <hangnum line="1638" number="415"></hangnum>
    <gatha1 line="1639"> Dhammo pavattatu cirāya munissarassa,</gatha1>
    <gatha2 line="1640">Dhamme ṭhitā vasumatīpatayo bhavantu;</gatha2>
    <gatha3 line="1641">Kāle pavassatu ghano nikhilā pajā’pi,</gatha3>
    <gathalast line="1642">Aññoññamettipaṭilābhasukhaṃ labhantu.</gathalast>
  </content>
</document>