<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1214n.nrf4.xml</normativeSource>
    <archivePath>roman/anya/sihala-gantha-sangaho/kaccayanadhatumanjusa/divadayo.xml</archivePath>
    <baseFileName>divadayo</baseFileName>
    <titlePath>Divādayo  - Kaccāyanadhātumañjusā - Sihaḷa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Divādayo <pageBreak edition="V" number="0.0024" /></chapter>
    <hangnum line="2" number="103"></hangnum>
    <gatha1 line="3"> Divu kīlā vijigiṃsā vohārajjuti thomite,</gatha1>
    <gathalast line="4">Sivu tantūnasantāne khī khaye khā pakāsane;</gathalast>
    <hangnum line="5" number="104"></hangnum>
    <gatha1 line="6"> Kā-gā sadde (pi) ghā gandho’pādāne ruca rocane,</gatha1>
    <gathalast line="7">Kaca dityaṃ muca moce (atho) vica vivecane;</gathalast>
    <hangnum line="8" number="105"></hangnum>
    <gatha1 line="9"> Rañja rāge sañja saṅge khalane majja suddhiyaṃ,</gatha1>
    <gathalast line="10">Yujo samādhimhi lujo vināse jhā vicintane;</gathalast>
    <hangnum line="11" number="106"></hangnum>
    <gatha1 line="12"> Tā pālane chidi dvedhākāre mida sinehane,</gatha1>
    <gathalast line="13">Madu’mmāde khida dīnabhāve bhida vidāraṇe;</gathalast>
    <hangnum line="14" number="107"></hangnum>
    <gatha1 line="15"> Sida pāke padagate vida sattā vicintane,</gatha1>
    <gathalast line="16">Dī khaye supane dā (ca) dāne dātva’vakhaṇḍane;</gathalast>
    <hangnum line="17" number="108"><pageBreak edition="V" number="0.0025" /></hangnum>
    <gatha1 line="18"> Budhā’vagamanā’dīsu atthesu yudha yujjhane,</gatha1>
    <gathalast line="19">Kudha kope sudha soce rādha hiṃsāya siddhiyaṃ;</gathalast>
    <hangnum line="20" number="109"></hangnum>
    <gatha1 line="21"> Idha saṃsiddhivuddhīsu sidha-sādha (ca) siddhiyaṃ,</gatha1>
    <gathalast line="22">Vidha vedhe gidha gedhe rudhi āvaraṇā’disu;</gathalast>
    <hangnum line="23" number="110"></hangnum>
    <gatha1 line="24"> Mana ñāṇe janu’ppāde hana hiṃsāgatīsu (pi,)</gatha1>
    <gathalast line="25">Sinā soce kupa kope tapa santāpa pīṇane;</gathalast>
    <hangnum line="26" number="111"></hangnum>
    <gatha1 line="27"> Lupacchede rupa nāse pakāse dipa dittiyaṃ,</gatha1>
    <gathalast line="28">Dapa hāse labha lābhe lubha gedhe khubho cale;</gathalast>
    <hangnum line="29" number="112"></hangnum>
    <gatha1 line="30"> Samū’pasama khedesu hara-hirī (ca) lajjane,</gatha1>
    <gathalast line="31">Milā gattavīnāme (ca) gilā hāsakkhaye (pi ca;)</gathalast>
    <hangnum line="32" number="113"><pageBreak edition="V" number="0.0026" /></hangnum>
    <gatha1 line="33"> Lī silese dravīkāre vā gatī bandhanesu (ca,)</gatha1>
    <gathalast line="34">Lisi lese tusa tose silisā’liṅganādisu;</gathalast>
    <hangnum line="35" number="114"></hangnum>
    <gatha1 line="36"> Kilisa kaliso’patāpe (atho) tasa pipāsane,</gatha1>
    <gathalast line="37">Rusa rose disa-dusa appītimhi (duve siyuṃ;)</gathalast>
    <hangnum line="38" number="115"></hangnum>
    <gatha1 line="39"> Yasuppayatane asu khepane (pi ca vattate,)</gatha1>
    <gathalast line="40">Susa sose bhasa adhopāte nasa adassane;</gathalast>
    <paragraph line="41" number="116"> Sā’ssāde sā’vasāne (ca) sā tanūkaraṇe (pi ca) hā cāge muha vecitte naha sajjanabandhane naha soce pihicchāyaṃ siniha-saniha pītiyaṃ.</paragraph>
  </content>
</document>