<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e1206n.nrf.xml</normativeSource>
    <archivePath>roman/anya/sihala-gantha-sangaho/hatthavanagallaviharavamsa/hatthavanagallavihara vamso.xml</archivePath>
    <baseFileName>hatthavanagallavihara vamso</baseFileName>
    <titlePath>Hatthavanagallavihāra vaṃso - Hatthavanagallavihāravaṃsa - Sihaḷa-gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Hatthavanagallavihāra <pageBreak edition="V" number="0.0001" /> vaṃso</chapter>
    <centered line="2">Namo tassa bhagavato arahato sammāsambuddhassa</centered>
    <hangnum line="3" number="1"></hangnum>
    <gatha1 line="4"> Snehuttarāya hadayā malamallikāya,</gatha1>
    <gatha2 line="5">Pajjālito matidasāya jinappadīpo;</gatha2>
    <gatha3 line="6">Mohaṇdhakāramakhilaṃ mama nīharanto,</gatha3>
    <gathalast line="7">Niccaṃ vibhāvayatu cāru padattharāsiṃ.</gathalast>
    <hangnum line="8" number="2"></hangnum>
    <gatha1 line="9"> Laṅkābhisittavasudhādhipatīsu rājā,</gatha1>
    <gatha2 line="10">Yo bodhisattaguṇavā sirisaṅghabodhi;</gatha2>
    <gatha3 line="11">Tassāticāru cariyā racanāmukhena,</gatha3>
    <gathalast line="12">Vakkāmi hatthavanagallavihāra vaṃsaṃ.</gathalast>
    <hangnum line="13" number="3"></hangnum>
    <gatha1 line="14"> Brahmanvayenanugatatthamanomadassī,</gatha1>
    <gatha2 line="15">Khyātena sabbayatirājadhuraṇdharena;</gatha2>
    <gatha3 line="16">Vyāpāritohamitibhānugataṃ kathañca,</gatha3>
    <gathalast line="17">Nissāya pubbalikhitaṃvidha vāyamāmi.</gathalast>
    <paragraph line="18" number="4"> Arṇtha sugatāgamasudhāpagāniddhotakudiṭṭhivisakalaṅkāya laṃkāya bhagavato aṅgīrasassamahānāgavanuyyāne samitisamāgatayakkha rakkhasalokavijayāpadānassa siddhakkhentabhūto sīhaḷamahīmaṇḍalamaṇḍanāya māno vividharatanākaropalakkhamānamahagghamaṇi bhedo maṇi bhedo nāma janapado.</paragraph>
    <hangnum line="19" number="5"></hangnum>
    <gatha1 line="20"> Laddhāna satthu varaṇaṅkamanaññalabbha,</gatha1>
    <gatha2 line="21">Mānaṇdinā sumanakūṭasiluccayena;</gatha2>
    <gatha3 line="22">Ussāpitā vijayaketumatallikeva,</gatha3>
    <gathalast line="23">Suddhoruvālukanadī yamalaṅkaroti.</gathalast>
    <hangnum line="24" number="6"></hangnum>
    <gatha1 line="25"> Laṅkāya yakkhagaṇanīharaṇe jinassa,</gatha1>
    <gatha2 line="26">Cammāsanugganahunāsanaphassadāhā;</gatha2>
    <gatha3 line="27">Saṃsārarakkhasavapubbhavabubbulaṃca,</gatha3>
    <gathalast line="28">Yasmiṃ vihāti mahiyaṅgaṇa thūparājā.</gathalast>
    <hangnum line="29" number="7"><pageBreak edition="V" number="0.0002" /></hangnum>
    <gatha1 line="30"> Sadāmahoghāya mahāpagāya,</gatha1>
    <gatha2 line="31">Pānīyapānāya samosaṭānaṃ;</gatha2>
    <gatha3 line="32">Samuccayo sāradavāridānaṃ,</gatha3>
    <gathalast line="33">Nūnaṃ gato thāvarathūparūpaṃ.</gathalast>
    <hangnum line="34" number="8"></hangnum>
    <gatha1 line="35"> Tassāpagāya vimalambuni dissamāna,</gatha1>
    <gatha2 line="36">Mālolavicitaralaṃ paṭibimbarūpaṃ;</gatha2>
    <gatha3 line="37">Bhogehi veṭhiya nijaṃ bhavanaṃ phaṇīhi,</gatha3>
    <gathalast line="38">Pūjatthikehi viya rājati nīyamānaṃ.</gathalast>
    <paragraph line="39" number="9"> Tassa mahiyaṅgaṇa mahā vihārassa pariyantagāmake selābhayo nāma khattiyo paṭivasanto puttaṃ paṭilabhitvā aṅgalakkhaṇapāṭhakānaṃ dassesi te tassa kumārassa aṅgalakkhaṇāni oloketvā ‘‘ayaṃ kumāro khamakasatto nahoti. Dhaññapuññalakkhaṇasampanno, sakalampi sīhaḷadīpaṃ ekacchattaṃ karitvā mahantamahantāni acchariyabbhutāni mahāvīracaritāni dassessatī’’ti vyākariṃsu.</paragraph>
    <paragraph line="40" number="10"> Tato selābhaya khattiyo puttassa abhisekādisampattiṃ sutvā koṭippattapamodaparavasopi tasmiṃ kāle anurādhapure rajjaṃ kārayatā ‘‘vohāratissamahārājato kadāci keci upaddavo jāyissatīti. Jātaparisaṅkotaṃ kumāramādāya mahiyaṅgaṇamahāvihāre bodhi aṅgaṇe parittagge sannipatitassa naṇdamahātherapamukhassa mahābhikkhusaṅghassa majjhe nipajjāpetvā ‘‘eso me bhante kumāro mahāsaṅghassa ca mahā bodhipādassa ca saraṇaṃ gacchati taṃ sabbepi bhadantā rakkhantu saṅghabodhi nāmako cāyaṃ hotu’’ti mahāsaṅghassa ca bodhi devatāya ca niyyādetvā paṭijagganto kumārassa sattavassika kāle kālamakāsi.</paragraph>
    <paragraph line="41" number="11"> Atha mātulo naṇdamahāthero kumārakaṃ vihāramānetvā paṭijagganto tepiṭakaṃ buddhavacanaṃ uggaṇhāpetvā bāhirasatthesu ca paramakocidaṃ kāresi. Saṅghabodhikumāropi katādhikārattā tikkhapaññattā ca ñāṇaviññāṇasampanno hutvā vayappatto lokassa locanehinipiyamānāya rūpasampattiyā savañjalipuṭehi assādiyamānasadācāraguṇa sampattiyā ca pattha ṭa yasoghoso ahosi.</paragraph>
    <paragraph line="42" number="12"> Kimiha bahunā?- Kādambinī kadambato siniddhanīlāyataguṇaṃdhammillakalāpe, paripuṇṇahariṇaṅkamaṇḍalato hilādakarapasādasommaguṇaṃ mukhamaṇḍale cāmīkarapiṃjarakambuvarato medurodārabaṇdhurabhāvaṃ gīvāvayave, kalyāṇasiluccayato saṃhata vilāsaṃ uratthale, surasādhisākhato <pageBreak edition="V" number="0.0003" /> pīvarāyatalalitarūpaṃ kāmadānapadānadva bāhuyugaḷe, samadagaṇdhasindhurato gamanalīḷhaṃ karākāradva hatthiyugaḷe, cārutaratharucirocamānacāmīkaramukurato tadākāraṃ sajāṇumaṇḍale jaṅghayugaḷe, niccā sīnakamalā kamalato rattakomaḷadalasiraṃ caraṇayugaḷe ādāya yojayatā pāramitādhammasippitā nimmitassa paramadassanīyagarūpavilāsassa tassa attabhāvassa saṃvaṇṇanāganthagāravamāvahati.</paragraph>
    <hangnum line="43" number="13"></hangnum>
    <gatha1 line="44"> Dehe sulakkhaṇayute navayobbanaḍḍhe,</gatha1>
    <gatha2 line="45">Tassujjale ca pasamāharaṇodayena;</gatha2>
    <gatha3 line="46">Kā vaṇṇanā kamalarūpini jātarūpe,</gatha3>
    <gathalast line="47">Lokuttaraṃ parimalaṃ parito vahante.</gathalast>
    <hangnum line="48" number="14"></hangnum>
    <gatha1 line="49"> Dosārayo hadayaduggapure vijitvā,</gatha1>
    <gatha2 line="50">Tatthābhisicca suhadaṃ viya dhammabhūpaṃ;</gatha2>
    <gatha3 line="51">Atthānusāsanimimassa vadaṃ girāya,</gatha3>
    <gathalast line="52">Tatthappavattayi sudhī nijakāyakammaṃ.</gathalast>
    <centered line="53">Iti rājakumāruppatti paricchedo paṭhamo.</centered>
    <paragraph line="54" number="15"> Athekadā mātulamahātherā vayappattaṃ sirisaṅghabodhi kumāraṃ dhammasavanāvasāne āmantetvā evamāha, ‘‘kumāra! Mahābhāgadheyya! Idāni tvamasi adhītasugatāgamo, viditasakala bāhirasattho. Catubbidhapaṇḍiccakoṭippatto, tathāpi abhimānadhane khattiyakule jāti, sabbapatthavyāpitā yobbanavilāsena samalaṅkataṃ sarīraṃ, appaṭimā rūpasiri, amānusaṃ balañceti mahatīya balavanaṇtha paramparā’sabbāavinayāna mekekampi tesamāyatanaṃ kimuta samavāyo?‘‘Yebhuyyena satthasalila vikkhālanāti nimmalāpi kālusiyamupayāni buddhī, anujjhitadhavalatāpi sarāgāeva bhavati navayobbanagabbitānaṃ diṭṭhi, apaharati ca vātamaṇḍali keva sukkhapaṇṇaṃ ubabhutarajo bhanti atidūramattano icchāya yobbanasamaye purisaṃ pakati. Iṇdriyabhariṇabhārinī sattamatidurantāya mupabhogamigataṇahikā tasmā ayamevānassādita visaya rasassa te kālo gurupadesassa. Madanasarappabhārajajjarite hadaye jalamiva galati gurūnamanussānaṃ akāraṇaṃchavati duppakati no kulaṃvā sutaṃ vā manayassa vaṇdanappabhavonadahati kiṃ dahano? Kiṃvāpasamahetunāpi nātivaṇḍataro bhavati vaḍabānaḷo salilena, tasmā gāḷhatara manusāsītabbosi.</paragraph>
    <paragraph line="55" number="16"> Apagatamale hi manasi elikamaṇimhi viya rajanikaramayukhāpavisanti, sukhamupadesaguṇā, guruvacanamamalampi salilamiva mahantaṃ jānimupajanayati savanahataṃ sūlamiva abhabbassa, bhabbassatu <pageBreak edition="V" number="0.0004" /> karino viya sabbābharaṇamānanasobhāsamudayamadhikatara mupavahati, anādisiddha taṇhākasāyitiṇdriyānucarañhi cittaṃ nāvahati kannāmānatthaṃ, tasmā rāja kumārānañca yatīnañca satibalena iṇdriyavijayo diṭṭhadhammikasamparāyikambilaṃ kalyāṇajātamupajanayati, iṇdriyavijayo ca sambhavati guruvuddhopasevāya tabbavanamavirādhetvā paṭipajjato, tasmā tayā āpāṇapariyantaṃ vatthuttayasaraṇaparāyaṇatā na pahātabbā.</paragraph>
    <paragraph line="56">Na rāgāpasmāravibodhanaṃ visayadahanasalila saṃsevanaṃ kātabbaṃ, passatū hi kalyāṇābhinivesi cakkhūṇdriyalāḷana paravasassa salabhassa samujjalita dīpasikhāpatanaṃ sotiṇdriya sukhānuyuttassa taruṇa harīṇassa usu pātasammukhībhavanaṃ ghāṇiṇdriya paravasassa madhukarassa madavāraṇakaṇṇatālabhannaṃ rasaniṇdriyatappaṇavyasanino puthulomassa balisāghāsavyasanaṃ phassīṇdriyānubhavanalālasassamataṅgajassavāriṇi baṇdhanāpāyaṃ imehi iṇdriyehi militehi ekassa kāmino sadideva pañcannaṃ, visayarasānamupasevāya pattabbaṃ mahantaṃ dukkhajālaṃ kathamupavaṇṇayāma? Imāni ca subhāsitāni paccavekkhatu anukkhaṇaṃ vicakkhaṇo.</paragraph>
    <hangnum line="57" number="17"></hangnum>
    <gatha1 line="58"> Nāgārikaṃ sukhamudikkhati kiñci dhīro,</gatha1>
    <gatha2 line="59">Jānāti dehapaṭijagganamatthatove;</gatha2>
    <gatha3 line="60">Saṃsevatopi yuvatiṃ ratimohitassa,</gatha3>
    <gathalast line="61">Kaṇḍuyane viya banassa sukhābhimāno.</gathalast>
    <hangnum line="62" number="18"></hangnum>
    <gatha1 line="63"> Ko seveyya paraṃ poso avamānaṃ saheyyavava,</gatha1>
    <gathalast line="64">Na ve kalattanigaḷaṃ yadi dukkhanibaṇdhanaṃ.</gathalast>
    <hangnum line="65" number="19"></hangnum>
    <gatha1 line="66"> Ākaḍḍhamānā cisikhā smipaṃ,</gatha1>
    <gatha2 line="67">Parammukhāyeva sadā pavattā;</gatha2>
    <gatha3 line="68">Dūrampi gacchanti guṇaṃ vihāya,</gatha3>
    <gathalast line="69">Pavattanaṃ tādisameva thīna.</gathalast>
    <hangnum line="70" number="20"></hangnum>
    <gatha1 line="71"> Asanthutaṃ tā purisampi anto,</gatha1>
    <gatha2 line="72">Karonti ādāyakatāva bhitti;</gatha2>
    <gatha3 line="73">Nettiṃ savallī viya haṇthagāpi,</gatha3>
    <gathalast line="74">Dasāsu sabbāsu ca saṅkanīyā.</gathalast>
    <hangnum line="75" number="21"></hangnum>
    <gatha1 line="76"> Antoruddhā bahiddhāpi nissāsā viya nāriyo,</gatha1>
    <gathalast line="77">Karonti nāsamevassa kodhīmātāsu vissase.</gathalast>
    <hangnum line="78" number="22"></hangnum>
    <gatha1 line="79"> Mānasa pāpasaṃninnaṃ apāyā vivaṭā nanā,</gatha1>
    <gathalast line="80">Samantā pāpamittāva mokkho sabbabhayākathaṃ.</gathalast>
    <paragraph line="81" number="23"><pageBreak edition="V" number="0.0005" /> Api ca hadayatarukoṭara kuṭīro kodha kuṇḍalīna kadāci bahi kātabbo. Api tu’titikkhāmantena acipphaṇdantaṃ upanetabbo.</paragraph>
    <hangnum line="82" number="24"></hangnum>
    <gatha1 line="83"> Sataṃ titikkhākavace viguṇṭhitā,</gatha1>
    <gatha2 line="84">Siyuṃ durālāpakhagā khalānaṃ;</gatha2>
    <gatha3 line="85">Sabhāpasaṃsākusumatta metā,</gatha3>
    <gathalast line="86">Nibajjhare tā guṇa mālikāya.</gathalast>
    <hangnum line="87" number="25"></hangnum>
    <gatha1 line="88"> Lokādhipaccaṃ vipuledhane ca,</gatha1>
    <gatha2 line="89">Manonukūle tanaye ca dāre;</gatha2>
    <gatha3 line="90">Laddhāpi yāyeti na jātu titatiṃ,</gatha3>
    <gathalast line="91">Bādhetu sātaṃ na papañca taṇhā.</gathalast>
    <hangnum line="92" number="26"></hangnum>
    <gatha1 line="93"> Vaṇṇappasādā yassā sukhāva,</gatha1>
    <gatha2 line="94">Dhanā ca hāyantupa jīvikāca;</gatha2>
    <gatha3 line="95">Yenābhibhūtāripuneva sattā,</gatha3>
    <gathalast line="96">Dosaggi so te hadayaṃ jahātu.</gathalast>
    <hangnum line="97" number="27"></hangnum>
    <gatha1 line="98"> Khedo vipattīsu paṭikirayā na,</gatha1>
    <gatha2 line="99">Tasmā na dīnappa katiṃ bhajeyya;</gatha2>
    <gatha3 line="100">Paññānuyātaṃ vīriyaṃ vadanti,</gatha3>
    <gathalast line="101">Sabbattha siddhiggahaṇaggahaṇthaṃ.</gathalast>
    <hangnum line="102" number="28"></hangnum>
    <gatha1 line="103"> Vyāpārā sabbabhūtānaṃ sukhatthāya vidhīyare;</gatha1>
    <gathalast line="104">Sukhañca na vinā dhammaṃ tasmā dhammaparo bhavā’ti.</gathalast>
    <paragraph line="105" number="29"> Evamādikaṃ sappurisanītipathaṃ ādisante mahāthere tena kalyāṇadhammena asotabbatānādariyaracitabhukūṭika mukhena vā disācikkhittacakkhunā ca ahaṅkāraparavasena gajanimilitamubbhāvayatā vā attano paññādhikkhepamivaca acintayatā cuḷāvinihitakomaḷañjalipuṭena tanninnena, tappoṇena sirasā ca pīti samudita sādhuvādavikasitakapolenamukhena ca. Sakalāvayavacitthaṭaromañca kañcukitena dehena ca bhūmiyaṃ nipajjitvā dīghappamāṇa pamāṇa māvarattāmaggaphalalābhatoviya visiṭṭhataraṃ pamuditamāvikatamāsi.</paragraph>
    <centered line="106">Iti anusāsana paricchedo dutiyo.</centered>
    <paragraph line="107" number="30"> Tato paṭṭhāya yathāvuttapaṭipadaṃ avirādhetvā samāvaraṇena santuṭṭho tassa saṅghabodhi samaññaṃ gopetukāmo mātulamahāthero dhammikoti vohāraṃ paṭṭhapesi.</paragraph>
    <paragraph line="108" number="31"> Lakkhaṇapāṭhakānaṃ vacanaṃ saddahanto bhāgineyyaṃ pabbajitukāmampi <pageBreak edition="V" number="0.0006" /> apabbājetvā ‘‘idha vāsato anurādhapure vāsoyeva kumārassa yogakkhemāvaho, puññānurūpena jāyamānassa vipākassa ca ṭhānaṃ hoti, mahācetiyassa vattapaṭivattasamācaraṇenaca mahanto puññakkhaṇdho sampajissati’’ti maññamāno taṃ kumāramādāya gacchanto anurādhapuraṃ gantukāmo nikkhami. Saṅghatissogoṭhābhayoti ca lambakaṇṇā rāja kumārā aparepi duce tassa paṃsukīḷanato paṭṭhāya sahāyātena kumārena saddhiṃ nikkhamiṃsu te tayo kumāre ādāya gacchanto mahāthero puretarameva anurādhapuraṃ pāvisi. Mahātheramanugacchantesu tesu kumāresu jeṭṭho saṅghatisso majjhimo saṅghabodhi kaniṭṭho goṭhābhayoti te theraṃ pacchato anugacchantā tayopi paṭipāṭi yā tissavāpiyā setumatthakena gacchanti.</paragraph>
    <paragraph line="109" number="32"> Tattha setusālāya nisinno koci aṇdhovicakkhaṇo tesaṃ tiṇṇantaṃ kumārānaṃ padaviññāsaddaṃ sutvā lakkhaṇānusārena upaparikkhipitvā ‘‘ete tayopi sīhaḷadīpe pathavissarā bhavissantī’’ti tattha nisinnānaṃ vyākāsi. Taṃvacanaṃ pacchā gacchanto goṭhābhayo sutvā itaresaṃ gacchantānaṃ anivedayitvā paccāgamma ‘‘katamo ciraṃ rajjaṃ kāressati? Caṃsaṭṭhitiñca karoti’’ti? Pucchitvā pacchimoti vutte haṭṭhapahaṭṭho udaggudaggo sīghataraṃ āgamma tehi saddhiṃ gacchanto tikhiṇa mantitāya gambhīrabhāvato ca kañci ajānāpetvā antopuraṃ pāvisi. Te tayopi patirūpe nivāse vāsaṃ gaṇhiṃsu.</paragraph>
    <paragraph line="110" number="33"> Atha kaniṭṭho ‘‘ete dvepi appāyukattā rajje patiṭṭhitāpi na ciraṃ jīvanti kira ahameva tesaṃ rajjaṃ dupessāmi’’ti tadanurūpena upāyenapaṭijjanto tesaṃ rajjalābhāya upāyaṃ dassento abhiṇhaṃ matteti. Jeṭṭhopi tasmiṃ atipiyāsamāno tenopadiṭṭhameva samācarantorājānaṃ disvā laddha sammāno sabbesu rājakiccesu pubbaṅgamo hutvā na cirasseva rājavallabho ahosi? Tasmiṃ kāle rajjaṃ kārento vijaya rājā nāma khattiyo tasmiṃ pasanno sabbesu rājakiccesu tamameva padhānabhūtaṃ katvā senāpatiṃ akāsi.</paragraph>
    <paragraph line="111" number="34"> Dhammiko pana rajjena anatthikatāya rajjalābhāya cittampi anuppādetvā kevalaṃ mahātherassa anusāsanamatteneva rājupaṭṭhānavelāyaṃ anucaraṇamattamācaranto rājagehaṃ pavisitvā tato tehi saddhiṃ nikkhamma sāyaṃ mahā therassa vihāreyeva vasanto attano dhammikānuṭṭhānaṃ ahāpetvā mahācetiyo paṭṭhānagilānupaṭṭhānādikaṃ <pageBreak edition="V" number="0.0007" /> anavajja dhammaṃcaranto kālaṃ vītināmeti.</paragraph>
    <paragraph line="112">Tadā saṅghatisso sakalarajjañca purañca attanohatthagataṃ katvā ekasmiṃ dine laddhokāso rājānaṃ antobhavaneyeva goṭhābhayena mārāpetvā sayaṃ rajje patiṭṭhati.</paragraph>
    <centered line="113">Iti anurādhapurappavesaparicchedo tatiyo.</centered>
    <paragraph line="114" number="35"> Atha goṭhābhayo dhammikaṃ anicchāmānampi senāpatiṭṭhāne ṭhapetvā āyatiṃ apekkhamāno sayaṃ bhaṇḍāgāriko ahosi. Atha saṅghatisso rājā bahuṃ puññca apuññca pasavanto jambuphalapākakāle saseno sāmacco sabhorodho abhiṇhaṃ pācīna desaṃ gantvā jambuphalāni khādati. Rañño yebhuyyena gamanā gamanena upaddutā raṭṭhavāsino rājupabhogārahesu jambuphalesu visaṃ yojesuṃ. Atha so saṅghatisso rājā tena visena tattheva kālamakāsi.</paragraph>
    <paragraph line="115" number="36"> Atha goṭhābhayo aṇdhavicakkhaṇassa vacanaṃ anussaranto anukkamena rajjaṃ dāpetvā pacchā ahaṃ suppatiṭṭho bhavissāmi’ti maññamāno sāmacco saseno saṅghabodhikumāraṃ rajjena nimantesi. So temiya mahābodhisattena diṭṭhādīnavattā rajjasukhāpariccāgānubhūtaṃ mahantaṃ dukkhajālaṃ anussaritvā punappunaṃ yāciyamānopi paṭikkhipiyeva abhayo gāmanigamarājadhānīsu sabbepi manusse sannipātetvā tehi saddhiṃ nānāppakāraṃ yācamānopi sampaṭicchāpetuṃ nāsakkhi. Atha sabbepi raṭṭhavāsino sāmaccāmahāvihāraṃ gantvā mahā saṅghaṃ sannipātetvā saṅgha majjhe saṅghabodhikumāro mahā saṅghaṃ bhūmiyaṃ nipajja namassitvā laddhokāso ekamantaṃ nisīditvā evaṃ vattumārabhī.</paragraph>
    <paragraph line="116" number="37"> Ayañhi rājalakkhīnāma yathā yathā dippate, tathā tathā kappuradīpasikheva kajjilaṃmalinameva kammajātaṃ kevalamubbamati. Tathāhi ayaṃ saṃvadhanavāridhārā taṇhāvisavallīnaṃ, nenāda madhurabhītikā ayaṃ iṇdriyamigānaṃ, parāmāsadhumalekhā sucarita cittakammassa vibbhamaseyyā mohaniddānaṃ timiruggati paññādiṭṭhīnaṃ, purassarapatākā avinayamahāsenāya, uppattininnanā kodhavega kumbhilānaṃ, āpānabhūmi micchādiṭṭhivadanaṃ. Saṃgīti sālā issariya vikāranāṭakānaṃ āvāsadarīdosāsivisānaṃ, ussāraṇavettalatā sappurisavohārānaṃ, akālajadāgamo sucarita haṃsānaṃ, patthāvanā kapaṭanāṭakānaṃ, kadalikā kāmakarino vajjhavālā sādhubhāvassa, rāhumukhaṃ dhammacaṇda <pageBreak edition="V" number="0.0008" /> maṇḍalassa, nahi taṃ passāmi yohi aparicitāyāpi etāya nibbharamupagulho na vippaladdho, apica, abhisekasamaye rājaññānaṃ maṅgalakalasajalehi viya vikkhālanamupayāti dakkhiññaṃ aggihutatadhumeneva malinībhavati hadayaṃ purohita kusagga samajjatena viya apaniyate titikkhā, uṇhīsa paṭṭa baṇdhanena viya chādīyatī jarāgamadassanaṃ, ātapatta maṇḍalena viya tirokarīyati paralokāpekkhaṇaṃ, cāmarapavanena viya duramuddhuyate saccāditā vettalatāppahārena viya duramapayanti sagguṇā eke rajjasiri madirā madamattā sakatthanipphādanaparehi dhanapisitāghāsagijjhehi sahānalīnībakehi dūtaṃ vinodananti, paradārābhigamanaṃ viddhatāti, mīgavana parissamoti, surāpānaṃ vilāsoti, niccappamattatā, surabhāvoti sadārappiccāgaṃ avyasanitāni, guruvacanāvadhīraṇaṃ aparappaneyattamiti ajitahaccataṃ sukhopasevattamīti, naccagīta gaṇākānusatti rasikatehi paribhavasahattaṃ khameti, serībhāvaṃ paṇḍiccāmiti vaṇdijana navacanaṃ yaseṃghosoti taralatā ussāhoti. Avisesaññuttaṃ apakkhapātittamiti? Eva dosagaṇampi guṇapakkhe ajjhāropayantehi sayampi anto ha santehi patāraṇakusalehi dhuttehi amānusocitāhi thomānāhi patāriyamānā, cittamadamatta cittā nicceta na tāya tatheti attani ajjhāropayantā alikābhimānaṃ maccadhammasamānāpi dibbaṃ sāvatiṇṇamiva amānusamiva attāna maññamānā āradhadibbocitakirayānu bhāvā sabbajano pabhasanīya bhāvamupayanti. Atta milambanañca anu jīvijanena karīyamānaṃ abhinaṇdanti.</paragraph>
    <paragraph line="117" number="38"> Mānasā devatājjhāropaṇappatāraṇa sambhūta sambhāvano pahatañca anto paviṭṭha aparabhujayugaṃ viya attano bāhuyugaṃ sambhāvayanti. Tacantarita locanaṃsakalalāṭa māsaṃkanti, alikasambhāvanābhimānabharitā na namassanti devatāyo na pūjayanti samaṇa brāhmaṇe na mānayantī mānanīye, na upatiṭṭhanti gurudassanepi anatthakāyā sāntarīta, visayo pabhogasukhāti apahasanti yatino? Jarābhi bhavapalapimiti na suṇanti vuddhajanupadesaṃ, attano paññā paribhavoti ususanti sacivo pahesassa,kuñjanti ekanta hitavādinaṃ evamādinā kākaṇena bahunnaṃ dosānaṃ mākara bhūtaṃrajjīvibhavaṃ ayaṃ na icchāmī’ti avoca.</paragraph>
    <paragraph line="118" number="39"> Atha mahājanena sādara majjhesito mahāsaṅgho kumārabhimukho hutvā ‘‘mahābhāgadheyya! Thanacucuke laggitājaluka tikkhaḍasanenatattha vedanuppādayanti lohitameva ākaḍḍhati, dārako pana komalena mukhapuṭenamātu sukhasaññaṃ uppādayanto khīrameva avheti.</paragraph>
    <paragraph line="119" number="40"><pageBreak edition="V" number="0.0009" /> Evameva rajjavibhavaṃ patto adhīro bālo bahuṃ apuññameva sañciṇāni, medhāvi dhirapuriso pana āyusaṅkhārassa dubbalattañca dhanasañcayassa nissārattañca paññāya upa parikkhitvā dasa kusalakammāni pūrento tādisena mahatā bhogakkhaṇdhena mahantaṃ kusalarāsiṃ upaciṇāti, tvamasikatādhi kāro mahāsattadhuraṇdharo, etādisaṃ puññāyatanaṭṭhānaṃ laddhā dhammena samena lokaṃ paripālento sugatasāsanaṃ paggaṇhanto dānapāramikoṭippattaṃ katvā pacchā abhinikkhamaṇañca karonto bodhipakkhiyadhamme paripācehī’’ti anusāsi.</paragraph>
    <paragraph line="120" number="41"> Atha so mahajjhāsayo purisavaro mahāsaṅghassa anusāsaniṃ madditu masamaṇtho adhivāsesī. Anantarañca mahājanakāyo saṅghassa anuññāya sakalaṃ sīladīpaṃ ekacchattaṃ katvā abhisiñciya dhammika sirisaṅghabodhirājāti vohāraṃ paṭṭhapesi goṭhābhayañca senāpatiṭṭhāne ṭhapesi.</paragraph>
    <hangnum line="121" number="42"></hangnum>
    <gatha1 line="122"> Dānaṃ adā dhārayi niccasīlaṃ,</gatha1>
    <gatha2 line="123">Vahī titikkhaṃ bhaji appamādaṃ;</gatha2>
    <gatha3 line="124">Pajā hitajjhāsaya sommarūpo,</gatha3>
    <gathalast line="125">Dhammo ca so viggabhavā virocī.</gathalast>
    <hangnum line="126" number="43"></hangnum>
    <gatha1 line="127"> Viññāya lokassa hi so sabhāvaṃ,</gatha1>
    <gatha2 line="128">Padhānavattānu gatippadhānaṃ;</gatha2>
    <gatha3 line="129">Nidhātukāmo jantāsu dhammaṃ,</gatha3>
    <gathalast line="130">Sayampi dhammā varaṇamhi satto.</gathalast>
    <centered line="131">Iti rajjābhiseka paricchedo catuttho.</centered>
    <paragraph line="132" number="44"> So rājā mahā vihāre mahaggha mahāvisālaṃ salākaggaṃ kārāpetvā anekasahassānaṃ bhikkhūnaṃ niccaṃ salāka bhattaṃ paṭṭhapesi. Mātulamahātherassaṃca sakanāma dheyyena mahantaṃ pariveṇa vihāraṃ kārāpetvā anekehi kappiyabhaṇḍehi saddhiṃ saparivāra veṇā kāni gāmakkhettāni saṅasaparibhogārahāni katvā dāpesi sattameva nisīthakāle rahogato mahābodhisattassa dukkaracaritāni sallakkhento tādisāpadānaṃ attani sampādetumāsiṃsi. Tathā hi</paragraph>
    <hangnum line="133" number="45"></hangnum>
    <gatha1 line="134"> Dehīti vatthumasukaṃ gaditotthikehi,</gatha1>
    <gatha2 line="135">Nālaṃ kathetumha natthi na demicāti;</gatha2>
    <gatha3 line="136">Citte mahākaruṇāya pahaṭāvakāsāva,</gatha3>
    <gathalast line="137">Duraṃjagāma viya tassa bhavatthu taṇhā.</gathalast>
    <paragraph line="138">Evamamhākaṃ <pageBreak edition="V" number="0.0010" /> bodhisattassa viya bāhira vatthupariccāgamahussavo kadā me bhavissatiti ca,</paragraph>
    <hangnum line="139" number="46"></hangnum>
    <gatha1 line="140"> Ānīyate nisita satthanipātanena,</gatha1>
    <gatha2 line="141">Nikkaḍḍhate ca muhu dānhavāyaratyā;</gatha2>
    <gatha3 line="142">Evaṃ punappuna gatāgatavegakhinnaṃ,</gatha3>
    <gathalast line="143">Dukkhaṃ na tassa hadayaṃ vata pīḷayittha.</gathalast>
    <paragraph line="144">Evaṃ kirassa mahāsattassa maṃsa lohitādi ajjhattikavatthudānasamaye dukkhavedanā manaṃ na sambādhesi. Mamāpi īdisaṃ ajjhattika dānamahāmaṅgalaṃ kadā bhavissatīti ca.</paragraph>
    <hangnum line="145" number="47"></hangnum>
    <gatha1 line="146"> So saṃkhapālabhūjago visavegavāpi,</gatha1>
    <gatha2 line="147">Sīlassa bhedanabhayena akuppamāno;</gatha2>
    <gatha3 line="148">Icchaṃ sadehaharavābhijane dayāya,</gatha3>
    <gathalast line="149">Gantuṃ sayaṃ apadatāya susocanūnaṃ.</gathalast>
    <paragraph line="150">Evaṃ sīla rakkhanāpadānasiriṃ kadā viṇdāmīti ca,</paragraph>
    <hangnum line="151" number="48"></hangnum>
    <gatha1 line="152"> Piveyya thaññaṃ amatañca bālo,</gatha1>
    <gatha2 line="153">Vuddhiṃ gato sova jigucchite taṃ;</gatha2>
    <gatha3 line="154">Sa jātu evaṃ anubhūya rajjaṃ,</gatha3>
    <gathalast line="155">Ñāṇassa pāke satataṃ jahāti.</gathalast>
    <paragraph line="156">Evaṃ mayāpi acirasseva avassaṃ abhinikkhamanaṃ kātabbanti ca,</paragraph>
    <hangnum line="157" number="49"></hangnum>
    <gatha1 line="158"> So senako dvijapasibbakasāyisappaṃ,</gatha1>
    <gatha2 line="159">Aññāsi dosakalusāya dhiyābbhutaṃtaṃ;</gatha2>
    <gatha3 line="160">Kā vaṇṇanāssa khalu dosaviniggatāya,</gatha3>
    <gathalast line="161">Sabbaññutāya dasapāramisādhitāya.</gathalast>
    <paragraph line="162">Evaṃvidhā kalyānañāṇasampatti kadā me samijjhissatīti ca,</paragraph>
    <hangnum line="163" number="50"></hangnum>
    <gatha1 line="164"> Vālena so kisakalaṇdakajātiyampi,</gatha1>
    <gatha2 line="165">Ussiñcituṃ salilamussahi sāgarassa;</gatha2>
    <gatha3 line="166">Taṃ muddhatāya na bhave matiyā mahanyā,</gatha3>
    <gathalast line="167">Sampādanāya bhimatassa samatthatāya.</gathalast>
    <paragraph line="168">Evaṃ vidhāya vīriyapāramiyā kadā bhājanaṃ bhavissāmiti ca</paragraph>
    <hangnum line="169" number="51"></hangnum>
    <gatha1 line="170"> Kalāburājena hi khantivādi,</gatha1>
    <gatha2 line="171">Vadhaṃ vidhāyāpi atittakena;</gatha2>
    <gatha3 line="172">Hate padenorasi khantisodhe,</gatha3>
    <gathalast line="173">So kūṭasaṇdhiggahaṇaṃ bubodha.</gathalast>
    <paragraph line="174">Evaṃ vidhāya khattipāramiyā attānaṃ kadā alaṃkarissāmiti ca</paragraph>
    <hangnum line="175" number="52"><pageBreak edition="V" number="0.0011" /></hangnum>
    <gatha1 line="176"> Micchābhiyogaṃ na sahiṃsu tassa,</gatha1>
    <gatha2 line="177">Rāmābhidhānassapi pādukāyo;</gatha2>
    <gatha3 line="178">Saccañcayā nāññamabhāsidhīro,</gatha3>
    <gathalast line="179">So saccasaṇdho catusaccavādī.</gathalast>
    <paragraph line="180">Ahampi īdisena saccapāramitābalena sabbalokassa catu saccāva bodhana samattho kadā bhavissāmiti ca</paragraph>
    <hangnum line="181" number="53"></hangnum>
    <gatha1 line="182"> So mugapakkha vidito siribhīrukāya,</gatha1>
    <gatha2 line="183">Mukādikaṃ vatavidhiṃ samadhiṭṭhahitvā;</gatha2>
    <gatha3 line="184">Taṃ tādisa anubhavaṃ asahampi dukkhaṃ,</gatha3>
    <gathalast line="185">Yāvābhinikkhammabhedi adhiṭṭhitaṃno.</gathalast>
    <paragraph line="186">Evaṃ ma māpi adhiṭṭhāna pāramitāya pāripūrī kadā bhavissatīti ca</paragraph>
    <hangnum line="187" number="54"></hangnum>
    <gatha1 line="188"> Mettānubhāvena sa lomahaṃso,</gatha1>
    <gatha2 line="189">Pemānubaddhena sabīkaronto;</gatha2>
    <gatha3 line="190">Satte samattepi ca niccaverī,</gatha3>
    <gathalast line="191">Saddaṃ viruddhatthamakāsi dhīro.</gathalast>
    <paragraph line="192">Ahampi evaṃvidhāya mettāpāramitāya koṭippatto kadā bhavissāmīti ca.</paragraph>
    <hangnum line="193" number="55"></hangnum>
    <gatha1 line="194"> So ekarājā vidito samacittatāya,</gatha1>
    <gatha2 line="195">Mānāvamāna nakaresu tulāsarūpo;</gatha2>
    <gatha3 line="196">Tosañca rosamanupecca bhajī upekkhaṃ,</gatha3>
    <gathalast line="197">Sabbattha pītivikatī hatacetanova.</gathalast>
    <paragraph line="198">Evaṃ ahappi upakkhāpāramitāya kadā sabbasādhāraṇobhavissāmiti ca niccaṃ cintesi.</paragraph>
    <centered line="199">Iti pāramitāsiṃsana paricchedo pañcamo.</centered>
    <paragraph line="200" number="56"> Evamanavajjadhammena rajjaṃ kārente tasmiṃ kadāci kenacipajānaṃ akusala vipākena-</paragraph>
    <gatha1 line="201">Jaṭhara piṭharabhārakkantavaṅkorujāṇu,</gatha1>
    <gatha2 line="202">Sajala jalada kuṭākāraghororukāyo;</gatha2>
    <gatha3 line="203">Kuṭilakaṭhinadāṭhākoṭisaṇdaṭṭhahaṇḍo,</gatha3>
    <gathalast line="204">Navadivasakarakkho rakkhasodipamāga.</gathalast>
    <paragraph line="205" number="57"> So tesu tesu gāmapariyantesu nisīdati, ye ye manussā tamāgamma taṃ rattakkhamudikkhanti tesaṃ akkhini rattāni bhavanti. Taṃ khaṇeyeva rattakkhamārako nāma jararogo pātubhavitvā māreti.</paragraph>
    <paragraph line="206" number="58"><pageBreak edition="V" number="0.0012" /> So yakkho matamate nirāsaṅke khādati. Taṃ yakkhaṃ adasvāpi ye ye narā tenāturā te te passanti, tepi so rogo āvisati. Evaṃ na cironavayakkhabhayena rogena ca janapado viralajano jāto.</paragraph>
    <paragraph line="207" number="59"> Rājā taṃ pavattiṃ sutvāmayi rajjaṃ kārente pajānaṃ īdisassa bhayassa uppajjana ananucchavikanti maññamāno tadaheva aṭṭhaṃga sīlaṃ svādiyitvā attanā niccaṃ karīyamānāni dasakusalakammāni anussaritvā ahaṃ dhammavijayi bhavissāmīti taṃrakkhasaṃ ādisvā na uṭṭhahissāmīti daḷhataraṃ adhiṭṭhāya vāsagabbhe sayi. Tassa tena ācāra dhammatejena rājānubhāvena ca so rakkhaso santatto uttasitvā khaṇampi ṭhātuṃ asahanto ākāsenā gantvā balavapaccusa samaye antogabbhaṃ pavisitumasakkonto bāhire ṭhatvā rañño attānaṃ dassesi. Raññā ca kositvanti puṭṭho āha. Rattakkho nāmāhaṃ rakkhaso durajanapadesmiṭhito, ahaṃ khaṇampi ṭhātuṃ asakkonto tavānubhāvena baddhoviyahutvā idhānīto? Bhāyāmi deva tava dassananti.’’</paragraph>
    <paragraph line="208" number="60"> Atha rājā sayanato vuṭṭhahitvā sīhapañjaraṃ vivaritvā oloketvā are! Jamma! Mma visayagate manusse kasmā? Khādayīti. Mahārāja tava visaye mayā māretvā ekopi khādito natthi, apitumatakalebaraṃ sonasigālādīnaṃ sādhāraṇa bhakkhabhūtaṃ khādāmi, na me koci aparādho atthi, atthi ce rājadaṇḍo mayi vidhīyatū’ti vatvā pavedhamāno niccalabhāvena ṭhātuṃ asakkonto bhayavegena jātalomahaṃso sānunayameva māha. ‘‘Devassa raṭṭhaṃthitaṃ dhanadhañña samiddhisampuṇṇaṃ devassa dhana vassena sampuṇṇamāno rathā manussā, idāni yācakāpi bahutarā na honti, aha mīdisaṃ raṭṭhaṃ patvāpi aladdhagocaro aparipuṇṇamanoratho jato pipāsitova hutvā dīna bhāvena jīvikaṃ kappemi, tathā īdisaṃ bhayaṃ pattomhi abhayaṃ me dehi mahārājā’ti.</paragraph>
    <paragraph line="209" number="61"> Atha rājā tassa dīnavacanaṃ sutvā karuṇāya kampitahadayo ‘‘mā bhāyitvaṃ rakkhasa! Abhayaṃ te dammi icchitaṃ tevadā’’ti āha. Evaṃ raññoca rakkhassaca aññamaññehi saddhiṃ sallapannānaṃ saddaṃ sutvā antogatā anucarā rājānaṃ parivāresuṃ, atha kathānukathāya rakkhaso ‘‘agato raññā saddhiṃ sallapatī’’ti sutvā sabbe amaccā ca nāgarā ca senā ca sannipatitvā rājaṅgaṇañca rāja bhavanañca pūretvā aruṇe uggacchante mahantaṃ kolāhalamakaṃsu.</paragraph>
    <paragraph line="210" number="62"><pageBreak edition="V" number="0.0013" /> Atha sorakkhaso sannipatitaṃcaturaṅgabalañca āyudha hatthaṃ aneka sahassayodhabalañca disvā ativiyabhīto ṭhātuñca rañño āṇattibalena gattuñca kimapi bhāṇituñca na sakkoti, rājā tadavatthaṃ taṃ disvā laddhābhayosi imacchitaṃ te kathehī’ti āha, dhammiko rājā na me kiñci bhayaṃ uppādessatiti ñatvā rājānameva māha ‘‘devo jānātiyeva sabbesaṃ sattānaṃ āharaṭṭhitikataṃ, tathāhi uddhalokavāsino deva sudhābhojanena pīṇitā jīvanti, adhe lokavāsine nāgā bhekabhojanena suhitā vasanti manussā khajjakādinānāvidhena āhārajātena pīṇitā jīvanti. Amhādisā yakkha rakkhasādayo pana maṃsalohi sassādato tussanti? Tesvaha maññataro chāte ca pipāsite ca tādisaṃ karuṇāparāyaṇaṃ mahāpurisaṃ disvāpi aparipuṇṇamanorato maṇdabhāgadheyyo socāmī’’ti āha.</paragraph>
    <paragraph line="211" number="63"> Tanutcamavoca ‘‘matakalebarāni khāditvā vasāmi‘‘ti saccaṃ mahārāja! Matasarīraṃ sukkhapaṇṇaṃ viya nīrasaṃ kiṃ metāya dujjavikāya pasīda deva! Varaṃ me dehi nava visayethita manusso eko janapado gocaratthāya me dīyatu, tattha manussānaṃ anapagatuṇhavegaṃ jīvarudhirañca jīvamaṃ sañca khāditvā ciraṃ sukhena jīvituṃ sakkā’ti āha. Atha rājā arepāpima! Rakkhasa! Nāhaṃ pāṇavadhaṃ anujānissāmi cajetaṃ tava gāhavikāranti. ‘‘Tenahi dine dine ekaṃ manussabaliṃdehi’’ti. Jīvabalimekampi na demīti vutte ‘‘sacca menaṃ maṃdisāna kappa rukkhāpi avakesino jāyantīti hā hatosmi kimahaṃ karomī’’ti visāda dinnayano dummukho domanassappatto appaṭihāno aṭṭhāsi.</paragraph>
    <paragraph line="212" number="64"> Atha tassa nariṇdassa karuṇābhūyasi tahiṃ jāyamānā manotassa viratyā vyākulaṃ akāsi. Atha rājā evaṃ pari vitakkesi.</paragraph>
    <hangnum line="213" number="65"></hangnum>
    <gatha1 line="214"> Nānussarāmi vata yācitu māgatānaṃ,</gatha1>
    <gatha2 line="215">Icchāvighāta paritāpa hatajjutīti;</gatha2>
    <gatha3 line="216">Hemanta nibbahimamāruta nissirīka,</gatha3>
    <gathalast line="217">Paṅkerubhehi sadisāni mukhāni jātu.</gathalast>
    <paragraph line="218" number="66"> Etassa rakkhassa paresaṃ dukkhamā pādayituṃ na kadāci sakkā, ahañca ajjhattika dānaṃ kadādassāmiti patthemi, tadidaṃ pattakakālaṃ jātaṃ, saka sarīrassa ahameva issaro, mama maṃsalohitena etaṃ santappayāmīti kata nicchayo amacce āmantetvā evamāha.</paragraph>
    <hangnum line="219" number="67"><pageBreak edition="V" number="0.0014" /></hangnum>
    <gatha1 line="220"> Imaṃ sarattaṃ piyitaṃ sarīraṃ,</gatha1>
    <gatha2 line="221">Dhāremi lokassa hitattha meva;</gatha2>
    <gatha3 line="222">Ajjātitheyyatta mupeti tañce,</gatha3>
    <gathalast line="223">Ato paraṃ kiṃ piya matthi mayhaṃ.</gathalast>
    <paragraph line="224">Amaccā evamāhaṃsu ekassa rakkhassa atthāya sakala lokaṃ anāthikattu micchato koyaṃ dhamma maggo devassa atha rājā evamāha.</paragraph>
    <hangnum line="225" number="68"></hangnum>
    <gatha1 line="226"> Nicco pahogassa dhanassa cāpi,</gatha1>
    <gatha2 line="227">Na yācake daṭṭhu mahaṃ labhāmi;</gatha2>
    <gatha3 line="228">Evaṃ vidhaṃ atthi janantu laddhuṃ,</gatha3>
    <gathalast line="229">Na devatā rādhanāyapi sakkā.</gathalast>
    <paragraph line="230" number="69"> Apetha tumhe na me dānantarāyaṃ karothā’ti āha. Atha amaccā yadicāyaṃ nicchayo apariccajanīyo amhesu ekeka meva dine dine rakkhassa balikammāya hotūti āhaṃsu. Atha rājā ‘‘ahameva jīvanto evaṃ nānājānissāmi’’ti sallakattaṃ sīghaṃ ettha ānehīti saṃvidhahi. Atha tattha samāgatā sabbe janā taṃ pavattiṃ sutvā tassa guṇe anurattā sokena kampamānā tahiṃ patiṭṭhitena paṭighena ati kuddhā visuṃ visuṃ evamāhaṃsu.</paragraph>
    <paragraph line="231" number="70"> Eso rakkhaso sīsacchedamarahatiti keci, kāla megha sadisa metassa mahā sarīraṃ aneka satānaṃ sarānaṃ tuṇirabhāvaṃ netumarahatīti keci, anekesaṃ khepana satthānaṃ lakkhabhāvaṃ mupanetuṃ yuttamiti ca pare, asikadalikīlāya vajjhoyamiti aññño telacolena veṭhetvā mahatā pāvakena ujjāletvā dahitabboyamiti apare, idaṃ sabbaṃ rājānānu jānāti. Imaṃ asappurisaṃ jīvagāhaṃ gahetvā rajjūhi guḷapiṇḍaveṭhanaṃ veṭhetvā baṇdhanāgāre pakkhipi tabbanti aññe evamevaṃ tattha bahudhā kathentānaṃ kaṭukataraṃ vadhavidhānaṃ yakkho sutvā tasito militakkhamatadeho viya niccalova ṭhito, atha so rājā ‘‘ehi sakhe rakkhasa! Mahopakāra karaṇa bhūta!</paragraph>
    <hangnum line="232" number="71"></hangnum>
    <gatha1 line="233"> Deyyañca dānappavanañcacittaṃ,</gatha1>
    <gatha2 line="234">Atthi tuvaṃ lohita maṃsakāmī;</gatha2>
    <gatha3 line="235">Sametu metaṃ hitāya durāpaṃ,</gatha3>
    <gathalast line="236">Mano ratho sijjhatu no ubhinnanti.</gathalast>
    <paragraph line="237">Vatvā ‘‘mama sarīrato dīyamānaṃ jīvamaṃsaṃ jīvarudhirañca mayi anuggahena sampaṭicchā’ti rakkhassa vatvā sallakattābhimukhaṃ dakkhiṇabāhuṃ pasāresi maṃsakattanāya.</paragraph>
    <paragraph line="238" number="72"><pageBreak edition="V" number="0.0015" /> Atha so yakkho ubho kaṇṇe pidhāya santaṃ pāpaṃ paṭihatamamaṃgalaṃ rañño sotthi bhavatu, kimidamāpatitaṃ mahatā me pāpa vipākena jīvatu micchato visabhojanamicca, ātapatilantassa dāvaggi parikkhepo viya ca yadi īdiso me saṃkappa mahārāje samujjo yeyya deva daṇḍo me sirasi addhā patatūti, lokapālāpi me sīsaṃ chiṇdanti nāha mevaṃ vidhamaparādhaṃ karissāmī’ti na sampaṭicchi,</paragraph>
    <paragraph line="239" number="73"> Atha rājā tena hi yakkha! ‘‘Kiṃ te mayā kātabbantī’ti āha. Atha so rakkhaso mahājanānaṃ vadha vidhānena rañño ānāya ca bhīto santatto ‘‘deva! Nāha maññaṃ patthayāmi kintu itoppabhūti rājārahena bhojanena gāme gāme upahārabaliṃ laddhukāmomhi’ti āha atha rājā ‘‘evaṃ karontu raṭṭhavāsino’’ti nagareva sakala raṭṭhe ca bheriṃ carāpetvā pānātipāta viramaṇāya ovaditvā naṃ yakkhaṃ uyyojesi.</paragraph>
    <centered line="240">Iti rattakkhidamana paricchedo chaṭṭho.</centered>
    <paragraph line="241">Atha kadāci vassādhikatānaṃ devatānaṃ pamādena avaggaho pāturahosi.</paragraph>
    <hangnum line="242" number="74"></hangnum>
    <gatha1 line="243"> Nidāghavegena ravi patāpi,</gatha1>
    <gatha2 line="244">Uṇhābhitattā pacano baro ca;</gatha2>
    <gatha3 line="245">Jarāturevāsisirā dharā ca,</gatha3>
    <gathalast line="246">Piviṃsu te sabbadhi sabbima mbu.</gathalast>
    <hangnum line="247" number="75"></hangnum>
    <gatha1 line="248"> Anetābhusuṇehana vipaccamāna,</gatha1>
    <gatha2 line="249">Sanīssanamebhāhariteva vāṭī;</gatha2>
    <gatha3 line="250">Tibbātapakkattavanantarājī,</gatha3>
    <gathalast line="251">Runākulā khāyati vīrikānaṃ.</gathalast>
    <hangnum line="252" number="76"></hangnum>
    <gatha1 line="253"> Vassānakālepi pabhākarassa,</gatha1>
    <gatha2 line="254">Patāpasantāpitamantalikkhaṃ;</gatha2>
    <gatha3 line="255">Samācitaṃ paṇḍaravāridehi,</gatha3>
    <gathalast line="256">Savaṇdanālepamivātirocī.</gathalast>
    <paragraph line="257" number="77"> Evaṃ mahatā gimhavipphuraṇena nadītaḷākasobbhādīsu sikatākaddamāvasesaṃ sositesu kedāresu mata sassesu bahudhā eḷitabhūmibhāgesu salilabhāvena kilantesu migapakkhisu taṃ pavattiṃ sutvā rāja karuṇāya kampitahadayo aṭṭhaṅgasīlaṃ samādiyitvā mahācetiyaṅgaṇamāgamma yāva devo sabbattha vittha tāhi saliladhārāhi sakala laṅkādīpaṃ pinento vassaṃ vassitvā mahatā udakappavāhena maṃ na plavayissati maramānopi tāva na uṭṭhahissāmīti daḷhataraṃ adhiṭṭhāya tattha silāpatthare sayi.</paragraph>
    <paragraph line="258" number="78"><pageBreak edition="V" number="0.0016" /> Taṃkhaṇe tassa raññe dhammatejena cakitānaṃ guṇappabaṇdhena ca pasantānaṃ devanāgayakkhānaṃ ānubhāvena samantato vassavalāhakā uṭṭhahiṃsu tathā hi.</paragraph>
    <hangnum line="259" number="79"></hangnum>
    <gatha1 line="260"> Dīghāminantāva disāpayāmaṃ,</gatha1>
    <gatha2 line="261">Vitthārayantāva tamaṃ sikhāhī;</gatha2>
    <gathalast line="262">Chāyā girīnaṃ viya kāḷameghā.</gathalast>
    <hangnum line="263" number="80"></hangnum>
    <gatha1 line="264"> Gambhīradhīratthanitā payodā,</gatha1>
    <gatha2 line="265">Tahiṃ tahiṃ vassitumārabhiṃsu;</gatha2>
    <gatha3 line="266">Samunnadattā sikhino kalāpaṃ,</gatha3>
    <gathalast line="267">Saṇdhārayuṃ jattamicuttamaṅige.</gathalast>
    <hangnum line="268" number="81"></hangnum>
    <gatha1 line="269"> Muttākalāpā viya tehi muttā,</gatha1>
    <gatha2 line="270">Lambiṃsu dhārā pasamiṃsu reṇu;</gatha2>
    <gatha3 line="271">Gaṇdho subho mediniyāvacāra,</gatha3>
    <gathalast line="272">Vitaññamāno jaladānilena.</gathalast>
    <hangnum line="273" number="82"></hangnum>
    <gatha1 line="274"> Jutīhi jambunadapippharāhi,</gatha1>
    <gatha2 line="275">Muhuṃ disante anura jayanti;</gatha2>
    <gatha3 line="276">Meghassanāḷituriyānuyātā,</gatha3>
    <gathalast line="277">Vijjullatā naccamivācariṃsu.</gathalast>
    <hangnum line="278" number="83"></hangnum>
    <gatha1 line="279"> Kodhena rattā viya tambavaṇṇā,</gatha1>
    <gatha2 line="280">Ninādavanto jayapītiyāva;</gatha2>
    <gatha3 line="281">Gavesamānā viya gimhaveriṃ,</gatha3>
    <gathalast line="282">Vyāpiṃsu sabbattha tadā mahoghā.</gathalast>
    <paragraph line="283" number="84"> Evaṃvidhe vasse pavattesi rājā namaṃ mahogho uppilāpadhīti na uṭṭhāsiyeva atha amaccā cetiyaṅgaṇe jalaniggamapaṇāliyo thakeseṃ anto sampuṇṇavāripūro rājānaṃ uppilāpesi. Atha so uṭṭhāya cetiyassa mahussavā vidhāya rājabhavanameva gato.</paragraph>
    <paragraph line="284" number="85"> Tato adaṇḍena asatthena rajjamanusāsato rañño accantamudramānasattaṃ viditvā unnaḷā keci manussā gāmavilopādikaṃ ācarantā corā ahesuṃ taṃ sutvā rājā te core jīvagāhaṃ gāhāpetvā baṇdhanāgāre khipitvā rahasi tesaṃ ratanahiraññādikaṃ datvā mā evaṃ karothāti ovaditvā palāpetvā rattiyaṃ āmakasusānato chavarūpe ānetvā corahiṃsaṃkārento viya agginā <pageBreak edition="V" number="0.0017" /> uttāpetvā nagarato bahi khipāpesi evaṃ corabhayadva apanetvā ekadā evaṃ cintesi.</paragraph>
    <paragraph line="285" number="86"> Kimanena rajjavibhavena, indaṃ paripuṇṇaṃ sakosaṃ saparajanaṃ sahorodhaṃ sāmaccaṃ sakhavāhanaṃ rajjaṃ kassaci dānarūpena datvā vanaṃ pavisitvā sīlaṃ samādāya kāyavivekaṃ cittavivekadva sampādetuṃ vaṭṭatīti abhinikkhamane ratiṃ janesi. Tadā goṭhābhayopi evarūpaṃ pāpavitakkaṃ uppādesi. Esa rājā dhammiko sadācārakusalo patidivasaṃ vīdhīyamānehi dasavidhakusalakammehi āyusaṃkhāropissa vaḍḍhati upapīḷakakammānica dūramapayanti. Tatoyeva cirataraṃ jīvissati etassa accayena kadāhaṃ rajjaṃ labhissāmi rajjaṃ patvāpi vaḍataro āhaṃ yuvajanasevanīyaṃ visayasukhaṃ kathamanubhavissāmi sīghamimaṃ ito palāpetvā rajje patiṭhahissāmīti cintetvā bahuṃ sāradhanamādāya uttaradvārato nikkhamitvā pubbacore sannipātetvā balakāyaṃ gahetvā āgamma nagaradvāraṃ gaṇhi taṃ pavattiṃ sutvā rājā ‘‘rajjaṃ kassacidatvā abhinikkhamanaṃ karissāmiti katasanniṭṭhānassa mama ayaṃ kenaci devānubhāvena sannidhāpito maññe amaccā mayaṃ ananumatāpi purāyujjhitumāra bhanti evaṃ sati maṃ nissāya ubhayapakkhagatassa mahājanassa vipulaṃ dukkhaṃ ‘‘bhavissati kimanena rajjena phalaṃ rajjaṃ tasseva dinnaṃ hotu’’ti vatvā kaṃci ajānāpetvā parissāvanamattaṃ gahetvā dullakkhiyamānaveso dakkhiṇadvārena nikkhamitvā malayadesaṃ gacchanto</paragraph>
    <hangnum line="286" number="87"></hangnum>
    <gatha1 line="287"> Sadāsantuṭṭhacittānaṃ sakkā sabbattha jīvitu;</gatha1>
    <gathalast line="288">Kutra nāma na vijjanti phalamūlajallāyā.</gathalast>
    <paragraph line="289" number="88"> Iti cintayanto kamena gantvā hatthavanagallaṃ nāma mahantaṃ araññāyantaṃ pāvisi, aviralapavālakusumaphalasaṃjannavisālasākhāmaṇḍalehi uccāvacehi panassahakārakapittha timbarujambirajambuvibhita kāmalaka bharīta katirīṭakasālasaralavakula punnāga nāgakandambakāsoka nīpacampaka bhintālatālappabhūtihi vividhatarugaṇehi samākiṇṇaṃ vipulavimalasiluccayapariyapariyantasaṅhatanadīsambhedatitthopasaṃkanta vividhamigayuthavihagavagganisevitaṃ mahesakkha devatādhiggahītaṃ naṇdanavanakamanīyaṃ suḷabhamūlaphalasalila sukhopabhogaramaṇīya taṃ mahā kānnaṃ oloketvā idaṃ me tapovanaṃ bhavitumarahatiti katālayo kāyavivekacittavivekānaṃ lābhena ekaggamānaso mettāvihāramanuyujantovaññajīvikāya saṃjanitasantosavippharaṇapinītakāyo vāsaṃ kappeti.</paragraph>
    <centered line="290">Iti abhinikkhamanaparicchedo sattamo.</centered>
    <paragraph line="291" number="89"><pageBreak edition="V" number="0.0018" /> Goṭhābhayopi rajjaṃ patvā katipāhaccayena ‘‘mama caṇḍatāya vīratto pajāvaggo manaṃ paviṭṭhaṃ saṅghabodhiṃ ānetvā rajjaṃ kāretuṃ kadāci ussahatī’’ti saṃjātaparisaṅko taṃ mārāpetuṃ vaṭṭatīti abhisaṇdhāya ‘‘saṅghabodhirañño yo sīsaṃ ānessati tassa sahassaṃ pāritosikadhananti nagare bheriṃ carāpesi. Tato malayadesasiko koci duggatapuriso attano kaccena puṭabhatta ādāya vana maggena gacchanto bhojana velāya soṇḍisamīpe nisinnaṃ saṅghabodhirājānaṃ disvā tassa ākappena pasannahadayo bhattena taṃ nimantesi rājā taṃ nasampaṭicchi. So purisonāhaṃ nihīna jātiyaṃ jāto na pāṇavadhaṃ jivikāya jīvanto kevaṭṭo vā luddako vā bhavāmi atha ko uttama vaṇṇehi paribhogārahe vaṃse sañjātomhi mama santakamidaṃ bhattaṃ bhottumarabhati kallyāṇa dhammikoti taṃ punappuna yāci. Atha rājā</paragraph>
    <hangnum line="292" number="90"></hangnum>
    <gatha1 line="293"> Chāyaya gehaṃ sādhāya seyyaṃ vatthaṃ tacenaca;</gatha1>
    <gathalast line="294">Asanaṃ thalapattehi sādhenti taravo mama.</gathalast>
    <hangnum line="295" number="91"></hangnum>
    <gatha1 line="296"> Evaṃ sampanna bhogassa na taṇhā parasantake;</gatha1>
    <gathalast line="297">Tava jaccādimuddissa garahā mama na vijjatīti.</gathalast>
    <paragraph line="298">Vatvā na icchi eva.</paragraph>
    <paragraph line="299" number="92"> Atha so puriso bhūmiyaṃ nipajjanamassamāno nibandhitva yāci. Tato tassa nibaṇdhanaṃ nivāretumasakkonto sagāravaṃ sopacāraṃ dīyamānaṃ bhattañca sakaparīssāvanaparīputapānīyañcā paribhuñjitvā hatthamukhadhovanena parisamatta bhatta kicco annohaṃ katupakāro kīdisamassa paccupakāraṃ karissāmiti cintayantova taṃ abhimukhīkariya ‘‘anurādhapure kā pavattī’’ti pucchi, atha so puriso pubbarājānaṃ palāpetvā goṭhābhayo nāma rājā rajjepatiṭṭhahitvā siri saṅghabodhirañño yo sīsaṃ ādāya dasseti tasha sahassaṃ pāritosikadhananti nagare bheriṃ carāpesi kirāti suyati’’ti.</paragraph>
    <paragraph line="300">Tassa vacana samanantarameva tuṭṭhapahaṭṭhahadayo mama sahassārahasīsadānena idāni etassa paccupakāro kato bhavissati ajjhattikadānattā dānapāramitāva koṭippattā bhavissati idañca vatare-</paragraph>
    <hangnum line="301" number="93"></hangnum>
    <gatha1 line="302"> Na puti pugīphalamattakampi,</gatha1>
    <gatha2 line="303">Agghanti sīsāni cichivitānaṃ;</gatha2>
    <gatha3 line="304">Sīsantu me vattati bodhiyā ca,</gatha3>
    <gathalast line="305">Dhanassa lābhāya ca addhikassa.</gathalast>
    <paragraph line="306">Api <pageBreak edition="V" number="0.0019" /> ca.</paragraph>
    <hangnum line="307" number="94"></hangnum>
    <gatha1 line="308"> Nāḷivanasseva rujākarassa,</gatha1>
    <gatha2 line="309">Putippadhānassa kalebarassa;</gatha2>
    <gatha3 line="310">Dukkhannubhuta paṭijagganne,</gatha3>
    <gathalast line="311">Sadatthayogā saphalaṃ karomīti-</gathalast>
    <paragraph line="312">Cintetvā kataticchayo ‘‘bho purisa sobhaṃ pirī sirisaṅghabodhi rājānāma, mama sīsaṃ gahetvā gantvā rañño dassehī’’ti āha. So taṃ sutvā ‘‘deva nāhamevaṃ vidhaṃ mahāpātaka kammaṃ āvajissāma bhāyāmi’’ti āha.</paragraph>
    <paragraph line="313" number="95"> Atha rājā ‘‘mā bhāyi kahāpaṇasaggassalābhāya ahameva te upāsaṃ karissāmi kevalaṃ tvaṃ mayā vuttaniyāmeva paṭipajjā’’ti vatvā sahassalābhagiddhena tena pathikapurisena adhivāsite sīsacchedāya satthaṃ alabhamāno dhammādhiṭṭhānateja sā sīsaṃ saṇdhito visuṃ karitvā dassāmīti cintetvā pallaṅkaṃ suṇthiraṃ baṇdhitvā mamedaṃ sīsadānaṃ sabbaññutañāṇa paṭilābhāya paccayo bhavatūti somanassapubbakaṃpatthanaṃ katvā taṃ purisaṃ attano samīpaṃ āmantesi. So adhikapuriso pubbe adiṭṭhāsutapubbadukkarakamma dinnaṃ sīsaṃ gahetvā anurādhapuraṃ gantvā dissemi kotaṃ sañjānāti kotaṃ saddahissatīti, atha so goṭhābhayo sace tena saddahissati ahavettha sakkhihutvā sahassaṃ dāpessāmi tayātu tattha evaṃ kattabba’’nti paṭipajjitabbā karaṃ upadisitvā ehisappurisa mma santike mbaṇato hutvā ubhayartthalānaṃ ekīkaraṇavasena añjaliṃ katvā bāhuṃ pasārehīti vatvāubhosu passesu nīlamaññāsamaññānaṃ nālinaṃ ujubhāvāpādanena kaṇḍhanāḷaṃ sammā ṭhapetvā salilaparissāvanne sīsasaṇdhiṃ jala lekhāya paricchaṇditvā sakena dakkhiṇa hatthamuṭṭhinā culābaddhaṃ daḷhaṃ gaṇhitvā yāva mama sīraṃ ādāya addhikaṃ purisassa hatthe samappemi tāva mama cittakiriya vāyo dhātuvego avicchinno pavattatūti adhiṭṭhāya cuḷābaddhaṃ uddhābhimukhaṃ ukkhipi. Tāvadeva sīsabaṇdho puthubhūto hutvā tena dakkhiṇa hattha muṭṭhināgahitoyeva paggharantiyā lohitadhārāya saddhi addhikassahatthatāle patiṭṭhāsi, tasmiṃyeva khaṇe vanādhivatthā devatā sādhuvādamukharā pupphavassaṃ vassāpetvā sīsassa ārakkhaṃ gaṇhiṃsu.</paragraph>
    <hangnum line="314" number="96"></hangnum>
    <gatha1 line="315"> Saṃsattaratta kalale ddhikapāṇikhetteta,</gatha1>
    <gatha2 line="316">Nikkhitta sīsa varabīja samubbhavāya;</gatha2>
    <gatha3 line="317">Etassa dānamaya pāramitālatāya,</gatha3>
    <gathalast line="318">Sabbaññutā phalaraso janataṃ dhinotuṃ.</gathalast>
    <paragraph line="319" number="97"><pageBreak edition="V" number="0.0020" /> Atha so addhikapuriso sugaṇdhavana kusuma mālāhi taṃ sīsaṃ alaṃkaritvā pugakuhulikāpuṭe pakkhipitvā sīghagati vegena anurādhapuraṃ gantvā goṭhābhayassa dassesi, so taṃ disvā sañjanitu masakkonto saṃsayappatto aṭṭhāsi. Atha addhikapuriso raññā vuttavidhi manussaranto taṃ sīsaṃ gahetvā ākāse khipitvā ‘‘sāmi! Sirisaṅghabodhimahārāja! Tva mettha me sakkhibhavā’’ti añjalimpaggahetvā ākāsa muddikkhamāno yāci, atha taṃ devatādhiggahitaṃ sīsaṃ nirālambe ambare laddha patiṭṭhaṃ goṭhābhayassa abhimukhaṃ hutvā.</paragraph>
    <hangnum line="320" number="98"></hangnum>
    <gatha1 line="321"> Rājā hameva suhado sirisaṅghabodhi,</gatha1>
    <gatha2 line="322">Sīsappadāna vidhināsmi samiddhicitto;</gatha2>
    <gatha3 line="323">Tvaṃ cāsi rajja sirilābha sukhena deva,</gatha3>
    <gathalast line="324">Esova hotu paṭipanna sahassalābho’ti āha.</gathalast>
    <paragraph line="325" number="99"> Taṃ sutvā goṭhābhayo sāmacco vimbhītahadayo sīhāsanaṃ sajjetvā upari setacchattaṃ kāretvā idha deva! Otarāti yācitvā tattha otiṇṇaṃ taṃ sīsaṃ nānāvidhāhi pūjāhi ārādhetvā namassamāno khamāpetvā mahatā mahena āḷāhanakiccaṃ kāretvā aṅikaṃ kahāpaṇasahassena tosetvā uyyojesi.</paragraph>
    <centered line="326">Iti ajjhattikadāna paricchedo aṭṭhamo.</centered>
    <paragraph line="327" number="100"> Sirisaṅghabodhi rañño mahesī pana rañño palātabhāvaṃ ñatvā ‘‘ahañca taṃ anubbajāmi’’ti aññatara vesena dakkhiṇadvārena nikkhamitvā maggaṃ ajānanni ujukamaggaṃ pahāya taṃ taṃ gāmaṃ pavisitvā sāmikaṃ apassantī bhayena sālintāya ca pacchitumpi asahamānā malaya desa meva gatoti cintetvā vaṅkamaggena gacchantī komalatāya sīghaṃ gantumasakkonti kālaṃ yāpetvā tassa araññāyatanassa samīpagāmasmiṃ raññosisadānappavattiṃ sutvā ‘‘sā haṃ varākī dassanamattampi nālattha’’nti soka paripuṇṇahadayā tameva vanasaṇḍaṃ adhiruyha bhattuno kalebaraṃ vicinantī samīpagāmesu mahajanaṃ pucchanti avandinasaṅiketattā tattha tattha vicarantī samīpagāmavāsino bālakā gopālakā kaṭṭhabhārikā itthiyo ca etissā vilāpaṃ sutvā kampita hadayā tāya saddhiṃ vicarantī. Sā evaṃ cilūpamānā bhīmiyaṃ supupphitaṃ vimalavālukaṃ vanagumbaṃ disvā tattha nipatitvā bhūmiyaṃ parivantamānā atikaruṇaṃ vilāpamakāsi, so padeso ajjāpi vidhavācana’’nti vohārīyati.</paragraph>
    <paragraph line="328" number="101"><pageBreak edition="V" number="0.0021" /> Sā mahatā rodante rodanena taṃrattiṃta ttheva khepetvā puna divase ito cito ca vicaranti mahatā sokagginā ḍayhamānā santāpaṃ adhivāsetuṃ asakkonti ekasmiṃ khuddaka jalāsaye nipatitvā nimuggaṃyeva mucchāvegena dve tayo muhutte ativāhetvā upaladdhapaṭibodhā pariḷāhaṃ nibbāpesi, taṃ ṭhānametarahi ca ‘‘nibbāṇa pokkharaṇī’’ti ca samaññaṃ alabhi.</paragraph>
    <paragraph line="329" number="102"> Tato uṭṭhahitvā anubhūmiṃ anurukkhaṃ anusilā talaṃ gavesamānā soṇḍi samīpe sayamānaṃ devatādhiggahena sigālādīhaanupahataṃ sukkhaṃ kavaṇdharūpaṃ disvā sokavega phalipataneva hadayena daḷhataraṃ taṃ aliṃgitvā sayi, tāva bhone vekallena durāgamanena tattha tattha nipatita sarīra ghātena ca nilanta rūpā mucchā samakālameva kālamakāsi.</paragraph>
    <paragraph line="330" number="103"> Samīpagāma vāsino sannipatitvā muddhābhi sittassa rañño ca mahesiyā ca sarīraṃ amhādisehi phusituñca na yoggaṃ, vattamānassa rañño anivedayitvā āḷāhana kiccaṃ kātumpi na yuttanti sammanetatvā vassātapa nivāraṇāya kuṭiṃ katvā tiracchānappavesanisedhāya vatiñca katvā pakkamiṃsu.</paragraph>
    <paragraph line="331" number="104"> Goṭhābhayo sirisaṅghabodhirājassa anañña sādhāraṇa guṇappabaṇdhaṃ anussaranto daharakālato paṭṭhāya vatthuttaya saraṇaparāyaṇataṃ niccaṃ sīlarakkhaṇaṃ sugatāgama vicikkhaṇattaṃ sakalakalākosallaṃ rajje anatthikataṃ dānasoṇḍa taṃ rakkhasadamanādikaṃ dukkaracaritakañca tassa nāma sacetanassa na pitimāvahati visesato ‘‘addhikaduggatassa sahassa lābhāya sahatthena sīsaṃ kaṇṭhanālato uddharitvā dānaṃ sīsassāpi nirālambe ākāse avaṭṭhānaṃvyattatarāya girāya sādhippāyañcetaṃ nivedanañceti acchariyaṃ abbhutaṃ adhiṭṭhapubbaṃ assuta pubbañca nimmalacaritaṃ mama mahāparādhakalaṅike neva saddhiṃ cirakālaṃ pavattīssati, aho ahaṃ suciraṭṭhāyinā īdisena akittīsaddena sādhuhi niṇdaniyo bhavissāmi visesato pana niccakālaṃ kalyāṇa mittabhūtassa īdisassa mahānubhāvassa anaparedhassa mahāpurisassa rajjaṃ acchiṇditvā vadhaṃ kāresiṃ aññadatthu mittadubhikammena ahaṃ paḷiveṭhito bhavissāmi’’ti cintettoyeva bhayasantā pehi nikkhanta sedo pavedhamāno kathamidisā mahāpāpā mocessāmīti upa parikkhī.</paragraph>
    <paragraph line="332" number="105"> Atha tassa daṇḍakammassa karaṇavasena uḷāraṃ taraṃ kusalakammaṃ kātabbanti paṭibhāyi. Atha so amacce sannipātetvā tehi saddhiṃ sammantetvā kata nicchayo mahā saṅgheneva tatheva anusiṭṭho <pageBreak edition="V" number="0.0022" /> mahatā balakāyena saddhiṃ gantvā tassa araññāyatanassa avidūre senāsannivesaṃ kāretvā tassa mahāpurisassa dukkarapadāna sakkhībhūtaṃ puññaṭṭhānaṃ sayameva gantvā soṇḍikā samīpe anurūpaṭṭhānaṃ sallakkhetvā attano rājānubhāvaṃ dassento āḷāhanaṭṭhānaṃ devanagaramiva alaṅkārāpetvā kevalehi mahantehi caṇdanadāruhi uccataraṃ citakaṃ kāretvā bhārena pamāṇena ca rañño sīsasadisaṃ jambonadakanakehi sakaṇṭha nāḷaṃ sīsākāraṃ sippihi kāretvā kavaṇdharūpe saṅghaṭitvā vividha ratana samujjalaṃ suvaṇṇakirīṭaṃ pilaṇdhāpetvā mahesiñca tatheva alaṃkaritvā te ubhopi kāghikavatthasadisehi mahaggha dukulehi acchādetvā anekaratanakhacitaṃ suvaṇṇasayanaṃ āropetvā caṇdana citakamatthake ṭhapetvā parisuddhajoti pāvakaṃ jāletvā aneka khattiyakumāraparivārito sayameva tattha ṭhatvā anekasappighaṭasatehi siñcitvā āḷāhana mahussavaṃ kāresi.</paragraph>
    <paragraph line="333" number="106"> Tatheva dūtiya divasepi mahatā jaṇena āḷāhanaṃ nibbāpetvā tasmiṃ ṭhane cetiya bhavanaṃ vaṭṭulākāretuṃ vaṭṭatīti cintetvā amacce āmantetvā etarahi anekabhūmikaṃ ativisālaṃ kanakamaya vaṭṭulagharaṃ kāretuṃ sakatā āyati parihārakānaṃ abhāvena nappavattati raṭṭhavilepakāpi suvaṇṇalobhena nāsenti tasmā alohanīyaṃ sukhaparihārārahaṃ pamāṇayuttaṃ vaṭṭulagharañca cetiyañca nacirasseva kātuṃ yuttanti mantetvā mahābalakāyaṃ niyojetvā vuttaniyāmeneva dvibhumakaṃ vaṭṭula bhavanaṃ nimmāpetvā tassa abbhantare sugatadhātunidhānaṃ pūjanīyaṃ cetiyañca kārāpetvā mahussadivase mahāsaṅghassa taṃ dassetvā ‘‘eso bhante sirisaṅghabodhi mahārājā pubbe ekacchattena laṅkātale rajjaṃ kāresi, idāni mayā tassa rañño cetiyarūpassa kittimaya sarīrassa chattādhichattaṃ viya dvibhumakaṃ vaṭṭulavimānaṃ kāretvā cetiyasīse kirīṭaṃ viya kanakamayaṃ thūpikañca yojetvā sabbehi devamanussehi māna nīyataṃ caṇdanīyataṃva pāpito’’ti vatvā cetiyagharassa anekāni gāmakkhettāni parosahassaṃ parivārajanaṃca niyādetvā pabbatapāde anekasatapāsāda pariveṇacaṅkamana rattiṭṭhāna divāṭṭhāna dhammasālāgopurapākārādi avayavasahite vividhe saṅghārāme kāretvā tattha vasantassa anekāni sahassassa bhikkhusaṅghassa niccaṃ paccayalābhāya anekāni saparijanāni gāmakkhettāni datvā ‘‘mahā lekharaṭṭhassa samussitadhajāyamāno ayaṃ mahāvihārolaṅkā bhūmisāmikānaṃ khattiya janānaṃ kuladhanabhūto sabbehi khattiyehi aparihāpaniya vibhavo niccaṃ pālanīyo’’ti mahājanakāyassa majjhe khattiya kumārānaṃ ādisitvā anurudhapuraṃ <pageBreak edition="V" number="0.0023" /> gatopi tasse ca pāpakammassa nirākaranāya tesu tesu vihāresu mahantāni puññakammāni kāropesi, tatoppabhūti laṅkādhipaccāmupagate hi khattiyehi mahā maccādīhi ca so hatthavanagallamahāvihāro antarattarā paṭisaṅkharīyamāno aparihīna parihāro pavattataki.</paragraph>
    <centered line="334">Iti vaṭṭulavimānuppatti paricchedo navamo.</centered>
    <paragraph line="335" number="107"> Athāparena samayena kadāci kasmiṃ vihāre nivasato mahā bhikkhusaṅghassa antare keci mahāthero ambhokāsiko hutvā antovihāre ekasmiṃ padese nisiditvā bhāvanamanuyujanto vipassanaṃ vaḍḍhetvā mahāmedaniyā nigghosena ākāsaṃ pūrento arahattaṃ pāpuṇi.</paragraph>
    <paragraph line="336" number="108"> Tadā upatisso nāma rājā rajjaṃ kārento nisīthasamaye bhayāvahaṃ taṃ pathavisaddaṃ sutvā kiṃ vā mebhavissatiti santāpena niddaṃ alabhamāno sokena santappeti, atha taṃ setacchattā dhivatthā devatā ‘‘mahāyi mahārāja! Ito kāraṇākidvite avamaṅgalaṃ natthi hatthavanagallamahāvihāre keci mahāthero arahattaṃ pāpuṇī’’ti āha, tassa arahattappattikāle pathaviniggosassa kāraṇaṃ kiṃtu vutte so thero pubbe puññakammaṃ karento ākāsena saddhiṃ pathaviṃ unnādetvā arahā bhaveyyanti patthanaṃ ṭhapesi tassa phalamidanti samassāsesi.</paragraph>
    <paragraph line="337" number="109"> Taṃ sutvā rājā avasesabhikkhūnaṃ arahatthappattito visiṭṭhataro tassa kilesavijayoti pasannahadayo taṃ mahātheraṃ namassitvā tassa asavakkhayassa mahussave āsanabhūtaṃ bhumippadesadva pāsādakaraṇavasena sammānissāmīti cintetvā mahābalakāyamādāya tattha gantvā tasmiṃ padese pañcabhūmakaṃ mahāpāsaṃ kāretvā vividha cittakammehi samalaṅkārāpetvā kanaka khacita tambamaya pattharehi chādetvā devavimānaṃ viya sajjetvā taṃ khīṇāsava mahāteraṃ sabhikkhusaṅghaṃ tattha vāsetvā catūhi paccayehi upaṭṭhāpetvā saparijanāti gāmakkhettāni pāsādasantikāni katvā pakkāmi.</paragraph>
    <paragraph line="338" number="110"> Tato dīghassa addhuno accayena malayadesavāsino keci corā ekato hutvā gāmavilopaṃ katvā mahantena dhanalābhenamattā dhanaṃ datvā balakāyaṃ uppādetvā yebhuyye serino hutvā mahanta mahante vihāreva vilumpannā suvaṇṇapattharacchadanaṃ gaṇhantā mahāpāsādaṃ viddhaṃsitvā pātayiṃsu.</paragraph>
    <paragraph line="339" number="111"> Tadā moggallāno nāma rājā rajjaṃ kārento taṃ pavattiṃ sutvā tesaṃ santike care pasetvā dānasāmabhedehi aññamaññaṃ <pageBreak edition="V" number="0.0024" /> bhiṇdi, te corā bhiṇdantā itaretarehi yujjhitvā sayameva dubbalā ahesuṃ, athaso rājā te asamagge ñatvā attano senaṃ gahetvā tattha gantvā te visuṃ visuṃ gahetvā niggayha raṭṭhe abhayabheriṃ carāpetvā janapadaṃ suppatiṭṭhitaṃ katvā tehi apaviddhavihāre pākatike kāretvā mahāpāsādaṃ suvaṇṇa gaṇhanakāle pātesuṃ tī sutvā ‘‘pubbeviya suvaṇṇapattharehi chādito pacchāpi īdisi vipattijāyissatī’’ti ñatvā tebhūmakaṃ kāretvā yathāpure pāsādaṃ nimmāpetvā mattikā pattharehi chādetvā vaṭṭulabhavanaṃ paṭisaṃkhāretvā sabbasaṅghārāmañca pākatikaṃ kāretvā pakkāmi.</paragraph>
    <centered line="340">Iti pāsāduppatti paricchedo dasamo.</centered>
    <paragraph line="341" number="112"> Atha laṅkālaṅkārabhūtesu visālapuññiddhivikkamesu ratanattayamāmakesu anekesu laṅkānāthesu kittipuñjāvasesesu jātesu apetanītimaggesu rajjaparipānocitavidhānavirahitesu mudubhūkesvevāmaccajanesuca yebhuyyena aññamaññaṃ viruddhesu vattamānesu laṅkāvāsīnaṃ purākatena kenāpi dāruṇena pāpakammunā nānādesavāsinī aviditasatthusamayā paviṭṭhamicchādiṭhigahaṇā paccatthisenā jambudīpā idhāgamma sakalalaṅkādīpaṃ anekātaṅka saṅkulamakāsi.</paragraph>
    <paragraph line="342" number="113"> Tadātāya paccatthisenāya gālhataraṃ nippiḷiyamānā rāja rāja mahāmattādayo anekasahassajanakāyā ca bhayavakitahadayāsakatāṇa gavesino jaḍḍitagāmanigamanagarā tattha tattha gariduggādo kicchena vāsaṃ kappesuṃ tato sugatadasanadhāturakkhādhikatā uttaramūḷavāyino mahāyatayo dantadhātudva pattadhātuvaradva gahetvā kunnamalayābhidhānaṃ giriduggaṃ duppavesaṃjanapadamupāgamma tatthāpi tampaṭijaggitumasamatthā bhūmiyaṃ nidabhitvā yathākāmaṃ gatā.</paragraph>
    <paragraph line="343" number="114"> Tato pubbe jayamahābodhidumiṇdena saha sakalajambudīpādhipatinā dinakarakulatilakena dhammāsokanariṇdena pesitānaṃ attanā samāna gottānaṃ rājaputtānaṃ nattapannatādiparamparāgatassa vijayamallanarādhipassa orasaputto vijayabāhu nariṇdā nāma rājā suciññātabbasamayantaro sattasamāciṇṇa sunītipatho sampannabalavāhano jambuddoṇiṃ nāma puravaraṃmāpetvā tattha vasanto mahatā balakāyena katasakalapaccatthivijayokunta malayabhūmippadesato bhagavato dantadhātubhaṭṭārakaṃ pattadhātuvarañca āharāpetvā surasandanasadisamativirocamānaṃ vimānaṃ māpetvā tasmiṃ taṃ dhātuyugaḷaṃ nivesetvā mahatā upahāravidhānā sādaramupaṭṭhahanto <pageBreak edition="V" number="0.0025" /> bhagavato caturāsītidhammakkhaṇdhane mahantaṃ praññāpadānaṃ janayanto dhammikasirisaṅghabodhimahārājasirodānāpadānasiddhaka khattabhute anekakhīṇāsavasahassa caraṇarajoparipūtamanoharabhūmibhāge goṭhābhayamahārājena kārite hatthavanagallamahāvihāramaṇḍanāyamāne vaṭṭulavimānepurā raṭṭha vilopāgatāya colake raḷādikāya titthiyasenāyamahācetiyaṃ udare bhinnamatte jīvite viya dhātubhaṭṭārake antarahite hadayavatthumaṃsamīva suvaṇṇarantādikama paharitvā viddhastaṃ piṇṇudhāravidhīnā paṭisaṃvaronto pupphādhānatta yato paṭṭhāya sakkaccaṃ vināpetvā mahantaṃ suvaṇṇa thūpikāmabhadva kāretvā saparijanāni gāmakkhettādīni ca datvā tattha nivasantānaṃ bhikkhūnaṃ nibaddhadānavaṭṭaṃ paṭṭhapetvā taṃ hatthavanagalla mahā vihāraṃ sabbathā samiddhamakāsi.</paragraph>
    <paragraph line="344" number="115"> Atha tasmiṃ laṅkānāthe kittisarīrāvasese jāte tassa tujavaro parakkamabhujo nāmarājā amhākaṃ bhagavato arahato sammāsambuddhassa bodhimūle nisīditvā mārabalaṃ vidhametvā sambodhirajjappattito paṭṭhāya aṭṭhasatādhikavassasahasse catuvīsatiyā ca vaccharesu atikkantesu sampattarajjābhiseko anekavidhasaṅgahavatthuhi saṅgahitamahājano catupaccayadānena satatasamārādhitā nekasahassabhikkhusaṅgho bhujabalavidhutārātirājakulāvalepo aneka maṇi rattasamubbhāsitaratanakaraṇḍakañca pañcahi suvaṇṇasahassehi sovaṇṇakaraṇḍakañca pañcavīsatiyā rajatasahassehi rajatakaṇḍakañca dāṭhādhātubhadantassa kārāpetvā atīca pasannahadayo suhumuttena tattha sampayanto attanonagarañca dhantadhātumaṇdirañca sakkañcaṃ samalaṅkārāpetvā bahumāna purassarodasanadhātuvaramādāya anekāni bhagavato cariyāpadānānī samanussaritvā purā nekabhupatayo pāṭihīrasaṇdassanena pasāditā iti pavattakathāmataraseneva me savanayugaḷaṃ paripīnitamadhunāpi kenaci pāṭihāriyavisesena mama cakkhupaṭilābho saphalo kātabboti sādaramārādhanamakāsi.</paragraph>
    <paragraph line="345" number="116"> Tasmiṃ khaṇe sā dasanadhātu tassa karapaṅakaje rājahaṃsivilāsamātanvatī pāṭihīramakāsi. Kathanti ce? Yathā antimabhave mātu tucchito jātamattova bodhisatto naravarakaratopanītadukulacumbaṭakato otarantova bālo samānopi soḷasavassuddesiko viya amaṇḍitopi anekavatthābharaṇavibhusito viya bhūmiyā gacchantopi ākāsena gacchanto viya sabbesaṃ janānaṃ paṭihāsi, tatheva tattha tadā dantadhātubhaṭṭārako sugabimbā kāra salakkhaṇāvayavena rūpena bhāsamāno anekavidharaṃsinikare vikiranto tattha santipatitānaṃ janānaṃ mānanaṃ jānesi. Vuttañhi.</paragraph>
    <hangnum line="346" number="117"><pageBreak edition="V" number="0.0026" /></hangnum>
    <gatha1 line="347"> ‘‘Laṅkādhināthakarapaṅkaja rājahaṃsi,</gatha1>
    <gatha2 line="348">Nimmāya sā dasanadhātu muniṇdarūpaṃ;</gatha2>
    <gatha3 line="349">Nekehi raṃsivisarehi samujjalantī,</gatha3>
    <gathalast line="350">Sabbādisā ca vidisā samalaṅkarittha.</gathalast>
    <hangnum line="351" number="118"></hangnum>
    <gatha1 line="352"> Disvā tamabbhūtamatīca pasannacitto,</gatha1>
    <gatha2 line="353">Sampattacakkaratano viya cakkavatti;</gatha2>
    <gatha3 line="354">Seṭṭhehi nekaratanābharaṇādikehi,</gatha3>
    <gathalast line="355">Pūjesi dhātumasamaṃ manujādhinātho.</gathalast>
    <paragraph line="356" number="119"> Tato jinadantadhātuvarappasādakālamhi tejobalaparakkamamahimo parakkamabāhumahānariṇdo pulatthipuranivāsiniṃ kataloka sāsanavilopaṃ sarājikamanekasahassasaṃkha colakeraḷavāhinica nekadesamahipālamattamātaṅgakesarivikkamaṃ duratikkamaṃ lokasāsanasaṅgahakaraṇavasena vacitasakalalokaṃ sampannabalavāhanaṃ laṅkārajjagahaṇatthinaṃ tambaliṅgavisayāgatamatisāhasaṃ vaṇdabhānumanujādhipaṃva sasāmantakabhavanamupanīya sakala laṅkādīpamekacchattaṃvidhāya attanopitumahārājato diguṇaṃlokasāsanasaṅgahaṃ karonto kadāci saṅghassa kaṭhinacīvarānidātukāmo kappāsaparikammakantanādikāni sabbakaraṇīyāni ekāheneva naṭṭhapetvā paccekamanekamahaggha garubhaṇḍamaṇḍitāni sasāmaṇikaparikkhārāni asītimattāni kaṭhinacīvarāni dāpetvā lokassa sādhuvādena dasadisaṃ pūresi.</paragraph>
    <paragraph line="357" number="120"> Evamaññānipi bahūni lokavimbhayakarāni puññapadānāni sampādento so parakkamabāhumahānariṇdo hatthavanagalla vihāre attano pitumahārañño āḷāhanaṭṭhāne mahācetiyaṃ baṇdhāpetvā tattheva aṇekakhīṇāsavasahassaparibhuttaṃ pāsādavaraṃ cirakāla cinaṭṭhaṃ sutvā dhanuketakivatthuvaṃse jātaṃ saddhādiguṇasampatti samuditaṃ patirājadeva nāmakaṃ amaccavaraṃ pesetvā tena anekasahassadhanapariccāgena bhumittitayamaṇḍitaṃ sumanobharaṃ pure piyataṃ pāsādaṃ kārāpetvā tattha nivasantānaṃ anekasaṃ bhikkhunaṃ nibaddha paccayadānaṃ pavattesi.</paragraph>
    <paragraph line="358" number="121"> Tattheva vaṭṭulavimānassa heṭṭhimatale gopānasiyo ṭhapetvā samantā chadanarūpaṃ kāretvā dvibhumakaṃ vimānaṃ tibhumakamakāsi tatthevalaṅkādīpe abhūtapubbaṃ jinamaṇdiraṃ kārāpetukāmo vaṭṭulavimānato uttaradisābhāge paṭhamaṃ porisappamāṇaṃ silātalapariyantaṃ khaṇitvā paṃsūni apanetvā nadīvālukāhi pūretvā kuñjararājavirājitaādhārabaṇdhakato paṭṭhāya yāva phupikaṃ aṭṭhaṃsavibhāgena bhitticchadanāni <pageBreak edition="V" number="0.0027" /> vibhattāni katvā paccekaṃ nānāvaṇṇavicittānamaṭṭhavidhānaṃ bhittībhāgānamupari keliparihāsarasajanakanānāvesavilāsabhūsitapahūtabhūtakiṃkaraparigataviṭaddhakamaṇḍalamaṇḍitaṃ pamukhapariyante vividhacittarūpamanoharamuccataraṃ iḍhikāhi nivitaṃ katasudhāparikammaṃ makaratoraṇamaṇḍalañca nimminitvā antoviracitāti manoharamālākammalatā kammādi nānāvidha cittakamma samujjalaṃ suvihitasopānadvārakavāṭaṃ samalaṅkataṭṭhānalīḷhamanohara sajīvajinasaṃ kāsapaṭibimbarūpavibhūsitaṃ paṭibimbassa dakkhiṇato ghanasilāvihita sugatarūpapatimaṇḍitaṃ tibhūmakaṃ mahā vimānaṃ kāresi.</paragraph>
    <centered line="359">Iti aṭṭhaṃsa vimānuppattiparicchedo ekādasamo.</centered>
    <hangnum line="360" number="122"></hangnum>
    <gatha1 line="361"> Viddhastasaṃkharaṇato navakammunāvā,</gatha1>
    <gatha2 line="362">Khettādidānavidhināca anāgatepi;</gatha2>
    <gatha3 line="363">Ye sādhavo pariharanti imaṃ vihāraṃ,</gatha3>
    <gathalast line="364">Nāmadva kārampi tesamihālikhantu.</gathalast>
  </content>
</document>