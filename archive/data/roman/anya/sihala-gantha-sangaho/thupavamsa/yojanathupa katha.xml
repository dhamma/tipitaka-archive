<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e1202n.nrf7.xml</normativeSource>
    <source>roman/anya/sihala-gantha-sangaho/thupavamsa/yojanathupa katha.xml</source>
    <script>roman</script>
    <directory>/anya/sihala-gantha-sangaho/thupavamsa</directory>
    <basename>yojanathupa katha</basename>
    <titlePath>Yojanathūpa kathā - Thūpavaṃsa - Sihaḷa-gantha-saṅgaho - Anya</titlePath>
  </metadata>
<content>
    <chapter line="1">Yojanathūpa kathā</chapter>
    <paragraph line="2">Atha rājā aññāni ca bahūni puññakammāni katvā cattālīsa vassāni rajjaṃ kāresi. Tassa accayena taṃ kaniṭṭho uttiya rājā dasavassāni rajjaṃ kāresi. Tassa accayena taṃ kaniṭṭho mahāsīvo dasavassāneva rajjaṃ kāresi tassa accayena tassāpi kaniṭṭho sūratisso dasavassāneva rajjaṃ kāresi tato assanāvika puttā dve damiḷā sūratissaṃ gahetvā dvevīsa vassāni dhammena rajjaṃ kāresuṃ. Te gahetvā muṭasīvassa rañño putto aselo nāma dasavassāni rajjaṃ kāresi atha coḷaraṭṭhato agantvā eḷāro nāma damilo asela bhūpatiṃ gahetvā catucattālīsa vassāni rajjaṃ kāresi eḷāraṃ gahetvā duṭṭhagāmaṇi abhayo rājā ahosi.</paragraph>
  </content>
</document>