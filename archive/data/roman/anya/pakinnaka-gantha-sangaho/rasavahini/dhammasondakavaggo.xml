<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e1101n.nrf1.xml</normativeSource>
    <source>roman/anya/pakinnaka-gantha-sangaho/rasavahini/dhammasondakavaggo.xml</source>
    <script>roman</script>
    <directory>/anya/pakinnaka-gantha-sangaho/rasavahini</directory>
    <basename>dhammasondakavaggo</basename>
    <titlePath>Dhammasoṇḍakavaggo - Rasavāhinī - Pakiṇṇaka-gantha-saṅgaho - Anya</titlePath>
  </metadata>
<content>
    <chapter line="1">Dhammasoṇḍakavaggo</chapter>
    <title line="2">1. Dhammasoṇḍakassa vatthumhi ayamānupubbīkathā</title>
    <paragraph line="3">Tattha tesaṃ vatthūna muppattiyo dvidhā bhavanti jambudīpe sīhaḷadīpecāti, tattha jambudīpe tāḷīsa, sīhaḷadīpe tesaṭṭhi, tesu tāva jambudīpuppattivatthūni āvi bhavissanti, tatopi dhammasoṇḍakassa vatthu ādi, kathaṃ, amhākaṃ kira bhagavato pubbe imasmiṃyeva bhaddakappe kassaponāma satthā loke udapādi, tassa kho pana bhagavato sāsanantaradhānato na cireneva kālena amhākaṃ bodhisatto bārāṇasīrañño aggamahesiyā kucchismiṃ nibbatti, tassu ppatti kālasamanantarameva sabbasattānaṃ manasi dhammasaññā udapādi, tasmāssa dhammasoṇḍotināma makaṃsu, so paneso kumāro mahantena parivārena vaḍḍhento sabbasippesu nipphattiṃ patvā pitarā uparajjena pūjito hutvā dānādayo dasakusalakammapathe pūrento pituaccayenāmaccehi <pageBreak edition="Myanmar" number="0.0003" /> rajjenābhisiñcito ahosi, so panesa dhammasoṇḍakamahārājā devanagarasadise bārāṇasīnagare cakkavattisadisaṃ bārāṇasīrajjaṃ kārento māsaddhamāsaccayena sirisayanagato evaṃ cintesi, mamevaṃ rajjasirimanubhavanaṃ na sobhati dhammaviyogena, divākara virahito nabho viyātiādinā nānākāraṇaṃ cintesi, tenettha.</paragraph>
    <hangnum line="4" number="1"></hangnum>
    <gatha1 line="5"> Puññena sīlādimayena pubbe,</gatha1>
    <gatha2 line="6">Katena pattosmi atanditena,</gatha2>
    <gatha3 line="7">Masakkasāre viya devarājā;</gatha3>
    <gathalast line="8">Rājattamiddhe puramuttamamhi.</gathalast>
    <hangnum line="9" number="2"></hangnum>
    <gatha1 line="10"> Rūpena hārīnayanussavena,</gatha1>
    <gatha2 line="11">Saddena sammā savaṇāmatena,</gatha2>
    <gatha3 line="12">Gandhena ghānussavasobhanena,</gatha3>
    <gathalast line="13">Rasaññapuññena rasenacāpi.</gathalast>
    <hangnum line="14" number="3"></hangnum>
    <gatha1 line="15"> Phassena gattassa suphassadena,</gatha1>
    <gatha2 line="16">Samiddhipattosmi mahiddhikohaṃ,</gatha2>
    <gatha3 line="17">Nevettakeneva pamādabhāva,</gatha3>
    <gathalast line="18">Mā pajjituṃ yuttarūpanti ñatvā.</gathalast>
    <hangnum line="19" number="4"></hangnum>
    <gatha1 line="20"> Dassāmi aṅgaapi jīvitañca,</gatha1>
    <gatha2 line="21">Dhaññaṃ dhanaṃ cāpi pasannacitto,</gatha2>
    <gatha3 line="22">Sossāmi dhammaṃ sivamādadhānaṃ,</gatha3>
    <gathalast line="23">Jineritaṃ jātijarāpahāṇaṃ.</gathalast>
    <hangnum line="24" number="5"></hangnum>
    <gatha1 line="25"> Na sobhati yathākāsaṃ, jalaṃ dhāmapatiṃvinā,</gatha1>
    <gathalast line="26">Rajjakaraṇaṃ tathā mayhaṃ, vinā dhammā na sobhati.</gathalast>
    <hangnum line="27" number="6"></hangnum>
    <gatha1 line="28"> Na sobhati hathā ratti, nisānāthaṃ vinā sadā,</gatha1>
    <gathalast line="29">Rajjakaraṇaṃ tathā mayhaṃ, vinā dhammā na sobhati.</gathalast>
    <hangnum line="30" number="7"></hangnum>
    <gatha1 line="31"> Alaṅkatopi <pageBreak edition="Myanmar" number="0.0004" /> ce hatthī, vinā dāṭhā na sobhati,</gatha1>
    <gathalast line="32">Rajjakaraṇaṃ tathā mayhaṃ, vinā dhammā na sobhati.</gathalast>
    <hangnum line="33" number="8"></hangnum>
    <gatha1 line="34"> Yathā kallolamālīyaṃ,</gatha1>
    <gatha2 line="35">Vinā velā na sobhati,</gatha2>
    <gatha3 line="36">Rajjakaraṇaṃ tathā mayhaṃ,</gatha3>
    <gathalast line="37">Vinā dhammā na sobhati.</gathalast>
    <hangnum line="38" number="9"></hangnum>
    <gatha1 line="39"> Yathā sumaṇḍito rājā,</gatha1>
    <gatha2 line="40">Kupaṭo neva sobhati,</gatha2>
    <gatha3 line="41">Rajjakaraṇaṃ tathā mayhaṃ,</gatha3>
    <gathalast line="42">Vinā dhammā na sobhati.</gathalast>
    <hangnum line="43" number="10"></hangnum>
    <gatha1 line="44"> Dhammameva suṇissāmi, dhamme me ramatī mano,</gatha1>
    <gathalast line="45">Na hi dhammā paraṃ atthi, dhammamūlaṃ tisampadanti.</gathalast>
    <paragraph line="46">Evaṃ cintetvā pātova sirigabbhā nikkhamma susajjite samussitasetacchatte rājapalleṅke amaccagaṇa parivuto nisīdi devarājāviya virocamāno, nisinno pana rājā amacce evamāha, yo panettha bhonto buddhabhāsitesu dhammesu kiñcidhammaṃ jānāti, so bhāsatu, sotumicchāmidhammanti, te sabbepi mayaṃ deva na jānāmāti āhaṃsu, taṃ sutvā a na tta ma no rājā evaṃ cintesi, yannūnāhaṃ hatthikkhandhe sahassaṃ ṭhapetvā nagare bheriṃcarāpeyyaṃ, yaṃ appevanāma koci dhanalobhena cātuppadikāyapi gāthāya dhammaṃ deseyya. Taṃ me dīgharattaṃ hitāya sukhāya bhavissatīti, tato so tathā katvāpi dhammadesakaṃ alabhanto puna dvisahassaṃ ticatupañcasahassantiyāvakoṭippakoṭiṃdammīti, tato gāma nigama janapade, tato seṭṭhiṭṭhānaṃ senāpati uparājaṭṭhānā dayopi, puna setacchattaṃ dammi, rājavesaṃ pahāya attānaṃ dāsaṃ sāvetvā dhammadesentassa dammiti vatvā bheri carāpetvāpi dhamma desakamalabhitvā saṃviggo <pageBreak edition="Myanmar" number="0.0005" /> kimme dhammaviyogena rajjenāti amaccānaṃ rajjaṃ nīyyātetvā saddhammagavesako dhammasoṇḍakamahārājā mahāvanaṃ pāvisi gāma nigama rājadhāni paramparāya, tenettha.</paragraph>
    <hangnum line="47" number="11"></hangnum>
    <gatha1 line="48"> Pure bheriṃ carāpetvā,</gatha1>
    <gatha2 line="49">Dhammasoṇḍo narādhipo;</gatha2>
    <gatha3 line="50">Saddhammajjhesakaṃ satthu,</gatha3>
    <gathalast line="51">Aladdhā dhanakoṭihi.</gathalast>
    <hangnum line="52" number="12"></hangnum>
    <gatha1 line="53"> Dāso homi pahāyāhaṃ,</gatha1>
    <gatha2 line="54">Rājattaṃ desakassa me;</gatha2>
    <gatha3 line="55">Iccāha so mahīpālo,</gatha3>
    <gathalast line="56">Aho dhammesu lolatā.</gathalast>
    <hangnum line="57" number="13"></hangnum>
    <gatha1 line="58"> Rajjaṃ nīyyātayitvāna, amaccānaṃ manoramaṃ,</gatha1>
    <gathalast line="59">Vanaṃ pāvisi so rājā, gavesaṃ dhammamuttamanti.</gathalast>
    <paragraph line="60">Mahāvanaṃ paviṭṭhakkhaṇe pana mahāsattassa puññatejena sakkassāsanaṃ uṇhākāraṃ dassesi, atha devarājā cintesi akāmaṃ me paṇḍukambala silāsanaṃ uṇhamahosi, kinnukho kāraṇanti lokaṃ olokento sakko devarājā dhammasoṇḍaka mahārājānaṃ sakalajambudīpaṃ vicinitvā saddhammajjhesakaṃ alabhitvā vanaṃ paviṭṭhabhāvaṃ addasa, dhammasoṇḍakamahārājā saddhammatthāya rajja dhana bandhu jīvitampi pahāya araññaṃ paviṭṭho, na so vatāyaṃ yovā sovā satto, imasmiṃyeva kappe buddho bhavissati, buddhabodhisatto cāyaṃ ajjeva mahāraññaṃ paviṭṭho saddhammaṃ aladdhā mahādukkhaṃ pāpuṇeyya, na cetaṃ yuttaṃ, ajja mayā tattha ganthabbaṃ dhammāmatarasena tamabhisiñcitvā rajje pahiṭṭhāpetunti cintetvā attabhāvaṃ vijahitvā bhayānakaṃ mahantaṃ rakkhasavesaṃ nimmiṇitvā mahāsattābhimukho avidūre attānaṃ dassesi, tenettha.</paragraph>
    <hangnum line="61" number="14"></hangnum>
    <gatha1 line="62"> Byagghacchasīhamahiso <pageBreak edition="Myanmar" number="0.0006" /> ragahatthidīpi,</gatha1>
    <gatha2 line="63">Migākulaṃ kaṇṭakaselarukkhaṃ;</gatha2>
    <gatha3 line="64">Narānamindo pavisitvakānanaṃ,</gatha3>
    <gathalast line="65">Itocito vibbhami dhammakāmo.</gathalast>
    <hangnum line="66" number="15"></hangnum>
    <gatha1 line="67"> Tassānubhāvena purindadassa,</gatha1>
    <gatha2 line="68">Silāsanaṃ uṇhamahosi kāmaṃ;</gatha2>
    <gatha3 line="69">Teneva so lokamudikkhamāno,</gatha3>
    <gathalast line="70">Addakkhi dhīraṃ vipine carantaṃ.</gathalast>
    <hangnum line="71" number="16"></hangnum>
    <gatha1 line="72"> Mayajja taṃ dhammarasena sammā,</gatha1>
    <gatha2 line="73">Santappayitvā gamanaṃ varanti;</gatha2>
    <gatha3 line="74">Mantvā subhīmañjanakūṭavaṇṇaṃ,</gatha3>
    <gathalast line="75">Mahāmukhaṃ niggata bhīmadāṭhaṃ.</gathalast>
    <hangnum line="76" number="17"></hangnum>
    <gatha1 line="77"> Dittaggisaṅkāsa visālanettaṃ,</gatha1>
    <gatha2 line="78">Majjhena bhaggaṃ cipiṭagganāsaṃ;</gatha2>
    <gatha3 line="79">Kharatambadāṭhiṃ ghanamassuvantaṃ,</gatha3>
    <gathalast line="80">Nīlodaraṃ gajjitabhīmaghosaṃ.</gathalast>
    <hangnum line="81" number="18"></hangnum>
    <gatha1 line="82"> Karoruhaṃ tikkhasalohitāyataṃ,</gatha1>
    <gatha2 line="83">Visāladhotāyatakhaggahatthaṃ;</gatha2>
    <gatha3 line="84">Gadāyudhenaṅkitamaññabāhuṃ,</gatha3>
    <gathalast line="85">Daṭṭhoṭṭhabhīmaṃ savalīlalāṭaṃ.</gathalast>
    <hangnum line="86" number="19"></hangnum>
    <gatha1 line="87"> Manussamaṃsādanarattapānaṃ,</gatha1>
    <gatha2 line="88">Bhayānakaṃ kakkhalayakkhavaṇṇaṃ;</gatha2>
    <gatha3 line="89">Sumāpayitvāna vanantarasmiṃ,</gatha3>
    <gathalast line="90">Dassesi attaṃ sa narādhipassāti.</gathalast>
    <paragraph line="91">Atha mahāsatto attano avidūre ṭhitaṃ rakkhasaṃ addakkhi, taṃ disvānāssa bhayaṃvā chambhitattaṃvā citthutrāsamattaṃvā nāhosi, kimatra cintesi, apināma evarūpo pirakkhaso dhammaṃ <pageBreak edition="Myanmar" number="0.0007" /> jāneyya, yannūnāhaṃ tassa santike dhammaṃ suṇissāmi, tamme dīgharattaṃ hitāya sukhāya bhavissatīti cintesi. Cintetvā capana ajja mayā tamupasaṅkamma pucchitaṃ vaṭṭatīti gantvā rakkhasena saddhiṃ sallapanto āha.</paragraph>
    <hangnum line="92" number="20"></hangnum>
    <gatha1 line="93"> Asmiṃ vanasmiṃ tarusaṇḍa maṇḍite;</gatha1>
    <gatha2 line="94">Suphullitānekalatākulākule;</gatha2>
    <gatha3 line="95">Adhiggahīto si mahānubhāva,</gatha3>
    <gathalast line="96">Pucchāmi taṃ deva vadehi kaṅkhaṃ.</gathalast>
    <hangnum line="97" number="21"></hangnum>
    <gatha1 line="98"> Dhammaṃ gavesaṃ vanamāgatomhi,</gatha1>
    <gatha2 line="99">Pahāya rajjaṃ api ñātisaṅghaṃ;</gatha2>
    <gatha3 line="100">Jānāsi ce samma vadehi mayhaṃ,</gatha3>
    <gathalast line="101">Ekampi gāthaṃ sugatena desitaṃ.</gathalast>
    <centered line="102">Tato yakkho āha.</centered>
    <hangnum line="103" number="22"></hangnum>
    <gatha1 line="104"> Dhammaṃ pajānāmahamekadesaṃ,</gatha1>
    <gatha2 line="105">Jineritaṃ sādhutaraṃ rasānaṃ,</gatha2>
    <gatha3 line="106">Desemi cehaṃ tava dhamma maggaṃ,</gatha3>
    <gathalast line="107">Tuvañhi kiṃ kāhasi desakassāti.</gathalast>
    <centered line="108">Atha mahāsatto āha.</centered>
    <hangnum line="109" number="23"></hangnum>
    <gatha1 line="110"> Rajje ṭhito assamahaṃ sace bho,</gatha1>
    <gatha2 line="111">Anapparūpaṃ pakaromi pūjaṃ;</gatha2>
    <gatha3 line="112">Idāni eko vanamajjhapatto,</gatha3>
    <gathalast line="113">Karomi kiṃ dehamimaṃ ṭhapetvā.</gathalast>
    <hangnum line="114" number="24"></hangnum>
    <gatha1 line="115"> Yadicchasi tvaṃ mama maṃsalohitaṃ,</gatha1>
    <gatha2 line="116">Karomahaṃ saṅgahamajja tena,</gatha2>
    <gatha3 line="117">Na catthi aññaṃ tava accanīyaṃ,</gatha3>
    <gathalast line="118">Desehi dhammaṃ sugata ppasatthanti.</gathalast>
    <centered line="119">Tato <pageBreak edition="Myanmar" number="0.0008" /> yakkho āha.</centered>
    <hangnum line="120" number="25"></hangnum>
    <gatha1 line="121"> Bhutvāna maṃsaṃ suhitova santo,</gatha1>
    <gatha2 line="122">Hantvā pipāsaṃ rudhiraṃ pivitvā;</gatha2>
    <gatha2 line="123">Dhammaṃ kathetuṃ pabhavāmi tuyhaṃ,</gatha2>
    <gathalast line="124">Vattuṃ na sakkomi khudāparetoti.</gathalast>
    <centered line="125">Atha mahāsatto āha.</centered>
    <hangnum line="126" number="26"></hangnum>
    <gatha1 line="127"> Bhutvā tuvaṃ maṃ pathamañhi yakkha,</gatha1>
    <gatha2 line="128">Pacchā tu desessasi kassa dhammaṃ;</gatha2>
    <gatha3 line="129">Dhammassa mayhaṃ tava maṃsalābhaṃ,</gatha3>
    <gathalast line="130">Tvameva jānāhi yathā bhaveyyāti.</gathalast>
    <paragraph line="131">Evaṃ vutte sakko devānamindo sādhu mahārāja ahameva yuttaṃ jānāmīti vatvā tassāvidūre tigāvutubbedhaṃ añjanavaṇṇaṃ mahantaṃ pabbataṃ māpetvā mahārāja imamāruyha pabbatamuddhaniṭṭhito mama mukhe patatu, ahaṃ patanthassa te dhammaṃ desessāmi, evaṃ sante tuyhaṃ dhammapaṭilābho, mayhaṃca maṃsapaṭilābho bhavissatīti. Taṃ sutvā mahāsatto anamatagge saṃsāre saṃsarato me sīhabyagghacchamacchakacchapavihaṅgādīnaṃ bhakkhabhūtassa jātīsu pamāṇaṃ natti, ajja mayā sambuddhassa dhammatthāya jīvitaṃ pariccajituṃ vaṭṭatīti cintetvā evamāha.</paragraph>
    <hangnum line="132" number="27"></hangnum>
    <gatha1 line="133"> Saṃsāravaṭṭesu vivaṭṭamānā,</gatha1>
    <gatha2 line="134">Papponti dukkhaṃ janatā anekā;</gatha2>
    <gatha3 line="135">Etañhi bho attano vā parassa,</gatha3>
    <gathalast line="136">Atthāya nāhosi ahosi tucchaṃ.</gathalast>
    <hangnum line="137" number="28"></hangnum>
    <gatha1 line="138"> Tvamadinnahārī tica pāradāriko,</gatha1>
    <gatha2 line="139">Pāṇātipātīsi musā abhāsi;</gatha2>
    <gatha3 line="140">Tva majjapāyīti akāsi dosaṃ,</gatha3>
    <gathalast line="141">Paggayha dukkhaṃ bahuso dadanti.</gathalast>
    <hangnum line="142" number="29"></hangnum>
    <gatha1 line="143"> Etañhi <pageBreak edition="Myanmar" number="0.0009" /> bho attano vā parassa,</gatha1>
    <gatha2 line="144">Atthāya nāhosi ahosi tucchaṃ;</gatha2>
    <gatha3 line="145">Rukkhā papātā papatitvakeci,</gatha3>
    <gathalast line="146">Dubbandhiyā duggavisādanena.</gathalast>
    <hangnum line="147" number="30"></hangnum>
    <gatha1 line="148"> Byādhīhi nānākharavedanāhi,</gatha1>
    <gatha2 line="149">Maranti sattā utuvedanāhi;</gatha2>
    <gatha3 line="150">Etañhi bho attano vā parassa,</gatha3>
    <gathalast line="151">Atthāya nāhosi ahosi tucchaṃ.</gathalast>
    <hangnum line="152" number="31"></hangnum>
    <gatha1 line="153"> Byagghacchamaccho ragakucchiyañhi,</gatha1>
    <gatha2 line="154">Matassa me natthi pamāṇasaṅkhā;</gatha2>
    <gatha3 line="155">Etañhi bho attano vā parassa,</gatha3>
    <gathalast line="156">Atthāya nāhosi ahosi tucchaṃ.</gathalast>
    <hangnum line="157" number="32"></hangnum>
    <gatha1 line="158"> Etajja me ducca ja mattadānaṃ,</gatha1>
    <gatha2 line="159">Na hoti devissariyādikāya;</gatha2>
    <gatha3 line="160">Sabbaññubhāvaṃ pana pāpuṇitvā,</gatha3>
    <gathalast line="161">Saṃsārato nittaraṇāya satte.</gathalast>
    <hangnum line="162" number="33"></hangnum>
    <gatha1 line="163"> Tvaṃ samma mayhaṃ bahuso pakārī,</gatha1>
    <gatha2 line="164">Tasmā tavetaṃ vacanaṃ karomi;</gatha2>
    <gatha3 line="165">Asaṃkito desaya mayhadhammaṃ,</gatha3>
    <gathalast line="166">Samijjhate dāni manoratho teti.</gathalast>
    <paragraph line="167">Evañca pana vatvā mahāsatto pabbatamāruyha ṭhito āha, ahamajja rajjena saddhiṃ jīvitañca sarīramaṃsañca saddhammatthāya dammīti somanassappatto hutvā samma dhammaṃ desehīti vatvā tasmiṃ mahādāṭhaṃ mahāmukhaṃ vivaritvā ṭhite tassābhimukho upapati. Atha sakko devānamindo somanasso acchariyappatto attabhāvaṃ vijahitvā alaṅkatadibbattabhāvaṃ māpetvā ākāse <pageBreak edition="Myanmar" number="0.0010" /> taruṇasuriyo viya obhāsamāno ākāsato patantaṃ mahāsattaṃ ubhohi hatthehi daḷhaṃ patigaṇhitvā devalokaṃ netvā paṇḍukambala silāsane nisīdāpetvā dibbamayehi gandhamālādīhi pūjetvā sayaṃ dhammaṃ sutvā pasanno pasannākāraṃ katvā kassapadasabalena desitāya aniccādiparidīpikāya.</paragraph>
    <hangnum line="168" number="34"></hangnum>
    <gatha1 line="169"> Aniccāva ta saṅkhārā, uppādavayadhammino;</gatha1>
    <gathalast line="170">Uppajjitvā nirujjhanti, tesaṃ vūpasamo sukhoti.</gathalast>
    <paragraph line="171">Gāthāya dhammadesanena tassa manorathaṃ matthakaṃ pāpetvā devaloke mahantaṃ sirivibhavaṃ dassetvā ānetvā sakarajjeyeva patiṭṭhāpetvā appamatto hoti mahārājāti ovaditvā devalokameva agamāsīti.</paragraph>
    <hangnum line="172" number="35"></hangnum>
    <gatha1 line="173"> Iti amitasiriṃ vā jīvitaṃ vāpi santo,</gatha1>
    <gatha2 line="174">Na sumariya pasatthaṃ dhammamevā caranti;</gatha2>
    <gatha3 line="175">Tanutara vibhavānaṃ appamāyūnamambho,</gatha3>
    <gathalast line="176">Iha kusalapamādo ko nu tumhādisānanti.</gathalast>
    <centered line="177">Dhammasoṇḍakavatthuṃ paṭhamaṃ.</centered>
    <title line="178">2. Migaluddakassa vatthumhi ayamānupubbikathā</title>
    <paragraph line="179">Ito kira eka tiṃsatime kappe sikhīnāma sammāsambuddho samatiṃsa pāramiyo pūretvā paramātisambodhiṃ patvā sadevakaṃ lokaṃ saṃsārakantārā uttārento dhammaratanavassaṃ vassāpento dhammabheriṃpaharanto dhammaketuṃ ussāpento ekasmiṃ samaye viveka manubrūhanto araññāyatanaṃ pāvisi, <pageBreak edition="Myanmar" number="0.0011" /> pavisitvā capana supupphitanāgapunnāgādinānātarusaṇḍamaṇḍite suphullasumanamālatippabhutinānālatākule anekavidhadipadacatuppadasaṅghanisevite ramaṇīye sītalasilātale catugguṇaṃ saṅghāṭiṃpaññapetvā nisīdi chabbaṇṇaraṃsīhi disaṃ pūrayanto, tadā tattha devabrahmanāgasupaṇṇādayo sannipatitvā dibbamayehi gandhamālādīhi bhagavantaṃ pūjayamānā thomayamānā namassamānā aṭṭhaṃsu, tasmiṃ panasamāgame bhagavā madhurassaraṃ nicchārento brahmaghosena catusaccapaṭisaṃyuttaṃ dhammaṃ deseti amatavassaṃ vassāpentoviya. Tadā eko migaluddako vanaṃ paviṭṭho migasūkare hantvā maṃsaṃ khādanto taṃ ṭhānaṃ patvā addasa bhagavantaṃ dhammaṃ desentaṃ. Disvā ekamantaṃ ṭhito dhammaṃ sutvā cittaṃ pasādetvā tato cuto devaloke nibbattitvā chasu kāmasaggesu manussesuca aparāparaṃ issariyaṃ anubhavanto imasmiṃ buddhuppāde sāvatthiyaṃ kulagehe nibbattitvā viññutaṃ patto bhagavato sāsane pabbajitvā ekadivasaṃ dhammaṃ desentassa bhagavato catusaccapati saṃyuttaṃ dhammakathaṃ sutvā catupaṭisambhidāhi arahattaṃ patvā ekadivasaṃ bhikkhusaṅghamajjhagato attano katakammappakāsanena pītivācamudāhari.</paragraph>
    <hangnum line="180" number="1"></hangnum>
    <gatha1 line="181"> E ka tiṃ se ito kappe,</gatha1>
    <gatha2 line="182">Loke uppajji nāyako;</gatha2>
    <gatha3 line="183">Pattiṃsa lakkhaṇātiṇṇo,</gatha3>
    <gathalast line="184">Sambuddho sa sikhīvhayo.</gathalast>
    <hangnum line="185" number="2"></hangnum>
    <gatha1 line="186"> Jalanto dīparukkhova, sūriyova nabha muggato;</gatha1>
    <gathalast line="187">Merurājāva sambuddho, janesaggo patāpavā.</gathalast>
    <hangnum line="188" number="3"></hangnum>
    <gatha1 line="189"> Pūretvā dhammanāvāyaṃ, sa nātho sakalaṃ pajaṃ;</gatha1>
    <gathalast line="190">Patiṭṭhapento saṃsāra, kantārā santibhūmiyaṃ.</gathalast>
    <hangnum line="191" number="4"></hangnum>
    <gatha1 line="192"> Dhammaketuṃ <pageBreak edition="Myanmar" number="0.0012" /> samussento, hananto dhammadundubhiṃ;</gatha1>
    <gathalast line="193">Satte dukkhā pamocento, vasī tattha jino vasī.</gathalast>
    <hangnum line="194" number="5"></hangnum>
    <gatha1 line="195"> Ekasmiṃ samaye nātho,</gatha1>
    <gatha2 line="196">Lokapajjotako jino;</gatha2>
    <gatha3 line="197">Vivekakāmo sambuddho,</gatha3>
    <gathalast line="198">Surammaṃ kānanaṃ gato.</gathalast>
    <hangnum line="199" number="6"></hangnum>
    <gatha1 line="200"> Punnāganāgapūgādi, nānāpādapasaṃkulaṃ;</gatha1>
    <gathalast line="201">Latā liṅgitasākhāhi, sā modakusumāyutaṃ.</gathalast>
    <hangnum line="202" number="7"></hangnum>
    <gatha1 line="203"> Kusumā modasammatta, chappadāli nisevitaṃ;</gatha1>
    <gathalast line="204">Nānāmiga gaṇākiṇṇaṃ, mayūragaṇa naccitaṃ.</gathalast>
    <hangnum line="205" number="8"></hangnum>
    <gatha1 line="206"> Sītalacchodikāsādhu, supatitthajalāsayaṃ;</gatha1>
    <gathalast line="207">Āsāra sāradhārāhi, nijjharāsata saṃkulaṃ.</gathalast>
    <hangnum line="208" number="9"></hangnum>
    <gatha1 line="209"> Gantvāna so mahāraññaṃ,</gatha1>
    <gatha2 line="210">Sītalaṃ sikatātalaṃ;</gatha2>
    <gatha3 line="211">Silātale nisinnosi,</gatha3>
    <gathalast line="212">Vissajjento charaṃsiyo.</gathalast>
    <hangnum line="213" number="10"></hangnum>
    <gatha1 line="214"> Devā tattha samāgantvā, pūjesuṃ dvipaduttamaṃ;</gatha1>
    <gathalast line="215">Dibbehi gandhamālāhi, naccehi turiyehica.</gathalast>
    <hangnum line="216" number="11"></hangnum>
    <gatha1 line="217"> Devadevo tadā deva, saṅghamajjhe nisīdiya;</gatha1>
    <gathalast line="218">Catusacca madesesi, niccharaṃ madhuraṃ giraṃ.</gathalast>
    <hangnum line="219" number="12"></hangnum>
    <gatha1 line="220"> Tadāhaṃ luddako āsiṃ, migasūkaramārako;</gatha1>
    <gathalast line="221">Migamaṃsena jivāmi, tena posemi dārake <note>posentoputtadārake itikatthaci</note>.</gathalast>
    <hangnum line="222" number="13"></hangnum>
    <gatha1 line="223"> Tadāhaṃ <pageBreak edition="Myanmar" number="0.0013" /> migavaṃ yāto,</gatha1>
    <gatha2 line="224">Sabāṇo sasarāsano;</gatha2>
    <gatha3 line="225">Addasaṃ virajaṃ buddhaṃ,</gatha3>
    <gathalast line="226">Devasaṅghapurakkhataṃ.</gathalast>
    <hangnum line="227" number="14"></hangnum>
    <gatha1 line="228"> Candaṃva tārakākiṇṇaṃ, meruṃvaṇṇavamajjhagaṃ;</gatha1>
    <gathalast line="229">Virocamāna māsīnaṃ, catusaccappakāsakaṃ.</gathalast>
    <hangnum line="230" number="15"></hangnum>
    <gatha1 line="231"> Ekapasse ṭhito tattha, assosiṃ dhammamuttamaṃ;</gatha1>
    <gathalast line="232">Tattha cittaṃ pasādetvā, somanassaṃ pavedayiṃ.</gathalast>
    <hangnum line="233" number="16"></hangnum>
    <gatha1 line="234"> Ekatiṃse ito kappe,</gatha1>
    <gatha2 line="235">Yaṃ puññaṃ pasutaṃ mayā;</gatha2>
    <gatha3 line="236">Tenāhaṃ puññakammena,</gatha3>
    <gathalast line="237">Jātosiṃ devayoniyaṃ.</gathalast>
    <hangnum line="238" number="17"></hangnum>
    <gatha1 line="239"> Sampattimanubhutvāna, chakāmagge parāparaṃ;</gatha1>
    <gathalast line="240">Devasaṅghaparibbūḷho, vimāne ratanāmaye.</gathalast>
    <hangnum line="241" number="18"></hangnum>
    <gatha1 line="242"> Manussesuca yaṃ aggaṃ, tassa bhāgī bhavāmahaṃ;</gatha1>
    <gathalast line="243">Bhoge me ūnatā natthi, saddhammasavaṇe phalaṃ.</gathalast>
    <hangnum line="244" number="19"></hangnum>
    <gatha1 line="245"> Imasmiṃ bhaddake kappe,</gatha1>
    <gatha2 line="246">Sāvattipuramuttame;</gatha2>
    <gatha3 line="247">Aḍḍhe mahaddhane sāle,</gatha3>
    <gathalast line="248">Jātohaṃ udite kule.</gathalast>
    <hangnum line="249" number="20"></hangnum>
    <gatha1 line="250"> Mahatā parivārena, patto vuddhiṃca viññutaṃ;</gatha1>
    <gathalast line="251">Cārikaṃ caramānohaṃ, patto jetavanaṃ varaṃ.</gathalast>
    <hangnum line="252" number="21"></hangnum>
    <gatha1 line="253"> Addasaṃ saha sissehi, nisinnaṃ sugataṃ tadā;</gatha1>
    <gathalast line="254">Assosiṃ madhuraṃ dhammaṃ, catusaccappakāsakaṃ.</gathalast>
    <hangnum line="255" number="22"></hangnum>
    <gatha1 line="256"> Sutvāna madhuraṃ dhammaṃ, pabbajitvāna sāsane;</gatha1>
    <gathalast line="257">A jarā maraṃ sītibhūtaṃ, patto nibbāṇamuttamaṃ.</gathalast>
    <hangnum line="258" number="23"></hangnum>
    <gatha1 line="259"> Sutaṃ <pageBreak edition="Myanmar" number="0.0014" /> ekamuhuttaṃ me, tadā dhammaṃ sudesitaṃ;</gatha1>
    <gathalast line="260">Tenamhi caturāpāye, na jāto na kutobhayaṃ.</gathalast>
    <hangnum line="261" number="24"></hangnum>
    <gatha1 line="262"> Karamukkhippa vakkhāmi, karothe kagiraṃ mama;</gatha1>
    <gathalast line="263">Mamo pamaṃ karitvāna, dhammaṃ suṇātha sādhukanti.</gathalast>
    <centered line="264">Evañca pana vatvā satte dhammasavaṇe niyojesīti.</centered>
    <hangnum line="265" number="25"></hangnum>
    <gatha1 line="266"> Iti tanutarakālaṃ sādhu dhammaṃ suṇitvā,</gatha1>
    <gatha2 line="267">Adhigatavibhavānaṃ ānubhāvaṃ suṇitvā;</gatha2>
    <gatha3 line="268">Bhavavibhavasukhaṃ bho patthayantā kusītaṃ,</gatha3>
    <gathalast line="269">Jahatha suṇatha dhammaṃ dullabhaṃ dullabhassāti.</gathalast>
    <centered line="270">Migaluddakassa vatthuṃ dutiyaṃ.</centered>
    <title line="271">3. Tiṇṇaṃjanānaṃ vatthumhi ayamānupubbīkathā</title>
    <paragraph line="272">Jambudīpasmiṃ kira pubbe mahānidāgho ahosi, tadā nidāghasuriyena sakiraṇakarā vāpi pokkharaṇi nadī girikandaranijjharādīsu udakaṃ nissesaṃ katvā pītamiva udake parikkhīṇe macchakacchapādayo yebhuyyena vināsaṃ pattā. Atha mahāraññabhūmiyaṃ rukkhatiṇalabhādayo atīva milātā ahesuṃ. Migapakkhinopighammābhitattā pipāsito marīciṃ toyantimaññamānā itocitoca dhāvantā mahādukkhappattā ahesuṃ. Tadā eko suvapotako pipāsito tattha tattha pānīyaṃ pariyesanto mahāraññe ekasmiṃ pūtipādape saṭṭhiratane narakāvāṭe pānīyagandhaṃ ghāyitvā lobhena pātuṃ otiṇṇo atipānena bhāro tattheva patitvā uggantuṃ nāsakkhi. Athāparopi sappoca manussocāti dve janā tattheva patiṃsu, sappānāma vivekaṃ laddhāva attaṃ vijahanti. Tasmāyaṃ aladdhā <pageBreak edition="Myanmar" number="0.0015" /> vivekattaṃ uggantuṃ nāsakkhi. Anālambattā manussopi. Te uggantuṃ asakkontā maraṇabhayabhītā aññamañña maviheṭhentā tattheva vasiṃsu. Atheko barāṇasīvāsiko manusso vanaṃ paviṭṭho tatheva pānīyaṃ pariyesamāno taṃ ṭhānaṃ patvā te tayopi disvā kampamānahadayo valliyā piṭakaṃ bandhitvā sikkāya pakkhipitvā otāretvā te tayopi uddhari, athānena te amhākaṃ jīvitaṃ dinnanti somanassā tassevamāhaṃsu, sāmi mayaṃ tumhe nissāya jīvitaṃ labhimha, tumhe ito paṭṭhāya amhākaṃ sahāyo, mayampi te sahāyā, amhākaṃ vasanaṭṭhānāni āgantukāmāti vatvā tesu tāva suvapotako āha, sāmi bārāṇasiyaṃ dakkhiṇadvāre mahānigrodho atthi, tatthāhaṃ vasāmi, tava tathārūpe kicce sati mama santikamāgamma suvāti saddaṃkarohīti vatvā mettithiraṃ katvā pakkāmi, sappopi sammāhaṃ tasseva nigrodhassā vidūre mahantaṃ vammikaṃ atthi, tattha vasāmi, tavatthe sati tatthāgantvā dīghātisaddaṃ karohīti vatvā tathevapakkāmi, manussopi bārāṇasiyaṃ asukāyanāma vīthiyā asukagehe vasāmi, tavatthe sati mama santikaṃ āgacchāti vatvā pakkāmi, athā parabhāge so upakārako puriso attano kicce sañjāte mama sahāyānaṃ santikaṃ gamissāmīti saṅketānusārena gantvā nigrodhamūle ṭhito suvassa saddamakāsi, taṃ sutvā suvapotako vegenāgantvā tena saddhiṃ paṭisammoditvāsamma cirenā gatosi, āgatakāraṇaṃ me ācikkhāti āha. Sopāha sammāhaṃ jīvitu masakkonto puttadārake ñātīnaṃ paṭipādetvā tava santikamāgatomhiti, suvapotakopi sādhu samma tayā kataṃ mama santikamāgacchantena, tayā mama jīvitaṃ dinnaṃ, mayāpi tava jīvanupāyaṃ kātuṃ vaṭṭati, yāvāhaṃ āgacchāmi, tāvettha thokaṃ vissamāti vatvā pakkāmi jīvanupāyaṃ pariyesamāno, <pageBreak edition="Myanmar" number="0.0016" /> tasmiṃ kira samaye bārāṇasīrājā nagarato nikkhamma susajjituyyānaṃ pavisitvā sapariso kīḷitvā majjhantikasamaye suphullitaṃ pañcapadumasañchanvaṃ maṅgalapokkharaṇiṃ disvā nahāyitukāmo sabbābharaṇāni omuñcitvā rājapurise paṭipādetvā nahāyituṃ otari, tadā suvapotako taṃ ṭhānaṃ patto sākhantare nilīno rājapurisānaṃ pamādaṃ disvā rañño muttāhāraṃ ḍasitvā ākāsaṃ pakkhanditvā vegenāgantvā attano sahāyassa datvā appamatto imaṃ valañjehi sammāti vatvā adāsi, tato so naṃ gahetvā imaṃ kuhiṃ paṭisāmessāmīti cintonto mameko sahāyako antonagare vasati, tasmiṃ ṭhapessāmīti cintetvā yathāsaṅketamupagamma taṃ disvā paṭisanthāraṃ katvā suvapotakena kato pakāraṃ pakāsetvā imaṃ muttāhāraṃ sādhukaṃ ṭhapehīti vatvā adāsi, taṃkhaṇe rājā nahātvānulitto ābharaṇāni pilandhento muttāhāraṃ nāddasa. Tato rājapurisā antoca bahica parijane upaparikkhitvā muttāhāraṃ apassantā nagare bheriṃ carāpesuṃ, yo muttāhāraṃ passati, tassa rājā mahantaṃ yasaṃ dassatīti. Taṃ sutvā so mittadūbhī evaṃ cintesi, ahaṃcamhi dukkhito, yannūnāhaṃ muttāhāraṃ rañño dassetvā sukhena vaseyyaṃ, kimme etenāti tena kataṃ tathārūpaṃ upakāraṃ asallakkhento mahāmittadūbhī puriso rājapurise upasaṅkamma muttahāraṃ attano santike ṭhapitabhāvaṃ kathesi, bho mama santike eko puriso muttahāraṃ ṭhapesīti. Evaṃ asappurisasaṃsaggoti, tathāhi.</paragraph>
    <hangnum line="273" number="1"></hangnum>
    <gatha1 line="274"> Yathā saṃvaḍḍhito nimbo, madhukhīro dasiñcanā;</gatha1>
    <gathalast line="275">Na yāti madhuraṃ taṃ vo, pakāra masataṃ kataṃ.</gathalast>
    <hangnum line="276" number="2"></hangnum>
    <gatha1 line="277"> Sīsenu daka mādāya, vaḍḍhitopi nuhītaru;</gatha1>
    <gathalast line="278">Na yāti madhuraṃ taṃvo, pakāramasataṃ kataṃ.</gathalast>
    <hangnum line="279" number="3"></hangnum>
    <gatha1 line="280"> Niccaṃ <pageBreak edition="Myanmar" number="0.0017" /> khīrodapānena, vaḍḍhito siviso yathā;</gatha1>
    <gathalast line="281">Visaṃva parivatteti, tathā nīcopakārakaṃ.</gathalast>
    <hangnum line="282" number="4"></hangnum>
    <gatha1 line="283"> Yathāttanā kato aggi, sītalaṃ na dade khalu;</gatha1>
    <gathalast line="284">Tathā nīce kataṃ kāraṃ, aggīva dahate tanuṃ.</gathalast>
    <hangnum line="285" number="5"></hangnum>
    <gatha1 line="286"> Tasmā upaparikkhitvā, hāvabhāvena buddhiyā;</gatha1>
    <gathalast line="287">Kātabbā metti jantūhi, nāmitto labhatesukhanti.</gathalast>
    <paragraph line="288">Athassa mittadubhino vacanena rājapurisā muttāhāraṃcataṃca gahetvā sabhaṇḍakaṃ purisaṃ dassesuṃ. Atha rājā sabhaṇḍakaṃ coraṃ disvā kuddho imaṃ netvā dakkhiṇadvāre jīvasūle uttāsethāti āṇāpesi, rājapurisā tassa rājāṇaṃ karonto agamaṃsu, tehi nīyamāno puriso dakkhiṇadvārā nikkhamma sappasahāyaṃ saritvā appevanāme tassa santikā kiñci sotthi bhaveyyāti pubbe vuttasaṅketā nusārena vammikaṃ disvā samma dīghāti saddamakāsi, so vammikā nikkhammataṃ tathā niyamānaṃ disvā saṃviggo dukkhappatto sahāyassame ajja avassayena upatthambhaṃ bhavituṃ vaṭṭatīti taṃ samassāsetvā attabhāvaṃ vijahitvā aññataravesena rājapurise upasaṅkamma imaṃ purisaṃ muhuttaṃmā mārethāti daḷhaṃ vatvā muhuttena rañño aggamahesiyā vasanaṭṭhānaṃ gantvā sappavaṇṇena deviṃ ḍasitvā tāya visena mucchitakāle manussavaṇṇena vajjhappatto visosadhaṃ jānātitī vatvā taṃkhaṇeva sahāyassa santikaṃ gantvā raññā tava pakko sitakāle gantvā udakappasatena deviyā sarīre paharitvā nibbisaṃ karāhīti vatvā pakkāmi, atha rājā visavejja pariyesanto taṃ pavattiṃ sutvā vajjhappattaṃ ānethāti āṇāpetvā deviyā nibbisaṃ karothāti āha, so nāgarājena vuttanayena nibbisamakāsi, sā sukhitā arogā ahosi, rājā taṃ disvā tuṭṭho tassa khettavatthuyānavāhanādidānena <pageBreak edition="Myanmar" number="0.0018" /> mahāsakkāramakāsi, atha so rājānaṃ upasaṅkamma attanā kataṃ sabbaṃ pakāsesi. Tena vuttaṃ.</paragraph>
    <hangnum line="289" number="6"></hangnum>
    <gatha1 line="290"> Ekadāhaṃ mahārāja, vanaṃ kammena kenaci;</gatha1>
    <gathalast line="291">Gatoddasaṃ mahāvāṭe, patitaṃ suvapotakaṃ.</gathalast>
    <hangnum line="292" number="7"></hangnum>
    <gatha1 line="293"> Atho ragaṃ manussaṃca;</gatha1>
    <gatha2 line="294">Dukkhappatte khudāpare;</gatha2>
    <gatha3 line="295">Ukkhipiṃ karuṇāyāhaṃ;</gatha3>
    <gathalast line="296">Te me vocuṃ tadā tayo.</gathalast>
    <hangnum line="297" number="8"></hangnum>
    <gatha1 line="298"> Adāsi jīvamamhākaṃ, upakārosi no tuvaṃ;</gatha1>
    <gathalast line="299">Tava kicce samuppanne, amhākaṃ ehi santikaṃ.</gathalast>
    <hangnum line="300" number="9"></hangnum>
    <gatha1 line="301"> Evaṃ tehi pavuttohaṃ, agañchiṃ suvasantikaṃ;</gatha1>
    <gathalast line="302">Tena katūpakārohaṃ, manussassāpi santikaṃ.</gathalast>
    <hangnum line="303" number="10"></hangnum>
    <gatha1 line="304"> Tenāhaṃ maraṇappatto, addasaṃ uragādhipaṃ;</gatha1>
    <gathalast line="305">Sodāsi jīvitaṃ mayhaṃ, alatthaṃ <note>aladdha itisabbattha</note> vipulaṃ dhanaṃ.</gathalast>
    <hangnum line="306" number="11"></hangnum>
    <gatha1 line="307"> Sujano nāvamantabbo, khuddakoti narādhipa;</gatha1>
    <gathalast line="308">Suvoca uragocete, mittadhamme patiṭṭhitā.</gathalast>
    <hangnum line="309" number="12"></hangnum>
    <gatha1 line="310"> Kāraṇaññū manusseso,</gatha1>
    <gatha2 line="311">Amhehi samajātiko;</gatha2>
    <gatha3 line="312">Katūpakāro evampi,</gatha3>
    <gathalast line="313">Diso jāto narādhamo.</gathalast>
    <hangnum line="314" number="13"></hangnum>
    <gatha1 line="315"> Akasmā deva kuppanti, pasīdantinimittato;</gatha1>
    <gathalast line="316">Sīlaṃ hetamasādhūnaṃ, bālānamavijānataṃ.</gathalast>
    <hangnum line="317" number="14"></hangnum>
    <gatha1 line="318"> Manussāpi mahārāja, keci vissāsiyā na ve;</gatha1>
    <gathalast line="319">Tiracchānāpi honteva, ajimhamanasāsaṭhāti.</gathalast>
    <paragraph line="320">Evaṃ <pageBreak edition="Myanmar" number="0.0019" /> so attano pavattiṃ kathesi, rājā taṃ sutvā pasanno imassa purisassa mahantaṃ gehaṃ katvā mahāparihāraṃ karothāti āṇāpesi, so pana mama gehaṃ nigrodhassa ca vammikassa ca antare karothāti vatvā tathā kāretvā tattha vasanto rājūpaṭṭhānaṃ karonto tehi sahāyehi saddhiṃ sammodamāno yāvajīvaṃ vasitvā āyu pariyosāne tehi saddhiṃ yathākammaṃ gatoti.</paragraph>
    <hangnum line="321" number="15"></hangnum>
    <gatha1 line="322"> Iti patitasukhamhā aṅgato vā dhanamhā,</gatha1>
    <gatha2 line="323">Paramatarapatiṭṭhā honti mittā sakhānaṃ;</gatha2>
    <gatha3 line="324">Virahitasakhinaṃ bho natthi yasmābhivuddhi,</gatha3>
    <gathalast line="325">Ciṇutha kusaladhammaṃ mittavantā mahantaṃ.</gathalast>
    <centered line="326">Tiṇṇaṃ janānaṃ vatthuṃ tatiyaṃ.</centered>
    <title line="327">4. Buddheniyā vatthumhi ayamānupubbīkathā</title>
    <paragraph line="328">Jambudīpe kira pubbe pāṭaliputtanagare sattāsītīkoṭinihitadhanaṃ ekaṃ seṭṭhikulaṃ ahosi, tassa pana seṭṭhino ekāyeva dhītā ahosi nāmena buddhenināma, tassā sattavassikakāle mātāpitaro kālamakaṃsu, tasmiṃ kule sabbaṃ sāpateyyaṃ tassāyeva ahosi, sā kira abhirūpā pāsādikā paramāya vaṇṇapokkharatāya samannāgatā devaccharapaṭibhāgā piyāca ahosi manāpā, saddhā pasannā ratanattayamāmikā paṭivasati, tasmiṃ pana nagare seṭṭhisenāpatiuparājādayo taṃ attano pādaparicārikaṃ kāmayamānā manusse pesesuṃ paṇṇākārehi saddhiṃ, sā taṃ sutvā cintesi, mayhaṃ mātāpitaro sabbaṃ vibhavaṃ pahāya matā, mayā pana tathā agantabbaṃ, kiṃ me patikulena, kevalaṃ <pageBreak edition="Myanmar" number="0.0020" /> vittavināsāya bhavati, mayā pani maṃ dhanaṃ buddhasāsaneyeva nidahituṃ vaṭṭatīti cintesi, cintetvā ca pana tesaṃ na mayhaṃ patikulenatthoti paṭikkhipi, sā tato paṭṭhāya mahādānaṃ pavattentī samaṇabrahmaṇe santappesi, tenettha.</paragraph>
    <hangnum line="329" number="1"></hangnum>
    <gatha1 line="330"> Catuddisāyātajinatrajānaṃ,</gatha1>
    <gatha2 line="331">Āpānabhūtaṃ gharamāsi tassā;</gatha2>
    <gatha3 line="332">Yadicchita ppaccayalābha hetu,</gatha3>
    <gathalast line="333">Devaddumovāsi mahānubhāvo.</gathalast>
    <hangnum line="334" number="2"></hangnum>
    <gatha1 line="335"> Pupphūpahārādi vitānalaṅkatā,</gatha1>
    <gatha2 line="336">Padīpa paññatta subhāsanāvalī;</gatha2>
    <gatha3 line="337">Sukhāsanāsīna vasīhilaṅkatā,</gatha3>
    <gathalast line="338">Tassāsi tasmiṃ varadānasālā.</gathalast>
    <hangnum line="339" number="3"></hangnum>
    <gatha1 line="340"> Sudhotahatthā sucipuññacittā,</gatha1>
    <gatha2 line="341">Sadādarā rakkhitapañcasīlā;</gatha2>
    <gatha3 line="342">Buddhenināmā karuṇā guṇaggā,</gatha3>
    <gathalast line="343">Adā mahādānavaraṃ pasatthanti.</gathalast>
    <paragraph line="344">Athāparabhāge eko assavāṇijako assa-vāṇijjāya pubbantāparantaṃ gacchanto āgamma imissā gehe nivāsaṃ gaṇhi, atha so vāṇijo taṃ disvā dhītusinehaṃ pati ṭṭhā pe tvā gandhamālavatthālaṅkārādīhi tassā upakārako hutvā gamanakāle amma etesu assesu tava ruccanakaṃ assaṃ gaṇhāhīti āha, sāpi asse oloketvā ekaṃ sindhavapotakaṃ disvā etaṃ me dehīti āha, vāṇijo amma eso sindhavapotako, appamattā hutvā paṭijaggāhīti vatvā taṃ paṭipādetvā agamāsi. Sāpi taṃ paṭijaggamānā ākāsagāmibhāvaṃ ñatvā sammā paṭijaggantī evaṃ cintesi, puññakaraṇassa <pageBreak edition="Myanmar" number="0.0021" /> me sahāyo laddhoti, agatapubbāca me bhagavato samāraṃ mārabalaṃ vidhametvā buddhabhūtassa jayamahābodhibhūmi, yannūnāhaṃ tattha gantvā bhagavato jayamahābodhiṃ vandeyyanti cintetvā ba hū rajatasuvaṇṇamālādayo kārāpetvā ekadivasaṃ assa mabhiruyha ākāsena gantvā bodhimālake ṭhatvā āgacchantuayyā suvaṇṇamālā pūjetuṃti ugghosesi. Tenettha.</paragraph>
    <hangnum line="345" number="4"></hangnum>
    <gatha1 line="346"> Yato paṭṭhāyahaṃ buddha, sāsane suddhamānasā;</gatha1>
    <gathalast line="347">Pasannā tena saccena, mamānuggahabuddhiyā.</gathalast>
    <hangnum line="348" number="5"></hangnum>
    <gatha1 line="349"> Āgacchantu namassantu, bodhiṃ pūjentu sādhukaṃ;</gatha1>
    <gathalast line="350">Soṇṇamālāhi sambuddha, puttā ariyasāvakā.</gathalast>
    <hangnum line="351" number="6"></hangnum>
    <gatha1 line="352"> Sutvā taṃ vacanaṃ ayyā, bahū sīhaḷavāsino;</gatha1>
    <gathalast line="353">Āgamma nabhasā tattha, vandiṃ suca mahiṃsucāti.</gathalast>
    <paragraph line="354">Tato ppatuti sā kumārikā buddhasāsane atīva pasannā niccameva assa mabhiruyha āgantvā ariyehi saddhiṃ mahābodhiṃ suvaṇṇamālāhi pūjetvā gacchati, atha pāṭaliputtanagaropavane vanacarā tassā abhiṇhaṃ gacchantiyā ca āgacchantiyā ca rūpasampattiṃ disvā rañño kathesuṃ. Mahārāja evarūpā kumārikā assa mabhiruyha āgantvā nibaddhaṃ vanditvā gacchati. Devassānurūpā aggamahesī bhavitunti, rā jā taṃ sutvā tenahi bhaṇe gaṇhatha naṃ kumāriṃ, mama aggamahesiṃ karomīti purise payojesi, tena payuttapurisā bodhipūjaṃ katvā āgacchantiṃ gaṇhāmāti tattha nilīnā gahaṇasajjā aṭṭhaṃsu, tadā sā kumārikā assa mabhiruyha mahābodhimaṇḍaṃ gantvā vītarogehi saddhiṃ pupphapūjaṃ katvā vanditvā nivatti, atha tesu eko dhammarakkhita ttheronāma tassā eva māha, bhagini taṃ antarāmagge corā gaṇhitukāmā ṭhitā, asukaṭṭhānaṃ patvā appamattā <pageBreak edition="Myanmar" number="0.0022" /> sīghaṃ gacchāti, sāpi gacchantī taṃ ṭhānaṃ patvā corehi anubandhitā assassa paṇhiyā saññaṃ datvā pakkāmi, corā pacchato pacchato anubandhiṃsu. Asso vegaṃ ja ne tvā ākāsa mullaṅghi, kumārikā vegaṃ sandhāretuṃ asakkontī assassa piṭṭhito parigalitvā patantī mayā katūpakāraṃ sara puttāti āha, so patantiṃ disvā vegenā gantvā piṭṭhiyaṃ nisīdāpetvā ākāsato netvā sa ka ṭṭhā ne yeva patiṭṭhāpesi. Tasmā.</paragraph>
    <hangnum line="355" number="7"></hangnum>
    <gatha1 line="356"> Tiracchānagatāpevaṃ, sarantā upakārakaṃ;</gatha1>
    <gathalast line="357">Na jahantīti mantvāna, kataññū hontu pāṇinoti.</gathalast>
    <paragraph line="358">Tato sā kumārikā sattā sītikoṭidhanaṃ buddhasāsaneyeva cajitvā yāvajīvaṃ sīlaṃ rakkhitvā uposathakammaṃ ka tvā ta to cutā sutta ppabuddho viya devaloke nibbattīti.</paragraph>
    <hangnum line="359" number="8"></hangnum>
    <gatha1 line="360"> Atitaruṇavayā bho mātugāmāpi evaṃ,</gatha1>
    <gatha2 line="361">Vividhakusalakammaṃ katva saggaṃ vajanti;</gatha2>
    <gatha3 line="362">Kusalaphalamahantaṃ maññamānā bhavantā,</gatha3>
    <gathalast line="363">Bhavatha katha mupekkhā dānamānādikamme.</gathalast>
    <centered line="364">Buddheniyā vatthuṃ catutthaṃ.</centered>
    <title line="365">5. Ahituṇḍikassa vatthumhi ayamānupubbīkathā</title>
    <paragraph line="366">Imasmiṃ kira bhaddakappamhi amhākaṃ kira bhagavato pubbe kassaponāma satthā loke uppajjitvā sadevakaṃ lokaṃ saṃsārasāgarā tāretvā sabbabuddhakiccāni niṭṭhapetvā atthaṃ gato divasakaroviya setabyamhi anupādisesāya nibbāṇadhātuyā parinibbāyi, tadā sakalajambudīpavāsino manussā sannipatitvā <pageBreak edition="Myanmar" number="0.0023" /> ekekaṃ suvaṇṇiṭṭhakaṃ koṭiagghanakaṃ ratanavicittaṃ bahicinanatthāya ekekaṃ aḍḍhakoṭiagghanakaṃ abbhantarūpapūraṇatthaṃ manosilāya mattikākiccaṃ karontā yojanabbedhaṃ thūpaṃ katvā mahantaṃ sakkāraṃ karonti. Tadā eko ahituṇḍiko gāmanigamarājadhānīsu sappe kīḷāpetvā jīvikaṃ kappento ekaṃ gāmakaṃ patvā tattha sappe kīḷāpetvā santuṭṭhehi gāmavāsīhi dinnavividhopāyano khādanīyabhojanīyaṃ khā di tvā bhuñjitvā tattheva nivāsaṃ gahetvā nisīdi. Tasmiṃ kira gāmake manussā yebhuyyena ratanattayamāmakā. Tasmā te rattibhāge sayantā ‘‘namo buddhāyāti’’ evamādiṃ vadanti. So pana ahituṇḍiko micchādiṭṭhiko tiṇṇaṃ ratanānaṃ guṇaṃ na jānāti. Tasmā tesaṃ taṃ vacanaṃ sutvā sayampi ke ḷiṃ kurumāno parihāsavasena ‘‘namo buddhāyāti’’ vadati, athekadivasaṃ so attano kīḷāpanasamatthaṃ ekaṃ sappaṃ bhattha tattha pariyesamāno āhiṇḍati. Tadā eko nāgarājā kassapadasabalassa thū paṃ ga ntvā vanditvā ekaṃ vammikaṃ pavisati. Taṃ di svā ahituṇḍiko vegenā gantvā nāgarājaṃ gaṇhituṃ mantaṃ parijapi, so mantaṃ sutvā kujjhitvā taṃ māretukāmo anubandhi, taṃ di svā ahituṇḍiko ve ge na palāyanto ekasmiṃ pāsāṇe pakkhalitvā patamāno pubbevuttaparihāsa vacanaparicayena ‘‘namo buddhāyāti’’ vadanto pati. Tassa taṃ vacanaṃ anubandhantassa nāgarañño sotapathe amataṃviya pati. Atha so ratanattayagāravena tasmiṃ kodhaṃ nibbāpetvā samma mā bhāyi. Ahaṃ ratanattayamantānubhāvapāsena baddho. Tasmā tu vaṃ ḍasituṃ mayhaṃ ananurūpaṃ. Ajja ta yi pasannomhi, paṇṇākāraṃ tedammi, gaṇhāti tīṇi suvaṇṇapupphāni adāsi. Evaṃ ratanattayaṃ nāma ghorāsivisānampi sappānaṃ manaṃ pīṇeti. Honti cettha.</paragraph>
    <hangnum line="367" number="1"></hangnum>
    <gatha1 line="368"> Buddhoti <pageBreak edition="Myanmar" number="0.0024" /> vacanaṃ seṭṭhaṃ, buddhoti pada muttamaṃ;</gatha1>
    <gathalast line="369">Natthi tena samaṃ loke, aññaṃ sotarasāyanaṃ.</gathalast>
    <hangnum line="370" number="2"></hangnum>
    <gatha1 line="371"> Dhammotivacanaṃ seṭṭhaṃ, dhammoti padamuttamaṃ;</gatha1>
    <gathalast line="372">Natthi tena samaṃ loke, aññaṃ sotarasāyanaṃ.</gathalast>
    <hangnum line="373" number="3"></hangnum>
    <gatha1 line="374"> Saṅghoti vacanaṃ seṭṭhaṃ, saṅghoti padamuttamaṃ;</gatha1>
    <gathalast line="375">Natthi tena samaṃ loke, aññaṃ sotarasāyanaṃ.</gathalast>
    <hangnum line="376" number="4"></hangnum>
    <gatha1 line="377"> Tassa mukhaṃ mukhaṃ nāma, yaṃ vattati mukhe sadā;</gatha1>
    <gathalast line="378">Dullabhaṃ buddhavacanaṃ, sabbasampattidāyakaṃ.</gathalast>
    <hangnum line="379" number="5"></hangnum>
    <gatha1 line="380"> Tassa mano mano nāma, yaṃ ce manasi vattati;</gatha1>
    <gathalast line="381">Dullabhaṃ buddhavacanaṃ, sabbasampattidāyakaṃ.</gathalast>
    <hangnum line="382" number="6"></hangnum>
    <gatha1 line="383"> Tameva kavacaṃ dehe, tameva maṇi kāmado;</gatha1>
    <gathalast line="384">Tameva surabhī dhenu, tameva surapādapo.</gathalast>
    <hangnum line="385" number="7"></hangnum>
    <gatha1 line="386"> Tasseva sotaṃ sotaṃva, yaṃ suṇāti jano ayaṃ</gatha1>
    <gathalast line="387">Dullabhaṃ buddhavacanaṃ, sabbasampattidāyakaṃ.</gathalast>
    <hangnum line="388" number="8"></hangnum>
    <gatha1 line="389"> Evaṃ vidho rago ghoro, haḷāhaḷaviso sadā;</gatha1>
    <gathalast line="390">Buddhoti vacanaṃ sutvā, santuṭṭho dāsi jīvitaṃ.</gathalast>
    <hangnum line="391" number="9"></hangnum>
    <gatha1 line="392"> Soṇṇapupphattayaṃcāpi, mahagghaṃ bahalaṃ adā;</gatha1>
    <gathalast line="393">Passa buddhoti vācāya, ānubhāvamahantatanti.</gathalast>
    <paragraph line="394">Atha nāgarājā tassa tāni suvaṇṇapupphāni datvā evamāha. Samma etesu ekaṃ tava puññattāya ekaṃ mama puññatthāya pūjehi. Itarena yāvajīvaṃ sukhena jīvanto puttadāre posento dānādīsu appamajjanto jīvikaṃ kappehi. Mā hīnakamme byavaṭo hohi, micchādiṭṭhiñca pajahāti ovaditvā pakkāmi. Ahituṇḍikopi somanassappatto tena vuttanayeneva dvihi pupphehi cetiyaṃ pūjetvā ekena sa ha ssaṃ labhitvā te na puttadāre <pageBreak edition="Myanmar" number="0.0025" /> posento kapaṇaddhikavaṇibbakādīnaṃ dānaṃ dento ahituṇḍikakammaṃ pahāha kusalameva upacinanto āyupariyosāne saggaparāyano ahosi.</paragraph>
    <hangnum line="395" number="10"></hangnum>
    <gatha1 line="396"> Iti aviditasatto kiñci buddhānubhāvaṃ,</gatha1>
    <gatha2 line="397">Labhati dhanavisesaṃ yassa nāmappakāsā;</gatha2>
    <gatha3 line="398">Viditajananikāyo kinnu tassānubhāvaṃ,</gatha3>
    <gathalast line="399">Na lapati jinanāmaṃ kicca maññappahāyāti.</gathalast>
    <centered line="400">Ahituṇḍikassa vatthuṃ pañcamaṃ.</centered>
    <title line="401">6. Saraṇattherassa vatthumhi ayamānupubbīkathā</title>
    <paragraph line="402">Sāvatthiyaṃ kira sumano nāme ko gahapati ahosi. Tassa bhariyā sujampatikā nāma. Te agāraṃ ajjhāvasantā aparabhāge puttaṃca dhītaraṃca labhiṃsu. Atha tesaṃ daharakāleyeva mātāpitaro kālaṃ karontā jeṭṭhakaṃpakkositvā mayaṃ putta tuvaṃ patirūpe ṭhāne nivesituṃ nāsakkhimha, yaṃ no ghare vibhavaṃ, sabbaṃ taṃ gaṇha. Imāyaca te kaṇiṭṭhikāya vuddhiṃtvameva jānāhīti vatvā jeṭṭhakassa hatthe kaṇiṭṭhikāya hatthaṃ ṭhapetvā kālamakaṃsu. Atha so mātāpitunnaṃ accayena āḷāhanakiccaṃ katvā vasanto kālantarena kaṇiṭṭhikaṃ patirūpena kulena sambandhitvā sayampi dārapariggahamakāsi. Athāparabhāge tassa kaṇiṭṭhikā gabbhinī hutvā ekadivasaṃ sāmikaṃ āha, sāmi mama bhātaraṃ daṭṭhukāmāmhīti. Sopi sādhu bhaddeti anurūpena paṇṇākārena tāya saddhiṃ nikkhami. Tadā pana bhagavā sunivattho supāruto bhikkhusaṅghaparivuso piṇḍāya nagaraṃ pāvisi chabbaṇṇaghanabuddharaṃsiyo vissajjento, ta to te bhagavantaṃ disvā pasannacittā pañcapatiṭṭhitena <pageBreak edition="Myanmar" number="0.0026" /> vanditvā aṭṭhaṃsu, atha sattā tesaṃ jayampatikānaṃ upanissayasampattiṃdisvā te saraṇesuca sīlesuca patiṭṭhāpetvā evamāha, kadāci vo dukkhe uppanne tathāgato anussaritabboti. Tathāhi.</paragraph>
    <hangnum line="403" number="1"></hangnum>
    <gatha1 line="404"> Yaṃkiñci bhayamuppannaṃ, rājacorādisambhavaṃ;</gatha1>
    <gathalast line="405">Tadā sareyya sambuddhaṃ, nicchantota dupaddavaṃ.</gathalast>
    <hangnum line="406" number="2"></hangnum>
    <gatha1 line="407"> Yaṃ ve upaddavaṃ hoti, yakkhapetā disambhavaṃ;</gatha1>
    <gathalast line="408">Tadā sareyya sambuddhaṃ, nicchanto tadupaddavaṃ.</gathalast>
    <hangnum line="409" number="3"></hangnum>
    <gatha1 line="410"> Sīhabyagghataracchādi, puṇḍarīkādisambhavaṃ;</gatha1>
    <gathalast line="411">Tadā sareyya sambuddhaṃ, nicchanto tadupaddavaṃ.</gathalast>
    <hangnum line="412" number="4"></hangnum>
    <gatha1 line="413"> Yamātapaggi vātādi, udakāsanisambhavaṃ;</gatha1>
    <gathalast line="414">Tadā sareyya sambuddhaṃ, nicchanto tadupaddavaṃ.</gathalast>
    <hangnum line="415" number="5"></hangnum>
    <gatha1 line="416"> Pajjarādīhi rogehi, visamo tuhisambhavaṃ;</gatha1>
    <gathalast line="417">Tadā sareyya sambuddhaṃ, nicchanto tadupaddavaṃ.</gathalast>
    <hangnum line="418" number="6"></hangnum>
    <gatha1 line="419"> Maccunā ce yadā yuddhaṃ, kare tenāpi jantunā;</gatha1>
    <gathalast line="420">Saritabbo tadā buddho, patthentenattano jayanti.</gathalast>
    <paragraph line="421">Tato te bhagavato vacanaṃ paṭinanditvā vanditvā agamaṃsu. Atha jeṭṭhako āgate te disvā yathānurūpaṃ sakkāra makāsi. Tassā sāmiko katipāhaṃ tattha vasitvā bhariyaṃ jeṭṭhakassa paṭipādetvā mama gāme kiccaṃ atthīti vatvā pakkāmi. Athassā bhātā bhariyaṃ pakkositvā āha bhadde imissā sabbaṃ kattabbaṃ karohīti. Sā tato paṭṭhāya tassā udakanna pānā dinā veyyāvaccaṃ kurumānā etissā hatthapādagīvūpagesu ābharaṇesu lobhaṃ uppādetvā taṃ vūpasametuṃ asakkontī āhārū pacchedaṃ katvā gilānāviya mañcakaṃ upagūhitvā nipati. Atha so gehaṃ gantvā taṃ tathā sayitaṃ <pageBreak edition="Myanmar" number="0.0027" /> disvā mañcake nisinno kiṃ bhadde aphāsukanti pucchi, sā tuṇhī hutvā katipayavāre pucchitā na sakkā kathetunti āha. Puna sāmikena gāḷhaṃ nibandhite sā cintesi, ujukaṃ mayā tassā piḷandhanaṃ patthemīti vutte na ppatirupaṃ, tassā pañcamadhura maṃsaṃ patthemīti vutte taṃ māressati, tadā piḷandhanāni mayhamevāti, tato sāmi tava kaṇiṭṭhikāya pañcamadhuramaṃsaṃ patthemi, alabhamānāya me jīvitaṃ natthīti āha, taṃ sutvā so anekapariyāyena manussamāraṇaṃ nāma bhāriyanti vatvā nivārentopi nivāretuṃ nāsakkhi, atha tāya paṭibaddhacitto kāmamucchito mohamūḷho hutvā sādhu labhissasīti tassā vacanaṃ sampaṭicchi. Tathāhi.</paragraph>
    <hangnum line="422" number="7"></hangnum>
    <gatha1 line="423"> Hāyanti idhalokatthā, hāyanti pāralokikā;</gatha1>
    <gathalast line="424">Hāyanti mahatā atthā, ye itthīnaṃ vasaṅgatā.</gathalast>
    <hangnum line="425" number="8"></hangnum>
    <gatha1 line="426"> Esā mātā pitā eso, bhaginī bhātaro ime;</gatha1>
    <gathalast line="427">Garutabbe na jānanti, ye itthīnaṃ vasaṅgatā.</gathalast>
    <hangnum line="428" number="9"></hangnum>
    <gatha1 line="429"> Kāraṇākāraṇantetaṃ, kattabbaṃvā na vā idaṃ;</gatha1>
    <gathalast line="430">Kāmandhattā na jānanti, ye itthīnaṃ vasaṅgatā.</gathalast>
    <hangnum line="431" number="10"></hangnum>
    <gatha1 line="432"> Pāṇaṃ vā atipātenti, honti vā pāradārikā;</gatha1>
    <gathalast line="433">Bhāsanti alikaṃ vācaṃ, ye itthīnaṃ vasaṅgatā.</gathalast>
    <hangnum line="434" number="11"></hangnum>
    <gatha1 line="435"> Sandhicchedādikaṃ theyyaṃ, majjapānaṃca pesunaṃ;</gatha1>
    <gathalast line="436">Karonti sāhasaṃ sabbaṃ, ye itthīnaṃ vasaṅgatā.</gathalast>
    <hangnum line="437" number="12"></hangnum>
    <gatha1 line="438"> Aho acchariyaṃ loke, sarantānaṃ bhayā vahaṃ;</gatha1>
    <gathalast line="439">Bhariyāya vasaṃ gantvā, sodariṃhantumicchatīti.</gathalast>
    <paragraph line="440">Atha so sāhasiko puriso bhagini eva māha, ehi amma amhākaṃ mātāpitunnaṃ iṇaṃ sādhessāma, appevanāma no disvā iṇāyikā iṇaṃ dassantīti, taṃ sutvā tāya sampaṭicchite <pageBreak edition="Myanmar" number="0.0028" /> sukhayānake nisīdāpetvā iṇāyikānaṃ gāmaṃ gacchanto viya mahāaṭaviṃpatvā yānaṃ maggā okkamma ṭhapetvā viravantimeva naṃ hatthe gahetvā chindissāmīti cintetvā kese gahetvā bhūmiyaṃ pātesi, tasmiṃ khaṇe tassā kammajavātā caliṃsu. Sā bhātulajjāya sāmi kammajavātā me caliṃsu, yā vā haṃ vijāyāmi, tāva upadhārehīti vadantīpi apanetuṃ asakkontī puttaṃ vijāyi, atha so taṃ samīpe vaṭarukkhamūle māressāmīti cikure gahetvā ākaḍḍhi, tasmiṃ kāle sā sāmi tava bhāgineyyassa mukhaṃ oloketvā tassa sinehenāpi maṃ na mārehīti vadantī yāci, atha so kakkhaḷo tassā taṃ kāruṇikavacanaṃ asuṇanto viya māretuṃ ussahateva, tato sā kumārikā attano asaraṇā cintesi, mama saddenā gantvā yo koci mama bhātu anayaṃ kareyya, taṃ na ppatirūpanti bhātusinehena nissaddā attanā gatitasaraṇaṃ āvajjamānā nipajji, athassā bhā ta ri mettānubhāvenaca anussaritasaraṇānubhāvenaca tasmiṃ nigrodhe adhivatthā devatā evarūpo mātugāmo ettha māritā abhavissā, addhāhaṃ devasamāgamaṃ pavisituṃ na labhissāmīti cintetvā etissā sā mi ko viya taṃ ta jje tvā palāpetvā tvaṃ mā bhāyīti samassāsetvā yā na ke sa pu ttaṃ kumāriṃ nisīdāpetvā taṃ divasameva sāvatthimāgamma antonagare sā lā ya naṃ nipajjāpetvā antaradhāyi. Tathāhi.</paragraph>
    <hangnum line="441" number="13"></hangnum>
    <gatha1 line="442"> Sabbasampattidātāraṃ, sabbalokekanāyakaṃ;</gatha1>
    <gathalast line="443">Manasāpi yo vibhāveti, taṃ ve pālenti devatā.</gathalast>
    <hangnum line="444" number="14"></hangnum>
    <gatha1 line="445"> Muhuttampica yo mettaṃ, bhāveti yadi sādhukaṃ;</gatha1>
    <gathalast line="446">Taṃ ve pālenti devāpi, tosayanti upāyanāti.</gathalast>
    <paragraph line="447">Tato <pageBreak edition="Myanmar" number="0.0029" /> tassā pana sāmiko nagarā nikkhamma gacchanto attano bhariyaṃ disvā tvaṃ kadā āgatā, kenānītāsīti pucchi. Sā devatāya ānītabhāvaṃ ajānantī kiṃ tvaṃ bhaṇasi, nanu tayā ānītāmhīti, sopi kiṃbhoti bhaṇasi, tava bhātugāme diṭṭhakālato ppatuti ajja cattāro māsā jātā, ettakaṃ kālaṃ tvaṃ na diṭṭhapubbā, kathaṃ tvaṃ mayā saddhiṃāgatāti pucchi. Sā taṃ sutvā tenahi māññassa imaṃ rahassaṃ kathehi sāmīti vatvā bhā ta rā attano kataṃ sabbaṃ vitthārena kathesi. Taṃ sutvā tassa sāmiko saṃviggo bhayappatto hutvā taṃ attano gehaṃ pāpesi, tato katipāhaṃ tāya vissamite te ubhopi satthāraṃ nimantetvā mahādānaṃ datvā vanditvā ekamante nisīdiṃsu, atha sā bhagavato saraṇasīlānubhāvena attano jīvitapaṭilābhaṃ pakāsetvā attano puttaṃ bhagavantaṃ vandāpetvā saraṇotināmamakaṃsu, satthā te saṃ ajjhāsayaṃ ñatvā tadanurūpaṃ dhammaṃ desesi, desanāvasāne ubhopi sotāpannā ahesuṃ, athassā putto saraṇakumāro vīsatime vasse buddhasāsane pabbajitvā vipassanaṃ vaḍḍhetvā arahattaṃ patto saraṇattheronāma paññāyīti.</paragraph>
    <hangnum line="448" number="15"></hangnum>
    <gatha1 line="449"> Khaṇamapi manasevaṃ devadevaṃ sarantā,</gatha1>
    <gatha2 line="450">Paramatarapatiṭṭhaṃ pāpuṇantīti mantvā;</gatha2>
    <gatha3 line="451">Bhavagati guṇarāsiṃ jānamānā janā bho;</gatha3>
    <gathalast line="452">Bhajatha saraṇasīlaṃ sabbathā sabbakālanti.</gathalast>
    <centered line="453">Saraṇattherassa vatthuṃ chaṭṭhamaṃ.</centered>
    <title line="454">7. Vessāmittāya vatthumhi ayamānupubbīkathā</title>
    <paragraph line="455">Jambudīpe <pageBreak edition="Myanmar" number="0.0030" /> kira kosambinagare kosambirañño vessāmittānāma aggamahesī ahosi. Tadā bhagavā kosambiyaṃ paṭivasati mahatā bhikkhusaṅghena saddhiṃ cārikaṃ caramāno. Tasmiṃ samaye sā raññā saddhiṃ vihāraṃ gantvā anopamāya buddhalīḷāya madhurena sarena desentassa bhagavato dhammaṃ sutvā pasannā saraṇesu patiṭṭhāya buddhamāmikā hutvā viharati. Athā parabhāge tassa rañño rajjatthāya paccantarājā yuddhasajjo rajjaṃ vā detu, yuddhaṃvāti paṇṇaṃ pahiṇi. Taṃ sutvā rājā mahatiyā senāya parivuto yuddhabhūmiṃ gacchanto mahesiyā saddhiṃ gantvā khandhāvāraṃ nivāsetvā tassā evamāha. Bhadde saṅgāmasīse jayaparājayo nāma na sakkā viññātuṃ. Sace me parājayo abhavissa, puretarameva rattapatākaṃ ussāpessāmi, tena abhiññāṇena tvaṃ kosambimeva gacchāhīti anusāsitvā saṅgāma maṇḍalaṃ gantvā mahāraṇaṃ karonto attano parājayabhāvaṃ ñatvā mātugāmaṃ saritvā rattaddhajaṃ ussāpetvā yujjhanto raṇe pati. Atha sā rattapatākaṃ disvā parājito nūna me sāmikoti bhayena palāyitumārabhi. Atha taṃ corarañño manussā disvā nūnāyaṃ rañño aggamahesīti ñatvā attano rājānaṃ dassesuṃ, rājā taṃ disvā paṭibaddhacitto mametaṃ abhisekaṃ karothāti amacce āṇāpesi. Amaccā taṃ abhisekatthāya yāciṃsu, sā na me bhaṇe abhisekenatthoti na icchi. Amaccā tamatthaṃ rañño ārocesuṃ. Rājā naṃ pakkosāpetvā kasmā na icchasīti pucchi. Sā evamāha.</paragraph>
    <hangnum line="456" number="1"></hangnum>
    <gatha1 line="457"> Suṇohi sādhukaṃ deva, bhāsamānāya me vaco;</gatha1>
    <gathalast line="458">Bhattā mayhaṃ mato ajja, sabbasampattidāyako.</gathalast>
    <hangnum line="459" number="2"></hangnum>
    <gatha1 line="460"> Katvāna <pageBreak edition="Myanmar" number="0.0031" /> sobhisekaṃ maṃ, attano hadayaṃ viya;</gatha1>
    <gathalast line="461">Pāleti taṃ sarantassā, sokaggi dahate manaṃ.</gathalast>
    <hangnum line="462" number="3"></hangnum>
    <gatha1 line="463"> Mahārāja sacaññassa, assa maggamahesikā;</gatha1>
    <gathalast line="464">Tamhā dukkhā na muccāmi, tenāhaṃ taṃ na patthaye.</gathalast>
    <hangnum line="465" number="4"></hangnum>
    <gatha1 line="466"> Sokagginā padittāhaṃ, soke sokaṃ kathaṃ khipe;</gatha1>
    <gathalast line="467">Jalantaggimhī ko nāma, palālaṃ pakkhipe budho.</gathalast>
    <hangnum line="468" number="5"></hangnum>
    <gatha1 line="469"> Piyavippayogadukkhaṃ, taṃ cintayantī punappunaṃ;</gatha1>
    <gathalast line="470">Tamhā dukkhā na muccāmi, tasmāhaṃ taṃ na patthayeti.</gathalast>
    <paragraph line="471">Taṃ sutvā rājā kodhenābhibhūto sace nābhisiñcissasi, aggimhi taṃ pakkhipissāmīti vatvā mahantaṃ dārucitakaṃ kārāpetvā aggiṃ datvā ekapajjote jāte etta pavisāti āha. Atha sā yācantī rājānaṃ āha.</paragraph>
    <hangnum line="472" number="6"></hangnum>
    <gatha1 line="473"> Pāpo nippāpinaṃ rāja, pātanaṃ khalu pāvake;</gatha1>
    <gathalast line="474">Hoti pāpaphalaṃ tassa, paccatteca paratthaca.</gathalast>
    <hangnum line="475" number="7"></hangnum>
    <gatha1 line="476"> Purātanehi bhūpāla, samaṇabrahmaṇesuca;</gatha1>
    <gatha2 line="477">Mātāpitusu bālesu, rogenā turaitthisu;</gatha2>
    <gathalast line="478">Nappasattho vadho deva, tasmāhaṃ na vadhārahāti.</gathalast>
    <paragraph line="479">Taṃ sutvāpi rājā asaddahanto manusse āṇāpesi. Etāya hatthapāde gahetvā aggimhi pakkhipathāti te tathā kariṃsu, atha sā aggimhi pakkhipamānā natthettha me koci paṭisaraṇoti saraṇameva saraṇaṃ karomīti cintetvā ‘‘buddhaṃ saraṇaṃ gacchāmi, dhammaṃ saraṇaṃ gacchāmi, saṅghaṃ saraṇaṃ gacchāmīti’’ vadantī manasāca anussarantī aggimhi pati, tathāvidhopi aggi tassā sarīre lomakūpamattampi uṇhākāraṃ kātuṃ nāsakkhi. Padumagabbhaṃ paviṭṭhā viya sītibhūtasarīrā ahosi. Rājā taṃ acchariyaṃ <pageBreak edition="Myanmar" number="0.0032" /> disvā saṃviggo lomahaṭṭhajāto vegena taṃ upasaṅkamitvā ubhohi hatthehi paggayha ure nipajjāpetvā rājāsane nisīdāpetvā añjaliṃ gaggayha ṭhito kasmā te taṃ aggi sarīraṃ mā paridahīti pucchi. Sā taṃ kāraṇaṃ kathentī eva māha.</paragraph>
    <hangnum line="480" number="8"></hangnum>
    <gatha1 line="481"> Mātā pitāca ñātīca, parivārāca sohadā;</gatha1>
    <gathalast line="482">Manto sadhādayocāpi, mahesakkhāca devatā.</gathalast>
    <hangnum line="483" number="9"></hangnum>
    <gatha1 line="484"> Eteca ññeca bhūpāla, sattānaṃ bhaya māgate;</gatha1>
    <gathalast line="485">Rakkhituṃ neva sakkonti, hitvāna saraṇattayaṃ.</gathalast>
    <hangnum line="486" number="10"></hangnum>
    <gatha1 line="487"> Agāhaṃ buddhaṃ saraṇaṃ, buddho me saraṇaṃ iti;</gatha1>
    <gathalast line="488">Tena tejena maṃ rāja, jalanto aggi no dahi.</gathalast>
    <hangnum line="489" number="11"></hangnum>
    <gatha1 line="490"> Agāhaṃ dhammaṃ saraṇaṃ, dhammo me saraṇaṃ iti;</gatha1>
    <gathalast line="491">Tena tejena maṃ rāja, jalanto aggi no dahi.</gathalast>
    <hangnum line="492" number="12"></hangnum>
    <gatha1 line="493"> Agāhaṃ saṅghaṃ saraṇaṃ, saṅgho me saraṇaṃ iti;</gatha1>
    <gathalast line="494">Tena tejena maṃ rāja, jalanto aggi no dahi.</gathalast>
    <hangnum line="495" number="13"></hangnum>
    <gatha1 line="496"> Evaṃ mahānubhāvantaṃ, paccakkhaṃ ehipassikaṃ;</gatha1>
    <gathalast line="497">Nāno paddava viddhaṃsiṃ, nānāsampattidāyakaṃ.</gathalast>
    <hangnum line="498" number="14"></hangnum>
    <gatha1 line="499"> Saraṇattayañhi yo satto, na samādāya gaṇhati;</gatha1>
    <gathalast line="500">Idhavā paratthavā loke, so sukhaṃ nānubhossati.</gathalast>
    <hangnum line="501" number="15"></hangnum>
    <gatha1 line="502"> Saraṇattayañhi yo satto, susamādāya gaṇhati;</gatha1>
    <gathalast line="503">Idhavāparatthavā loke, so sukhā na vihāyati.</gathalast>
    <hangnum line="504" number="16"></hangnum>
    <gatha1 line="505"> Tasmā tuvampi bhūpāla, gaṇhāhi saraṇattayaṃ;</gatha1>
    <gathalast line="506">Taṃ te bhavati sabbattha, tāṇaṃ leṇaṃ parāyaṇanti.</gathalast>
    <paragraph line="507">Taṃ sutvā rājā ativiya pasannamānaso taṃ khamāpetvā mahantaṃ sakkārasammānaṃ katvā ajjappaṭṭhāya tvaṃ mama mātāti taṃ mātuṭṭhāne ṭhapetvā saraṇa magamāsi. Tasmiṃ sannipatitvā ṭhitamahājanā taṃ pāṭihāriyaṃ disvā saraṇesuca sīlesuca patiṭṭhāya dānādīni puññakammāni katvā yathākammaṃ gatāti.</paragraph>
    <hangnum line="508" number="17"></hangnum>
    <gatha1 line="509"> Iti <pageBreak edition="Myanmar" number="0.0033" /> saraṇavaraṃ sā kevalaṃ uggahetvā,</gatha1>
    <gatha2 line="510">Jalitadahanamajjhe sītibhāvaṃ alattha;</gatha2>
    <gatha3 line="511">Paramasaraṇasīlaṃ pālayantā kathaṃ vo,</gatha3>
    <gathalast line="512">Na labhatha bhavabhogaṃ nibbutiñcāpi anteti.</gathalast>
    <centered line="513">Vessāmittāpa vatthuṃ sattamaṃ.</centered>
    <title line="514">8. Mahāmandhātuvatthumhi ayamānupubbīkathā</title>
    <paragraph line="515">Ito kira ekanavutikappamatthake vipassīnāma sammāsambuddho loke uppajjitvā pavattavaradhammacakko sadevakehi lokehi pūjiyamāno bandhumatīnagare paṭivasati. Tadā so mandhātā tasmiṃ nagare tunnakāro hutvā nibbatti. Tunnakārakammena jīvikaṃ kappento viharati. Tadā sakalanagaravāsino buddhapamukhaṃ bhikkhusaṅghaṃ nimantetvā mahādāna madaṃsu. Atha so evaṃ cintesi, sabbepime nagaravāsino dānaṃ dadanti. Ahamekova seso duggatattā, yajjāhamajja bījaṃ na ropemi, imamhā dukkhā na parimuccissāmīti. So vegena tunnakārakammaṃ pariyesitvā kiñcimūlaṃ labhitvā tena ekassāpi dānaṃ dātuṃ okāsa maladdhā āpaṇaṃ gantvā rājamāsake gahetvā caṅkoṭakaṃ pūretvā ādāya buddhapamukhassa bhikkhusaṅghassa bhattaggaṃ gantvā ṭhito evaṃ cintesi, natthi dāni okāsaṃ ekassāpi bhikkhuno patte okirituṃ, addhāhaṃ ime ākāse vikirissāmīti appevanāma patamānānaṃ ekassāpi bhikkhuno patte ekampi pateyya, taṃ me bhavissati dīgharattaṃ hibhāya sukhāyāti pasannamānaso uddhaṃ khipi, ta to patamānā te parivārikadevatānañca bhagavato ānubhāvenaca bahi apatitvā bhagavantamādiṃ katvā sabbesaṃ bhikkhūnaṃ <pageBreak edition="Myanmar" number="0.0034" /> patteyeva patiṃsu. Atha so taṃ acchariyaṃ disvā pasannamānaso sirasi añjaliṃ paggayha ṭhito evaṃ patthanamakāsi.</paragraph>
    <hangnum line="516" number="1"></hangnum>
    <gatha1 line="517"> Iminā me adhikārena, pasādena yatissare;</gatha1>
    <gathalast line="518">Kāmabhogīnahaṃ aggo, bhaveyyaṃ jātijātiyaṃ.</gathalast>
    <hangnum line="519" number="2"></hangnum>
    <gatha1 line="520"> Paharitvā yadā pāṇiṃ, olokemi nabhotalaṃ;</gatha1>
    <gathalast line="521">Sattaratanasampannaṃ, vassaṃ vassatu sabbadāti.</gathalast>
    <paragraph line="522">So tato paṭṭhāya devamanussesu saṃsaranto mahantaṃ dibbasampattiṃ anubhavitvā imasmiṃ bhaddakappe ādimhi mahāsammato nāma rājā ahosi. Tassa putto rojo nāma. Tassa putto vararojo nāma, tassa putto kalyāṇo nāma, tassa putto varakalyāṇo nāma. Varakalyāṇassa putto uposatho nāma. Uposathassa putto mandhātā nāma hutvā nibbatti. So sattahi ratanehi catūhi ca iddhīhi samannāgato cakkavattirajjaṃ kāresi, tassa vāmahatthaṃ sammiñjitvā dakkhiṇahatthena appoṭṭhite ākāsato dibbameghā viya jaṇṇuppamāṇaṃ sattaratanavassaṃ vassati. Evarūpo acchariyo ahosi. So caturāsītivassasahassāni kumārakīḷaṃ kīḷi. Caturāsītivassasahassāni oparajjaṃ kāresi. Caturāsītivassasahassāni cakkavattirajjaṃ kāresi, āyu panassa asaṅkhyeyyaṃ ahosi. So ekadivasaṃ kāmataṇhaṃ pūretuṃ asakkonto ukkaṇṭhitākāraṃ dassesi, amaccā deva kinnakho ukkaṇṭhā sīti pucchiṃsu. So bhaṇe mayhaṃ puññakamme olokiyamāne imaṃ rajjaṃ nappahoti, katarannu kho ṭhānaṃ ramaṇīyanti. Devaloko mahārājāti. So cakkaratanaṃ abbhukkiritvā parisāya saddhiṃ cātumahārājikadevalokaṃ agamāsi, athassa cattāro mahārājāno dibbamālagandha- hatthā <pageBreak edition="Myanmar" number="0.0035" /> devagaṇaparivutā paccuggamanaṃ katvā taṃ ādāya cātumahārājikadevalokaṃ gantvā rajjaṃ adaṃsu, tassa parisāya parivutassa tasmiṃ rajjaṃ karontassa dīgho addhā vītivatto. So tatthapi taṇhaṃ pūretu masakkonto ukkaṇṭhitā kāraṃ dassesi. Tato cattāro mahārājāno kinnukho mahārāja ukkaṇṭhitoti pucchiṃsu. Imamhā devalokā katarannu kho ṭhānaṃ ramaṇīyanti, deva paresaṃ upaṭṭhākamanussasadisā mayaṃ. Tāvatiṃsadevaloko ito sataguṇena ramaṇīyoti. Mandhātā cakkaratanaṃ abbhukkiritvā attano parisaparivuto tāvatiṃsābhimukho pāyāsi, athassa sakko devarājā dibbamālagandhahattho devagaṇaparivuto paccuggamanaṃ katvā taṃ hatthe gahetvā ito ehi mahārājāti āha. Tato rañño devagaṇaparivutassa gamanakāle pariṇāyakaratanaṃ cakkaratanaṃ ādāya saddhiṃparisāya manussapathaṃ otaritvā attano gharaṃ pāvisi. Sakko mandhātuṃ sakkabhavanaṃ netvā devatā dve koṭṭhāse katvā attano rajjaṃ majjhe bhinditvā adāsi. Tato paṭṭhāya dvepi rājano rajjaṃ kāresuṃ. Evaṃ kāle gacchante sakko saṭṭhisatasahassādhikāni tissoca vassakoṭiyo āyuṃ khepetvā cavi. Añño sakko nibbatti, sopi tatheva devarajjaṃ kāretvā āyukkhayena cavi, etenu pāyena chattiṃsa sakkā caviṃsu, mandhātā pana manussaparihārena devarajjaṃ kāresiyeva, tassevaṃ kāle gacchante bhīyyoso mattāya kāmataṇhā uppajji, so kimme upaḍḍharajjena. Sakkaṃ māretvā ekarajjaṃ karissāmīti cintesi. Sakkaṃ pana māretuṃ na sakkā, kāmataṇhā panesā vipattimūlā. Tathāhi.</paragraph>
    <hangnum line="523" number="3"></hangnum>
    <gatha1 line="524"> Varamatra sukhantyatra, atricchāvihato naro;</gatha1>
    <gathalast line="525">Idhavā paratthavā kiñci, na sātaṃ vindate sadā.</gathalast>
    <hangnum line="526" number="4"></hangnum>
    <gatha1 line="527"> Taṇhāya <pageBreak edition="Myanmar" number="0.0036" /> jāyate soko,</gatha1>
    <gatha2 line="528">Taṇhāya jāyate bhayaṃ;</gatha2>
    <gatha3 line="529">Taṇhāya vippamuttassa,</gatha3>
    <gathalast line="530">Natthi soko kuto bhayaṃ.</gathalast>
    <hangnum line="531" number="5"></hangnum>
    <gatha1 line="532"> Taṇhādāso naro ettha, rājacorādisambhavaṃ;</gatha1>
    <gathalast line="533">Hattacchedādikaṃ dukkhaṃ, pāpuṇāti vihaññati.</gathalast>
    <hangnum line="534" number="6"></hangnum>
    <gatha1 line="535"> Yena lobhena jātena, sadā jīyanti pāṇino;</gatha1>
    <gatha2 line="536">Khettaṃ vatthuṃ hiraññaṃca, gavāssaṃ dāsaporisaṃ;</gatha2>
    <gathalast line="537">Sabbatthāmena so lobho, pahātabbova viññunāti.</gathalast>
    <paragraph line="538">Tato atricchāvihatassa tassa āyusaṅkhāro parihāyi, jarā sarīraṃ pahari, manussasarīrañhi nāma na devalokebhijjati, tatha so devalokā bhassitvā bandhumatīnagaruyyānaṃ pāvisi, uyyānapālo tassa āgatabhāvaṃ rājakulaṃ nivedesi. Rājā rājakulā āgantvā uyyāneyeva āsanaṃ paññāpesi. Tato mandhātā uyyāne paññattavarāsane nipanno anuṭṭhānaseyyaṃ kappesi. Tato amaccā deva tumhākaṃ parato kinnu kathesāmāti pucchiṃsu, mama parato tumhe imaṃ sāsanaṃ mahājanassa katheyyātha, mandhātumahārājā dvisahassadīpaparivāresu catūsu mahādīpesu cakkavattirajjaṃ kāretvā cātumahārājikesu rajjaṃ kāretvā chattiṃsasakkānaṃ āyuparimāṇena devaloke rajjaṃ kāretvā kālamakāsīti. So evaṃ vatvā kālaṃkatvā yathākammaṃ gatoti imamatthaṃ pakāsetuṃ bhagavā catumahāparisamajjhe imā gāthāyo āha.</paragraph>
    <hangnum line="539" number="7"></hangnum>
    <gatha1 line="540"> Yāvatā candimasuriyā, pariharanti disā bhanti virocanā;</gatha1>
    <gathalast line="541">Sabbeva dāsā mandhātā, ye pāṇā pathavinissitā.</gathalast>
    <hangnum line="542" number="8"></hangnum>
    <gatha1 line="543"> Na <pageBreak edition="Myanmar" number="0.0037" /> kahāpaṇavassena, titti kāmesu vijjati;</gatha1>
    <gathalast line="544">Appassadā dukhā kāmā, iti viññāya paṇḍito.</gathalast>
    <hangnum line="545" number="9"></hangnum>
    <gatha1 line="546"> Api dibbesu kāmesu, ratiṃso nādhigacchati;</gatha1>
    <gathalast line="547">Taṇhākkhayarato hoti, sammāsambuddhasāvakoti.</gathalast>
    <paragraph line="548">Taṃ sutvā bahū sotāpattiphalādīni pāpuṇiṃsūti.</paragraph>
    <hangnum line="549" number="10"></hangnum>
    <gatha1 line="550"> Iti gatiniyatānaṃ bodhiyā uttamānaṃ;</gatha1>
    <gatha2 line="551">Sakavasamupanetvā deti dukkhātitaṇhā;</gatha2>
    <gatha3 line="552">Aniyatagatikānaṃ kā kathā mādisānaṃ;</gatha3>
    <gathalast line="553">Jahatha tamiti mantvā bho bhajavho tivatthuṃti.</gathalast>
    <centered line="554">Mahāmandhātuvatthuṃ aṭṭhamaṃ.</centered>
    <title line="555">9. Buddhavammavāṇijakavatthumhi ayamānupubbīkathā</title>
    <paragraph line="556">Jambudīpe kira pāṭaliputtanagare buddhavammo nāma vāṇijako ahosi vāṇijakakammena jīvamāno. So aparabhāge satthavāhehi saddhiṃ gāmanigamajanapada rājadhānīsu vāṇijjaṃ payojayamāno vicarati, tasmiṃ samaye bhagavānekabhikkhusahassaparivuto janapadacārikaṃ carati bahū devamanusse saṃsārakantārā uttārento. Tadā so bhagavantaṃ addasa dvattiṃsalakkhaṇānubyañjanapatimaṇḍitaṃ jalamānasuvaṇṇameruṃ viyavirocamānaṃ mahābhikkhusaṅghaparivutaṃ, disvā paramapītiyā phuṭasarīro añjaliṃ paggayha bhagavantaṃ upasaṅkamitvā vanditvā sāyaṇhe bhagavantaṃ bhattena nimantesi buddhasāsane aparicitabhāvena. Athassa bhagavā vikālabhojanā paṭiviratā tathāgatāti āha. Atha so bhagavantaṃ vanditvā kiṃ bhante bhagavantā vikāle bhuñjissantīti, athassa kathaṃ paṭicca bhagavā <pageBreak edition="Myanmar" number="0.0038" /> aṭṭhavidhaṃ pānaṃ tathāgatānaṃ vikāle bhuñjituṃ kappati. Seyyathidaṃ, ambapānaṃ jambupānaṃ cocapānaṃ mocapānaṃ phārusakapānaṃ madhupānaṃ muddikapānaṃ sālūkapānanti. Taṃ sutvā vāṇijo sahasakkārārasehi muddikapānaṃ katvā buddhapamukhassa bhikkhusaṅghassa adāsi, sabhikkhusaṅgho satthā paribhuttapānīyaraso tassa dhammaṃ desetvā janapadacārikaṃ pakkāmi. Sopi pasannamānaso hutvā nivatto saddhiṃ vāṇijakehi tesu tesu janapadesu vāṇijjaṃ payojento mahāvattanīyaṃnāma kantāraṃ pāpuṇi, tatta tesaṃ sabbesuyeva sakaṭesu pānīyaṃ parikkhayamagamāsi. Tattha sabbamanussānaṃca balīvaddānaṃca pānīyaṃ nāhosi. Atha so vāṇijo pipāsābhibhūto tesu tesu sakaṭesu pānīyaṃ pariyesanto vicarati. Athekasmiṃ sakaṭe manussā taṃ disvā kāruññena etthāgaccha, imasmiṃ koḷambe thokaṃ pānīyaṃ atthi pivāti vadiṃsu. Ta to so gantvā pānīyaṃ pivi. Tassa taṃ rasaṃ muddikapānarasasadisaṃ ahosi, pivantova so evaṃ cintesi. Sammāsambuddhassa tadā me dinnamuddikapānassa nissando ajja sampatto bhavissatīti accherabbhutacitto somanassajāto gantvā sayameva cāṭiyā pidhānaṃ vivari. Sakalāpi sā cāṭi muddikapānena paripuṇṇā ahosi. Tato so ra sava ntaṃ ojavantaṃ aparikkhayaṃ dibbapānasadisaṃ pānīyaṃ disvā paramāya pītiyā phuṭasarīro ugghosesi sabbe pānīyaṃ pivantūti. Taṃ sutvā sabbe sannipatitvā pānīyaṃ disvā abbhutacittā jātā. Vāṇijo tesaṃ majjhe buddhānubhāvaṃ pakāsento āha.</paragraph>
    <hangnum line="557" number="1"></hangnum>
    <gatha1 line="558"> Passathedaṃ bhavanto bho, ānubhāvaṃ mahesino;</gatha1>
    <gathalast line="559">Acintanīyamaccheraṃ, sandiṭṭhika makālikaṃ.</gathalast>
    <hangnum line="560" number="2"></hangnum>
    <gatha1 line="561"> Pasannamanasā buddhe, dinnaṃ pānīyakaṃ mayā;</gatha1>
    <gathalast line="562">Vipaccati idāneva, taṃ dānaṃ munivāhasā.</gathalast>
    <hangnum line="563" number="3"></hangnum>
    <gatha1 line="564"> Ojavantaṃ <pageBreak edition="Myanmar" number="0.0039" /> sukhannaṃva, sītalaṃ madhuro dakaṃ;</gatha1>
    <gathalast line="565">Dibbapānaṃva devānaṃ, jātamabbhutamakkhayaṃ.</gathalast>
    <hangnum line="566" number="4"></hangnum>
    <gatha1 line="567"> Sīlavantesu ko nāma, na dadeyya vicakkhaṇo;</gatha1>
    <gathalast line="568">Idha loke paratteca, sukhadaṃ dāna muttamaṃ.</gathalast>
    <hangnum line="569" number="5"></hangnum>
    <gatha1 line="570"> Yathi cchitaṃ gahetvāna, pivantu madhuro dakaṃ;</gatha1>
    <gathalast line="571">Bhājanānica pūretvā, yantu sabbe yathicchitanti.</gathalast>
    <paragraph line="572">Evañca pana vatvā sabbe manusseca balīvaddeca muddikaraseneva santappesi. Tato tato āgatāpi pānīyaṃ pivantoca pānīyaṃ akkhayaṃ ahosi. Tato vāṇijo satthavāhehi saddhiṃ vāṇijjaṃ payojetvā sakanagaraṃ āgacchanto bhagavantaṃ passitvā gamissāmīti veḷuvanaṃ gantvā satthāraṃ vanditvā katānuñño ekamante nisīdi. Satthāpi tena saddhiṃ madhurapaṭisanthāramakāsi. Upāsakopi bhante tumhākaṃ pāṭihāriyaṃ disvā pasanno vanditvā gamissāmīti āgatomhi, evañce vañca pāṭihāriyanti vitthārena kathesi. Athassa bhagavā dhammaṃ desesi. So dhammaṃ sutvāna satthāraṃ svātanāya nimantetvā mahādānaṃ datvā attano gehameva agamāsi. So tato paṭṭhāya dānādīni puññāni katvā tato cuto devaloke dvādasayojanike kanakavimāne devaccharāparivuto devissariyasamannāgato nibbatti. Tassa pubbakammapakāsanatthaṃ tattha tattha ratanabhājanesu dibbamayehi muddikapānehi paripuṇṇaṃ ahosi. Pānīyaṃ pivitvā devā naccanti vādenti kīḷantīti.</paragraph>
    <hangnum line="573" number="6"></hangnum>
    <gatha1 line="574"> Na vipulajinasāraṃ jānamāno janevaṃ,</gatha1>
    <gatha2 line="575">Labhati vipulabhogaṃ toyamattassa dānā;</gatha2>
    <gatha3 line="576">Viditaguṇagaṇā bho tīsu vatthūsu tumhe,</gatha3>
    <gathalast line="577">Labhatha khalu visesaṃ sīlavantesu dānāti.</gathalast>
    <centered line="578">Buddhavammavāṇijakassa vatthuṃ navamaṃ.</centered>
    <title line="579">10. Rūpadeviyā vatthumhi ayamānupubbīkathā</title>
    <paragraph line="580">Atīte <pageBreak edition="Myanmar" number="0.0040" /> kira vipassissa bhagavato kāle tasmiṃ nagare ekā gāmadārikā vihāre āhiṇḍantī ekaṃ gilānabhikkhuṃ disvā kampamānahadayā upasaṅkamitvā vanditvā bhante kote ābādho sarīraṃ pīḷetīti pucchi. Tenāpi bhagini kharābādho me pīḷetīti vutte sā tenahi bhante ahaṃ taṃ rogaṃ vūpasamessāmīti nimantetvā gehaṃ gantvā taṃ pavattiṃ mātāpitunnaṃ kathetvā tehi anuññātā puna divase nānaggarasena bhesajjāhāraṃ sampādesi, tato so bhikkhu punadivase cīvaraṃ pārupitvā bhikkhāya caranto tassā gehaṃ gantvā aṭṭhāsi. Sā theraṃ āgataṃ disvā somanassajātā pattaṃ gahetvā āsanaṃ paññāpetvā adāsi. Tattha nisinnaṃ taṃ āhārena sādhukaṃ parivisitvā sakkāra makāsi. Athassā saddhābalena bhuttamatteyeva so ābādho vūpasami. Tato so vūpasantarogo dutiyadivase tassā gehaṃ nā gamāsi. Atha sā vihāraṃ gantvā taṃ vanditvā kasmānāgatatthāti pucchitvā tena me bhagini byādhi vūpasami, tasmā nāgatosmīti vutte sā sādhu bhanteti somanassajātā gehameva agamāsi. Sā tena puññakammena kālaṃ katvā devaloke nibbatti. Tassā tattha dvādasayojanikaṃ kanakavimānaṃ nibbatti. Sā tattha devissariyaṃ anubhavantī chabuddhantaraṃ khepetvā amhākaṃ bhagavato kāle jambudīpe devaputtanagare udiccabrahmaṇakule jeṭṭhabrāhmaṇassa bhariyāya kucchimhi paṭisandhiṃ gaṇhi, sā paripāka manvāya mātukucchito nikkhami. Tassā mātukucchito nikkhantakālato paṭṭhāya divase divase aṭṭhaṭṭhanālimattaṃ taṇḍulaṃ nibbattati. Tassā rūpasampattiṃ disvā pasannā mātāpitaro rūpadevīti nāma makaṃsu. Pacchā taṃ patirūpena dārakena niyojesuṃ. Athassā taṇḍula- nālimattaṃ <pageBreak edition="Myanmar" number="0.0041" /> gahetvā pacituṃ āraddhe icchiticchitamaṃsādibyañjanañja sappinavanītadadhikhīrādigorasañca jīramaricādikaṭukabhaṇḍañca kadalipanasamadhuguḷādiupakaraṇañca bhājanāni pūretvā nibbattati, tāya hatthena gahitaṃ kiñci khādanīyaṃ bhojanīyaṃvā pūtibhāvaṃ na gacchati, bhattukkhaliṃ gahetvā sakalanagaravāsino bhojentiyāpi ekakaṭacchumattaṃ bhattaṃ gahitaṭṭhānaṃ na paññāyati. Evaṃ aparikkhayapuññā ahosi, sakaladevaputtanagare candasuriyāva pākaṭā ahosi, atha sā pañcasatabhikkhū nimantetvā niccaṃ sakanivesaneyeva bhojeti, tadā tesaṃ antare paṭisambhidāpatto mahāsaṅgharakkhitattheronāma imissā puññānubhāvaṃ dibbacakkhunā disvā na jānāti esā atthanā pubbe katakammaṃ. Yannūnāhaṃ assā pakāseyyanti ekadivasaṃ tassā nivesane bhuñjitvā anumodanaṃ karonto jānāsi bhagini tayā pubbe katakammanti pucchi, na jānāmi bhante. Sotumicchāmīti, athassā so pubbakammaṃ pakāsento.</paragraph>
    <hangnum line="581" number="1"></hangnum>
    <gatha1 line="582"> Ekanavute ito kappe,</gatha1>
    <gatha2 line="583">Vipassīnāma nāyako;</gatha2>
    <gatha3 line="584">Ahosi loke lokeka,</gatha3>
    <gathalast line="585">Nāyako chinnabandhano.</gathalast>
    <hangnum line="586" number="2"></hangnum>
    <gatha1 line="587"> Tadā tasmiṃ pure ramme, āsi tvaṃ gāmadārikā;</gatha1>
    <gathalast line="588">Āhiṇḍantī vihārasmiṃ, addakkhi jinasāvakaṃ.</gathalast>
    <hangnum line="589" number="3"></hangnum>
    <gatha1 line="590"> Rogāturaṃ kisaṃ paṇḍuṃ, assasantaṃ muhuṃ muhuṃ;</gatha1>
    <gathalast line="591">Disvāna kampitā cittā, nimantetvāna taṃ muniṃ.</gathalast>
    <hangnum line="592" number="4"></hangnum>
    <gatha1 line="593"> Bhesajjañceva bhattañca, adā tvaṃ tena so yati;</gatha1>
    <gathalast line="594">Abyābādho anīghoca, ahosi anupaddavo.</gathalast>
    <hangnum line="595" number="5"></hangnum>
    <gatha1 line="596"> Tato tvaṃ tena kammena, sukatena tato cutā;</gatha1>
    <gathalast line="597">Jātāsi devalokasmiṃ, sabbakāmasamiddhinī.</gathalast>
    <hangnum line="598" number="6"></hangnum>
    <gatha1 line="599"> Tattha <pageBreak edition="Myanmar" number="0.0042" /> te puññatejena, pāsādo ratanāmayo;</gatha1>
    <gathalast line="600">Maṇithūpisatākiṇṇo, kūṭāgārehi laṅkato.</gathalast>
    <hangnum line="601" number="7"></hangnum>
    <gatha1 line="602"> Nekagabbhasatākiṇṇo, sayanāsanamaṇḍito;</gatha1>
    <gathalast line="603">Accharāsatasaṃkiṇṇo, naccagītādisaṃkulo.</gathalast>
    <hangnum line="604" number="8"></hangnum>
    <gatha1 line="605"> Rambhāmbajambusannīra, pūgapunnāgapāṭalī;</gatha1>
    <gathalast line="606">Nāgāditarusaṇḍehi, maṇḍituyyānapantihi.</gathalast>
    <hangnum line="607" number="9"></hangnum>
    <gatha1 line="608"> Padumuppalakaḷāra, kundakānanamaṇḍite;</gatha1>
    <gathalast line="609">Madhumattālipālīhi, sārasīsarasaṃkule.</gathalast>
    <hangnum line="610" number="10"></hangnum>
    <gatha1 line="611"> Devaputtehi nekehi, tathā devaccharāhica;</gatha1>
    <gathalast line="612">Niccussave mahābhoge, vimāne mananandane.</gathalast>
    <hangnum line="613" number="11"></hangnum>
    <gatha1 line="614"> Tvamevaṃ devalokamhi, vindamānā mahāyasaṃ;</gatha1>
    <gathalast line="615">Addhānaṃ vītināmetvā, nibbute gotame jine.</gathalast>
    <hangnum line="616" number="12"></hangnum>
    <gatha1 line="617"> Jambudīpe idāni tvaṃ, nibbattā udite kule;</gatha1>
    <gathalast line="618">Puññapaññāguṇāvāsā, rūpenaggā piyaṃvadā.</gathalast>
    <hangnum line="619" number="13"></hangnum>
    <gatha1 line="620"> Etaṃ te devalokasmiṃ, devissariyamabbhutaṃ,</gatha1>
    <gathalast line="621">Imaṃ te idha lokasmiṃ, sabbaṃ mānusikaṃ sukhaṃ.</gathalast>
    <hangnum line="622" number="14"></hangnum>
    <gatha1 line="623"> Vipassimunino kāle, tvaṃ tassekassa bhikkhuno;</gatha1>
    <gathalast line="624">Adā dānaṃ gilānassa, tassa taṃ phalamīdisaṃ.</gathalast>
    <hangnum line="625" number="15"></hangnum>
    <gatha1 line="626"> Kātabbañhi sadā puññaṃ, icchantena sukhappadaṃ;</gatha1>
    <gathalast line="627">Tasmā tvaṃ sabbadā bhadde, ussukkā kusale bhavāti.</gathalast>
    <paragraph line="628">Evaṃ so tassa purimattabhāve katakammaṃ pakāsetvā idāni puññakamme appamādā bhavāti anusāsi. Sā therassa dhammadesanaṃ sutvā paramasomanassā tato paṭṭhāya dānādīsu niratā puññāni karontī teneva somanassena sotāpannā ariyasāvikā ahosīti.</paragraph>
    <hangnum line="629" number="16"></hangnum>
    <gatha1 line="630"> Iti <pageBreak edition="Myanmar" number="0.0043" /> taruṇakumārī puññakammesu sāraṃ,</gatha1>
    <gatha2 line="631">Aviditaguṇamattā datva bhikkhussa dānaṃ;</gatha2>
    <gatha3 line="632">Divimanujasukhaṃ sālattha tumhe bhavantā,</gatha3>
    <gathalast line="633">Viditakusalapākā kiṃ na labbhetha santiṃ.</gathalast>
    <centered line="634">Rūpadeviyā vatthuṃ dasamaṃ.</centered>
    <centered line="635">Dhammasoṇḍakavaggo pathamo.</centered>
  </content>
</document>