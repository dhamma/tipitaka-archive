<?xml version="1.0"?>
<document>
<metadata>
<normativeSource>http://tipitaka.org/romn/cscd/e1101n.nrf0.xml</normativeSource>
<archivePath>roman/anya/pakinnaka-gantha-sangaho/rasavahini/panamadikatha.xml</archivePath>
<title>Paṇāmādikathā - Rasavāhinī - Pakiṇṇaka-gantha-saṅgaho - Anya</title>
</metadata>
<body>
<centered line="1">Namo tassa bhagavato arahato sammāsambuddhassa.</centered>
<book line="2">Rasavāhinī</book>
<subhead line="3">Paṇāmādikathā</subhead>
<hangnum line="4" number="1"></hangnum>
<gatha1 line="5">Satthuppasatthacaraṇaṃ <pageBreak edition="M" number="0.0001" />saraṇaṃ janānaṃ,</gatha1>
<gatha2 line="6">Brahmādimoḷi maṇiraṃsi samāvahantaṃ,</gatha2>
<gatha3 line="7">Paṅkeruhābhamudukomalacāruvaṇṇaṃ;</gatha3>
<gathalast line="8">Vandāmi cakkavaralakkhaṇamādadhānaṃ.</gathalast>
<hangnum line="9" number="2"></hangnum>
<gatha1 line="10">Siddhaṃ jinena cirakālamatanditena,</gatha1>
<gatha2 line="11">Yaṃ bhāvako samadhigacchati khemamaggaṃ;</gatha2>
<gatha3 line="12">Yaṃ kapparukkha rucidāna maṇiva bhāti,</gatha3>
<gathalast line="13">Taṃ dhammamagga masamaṃ paṇamāmi niccaṃ.</gathalast>
<hangnum line="14" number="3"></hangnum>
<gatha1 line="15">Santindriyaṃ sugatasūnuvaraṃ visuddhaṃ,</gatha1>
<gatha2 line="16">Yaṃ dakkhiṇeyyamatadaṃ sucipuññakhettaṃ;</gatha2>
<gatha3 line="17">Tāṇesinaṃ saraṇamujjhitasabbadukkhaṃ,</gatha3>
<gathalast line="18">Vandāmi saṅgha managhaṃ sirasā mahagghaṃ.</gathalast>
<hangnum line="19" number="4"></hangnum>
<gatha1 line="20">Yampattamettha ratanattayathomanena,</gatha1>
<gatha2 line="21">Puññena tena duritaṃ sakalaṃ paṇujja,</gatha2>
<gatha3 line="22">Vakkhāmahaṃ sumadhuraṃ rasavāhinintaṃ,</gatha3>
<gathalast line="23">Bho bho suṇantu sujanā bhimudāvahā sā.</gathalast>
<hangnum line="24" number="5"></hangnum>
<gatha1 line="25">Tatthatatthūpapannāni, <pageBreak edition="M" number="0.0002" />vatthūni arahā pure;</gatha1>
<gathalast line="26">Abhāsuṃ dīpabhāsāya, ṭhapesuṃ taṃ purātanā.</gathalast>
<hangnum line="27" number="6"></hangnum>
<gatha1 line="28">Mahāvihāre taṅgutta, vaṅkapariveṇavāsiko;</gatha1>
<gathalast line="29">Raṭṭhapāloti nāmena, sīlācāra guṇākaro.</gathalast>
<hangnum line="30" number="7"></hangnum>
<gatha1 line="31">Hitāya parivattesi, pajānaṃ pāḷibhāsato;</gatha1>
<gatha2 line="32">Punaruttādidosehi, tamāsi sabbamākulaṃ;</gatha2>
<gathalast line="33">Anākulaṃ karissāmi, taṃ suṇātha samāhitā.</gathalast>
<hangnum line="34" number="8"></hangnum>
<gatha1 line="35">Vitarāgā pure vocuṃ, yasmā tasmā hi bhāsitaṃ;</gatha1>
<gathalast line="36">Etamādaraṇīyañhi, sādhu sādhūhi sabbadāti.</gathalast>
<centered line="37">Jambudīpuppatti vatthūni.</centered>
</body>
</document>