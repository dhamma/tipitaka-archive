<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="bahūsu" source-abbr="bahūsu"/>
      <version source="piṭṭhe" source-abbr="piṭṭhe"/>
      <version source="suttaṅke" source-abbr="suttaṅke"/>
      <version source="mū" source-abbr="mū"/>
      <version source="yuvaṇṇāna miya ṅu va ṅa sare" source-abbr="yuvaṇṇāna miya ṅu va ṅa sare"/>
      <version source="dinnamhāti janindena" source-abbr="dinnamhāti janindena"/>
      <version source="na hi no koci pariyāyo" source-abbr="na hi no koci pariyāyo"/>
    </versions>
    <normativeSource>http://tipitaka.org/romn/cscd/e0201n.nrf0.xml</normativeSource>
    <source>roman/anya/ledi sayado gantha-sangaho/niruttidipani/1. sandhikanda.xml</source>
    <script>roman</script>
    <directory>/anya/ledi sayado gantha-sangaho/niruttidipani</directory>
    <basename>1. sandhikanda</basename>
    <titlePath>1. Sandhikaṇḍa - Niruttidīpanī - Leḍī sayāḍo gantha-saṅgaho - Anya</titlePath>
  </metadata>
<content>
    <centered line="1"> Namo tassa bhagavato arahato sammāsambuddhassa </centered>
    <book line="2">Niruttidīpanīpāṭha</book>
    <subsubhead line="3">Ganthārambha</subsubhead>
    <hangnum line="4" number="1"></hangnum>
    <gatha1 line="5"> Caturāsītisahassa <pageBreak edition="Myanmar" number="0.0001" />, dhammakkhandhāpabhaṅkarā;</gatha1>
    <gathalast line="6">Lokamhi yassa jotanti, nantavaṇṇapabhassarā.</gathalast>
    <hangnum line="7" number="2"></hangnum>
    <gatha1 line="8"> Anantavaṇṇaṃ sambuddhaṃ, vande niruttipāraguṃ;</gatha1>
    <gathalast line="9">Saddhammañcassa saṅghañca, visuddhavaṇṇabhājanaṃ.</gathalast>
    <hangnum line="10" number="3"></hangnum>
    <gatha1 line="11"> Moggallāno mahāñāṇī, niruttāraññakesarī;</gatha1>
    <gathalast line="12">Nadi byākaraṇaṃnādaṃ, sogatāraññabyāpanaṃ.</gathalast>
    <hangnum line="13" number="4"></hangnum>
    <gatha1 line="14"> Tassatthaṃ dīpayissāmi, nānārāsiṃvibhājayaṃ;</gatha1>
    <gathalast line="15">Ogāyha saddasatthāni, navaṅgaṃ satthusāsananti.</gathalast>
    <chapter line="16">1. Sandhikaṇḍa</chapter>
    <subhead line="17">Saññārāsi</subhead>
    <subhead line="18">Garusaññārāsi</subhead>
    <paragraph line="19">Vaṇṇo <pageBreak edition="Myanmar" number="0.0002" />, saro, savaṇṇo, dīgho, rasso, byañjano, vaggo, niggahītaṃ.</paragraph>
    <paragraph line="20" number="1"><bold>Aādayo <alternatives line="3" extra="" separator="false"><alternative source-abbr="vri" source="vipassana research institut">titālīsaṃ</alternative><alternative source-abbr="bahūsu" source="bahūsu">titālīsa</alternative></alternatives></bold><bold>vaṇṇā</bold><note>ka. 2; rū. 2; nī. 1, 2</note>.</paragraph>
    <paragraph line="21">Aādayo bindantā tecattālīsakkharā <bold>vaṇṇā</bold> nāma honti.</paragraph>
    <paragraph line="22">A, ā, i, <bold>ī,</bold> u, ū, eta, e, ota, o. Ka, kha, ga, gha, ṅa, ca, cha, ja, jha, ña, ṭa, ṭha, ḍa, ḍha, ṇa, ta, tha, da, dha, na, pa, pha, ba, bha, ma, ya, ra, la,va sa, ha, ḷa, aṃ. Atthaṃ vaṇṇenti pakāsentīti vaṇṇā, <bold>akkharā</bold>ti ca vuccanti, nāmapaññattirūpattā nakkharanti khayavayaṃ na gacchantīti akkharā. ‘‘Nāmagottaṃ na jīratī’’ti <note>saṃ. ni. 1.76</note> hi vuttaṃ.</paragraph>
    <paragraph line="23" number="2"><bold>Dasādo sarā</bold><note>ka. 3; rū. 3; nī. 3</note>.</paragraph>
    <paragraph line="24">Tesu vaṇṇesu ādimhi dasa vaṇṇā <bold>sarā</bold> nāma honti. Sayameva laddhasarūpā hutvā rājanti virocantīti sarā.</paragraph>
    <paragraph line="25" number="3"><bold>Dve dve savaṇṇā</bold>.</paragraph>
    <paragraph line="26">Tesu saresu dve dvesarā <bold>savaṇṇā</bold> nāma honti.</paragraph>
    <paragraph line="27">A, ā avaṇṇo, i, ī ivaṇṇo, u, ū uvaṇṇo, eta, e etavaṇṇo, ota, o otavaṇṇo. Samāno vaṇṇo suti etesanti savaṇṇā, <bold>sarūpā</bold>ti ca vuccanti, samānaṃ rūpaṃ suti etesanti sarūpā.</paragraph>
    <paragraph line="28" number="4"><bold>Pubbo rasso</bold><note>ka. 4; rū. 4; nī. 4.22</note>.</paragraph>
    <paragraph line="29">Dvīsu <pageBreak edition="Myanmar" number="0.0003" /> dvīsu savaṇṇesu yo yo pubbo hoti, so so <bold>rasso</bold> nāma hoti. Rassena kālena vattabbāti rassā, rassakālo nāma akkhidalānaṃ ummisananimmisanasamakālo.</paragraph>
    <paragraph line="30">Tattha eta, ota iti dve ekapadasaṃyoge pare kvaci labbhanti. Eṭṭhi, seṭṭho, oṭṭho, sotthi.</paragraph>
    <paragraph line="31">Ekapadasaṃyogeti kiṃ? Padantarasaṃyoge pare rassā mā hontūti. Maṃ ce tvaṃ nikhaṇaṃ vane, <note>jā. 2.22.5</note> putto tyāhaṃ mahārāja <note>jā. 1.1.7</note>.</paragraph>
    <paragraph line="32">Kvacīti kiṃ? Ekapadasaṃyogepi vaggantesu vā ya, ra, la, vesu vā paresu rassā mā hontūti. Enti, senti, eyya, bhāseyya, meṇḍo, soṇḍo.</paragraph>
    <paragraph line="33" number="5"><bold>Paro dīgho</bold><note>ka. 5; rū. 5; nī. 5</note>.</paragraph>
    <paragraph line="34">Dvīsu dvīsu savaṇṇesu yo yo paro hoti, so so <bold>dīgho</bold> nāma hoti. Dīghena kālena vattabbāti dīghā, dīghakālo nāma rassehi diguṇakālo.</paragraph>
    <paragraph line="35" number="6"><bold>Kādayo byañjanā</bold><note>ka. 6; rū. 8; nī. 6</note>.</paragraph>
    <paragraph line="36">Tesu vaṇṇesu kādayo bindantā vaṇṇā <bold>byañjanā</bold> nāma honti. Atthaṃ byañjayantīti byañjanā. Te pana suddhā addhamattikā, rassayuttā diyaddhamattikā, dīghayuttā tiyaddhamattikā.</paragraph>
    <paragraph line="37" number="7"><bold>Pañcapañcakā vaggā</bold><note>ka. 7; rū 9; nī. 7</note>.</paragraph>
    <paragraph line="38">Tesu byañjanesu kādi-mantā pañcabyañjanapañcakā <bold>vaggā</bold> nāma honti.</paragraph>
    <paragraph line="39">Kādi <pageBreak edition="Myanmar" number="0.0004" /> pañcako kavaggo, cādi ca vaggo, ṭādi ṭavaggo, tādi tavaggo, pādi pavaggo. Sesā <bold>avaggā</bold>ti siddhaṃ. Vaṇṇuddese ekaṭṭhānikānaṃ byañjanānaṃ vagge samūhe niyuttāti vaggā.</paragraph>
    <paragraph line="40" number="8"><bold>Bindu niggahītaṃ</bold><note>ka. 8; rū. 10; nī. 8</note>.</paragraph>
    <paragraph line="41">Ante bindumatto vaṇṇo <bold>niggahītaṃ</bold> nāma. Niggayha gayhati uccāriyatīti niggahītaṃ.</paragraph>
    <centered line="42">Garusaññārāsi niṭṭhito.</centered>
    <subhead line="43">Byañjanavuttirāsi</subhead>
    <paragraph line="44">Ṭhānaṃ, karaṇaṃ, payatanaṃ <note>rū. 2 (piṭṭhe); nī 6 (piṭṭhe); 23 (suttaṅke)</note>.</paragraph>
    <paragraph line="45">Cha <bold>ṭhānāni</bold> – kaṇṭhaṭṭhānaṃ, tāluṭṭhānaṃ, muddhaṭṭhānaṃ, dantaṭṭhānaṃ, oṭṭhaṭṭhānaṃ, nāsikaṭṭhānaṃ. Tesu byattaṃ vadantena yattha ‘‘akkha’’nti vuccati, taṃ kaṇṭhaṭṭhānaṃ. Yattha ‘‘iccha’’nti, taṃ tāluṭṭhānaṃ. Yattha ‘‘raṭṭha’’nti, taṃ muddhaṭṭhānaṃ. Yattha ‘‘sattha’’nti, taṃ dantaṭṭhānaṃ. Yattha ‘‘puppha’’nti vuccati, taṃ oṭṭhaṭṭhānaṃ. Nāsapadeso nāsikaṭṭhānaṃ.</paragraph>
    <paragraph line="46">Katthaci pana uraṭṭhānaṃ, siraṭṭhānaṃ, jivhāmūlaṭṭhānantipi āgataṃ. Tattha siraṭṭhānaṃ nāma muddhaṭṭhānameva. Jivhāmūlaṭṭhānaṃ pana sabbavaṇṇānaṃ sādhāraṇanti vadanti.</paragraph>
    <paragraph line="47"><bold>Karaṇaṃ</bold> catubbidhaṃ – jivhāmūlaṃ, jivhopaggaṃ, jivhaggaṃ, sakaṭṭhānanti.</paragraph>
    <paragraph line="48"><bold>Payatanaṃ</bold> catubbidhaṃ – saṃvuṭaṃ, vivaṭaṃ, phuṭṭhaṃ, īsaṃphuṭṭhanti. Tattha karaṇānaṃ sakasakaṭṭhānehi saddhiṃ saṃvaraṇādiko visesākāro saṃvuṭādi nāma.</paragraph>
    <paragraph line="49">Tattha kaṇṭhapadesānaṃ aññamaññaṃ saṅghaṭṭanena uppannā avaṇṇa, kavagga, hakārā <bold>kaṇṭhajā</bold> nāma. Tālumhi jivhāmajjhasaṅghaṭṭanena uppannā ivaṇṇa, cavagga, yakārā <bold>tālujā</bold> nāma. Mukhabbhantaramuddhamhi <pageBreak edition="Myanmar" number="0.0005" /> jivhopaggasaṅghaṭṭanena uppannā ṭavagga, ra, ḷakārā <bold>muddhajā</bold> nāma. Upari dantapantiyaṃ jivhaggasaṅghaṭṭanena uppannā tavagga, la, sakārā <bold>dantajā</bold> nāma. Oṭṭhadvayasaṅghaṭṭanena uppannā uvaṇṇa, pavaggā <bold>oṭṭhajā</bold> nāma. Niggahītaṃ <bold>nāsikajaṃ</bold> nāma. Pañcavaggantā pana nāsikaṭṭhānepi sakaṭṭhānepi jāyanti. Ekāro <bold>kaṇṭhatālujo</bold>. Okāro <bold>kaṇṭhoṭṭhajo</bold>. Vakāro <bold>dantoṭṭhajo</bold>. Apica ivaṇṇuvaṇṇā kaṇṭhepi jāyantiyeva. Yadā hakāro vaggantehi vā ya, ra, la, vehi vā yutto hoti, tadā <bold>urajo</bold>ti vadanti. Pañho, tuṇhi, nhāto, vimhito, gayhate, vulhate, avhānaṃ.</paragraph>
    <paragraph line="50">Kaṇṭhaṃ saṃvaritvā uccārito akāro <bold>saṃvuṭo</bold> nāma. Sakasakaṭṭhāna, karaṇāni vivaritvā uccāritā sesasarā ca sa, hakārā ca <bold>vivaṭā</bold> nāma. Tāniyeva gāḷhaṃ phusāpetvā uccāritā pañcavaggā <bold>phuṭṭhā</bold> nāma. Thokaṃ phusāpetvā uccāritā ya, ra, la, vā <bold>īsaṃphuṭṭhā</bold> nāma. Tattha oṭṭhajesu tāva pavaggaṃ vadantānaṃ oṭṭhadvayassa gāḷhaṃ phusanaṃ icchitabbaṃ. Kasmā? Phuṭṭhapayatanikattā pavaggassa. Uvaṇṇaṃ vadantānaṃ pana oṭṭhadvayassa vivaraṇaṃ icchitabbaṃ. Kasmā? Vivaṭapayatanikattā uvaṇṇassa. Esa nayo sesesu sabbesūti.</paragraph>
    <paragraph line="51">Cūḷaniruttiyaṃ pana sabbe rassasarā saṃvuṭā nāma, sabbedīghasarā vivaṭā nāmāti vuttaṃ. Tathā saddasāratthajāliniyaṃ, katthaci sakkaṭaganthe ca. Idaṃ yuttataraṃ. Aññaṭṭhānikabyañjanehi yuttā sarā attano ṭhāna, karaṇāni jahantāpi payatanaṃ na jahanti. Tasmā nānāvaṇṇānaṃ saṃsagge payatanānaṃ saṃsaggabhedopi veditabboti. Tattha ‘‘suṇātu me’’ti vadanto yadi ṇā-kāraṃ jivhaggena dantaṭṭhāne katvā vadeyya, dantajo nā-kāro eva bhaveyya. Tu-kārañca jivhopaggena muddhaṭṭhāne katvā vadeyya, muddhajo ṭu-kāro eva bhaveyya. Evañca sati akkharavipatti nāma siyā. Esa nayo sesesu muddhajadantajesu. Tasmā kammavācaṃ sāventehi nāma ṭhāna, karaṇa, payatanesu suṭṭhu kusalehi bhavitabbanti.</paragraph>
    <gatha1 line="52">Sithilañca <pageBreak edition="Myanmar" number="0.0006" />, dhanitañca, dīghaṃ, rassaṃ, garuṃ, lahuṃ;</gatha1>
    <gathalast line="53">Niggahītaṃ, vimuttañca, sambandhañca, vavatthitaṃ <note>nī. 9, 10, 11, 12, 13, 14, 15, 16-19, 20, 21 suttesu passitabbaṃ</note>.</gathalast>
    <paragraph line="54">Mudunā vacīpayogena vattabbā vaggapaṭhama, tatiya, pañcamā <bold>sithilā</bold> nāma. Thaddhena vacīpayogena vattabbā vaggadutiya, catutthā <bold>dhanitā</bold> nāma. <bold>Dīgha, rassā</bold> pubbe vuttā. Dīghā ceva saṃyogapubbā ca niggahītantā ca <bold>garukā</bold> nāma. Sesā <bold>lahukā</bold> nāma. Yathā saddasahito vāto mukhachiddena bahi anikkhamma nāsasotābhimukho hoti, tathā mukhaṃ avivaṭaṃ katvā vattabbaṃ byañjanaṃ <bold>niggahītaṃ</bold> nāma. Tena yuttāni sabbabyañjanāni niggahītantāni nāma. Sesā <bold>vimuttā</bold> nāma. Padasandhivasena vattabbaṃ <bold>sambandhaṃ</bold> nāma. Padacchedaṃ katvā vattabbaṃ <bold>vavatthitaṃ</bold> nāma.</paragraph>
    <centered line="55">Byañjanavuttirāsi niṭṭhito.</centered>
    <subhead line="56">Lahusaññārāsi</subhead>
    <paragraph line="57">Jho, lo, po, gho, go.</paragraph>
    <paragraph line="58" number="9"><bold><alternatives line="53" extra="" separator="false"><alternative source-abbr="vri" source="vipassana research institut">Yuvaṇṇā</alternative><alternative source-abbr="bahūsu" source="bahūsu">iyuvaṇṇā</alternative></alternatives></bold><bold>jhalā nāmassante</bold><note>ka. 58; rū. 29; nī. 205</note>.</paragraph>
    <paragraph line="59">Anitthiliṅgassa nāmassa ante ivaṇṇuvaṇṇā kamena jhalasaññā honti.</paragraph>
    <paragraph line="60" number="10"><bold>Pitthiyaṃ</bold><note>ka. 59; rū. 182; nī. 206</note>.</paragraph>
    <paragraph line="61">Itthiliṅge nāmassante ivaṇṇuvaṇṇā pasaññā honti.</paragraph>
    <paragraph line="62" number="11"><bold>Ghā</bold><note>ka. 60; rū. 177; nī. 207</note>.</paragraph>
    <paragraph line="63">Gho</paragraph>
    <paragraph line="64"><pageBreak edition="Myanmar" number="0.0007" />, Ā iti dvipadaṃ. Itthiliṅge ākāro ghasañño hoti.</paragraph>
    <paragraph line="65" number="12"><bold>Go syālapane</bold><note>ka. 57; rū. 71; nī. 214</note>.</paragraph>
    <paragraph line="66">Ālapane si gasañño hoti.</paragraph>
    <centered line="67">Lahusaññārāsi niṭṭhito.</centered>
    <subhead line="68">Saṅketarāsi</subhead>
    <paragraph line="69" number="13"><bold>Vidhi visesanaṃ yaṃ <alternatives line="73" extra="" separator="false"><alternative source-abbr="vri" source="vipassana research institut">tassa</alternative><alternative source-abbr="bahūsu" source="bahūsu">caṃ. 1.1.6; pā. 1.1.72; vidhibbisesanantassa</alternative></alternatives></bold>.</paragraph>
    <paragraph line="70">Sutte yaṃ visesanaṃ dissati, tassa vidhi ñātabbo.</paragraph>
    <paragraph line="71">‘Ato yonaṃ ṭāṭe’. Narā, nare. Yonanti visesanaṃ. Ṭāṭeti vidhi.</paragraph>
    <paragraph line="72" number="14"><bold>Sattamiyaṃ pubbassa</bold><note>rū. 8 (piṭṭhe); caṃ. 1.1.7; pā. 1.1.66</note>.</paragraph>
    <paragraph line="73">Sattamīniddese pubbavaṇṇasseva vidhi ñātabbo.</paragraph>
    <paragraph line="74">‘Saro lopo sare’. Lokaggo <note>apa. thera 1.12.57</note>.</paragraph>
    <paragraph line="75" number="15"><bold>Pañcamiyaṃ parassa</bold><note>caṃ. 1.1.8; pā. 1.1.67</note>.</paragraph>
    <paragraph line="76">Pañcamīniddese parasseva vidhi ñātabbo.</paragraph>
    <paragraph line="77">‘Ato yonaṃ ṭāṭe’. Narā, nare.</paragraph>
    <paragraph line="78" number="16"><bold>Ādissa</bold><note>caṃ. 1.1.9; pā. 1.1.54</note>.</paragraph>
    <paragraph line="79">Parassa <alternatives line="97" extra="" separator="false"><alternative source-abbr="vri" source="vipassana research institut">sissamāno</alternative><alternative source-abbr="mū" source="mū">dissamāno</alternative></alternatives>  vidhi ādivaṇṇassa ñātabbo.</paragraph>
    <paragraph line="80">‘Ra <pageBreak edition="Myanmar" number="0.0008" /> saṅkhyāto vā’. Terasa.</paragraph>
    <paragraph line="81" number="17"><bold>Chaṭṭhiyantassa</bold><note>caṃ. 1.1.10; pā. 1.1.52</note>.</paragraph>
    <paragraph line="82">Chaṭṭhīniddese tadantassa vidhi ñātabbo.</paragraph>
    <paragraph line="83">‘Rājassi nāmhi’. Rājinā.</paragraph>
    <paragraph line="84" number="18"><bold>Ṅānubandho</bold><note>caṃ. 1.1.11; pā. 1.1.53</note>.</paragraph>
    <paragraph line="85">Ṅānubandho ādeso chaṭṭhīniddiṭṭhassa antassa ñātabbo.</paragraph>
    <paragraph line="86">‘Gossāvaṅa’. Gavassaṃ.</paragraph>
    <paragraph line="87" number="19"><bold><alternatives line="111" extra="" separator="false"><alternative source-abbr="vri" source="vipassana research institut">Ṭānubandhonekavaṇṇo sabbassa</alternative><alternative source-abbr="bahūsu" source="bahūsu">caṃ. 1.1.12; pā. 1.1.55; ṭānubandhānekavaṇṇā sabbassa</alternative></alternatives></bold>.</paragraph>
    <paragraph line="88">Yo ca ṭānubandho ādeso, yo ca anekavaṇṇo ādeso, tadubhayaṃ chaṭṭhīniddiṭṭhassa sabbasseva vaṇṇasamudāyassa ñātabbaṃ.</paragraph>
    <paragraph line="89">Ṭānubandhe tāva –</paragraph>
    <paragraph line="90">‘Imassānitthiyaṃ ṭe’. Esu.</paragraph>
    <paragraph line="91">Anekavaṇṇe –</paragraph>
    <paragraph line="92">‘Animi nāmhi’. Anena, iminā.</paragraph>
    <paragraph line="93" number="20"><bold>Ñakānubandhā ādyantā</bold><note>caṃ. 1.1.13; pā. 1.1.46</note>.</paragraph>
    <paragraph line="94">Ñānubandho āgamo ca kānubandho āgamo ca kamena chaṭṭhīniddiṭṭhassa ādimhi ca ante ca ñātabbo.</paragraph>
    <paragraph line="95">Ñānubandhe –</paragraph>
    <paragraph line="96">‘Brūto tissiña’. Braviti.</paragraph>
    <paragraph line="97">Kānubandhe <pageBreak edition="Myanmar" number="0.0009" /> –</paragraph>
    <paragraph line="98">‘Bhūssa vuka’. Babhuva.</paragraph>
    <paragraph line="99" number="21"><bold>Mānubandho sarānamantā paro</bold><note>caṃ. 1.1.14; pā. 1.1.47</note>.</paragraph>
    <paragraph line="100">Mānubandho āgamo sarānaṃ antasaramhā paro hoti.</paragraph>
    <paragraph line="101">‘Najjāyo svāma’. Najjāyo sandanti. ‘Maṃ vā rudhādīnaṃ’. Rundhati. ‘Jara sadānamīma vā’. Jīrati, sīdati.</paragraph>
    <paragraph line="102">Imasmiṃ byākaraṇe anekasaratā nāma nadī, purisa iccādīsu liṅgapadesu eva atthi, gamu, pacaiccādīsu dhātupadesu natthi. Sabbadhātuyo byañjanantā eva honti, dhātvantalopakiccaṃ natthi. Tasmā najjāyoti ettha ī-kāro antasaro nāma. Tato ‘najjāyo svāma’ iti suttena ā-kārāgamo. Rundhatīti ettha pana u-kāro antasaro nāma, tato ‘‘maṃ vā rudhādīna’’nti suttena bindāgamo. Evaṃ jīrati, sīdati iccādīsu. Mrammapotthakesu pana ‘‘mānubandho padānamantā paro’’ti pāṭho, so sīhaḷapotthakehi na sameti.</paragraph>
    <paragraph line="103" number="22"><bold>Vippaṭisedhe</bold><note>caṃ. 1.1.16; pā. 1.4.2</note>.</paragraph>
    <paragraph line="104">Samānavisayānaṃ dvinnaṃ vidhīnaṃ aññamaññapaṭisedharahite ṭhāne yebhuyyena paro vidhi okāsaṃ labhati.</paragraph>
    <paragraph line="105">Cattārome bhikkhave dhammā <note>aṅguttaranikāye</note> -ettha cattārimeti pubbalope sampatte paralopo okāsaṃ labhati.</paragraph>
    <paragraph line="106" number="23"><bold>Saṅketo nāvayavonubandho</bold><note>caṃ. 1.1.5</note>.</paragraph>
    <paragraph line="107">Yo vaṇṇo payogassa avayavo na hoti, suttesu saṅketamatto hoti, so <bold>anubandho</bold> nāma.</paragraph>
    <paragraph line="108">‘Gossāva’ <pageBreak edition="Myanmar" number="0.0010" />. Gavassaṃ-etena padarūpavidhāne anubandho upayogaṃ na gacchatīti ñāpeti.</paragraph>
    <paragraph line="109" number="24"><bold>Vaṇṇaparena savaṇṇopi</bold>.</paragraph>
    <paragraph line="110">Vaṇṇasaddo paro etasmāti vaṇṇaparo, vaṇṇaparena rassasarena savaṇṇopi gayhati sayañca, avaṇṇoti vutte ā-kāropi gayhati a-kāro cāti vuttaṃ hoti. Evaṃ ivaṇṇuvaṇṇesu.</paragraph>
    <paragraph line="111" number="25"><bold><alternatives line="134" extra="" separator="false"><alternative source-abbr="vri" source="vipassana research institut">Ntuvantumantāvantutavantusambandhī</alternative><alternative source-abbr="bahūsu" source="bahūsu">ntu vantumantvāvantutavantu sambandhī</alternative></alternatives></bold>.</paragraph>
    <paragraph line="112">Ntuiti vutte vantu, mantu, āvantu, tavantūnaṃ sambandhībhūto ntukāro gayhati.</paragraph>
    <paragraph line="113">‘Ntantūnaṃ nto yomhi paṭhame’. Guṇavanto, satimanto, yāvanto, bhuttavanto.</paragraph>
    <centered line="114">Saṅketarāsi niṭṭhito.</centered>
    <subhead line="115">Sandhividhāna</subhead>
    <paragraph line="116">Atha sandhividhānaṃ dīpiyate.</paragraph>
    <paragraph line="117">Lopo, dīgho, rasso, vuddhi, ādeso, āgamo, dvibhāvo, vipallāso.</paragraph>
    <subhead line="118">Loparāsi</subhead>
    <paragraph line="119" number="26"><bold>Saro lopo sare</bold><note>ka. 12; rū. 13; nī. 30</note>.</paragraph>
    <paragraph line="120">Luppatīti lopo. Sare pare sarūpo vā asarūpo vā pubbo saro lopo hoti.</paragraph>
    <paragraph line="121">Sarūpe tāva –</paragraph>
    <paragraph line="122">Avaṇṇe-lokaggo <pageBreak edition="Myanmar" number="0.0011" /><note>apa. thera 1.12.57</note>, bhavāsavo, <note>dha. sa. 1102</note> avijjāsavo <note>dha. sa. 1102</note>, avijjānusayo <note>vibha. 949</note>.</paragraph>
    <paragraph line="123">Ivaṇṇe-munindo, munīrito, varavādīrito, itthindriyaṃ <note>vibha. 219</note>.</paragraph>
    <paragraph line="124">Uvaṇṇe-bahūpakāro <note>jā. 1.22.588</note>, bahukā ūmi bahūmi, sarabhuyā ūmi sarabhūmi, sarabhuyā udakaṃ sarabhūdakaṃ.</paragraph>
    <paragraph line="125">Asarūpe –</paragraph>
    <paragraph line="126">Sotindriyaṃ <note>vibha. 219</note>, kāmupādānaṃ, bhavesanā <note>dī. ni. 3.305</note>, bhavogho <note>dha. sa. 1156</note>, so tuṇhassa <note>pārā. 381</note>, diṭṭhānusayo <note>vibha. 949</note>, diṭṭhupādānaṃ, diṭṭhekaṭṭhaṃ, diṭṭhogho <note>dha. sa. 1156</note>, mudindriyaṃ <note>mahāva. 9</note>, puttā matthi <note>dha. pa. 62</note>, urassa dukkho <note>pāci. 402</note>, asantettha na dissanti <note>dha. pa. 304</note> iccādi.</paragraph>
    <centered line="127">Iti pubbaloparāsi.</centered>
    <paragraph line="128" number="27"><bold>Paro kvaci</bold><note>ka. 13; rū. 15; nī. 31</note>.</paragraph>
    <paragraph line="129">Pubbasaramhā sarūpo vā asarūpo vā paro saro kvaci lopo hoti.</paragraph>
    <paragraph line="130">Sarūpe tāva –</paragraph>
    <paragraph line="131">Taṃ kadāssu bhavissati <note>jā. 2.22.144 ādayo; taṃ kudassu</note>, kudāssu nāma dummedho, dukkhassantaṃ karissati <note>dha. pa. 376</note>, yadāssa sīlaṃ paññañca <note>jā. 2.22.1474</note>, tadāssu kaṇhaṃ yuñjanti <note>jā. 1.1.29</note> -kaṇhanti mahākaṇhagoṇaṃ, taṇhāssa vippahīnā, māssu <pageBreak edition="Myanmar" number="0.0012" /> kujjha rathesabha, satthahārakaṃ vāssa pariyeseyya <note>pārā. 167, 171</note>, āgatāttha tumhe, sotukāmāttha tumhe, māyyo evarūpamakāsi, papaṃ avinduṃ <note>jā. 1.1.2</note> -pavaḍḍhaṃ āpaṃ labhiṃsūtyattho, nālaṃ kabaḷaṃ padātave <note>jā. 1.1.27</note> -pa+ādātaveti chedo, gaṇhituntattho, ruppatīti rūpaṃ, bujjhatīti buddho-dīgho, aggīva tappati, itthīva gacchati, nadīva sandati, mātupaṭṭhānaṃ, pitupaṭṭhānaṃ, yete dhammā ādikalyāṇā <note>cūḷava. 399</note> iccādi.</paragraph>
    <paragraph line="132">Asarūpe –</paragraph>
    <paragraph line="133">Itissa <note>pāci. 465</note>, itipi <note>pārā. 1</note>, assamaṇīsi <note>pārā. 135</note>, akataññūsi <note>dha. pa. 383</note>, vandehaṃ, sohaṃ, yassadāni <note>mahāva. 242</note>, chāyāva anapāyinī <note>dha. pa. 2</note>, mādisesu kathāva kā, kinnumāva samaṇiyo madhuvā maññati bālo <note>dha. pa. 69</note>, cakkhundriyaṃ <note>vibha. 219</note>, dveme bhikkhave dhammā <note>a. ni. 2.3</note>, tayome bhikkhave dhammā <note>a. ni. 3.17</note> iccādi.</paragraph>
    <paragraph line="134">Kvacīti kiṃ? Katamā cānanda aniccasaññā <note>a. ni. 10.60</note>.</paragraph>
    <centered line="135">Iti paraloparāsi.</centered>
    <paragraph line="136" number="28"><bold>Na dve vā</bold>.</paragraph>
    <paragraph line="137">Dve pubbaparasarā kvaci lopā na honti vā.</paragraph>
    <paragraph line="138">Appamādo amataṃ padaṃ <note>dha. pa. 21</note>, ko imaṃ pathaviṃvicessati <note>dha. pa. 44</note>.</paragraph>
    <paragraph line="139">Kvacitveva? Sotindriyaṃ <note>vibha. 219</note>, cakkhundriyaṃ <note>vibha. 219</note>,</paragraph>
    <paragraph line="140">Vāti kiṃ <pageBreak edition="Myanmar" number="0.0013" />? Komaṃ vasaliṃ parāmasissati.</paragraph>
    <paragraph line="141">Ito paṭṭhāya yāvasandhikaṇḍāvasānā yuttaṭṭhānesu sabbattha kvacisaddo, vāsaddo ca vattante. Tattha kvacisaddo nānāpayogaṃ dasseti. Vāsaddo ekapayogassa nānārūpaṃ dasseti. Lopanisedho.</paragraph>
    <paragraph line="142" number="29"><bold>Parasarassa</bold>.</paragraph>
    <paragraph line="143">Niggahītamhā parasarassa kvaci lopo hoti vā.</paragraph>
    <paragraph line="144">Tvaṃsi <note>pe. va. 47; jā. 2.22.764</note>, candaṃva vimalaṃ suddhaṃ <note>dha. pa. 413; su. ni. 642</note>, cakkaṃva vahato padaṃ <note>dha. pa. 1</note>, halaṃdāni pakāsituṃ <note>mahāva. 8</note>, kinti vadeyyaṃ, cīvaranti, pattanti, bhikkhunti.</paragraph>
    <centered line="145">Iti saraloparāsi.</centered>
    <paragraph line="146" number="30"><bold>Saṃyogādi lopo</bold>.</paragraph>
    <paragraph line="147">Saṃyogassa ādibhūto byañjano kvaci lopo hoti vā.</paragraph>
    <paragraph line="148">Pupphaṃsā uppajjati <note>pārā. 36</note> – idha pubbasuttena saralopo, evaṃsa te āsavā pahīnā honti <note>ma. ni. 1.24</note>, sace bhutto bhaveyyāhaṃ, sājīvo garahito mama <note>mi. pa. 6.1.5</note> - assa+ājīvoti chedo, bhaveyyāti attho.</paragraph>
    <paragraph line="149">Tīsu byañjanesu sarūpānaṃ dvinnaṃ ādibyañjanassa lopo – agyāgāraṃ <note>pāci. 326</note>, agyāhito, vutyassa, vityānubhūyate, ekasataṃ khatyā <note>jā. 2.22.594</note>, ratyo, ratyā, ratyaṃ, sakvāhaṃ mārisa devānamindo <note>saṃ. ni. 1.268</note>, iccādi.</paragraph>
    <paragraph line="150">Sarūpānanti <pageBreak edition="Myanmar" number="0.0014" /> kiṃ? Titthyā puthuso vadanti <note>su. ni. 897</note>, catutthyantaṃ, chaṭṭhuntaṃ, cakkhvābādhaṃ, vatthvettha.</paragraph>
    <centered line="151">Iti byañjanaloparāsi.</centered>
    <paragraph line="152" number="31"><bold>Lopo</bold>.</paragraph>
    <paragraph line="153">Niggahītassa kvaci lopo hoti vā.</paragraph>
    <paragraph line="154">Sare pare tāva –</paragraph>
    <paragraph line="155">Evāhaṃ cintayitvāna <note>bu. vaṃ. 2.27</note>, pupphadānaṃ adāsahaṃ-adāsiṃ+ahanti chedo, bindulopo, puna pubbasaralopo, tuyhatthāya mahāmuni, tuyhevetaṃ dukkaṭaṃ <note>dī. ni. 2.178</note>, tāsāhaṃ santike <note>pāci. 709</note>, tesāhaṃ evaṃ vadāmi, pañcannetaṃ dhammānaṃ adhivacanaṃ, channetaṃ dhammānaṃ adhivacanaṃ, samaṇa tveva pucchāmi <note>jā. 2.22.253 samaṇa teva</note>, brāhmaṇa tveva pucchāmi <note>jā. 2.22.258 brāhmaṇa teva</note> -tvaṃ+evāti chedo, vidūnaggamiti.</paragraph>
    <paragraph line="156">Byañjane pare –</paragraph>
    <paragraph line="157">Taṃ tuyhamūle paṭidesemi.</paragraph>
    <paragraph line="158">Gāthāyaṃ –</paragraph>
    <paragraph line="159">Ariyasaccānadassanaṃ <note>khu. pā. 5.11</note>, etaṃ buddhāna sāsanaṃ <note>dha. pa. 183</note>, khandhānañca paṭipāṭi, dhātuāyatanāna ca <note>dha. sa. aṭṭha. nidānakathā</note>.</paragraph>
    <paragraph line="160">Māgame pare –</paragraph>
    <paragraph line="161">Garuḷo uragāmiva <note>jā. 1.4.124 supaṇṇo</note>, dhammo arahatāmiva <note>dī. ni. 2.348</note>, āloko passatāmiva <note>su. ni. 769</note>, bako kakkaṭakāmiva <note>jā. 1.1.38</note>, nabhaṃ tārakitāmiva <note>jā. 2.22.1989 tārācitāmiva</note>, padumaṃ <pageBreak edition="Myanmar" number="0.0015" /> hatthagatāmiva <note>jā. 2.22.2336</note> -etesu māgame bindulopo, byañjane pubbasaradīgho ca.</paragraph>
    <paragraph line="162">Tathā saṃupasaggassa bindulope antasaradīgho –</paragraph>
    <paragraph line="163">Sārāgo, sāratto, avisāhāro, sārambho, sāraddho, sāketaṃ nagaraṃ, sādhāraṇaṃ, saṃ assa atthīti sāmī.</paragraph>
    <paragraph line="164">Samāse tumantamhi niccaṃ –</paragraph>
    <paragraph line="165">Kattukāmo, gantukāmo iccādi.</paragraph>
    <centered line="166">Iti binduloparāsi.</centered>
    <paragraph line="167" number="32"><bold>Syādilopo pubbassekassa</bold>.</paragraph>
    <paragraph line="168">Vicchāyaṃ ekassa vibhatyantassa padassa dvitte kate pubbapadassa syādilopo hoti.</paragraph>
    <paragraph line="169">Ekekaṃ, ekekāni, ekekena, ekekassa iccādi.</paragraph>
    <paragraph line="170">Māgame –</paragraph>
    <paragraph line="171">Ekamekaṃ, ekamekāni iccādi.</paragraph>
    <centered line="172">Iti syādiloparāsi.</centered>
    <paragraph line="173">Appavidhānamuccate.</paragraph>
    <paragraph line="174" number="33"><bold>Tadaminādīni</bold><note>caṃ. 5.2.1.27; pā. 6.3.109; mu. 2.34; kā. 2.27</note>.</paragraph>
    <paragraph line="175">Mahāvuttisuttamidaṃ, tadaminādīni padarūpāni iminā nipātanena sijjhantīti attho.</paragraph>
    <paragraph line="176">Saralopo byañjane –</paragraph>
    <paragraph line="177">Lābu=alābu <pageBreak edition="Myanmar" number="0.0016" />, pidhānaṃ=apidhānaṃ, dvāraṃ pidahitvā=apidahitvā, gini=aggini, ratnaṃ=ratanaṃ, nhānaṃ=nahānaṃ, asnāti=asanāti, hanti=hanati, hanti kuddho puthujjano <note>a. ni. 7.64</note>, phalaṃ ve kadaliṃ hanti <note>a. ni. 4.68</note>, sakkāro kāpurisaṃ hanti. Katthaci bahuvacanampi dissati. Vikkosamānā tibbāhi, hanti nesaṃ varaṃ varaṃ <note>jā. 2.22.2370</note>.</paragraph>
    <paragraph line="178">Ivaṇṇalope –</paragraph>
    <paragraph line="179">Ārāmarukkhacetyāni=cetiyāni <note>dha. pa. 188</note>, athatthekasataṃ khatyā <note>jā. 2.22.594</note> =khattiyā, tithyā puthuso vadanti <note>su. ni. 897</note>. Tithyā puthuso niviṭṭhā <note>su. ni. 898</note> =titthiyā. Viddhasto=viddhaṃsito, utrasto=utrāsito, sneho=sineho, klesavatthūni=kilesavatthūni, kriyā=kiriyā, plavanti=pilavanti.</paragraph>
    <paragraph line="180">Uvaṇṇalope –</paragraph>
    <paragraph line="181">Paddhāni=padumāni, usmā=usumā iccādi.</paragraph>
    <paragraph line="182">Saṃyogādibyañjanalopo ca –</paragraph>
    <paragraph line="183">Puttānañhi vadho dukho, mātigho labhate dukhaṃ, appassādā kāmā dukhā, natthi kāmaparaṃ dukhaṃ <note>jā. 2.19.118</note>, sekho=sekkho, apekhā=apekkhā, upasampadāpekho=upasampadāpekkho <note>mahāva. 70</note> iccādi.</paragraph>
    <paragraph line="184">Sarena saha byañjanalopo –</paragraph>
    <paragraph line="185">Paṭisaṅkhā yoniso <note>a. ni. 6.58</note>, akkhāti=akkhāyati, gandhaṃ ghāti=ghāyati, abhiññā=abhiññāya, pariññā=pariññāya, adhiṭṭhā=adhiṭṭhāya, patiṭṭhā=patiṭṭhāya, āvīkatā hissa phāsu <note>mahāva. 134</note><pageBreak edition="Myanmar" number="0.0017" />, assavanatā dhammassa parihāyanti <note>mahāva. 8</note>, vipāko tadārammaṇatā uppajjati <note>paṭṭhā. 3.1.98</note>, dasāhaparamatā dhāretabbaṃ <note>pārā. 462</note>, nāyaṃ brāhmaṇabhojanatthā, tilodano hehiti <note>jā. 1.8.1</note>, visasenova gārayho, yassatthā rukkharopakā <note>jā. 1.3.54</note> =visasenovāti evaṃnāmako rājā eva, yassatthā dūramāyanti <note>jā. 1.3.28</note> – yassāti udarassa, pitu atthā candavatī <note>jā. 1.9.66</note>, upādārūpaṃ, anupādā vimutto, saddhāpabbajito, upanidhāpaññatti. Saṃvidhāvahāro, yāti=yāyati, vāti=vāyati, nibbāti=nibbāyati, nibbanti=nibbāyanti, pahāti=pahāyati, sappatisso=sappatissayo, suhado=suhadayo=sabbattha yalopo,</paragraph>
    <paragraph line="186">Mukharo=mukhakharo, vācākaraṇo=vākkaraṇo, vācāpatho=byappatho=vāssa byattaṃ, rassattañca, evaṃ byākho=evaṃ viya kho=vissa byattaṃ, dīgho ca yalopo ca.</paragraph>
    <paragraph line="187">Lolupo, momuho, kukkuco, susukho, roruvoiccādīsu pana atisayatthadīpanatthaṃ padadvittaṃ katvā pubbapadesu akkharalopo.</paragraph>
    <paragraph line="188">Padalopo ādimajjhantesu –</paragraph>
    <paragraph line="189">Datto=devadatto, assehi yutto ratho=assaratho, rūpabhavo=rūpaṃ, arūpabhavo=arūpaṃ iccādi.</paragraph>
    <centered line="190">Loparāsi niṭṭhito.</centered>
    <subhead line="191">Dīgha, rassarāsi</subhead>
    <paragraph line="192">Atha <pageBreak edition="Myanmar" number="0.0018" /> dīgha, rassā dīpiyante.</paragraph>
    <paragraph line="193" number="34"><bold>Sesā dīghā</bold>.</paragraph>
    <paragraph line="194">Pakkhittamidaṃ suttaṃ. Luttehi vā ādesakatehi vā vaṇṇehi sesā rassasarā kvaci dīghā honti vā.</paragraph>
    <paragraph line="195">Pubbalutte tāva –</paragraph>
    <paragraph line="196">Tatrāyamādi bhavatiṃ <note>dha. pa. 375</note>, tatrābhiratimiccheyya <note>dha. pa. 88; saṃ. ni. 5.198</note>, buddhānussati, saddhīdha vittaṃ purisassa seṭṭhaṃ <note>su. ni. 183</note>, anāgārehi cūbhayaṃ <note>dha. pa. 404; su. ni. 633</note>, dhammūpasaṃhitā <note>dī. ni. 2.349</note>, tathūpamaṃ dhammavaraṃ adesayi <note>khu. pā. 6.13</note>, tesaṃ vūpasamo sukho <note>dī. ni. 2.221</note> iccādi.</paragraph>
    <paragraph line="197">Paralutte –</paragraph>
    <paragraph line="198">Ajitāti bhagavā avoca <note>su. ni. 1039, 1041</note>, sumedho sājāto cāti, ruppatīti rūpaṃ <note>saṃ. ni. 3.79</note>, bujjhatīti buddho, sādhūtipatissuṇitvā <note>dha. pa. aṭṭha. 1.4 kāḷayakkhinīvatthu</note>, kiṃsūdha vittaṃ purisassa seṭṭhaṃ <note>su. ni. 184</note> iccādi.</paragraph>
    <paragraph line="199">Bindulutte –</paragraph>
    <paragraph line="200">Tāsāhaṃ <note>pāci. 709</note>, tesāhaṃ <note>jā. 2.22.313</note>.</paragraph>
    <paragraph line="201">Ādesesu –</paragraph>
    <paragraph line="202">Myāyaṃdhammo <note>mahāva. 7</note>, svāhaṃ <note>pe. va. 485</note>, vityānubhūyate iccādi.</paragraph>
    <paragraph line="203">Yadipi imāni rūpāni byañjane uparisuttena sijjhanti, luttādesesu pana niccamiva dīghasiddhiñāpanatthaṃ idaṃ suttaṃ pakkhittanti daṭṭhabbaṃ.</paragraph>
    <paragraph line="204" number="35"><bold>Byañjane dīgharassā</bold><note>ka. 25, 26; nī. 35, 36, 64, 71, 165, 179</note>.</paragraph>
    <paragraph line="205">Byañjane <pageBreak edition="Myanmar" number="0.0019" /> pare rassadīghānaṃ kvaci dīgha, rassā honti vā. Tattha dīghavidhi nāma gāthāvasena vā āgamavasena vā vacanasukhavasena vā buddhisukhavasena vā hoti.</paragraph>
    <paragraph line="206">Tattha gāthāvasena tāva –</paragraph>
    <paragraph line="207">Madhuvāmaññati bālo <note>dha. pa. 69</note>, khantī ca sovacassatā <note>khu. pā. 5.10</note>, evaṃ gāme munī care <note>dha. pa. 49</note>, sakko ujū ca suhujū ca <note>khu. pā. 9.1</note> iccādi.</paragraph>
    <paragraph line="208">Āgame –</paragraph>
    <paragraph line="209">Uragāmiva <note>jā. 1.7.30</note>, arahatāmiva <note>dī. ni. 2.348</note>, passatāmiva <note>su. ni. 769</note> iccādi. Gāthāvasenātipi yujjati.</paragraph>
    <paragraph line="210">Vacanasukhañca buddhisukhañca purime sesadīghepi labbhati.</paragraph>
    <paragraph line="211">Tattha vacanasukhe –</paragraph>
    <paragraph line="212">Chārattaṃ mānattaṃ <note>cūḷava. 97</note>, pakaṭṭhaṃ vacanaṃ pāvacanaṃ, pāsādo, pākāro, pāvassi megho, nagaraṃ pāvisi, pāvekkhi, pārisuddhi, pāṭipado, caturāsītisahassāni <note>dha. sa. aṭṭha. 584</note> iccādi.</paragraph>
    <paragraph line="213">Buddhisukhaṃ nāma padacchedañāṇasukhaṃ. Tattha –</paragraph>
    <paragraph line="214">Sātthaṃ sabyañjanaṃ <note>pārā. 1</note>, sātthikā dhammadesanā, cakkhumāssa yathā andho iccādi.</paragraph>
    <paragraph line="215">Bindulutte pana sārāgo, sāratto iccādīni pubbe uddhaṭāniyeva.</paragraph>
    <centered line="216">Iti dīgharāsi.</centered>
    <paragraph line="217">Rassasandhimhi <pageBreak edition="Myanmar" number="0.0020" /> gāthāvasena tāva –</paragraph>
    <paragraph line="218">Yiṭṭhaṃvahutaṃva loke <note>dha. pa. 108</note>, bhovādi nāma so hoti <note>dha. pa. 396; su. ni. 625</note>, yathābhāvi guṇena so iccādi.</paragraph>
    <paragraph line="219">Āgame ya, ra, dāgamesu pubbarasso –</paragraph>
    <paragraph line="220">Yathayidaṃ <note>a. ni. 1.1-4</note>, tathayidaṃ, yathariva amhākaṃ bhagavā, tathariva bhikkhusaṅgho, sammadeva samācare <note>saṃ. ni. 1.112</note>, sammadakkhāto mayā satisambojjhaṅgo <note>saṃ. ni. 5.194</note> iccādi.</paragraph>
    <paragraph line="221">Saṃyogarasso nāma bahulaṃ labbhati –</paragraph>
    <paragraph line="222">Akkamo, parakkamo, akkhāto, aññā, aññindriyaṃ, aññātaṃ bhagavā, aññātaṃ sugata, attharaṇaṃ, apphoṭeti, alliyati, acchindati, assādo, ābhassaro, pabhassaro, sabbaññutaññāṇaṃ, jhānassa lābhimhi vasimhi <note>pārā. 203-204</note>.</paragraph>
    <paragraph line="223">Tā, topaccayesupi rasso –</paragraph>
    <paragraph line="224">Kataññutā, atthaññutā, dhammaññutā, kaññato, nadito, vadhuto.</paragraph>
    <paragraph line="225">Samāse –</paragraph>
    <paragraph line="226">Itthipumaṃ, itthiliṅgaṃ, itthibhāvo, sabbaññubuddho iccādi.</paragraph>
    <centered line="227">Iti rassarāsi.</centered>
    <centered line="228">Dīgha, rassarāsi niṭṭhito.</centered>
    <subhead line="229">Vuddhirāsi</subhead>
    <paragraph line="230">Atha <pageBreak edition="Myanmar" number="0.0021" /> vuddhisandhi dīpiyate.</paragraph>
    <paragraph line="231" number="36"><bold>Yuvaṇṇānameo luttā</bold><note>ka. 14; rū. 16; nī. 34</note>.</paragraph>
    <paragraph line="232">Luttā pubbasaramhā vā parasaramhā vā sesānaṃ ivaṇṇuvaṇṇānaṃ kamena e, oādesā honti vā.</paragraph>
    <paragraph line="233">Paraivaṇṇe –</paragraph>
    <paragraph line="234">Bandhusseva samāgamo, ateva me acchariyaṃ <note>jā. 2.22.1988</note>, vāteritaṃ, jineritaṃ.</paragraph>
    <paragraph line="235">Parauvaṇṇe –</paragraph>
    <paragraph line="236">Gaṅgodakaṃ, pattaṃ vodakaṃ katvā <note>cūḷava. 376</note>, saṅkhyaṃ <note>su. ni. 754</note> nopeti vedagū <note>mahāni. 6</note>, udakomiva jātaṃ.</paragraph>
    <paragraph line="237">Kriyāpadesu –</paragraph>
    <paragraph line="238">Veti, apeti, upeti, apekkhā, upekkhā iccādi.</paragraph>
    <paragraph line="239">Pubbaivaṇṇe –</paragraph>
    <paragraph line="240">Rathesabho, janesabho, munelayo iccādi- tattha rathīnaṃ āsabho jeṭṭhakoti rathesabho, rathīnanti rathavantānaṃ ratharuḷhānaṃ yodhānanti attho. Janīnaṃ āsabho janesabho, janīnanti janavantānaṃ issarānaṃ. Munīnaṃ ālayo vihāro munelayo.</paragraph>
    <paragraph line="241">Pubbauvaṇṇe –</paragraph>
    <paragraph line="242">Sundarā itthī sotthi, sundaro attho yassāti sotthi, rassattaṃ, maṅgalaṃ.</paragraph>
    <centered line="243">Vuddhirāsi niṭṭhito.</centered>
    <subhead line="244">Ādesasandhi</subhead>
    <paragraph line="245">Athādesasandhi <pageBreak edition="Myanmar" number="0.0022" /> dīpiyate.</paragraph>
    <paragraph line="246" number="37"><bold>Yavā sare</bold><note>ka. 18, 19, 21, 45; nī. 44, 46, 47, 51, 58</note>.</paragraph>
    <paragraph line="247">Sare pare ivaṇṇuvaṇṇānaṃ ya, vādesā honti vā.</paragraph>
    <paragraph line="248">Ivaṇṇe –</paragraph>
    <paragraph line="249">Paṭisanthāravutyassa <note>dha. pa. 376</note>, sabbā vityānubhūyate, kyāhaṃ aparajjhāmi <note>pārā. 383</note> – idha paṭhamaṃ bindhulopo, sutā ca paṇḍitātyattha, sutā ca paṇḍitātyamhā <note>jā. 2.21.149</note>, ñāto senāpatītyāhaṃ <note>jā. 2.21.94</note>, iccetaṃ kusalaṃ <note>pārā. 411</note>, iccassa vacanīyaṃ <note>dīghanikāye</note>, paccuttaritvā, paccāharati <note>pārā. 305-307</note>, pacceti, paccayo, acceti, accayo <note>dī. ni. 1.251</note>, accāyaṃ majjhimo khaṇḍo <note>jā. 1.7.33</note> – atireko ayaṃ majjhimo khaṇḍotyattho, apuccaṇḍatā – aputiaṇḍatātyattho, jaccandho, jaccaghānako, jacceḷako, abbhuggacchati, abbheti, abbhokāso <note>dī. ni. 1.191</note>, ajjhokāso ajjhāgamā iccādi.</paragraph>
    <paragraph line="250">Vātveva? Itissa muhuttampi <note>pāci. 465</note>, atisigaṇo, adhīritaṃ.</paragraph>
    <paragraph line="251">Ettha ca iccetantiādīsu iminā suttena iti, pati, atiputi, jāti, abhi, adhisaddānaṃ ivaṇṇassa yattaṃ, ‘tavagga, varaṇāna’…nti suttena yamhi tavaggassa cattaṃ, ‘vagga, la, sehi te’ti suttena yassa pubbarūpattaṃ, abhi, adhisaddesu pana ‘catutthadutiyesvesa’…nti suttena vaggacatutthānaṃ tatiyattaṃ.</paragraph>
    <paragraph line="252">Uvaṇṇe <pageBreak edition="Myanmar" number="0.0023" /> –</paragraph>
    <paragraph line="253">Cakkhvābādhamāgacchati, pātvākāsi <note>ma. ni. 2.308</note>, vatthvettha vihitaṃ niccaṃ, dvākāro <note>mahāva. 9</note>, madhvāsavo <note>pāci. 328</note>, anvayo, anveti, svākkhāto <note>mahāva. 26, 62</note>, svākāro <note>mahāva. 9</note>, bahvābādho iccādi.</paragraph>
    <paragraph line="254" number="38"><bold>Eonaṃ</bold><note>ka. 17, 18; rū. 19, 20; nī. 43, 44</note>.</paragraph>
    <paragraph line="255">Sare pare e, onaṃ ya, vādeso hoti vā.</paragraph>
    <paragraph line="256">Kyassa byapathayo assu <note>su. ni. 967</note>, kyassu idha gocarā <note>su. ni. 967</note> -ke+assa puggalassāti attho, byapathayoti vacanapathā, yathā nāmaṃ tathā jhassa-ce+assāti chedo, tyāhaṃ evaṃ vadeyyaṃ <note>ma. ni. 1.30</note>, tyassa pahīnā honti, putto tyāhaṃ mahārāja <note>jā. 1.1.7</note>, pabbatyāhaṃ gandhamādane <note>jā. 2.22.397</note>, adhigato kho myāyaṃ dhammo <note>mahāva. 7</note>, yyassa vippaṭisārajā, yyassa te honti anatthakāmā, yyassu maññāmi samaṇe-ettha ca avisiṭṭhepi vacanasadde ye+assāti padacchedabuddhisukhatthaṃ ‘yyassā’ti potthakāropanaṃ yujjatiyeva, yathā taṃ? ‘Yadāssa sīlaṃ paññañca’ <note>jā. 2.22.1474</note> iccādīsu viya, kvatthosi jīvitena me, yāvatakvassa kāyo, tāvatakvassa byāmo <note>dī. ni. 2.35</note>, atha khvassa, atthi khvetaṃ brāhmaṇa, yatvādhikaraṇaṃ <note>dī. ni. 1.213</note>, yvāhaṃ, svāhaṃ iccādi.</paragraph>
    <paragraph line="257">Vātveva? So ahaṃ vicarissāmi <note>su. ni. 194</note>, so ahaṃ bhante.</paragraph>
    <paragraph line="258" number="39"><bold>Yuvaṇṇānamiyaṅuvaṅa</bold><note>moga. 5-136 (yuvaṇṇāna miya ṅu va ṅa sare)</note>.</paragraph>
    <paragraph line="259">Sare pare ivaṇṇuvaṇṇantānaṃ padānaṃ iyaṅa, uvaṅādesā honti vā. Ṅānubandho antādesattho. Evaṃ sabbattha.</paragraph>
    <paragraph line="260">Idha <pageBreak edition="Myanmar" number="0.0024" /> ekekassa padassa rūpadvayaṃ vuccate.</paragraph>
    <paragraph line="261">Ivaṇṇe –</paragraph>
    <paragraph line="262">Tiyantaṃ tyantaṃ – tattha tiyantanti iminā suttena siddhaṃ, tyantanti ‘yavā sare’ti suttena. Evaṃ sesesu. Aggiyāgāre agyāgāre, catutthiyatthe <note>mahāva. 37</note> catutthyatthe, pañcamiyatthe pañcamyatthe, pathaviyākāso pathabyākāso, viyañjanaṃ byañjanaṃ, viyākato byākato, viyākaṃsu byākaṃsu, viyatto byatto, viyūḷho byūḷho, dhammaṃ adhiyeti ajjheti, patiyeti pacceti pattiyāyati vā, pariyaṅko pallaṅko, vipariyāso vipallāso, idha ekarūpaṃ hoti – pariyatti, pariyatto, pariyāyo, pallaṅkoiccādīsu parisadde rassa lattaṃ katvā issa ‘yavā sare’ti yatte kate yassa pubbarūpattaṃ.</paragraph>
    <paragraph line="263">Uvaṇṇe –</paragraph>
    <paragraph line="264">Bhikkhuvāsane, sayambhuvāsane, idhapi rūpadvayaṃ labbhati – duvaṅgikaṃ=dvaṅgikaṃ, bhuvādigaṇo=bhvādigaṇo iccādi.</paragraph>
    <paragraph line="265" number="40"><bold>Vitisseve vā</bold><note>rū. 33 (piṭṭhe)</note>.</paragraph>
    <paragraph line="266">Evasadde pare itisaddassa i-kārassa vo hoti vā.</paragraph>
    <paragraph line="267">Itveva coro aṅgulimālo, samuddotveva saṅkhyaṃ <note>udā. 45</note> gacchati, mahāudakakkhandhotveva saṅkhyaṃ gacchati, mahāsammatotveva paṭhamaṃ akkharaṃ nibbattaṃ <note>dī. ni. 3.131</note>, isigilitveva samaññā ahosi <note>ma. ni. 3.133</note>.</paragraph>
    <paragraph line="268">Vāti kiṃ? Iccevattho, samuddoteva saṅkhyaṃ gacchati.</paragraph>
    <paragraph line="269">Suttavibhattena <pageBreak edition="Myanmar" number="0.0025" /> evasadde pare aññati-kārassa vattaṃ. Vilapatveva so dijo <note>jā. 1.6.103</note>, anusetvevassa kāmarāgo, anusetvevassa rūparāgo – anuseti+eva+assāti chedo, hotveva kāriyasanniṭṭhānaṃ, hoteva vā.</paragraph>
    <paragraph line="270" number="41"><bold>Eonama vaṇṇe</bold><note>ka. 27; rū 39; nī. 66, 163-4</note>.</paragraph>
    <paragraph line="271">Sarabyañjanabhūte vaṇṇe pare e, onaṃ attaṃ hoti vā. Tattha essa attaṃ yebhuyyena ma, dāgamesveva hoti.</paragraph>
    <paragraph line="272">Akaramhasa te kiccaṃ <note>jā. 1.4.29</note> – akaramhasetyattho, disvā yācakamāgate <note>jā. 1.7.58; 2.22.2261</note>, disvā paṇḍitamāgate <note>jā. 2.22.783</note>, yamāhu natthi vīriyanti <note>jā. 2.18.162</note> – ye+āhutyattho. Kadassu – ke+assu, yadeva te jātinissitā, tadeva te jarānissitāye+eva, te+evāti chedo, sve bhavo svātanaṃ <note>pārā. 22</note> – byañjane dīgho.</paragraph>
    <paragraph line="273">Omhi –</paragraph>
    <paragraph line="274">Sa sīlavā <note>dha. pa. 84</note>, sa paññavā, sa ve kāsāvamarahati <note>dha. pa. 10</note>, esa attho, esa dhammo <note>dha. pa. 5</note>, dinnamāsi janindena <note>jā. 2.22.2161 (dinnamhāti janindena)</note> – dinno+āsīti chedo, maggamatthi <note>vibha. aṭṭha. 189</note> – maggo+atthi, aggamakkhāyati <note>a. ni. 1.47</note>, paccayākārameva ca <note>vibha. aṭṭha. 225</note>, saṅgho pabbatamiva, saddo cicciṭamiva, hiyyo bhavo hiyyattanaṃ, pāto asanaṃ pātarāso, pātamanusiṭṭho, kakusandha koṇāgamano, thera vādānamuttamo – kakusandhoti ca theroti ca chedo, theravādoti attho.</paragraph>
    <paragraph line="275">Suttavibhattena <pageBreak edition="Myanmar" number="0.0026" /> animittepi hoti. Tuvañca dhanusekha ca <note>jā. 1.16.239</note>, paccayamahāpadeso hesa, ekakoṭṭhāso esa, abhilāpamattabhedo esa iccādi.</paragraph>
    <paragraph line="276" number="42"><bold>Gossāvaṅa</bold><note>ka. 22, 78; rū. 28; nī. 52, 229</note>.</paragraph>
    <paragraph line="277">Sare pare gossa antassa avaṅa hoti.</paragraph>
    <paragraph line="278">Go ca asso ca gavāssaṃ.</paragraph>
    <paragraph line="279">Suttavibhattena byañjanepi. Sagavacaṇḍo <note>a. ni. 4.108</note>, paragavacaṇḍo.</paragraph>
    <paragraph line="280">Appavidhānamuccate.</paragraph>
    <paragraph line="281">Mahāvuttinā avaṇṇassa uttaṃ, ottañca –</paragraph>
    <paragraph line="282">Puthujjano, puthubhūto-puthūti vā eko pāṭipadiko, puthunā puthunītipi dissati, apekkhiyāno apekkhiyānaapekkhitvātyattho. Evaṃ anumodiyāno, marīcikūpamaṃ abhisambuddhāno, mā maṃ pisācā khādantu, jīva tvaṃ saradosataṃ <note>jā. 1.2.9</note>, rattidivova so dibbo, mānusaṃ saradosataṃ-vassasatantyattho, anuyanti disodisaṃ <note>dī. ni. 3.281</note>, sampatanti disodisaṃ-taṃ taṃ disantyattho, parosataṃ, parosahassaṃ, aññoññaṃ aññamaññaṃ, ponopuññaṃ punappunaṃ, ponobbhavikā taṇhā-punoti vā eko nipāto, puno tassa mahe sino, puno pattaṃ gahetvāna, na ca dāni puno atthi, mama tuyhañca saṅgamo, na puno amatākāraṃ, passissāmi mukhaṃ tava <note>apa. therī 2.2.235</note>.</paragraph>
    <paragraph line="283">Ivaṇṇassa attaṃ, uttaṃ, ettañca –</paragraph>
    <paragraph line="284">Tadamināpetaṃ pariyāyena veditabbaṃ-taṃ etaṃ atthajātaṃ iminā pariyāyena veditabbanti attho, sakiṃ āgacchati sīlenāti <pageBreak edition="Myanmar" number="0.0027" /> sakadāgāmī, itthiyā bhāvo itthattaṃ, evumaṃ – evaṃ+imanti chedo, tvaṃ no satthā mahāmune, atthadhammavidū ise.</paragraph>
    <paragraph line="285">Uvaṇṇassa ittaṃ, ottañca –</paragraph>
    <paragraph line="286">Mātito <note>dī. ni. 1.303</note>, pitito, mātipakkho, pitipakkho, mātigho <note>jā. 2.19.118</note>, pitigho, mattikaṃ dhanaṃ <note>pārā. 34</note>, pettikaṃ dhanaṃ, api no lacchasi, kacci no tumhe yāpetha, kathaṃ no tumhe yāpetha, sotukāmattha no tumhe bhikkhave, na no samaṃ atthi <note>khu. pā. 6.3</note>, na hi no saṅkarantena <note>ma. ni. 3.272</note>, natthi no koci pariyāyo <note>jā. 1.5.110 (na hi no koci pariyāyo)</note> – imesu tīsu nusaddo ekaṃsatthe, sosito sotatto ceva <note>jā. 1.1.94 sotatto sosindo ceva; ma. ni. 1.157</note> – suṭṭhu sītalo suṭṭhu santattotyattho, jambunadiyā jātaṃ jambonadaṃ.</paragraph>
    <paragraph line="287">Essa ittaṃ –</paragraph>
    <paragraph line="288">Okandāmasi bhūtāni, pabbatāni vanāni ca <note>jā. 2.22.2173</note> – avakandāmasetyattho, yaṃ karomasi brahmuno, tadajja tuyhaṃ dassāma <note>dī. ni. 2.370</note>, idha hemantagimhisu <note>dha. pa. 286</note>, buddhapaccekabuddhisu, cetehi cetaputtihi <note>cariyā. 1.106</note> – cetaputtehi saddhintyattho.</paragraph>
    <paragraph line="289">Ossa uttaṃ –</paragraph>
    <paragraph line="290">Manuññaṃ, na tenatthaṃ abandhisu <note>jā. 1.6.7</note> – so tena vacanena atthaṃ na abandhi na labhītyattho. Avhāyantu su yuddhena <note>jā. 2.22.871</note> – so <pageBreak edition="Myanmar" number="0.0028" /> pahāravacanena maṃ avhayantotyattho. Api nu hanukā santā <note>jā. 1.1.146</note> – no hanukā ekantaṃ khinnā dukkhapattātyattho.</paragraph>
    <paragraph line="291">Vikārasandhipi ādesasandhirūpattā idha saṅgayhati.</paragraph>
    <centered line="292">Iti sarādesarāsi.</centered>
    <paragraph line="293">Kavaggato paṭṭhāya vaggāvaggabyañjanānaṃ ādeso dīpiyate.</paragraph>
    <paragraph line="294" number="43"><bold>Vaggalasehi te</bold>.</paragraph>
    <paragraph line="295">Pañcavaggehi ca la, sehi ca parassa ya-kārassa kvaci te eva vagga la, sā honti vā yathākkamaṃ, ya-kāro pubbarūpattaṃ āpajjatīti vuttaṃ hoti.</paragraph>
    <paragraph line="296">Nipaccatīti nipako, nipakassa bhāvo nepakkaṃ, vipāko eva vepakkaṃ, vattabbanti vākkaṃ, vākyaṃ vā. Pamukhe sādhu pāmokkhaṃ – yassa pubbarūpatte kate ādidutiyassa paṭhamattaṃ, subhagassa bhāvo sobhaggaṃ, dobhaggaṃ, bhuñjitabbanti bhoggaṃ, yuñjitabbanti yoggaṃ, kukkucabhāvo kukkuccaṃ, vattabbanti vāccaṃ, vuccate, paccate, vaṇijānaṃ kammaṃ vāṇijjaṃ, bhuñjitabbanti bhojjaṃ, yuñjitabbanti yojjaṃ.</paragraph>
    <paragraph line="297" number="44"><bold>Tavaggavaraṇānaṃ ye cavaggabayañā</bold><note>ka. 269, 41; nī. 104, 106, 119, 121-5</note>.</paragraph>
    <paragraph line="298">Ādesabhūte vā vibhattibhūte vā paccayabhūte vā ya-kāre pare tavaggānaṃva, ra, ṇānañca cavagga, ba, ya, ñādesā honti vā yathākkamaṃ.</paragraph>
    <paragraph line="299">Pokkharañño, pokkharaññā, pokkharaññaṃ, samaṇassa bhāvo sāmaññaṃ, evaṃ brahmaññaṃ, iccetaṃ kusalaṃ <note>pārā. 411</note> iccādīni ‘yavā sare’ti sutte udāhaṭāni.</paragraph>
    <paragraph line="300">Paṇḍitassa <pageBreak edition="Myanmar" number="0.0029" /> bhāvo paṇḍiccaṃ, santassa bhāvo saccaṃ, tathassa bhāvotacchaṃ, yajjevaṃ-yadi+evaṃ, najjo, najjā, najjaṃ, suhadassa bhāvo sohajjaṃ, vattabbanti vajjaṃ, jhānaṃ upasampajja viharati <note>dha. sa. 160</note>, upasampajjati, ajjhokāso, bojjhaṅgo, bojjhā, bodhiyā vā, bujjhitabbanti bojjhaṃ, bujjhati, ponopuññaṃ, thanato sambhūtaṃ thaññaṃ.</paragraph>
    <paragraph line="301">Pavagge yassa pubbarūpaṃ –</paragraph>
    <paragraph line="302">Vappate, luppate, abbhuggato, abbhokāso, usabhassa bhāvo osabbhaṃ, labhiyateti labbhaṃ, labbhate, gāme hitaṃ gammaṃ, opammaṃ, sokhummaṃ, āgamma, upagamma, gamiyateti gammo, evaṃ dammo, rammo, gammate, rammate.</paragraph>
    <paragraph line="303">‘Tavagga varaṇāna…’nti iminā suttena yamhi rassa yattaṃ –</paragraph>
    <paragraph line="304">Kayyate kariyate, ayyo ariyo.</paragraph>
    <paragraph line="305">‘Vaggalasehi te’ti lato yassa pubbarūpaṃ –</paragraph>
    <paragraph line="306">Pallaṅko, vipallāso, kosallaṃ, pattakallaṃ.</paragraph>
    <paragraph line="307">‘Tavaggavaraṇāna…’nti yamhi vassa battaṃ –</paragraph>
    <paragraph line="308">Puthabyā, puthabyaṃ, bhātu apaccaṃ bhātabyo, korabyo, dive bhavaṃ dibbaṃ dibyaṃ.</paragraph>
    <paragraph line="309">‘Vaggalasehi te’ti sato yassa pubbarūpaṃ –</paragraph>
    <paragraph line="310">Rahasi bhavaṃ rahassaṃ, somanassaṃ, domanassaṃ, sovacassaṃ, dovacassaṃ-manogaṇattā majjhe sāgamo, bhāsitabbanti bhassaṃ, ādissa=ādisitvā, uddissa=uddisitvā, upavassa=upavasitvā, samphussa=samphusitvā, tussati, dussati, nassatiiccādi.</paragraph>
    <paragraph line="311" number="45"><bold>Tathanarānaṃ</bold><pageBreak edition="Myanmar" number="0.0030" /><bold>ṭaṭhaṇalā</bold><note>rū. 3 (piṭṭhe)</note>.</paragraph>
    <paragraph line="312">Tādīnaṃ ṭādiādesā honti vā.</paragraph>
    <paragraph line="313">Tassa ṭattaṃ –</paragraph>
    <paragraph line="314">Paṭihaññati, paṭaggi dātabbo, paṭicchanno, paṭippanno, byāvaṭo, udāhaṭo, dukkaṭaṃ iccādi.</paragraph>
    <paragraph line="315">Thassa ṭhattaṃ –</paragraph>
    <paragraph line="316">Pīḷanaṭṭho <note>paṭi. ma. 1.17</note>, saṅkhataṭṭho <note>paṭi. ma. 1.17</note>, aṭṭhiṃkatvā suṇeyya <note>jā. 2.17.92</note>, aṭṭhakathā iccādi.</paragraph>
    <paragraph line="317">Nassa ṇattaṃ –</paragraph>
    <paragraph line="318">Gāmaṃ netīti gāmaṇi, senaṃ netīti senāṇi, paṇidhi, paṇidhānaṃ, paṇihitaṃ, paṇāmo, pariṇāmo, oṇāmo, uṇṇāmo, karaṇīyaṃ, karaṇaṃ, ñāṇaṃ, tāṇaṃ, pamāṇaṃ, saraṇaṃ, gahaṇaṃ iccādi.</paragraph>
    <paragraph line="319">Rassa lattaṃ –</paragraph>
    <paragraph line="320">Paligho, palibodho, palipanno, pallaṅko, taluṇo taruṇo, kalunaṃ paridevayi <note>jā. 2.22.2151</note>, mahāsālo, aṭṭhasālinī, nayasālinī iccādīni.</paragraph>
    <paragraph line="321">Idāni mahāvuttividhānamuccate.</paragraph>
    <paragraph line="322">Kassa khattaṃ –</paragraph>
    <paragraph line="323">Nikkhamati, nikkhanto, nekkhamo, rājakiccaṃ karotīti khattā, kattā vā.</paragraph>
    <paragraph line="324">Dattañca –</paragraph>
    <paragraph line="325">Sadatthapasuto siyā <note>dha. pa. 166</note>.</paragraph>
    <paragraph line="326">Yattañca <pageBreak edition="Myanmar" number="0.0031" /> –</paragraph>
    <paragraph line="327">Sayaṃ raṭṭhaṃ hitvāna, pupphadānaṃ dadātīti pupphadāniyo pupphadāniko, sippalivane vasatīti sippalivaniyo sippalivaniko, kumāriyā kumārikā.</paragraph>
    <paragraph line="328">Khassa gattaṃ –</paragraph>
    <paragraph line="329">Eḷamūgo eḷamūkho.</paragraph>
    <paragraph line="330">Gassa kattaṃ –</paragraph>
    <paragraph line="331">Lujjatīti loko, ārogyaṃ abhisajjetīti bhisakko, kulūpako kulūpago, khīrūpako khīrūpago, gīvūpakaṃ gīvūpagaṃ.</paragraph>
    <paragraph line="332">Ghassa hattaṃ –</paragraph>
    <paragraph line="333">Sīghajavatāya sīho.</paragraph>
    <paragraph line="334">Cassa chattaṃ –</paragraph>
    <paragraph line="335">Vinicchayo, acchariyaṃ, macchariyaṃ, raṃsiyo niccharanti-nigacchantīti attho.</paragraph>
    <paragraph line="336">Chassa sattaṃ –</paragraph>
    <paragraph line="337">Atthi sāhassa jīvitaṃ <note>jā. 2.22.314</note> -chāhaṃ+assāti chedo, saḷāyatanaṃ.</paragraph>
    <paragraph line="338">Jassa dattaṃ –</paragraph>
    <paragraph line="339">Parasenaṃ jinātītipassenadī-mahāvuttinā saralopo, rassa pararūpaṃ.</paragraph>
    <paragraph line="340">Yattañca –</paragraph>
    <paragraph line="341">Nissāya jāyatīti niyo, niyako vā, niyaṃ puttaṃ.</paragraph>
    <paragraph line="342">Ñassaṇattaṃ – <pageBreak edition="Myanmar" number="0.0032" /></paragraph>
    <paragraph line="343">Paṇṇatti paññatti, paṇṇāsaṃ paññāsaṃ. Paṇṇavīsati pañcavīsati.</paragraph>
    <paragraph line="344">Nattañca –</paragraph>
    <paragraph line="345">Nāmamattaṃ na nāyati, animittā na nāyare <note>visuddhi. aṭṭha. 1.228</note> – na paññāyantīti attho.</paragraph>
    <paragraph line="346">Tassa kattaṃ –</paragraph>
    <paragraph line="347">Niyako niyato.</paragraph>
    <paragraph line="348">Thattañca –</paragraph>
    <paragraph line="349">Nitthiṇṇo, nittharaṇaṃ, netthāraṃ.</paragraph>
    <paragraph line="350">Nattañca –</paragraph>
    <paragraph line="351">Jino, pino, lino, paṭisallino, paḷino, malino, supino, pahīno, dhuno, puno, luno, āhunaṃ, pāhunaṃ.</paragraph>
    <paragraph line="352">Dassa ḍattaṃ –</paragraph>
    <paragraph line="353">Chavaḍāho, disāḍāho, kāyaḍāho.</paragraph>
    <paragraph line="354">Ḷattañca –</paragraph>
    <paragraph line="355">Pariḷāho, āgantvā chavaṃ dahanti etthāti āḷahanaṃ, susānaṃ.</paragraph>
    <paragraph line="356">Tattañca –</paragraph>
    <paragraph line="357">Sugato, tathāgato, kusito, udati pasavatīti utu.</paragraph>
    <paragraph line="358">Dhassa dattaṃ –</paragraph>
    <paragraph line="359">Ekamidāhaṃ bhikkhave samayaṃ <note>ma. ni. 1.501</note> -idhāti vā nipāto.</paragraph>
    <paragraph line="360">Hattañca <pageBreak edition="Myanmar" number="0.0033" /> –</paragraph>
    <paragraph line="361">Sāhu dassanamariyānaṃ <note>dha. pa. 206</note>, saṃhitaṃ, vihitaṃ, pihitaṃ, abhihitaṃ, sannihitaṃ, paṇihitaṃ, saddahati, vidahati, pidahati.</paragraph>
    <paragraph line="362">Nassa uttaṃ –</paragraph>
    <paragraph line="363">Upaññāso=upanyāso, ñāyo=nyāyo-niccaṃ eti phalaṃ etenāti ñāyo, ñeyyaṃ=neyyaṃ.</paragraph>
    <paragraph line="364">Yattañca –</paragraph>
    <paragraph line="365">Thenassa kammaṃ theyyaṃ, therādhinanti therādheyyaṃ, pātimokkhaṃ, parādheyyakaṃ dukkhaṃ.</paragraph>
    <paragraph line="366">Passa phattaṃ –</paragraph>
    <paragraph line="367">Nipphajjati, nipphatti, nipphannaṃ.</paragraph>
    <paragraph line="368">Battañca –</paragraph>
    <paragraph line="369">Sambahulaṃ=sampahulaṃ, bahusanto na bharati <note>su. ni. 98</note> =pahu santo na bharati.</paragraph>
    <paragraph line="370">Bhassa phattaṃ –</paragraph>
    <paragraph line="371">Anantaṃ sabbatopaphaṃ <note>dī. ni. 1.499</note>.</paragraph>
    <paragraph line="372">Massa pattaṃ –</paragraph>
    <paragraph line="373">Cirappavāsiṃ <note>dha. pa. 219</note>, hatthippabhinnaṃ <note>dha. pa. 326</note>.</paragraph>
    <paragraph line="374">Yassa vattaṃ –</paragraph>
    <paragraph line="375">Dīghāvu kumāro <note>mahāva. 459</note> =dīghāyu kumāro, āyuṃ dhāretīti āvudhaṃ=āyudhaṃ, āyu assa atthīti atthe ‘āvuso’ti nipāto, kasāvo=kasāyo, kāsāvaṃ=kāsāyaṃ, sāliṃ lunātīti sālilāyako, tiṇalāyako.</paragraph>
    <paragraph line="376">Lassa rattaṃ <pageBreak edition="Myanmar" number="0.0034" /> –</paragraph>
    <paragraph line="377">Nīlaṃ jalaṃ etthāti nerañjarā, jalaṃ gaṇhituṃ alanti arañjaro, sassataṃ pareti, ucchedaṃ pareti-paletīti attho.</paragraph>
    <paragraph line="378">Vassa pattaṃ –</paragraph>
    <paragraph line="379">Pipāsati pivāsati.</paragraph>
    <paragraph line="380">Battañca –</paragraph>
    <paragraph line="381">Byākato, byatto, byañjanaṃ, sīlabbataṃ, nibbānaṃ, nibbutaṃ, dibbaṃ, dibbati, sibbati, kubbati, kubbanto, krubbati, krubbanto, asevitabbattā vāretabboti bālo, pabbajito, pabbajjā iccādi.</paragraph>
    <paragraph line="382">Sassa chattaṃ –</paragraph>
    <paragraph line="383">Ucchiṭṭhaṃ-avasiṭṭhantyattho, ‘‘dibbā saddā niccharanti, raṃsiyo <note>vi. va. 730</note> niccharantī’’ti etthāpi sassa chattaṃ icchanti.</paragraph>
    <paragraph line="384">Tattañca –</paragraph>
    <paragraph line="385">Uttiṭṭhapattaṃ upanāmenti <note>mahāva. 64</note>, ‘‘uttiṭṭhe nappamajjeyyā’’ ti ettha pana uddissa tiṭṭhanaṃ uttiṭṭhanti attho. ‘‘Uddissa ariyā tiṭṭhanti, esā ariyāna yācanā <note>jā. 1.7.59</note>’’ti vuttaṃ.</paragraph>
    <paragraph line="386">Hassa ghattaṃ –</paragraph>
    <paragraph line="387">Niccaṃ dahati etthāti nidāgho, laghu lahu.</paragraph>
    <paragraph line="388">Ḷassa ḍattaṃ –</paragraph>
    <paragraph line="389">Garuḍo garuḷo.</paragraph>
    <centered line="390">Iti byañjanādesarāsi.</centered>
    <paragraph line="391">Missakādeso <pageBreak edition="Myanmar" number="0.0035" /> vuccate.</paragraph>
    <paragraph line="392">Avassa uttaṃ –</paragraph>
    <paragraph line="393">Uddhammo, ubbinayo, uppatho, ummaggo, uññā avaññā, uññātaṃ avaññātaṃ, ujjhānasaññī.</paragraph>
    <paragraph line="394">Ottañca –</paragraph>
    <paragraph line="395">Onaddho, okāso, ovādo, olokanaṃ iccādi.</paragraph>
    <paragraph line="396">Vassa ottaṃ –</paragraph>
    <paragraph line="397">Uposatho – upavasathoti ṭhiti, nonītaṃ navanītaṃ, nivatthakoco nivatthakavaco, ko te balaṃ mahārāja, ko nu te rathamaṇḍalaṃ <note>jā. 2.22.1880</note> – kvati attho. Ko te diṭṭho vā suto vā, vānaro dhammiko iti, ko nume gotamasāvakā gatā-kva nu+imeti chedo, soṇṇaṃ suvaṇṇaṃ iccādi.</paragraph>
    <paragraph line="398">Kussa kruttaṃ –</paragraph>
    <paragraph line="399">Krubbati kubbati.</paragraph>
    <paragraph line="400">Ttassa trattaṃ –</paragraph>
    <paragraph line="401">Atrajo putto, khetrajo putto attajo, khettajo, gotrabhū, vatrabhū, citraṃ, vicitraṃ, cittaṃ, vicittaṃ, utrastamidaṃ cittaṃ <note>saṃ. ni. 1.98</note>, utrāsī palāyī <note>saṃ. ni. 1.249</note>, yātrā ca me bhavissati <note>ma. ni. 1.23</note> iccādi.</paragraph>
    <paragraph line="402">Dassa drattaṃ –</paragraph>
    <paragraph line="403">Indriyaṃ, sukho udayo yassāti sukhudrayaṃ, dukkhudrayaṃ kammaṃ <note>ma. ni. 2.109</note>, pathavī undriyyati <note>saṃ. ni. 1.158</note> – bhijjatītyattho, mittadrubbho mittaddubbho.</paragraph>
    <paragraph line="404">Ddassa drattaṃ <pageBreak edition="Myanmar" number="0.0036" /> –</paragraph>
    <paragraph line="405">Bhadraṃ bhaddaṃ, asso bhadro <note>dha. pa. 143</note>, sadā bhadrāni passati <note>dī. ni. 2.153</note>, sabbe bhadrāni passantu <note>jā. 1.2.105</note>, bhadrāni bhadrāni yānāni yojetvā, ludraṃ <note>dī. ni. 2.43</note> luddaṃ.</paragraph>
    <paragraph line="406">Bassa brattaṃ –</paragraph>
    <paragraph line="407">Brahāvanaṃ, brahantaṃ vā vanappatiṃ <note>jā. 1.1.14</note>, brahmā, brāhmaṇo – bāhitapāpattā arahā brāhmaṇoti vuccati, brahmuno apaccanti jātibrāhmaṇo vuccati.</paragraph>
    <paragraph line="408">Va, vīnaṃ byattaṃ –</paragraph>
    <paragraph line="409">Byayo=vayo-vināsotyattho, kiccākiccesu byāvaṭo=vāvaṭo, paṅke byasanno=visanno, byamhito=vimhito, byamhaṃ=vimānaṃ-mānassa mhattaṃ.</paragraph>
    <paragraph line="410">Kkhassa cchattaṃ –</paragraph>
    <paragraph line="411">Acchi=akkhi, sacchi=sakkhi-saha akkhinā vattatīti atthe nipāto, paccakkhanti attho. Nibbānaṃ sacchikaroti <note>mi. pa. 5.3.12</note>, macchikā=makkhikā, lacchī=lakkhī-sirīti attho.</paragraph>
    <paragraph line="412">Mahāvuttinā akkharasaṃkhittaṃ hoti –</paragraph>
    <paragraph line="413">Ācero ācariyo, na mātāpitarasaṃvaḍḍho, anācerakule vasaṃ <note>jā. 1.1.9</note>, āceramhi susikkhitā <note>jā. 1.7.82</note>, brahmacero brahmacariyo, tiṇhaṃ tikhiṇaṃ, taṇhā tasiṇā, suṇhā suṇisā, abhiṇhaṃ abhikkhaṇaṃ, paṇho pubbaṇho, paṇhe vajjho mahosadho <note>jā. 1.15.324</note>, surāmerayo-surāmereyyo, surāmereyyapānāni, yo naro anuyuñjati <note>dha. pa. 247</note>. Kammadhārayo= kammadhāreyyo <pageBreak edition="Myanmar" number="0.0037" />, pāṭihīraṃ pāṭiheraṃ pāṭihāriyaṃ, accheraṃ acchariyaṃ, maccheraṃ maccharaṃ macchariyaṃ iccādi.</paragraph>
    <paragraph line="414">Akkharavaḍḍhipi hoti –</paragraph>
    <paragraph line="415">Ekacciyo ekacceyyo ekacco, mātiyo macco, kiccayaṃ kiccaṃ, paṇḍitiyaṃ paṇḍiccaṃ, suvāmi sāmi, suvāmini sāmini, suvakehi puttehi sakehi puttehi, sattavo satto, tvañca uttamasattavo <note>jā. 2.21.76</note>, evaṃ uttamasattavo <note>jā. 2.21.79</note> iccādi.</paragraph>
    <centered line="416">Iti missakādesarāsi.</centered>
    <paragraph line="417">Bindādeso dīpiyate.</paragraph>
    <paragraph line="418" number="46"><bold>Vagge vagganto</bold><note>ka. 31; rū. 49; nī. 138-9</note>.</paragraph>
    <paragraph line="419">Vaggabyañjane pare niggahītassa sakavaggantabyañjanādeso hoti vā.</paragraph>
    <paragraph line="420">Dīpaṅkaro, saṅkhāro, saṅgaho, sañcāro, sañjāto, saṇṭhitaṃ, attantapo, parantapo, amatandado, purindado, sandhi, sannidhi, sampatti, sambuddho, sambhavo, sambhāro, sambhinno, sammato iccādīsu niccaṃ, taṅkaro, taṃkaro iccādīsu aniccaṃ, buddhaṃ saraṇaṃ gacchāmi <note>khu. pā. 1.saraṇattaya</note>, na taṃ kammaṃ kataṃ sādhu iccādīsu <note>dha. pa. 67</note> natthi.</paragraph>
    <paragraph line="421">Mahāvuttividhānamuccate.</paragraph>
    <paragraph line="422">Vaggāvaggesu byañjanesu paresu niggahītaṃ pararūpaṃ gacchati –</paragraph>
    <paragraph line="423">Sakkaroti, sakkato, sakkāro, sakkaccaṃ, takkattā, takkaro, takkhaṇaṃ taṅkhaṇaṃ taṃ khaṇaṃ, taggatikaṃ taṃ gatikaṃ, tanninno, tappoṇo, tappabbhāro, tappadhāno, etapparamo, yagguṇo yaṃguṇo, talleṇā, malleṇā, sallekho, paṭisallīno, tabbaṇṇanā taṃvaṇṇanā, tassamo taṃsamo, idappaccayatā <pageBreak edition="Myanmar" number="0.0038" />, cirappavāsiṃ, hatthippabhinnaṃ iccādi. Imasmiṃ ganthe ekattha siddhampi taṃ taṃ rūpaṃ tattha tattha punappunampi vidhiyyati ñāṇavicittatthaṃ.</paragraph>
    <paragraph line="424" number="47"><bold>Mayadā sare</bold><note>ka. 34, 35; rū. 34, 52; nī. 142-5</note>.</paragraph>
    <paragraph line="425">Sare pare niggahītassa kvaci ma, ya, dā honti vā.</paragraph>
    <paragraph line="426">Tattha dādeso ya, ta, etasaddehi napuṃsake dissati –</paragraph>
    <paragraph line="427">Yadabravi <note>jā. 1.2.143</note>, tadaniccaṃ <note>ma. ni. 2.19</note>, etadavoca satthā <note>su. ni. dvayatānupassanāsutta</note>.</paragraph>
    <paragraph line="428">Samāse pana dādeso tiliṅge dissati –</paragraph>
    <paragraph line="429">Yadanantaraṃ, tadanantaraṃ, etadatthā kathā <note>a. ni. 2.68</note>. Etadatthā mantanā <note>a. ni. 2.68</note> -tattha yassa atthassa vā yassa padassa vā yassā kathāya vā anantaraṃ yadanantaraṃ.</paragraph>
    <paragraph line="430">Kvacitveva? Yametaṃ vārijaṃ pupphaṃ, adinnaṃ upasiṅghasi <note>jā. 1.6.115</note>.</paragraph>
    <paragraph line="431">Mādeso ya, ta, etasaddehi pumitthiliṅgesu dissati –</paragraph>
    <paragraph line="432">Yamāhu devesu sujampatīti <note>jā. 1.15.54</note>, tamatthaṃ pakāsento satthā <note>jā. aṭṭha. 1.20.35</note>, etamatthaṃ viditvā <note>mahāva. 2-3</note>.</paragraph>
    <paragraph line="433">Aññasaddehi pana dve ādesā tiliṅge dissanti –</paragraph>
    <paragraph line="434">Sakadāgāmī, evametamabhiññāya <note>su. ni. 1221</note> iccādi.</paragraph>
    <paragraph line="435">Yādeso idaṃsadde pare tasaddamhā eva kvaci dissati –</paragraph>
    <paragraph line="436">Tayidaṃ na sādhu <note>jā. 2.22.279</note>, tayidaṃ na suṭṭhu <note>jā. 2.22.279</note>.</paragraph>
    <paragraph line="437" number="48"><bold>Yevahisu ño</bold></paragraph>
    <paragraph line="438">Ya <pageBreak edition="Myanmar" number="0.0039" />, eva, hisaddesu paresu niggahītassa ño hoti. Yassa pubbarūpattaṃ.</paragraph>
    <paragraph line="439">Ānantarikaññamāhu <note>khu. pā. 6.5</note> – ānantarikaṃ + yaṃ + āhūti chedo, yaññadeva-yaṃ + yaṃ + eva, taññeva taṃ+eva, purisaññeva, paccattaññeva, tañhi, purisañhi, atthasañhito atthasaṃhito, dhammasañhito dhammasaṃhito.</paragraph>
    <paragraph line="440" number="49"><bold>Ye saṃssa</bold><note>ka. 33; rū. 51; nī. 141</note>.</paragraph>
    <paragraph line="441">Yamhi pare saṃ upasaggassa niggahītassa ño hoti. Yassa pubbarūpattaṃ.</paragraph>
    <paragraph line="442">Saññogo saṃyogo, saññutto saṃyutto. Saṃyojanaṃ saṃyojanaṃ, saññamo saṃyamo, saññato saṃyato, saññamati saṃyamati, saññācikā saṃyācikā kuṭiṃ <note>pārā. 348</note> iccādi.</paragraph>
    <centered line="443">Iti bindādesarāsi.</centered>
    <centered line="444">Ādesasandhirāsi niṭṭhito.</centered>
    <subhead line="445">Āgamasandhi</subhead>
    <paragraph line="446">Athāgamasandhi dīpiyate.</paragraph>
    <paragraph line="447">Mahāvuttinā sarāgamo –</paragraph>
    <paragraph line="448">A –</paragraph>
    <paragraph line="449">Paṇṇasālaṃ amāpetvā <note>jā. 2.22.1913</note>, paṇṇasālaṃ amāpiya <note>jā. 1.1.148</note> – māpetvā iccevattho, na cāpi apunappunaṃ, hatthibondiṃ pavekkhāmi <note>jā. 1.1.148</note> -punappunaṃ iccevattho <pageBreak edition="Myanmar" number="0.0040" />, natthi loke anāmataṃ <note>jā. 1.2.31</note> – amata pubbaṃ ṭhānanti attho, anavajjaṃ, anamataggo, jaccandho, jaccabadhiro, jaccamūgo, jaccapaṇḍako.</paragraph>
    <paragraph line="450">Ā –</paragraph>
    <paragraph line="451">Aḍḍhe ājāyare kule <note>saṃ. ni. 1.49</note>, manussesu paccājāto, āpūrati tassa yaso <note>pari. 386</note>.</paragraph>
    <paragraph line="452">I –</paragraph>
    <paragraph line="453">Dhammikathaṃ katvā <note>pārā. 39</note>, sarantā sapanti gacchantīti sarisapā.</paragraph>
    <paragraph line="454">Ī –</paragraph>
    <paragraph line="455">Kabaḷīkāro, manasīkāro, manasīkaroti, tappākaṭīkaroti, dūrībhūto, abyayībhāvo.</paragraph>
    <paragraph line="456">U –</paragraph>
    <paragraph line="457">Ñātiparijinassa bhāvo ñātipārijuññaṃ, evaṃ bhogapārijuññaṃ- parijinassāti parihānassa, parikkhayassa.</paragraph>
    <paragraph line="458">O –</paragraph>
    <paragraph line="459">Parosataṃ, saradosataṃ, disodisaṃ <note>dha. pa. 42</note> iccādi.</paragraph>
    <paragraph line="460">‘Atippago kho tāva piṇḍāya caritu’ <note>dī. ni. 3.1</note> nti ettha pātottho pagosaddo eva.</paragraph>
    <centered line="461">Iti sarāgamarāsi.</centered>
    <paragraph line="462" number="50"><bold>Vanataragācāgamā</bold></paragraph>
    <paragraph line="463">Sare pareva na, ta, ra, gā ca ma, ya, dā ca āgamā honti.</paragraph>
    <paragraph line="464"><bold>Go, to, do, no, mo, yo, ro, vo,</bold></paragraph>
    <paragraph line="465">Tattha <pageBreak edition="Myanmar" number="0.0041" /> go –</paragraph>
    <paragraph line="466">Ariyehi puthagevāyaṃ janoti puthujjano <note>mahāniddese</note>, idha pana pagosaddo eva, pageva vutyassa, pageva manussitthiyāti <note>pārā. 55</note>.</paragraph>
    <paragraph line="467">To –</paragraph>
    <paragraph line="468">Ajjatagge <note>dī. ni. 1.250</note>, tasmātiha <note>ma. ni. 1.29</note>, katamo nāma so rukkho, yassa tevaṃ gataṃ phalaṃ <note>jā. 2.18.10</note> -tevanti evaṃ.</paragraph>
    <paragraph line="469">Do –</paragraph>
    <paragraph line="470">Udaggo, udabbahi, udapādi, udayo, udāhaṭo, udito, udīrito, dubhato vuṭṭhānaṃ <note>paṭisambhidāmagge; visuddhimagge</note>, dubhayāni viceyya paṇḍarāni <note>su. ni. 531</note>, todeyya, kappā dubhayo <note>su. ni. 1131</note> – dve isayoti attho. Kiñcideva, kocideva, kismiñcideva, yāvadeva, tāvadeva, valutte-yāvade, tāvadeti siddhaṃ, punadeva, sakideva, sammadeva-dāgame rasso, sammadakkhāto <note>saṃ. ni. 5.195</note>, sammadaññā vimutto <note>ma. ni. 2.234</note>, bahudeva rattiṃ <note>a. ni. 3.101</note>, ahudeva bhayaṃ <note>dī. ni. 1.159</note> iccādi.</paragraph>
    <paragraph line="471">No –</paragraph>
    <paragraph line="472">Ito nāyati, ciraṃ nāyati, kamme sādhu kammaniyaṃ kammaññaṃ, attano idaṃ attaniyaṃ, addhānaṃ khamatīti addhaniyaṃ, lobhassa hitaṃ lobhaniyaṃ lobhaneyyaṃ, dosaniyaṃ dosaneyyaṃ, mohaniyaṃ mohaneyyaṃ, oghaniyaṃ, yoganiyaṃ, ganthaniyaṃ, niddhunanaṃ, niddhunanako, sañjānanaṃ, sañjānanako, saññāpanako iccādi.</paragraph>
    <paragraph line="473">Mo <pageBreak edition="Myanmar" number="0.0042" /> –</paragraph>
    <paragraph line="474">Lahumessati <note>dha. pa. 369</note>, garumessati, maggamatthi <note>vibha. aṭṭha. 189</note>, aggamakkhāyati <note>a. ni. 4.34</note>, uragāmiva <note>jā. 1.7.30</note>, arahatāmiva <note>dī. ni. 2.348</note> iccādīni. Tathā kena te idha mijjhati <note>pe. va. 181</note>, rūpāni manupassati <note>dha. sa. aṭṭha. 596</note>, ākāse mabhipūjaye, aññamaññassa <note>ma. ni. 3.40</note>, ekamekassa <note>pārā. aṭṭha. 1.23</note>, samaṇamacalo <note>a. ni. 4.87</note>, adukkhamasukhā vedanā <note>saṃ. ni. 4.250</note> iccādi.</paragraph>
    <paragraph line="475">Yo –</paragraph>
    <paragraph line="476">Nayimassa vijjā mayamatthi <note>jā. 1.3.25</note>, yathayidaṃ <note>a. ni. 1.21-22</note>, tathayidaṃ, chayime dhammā <note>a. ni. 6.11</note>, navayime dhammā <note>a. ni. 9.9</note>, dasayime dhammā <note>a. ni. 10.16</note>, mamayidaṃ, soyeva, teyeva, taṃyeva taññeva, tehiyeva, tesaṃyeva tesaññeva, tasmiyeva, buddhoyeva, buddhesuyeva, bodhiyāyeva kāraṇā <note>cariyā. 1.65</note>, hotiyeva, atthiyeva iccādi. Tiyantaṃ, aggiyāgāre, catutthīyatthe iccādīni ivaṇṇantarūpāni yāgamenāpi sijjhantiyeva.</paragraph>
    <paragraph line="477">Ro –</paragraph>
    <paragraph line="478">Nirantaraṃ, niratthakaṃ, nirāhāro, nirābādho, nirālayo, nirindhano aggi, nirīhakaṃ, nirudakaṃ, nirutti, niruttaro, nirūmikā nadī, nirojaṃ, duratikkamo, durabhisambhavo, durāsadā buddhā <note>apa. thera 1.40.270</note>, durākhyāto dhammo <note>dī. ni. 3.166</note>, durāgataṃ, duruttaṃ vacanaṃ <note>a. ni. 5.140</note>, pāturahosi <note>mahāva. 8</note>, pāturahu <note>jā. 1.14.202</note>, pāturahesuṃ <note>a. ni. 3.71</note>, pātarāso, punareti, dhīratthu <note>jā. 1.1.13</note>, caturaṅgikaṃ jhānaṃ <note>dha. sa. 168</note>, caturārakkhā, caturāsītisahassāni, caturiddhilābho, <pageBreak edition="Myanmar" number="0.0043" /> caturoghā, vuddhiresā <note>dī. ni. 1.251</note>, pathavīdhāturevesā <note>ma. ni. 3.348-349</note>, āpodhāturevesā <note>ma. ni. 3.350</note>, sabbhireva samāsetha, nakkhattarājāriva tārakānaṃ, vijjuriva abbhakūṭe, āraggeriva, usabhoriva <note>su. ni. 29</note>, yathariva, tathariva <note>dī. ni. 1.263</note> -rāgame rasso. Ettha ca yathā ‘‘atiriva kallarūpā <note>su. ni. 688</note>, ativiya lābhaggayasaggapatto, paraṃviya mattāya’’ iccādīsu iva, viyasaddā evatthe vattanti, tathā ‘‘yathariva, tathariva, varamhākaṃ bhusāmiva <note>jā. 1.3.108</note>, netaṃ ajjatanāmiva’’ iccādīsu ivasaddo evatthe vattati.</paragraph>
    <paragraph line="479">Vo –</paragraph>
    <paragraph line="480">Duvaṅgulaṃ, duvaṅgikaṃ, tivaṅgulaṃ, tivaṅgikaṃ, pāguññavujutā, vusitaṃ, vuttaṃ, vuccate, āsanā vuṭṭhāti <note>pāci. 547</note>, vuṭṭhānaṃ, vuṭṭhahitvā, bhikkhuvāsane, puthuvāsane, sayambhuvāsane iccādīni uvaṇṇantarūpāni vāgamenāpi sijjhantiyeva.</paragraph>
    <paragraph line="481" number="51"><bold>Chā ḷo</bold>.</paragraph>
    <paragraph line="482">Sare pare chamhā ḷāgamo hoti.</paragraph>
    <paragraph line="483">Chaḷaṅgaṃ, chaḷāyatanaṃ, chaḷāsītisahassāni <note>pe. va. 374</note>, atthassa dvārā pamukhā chaḷete <note>jā. 1.1.84</note>, chaḷevānusayā honti <note>abhidhammatthasaṅgaha</note>, chaḷabhiññā mahiddhikā <note>bu. vaṃ. 3.5</note>.</paragraph>
    <paragraph line="484">Mahāvuttividhānamuccate.</paragraph>
    <paragraph line="485">Sare <pageBreak edition="Myanmar" number="0.0044" /> pare manādīhi sāgamo –</paragraph>
    <paragraph line="486">Manasikāro, mānasiko, cetasiko, abyaggamanaso naro <note>a. ni. 1.30</note>, putto jāto acetaso, ure bhavo oraso iccādi.</paragraph>
    <paragraph line="487">Sare pare bahulaṃ hāgamo –</paragraph>
    <paragraph line="488">Māhevaṃ ānanda <note>dī. ni. 2.95</note>, nohetaṃ bhante <note>dī. ni. 1.185-186</note>, nohidaṃ bho gotama <note>dī. ni. 1.263</note>, nahevaṃ vattabbe <note>kathā. 1</note>, hevaṃ vattabbe, hevaṃ vadati, ujū ca suhujūca <note>khu. pā. 9.1</note>, suhuṭṭhitaṃ sukhaṇo iccādi.</paragraph>
    <centered line="489">Iti byañjanāgamarāsi.</centered>
    <paragraph line="490" number="52"><bold>Niggahītaṃ</bold><note>ka. 35; rū. 21 (piṭṭhe); nī. 56</note>.</paragraph>
    <paragraph line="491">Niggahītaṃ kvaci āgataṃ hoti vā.</paragraph>
    <paragraph line="492">Upavassaṃ kho pana <note>pārā. 653</note>, navaṃ pana bhikkhunā cīvaralābhena <note>pāci. 368</note>, appamādo amataṃ padaṃ <note>dha. pa. 21</note>, cakkhuṃ udapādi <note>mahāva. 15</note>, aṇuṃthūlāni <note>dha. pa. 265</note>, kattabbaṃ kusalaṃ bahuṃ <note>dha. pa. 53</note>, avaṃsirā patanti <note>jā. 1.11.35</note>, yadattho, tadattho, etadattho, takkattā, takkaro iccādīni pubbe vuttāneva, tathā taṃsampayutto, tabbohāro, tabbahulo iccādi.</paragraph>
    <centered line="493">Iti bindāgamarāsi.</centered>
    <paragraph line="494">Mahāvuttinā padānaṃ ante gata, jāta, anta saddā āgamā honti.</paragraph>
    <paragraph line="495">Rūpagataṃ <pageBreak edition="Myanmar" number="0.0045" /><note>ma. ni. 2.133</note> vedanāgataṃ <note>ma. ni. 2.133</note>, saññāgataṃ <note>ma. ni. 2.133</note>, gūthagataṃ <note>ma. ni. 2.119</note>, muttagataṃ <note>ma. ni. 2.119</note>, diṭṭhigataṃ <note>mahāva. 66</note>, atthajātaṃ <note>pārā. aṭṭha. 1.paṭhamamahāsaṅgītikathā</note>, dhammajātaṃ, suttanto <note>kathā. 226</note>, vananto, sammākammanto, micchākammanto iccādi.</paragraph>
    <centered line="496">Āgamasandhirāsi niṭṭhito.</centered>
    <subhead line="497">Dvibhāvasandhi</subhead>
    <paragraph line="498">Atha dvibhāvasandhi dīpiyate.</paragraph>
    <paragraph line="499">Dvibhāvo tividho. Tattha pakkamo, parakkamo iccādi <bold>byañjanadvittaṃ</bold> nāma. Rukkhaṃ rukkhaṃ siñcati iccādi <bold>vibhatyantapadadvittaṃ</bold> nāma. Titikkhā, tikicchā, jagamā, jagamu iccādi <bold>dhātupadadvittaṃ</bold> nāma.</paragraph>
    <paragraph line="500" number="53"><bold>Saramhā dve</bold><note>ka. 28; rū. 40; nī. 67</note>.</paragraph>
    <paragraph line="501">Saramhā parassa byañjanassa kvaci dve rūpāni honti.</paragraph>
    <paragraph line="502">Tattha saramhā pa, pati, paṭīnaṃ passa dvittaṃ –</paragraph>
    <paragraph line="503">Appamādo, idhappamādo, vippayutto, sammappadhānaṃ, appativattiyaṃ dhammacakkaṃ <note>mahāva. 17</note>, suppatiṭṭhito, appaṭipuggalo, vippaṭisāro, suppaṭipanno iccādi.</paragraph>
    <paragraph line="504">Saramhāti kiṃ? Sampayutto.</paragraph>
    <paragraph line="505">Kī, kudha, kamu, kusa, gaha, juta, ñā, si, su, sambhu, sara, sasa iccādīnaṃ dhātūnañca, u, du, nipubbānaṃ padānañca ādibyañjanassa dvittaṃ.</paragraph>
    <paragraph line="506">Kī <pageBreak edition="Myanmar" number="0.0046" /> –</paragraph>
    <paragraph line="507">Vikkināti, vikkayo, dhanakkīto.</paragraph>
    <paragraph line="508">Kudha –</paragraph>
    <paragraph line="509">Akkuddho, akkodho.</paragraph>
    <paragraph line="510">Kamu –</paragraph>
    <paragraph line="511">Abhikkamati, abhikkamo, abhikkanto, akkamati, akkamo, akkanto, parakkamati, parakkamo, vikkamati, vikkamo, okkamati, okkanto.</paragraph>
    <paragraph line="512">Kusa –</paragraph>
    <paragraph line="513">Akkosati, akkoso.</paragraph>
    <paragraph line="514">Gaha –</paragraph>
    <paragraph line="515">Paggaṇhāti, paggaho, viggaho, pariggaho, anuggaho.</paragraph>
    <paragraph line="516">Juta –</paragraph>
    <paragraph line="517">Ujjotati, vijjotati.</paragraph>
    <paragraph line="518">Ñā –</paragraph>
    <paragraph line="519">Aññā, paññā, abhiññā, pariññā, viññāṇaṃ, sabbaññutaññāṇaṃ, rattaññū, atthaññū, dhammaññū.</paragraph>
    <paragraph line="520">Si –</paragraph>
    <paragraph line="521">Atissayo, bhūmassito, gehassito.</paragraph>
    <paragraph line="522">Su –</paragraph>
    <paragraph line="523">Appassuto, bahussuto, vissuto, assavo, anassavo.</paragraph>
    <paragraph line="524">Sambhu <pageBreak edition="Myanmar" number="0.0047" /> –</paragraph>
    <paragraph line="525">Passambhati, passaddhi, passaddho.</paragraph>
    <paragraph line="526">Sara –</paragraph>
    <paragraph line="527">Anussarati, anussati, anussaro.</paragraph>
    <paragraph line="528">Sasa –</paragraph>
    <paragraph line="529">Assasati, assasanto, assāso, passāso.</paragraph>
    <paragraph line="530">Saja –</paragraph>
    <paragraph line="531">Vissajjeti, vissajjanto, vissaggo.</paragraph>
    <paragraph line="532">Caja –</paragraph>
    <paragraph line="533">Pariccajati, pariccajanto, pariccāgo iccādi.</paragraph>
    <paragraph line="534">Upubbe –</paragraph>
    <paragraph line="535">Ukkaṃsati, ukkaṃso, uggaho, uccāreti, uccāro, uccayo, samuccayo, ujjalo, samujjalo, uṇṇamati, uttarati iccādi.</paragraph>
    <paragraph line="536">Dupubbe –</paragraph>
    <paragraph line="537">Dukkaṭaṃ, dukkaraṃ, duggati, duccaritaṃ, duttaro, duddamo, dunnayo, dupposo, dubbalo, dummaggo, dullabho iccādi.</paragraph>
    <paragraph line="538">Nipubbe –</paragraph>
    <paragraph line="539">Nikkamo, nikkhanto, niggato, niccoro, nijjaro, niddoso, nippāpo, nimmito, nimmāno, niyyānaṃ, nillolo, nibbānaṃ, nissayo iccādi.</paragraph>
    <paragraph line="540">Tika, taya, tiṃsānaṃ tassa dvittaṃ –</paragraph>
    <paragraph line="541">Kusalattikaṃ, vedanattikaṃ, vatthuttayaṃ, ratanattayaṃ, dvattiṃsaṃ, tettiṃsaṃ.</paragraph>
    <paragraph line="542">Catu <pageBreak edition="Myanmar" number="0.0048" />, chehi parabyañjanassa dvittaṃ –</paragraph>
    <paragraph line="543">Catubbidhaṃ, catuddasa, catuddisaṃ, catuppadaṃ, chabbidhaṃ, channavuti.</paragraph>
    <paragraph line="544">Vā tveva? Catusaccaṃ, chasataṃ.</paragraph>
    <paragraph line="545">Santassa satte parabyañjanassa niccaṃ dvittaṃ –</paragraph>
    <paragraph line="546">Sajjano, sappuriso, saddhammo, santassa bhāvo sattā, sabbhāvo.</paragraph>
    <paragraph line="547">Vassa batte bassa dvittaṃ –</paragraph>
    <paragraph line="548">Sīlabbataṃ, nibbānaṃ, nibbutaṃ iccādi pubbe vuttameva.</paragraph>
    <paragraph line="549">Vatu, vaṭu iccādīnaṃ antabyañjanassa dvittaṃ –</paragraph>
    <paragraph line="550">Vattati, pavattati, nivattati, saṃvattati, vaṭṭati, vivaṭṭati.</paragraph>
    <paragraph line="551">Saṃmhā anuno nassa dvittaṃ –</paragraph>
    <paragraph line="552">Samannāgato, samannāhāro, samannesati.</paragraph>
    <paragraph line="553">Aññatrapi –</paragraph>
    <paragraph line="554">Sīmaṃ sammanneyya <note>mahāva. 139</note>, sīmaṃ sammannituṃ <note>mahāva. 138</note>, sīmaṃ sammannati <note>mahāva. 139</note>, sampaṭicchannaṃ, cīvaracetāpannaṃ, catunnaṃ, pañcannaṃ.</paragraph>
    <centered line="555">Iti sadisadvittarāsi.</centered>
    <paragraph line="556" number="54"><bold>Catutthadutiyesvesaṃ tatiyapaṭhamā</bold><note>ka. 44, 29; rū. 24; nī. 57, 68, 74, 77-8, 80, 82-3, 91, 122</note>.</paragraph>
    <paragraph line="557">Vagge catuttha, dutiyesu paresu kamena tatiya, paṭhamā esaṃ catuttha, dutiyānaṃ dvibhāvaṃ gacchanti, dutiyabhāvaṃ gacchantīti attho. ‘Saramhā dve’ti suttena vā ‘vaggalasehi te’iccādīhi vā dutiya, catutthānampi sadisatte jāte puna iminā suttena <pageBreak edition="Myanmar" number="0.0049" /> ādidutiyassa paṭhamattaṃ, ādicatutthassa tatiyattañca jātaṃ.</paragraph>
    <paragraph line="558">Tattha kavagge –</paragraph>
    <paragraph line="559">Ākkhātaṃ, pakkhittaṃ, pakkhepo, rūpakkhandho, vedanākkhandho, dhātukkhobho, āyukkhayo, nakkhamati.</paragraph>
    <paragraph line="560">‘Vaggalasehi te’ti suttavidhāne –</paragraph>
    <paragraph line="561">Pamukhe sādhu pāmokkhaṃ, paggharati, ugghosati, nigghoso.</paragraph>
    <paragraph line="562">Cavagge –</paragraph>
    <paragraph line="563">Acchādeti, acchindati-saṃyoge rassattaṃ, pacchādeti, pacchindati, setacchattaṃ, rukkhacchāyā, tathassa bhāvo tacchaṃ, rathassa hitā racchā, pajjhāyati, ujjhāyati, nijjhāyati, paṭhamajjhānaṃ, dutiyajjhānaṃ, ajjhokāso, bojjhaṅgo, dummedhassa bhāvo dummejjhaṃ, bujjhati, bujjhitabbaṃ, bojjhaṃ, paṭivijjha, paṭivijjhiya, paṭivijjhitvā iccādi.</paragraph>
    <paragraph line="564">Ṭavagge –</paragraph>
    <paragraph line="565">Yatraṭṭhitaṃ, tatraṭṭhito, uṭṭhito, niṭṭhito, thalaṭṭho, jalaṭṭho, vuḍḍho iccādi.</paragraph>
    <paragraph line="566">Tavagge –</paragraph>
    <paragraph line="567">Sumanatthero, yasatthero, avatthā, avatthānaṃ, vitthāro, abhitthuto, vitthambhito, uddharati, uddharaṇaṃ, uddhaṭaṃ, niddhāreti, niddhāraṇaṃ, niddhāritaṃ, niddhano, niddhuto, niddhoto iccādi.</paragraph>
    <paragraph line="568">Pavagge –</paragraph>
    <paragraph line="569">Vippharati, vippharaṇaṃ, vipphāro, apphoṭeti, mahapphalaṃ, nipphalaṃ, madhupphāṇitaṃ, vibbhamati, vibbhamo, ubbhataṃ, nibbhayaṃ, dubbharo, sabbhāvo <pageBreak edition="Myanmar" number="0.0050" />, usabhassa bhāvo osabbhaṃ, labbhati, ārabbho, ārabbha, ārabbhitvā iccādi.</paragraph>
    <paragraph line="570">Idhapi u, du, nito parapadānaṃ ādibyañjanassa dvittaṃ visesato icchanti.</paragraph>
    <centered line="571">Iti visadisadvittarāsi.</centered>
    <paragraph line="572" number="55"><bold>Vicchābhikkhaññesu dve</bold><note>caṃ. 6.3-1; pā. 8.1.1, 4</note>.</paragraph>
    <paragraph line="573">Vicchāyaṃ abhikkhaññe ca anekatthassa ekapadassa dve rūpāni honti. Bhinne atthe kriyāya vā dabbena vā guṇena vā byāpituṃ icchā <bold>vicchā</bold>. Punappunakriyā <bold>abhikkhaññaṃ</bold>.</paragraph>
    <paragraph line="574">Vicchāyaṃ tāva –</paragraph>
    <paragraph line="575">Rukkhaṃ rukkhaṃ siñcati. Gāme gāme sataṃkumbhā, gāmo gāmo ramaṇiyo, gehe gehe issaro, rasaṃ rasaṃ bhakkhayati, kriyaṃ kriyaṃ ārabhate.</paragraph>
    <paragraph line="576">Ānupubbiyepi vicchāva gamyate –</paragraph>
    <paragraph line="577">Mūle mūle thūlā, agge agge sukhumā, jeṭṭhaṃ jeṭṭhaṃ anupavesetha, imesaṃ devasikaṃ māsakaṃ māsakaṃ dehi, mañjūsakarukkho pupphaṃ pupphaṃ pupphati, ime janā pathaṃ pathaṃ accenti, sabbe ime aḍḍhā, katarā katarā imesaṃ aḍḍhatā, katamā katamā imesaṃ aḍḍhatā.</paragraph>
    <paragraph line="578">Abhikkhaññe –</paragraph>
    <paragraph line="579">Bhattaṃ pacati pacati, apuññaṃ pasavati pasavati, bhutvā bhutvā nippajjanti, paṭaṃ paṭaṃ karoti, paṭapaṭāyati, ekamekaṃ, ekamekāni iccādīsu vicchāsu pubbapade syādilopo.</paragraph>
    <paragraph line="580" number="56"><bold>Sabbādīnaṃ vītihāre</bold>.</paragraph>
    <paragraph line="581">Atikkamma <pageBreak edition="Myanmar" number="0.0051" /> haraṇaṃ atihāro, na atihāro vītihāro, aññamaññassa antoyeva haraṇantiattho, vītihāratthe gamyamāne sabbādīnaṃ sabbanāmānaṃ dve rūpāni honti, pubbassekassa ca syādilopo.</paragraph>
    <paragraph line="582">Ime dve janā aññamaññassa upakārakā, itarītarassa upakārakā, aññamaññaṃ passanti, aññamaññassa denti, aññamaññassa apenti, aññamaññassa dhanaṃ, aññamaññe nissitā.</paragraph>
    <paragraph line="583" number="57"><bold><alternatives line="1171" extra="" separator="false"><alternative source-abbr="vri" source="vipassana research institut">Yāvatātāvaṃ sambhame</alternative><alternative source-abbr="bahūsu" source="bahūsu">caṃ. 6.3.14; pā. 8.1.12; yāvabodhaṃ sambhame</alternative></alternatives></bold>.</paragraph>
    <paragraph line="584">Yaṃ parimāṇamassāti yāvaṃ. Taṃ parimāṇamassāti tāvaṃ. Punappunaṃ bhamanaṃ pavattanaṃ <bold>sambhamo</bold>. Turitena vacīpayogena taṃ taṃ upāyadīpanaṃ sambhamo, āmeḍitameva vuccati, sambhame gamyamāne yāvatā yattakena padena so attho paññāyati, tattakaṃ padaṃ payujjate, dvikkhattuṃ vā tikkhattuṃ vā taduttari vā udīriyatetyattho. Yathābodhaṃ sambhametipi pāṭho, soyevattho.</paragraph>
    <paragraph line="585">Bhaye, kodhe, pasaṃsāyaṃ, turite, kotūhale’cchare.</paragraph>
    <paragraph line="586">Hāse, soke, pasāde ca, kare āmeḍitaṃ budho.</paragraph>
    <paragraph line="587">Tattha bhaye –</paragraph>
    <paragraph line="588">Sappo sappo, coro coro –</paragraph>
    <paragraph line="589">Kodhe –</paragraph>
    <paragraph line="590">Vijjha vijjha, pahara pahara.</paragraph>
    <paragraph line="591">Pasaṃsāyaṃ –</paragraph>
    <paragraph line="592">Sādhu sādhu.</paragraph>
    <paragraph line="593">Turite <pageBreak edition="Myanmar" number="0.0052" /> –</paragraph>
    <paragraph line="594">Gaccha gaccha.</paragraph>
    <paragraph line="595">Kotūhale –</paragraph>
    <paragraph line="596">Āgaccha āgaccha.</paragraph>
    <paragraph line="597">Acchare –</paragraph>
    <paragraph line="598">Aho buddho aho buddho.</paragraph>
    <paragraph line="599">Hāse –</paragraph>
    <paragraph line="600">Abhikkamatha vāseṭṭhā abhikkamatha vāseṭṭhā <note>dī. ni. 2.210</note>.</paragraph>
    <paragraph line="601">Soke –</paragraph>
    <paragraph line="602">Kahaṃ ekaputtaka kahaṃ ekaputtaka <note>saṃ. ni. 4.120</note>.</paragraph>
    <paragraph line="603">Pasāde –</paragraph>
    <paragraph line="604">Abhikkantaṃ bho gotama abhikkantaṃ bho gotama <note>ma. ni. 2.106</note> iccādi. Tikkhattuṃudānaṃ udānesi ‘‘namo tassa bhagavato’’ <note>ma. ni. 2.357</note> iccādi.</paragraph>
    <centered line="605">Iti padavākyadvittarāsi.</centered>
    <centered line="606">Dvibhāvasandhirāsi niṭṭhito.</centered>
    <subhead line="607">Vipallāsasandhi</subhead>
    <paragraph line="608">Atha vipallāsasandhi dīpiyate.</paragraph>
    <paragraph line="609">Padakkharānaṃ pubbāparavipariyāyo <bold>vipallāso</bold>.</paragraph>
    <paragraph line="610" number="58"><bold>Hassa vipallāso</bold>.</paragraph>
    <paragraph line="611">Yamhi pare hassa pubbāparavipallāso hoti vā.</paragraph>
    <paragraph line="612">Dayhati, saṅgayhati, sannayhati, vuyhati, duyhati, muyhati.</paragraph>
    <paragraph line="613">Vātveva <pageBreak edition="Myanmar" number="0.0053" />? Saṅgaṇhiyati, evaṃ saṅgayha saṅgaṇhitvā, āruyha āruhitvā, ogāyha ogāhitvā. Pasayha pasahitvā.</paragraph>
    <paragraph line="614" number="59"><bold>Ve vā</bold><note>rū. 40 (piṭṭhe)</note>.</paragraph>
    <paragraph line="615">Vamhi pare hassa vipallāso hoti vā.</paragraph>
    <paragraph line="616">Bavhābādho bahvābādho, bavhettha nhāyatī jano <note>udā. 9</note> =bahvettha nhāyatī jano.</paragraph>
    <paragraph line="617">Mahāvuttividhānaṃ vuccate.</paragraph>
    <paragraph line="618">Ya, rānaṃ vipallāso –</paragraph>
    <paragraph line="619">Kuṭi me kayirati <note>pārā. 358</note>, vacanaṃ payirudāhāsi, garuṃ payirūpāsati, vandāmi te ayyire pasannacitto <note>jā. 2.17.54</note> -yassa dvittaṃ.</paragraph>
    <paragraph line="620">Niggahītassa vipallāso –</paragraph>
    <paragraph line="621">Nirayamhi apaccisuṃ <note>jā. 2.22.60</note>, te me asse ayācisuṃ <note>jā. 2.22.1863</note>. Imā gāthā abhāsisuṃ.</paragraph>
    <paragraph line="622">Sarānampi vipallāso –</paragraph>
    <paragraph line="623">Haññayyevāpi koci naṃ <note>jā. 2.22.1193</note> – haññeyyāti ṭhiti, amūlamūlaṃ gantvā-mūlamūlaṃ agantvāti attho. Evaṃ paratra. Anokāsaṃ kārāpetvā <note>pārā 389</note>, animittaṃ katvā, saddhaṃ na bhuñjatīti asaddhabhoji, disvā padamanuttiṇṇaṃ <note>jā. 1.1.20</note> – uttiṇṇaṃ adisvāti attho.</paragraph>
    <paragraph line="624">Padānampi vipallāso –</paragraph>
    <paragraph line="625">Navaṃ pana bhikkhunā cīvaralābhena, nāgakaññā caritaṃ gaṇena <note>jā. 1.15.268</note> -nāgakaññāgaṇena caritanti ṭhiti.</paragraph>
    <centered line="626">Iti vipallāsarāsi.</centered>
    <paragraph line="627" number="60"><bold>Bahulaṃ</bold><note>caṃ. 1.1.130; pā. 3.3.113</note>.</paragraph>
    <paragraph line="628">Sandhividhānaṃ <pageBreak edition="Myanmar" number="0.0054" /> nāma bahulaṃ hoti, yebhuyyena hotīti attho. Adhikārasuttaṃ. Yāvaganthapariyosānā yuttaṭṭhānesu sabbattha vattate. Etena sabbasaddasuttesu aniṭṭhanivatti ca iṭṭhapariggaho ca kato hoti.</paragraph>
    <centered line="629">Iti niruttidīpaniyā nāma moggallānadīpaniyaṃ</centered>
    <centered line="630">Sandhikaṇḍo niṭṭhito.</centered>
  </content>
</document>