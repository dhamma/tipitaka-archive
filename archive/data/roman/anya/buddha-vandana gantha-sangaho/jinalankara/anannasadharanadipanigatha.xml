<?xml version="1.0"?>
<document>
<metadata>
<normativeSource>http://tipitaka.org/romn/cscd/e0605n.nrf3.xml</normativeSource>
<archivePath>roman/anya/buddha-vandana gantha-sangaho/jinalankara/anannasadharanadipanigatha.xml</archivePath>
<title>Anaññasādhāraṇadīpanīgāthā - Jinālaṅkāra - Buddha-vandanā gantha-saṅgaho - Anya</title>
</metadata>
<body>
<chapter line="1">Anaññasādhāraṇadīpanīgāthā</chapter>
<hangnum line="2" number="7"></hangnum>
<gatha1 line="3">Abbhuggatā yassa guṇā anantā,</gatha1>
<gatha2 line="4">Tibuddhakhettekadivākaroti;</gatha2>
<gatha3 line="5">Jānāti so lokamimaṃ parañca,</gatha3>
<gatha2 line="6">Sacetanañceva acetanañca;</gatha2>
<gatha3 line="7">Sakassa santānagataṃ paresaṃ,</gatha3>
<gathalast line="8">Byatītamappattakamatrabhūtaṃ.</gathalast>
<hangnum line="9" number="8"></hangnum>
<gatha1 line="10">Anantasattesu ca lokadhātusu,</gatha1>
<gatha2 line="11">Ekova sabbepi samā na tena;</gatha2>
<gatha3 line="12">Disāsu pubbādisu cakkavāḷā,</gatha3>
<gatha2 line="13">Sahassasaṅkhāyapi appameyyā;</gatha2>
<gatha3 line="14">Ye tesu devā manujā ca brahmā,</gatha3>
<gathalast line="15">Ekattha saṅgamma hi mantayantā.</gathalast>
<hangnum line="16" number="9"></hangnum>
<gatha1 line="17">Anādikālāgatanāmarūpinaṃ,</gatha1>
<gatha2 line="18">Yathāsakaṃ hetuphalattavuttinaṃ;</gatha2>
<gatha3 line="19">Tabbhāvabhāvittamasambhuṇantā,</gatha3>
<gathalast line="20">Nānāvipallāsamanupaviṭṭhā.</gathalast>
<hangnum line="21" number="10"></hangnum>
<gatha1 line="22">Kammappavattiñca phalappavattiṃ,</gatha1>
<gatha2 line="23">Ekattanānattanirīhadhammataṃ;</gatha2>
<gatha3 line="24">Viññattisantānaghanena channato,</gatha3>
<gathalast line="25">Sivañjasaṃ no bhaṇituṃ samatthā.</gathalast>
<hangnum line="26" number="11"></hangnum>
<gatha1 line="27">Eko va so santikaro pabhaṅkaro,</gatha1>
<gatha2 line="28">Saṅkhāya ñeyyāni asesitāni;</gatha2>
<gatha3 line="29">Tesañhi majjhe paramāsambhīvadaṃ,</gatha3>
<gathalast line="30">Sivañjasaṃ dīpayituṃ samattho.</gathalast>
<hangnum line="31" number="12"></hangnum>
<gatha1 line="32">So gotamo sakyasuto munindo,</gatha1>
<gatha2 line="33">Sabbassa lokassa padīpabhūto;</gatha2>
<gatha3 line="34">Anantasatte bhavabandhanamhā,</gatha3>
<gathalast line="35">Mocesi kāruññaphalānupekkhī.</gathalast>
</body>
</document>