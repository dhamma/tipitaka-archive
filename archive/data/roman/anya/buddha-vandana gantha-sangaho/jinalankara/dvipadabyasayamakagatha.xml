<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0605n.nrf12.xml</normativeSource>
    <source>roman/anya/buddha-vandana gantha-sangaho/jinalankara/dvipadabyasayamakagatha.xml</source>
    <script>roman</script>
    <directory>/anya/buddha-vandana gantha-sangaho/jinalankara</directory>
    <basename>dvipadabyasayamakagatha</basename>
    <titlePath>Dvipādabyāsayamakagāthā - Jinālaṅkāra - Buddha-vandanā gantha-saṅgaho - Anya</titlePath>
  </metadata>
<content>
    <chapter line="1">Dvipādabyāsayamakagāthā</chapter>
    <hangnum line="2" number="87"></hangnum>
    <gatha1 line="3"> Yasodharaṃ pīṇapayodharādharaṃ,</gatha1>
    <gatha2 line="4">Anaṅgaraṅgaddhajabhūtamaṅgaṃ;</gatha2>
    <gatha3 line="5">Devaccharāvujjalitaṃ patibbataṃ,</gatha3>
    <gathalast line="6">Hitvā gato so sugato va nūna.</gathalast>
    <hangnum line="7" number="88"></hangnum>
    <gatha1 line="8"> Sabhāvanicchandamatiṃ pabhāvatiṃ,</gatha1>
    <gatha2 line="9">Bhatto kuso saṃhari bhattakājaṃ;</gatha2>
    <gatha3 line="10">Tāyābhirūpaṃ pi yasodharaṃ varaṃ,</gatha3>
    <gathalast line="11">Hitvā gato so sugato va nūna.</gathalast>
    <hangnum line="12" number="89"></hangnum>
    <gatha1 line="13"> Pure pure saṇcari khaggahattho,</gatha1>
    <gatha2 line="14">Varaṃ paritthīnaṃ anitthigandho;</gatha2>
    <gatha3 line="15">Siriñca riñcāpi na riñci nāriṃ,</gatha3>
    <gathalast line="16">Hitvānimandāni gato tathāgato.</gathalast>
    <hangnum line="17" number="90"></hangnum>
    <gatha1 line="18"> Harittaco rāgabalena deviyā,</gatha1>
    <gatha2 line="19">Avatthaliṅgena na liṅganussari;</gatha2>
    <gatha3 line="20">Asevi kāmaṃ tamidāni kāmaṃ,</gatha3>
    <gathalast line="21">Hitvā gato so sugato va nūna.</gathalast>
    <hangnum line="22" number="91"></hangnum>
    <gatha1 line="23"> Apameyyakappesu vivekasevī,</gatha1>
    <gatha2 line="24">Hitvā gato rajjasiriṃ varitthiṃ;</gatha2>
    <gatha3 line="25">Aṇuṃ kaliṃ vaṇṇayi taṃ purāṇaṃ,</gatha3>
    <gathalast line="26">Vatthamhi chiddaṃ viya tunnakāro.</gathalast>
    <hangnum line="27" number="92"></hangnum>
    <gatha1 line="28"> Tathāti mantvāna idāninaṅgo,</gatha1>
    <gatha2 line="29">Yasodharaṃ paggahito dhajaṃ va;</gatha2>
    <gatha3 line="30">Matto jitomhī ti pamattabandhu,</gatha3>
    <gathalast line="31">Na passi ñāṇāsanipātamantaraṃ.</gathalast>
    <hangnum line="32" number="93"></hangnum>
    <gatha1 line="33"> Disvāna dukkhānalasambhavaṃbhavaṃ,</gatha1>
    <gatha2 line="34">Katvā taduppādakanaṅgabhaṅgaṃ;</gatha2>
    <gatha3 line="35">Yasodharaṃ pīṇapayodharādharaṃ,</gatha3>
    <gathalast line="36">Hitvā gato buddhabalappadaṃ padaṃ.</gathalast>
    <hangnum line="37" number="94"></hangnum>
    <gatha1 line="38"> Anantasattānamanantakāle,</gatha1>
    <gatha2 line="39">Manaṅgahetvāna jito anaṅgo;</gatha2>
    <gatha3 line="40">Parājito nūna hi ekakassa,</gatha3>
    <gathalast line="41">Tathāgato so na punāgato va.</gathalast>
    <hangnum line="42" number="95"></hangnum>
    <gatha1 line="43"> Disvāna ñāṇāsanipātamantaraṃ,</gatha1>
    <gatha2 line="44">Tathāgato so na punāgato va;</gatha2>
    <gatha3 line="45">Tathāgato so na punāgato va,</gatha3>
    <gathalast line="46">Disvānañāṇāsanipātamantaraṃ.</gathalast>
  </content>
</document>