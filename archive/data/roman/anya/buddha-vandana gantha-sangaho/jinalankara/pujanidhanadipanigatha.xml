<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0605n.nrf28.xml</normativeSource>
    <archivePath>roman/anya/buddha-vandana gantha-sangaho/jinalankara/pujanidhanadipanigatha.xml</archivePath>
    <baseFileName>pujanidhanadipanigatha</baseFileName>
    <titlePath>Pūjānidhānadīpanīgāthā - Jinālaṅkāra - Buddha-vandanā gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Pūjānidhānadīpanīgāthā</chapter>
    <hangnum line="2" number="189"></hangnum>
    <gatha1 line="3"> Tasamā hi jātovarakamhi tassa,</gatha1>
    <gatha2 line="4">Āyattake maṅgalacakkavāḷe;</gatha2>
    <gatha3 line="5">Bhūtehi vatthūhi manoramehi,</gatha3>
    <gathalast line="6">Pūjemi taṃ pūjitpūjitaṃ pure.</gathalast>
    <hangnum line="7" number="190"></hangnum>
    <gatha1 line="8"> Sohaṃ ajja panetasmiṃ cakkavāḷamhi pupphite,</gatha1>
    <gathalast line="9">Thalaje jalaje vāpi sugandhe ca agandhake.</gathalast>
    <hangnum line="10" number="191"></hangnum>
    <gatha1 line="11"> Manussesu anekattha taḷākuyyānavāpisu,</gatha1>
    <gathalast line="12">Pavane himavantasmiṃ tattha satta mahāsare.</gathalast>
    <hangnum line="13" number="192"></hangnum>
    <gatha1 line="14"> Parittadīpe dvisahasse mahādīpe supupphite,</gatha1>
    <gathalast line="15">Sattaparibhaṇḍaselesu sinerupabbatuttame.</gathalast>
    <hangnum line="16" number="193"></hangnum>
    <gatha1 line="17"> Kumuduppalakādīni nāgānaṃ bhavanesupi,</gatha1>
    <gathalast line="18">Pāṭalādīni pupphāni asurānaṃ hi ālaye.</gathalast>
    <hangnum line="19" number="194"></hangnum>
    <gatha1 line="20"> Koviḷārādikāni tu devatānaṃ hi ālaye,</gatha1>
    <gathalast line="21">Evamādī anekattha pupphite dharaṇīruhe.</gathalast>
    <hangnum line="22" number="195"></hangnum>
    <gatha1 line="23"> Campakā salalā nimbā nāgapunnāgaketakā,</gatha1>
    <gathalast line="24">Vassikā mallikā sālā koviḷārā ca pāṭali.</gathalast>
    <hangnum line="25" number="196"></hangnum>
    <gatha1 line="26"> Indīvarā asokā ca kaṇikārā ca makulā,</gatha1>
    <gathalast line="27">Padumā puṇḍarikā ca sogandhikumuduppalā.</gathalast>
    <hangnum line="28" number="197"></hangnum>
    <gatha1 line="29"> Ete caññe ca rukkhā ca valliyo cāpi pupphitā,</gatha1>
    <gathalast line="30">Sugandhā sukhasamphassā nānāvaṇṇanibhā subhā.</gathalast>
    <hangnum line="31" number="198"></hangnum>
    <gatha1 line="32"> Victrā nīlānekāni pītā lohitakāni ca,</gatha1>
    <gathalast line="33">Kāḷā setā ca mañjaṭṭha nekavaṇṇā supupphitā.</gathalast>
    <hangnum line="34" number="199"></hangnum>
    <gatha1 line="35"> Sobhate pabbate heṭṭhā sarehi vanarājihi,</gatha1>
    <gathalast line="36">Sandamānāhi gaṅgāhi himavā ratanākaro.</gathalast>
    <hangnum line="37" number="200"></hangnum>
    <gatha1 line="38"> Pattakiñjakkhareṇūhi okiṇṇaṃ hoti taṃ vanaṃ,</gatha1>
    <gathalast line="39">Bhamarā pupphgandhehi samantā abhināditā.</gathalast>
    <hangnum line="40" number="201"></hangnum>
    <gatha1 line="41"> Athetta sakuṇā santi dijā mañjussarā subhā,</gatha1>
    <gathalast line="42">Kūjantamupakūjanti utusampupphite dume.</gathalast>
    <hangnum line="43" number="202"></hangnum>
    <gatha1 line="44"> Niccharānaṃ nipātena pabbatā abhināditā,</gatha1>
    <gathalast line="45">Pañcaṅgikāni tūriyāni dibbāni viya suyyare.</gathalast>
    <hangnum line="46" number="203"></hangnum>
    <gatha1 line="47"> Tattha naccanti tasmiṃ jalantaggisikhūpamā,</gatha1>
    <gathalast line="48">Tasmiṃ hi kinnarā kiccaṃ padīpena karīyati.</gathalast>
    <hangnum line="49" number="205"></hangnum>
    <gatha1 line="50"> Muttājālāva dissanti niccharānaṃ hi pātakā,</gatha1>
    <gathalast line="51">Pajjalantā va tiṭṭhanti maṇiveḷuriyādayo.</gathalast>
    <hangnum line="52" number="206"></hangnum>
    <gatha1 line="53"> Kāḷānusāri taggaraṃ kappūraṃ haricandanaṃ,</gatha1>
    <gathalast line="54">Sakuṇānaṃ hi saddena mayūrānaṃ hi kekayā.</gathalast>
    <hangnum line="55" number="207"></hangnum>
    <gatha1 line="56"> Bhamarānaṃ hi ninnādā koñcanādena hatthinaṃ,</gatha1>
    <gathalast line="57">Vijambhitena vāḷānaṃ kinnarānaṃ hi gītiyā;</gathalast>
    <hangnum line="58" number="208"></hangnum>
    <gatha1 line="59"> Pabbatānaṃ hi obhāsā maṇīnaṃ jotiyāpi ca,</gatha1>
    <gatha2 line="60">Vicitrabbhavitānehi dumānaṃ pupphadhūpiyā;</gatha2>
    <gathalast line="61">Evaṃ sabbaṅgasampannaṃ kiṃ siyā nandanaṃ vanaṃ.</gathalast>
    <hangnum line="62" number="209"></hangnum>
    <gatha1 line="63"> Evaṃ susamphullavanaṃ hi yaṃ yaṃ,</gatha1>
    <gatha2 line="64">Tahiṃ tahiṃ pupphitapupphitaṃ subhaṃ;</gatha2>
    <gatha3 line="65">Mālaṃ susaddañca manuññagandhaṃ,</gatha3>
    <gathalast line="66">Pūjemi taṃ pūjitapūjitaṃ purā.</gathalast>
    <hangnum line="67" number="210"></hangnum>
    <gatha1 line="68"> Nāgaloke manusse ca deve brahme ca yaṃ siyā,</gatha1>
    <gathalast line="69">Sāmuddikaṃ bhūmigataṃ ākāsaṭṭhañca yaṃ dhamaṃ.</gathalast>
    <hangnum line="70" number="211"></hangnum>
    <gatha1 line="71"> Rajataṃ jātarūpañca muttā veḷuriyā maṇi,</gatha1>
    <gathalast line="72">Masāragallaṃ phalikaṃ lohitaṅgaṃ pavāḷakaṃ.</gathalast>
    <hangnum line="73" number="212"></hangnum>
    <gatha1 line="74"> Yo so anantakappesu pūretvā dasapāramī,</gatha1>
    <gathalast line="75">Buddho bodhesi sattānaṃ tassa pūjemi taṃ dhanaṃ.</gathalast>
    <hangnum line="76" number="213"></hangnum>
    <gatha1 line="77"> Khomaṃ koseyyaṃ kappāsaṃ sāṇaṃ bhaṅgañca kambalaṃ,</gatha1>
    <gathalast line="78">Dukūlāni ca dibbāni dussāni vividhāni te.</gathalast>
    <hangnum line="79" number="214"></hangnum>
    <gatha1 line="80"> Anantavatthadānena hirottappādisaṃvaraṃ,</gatha1>
    <gathalast line="81">Yassa siddhaṃ siyā tassa dussāni pujayāmahaṃ.</gathalast>
    <hangnum line="82" number="215"></hangnum>
    <gatha1 line="83"> Pavane jātarukkhānaṃ nānāphalarasuttamaṃ,</gatha1>
    <gathalast line="84">Ambā kapiṭṭhā pansā cocamocādinappakā.</gathalast>
    <hangnum line="85" number="216"></hangnum>
    <gatha1 line="86"> Tasmiṃ gandharasaṃ ojaṃ buddhaseṭṭhassa pūjitaṃ,</gatha1>
    <gathalast line="87">Vandāmi sirasā niccaṃ vippasannena cetasā.</gathalast>
    <hangnum line="88" number="217"></hangnum>
    <gatha1 line="89"> Pūjemi paṭhamaṃ tassa paṇidhānaṃ acintiyaṃ,</gatha1>
    <gathalast line="90">Cakkavāḷamhi sabbehi vijjamānehi vatthuhi.</gathalast>
    <hangnum line="91" number="218"></hangnum>
    <gatha1 line="92"> Dasannaṃ pāramīnantu pūritaṭṭhānamuttamaṃ,</gatha1>
    <gathalast line="93">Tato sālavane ramme jātaṭṭhānaṃ carimakaṃ.</gathalast>
    <hangnum line="94" number="219"></hangnum>
    <gatha1 line="95"> Chabbasāni padhānasmiṃ karaṇaṃ dukkarakārikaṃ,</gatha1>
    <gathalast line="96">Apparājitapallaṅkaṃ buddhaṃ buddhaguṇaṃ name.</gathalast>
    <hangnum line="97" number="220"></hangnum>
    <gatha1 line="98"> Cuddasa buddhañāṇāni aṭṭharsa āveṇikaṃ,</gatha1>
    <gathalast line="99">Pūjemi dasabalañāṇaṃ catuvesārajjamuttamaṃ.</gathalast>
    <hangnum line="100" number="221"></hangnum>
    <gatha1 line="101"> Āsayānusayañāṇaṃ indriyānaṃ paroparaṃ,</gatha1>
    <gathalast line="102">Yamakapāṭihīrañca ñāṇaṃ sabbaññutaṃ pi ca.</gathalast>
    <hangnum line="103" number="222"></hangnum>
    <gatha1 line="104"> Mahākaruṇāpattiñāṇaṃ anāvaraṇmiti ca,</gatha1>
    <gathalast line="105">Cha asādhāraṇānete ñatvāna pūjayāmahaṃ.</gathalast>
    <hangnum line="106" number="223"></hangnum>
    <gatha1 line="107"> Tato ca sattasattāhe dhammasammasitaṃ name,</gatha1>
    <gathalast line="108">Brahmunā yācitaṭṭhānaṃ dhammaṃ desayituṃ varaṃ.</gathalast>
    <hangnum line="109" number="224"></hangnum>
    <gatha1 line="110"> Isipatane migadāye dhammacakkapavattanaṃ,</gatha1>
    <gathalast line="111">Tato veḷuvanārāme vasitaṭhānañca pūjaye.</gathalast>
    <hangnum line="112" number="225"></hangnum>
    <gatha1 line="113"> Tato jetavanaṃ rammaṃ ciravutthaṃ mahesinā,</gatha1>
    <gathalast line="114">Asādhāraṇamaññesaṃ yamakapāṭihariyaṃ.</gathalast>
    <hangnum line="115" number="226"></hangnum>
    <gatha1 line="116"> Pāricchattakamūlamhi abhidhammañca desanaṃ,</gatha1>
    <gathalast line="117">Saṅkassanagaradvāre devorohaṇakaṃ pi ca.</gathalast>
    <hangnum line="118" number="227"></hangnum>
    <gatha1 line="119"> Tato ca himavantasmiṃ mahāsamayadesanaṃ,</gatha1>
    <gathalast line="120">Vuttānetāni ṭhānāni natvāna pujayāmahaṃ.</gathalast>
    <hangnum line="121" number="228"></hangnum>
    <gatha1 line="122"> Caturāsītisahassehi dhammakkhandhehi saṅgahaṃ,</gatha1>
    <gathalast line="123">Piṭakattayaṃ yathāvuttavidhinā pūjayāmahaṃ.</gathalast>
    <hangnum line="124" number="229"></hangnum>
    <gatha1 line="125"> Mārassa attano āyusaṅkhārosajjanaṃ name,</gatha1>
    <gathalast line="126">Kusinārāya mallānaṃ yamakasālamantare.</gathalast>
    <hangnum line="127" number="230"></hangnum>
    <gatha1 line="128"> Paṇidhānamhi paṭṭhāya kataṃ kiccaṃ asesato,</gatha1>
    <gathalast line="129">Niṭṭhapetvāna so sabbaṃ parinibbāyināsavo.</gathalast>
    <hangnum line="130" number="231"></hangnum>
    <gatha1 line="131"> Evaṃ nibbāyamānassa katakiccassa tādino,</gatha1>
    <gathalast line="132">Ciragatā mahākaruṇā na nibbāyittha kiñcipi.</gathalast>
    <hangnum line="133" number="232"></hangnum>
    <gatha1 line="134"> Svāyaṃ dhammo vinayo ca desito sādhukaṃ mayā,</gatha1>
    <gathalast line="135">Mamaccayena so satthā dhātu cāpi sarīrajā.</gathalast>
    <hangnum line="136" number="233"></hangnum>
    <gatha1 line="137"> Apparājitapallaṅkaṃ bodhirukkhañca uttamaṃ,</gatha1>
    <gathalast line="138">Mamaccayena satthā ti anujāni mahāmuni.</gathalast>
    <hangnum line="139" number="234"></hangnum>
    <gatha1 line="140"> Mama ṭhane ṭhapetvāna dhātubodhiñca pūjitaṃ,</gatha1>
    <gathalast line="141">Anujānāmi tumhākaṃ sādhanatthaṃ sivañjasaṃ.</gathalast>
    <hangnum line="142" number="235"></hangnum>
    <gatha1 line="143"> Tasmā hi tassa saddhammaṃ uggaṇhitvā yathātathaṃ,</gatha1>
    <gathalast line="144">Yo deseti sambuddho ti natvāna pūjayāmahaṃ.</gathalast>
    <hangnum line="145" number="236"></hangnum>
    <gatha1 line="146"> Tasmā sāsapamattaṃ pi jinadhātuṃ asesiya,</gatha1>
    <gathalast line="147">Vitthinnacakkavāḷamhi natvāna pūjayāmahaṃ.</gathalast>
    <hangnum line="148" number="237"></hangnum>
    <gatha1 line="149"> Paramparābhatānaṃ hi imamhā boddhirukkhato,</gatha1>
    <gathalast line="150">Sabbesaṃ bodhirukkhānaṃ natvāna pūjayāmahaṃ.</gathalast>
    <hangnum line="151" number="238"></hangnum>
    <gatha1 line="152"> Yaṃ yaṃ paribhuñji bhagavā pattacīvaramādikaṃ,</gatha1>
    <gathalast line="153">Sabbaṃ paribhogadhātuṃ natvāna pūjayāmahaṃ.</gathalast>
    <hangnum line="154" number="239"></hangnum>
    <gatha1 line="155"> Yattha katthaci sayito āsinno caṅkamepi vā,</gatha1>
    <gathalast line="156">Pādalañchankaṃ katvā ṭhito natvāna pūjaye.</gathalast>
    <hangnum line="157" number="240"></hangnum>
    <gatha1 line="158"> Na sañjānanti ye buddhaṃ evarūpo ti ñātve,</gatha1>
    <gathalast line="159">Kataṃ taṃ paṭimaṃ sabbaṃ natvāna pūjayāmahaṃ.</gathalast>
    <hangnum line="160" number="241"></hangnum>
    <gatha1 line="161"> Evaṃ buddhañca dhammañca saṇghañca anuttaraṃ,</gatha1>
    <gathalast line="162">Cakkavāḷamhi sabbehi vatthūhi pūjayāmahaṃ.</gathalast>
  </content>
</document>