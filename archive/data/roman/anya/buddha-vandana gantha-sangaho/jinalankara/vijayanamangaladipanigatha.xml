<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0605n.nrf7.xml</normativeSource>
    <archivePath>roman/anya/buddha-vandana gantha-sangaho/jinalankara/vijayanamangaladipanigatha.xml</archivePath>
    <baseFileName>vijayanamangaladipanigatha</baseFileName>
    <titlePath>Vijāyanamaṅgaladīpanīgāthā - Jinālaṅkāra - Buddha-vandanā gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Vijāyanamaṅgaladīpanīgāthā</chapter>
    <hangnum line="2" number="36"></hangnum>
    <gatha1 line="3"> Sā puṇṇagabbhā dasamāsato paraṃ,</gatha1>
    <gatha2 line="4">Gantvāna phullaṃ varalumbinīvanaṃ;</gatha2>
    <gatha3 line="5">Ṭhitā gahetvā varasālasākhaṃ,</gatha3>
    <gathalast line="6">Vijāyi taṃ puttavaraṃ sukhena.</gathalast>
    <hangnum line="7" number="37"></hangnum>
    <gatha1 line="8"> Tadā sahassīdasalokadhātusu,</gatha1>
    <gatha2 line="9">Devā ca nāgā asurā ca yakkhā;</gatha2>
    <gatha3 line="10">Nānādisā maṅgalacakkavāḷaṃ,</gatha3>
    <gathalast line="11">Sumaṅgalaṃ maṅgalamāgamiṃsu.</gathalast>
    <hangnum line="12" number="38"></hangnum>
    <gatha1 line="13"> Anekasākhañca sahassamaṇḍalaṃ,</gatha1>
    <gatha2 line="14">Chattaṃ marū dhārayumantalikkhe;</gatha2>
    <gatha3 line="15">Suvaṇṇadaṇḍā vipatanti cāmarā,</gatha3>
    <gathalast line="16">Khajjiṃsu bherī ca nadiṃsu saṅkhā.</gathalast>
    <hangnum line="17" number="39"></hangnum>
    <gatha1 line="18"> Malenakenāpi anūpalitto,</gatha1>
    <gatha2 line="19">Ṭhito va pādāni pasārayanto;</gatha2>
    <gatha3 line="20">Kathī va dhammāsanatotaranto,</gatha3>
    <gathalast line="21">Jāto yathādiccavaro nabhamhā.</gathalast>
    <hangnum line="22" number="40"></hangnum>
    <gatha1 line="23"> Khīṇāsavā brahmagaṇopagantvā,</gatha1>
    <gatha2 line="24">Suvaṇṇajālena paṭiggahesuṃ;</gatha2>
    <gatha3 line="25">Tato ca devājinacammakena,</gatha3>
    <gathalast line="26">Tato dukūlena ca taṃ manussā.</gathalast>
    <hangnum line="27" number="41"></hangnum>
    <gatha1 line="28"> Tesaṃ pi hatthā varabhūmiyaṃ ṭhito,</gatha1>
    <gatha2 line="29">Disā vilokesi sabbā samantato;</gatha2>
    <gatha3 line="30">Vadiṃsu devā pi ca brahmakāyikā,</gatha3>
    <gathalast line="31">Tayā samo katthaci natthi uttaro.</gathalast>
    <hangnum line="32" number="42"></hangnum>
    <gatha1 line="33"> Gantvāna uttaraṃ satta padavārehi vikkamo,</gatha1>
    <gathalast line="34">Sīhanādaṃ nadī tesaṃ devatānaṃ hi sāvayaṃ.</gathalast>
    <hangnum line="35" number="43"></hangnum>
    <gatha1 line="36"> Tato puttaṃ gahetvāna gatā mātā sakaṅgharaṃ,</gatha1>
    <gathalast line="37">Mātā sattamiyaṃ gantvā deaputtattamāgami.</gathalast>
    <hangnum line="38" number="44"></hangnum>
    <gatha1 line="39"> Te brahmaṇā pañcamiyaṃ subhuttā,</gatha1>
    <gatha2 line="40">Nāmaṃ gahetuṃ varalakkhaṇāni;</gatha2>
    <gatha3 line="41">Disvāna ekaṅgulimukkhipiṃsu,</gatha3>
    <gathalast line="42">Buddho ayaṃ hessati vītarāgo.</gathalast>
    <hangnum line="43" number="45"></hangnum>
    <gatha1 line="44"> Jiṇṇañca disvā byādhikaṃ matañca,</gatha1>
    <gatha2 line="45">Avhāyitaṃ pabbajitañca disvā;</gatha2>
    <gatha3 line="46">Ohāya pabbajjamupeti kāme,</gatha3>
    <gathalast line="47">Buddho ayaṃ hessati vītarāgo.</gathalast>
  </content>
</document>