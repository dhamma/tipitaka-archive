<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0605n.nrf6.xml</normativeSource>
    <archivePath>roman/anya/buddha-vandana gantha-sangaho/jinalankara/gabbhokkantidipanigatha.xml</archivePath>
    <baseFileName>gabbhokkantidipanigatha</baseFileName>
    <titlePath>Gabbhokkantidīpanīgāthā - Jinālaṅkāra - Buddha-vandanā gantha-saṅgaho - Anya</titlePath>
    <versions>
    </versions>
  </metadata>
  <content>
    <chapter line="1">Gabbhokkantidīpanīgāthā</chapter>
    <hangnum line="2" number="32"></hangnum>
    <gatha1 line="3"> Gambhīrapānadānādisāgaresu hi thāmasā;</gatha1>
    <gathalast line="4">Taranto maddidānena niṭṭhāpetvāna pāramī.</gathalast>
    <hangnum line="5" number="33"></hangnum>
    <gatha1 line="6"> Vasanto tusīte kāye bodhiparipākamāgamma;</gatha1>
    <gathalast line="7">Āyācanāya ca devānaṃ mātugabbhamupāgami.</gathalast>
    <hangnum line="8" number="34"></hangnum>
    <gatha1 line="9"> Sato ca sampajāno ca mātukucchimhi okkami;</gatha1>
    <gathalast line="10">Tassa okkantiyaṃ sabbā dasasahassī pakampittha.</gathalast>
    <hangnum line="11" number="35"></hangnum>
    <gatha1 line="12"> Tato pubbanimittāni dvattiṃsāni tadā siyuṃ;</gatha1>
    <gathalast line="13">Tuṭṭhahaṭṭhā va sā mātā puttaṃ passati kucchiyaṃ.</gathalast>
  </content>
</document>