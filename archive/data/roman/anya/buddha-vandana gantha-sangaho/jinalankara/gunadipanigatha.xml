<?xml version="1.0"?>
<document>
<metadata>
<normativeSource>http://tipitaka.org/romn/cscd/e0605n.nrf27.xml</normativeSource>
<archivePath>roman/anya/buddha-vandana gantha-sangaho/jinalankara/gunadipanigatha.xml</archivePath>
<title>Guṇadīpanīgāthā - Jinālaṅkāra - Buddha-vandanā gantha-saṅgaho - Anya</title>
</metadata>
<body>
<chapter line="1">Guṇadīpanīgāthā</chapter>
<hangnum line="2" number="184"></hangnum>
<gatha1 line="3">Na tassa adiṭṭhanamidhatthi kiñci,</gatha1>
<gatha2 line="4">Ato aviññātamajānitabbaṃ;</gatha2>
<gatha3 line="5">Sabbaṃ abhiññāsi yadatthi ñeyyaṃ,</gatha3>
<gathalast line="6">Tathāgato tena samantacakkhu.</gathalast>
<hangnum line="7" number="185"></hangnum>
<gatha1 line="8">Iti mahitamanantākittisambhārasāraṃ,</gatha1>
<gatha2 line="9">Sakaladasasahassīlokadhātumhi niccaṃ;</gatha2>
<gatha3 line="10">Upacitasubhahetupayutānantakālaṃ,</gatha3>
<gathalast line="11">Tadiha sugatabodhisādhukaṃ cintanīyaṃ;</gathalast>
<hangnum line="12" number="186"></hangnum>
<gatha1 line="13">Takkabyākaraṇañca dhammavinayaṃ sutvā pi yo paññavā,</gatha1>
<gatha2 line="14">Tenāyaṃ sucisārabhūtavacanaṃ viññāyate kevalaṃ;</gatha2>
<gathalast line="15">Hetuñcāpi phalena tena saphalaṃ sampassamāno tato bodhiṃ saddahateva tassa mahatāvāyamato sambhavaṃ.</gathalast>
<hangnum line="16" number="187"></hangnum>
<gatha1 line="17">Yo saddahanto pana tassa bodhiṃ,</gatha1>
<gatha2 line="18">Vuttānusārena guṇerahādī;</gatha2>
<gatha3 line="19">Katheti cintenti ca so muhuttaṃ,</gatha3>
<gathalast line="20">Ohāya pāpāni upeti santiṃ.</gathalast>
<hangnum line="21" number="188"></hangnum>
<gatha1 line="22">Saddheyyā te cinteyyā te,</gatha1>
<gatha2 line="23">Vandeyyā te pūjeyyāte;</gatha2>
<gatha3 line="24">Buddholokāloke loke,</gatha3>
<gathalast line="25">Jāte netaṃ patthentena.</gathalast>
</body>
</document>