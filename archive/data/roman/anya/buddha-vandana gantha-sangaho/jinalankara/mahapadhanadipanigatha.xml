<?xml version="1.0"?>
<document>
<metadata>
<normativeSource>http://tipitaka.org/romn/cscd/e0605n.nrf21.xml</normativeSource>
<archivePath>roman/anya/buddha-vandana gantha-sangaho/jinalankara/mahapadhanadipanigatha.xml</archivePath>
<title>Mahāpadhānadīpanīgāthā - Jinālaṅkāra - Buddha-vandanā gantha-saṅgaho - Anya</title>
</metadata>
<body>
<chapter line="1">Mahāpadhānadīpanīgāthā</chapter>
<hangnum line="2" number="111"></hangnum>
<gatha1 line="3">Orohitotohitapāpadhammo,</gatha1>
<gatha2 line="4">Channena sa channahayena gantvā;</gatha2>
<gatha3 line="5">Anomatīramhi anomasatto,</gatha3>
<gathalast line="6">Anomapabbajjamupāgato so.</gathalast>
<hangnum line="7" number="112"></hangnum>
<gatha1 line="8">Nirāmisaṃ pītisukhaṃ anūpamaṃ,</gatha1>
<gatha2 line="9">Anūpiye ambavane alattha;</gatha2>
<gatha3 line="10">Sarūpasobhāya virūpasobhaṃ,</gatha3>
<gathalast line="11">Sarājikaṃ rājagahaṃ karittha.</gathalast>
<hangnum line="12" number="113"></hangnum>
<gatha1 line="13">Tato aḷāra ūdakatāpasānaṃ,</gatha1>
<gatha2 line="14">Jhānenasantuṭṭhamano vihāya;</gatha2>
<gatha3 line="15">Mahāpadhānāya uruvelabhūmiṃ,</gatha3>
<gathalast line="16">Gato sikhappattamakāsi dukkaraṃ.</gathalast>
<hangnum line="17" number="114"></hangnum>
<gatha1 line="18">Na kāmato nevatidukkaramhi,</gatha1>
<gatha2 line="19">Sabbaññutā sijjhati majjhimāya;</gatha2>
<gatha3 line="20">Ñatvāna taṃ pubbaguṇopaladdhaṃ,</gatha3>
<gathalast line="21">Dhammaṃ samānetumagā subodhiṃ.</gathalast>
</body>
</document>