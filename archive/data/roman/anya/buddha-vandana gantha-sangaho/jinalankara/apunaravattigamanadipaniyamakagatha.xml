<?xml version="1.0"?>
<document>
<metadata>
<normativeSource>http://tipitaka.org/romn/cscd/e0605n.nrf11.xml</normativeSource>
<archivePath>roman/anya/buddha-vandana gantha-sangaho/jinalankara/apunaravattigamanadipaniyamakagatha.xml</archivePath>
<title>Apunarāvattigamanadīpanīyamakagāthā - Jinālaṅkāra - Buddha-vandanā gantha-saṅgaho - Anya</title>
</metadata>
<body>
<chapter line="1">Apunarāvattigamanadīpanīyamakagāthā</chapter>
<hangnum line="2" number="78"></hangnum>
<gatha1 line="3">Anantakālopacitena tena,</gatha1>
<gatha2 line="4">Puññena nibbattavimānayāne;</gatha2>
<gatha3 line="5">Tasmiṃ dine jātasutaṃ pajāpatiṃ,</gatha3>
<gathalast line="6">Hitvā gato so sugato gato va.</gathalast>
<hangnum line="7" number="79"></hangnum>
<gatha1 line="8">Taṃ jīvamānaṃ pitarañca mātaraṃ,</gatha1>
<gatha2 line="9">Te ñātake tādisiyo ca itthiyo;</gatha2>
<gatha3 line="10">Te tādise rammakare nikete,</gatha3>
<gathalast line="11">Hitvā gato so sugato gato va.</gathalast>
<hangnum line="12" number="80"></hangnum>
<gatha1 line="13">Khomañca pattuṇṇadukūlacīnaṃ,</gatha1>
<gatha2 line="14">Sakāsikaṃ sādhusugandhavāsitaṃ;</gatha2>
<gatha3 line="15">Nivāsito sobhati vāsavo va,</gatha3>
<gathalast line="16">Hitvā gato so sugato gato va.</gathalast>
<hangnum line="17" number="81"></hangnum>
<gatha1 line="18">Vidhippakāsā nidhiyo catasso,</gatha1>
<gatha2 line="19">Samuggatā bhūtadharā vasundharā;</gatha2>
<gatha3 line="20">Sattāvasattāvasudhā sudhāsā,</gatha3>
<gathalast line="21">Hitvā gato so sugato gato va.</gathalast>
<hangnum line="22" number="82"></hangnum>
<gatha1 line="23">Suvaṇṇathāle satarājike subhe,</gatha1>
<gatha2 line="24">Sādhuṃ sugandhaṃ sucisālibhojanaṃ;</gatha2>
<gatha3 line="25">Bhutvā savāsīhi vilāsinīhi,</gatha3>
<gathalast line="26">Hitvā gata so sugato gato va.</gathalast>
<hangnum line="27" number="83"></hangnum>
<gatha1 line="28">Manuññagandhena asuññagandho,</gatha1>
<gatha2 line="29">Sugandhagandhena vilittagatto;</gatha2>
<gatha3 line="30">Sugandhavātena suvijjitaṅgo,</gatha3>
<gathalast line="31">Hitvā gato so sugato gato va.</gathalast>
<hangnum line="32" number="84"></hangnum>
<gatha1 line="33">Sulakkhaṇe hevabhilakkhitaṅgo,</gatha1>
<gatha2 line="34">Pasādhito devapasādhanena;</gatha2>
<gatha3 line="35">Virocamāno samarājinīhi,</gatha3>
<gathalast line="36">Hitvā gato so sugato gato va.</gathalast>
<hangnum line="37" number="85"></hangnum>
<gatha1 line="38">Nānāsanāni sayanāni nivesanāni,</gatha1>
<gatha2 line="39">Bhābhānibhāni ratanākarasannibhāni;</gatha2>
<gatha3 line="40">Tatrussitāni ratanaddhajabhūsitāni,</gatha3>
<gathalast line="41">Hitvā va tāni himabindusamāni tāni.</gathalast>
<hangnum line="42" number="86"></hangnum>
<gatha1 line="43">Nānāvidhehi ratanehi samujjalehi,</gatha1>
<gatha2 line="44">Nārīhi niccamupagāyitahammiyehi;</gatha2>
<gatha3 line="45">Rajjehi cakkaratanādivibhūsitehi,</gatha3>
<gathalast line="46">Yāto tato hi mahito purisassarehi.</gathalast>
</body>
</document>