<?xml version="1.0"?>
<document>
<metadata>
<normativeSource>http://tipitaka.org/romn/cscd/e0605n.nrf9.xml</normativeSource>
<archivePath>roman/anya/buddha-vandana gantha-sangaho/jinalankara/nekkhammajjhasayadipaniyamakagatha.xml</archivePath>
<titlePath>Nekkhammajjhāsayadīpanīyamakagāthā - Jinālaṅkāra - Buddha-vandanā gantha-saṅgaho - Anya</titlePath>
</metadata>
<body>
<chapter line="1">Nekkhammajjhāsayadīpanīyamakagāthā</chapter>
<centered line="2"> Namo tassa yato mahimato yassa tamo na</centered>
<hangnum line="3" number="49"></hangnum>
<gatha1 line="4"> Disvā nimittāni madacchidāni,</gatha1>
<gatha2 line="5">Thīnaṃ virūpāni ratacchidāni;</gatha2>
<gatha3 line="6">Pāpāni kammāni sukhacchidāni,</gatha3>
<gathalast line="7">Laddhāni ñāṇāni bhavacchidāni.</gathalast>
<hangnum line="8" number="50"></hangnum>
<gatha1 line="9"> Padittagehā viya bheravaṃ ravaṃ,</gatha1>
<gatha2 line="10">Ravaṃ sammuṭṭhāya gato mahesi;</gatha2>
<gatha3 line="11">Mahesimolokiyaputtamattano,</gatha3>
<gathalast line="12">Tanosi no pemamahoghamattano.</gathalast>
<hangnum line="13" number="51"></hangnum>
<gatha1 line="14"> Ummāraummāragatuddharitvā,</gatha1>
<gatha2 line="15">Padaṃ padaṃ yātanarāsabhassa;</gatha2>
<gatha3 line="16">Alaṃ alaṃkāratarena gantuṃ,</gatha3>
<gathalast line="17">Matī matīvetimanaṅgabhaṅge.</gathalast>
<hangnum line="18" number="52"></hangnum>
<gatha1 line="19"> Ummāraummāragato mahesi,</gatha1>
<gatha2 line="20">Anaṅgabhaṅgaṃ samacintayittha;</gatha2>
<gatha3 line="21">Kiṃ me jarāmaccumukhe ṭhitassa,</gatha3>
<gathalast line="22">Na me vase kāmavase ṭhitassa.</gathalast>
<hangnum line="23" number="53"></hangnum>
<gatha1 line="24"> Kāmena kāmena na sādhyamokkhaṃ,</gatha1>
<gatha2 line="25">Mānena mānena mamatthi kiñci;</gatha2>
<gatha3 line="26">Māro saseno hi avāraṇīyo,</gatha3>
<gathalast line="27">Yantena ucchuṃ viya maddatī maṃ.</gathalast>
<hangnum line="28" number="54"></hangnum>
<gatha1 line="29"> Ādittamuyātapayātamūnaṃ,</gatha1>
<gatha2 line="30">Atāṇāleṇāsaraṇe jane te;</gatha2>
<gatha3 line="31">Disvāna disvāna sivaṃ mayā te,</gatha3>
<gathalast line="32">Kāmena kāmena kathaṃ vineyya.</gathalast>
<hangnum line="33" number="55"></hangnum>
<gatha1 line="34"> Vijjāvijjāya cutañcupetaṃ,</gatha1>
<gatha2 line="35">Asārasārūpagatañjanaṃ janaṃ;</gatha2>
<gatha3 line="36">Vijjāyavijjāya yuto cutohaṃ,</gatha3>
<gathalast line="37">Pahomi tāretumasaṅgaho gato.</gathalast>
<hangnum line="38" number="56"></hangnum>
<gatha1 line="39"> Magganti no diṭṭhigatāpavaggaṃ,</gatha1>
<gatha2 line="40">Aggā ti tevāhu janā samaggā;</gatha2>
<gatha3 line="41">Naggaṃ aho mohatamassa vaggaṃ,</gatha3>
<gathalast line="42">Vaggaṃ hanissāmi tamaggamaggā.</gathalast>
<hangnum line="43" number="57"></hangnum>
<gatha1 line="44"> Paseyhakārena aseyhadukkhaṃ,</gatha1>
<gatha2 line="45">Janā janentīha janānameva;</gatha2>
<gatha3 line="46">Paseyhakārenā aseyhadukkhaṃ,</gatha3>
<gathalast line="47">Pāpaṃ na jānanti tato nidānaṃ.</gathalast>
<hangnum line="48" number="58"></hangnum>
<gatha1 line="49"> Te oghayogāsavasaṃkilesā,</gatha1>
<gatha2 line="50">Tameva nāsenti tato samuṭṭhitā;</gatha2>
<gatha3 line="51">Ekantikaṃ jāti jarā ca maccu,</gatha3>
<gathalast line="52">Nirantaraṃ taṃ byasanañcanekaṃ.</gathalast>
<hangnum line="53" number="59"></hangnum>
<gatha1 line="54"> Cīraṃ kilesānasamujjalantaṃ,</gatha1>
<gatha2 line="55">Disvāna sattānusayaṃ sayambhū;</gatha2>
<gatha3 line="56">Sādhemi bodhiṃ vinayāmi satte,</gatha3>
<gathalast line="57">Pacchāpi passāmi sutaṃ sutantaṃ.</gathalast>
<hangnum line="58" number="60"></hangnum>
<gatha1 line="59"> Taṃ dibbacakkaṃ khuracakkamālaṃ,</gatha1>
<gatha2 line="60">Rajjaṃ sasārajjasamajjamajjaṃ;</gatha2>
<gatha3 line="61">Te bandhavā bandhanamāgatā pare,</gatha3>
<gathalast line="62">Suto pasūtoyamanaṅgadūto.</gathalast>
<hangnum line="63" number="61"></hangnum>
<gatha1 line="64"> Samujjalantaṃ vasatī satīsirī,</gatha1>
<gatha2 line="65">Sirīsapāgāramidaṃ mahāvisaṃ;</gatha2>
<gatha3 line="66">Daddallamānā yuvatī vatīmā,</gatha3>
<gathalast line="67">Sakaṇṭakāyeva samañjasañjase.</gathalast>
<hangnum line="68" number="62"></hangnum>
<gatha1 line="69"> Yassā virājitasirī siriyāpi natthi,</gatha1>
<gatha2 line="70">Tassāvalokiya na tittivasānamatthi;</gatha2>
<gatha3 line="71">Gacchāmi handa tavanaṅga sirappabhedaṃ,</gatha3>
<gathalast line="72">Mattebhakumbhupari sīhavilāsagāmiṃ.</gathalast>
<hangnum line="73" number="63"></hangnum>
<gatha1 line="74"> Bho bho anaṅgasucira pi panuṇṇabāṇa,</gatha1>
<gatha2 line="75">Bāṇāni saṃhara panuṇṇamito nirodha;</gatha2>
<gatha3 line="76">Rodhena cāpadagato manaso na soca,</gatha3>
<gathalast line="77">Socaṃ tavappanavalokiya yāmi santiṃ.</gathalast>
<hangnum line="78" number="64"></hangnum>
<gatha1 line="79"> Ratī ratī kāmaguṇe viveke,</gatha1>
<gatha2 line="80">Alaṃ alanteva vicintayanto;</gatha2>
<gatha3 line="81">Manaṃ manaṅgālayasampadālayaṃ,</gatha3>
<gathalast line="82">Tahiṃ tahiṃ diṭṭhabālā va pakkami.</gathalast>
</body>
</document>