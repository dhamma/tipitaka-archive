<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0605n.nrf26.xml</normativeSource>
    <source>roman/anya/buddha-vandana gantha-sangaho/jinalankara/navagunadipanigatha.xml</source>
    <script>roman</script>
    <directory>/anya/buddha-vandana gantha-sangaho/jinalankara</directory>
    <basename>navagunadipanigatha</basename>
    <titlePath>Navaguṇadīpanīgāthā - Jinālaṅkāra - Buddha-vandanā gantha-saṅgaho - Anya</titlePath>
  </metadata>
<content>
    <chapter line="1">Navaguṇadīpanīgāthā</chapter>
    <hangnum line="2" number="177"></hangnum>
    <gatha1 line="3"> Evaṃ hi buddhattamupāgato so,</gatha1>
    <gatha2 line="4">Desesi dhammaṃ sanarāmarānaṃ;</gatha2>
    <gatha3 line="5">Nānānayehībhisamesi satte,</gatha3>
    <gathalast line="6">Tasmā hi jhāto tibhavesu nātho.</gathalast>
    <hangnum line="7" number="178"></hangnum>
    <gatha1 line="8"> Addhā laddhā dhammālokaṃ,</gatha1>
    <gatha2 line="9">Diṭṭhā pattā ñātā saccaṃ;</gatha2>
    <gatha3 line="10">Tiññārāgādosamohā,</gatha3>
    <gathalast line="11">Thomesuṃ te devā brahmā.</gathalast>
    <hangnum line="12" number="179"></hangnum>
    <gatha1 line="13"> Munirājavaro nararājavaro,</gatha1>
    <gatha2 line="14">Dividevavaro sucibrahmavaro;</gatha2>
    <gatha3 line="15">Sakapāpaharo parapāpaharo,</gatha3>
    <gathalast line="16">Sakavuḍḍhikaro paravuḍḍhikaro.</gathalast>
    <hangnum line="17" number="180"></hangnum>
    <gatha1 line="18"> Sanarāmarubrahmagaṇebhi rutā,</gatha1>
    <gatha2 line="19">Arahādiguṇā vipulā vimalā;</gatha2>
    <gatha3 line="20">Navadhā vasudhāgagaṇe,</gatha3>
    <gathalast line="21">Sakale tidive tibhave visaṭā.</gathalast>
    <hangnum line="22" number="181"></hangnum>
    <gatha1 line="23"> Ye pissa te bhagavato ca acintiyādī,</gatha1>
    <gatha2 line="24">Suddhātisuddhatarabuddhaguṇā hi sabbe;</gatha2>
    <gatha3 line="25">Saṅkhepato navavidhesu padesu khittā,</gatha3>
    <gathalast line="26">Vakkhāmi dāni arahādiguṇe ahaṃ pi.</gathalast>
    <hangnum line="27" number="182"></hangnum>
    <gatha1 line="28"> Yo cīdha jāto arahaṃ nirāso,</gatha1>
    <gatha2 line="29">Sammābhisambuddhasamantacakkhu;</gatha2>
    <gatha3 line="30">Sampannavijjācaraṇoghatiṇṇo,</gatha3>
    <gathalast line="31">Sammāgato so sugato gato va.</gathalast>
    <hangnum line="32" number="183"></hangnum>
    <gatha1 line="33"> Avedi so lokamimaṃ parañca,</gatha1>
    <gatha2 line="34">Amuttaro sārathidammasatte;</gatha2>
    <gatha3 line="35">Sadevakānaṃ varasatthukiccaṃ,</gatha3>
    <gathalast line="36">Akāsi buddho bhagavā visuddho.</gathalast>
  </content>
</document>