<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0602n.nrf1.xml</normativeSource>
    <source>roman/anya/buddha-vandana gantha-sangaho/mahapanamapatha/tigumbacetiya thomana.xml</source>
    <script>roman</script>
    <directory>/anya/buddha-vandana gantha-sangaho/mahapanamapatha</directory>
    <basename>tigumbacetiya thomana</basename>
    <titlePath>Tigumbacetiya thomanā - Mahāpaṇāmapāṭha - Buddha-vandanā gantha-saṅgaho - Anya</titlePath>
  </metadata>
<content>
    <chapter line="1">Tigumbacetiya thomanā</chapter>
    <centered line="2">Namo tassa bhagavato arahato sammāsambuddhassa</centered>
    <hangnum line="3" number="1"></hangnum>
    <gatha1 line="4"> Yo <pageBreak edition="Myanmar" number="0.0118" /> dīpaṅkaramūlamhi, padaṃ hattagataṃ caji;</gatha1>
    <gathalast line="5">Sammāsambodhi mākaṅkhaṃ, vande tassa siroruhaṃ.</gathalast>
    <paragraph line="6">(Pathyāvattagāthā).</paragraph>
    <hangnum line="7" number="2"></hangnum>
    <gatha1 line="8"> Pūretvā bodhisambhāra-mahesaṃ yo anuttaraṃ;</gatha1>
    <gathalast line="9">Alattha buddhattaṃ tassa, kesadhātuvaraṃ name.</gathalast>
    <paragraph line="10">(Pathyāvattagāthā).</paragraph>
    <hangnum line="11" number="3"></hangnum>
    <gatha1 line="12"> Laddhā buddhattaṃ chaṭhāna-matikkamma pavedayi;</gatha1>
    <gathalast line="13">Vimuttiṃ rājāyatane, tassa kesavaraṃ name.</gathalast>
    <paragraph line="14">(Rakāra bhakāravipulā pathyāvattagāthā).</paragraph>
    <hangnum line="15" number="4"></hangnum>
    <gatha1 line="16"> Tattha sakkadattiyampi, nāgalataṃ harītakaṃ;</gatha1>
    <gathalast line="17">Anotattodakaṃ bhuñji, vande tassa siroruhaṃ.</gathalast>
    <paragraph line="18">(Rakāravipulā pathyāvattagāthā).</paragraph>
    <hangnum line="19" number="5"></hangnum>
    <gatha1 line="20"> Tadā <pageBreak edition="Myanmar" number="0.0119" /> muggaselapattaṃ, mahārājūhi dinnakaṃ;</gatha1>
    <gathalast line="21">Tathāgato paṭiggaṇhi, vandāmi tassa sīsajaṃ.</gathalast>
    <paragraph line="22">(Rakāravipulā pathyāvattagāthā).</paragraph>
    <hangnum line="23" number="6"></hangnum>
    <gatha1 line="24"> Tadā dvinnaṃ dvebhātika-janehi madhupiṇḍikaṃ;</gatha1>
    <gathalast line="25">Paribhuñjesi manthampi, tassa sīsasiriṃ name.</gathalast>
    <paragraph line="26">(Takāravipulā pathyāvattagāthā).</paragraph>
    <hangnum line="27" number="7"></hangnum>
    <gatha1 line="28"> Yo tapussabhallikānaṃ, tadā dvisaraṇaṃ adā;</gatha1>
    <gathalast line="29">Lokamhi sabbapaṭhamaṃ, tassa sīrivahaṃ name.</gathalast>
    <paragraph line="30">(Rakāra nakāra vipulāpathyāvattagāthā).</paragraph>
    <hangnum line="31" number="8"></hangnum>
    <gatha1 line="32"> Tadā <pageBreak edition="Myanmar" number="0.0120" /> tatthupaṭṭhakānaṃ, tesaṃ kese adā aṭha;</gatha1>
    <gathalast line="33">Lokahita mapekkhanto, nātho yo tassa te name.</gathalast>
    <paragraph line="34">(Rakāravipulā pathyāvattagāthā).</paragraph>
    <hangnum line="35" number="9"></hangnum>
    <gatha1 line="36"> Tepi taṃ āhāritvāna, pokkharabbatiyaṃ karuṃ;</gatha1>
    <gathalast line="37">Sajīvakesa cetiyaṃ, nametaṃ sabbapubbakaṃ.</gathalast>
    <paragraph line="38">(Makāravipulā pathyāvattagāthā).</paragraph>
    <hangnum line="39" number="10"></hangnum>
    <gatha1 line="40"> Uposathuposathamhi, muñcantaṃ nīlarasmiyo;</gatha1>
    <gathalast line="41">Bhagavāva lokaatthaṃ, karontaṃ taṃ sadā name.</gathalast>
    <paragraph line="42">(Rakāravipulā pathyāvattagāthā).</paragraph>
    <hangnum line="43" number="11"></hangnum>
    <gatha1 line="44"> Cūḷāmaṇidussacetyaṃ <pageBreak edition="Myanmar" number="0.0121" />, kālamhi bodhisattake;</gatha1>
    <gathalast line="45">Buddhakāle idaṃ sabba-paṭhamaṃ taṃ namāmahaṃ.</gathalast>
    <paragraph line="46">(Rakāravipulā pathyāvattagāthā).</paragraph>
    <hangnum line="47" number="12"></hangnum>
    <gatha1 line="48"> Namāmahaṃ vandāmahaṃ, pūjemahaṃ siroruhaṃ;</gatha1>
    <gathalast line="49">Puññamidaṃ bhavatu me, paccayo āsavakkhaye.</gathalast>
    <paragraph line="50">(Takāra nakāravipulā pathyāvattagāthā).</paragraph>
    <centered line="51">Tigumbacetiyathomanā niṭṭhitā.</centered>
  </content>
</document>