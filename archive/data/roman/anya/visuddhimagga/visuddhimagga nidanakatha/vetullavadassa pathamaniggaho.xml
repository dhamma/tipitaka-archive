<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0105n.nrf12.xml</normativeSource>
    <source>roman/anya/visuddhimagga/visuddhimagga nidanakatha/vetullavadassa pathamaniggaho.xml</source>
    <script>roman</script>
    <directory>/anya/visuddhimagga/visuddhimagga nidanakatha</directory>
    <basename>vetullavadassa pathamaniggaho</basename>
    <titlePath>Vetullavādassa paṭhamaniggaho - Visuddhimagga nidānakathā - Visuddhimagga - Anya</titlePath>
  </metadata>
<content>
    <chapter line="1">Vetullavādassa paṭhamaniggaho</chapter>
    <paragraph line="2"><bold>Vohārakatissa</bold>rañño kāle (758-780-bu-va) abhayagirivāsino dhammarucinikāyikā pubbe vuttappakārena sāsanavināsanatthāya bhikkhuvesadhārīhi vetullavādibrāhmaṇehi racitaṃ vetullapiṭakaṃ sampaṭiggahetvā ‘‘idaṃ buddhabhāsita’’nti dassenti. Taṃ mahāvihāravāsino theravādikā dhammavinayena saṃsandetvā adhammavādoti paṭikkhipiṃsu. Taṃ sutvā rājā sabbasatthapāraguṃ <bold>kapilaṃ</bold> nāma amaccaṃ pesetvā vinicchayaṃ kārāpetvā abuddhabhāsitabhāvaṃ ñatvā sabbaṃ vetullapotthakaṃ jhāpetvā talladdhike ca pāpabhikkhū niggahetvā buddhasāsanaṃ jotesi <note>nikāyasaṅgahe 12-piṭṭhe</note>. Vuttañhetaṃ mahāvaṃse –</paragraph>
    <hangnum line="3" number="36-41"></hangnum>
    <gatha1 line="4"> ‘‘Vetullavādaṃ madditvā, kāretvā pāpaniggahaṃ;</gatha1>
    <gathalast line="5">Kapilena amaccena, sāsanaṃ jotayī ca so’’ti.</gathalast>
  </content>
</document>