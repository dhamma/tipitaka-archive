<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0105n.nrf16.xml</normativeSource>
    <source>roman/anya/visuddhimagga/visuddhimagga nidanakatha/mahaviharanasanam.xml</source>
    <script>roman</script>
    <directory>/anya/visuddhimagga/visuddhimagga nidanakatha</directory>
    <basename>mahaviharanasanam</basename>
    <titlePath>Mahāvihāranāsanaṃ - Visuddhimagga nidānakathā - Visuddhimagga - Anya</titlePath>
  </metadata>
<content>
    <chapter line="1">Mahāvihāranāsanaṃ</chapter>
    <paragraph line="2">Mahāvihāravāsīsu pana vuttappakārena sabbavihāre chaḍḍetvā gatesu saṅghamitto pāpabhikkhu rājānaṃ saññāpetvā lohapāsādādike catusaṭṭhyādhike tisatamatte pariveṇapāsāde nāsetvā samūlaṃ uddharāpetvā abhayagirivihāraṃ ānayāpesi. Vihārabhūmiyañca kasāpetvā aparaṇṇe vapāpesi. Evaṃ tadā mahāvihāro nava vassāni bhikkhūhi suñño ahosi āvāsavirahito ca. Atha rājā <bold>meghavaṇṇābhayassa</bold> nāma kalyāṇamittabhūtassa amaccassa santajjanapubbaṅgamena vacanena <pageBreak edition="Myanmar" number="0.0029" /> mahāvihāraṃ puna pākatikaṃ katvā te cāpi apakkante bhikkhū ānetvā catūhi paccayehi upaṭṭhahi <note>mahāvaṃse 37-30-gāthāsu. nikāyasaṅgahe 14-15-piṭṭhesu</note>.</paragraph>
  </content>
</document>