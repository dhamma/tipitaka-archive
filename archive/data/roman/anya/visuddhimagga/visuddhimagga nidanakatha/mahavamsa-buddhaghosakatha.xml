<?xml version="1.0" encoding="utf-8"?>
<document>
  <metadata>
    <versions>
      <version source="54-55 piṭṭhesu" source-abbr="54-55 piṭṭhesu"/>
      <version source="vipassana research institut" source-abbr="vri"/>
      <version source="39-49-piṭṭhesu" source-abbr="39-49-piṭṭhesu"/>
      <version source="47-8-piṭṭhesu" source-abbr="47-8-piṭṭhesu"/>
    </versions>
    <normativeSource>http://tipitaka.org/romn/cscd/e0105n.nrf0.xml</normativeSource>
    <source>roman/anya/visuddhimagga/visuddhimagga nidanakatha/mahavamsa-buddhaghosakatha.xml</source>
    <script>roman</script>
    <directory>/anya/visuddhimagga/visuddhimagga nidanakatha</directory>
    <basename>mahavamsa-buddhaghosakatha</basename>
    <titlePath>Mahāvaṃsa-buddhaghosakathā - Visuddhimagga nidānakathā - Visuddhimagga - Anya</titlePath>
  </metadata>
<content>
    <centered line="1">Namo tassa bhagavato arahato sammāsambuddhassa.</centered>
    <book line="2">Visuddhimagga nidānakathā</book>
    <paragraph line="3"><bold>Visuddhimaggo</bold><pageBreak edition="Myanmar" number="0.0001" /> nāmāyaṃ gantho piṭakattayasārabhūto sakalaloke paṭipattidīpakaganthānaṃ aggo hoti seṭṭho pamukho pāmokkho uttamo pavaro cāti viññūhi pasattho. Tattha hi saṅgītittayārūḷhassa tepiṭakabuddhavacanassa atthaṃ saṃkhipitvā sikkhattayasaṅgahitaṃ brahmacariyaṃ paripuṇṇaṃ pakāsitaṃ suvisadañca. Evaṃ pasatthassetassa visuddhimaggassa <bold>nidānakathāya</bold>pi bhavitabbameva. Tasmādāni tampakāsanatthamidaṃ pañhakammaṃ vuccati –</paragraph>
    <indent line="4">‘‘So panesa <bold>visuddhimaggo</bold> kena kato, kadā kato, kattha kato, kasmā kato, kimatthaṃ kato, kiṃ nissāya kato, kena pakārena kato, kissa sakalaloke patthaṭo’’ti.</indent>
    <paragraph line="5">Tattha <bold>kena kato</bold>ti ācariya<bold>buddhaghosatthera</bold>varena tepiṭakasaṅgahaṭṭhakathākārena kato.</paragraph>
    <paragraph line="6"><bold>Kadā kato</bold>ti amhākaṃ bhagavato sammāsambuddhassa sakalalokanāthassa parinibbutikālato pacchā dasame vassasatake (973 -buddhavasse) kato.</paragraph>
    <paragraph line="7"><bold>Kattha kato</bold>ti sīhaḷadīpe anurādhapure mahāvihāre kato.</paragraph>
    <paragraph line="8"><bold>Kasmā kato</bold>ti visuddhikāmānaṃ sādhujanānaṃ tadadhigamupāyaṃ sammāpaṭipattinayaṃ ñāpetukāmatāsaṅkhātena attano ajjhāsayena sañcoditattā, <bold>saṅghapālattherena</bold> ca ajjhesitattā kato.</paragraph>
    <paragraph line="9">Ettha pana ṭhatvā ācariyabuddhaghosattherassa uppatti kathetabbā, sā ca <bold>mahāvaṃse</bold> (cūḷavaṃsotipi voharite dutiyabhāge) sattatiṃsamaparicchede pannarasādhikadvisatagāthāto (37, 215) paṭṭhāya bāttiṃsāya gāthāhi pakāsitāyeva. Kathaṃ? –</paragraph>
    <chapter line="10">Mahāvaṃsa-buddhaghosakathā</chapter>
    <hangnum line="11" number="215"></hangnum>
    <gatha1 line="12"><bold>Bodhimaṇḍasamīpa</bold>mhi, <pageBreak edition="Myanmar" number="0.0002" /> jāto <bold>brāhmaṇamāṇavo;</bold></gatha1>
    <gathalast line="13">Vijjā-sippa-kalā-vedī, tīsu vedesu pāragū.</gathalast>
    <hangnum line="14" number="216"></hangnum>
    <gatha1 line="15"> Sammā viññātasamayo, sabbavādavisārado;</gatha1>
    <gathalast line="16">Vādatthī jambudīpamhi, āhiṇḍanto pavādiko.</gathalast>
    <hangnum line="17" number="217"></hangnum>
    <gatha1 line="18"> Vihārameka’māgamma, rattiṃ pātañjalīmataṃ;</gatha1>
    <gathalast line="19">Parivatteti sampuṇṇa-padaṃ suparimaṇḍalaṃ.</gathalast>
    <hangnum line="20" number="218"></hangnum>
    <gatha1 line="21"> Tattheko <bold>revato</bold> nāma, mahāthero vijāniya;</gatha1>
    <gathalast line="22">‘‘Mahāpañño ayaṃ satto, dametuṃ vaṭṭatī’’ti, so.</gathalast>
    <hangnum line="23" number="219"></hangnum>
    <gatha1 line="24"> ‘‘Ko nu gadrabharāvena, viravanto’’ti abravi;</gatha1>
    <gathalast line="25">‘‘Gadrabhānaṃ rave atthaṃ, kiṃ jānāsī’’ti āha taṃ.</gathalast>
    <hangnum line="26" number="220"></hangnum>
    <gatha1 line="27"> ‘‘Ahaṃ jāne’’ti vutto so, otāresi sakaṃ mataṃ;</gatha1>
    <gathalast line="28">Puṭṭhaṃ puṭṭhaṃ viyākāsi, viraddhampi ca dassayi.</gathalast>
    <hangnum line="29" number="221"></hangnum>
    <gatha1 line="30"> ‘‘Tena hi tvaṃ sakaṃ vāda-motārehī’’ti codito;</gatha1>
    <gathalast line="31">Pāḷi’māhā’bhidhammassa, attha’massa na so’dhigā.</gathalast>
    <hangnum line="32" number="222"></hangnum>
    <gatha1 line="33"> Āha‘‘kasse’sa manto’’ti,‘‘buddhamanto’’ti so’bravi;</gatha1>
    <gathalast line="34">‘‘Dehi metaṃ’’ti vutte hi, ‘‘gaṇha pabbajja taṃ’’iti.</gathalast>
    <hangnum line="35" number="223"></hangnum>
    <gatha1 line="36"> Mantatthī pabbajitvā so, uggaṇhi piṭakattayaṃ;</gatha1>
    <gathalast line="37">Ekāyano ayaṃ maggo, iti pacchā ta’maggahi.</gathalast>
    <hangnum line="38" number="224"></hangnum>
    <gatha1 line="39"> Buddhassa viya gambhīra-ghosattā naṃ viyākaruṃ;</gatha1>
    <gathalast line="40"><bold>Buddhaghoso</bold>ti ghoso hi, buddho viya mahītale.</gathalast>
    <hangnum line="41" number="225"></hangnum>
    <gatha1 line="42"> Tattha <bold>ñāṇodayaṃ</bold><note>ñāṇodayaṃ nāmapakaraṇaṃ idāni kuhiñcipi na dissati;</note> nāma, katvā pakaraṇaṃ tadā;</gatha1>
    <gathalast line="43">Dhammasaṅgaṇiyākāsi, kacchaṃ so <bold>aṭṭhasāliniṃ</bold><note>idāni dissamānā pana aṭṭhasālinī sīhaḷadīpikāyeva; na jambudīpikā; parato (54-55 piṭṭhesu) esa āvibhavissati</note>.</gathalast>
    <hangnum line="44" number="226"></hangnum>
    <gatha1 line="45"><bold>Parittaṭṭhakatha</bold>ñceva <pageBreak edition="Myanmar" number="0.0003" /><note>parittaṭṭhakathanti piṭakattayassa saṅkhepato atthavaṇṇanābhūtā khuddakaṭṭhakathāti adhippetā bhavesu</note>, kātuṃ ārabhi buddhimā;</gatha1>
    <gathalast line="46">Taṃ disvā revato thero, idaṃ vacanamabravi.</gathalast>
    <hangnum line="47" number="227"></hangnum>
    <gatha1 line="48"> ‘‘Pāḷimattaṃ idhānītaṃ, natthi aṭṭhakathā idha <note>ettha sagībhittayārūḷhā moggaliputtatissattherassa santikā uggahitā sissānusissaparamparātatā mūlaṭṭhakathā kasmā jambudīpe sabbaso antarahitāti vimaṃsitabbaṃ</note>;</gatha1>
    <gathalast line="49">Tathācariyavādā ca, bhinnarūpā na vijjare.</gathalast>
    <hangnum line="50" number="228"></hangnum>
    <gatha1 line="51"> Sīhaḷaṭṭhakathā suddhā, <bold>mahindena</bold> matīmatā;</gatha1>
    <gathalast line="52">Saṅgītittayamārūḷhaṃ, sammāsambuddhadesitaṃ.</gathalast>
    <hangnum line="53" number="229"></hangnum>
    <gatha1 line="54"> Sāriputtādigītañca, kathāmaggaṃ samekkhiya;</gatha1>
    <gathalast line="55">Katā sīhaḷabhāsāya, sīhaḷesu pavattati.</gathalast>
    <hangnum line="56" number="230"></hangnum>
    <gatha1 line="57"> Taṃ tattha gantvā sutvā tvaṃ, māgadhānaṃ niruttiyā;</gatha1>
    <gathalast line="58">Parivattehi, sā hoti, sabbalokahitāvahā’’.</gathalast>
    <hangnum line="59" number="231"></hangnum>
    <gatha1 line="60"> Evaṃ vutte pasanno so, nikkhamitvā tato imaṃ;</gatha1>
    <gathalast line="61">Dīpaṃ āgā imasseva <note>idassevāti imasseva mahānāmarañño kāle 953-975 buddhavasse; ayañca vassaparicchedo sīhaḷarājavaṃsaṃ nissāya dassito; yuropiyavicakkhaṇānaṃ pana matena 941-964 buddhavasse iti veditabbo; evamuparipi;</note>, rañño kāle mahāmati.</gathalast>
    <hangnum line="62" number="232"></hangnum>
    <gatha1 line="63"> Mahāvihāraṃ sampatto, vihāraṃ sabbasādhunaṃ;</gatha1>
    <gathalast line="64">Mahāpadhānagharaṃ gantvā, <bold>saṅghapālassa</bold> santikā.</gathalast>
    <hangnum line="65" number="233"></hangnum>
    <gatha1 line="66"> Sīhaḷaṭṭhakathaṃ sutvā, theravādañca sabbaso;</gatha1>
    <gathalast line="67">‘‘Dhammassāmissa esova, adhippāyo’’ti nicchiya.</gathalast>
    <hangnum line="68" number="234"></hangnum>
    <gatha1 line="69"> Tattha saṅghaṃ samānetvā, ‘‘kātuṃ aṭṭhakathaṃ mama;</gatha1>
    <gathalast line="70">Potthake detha sabbe’’ti, āha, vīmaṃsituṃ sa taṃ.</gathalast>
    <hangnum line="71" number="235"></hangnum>
    <gatha1 line="72"> Saṅgho <pageBreak edition="Myanmar" number="0.0004" /> gāthādvayaṃ tassā’dāsi ‘‘sāmatthiyaṃ tava;</gatha1>
    <gathalast line="73"><alternatives line="23" extra=" āgamissati" separator="false"><alternative source-abbr="vri" source="vipassana research institut">Ettha dassehi, taṃ disvā, sabbe demāti potthake’’</alternative><alternative source-abbr="39-49-piṭṭhesu" source="39-49-piṭṭhesu">234-5 gāthāsu ayamatthayojanā– ‘‘tattha mahāvihāre saṃghaṃ mahānetvā saṃgha sannipātaṃ kāretvā ācariyapubbaddhaghoso evamāha ‘aṭṭhakathaṃ kātuṃ sabbe pāḷi-aṭṭhakathā-potthake mama dethā’ti; so saṃgho taṃ vīmaṃsituṃ saṃyuttanikāyato ‘antojaṭā’tiādikaṃ ca ‘sīle patiṭṭhāyā’tiādikaṃ cāti gāthādvayaṃ tassa adāsi ‘ettha tava sāmatthiyaṃ ñāṇappabhāvaṃ dasseti; taṃ disvā sabbe potthake demā’tivatvā’’ti; iminā pana ayamatthā dassito hoti ‘‘ācariya buddhaghoso visuddhimaggaṃ karonto tadeva gāthādvayaṃ oloketvā, kiñcipi aññaṃ potthakaṃ anoloketvā akāsī’’ti; tassa panatthassa yuttāyuttavicāraṇā parato</alternative></alternatives> .</gathalast>
    <hangnum line="74" number="236"></hangnum>
    <gatha1 line="75"> Piṭakattaya’mettheva, saddhiṃ aṭṭhakathāya so;</gatha1>
    <gathalast line="76"><bold>Visuddhimaggaṃ</bold> nāmā’kā, saṅgahetvā samāsato.</gathalast>
    <hangnum line="77" number="237"></hangnum>
    <gatha1 line="78"> Tato saṅghaṃ samūhetvā, sambuddhamatakovidaṃ;</gatha1>
    <gathalast line="79">Mahābodhisamīpamhi, so taṃ vācetu mārabhi.</gathalast>
    <hangnum line="80" number="238"></hangnum>
    <gatha1 line="81"> Devatā tassa nepuññaṃ, pakāsetuṃ mahājane;</gatha1>
    <gathalast line="82"><alternatives line="32" extra=" dassiyissati" separator="false"><alternative source-abbr="vri" source="vipassana research institut">Chādesuṃ potthakaṃ sopi, dvattikkhattumpi taṃ akā</alternative><alternative source-abbr="47-8-piṭṭhesu" source="47-8-piṭṭhesu">238 gāthāya ayamattho– ‘‘devatā tassa buddhaghosassa nepuññaṃ nipuṇaññāppasāvaṃ mahājanassa pakāsetuṃ tena likhitaṃ visuddhimaggapotthakaṃ chādesuṃ paṭicchādetvā apassiyabhāvaṃ pāpetvā ṭhapesuṃ; sopi buddhaghoso dutiyampi taṃ likhi, tampi devatā chadesuṃ; tatiyampi likhī’’ti; tena vuttaṃ ‘‘dvattikkhattumpi taṃ akā’’ti; idameva mahāvaṃsavacanaṃ nissāya vittāretvā kathitāya buddhaghosuppattiyā nāma kathāla ekaratteneva visuddhimaggassa tikkhattumpi likhitvā niṭṭhāpitabhāvo pakāsito; īdisī pana kathā bahūnaṃ vimhayajananīpi parikkhakānaṃ saṃsayajananī hoti; tasmā imissāpi vicāraṇā parato</alternative></alternatives> .</gathalast>
    <hangnum line="83" number="239"></hangnum>
    <gatha1 line="84"> Vācetuṃ tatiye vāre, potthake samudāhaṭe;</gatha1>
    <gathalast line="85">Potthakadvaya’maññampi, saṇṭhapesuṃ tahiṃ marū.</gathalast>
    <hangnum line="86" number="240"></hangnum>
    <gatha1 line="87"> Vācayiṃsu tadā bhikkhū, potthakattaya’mekato;</gatha1>
    <gathalast line="88">Ganthato atthato vāpi, pubbāparavasena vā.</gathalast>
    <hangnum line="89" number="241"></hangnum>
    <gatha1 line="90"> Theravādehi pāḷīhi, padehi byañjanehi vā;</gatha1>
    <gathalast line="91">Aññathattamahū neva, potthakesupi tīsupi.</gathalast>
    <hangnum line="92" number="242"></hangnum>
    <gatha1 line="93"> Atha <pageBreak edition="Myanmar" number="0.0005" /> ugghosayī saṅgho, tuṭṭhahaṭṭho visesato;</gatha1>
    <gathalast line="94">Nissaṃsayaṃ’sa <bold>metteyyo,</bold> iti vatvā punappunaṃ.</gathalast>
    <hangnum line="95" number="243"></hangnum>
    <gatha1 line="96"> Saddhiṃ aṭṭhakathāyā’dā, potthake piṭakattaye;</gatha1>
    <gathalast line="97">Ganthākare vasanto so, vihāre dūrasaṅkare.</gathalast>
    <hangnum line="98" number="244"></hangnum>
    <gatha1 line="99"> Parivattesi sabbāpi, sīhaḷaṭṭhakathā tadā;</gatha1>
    <gathalast line="100">Sabbesaṃ mūlabhāsāya, māgadhāya niruttiyā.</gathalast>
    <hangnum line="101" number="245"></hangnum>
    <gatha1 line="102"> Sattānaṃ sabbabhāsānaṃ, sā ahosi hitāvahā;</gatha1>
    <gathalast line="103">Theriyācariyā sabbe, pāḷiṃ viya ta’maggahuṃ.</gathalast>
    <hangnum line="104" number="246"></hangnum>
    <gatha1 line="105"> Atha kattabbakiccesu, gatesu pariniṭṭhitiṃ;</gatha1>
    <gathalast line="106">Vandituṃ so <bold>mahābodhiṃ,</bold> jambudīpaṃ upāgamī’’ti <note>so mahābodhi vandituṃ jambudīpaṃ upāgamīti idaṃ vacanaṃ purimavacanehi asaṃsaṭṭhaṃ viya hoti; pubbe hi ‘‘ācariyabuddhaghoso bodhimaṇḍasamīpe jāto’’ti ca, ‘‘sīhaḷadīpaṃ gantvā sīhaḷaṭṭhakathāyo māgadhabhāsāya parivattehīti tassācariyena revatattherena vutto’’ti ca vuttaṃ; tasmā idhāpi ācariyabuddhaghosassa pavatti tadanurūpā ‘‘tā bhāsāparivattitaṭṭhakathāyo ādāya sāsanujjotanatthaṃ jambudīpaṃ upāgamī’’ti evamādinā sāsanujjotanamūlikā eva bhavituṃ arahati, na pana mahābodhivandanamūlikāti</note>.</gathalast>
    <paragraph line="107">Ayañca pana mahāvaṃsakathā 1950 - kharistavasse <bold>hābadamahāvijjālayamuddaṇayante</bold> romakkharena mudditassa visuddhimaggapotthakassa purecārikakathāyaṃ ‘‘anekānettha atthi vicāretabbānī’’ti vatvā <bold>dhammānandakosambī</bold>nāmakena vicakkhaṇena vicāritā. Tamettha yuttāyuttavicinanāya dassetvā anuvicāraṇampissa karissāma.</paragraph>
  </content>
</document>