<?xml version="1.0"?>
<document>
<metadata>
<normativeSource>http://tipitaka.org/romn/cscd/e0105n.nrf4.xml</normativeSource>
<archivePath>roman/anya/visuddhimagga/visuddhimagga nidanakatha/kabbasatthavicarana.xml</archivePath>
<titlePath>Kabbasatthavicāraṇā - Visuddhimagga nidānakathā - Visuddhimagga - Anya</titlePath>
</metadata>
<body>
<chapter line="1">Kabbasatthavicāraṇā</chapter>
<paragraph line="2" number="4"> Punapi so evamāha ‘‘kiñcāpi buddhaghoso rāmāyaṇamahābhāratasaṅkhātānaṃ mahākabbasatthānaṃ sukusalo viya na dissati, tathāpi tāni dassesi. Kathaṃ? <bold>Akkhāna</bold>nti bhāratayujjhanādikaṃ, taṃ yasmiṃ ṭhāne kathīyati, tattha gantumpi na vaṭṭatīti <note>dī. ni. aṭṭha. 1.13</note> ca, tassa (samphapalāpassa) dve sambhārā bhāratayuddhasītāharaṇādiniratthakakathāpurekkhāratā tathārūpikathākathanañcāti <note>dī. ni. aṭṭha. 1.8</note> ca dassesī’’ti.</paragraph>
<paragraph line="3">Taṃ pana purimavacanatopi ahetukataraṃ kevalaṃ anādarīkaraṇamattameva. Atigambhīratthassa hi atigarukaraṇīyassa piṭakattayassa atthasaṃvaṇṇanāyaṃ niratthakassa samphapalāpasamudāyabhūtassa kabbasatthassa vitthārato pakāsanena kiṃ siyā payojanaṃ, aññadatthu sāyevassa asammānitā, anādariyā ca viññūhīti.</paragraph>
</body>
</document>