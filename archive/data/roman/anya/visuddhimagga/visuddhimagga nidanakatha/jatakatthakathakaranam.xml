<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/e0105n.nrf35.xml</normativeSource>
    <source>roman/anya/visuddhimagga/visuddhimagga nidanakatha/jatakatthakathakaranam.xml</source>
    <script>roman</script>
    <directory>/anya/visuddhimagga/visuddhimagga nidanakatha</directory>
    <basename>jatakatthakathakaranam</basename>
    <titlePath>Jātakaṭṭhakathākaraṇaṃ - Visuddhimagga nidānakathā - Visuddhimagga - Anya</titlePath>
  </metadata>
<content>
    <chapter line="1">Jātakaṭṭhakathākaraṇaṃ</chapter>
    <paragraph line="2">Jātakaṭṭhakathāpi ca ācariyabuddhaghosatthereneva katāti vadanti, kāraṇaṃ panettha na dissati. Sā pana <bold>atthadassittherena</bold> ca <bold>buddhamittattherena</bold> ca <bold>mahisāsakanikāyikena</bold> ca <bold>buddhadevattherenā</bold>ti tīhi therehi abhiyācito mahāvihāravāsīnaṃ vācanāmaggaṃ nissāya katā. Imissāpi nāmaviseso natthi. Vuttaṃ himissā ārambhe –</paragraph>
    <gatha1 line="3">‘‘Buddhavaṃsassa etassa, icchantena ciraṭṭhitiṃ;</gatha1>
    <gathalast line="4">Yācito abhigantvāna, therena <bold>atthadassinā.</bold></gathalast>
    <gatha1 line="5">Asaṃsaṭṭhavihārena, sadā suddhavihārinā;</gatha1>
    <gathalast line="6">Tatheva <bold>buddhamittena,</bold> santacittena viññunā.</gathalast>
    <gatha1 line="7">Mahisāsakavaṃsamhi, sambhūtena nayaññunā;</gatha1>
    <gathalast line="8"><bold>Buddhadevena</bold> ca tathā, bhikkhunā suddhabuddhinā.</gathalast>
    <gatha1 line="9">Mahāpurisacariyānaṃ, ānubhāvaṃ acintiyaṃ;</gatha1>
    <gathalast line="10">Tassa vijjotayantassa, jātakassatthavaṇṇanaṃ.</gathalast>
    <gatha1 line="11">Mahāvihāravāsīnaṃ, vācanāmagganissitaṃ;</gatha1>
    <gathalast line="12">Bhāsissaṃ bhāsato taṃ me, sādhu gaṇhantu sādhavo’’ti.</gathalast>
    <paragraph line="13">Ettāvatā <pageBreak edition="Myanmar" number="0.0059" /> ca ācariyabuddhaghosattherassa ganthabhāvena pākaṭāhi sabbaṭṭhakathāhi saha visuddhimaggassa karaṇappakāro vitthārena vibhāvito hoti.</paragraph>
  </content>
</document>