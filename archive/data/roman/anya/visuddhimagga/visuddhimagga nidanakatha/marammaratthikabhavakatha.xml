<?xml version="1.0"?>
<document>
<metadata>
<normativeSource>http://tipitaka.org/romn/cscd/e0105n.nrf19.xml</normativeSource>
<archivePath>roman/anya/visuddhimagga/visuddhimagga nidanakatha/marammaratthikabhavakatha.xml</archivePath>
<titlePath>Marammaraṭṭhikabhāvakathā - Visuddhimagga nidānakathā - Visuddhimagga - Anya</titlePath>
</metadata>
<body>
<chapter line="1">Marammaraṭṭhikabhāvakathā</chapter>
<paragraph line="2">Ekacce pana marammaraṭṭhikā ‘‘ācariyabuddhaghoso marammaraṭṭhe <bold>sathuṃ</bold> nāma nagarato <bold>sīhaḷadīpaṃ</bold> gantvā saṅgahaṭṭhakathāyo akāsī’’ti vadanti. Taṃ dhammānandena anujānitvā ‘‘tampi thokaṃ yuttisampannaṃ, ahaṃ evaṃ saddahāmi ‘buddhaghoso dakkhiṇaindiyaraṭṭhe <bold>telaṅga</bold>jātiko’ti, telaṅgajātikā ca bahū janā <bold>maramma</bold>raṭṭhe ca <bold>indocina</bold> raṭṭhe ca gantvā vasanti, <bold>talhiṅa?</bold> Iti vohāro ca tatoyeva telaṅgapadato uppanno. Tathā ‘buddhaghoso aṭṭhakathāyo katvā sīhaḷadīpato marammaraṭṭhaṃ gantvā pacchimabhāge tattheva vasī’tipi gahetuṃ sakkā, tassa hi ganthā marammaraṭṭhe sīhaḷaraṭṭhatopi surakkhitatarā hontī’’ti ca vatvā patiṭṭhāpitaṃ.</paragraph>
</body>
</document>