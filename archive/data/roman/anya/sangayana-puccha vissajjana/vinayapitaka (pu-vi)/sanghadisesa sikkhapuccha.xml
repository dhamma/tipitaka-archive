<?xml version="1.0"?>
<document>
<metadata>
<normativeSource>http://tipitaka.org/romn/cscd/e0905n.nrf1.xml</normativeSource>
<archivePath>roman/anya/sangayana-puccha vissajjana/vinayapitaka (pu-vi)/sanghadisesa sikkhapuccha.xml</archivePath>
<title>Saṅghādisesa sikkhāpucchā - Vinayapiṭaka (pu-vi) - Saṅgāyana-puccha vissajjanā - Anya</title>
</metadata>
<body>
<chapter line="1">Saṅghādisesa sikkhāpucchā</chapter>
<subhead line="2">1. Sukkavissaṭṭhisaṅghādisesa sikkhāpucchā</subhead>
<paragraph line="3"><bold>Pucchā –</bold>yaṃ <pageBreak edition="M" number="1.0057" />tena āvuso bhagavatā jānatā passatā arahatā sammāsambuddhena upakkamitvā asuciṃ mocentassa saṅghādiseso kattha paññatto.</paragraph>
<paragraph line="4"><bold>Vissajjanā –</bold>sāvatthiyaṃ bhante paññatto.</paragraph>
<paragraph line="5"><bold>Pucchā –</bold>kaṃ āvuso ārabbha paññatto.</paragraph>
<paragraph line="6"><bold>Vissajjanā –</bold>āyasmantaṃ bhante seyyasakaṃ ārabbha paññatto.</paragraph>
<paragraph line="7"><bold>Pucchā –</bold>kismiṃ āvuso vatthusmiṃ paññatto.</paragraph>
<paragraph line="8"><bold>Vissajjanā –</bold>āyasmā bhante seyyasako hatthena upakkamitvā asuciṃ mocesi, tasmiṃ bhante vatthusmiṃ paññatto.</paragraph>
<paragraph line="9"><bold>Pucchā –</bold>atthi <pageBreak edition="M" number="1.0059" />āvuso tattha paññatti anupaññatti anuppannapaññatti.</paragraph>
<paragraph line="10"><bold>Vissajjanā –</bold>ekā bhante paññatti, ekā anupaññatti, anuppannapaññatti tasmiṃ natthi.</paragraph>
<paragraph line="11"><bold>Pucchā –</bold>katamā āvuso tattha mūlapaññatti.</paragraph>
<paragraph line="12"><bold>Vissajjanā –</bold>sañcetanikā sukkavissaṭṭhi saṅghādisesoti ayaṃ bhante tattha mūlapaññatti.</paragraph>
<paragraph line="13"><bold>Pucchā –</bold>katamā panāvuso tattha anupaññatti.</paragraph>
<paragraph line="14"><bold>Vissajjanā –</bold>aññatra supinantāti ayaṃ bhante tattha anupaññatti.</paragraph>
<paragraph line="15"><bold>Pucchā –</bold>katamā <pageBreak edition="M" number="1.0060" />panāvuso tattha paripuṇṇapaññatti.</paragraph>
<paragraph line="16"><bold>Vissajjanā –</bold>sañcetanikā sukkavissaṭṭhi aññatrasupinantā saṅghādisoti ayaṃ bhante tattha paripuṇṇapaññatti.</paragraph>
<paragraph line="17"><bold>Pucchā –</bold>sādhāraṇa paññattinukho āvuso asādhāraṇa paññattinukho.</paragraph>
<paragraph line="18"><bold>Vissajjanā –</bold>asādhāraṇapaññatti bhante.</paragraph>
<paragraph line="19"><bold>Pucchā –</bold>tattha āvuso upakkamitvā asuciṃ mocento kati āpattiyo āpajjati.</paragraph>
<paragraph line="20"><bold>Vissajjanā –</bold>upakkamitvā bhante asuciṃ mocento tisso āpattiyo āpajjati, ceteti upakkamati muccati āpatti</paragraph>
<paragraph line="21">Saṅghādisesassa <pageBreak edition="M" number="1.0061" />, ceteti upakkamati na muccati āpatti thullaccayassa, payoge dukkaṭaṃ.</paragraph>
<paragraph line="22"><bold>Pucchā –</bold>kesaṃ āvuso anāpatti.</paragraph>
<paragraph line="23"><bold>Vissajjanā –</bold>channaṃ bhante anāpatti supinantena mocentassa na mocanādhippāyassa ummattakassa khittacittassa vedanāṭṭassa ādikammikassa imesaṃ kho bhante channaṃ anāpatti.</paragraph>
<paragraph line="24"><bold>Pucchā –</bold>pañcannaṃ <pageBreak edition="M" number="1.0062" />āvuso pātimokkhuddesānaṃ katamena uddesena uddesaṃ āgacchati.</paragraph>
<paragraph line="25"><bold>Vissajjanā –</bold>pañcannaṃ bhante pātimokkhuddesānaṃ tatiyena uddesena uddesaṃ āgacchati.</paragraph>
<paragraph line="26"><bold>Pucchā –</bold>catunnaṃ āvuso vipattīnaṃ katamā vipatti.</paragraph>
<paragraph line="27"><bold>Vissajjanā –</bold>catunnaṃ bhante vipattīnaṃ sīlavipatti.</paragraph>
<paragraph line="28"><bold>Pucchā –</bold>kā āvuso vipatti.</paragraph>
<paragraph line="29"><bold>Vissajjanā –</bold>asaṃvaro bhante vipatti.</paragraph>
<paragraph line="30"><bold>Pucchā –</bold>kā <pageBreak edition="M" number="1.0063" />āvuso sampatti.</paragraph>
<paragraph line="31"><bold>Vissajjanā –</bold>saṃvaro bhante sampatti.</paragraph>
<paragraph line="32"><bold>Pucchā –</bold>kā āvuso paṭipatti.</paragraph>
<paragraph line="33"><bold>Vissajjanā –</bold>na eva rūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante paṭipatti.</paragraph>
<paragraph line="34"><bold>Pucchā –</bold>kati āvuso atthavase paṭicca bhagavatā upakkamitvā asuciṃ mocentassa saṅghādiseso paññatto.</paragraph>
<paragraph line="35"><bold>Vissajjanā –</bold>dasa <pageBreak edition="M" number="1.0064" />bhante atthavase paṭicca bhagavatā upakkamitvā asuciṃ mocentassa saṅghādiseso paññatto saṅghasuṭṭhutāya…pe… vinayānuggahāya.</paragraph>
<paragraph line="36"><bold>Pucchā –</bold>kattha āvuso ṭhitaṃ.</paragraph>
<paragraph line="37"><bold>Vissajjanā –</bold>sikkhākāmesu bhante ṭhitaṃ.</paragraph>
<paragraph line="38"><bold>Pucchā –</bold>ke āvuso dhārenti.</paragraph>
<paragraph line="39"><bold>Vissajjanā –</bold>yesaṃ bhante vattati te dhārenti.</paragraph>
<paragraph line="40"><bold>Pucchā –</bold>kassa <pageBreak edition="M" number="1.0065" />āvuso vacanaṃ.</paragraph>
<paragraph line="41"><bold>Vissajjanā –</bold>bhagavato bhante vacanaṃ arahato sammāsambuddhassa.</paragraph>
<paragraph line="42"><bold>Pucchā –</bold>kenāvuso ābhataṃ.</paragraph>
<paragraph line="43"><bold>Vissajjanā –</bold>paramparāya bhante ābhataṃ.</paragraph>
<paragraph line="44"><bold>Pucchā –</bold>atthi nukho āvuso tattha sanidāne sapadabhājanīye savinītavatthuke upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.</paragraph>
<centered line="45"><bold>Saṃgāyanatthāya saṅghassa ñāpanaṃ</bold></centered>
<paragraph line="46">Suṇātu <pageBreak edition="M" number="1.0066" />me bhante saṅgho āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ paṭhamassa saṅghādisesa sikkhāpadassa nidānampi pucchiṃ, puggalampi pucchiṃ, vatthumpi pucchiṃ, paññattimpi pucchiṃ, anupaññattimpi pucchi, āpattimpi pucchiṃ, anāpattimpi pucchiṃ, aññānipi evarūpāni anekāni pucchitabbaṭṭhānāni pucchiṃ, puṭṭho puṭṭho ca so āyasmā vicittasārābhivaṃso vissajjesi, itihidaṃ bhante paṭhama saṅghādisesa sikkhāpadaṃ saparivāraṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa. Tasmā yathāpure mahākassapādayo mahātheravarā porāṇasaṃgītikārā brahmacariyassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ <pageBreak edition="M" number="1.0067" />dhammavinayaṃ saṃgāyiṃsuceva anusaṃgāyiṃsuca, evameva mayampi sabbeva chaṭṭhasaṃgītimahādhammasabhā pariyāpannā idaṃ paṭhamaṃ saṅghādisesa sikkhāpadaṃ nidānato paṭṭhāya ekaccānaṃ vacasā sajjhāyavasena ekaccānaṃ manasā manasikaraṇavasenaca ekato gaṇasajjhāyaṃ katvā saṃgāyeyyāma.</paragraph>
<paragraph line="47"><bold>Pucchā –</bold>yaṃ <pageBreak edition="M" number="1.0068" />tena āvuso bhagavatā…pe… sammāsambuddhena mātukāmena saddhiṃ kāyasaṃsaggaṃ samāpajjantassa ca, mātugāmaṃ duṭṭhullāhi vācāhi obhāsantassa ca, mātugāmassa santike attakāma pāricariyāya vaṇṇaṃ bhāsantassa ca, sañcarittaṃ samāpajjantassa ca saṅghādiseso kattha paññatto.</paragraph>
<paragraph line="48"><bold>Vissajjanā –</bold>sāvatthiyaṃ bhante paññatto.</paragraph>
<paragraph line="49"><bold>Pucchā –</bold>kaṃ <pageBreak edition="M" number="1.0069" />āvuso ārabbha paññatto.</paragraph>
<paragraph line="50"><bold>Vissajjanā –</bold>āyasmantaṃ bhante udāyittheraṃ ārabbha paññatto.</paragraph>
<paragraph line="51"><bold>Pucchā –</bold>kismiṃ āvuso vatthusmiṃ paññatto.</paragraph>
<paragraph line="52"><bold>Vissajjanā –</bold>āyasmā bhante udāyitthero mātugāmena saddhiṃ kāyasaṃsaggaṃ samāpajji, āyasmāyeva bhante udāyitthero mātugāmaṃ duṭṭhullāhi vācāhi obhāsi, āyasmāyeva bhante udāyitthero mātugāmassa santike attakāma pāricariyāya vaṇṇaṃ abhāsi, āyasmāyeva bhante udāyitthero sañcarittaṃ samāpajjiṃ, tasmiṃ bhante vatthusmiṃ paññatto.</paragraph>
<subhead line="53">6. Kuṭikāra saṅghādisesa sikkhāpucchā</subhead>
<paragraph line="54"><bold>Pucchā –</bold>yaṃ <pageBreak edition="M" number="1.0070" />tena āvuso…pe… sammāsambuddhena saññācikāya kuṭiṃ kārāpentassa saṅghādiseso kattha paññatto.</paragraph>
<paragraph line="55"><bold>Vissajjanā –</bold>āḷaviyaṃ bhante paññattho.</paragraph>
<paragraph line="56"><bold>Pucchā –</bold>kaṃ āvuso ārabbha paññatto.</paragraph>
<paragraph line="57"><bold>Vissajjanā –</bold>āḷavike bhante bhikkhū ārabbha paññatto.</paragraph>
<paragraph line="58"><bold>Pucchā –</bold>kismiṃ <pageBreak edition="M" number="1.0071" />āvuso vatthusmiṃ paññatto.</paragraph>
<paragraph line="59"><bold>Vissajjanā –</bold>āḷavikā bhante bhikkhū saññācikāyo kuṭiyo kārāpesuṃ, tasmiṃ bhante vatthusmiṃ paññatto.</paragraph>
<subhead line="60">7. Vihārakāra saṅghādisesa sikkhāpucchā</subhead>
<paragraph line="61"><bold>Pucchā –</bold>yaṃ tena āvuso…pe… sammāsambuddhena mahallakaṃ vihāraṃ kārāpentassa saṅghādiseso kattha paññatto.</paragraph>
<paragraph line="62"><bold>Vissajjanā –</bold>kosambiyaṃ bhante.</paragraph>
<paragraph line="63"><bold>Pucchā –</bold>kaṃ <pageBreak edition="M" number="1.0072" />āvuso ārabbha paññatto.</paragraph>
<paragraph line="64"><bold>Vissajjanā –</bold>āyasmantaṃ bhante channattheraṃ ārabbha paññatto.</paragraph>
<paragraph line="65"><bold>Pucchā –</bold>kismiṃ āvuso vatthusmiṃ paññatto.</paragraph>
<paragraph line="66"><bold>Vissajjanā –</bold>āyasmā bhante channo vihāravatthuṃ sodhento aññataraṃ cetiyarukkhaṃ chedāpesi gāmapūjitaṃ nigamapūjitaṃ nagara pūjitaṃ janapadapūjitaṃ raṭṭhapūjitaṃ, tasmiṃ bhante vatthusmiṃ paññatto.</paragraph>
<subhead line="67">8-9. Duṭṭhadosa saṅghādisesa sikkhāpucchā</subhead>
<paragraph line="68"><bold>Pucchā –</bold>yaṃ tena āvuso bhagavatā…pe… sammāsambuddhena bhikkhuṃ amūlakena pārājikena dhammena anuddhaṃsentassa ca, bhikkhuṃ aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃsentassa ca saṅghādiseso kattha paññatto.</paragraph>
<paragraph line="69"><bold>Vissajjanā –</bold>rājagahe <pageBreak edition="M" number="1.0073" />bhante paññatto.</paragraph>
<paragraph line="70"><bold>Pucchā –</bold>kaṃ āvuso ārabbha kismiṃ vatthusmiṃ paññatto.</paragraph>
<paragraph line="71"><bold>Vissajjanā –</bold>mettiyabhūmajakā bhante bhikkhū ārabbha paññatto, mettiyabhūmajakā bhante bhikkhū āyasmantaṃ dabbaṃ mallaputtaṃ amūlakena pārājikena dhammena anuddhaṃsesuṃ, teyeva bhante mettiyabhūmajakā bhikkhū āyasmantaṃ dabbaṃ mallaputtaṃ aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃsesuṃ, tasmiṃ bhante vatthusmiṃ, paññatto.</paragraph>
<subhead line="72">10. Saṅghabhedaka saṅghādisesa sikkhāpucchā</subhead>
<paragraph line="73"><bold>Pucchā –</bold>yaṃ <pageBreak edition="M" number="1.0074" />tena āvuso bhagavatā…pe… sammāsambuddhena saṅghabhedakassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto.</paragraph>
<paragraph line="74"><bold>Vissajjanā –</bold>rājagahe bhante paññatto.</paragraph>
<paragraph line="75"><bold>Pucchā –</bold>kaṃ <pageBreak edition="M" number="1.0075" />āvuso ārabbha kismiṃ vatthusmiṃ paññattho.</paragraph>
<paragraph line="76"><bold>Vissajjanā –</bold>devadattaṃ bhante ārabbha paññatto.</paragraph>
<paragraph line="77">Devadatto bhante samaggassa saṅghassa bhedāya parakkami, tasmiṃ bhante vatthusmiṃ paññatto.</paragraph>
<subhead line="78">11. Bhedānuvattaka sikkhāpucchā</subhead>
<paragraph line="79"><bold>Pucchā –</bold>yaṃ <pageBreak edition="M" number="1.0077" />tena āvuso bhagavatā…pe… sammāsambuddhena bhedānuvattakānaṃ bhikkhūnaṃ yāvatatiyaṃ samanubhāsanāya appaṭinissajjantānaṃ saṅghādiseso kattha paññatto.</paragraph>
<paragraph line="80"><bold>Vissajjanā –</bold>rājagahe bhante paññatto.</paragraph>
<paragraph line="81"><bold>Pucchā –</bold>kaṃ āvuso ārabbha kismiṃ vatthusmiṃ paññatto.</paragraph>
<paragraph line="82"><bold>Vissajjanā –</bold>sambahule bhante bhikkhū ārabbha paññatto, sambahulā bhante bhikkhū devadattassa saṅghābhedāya parakkamantassa anuvattakā ahesuṃ vaggavādakā, tasmiṃ bhante vatthusmiṃ paññatto.</paragraph>
<subhead line="83">12. Dubbaca, saṅghādisesa sikkhāpucchā</subhead>
<paragraph line="84"><bold>Pucchā –</bold>yaṃ <pageBreak edition="M" number="1.0078" />tena āvuso bhagavatā…pe… sammāsambuddhena dubbacassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto.</paragraph>
<paragraph line="85"><bold>Vissajjanā –</bold>kosambiyaṃ bhante paññatto.</paragraph>
<paragraph line="86"><bold>Pucchā –</bold>kaṃ <pageBreak edition="M" number="1.0079" />āvuso ārabbha kismiṃ vatthusmiṃ paññatto.</paragraph>
<paragraph line="87"><bold>Vissajjanā –</bold>āyasmantaṃ bhante channaṃ ārabbha paññatto, āyasmā bhante channo bhikkhūhi sahadhammikaṃ vuccamāno attānaṃ avacanīyaṃ akāsi, tasmiṃ bhante vatthusmiṃ paññatto.</paragraph>
<subhead line="88">13. Kuladūsaka saṅghādisesa sikkhāpucchā</subhead>
<paragraph line="89"><bold>Pucchā –</bold>yaṃ <pageBreak edition="M" number="1.0080" />tena āvuso bhagavatā…pe… sammāsambuddhena kuladūsakassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto.</paragraph>
<paragraph line="90"><bold>Vissajjanā –</bold>sāvatthiyaṃ <pageBreak edition="M" number="1.0081" />bhante paññatto.</paragraph>
<paragraph line="91"><bold>Pucchā –</bold>kaṃ ārabbha āvuso kismiṃ vatthusmiṃ paññatto.</paragraph>
<paragraph line="92"><bold>Vissajjanā –</bold>assaji punabbasuke bhante bhikkhū ārabbha paññatto, assajipunabbasukā bhante bhikkhū saṅghena pabbājanīyakammakatā chandagāmitā dosagāmitā mohagāmitā bhayagāmitā pāpesuṃ, tasmiṃ bhante vatthusmiṃ paññatto.</paragraph>
<subhead line="93">Aniyata sikkhāpucchā</subhead>
<paragraph line="94"><bold>Pucchā –</bold>yaṃ <pageBreak edition="M" number="1.0085" />tena āvuso bhagavatā…pe… sammāsambuddhena paṭhamo ca aniyato dutiyo ca aniyato kattha paññatto.</paragraph>
<paragraph line="95"><bold>Vissajjanā –</bold>sāvatthiyaṃ bhante paññatto.</paragraph>
<paragraph line="96"><bold>Pucchā –</bold>kaṃ āvuso ārabbha kismiṃ vatthusmiṃ paññatto.</paragraph>
<paragraph line="97"><bold>Vissajjanā –</bold>āyasmantaṃ bhante udāyiṃ ārabbha paññatto, āyasmā bhante udāyī mātugāmena saddhiṃ ekoekāya raho paṭicchanne āsane alaṃkammaniye nisajjaṃ kappesi, tasmiñca vatthusmiṃ, āyasmāyeva bhante udāyī mātugāmena saddhiṃ raho nisajjaṃ akāsi, tasmiñca bhante vatthusmiṃ paññatto.</paragraph>
<paragraph line="98"><bold>Pucchā –</bold>kassa <pageBreak edition="M" number="1.0086" />āvuso vacanaṃ.</paragraph>
<paragraph line="99"><bold>Vissajjanā –</bold>bhagavato bhante vacanaṃ arahato sammāsambuddhassa.</paragraph>
<paragraph line="100"><bold>Pucchā –</bold>kenāvuso ābhataṃ.</paragraph>
<paragraph line="101"><bold>Vissajjanā –</bold>paramparāya bhante ābhataṃ.</paragraph>
<paragraph line="102"><bold>Pucchā –</bold>atthi nukho āvuso ettha kocipi viraddhadoso.</paragraph>
<paragraph line="103"><bold>Vissajjanā –</bold>natthi bhante.</paragraph>
<centered line="104">Saṃgāyanatthāya saṅghassañāpanaṃ</centered>
<paragraph line="105">Suṇātu <pageBreak edition="M" number="1.0087" />me bhante saṅgho, ahaṃ bhante āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ paṭhama duṭṭhadosa sikkhāpadato paṭṭhāya pucchitabbāni anekāni ṭhānāni pucchiṃ, so ca āyasmā puṭṭho puṭṭho vissajjeti, itihidaṃ bhante sabbaṃ sikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa, tasmā yathāpure mahākassapādayo mahātheravarā porāṇasaṃgītikārā brahmacariyassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ saṃgāyiṃsuceva anusaṃgāyiṃsuca, evameva mayampi dāni sabbeva chaṭṭhasaṃgīti mahādhammasabhāpariyāpannā imāni sikkhāpadāni ekato gaṇasajjhāyaṃ katvā saṃgāyeyyāma.</paragraph>
</body>
</document>