<?xml version="1.0"?>
<document>
<metadata>
<normativeSource>http://tipitaka.org/romn/cscd/e0905n.nrf0.xml</normativeSource>
<archivePath>roman/anya/sangayana-puccha vissajjana/vinayapitaka (pu-vi)/vinayapitaka.xml</archivePath>
<titlePath>Vinayapiṭaka - Vinayapiṭaka (pu-vi) - Saṅgāyana-puccha vissajjanā - Anya</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<book line="2">Vinayapiṭaka</book>
<subhead line="3">Saṃgāyanassa pucchā vissajjanā</subhead>
<subhead line="4">Okāsa dānakathā</subhead>
<paragraph line="5">Suṇātu <pageBreak edition="M" number="1.0001" /> me bhante saṅgho, mahatī ayaṃ parisā, evarūpāya parisāya na sukarā sabbaso kathaṃ sāvetuṃ, tasmā āyasmato ca javanattherassa pakhukkūnagaravāsino āyasmato ca vicittasārābhivaṃsassa tipiṭakadhara dhammabhaṇḍāgārikassa vinayapucchanabhārañca vinayavissajjana bhārañca āvahituṃ okāsaṃ dammi, karotha tumhe āvuso chaṭṭhasaṃgītipubbaṅgamāni vinayapucchana vinayavissajjana kiccāni yathādhammaṃ yathāvinayaṃ.</paragraph>
<centered line="6">Aggamahāpaṇḍita <pageBreak edition="M" number="1.0002" /> bhadantajavana mahātherena</centered>
<paragraph line="7">Ṭhapitā</paragraph>
<centered line="8">Pucchaka sammuti ñātti</centered>
<paragraph line="9">Suṇātu me bhante saṅgho, yadi saṅghassa pattakallaṃ, ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ vinayaṃ puccheyyaṃ.</paragraph>
<centered line="10">Tipiṭakadhara dhammabhaṇḍāgārika</centered>
<paragraph line="11">Bhadantavicittasārābhivaṃsena</paragraph>
<centered line="12">Ṭhapitā vissajjaka sammuti ñātti</centered>
<paragraph line="13">Suṇātu me bhante saṅgho, yadi saṅghassa pattakallaṃ, ahaṃ āyasmatā javanattherena saṅghanāyaka mahātherassa paṭinidhibhūtena vinayaṃ puṭṭho vissajjeyyaṃ.</paragraph>
<subhead line="14">Paṭhama pārājika sikkhāpucchā</subhead>
<paragraph line="15"><bold>Pucchā –</bold> yaṃ <pageBreak edition="M" number="1.0003" /> tena āvuso bhagavatā jānatā passatā arahatā sammāsambuddhena paṭhamaṃ pārājikaṃ kattha paññattaṃ.</paragraph>
<paragraph line="16"><bold>Vissajjanā –</bold> vesāliyaṃ bhante paññattaṃ.</paragraph>
<paragraph line="17"><bold>Pucchā –</bold> kaṃ āvuso ārabbha paññattaṃ.</paragraph>
<paragraph line="18"><bold>Vissajjanā –</bold> sudinnaṃ bhante kalandaputtaṃ ārabbha paññattaṃ.</paragraph>
<paragraph line="19"><bold>Pucchā –</bold> kismiṃ āvuso vatthusmiṃ paññattaṃ.</paragraph>
<paragraph line="20"><bold>Vissajjanā –</bold> sudindo bhante kalandaputto purāṇadutiyikāya methunaṃ dhammaṃ paṭisevi, tasmiṃ bhante vatthusmiṃ paññattaṃ.</paragraph>
<paragraph line="21"><bold>Pucchā –</bold> atthi āvuso tattha paññatti anupaññatti anuppannapaññatti.</paragraph>
<paragraph line="22"><bold>Vissajjanā –</bold> ekā bhante paññatti dve anupaññattiyo, anuppannapaññatti tasmiṃ natthi.</paragraph>
<paragraph line="23"><bold>Pucchā –</bold> sabbatthapaññattinukho <pageBreak edition="M" number="1.0004" /> āvuso padesapaññattinukho.</paragraph>
<paragraph line="24"><bold>Vissajjanā –</bold> sabbatthapaññatti bhante.</paragraph>
<paragraph line="25"><bold>Pucchā –</bold> sādhāraṇapaññattinukho āvuso asādhāraṇapaññattinukho.</paragraph>
<paragraph line="26"><bold>Vissajjanā –</bold> sādhāraṇapaññatti bhante.</paragraph>
<paragraph line="27"><bold>Pucchā –</bold> ekatopaññattinukho āvuso ubhatopaññattinukho.</paragraph>
<paragraph line="28"><bold>Vissajjanā –</bold> ubhatopaññatti bhante.</paragraph>
<paragraph line="29"><bold>Pucchā –</bold> pañcannaṃ āvuso pātimokkhuddesānaṃ katthogadhaṃ kattha pariyāpannaṃ.</paragraph>
<paragraph line="30"><bold>Vissajjanā –</bold> nidānogadhaṃ <pageBreak edition="M" number="1.0005" /> bhante nidānapariyāpannaṃ.</paragraph>
<paragraph line="31"><bold>Pucchā –</bold> katamena āvuso uddesena uddesaṃ āgacchati.</paragraph>
<paragraph line="32"><bold>Vissajjanā –</bold> dutiyena bhante uddesena uddesaṃ āgacchati.</paragraph>
<paragraph line="33"><bold>Pucchā –</bold> catunnaṃ āvuso vipattīnaṃ katamā vipatti.</paragraph>
<paragraph line="34"><bold>Vissajjanā –</bold> sīlavipatti bhante.</paragraph>
<paragraph line="35"><bold>Pucchā –</bold> kā āvuso vipatti.</paragraph>
<paragraph line="36"><bold>Vissajjanā –</bold> asaṃvaro bhante vipatti.</paragraph>
<paragraph line="37"><bold>Pucchā –</bold> kā āvuso sampatti.</paragraph>
<paragraph line="38"><bold>Vissajjanā –</bold> saṃvaro bhante sammatti.</paragraph>
<paragraph line="39"><bold>Pucchā –</bold> kā <pageBreak edition="M" number="1.0006" /> āvuso paṭipatti.</paragraph>
<paragraph line="40"><bold>Vissajjanā –</bold> na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu, ayaṃ bhante paṭipatti.</paragraph>
<paragraph line="41"><bold>Pucchā –</bold> kati āvuso atthavase paṭicca bhagavatā paṭhamaṃ pārājikaṃ paññattaṃ.</paragraph>
<paragraph line="42"><bold>Vissajjanā –</bold> dasa bhante atthavase paṭicca bhagavatā paṭhamaṃ pārājikaṃ paññattaṃ, 1 - saṅghasuṭṭhutāya, 2 - saṅghaphāsutāya, 3 - dummaṅkūnaṃ puggalānaṃ niggahāya, 4 - pesalānaṃ bhikkhūnaṃ phāsuvihārāya, 5 - diṭṭhadhammikānaṃ āsavānaṃ saṃvarāya, 6 - samparāyikānaṃ āsavānaṃ paṭighātāya, 7 - appasannānaṃ pasādāya, 8 - pasannānaṃ bhiyyobhāvāya, 9 - saddhammaṭṭhitiyā, 10 - vinayānuggahāya.</paragraph>
<paragraph line="43"><bold>Pucchā –</bold> ke <pageBreak edition="M" number="1.0007" /> āvuso sikkhanti.</paragraph>
<paragraph line="44"><bold>Vissajjanā –</bold> sekkhāca bhante puthujjanakalyāṇakāca sikkhanti.</paragraph>
<paragraph line="45"><bold>Pucchā –</bold> ke āvuso sikkhitasikkhā.</paragraph>
<paragraph line="46"><bold>Vissajjanā –</bold> arahanto bhante sikkhitasikkhā.</paragraph>
<paragraph line="47"><bold>Pucchā –</bold> kattha āvuso ṭhitaṃ.</paragraph>
<paragraph line="48"><bold>Vissajjanā –</bold> sikkhākāmesu bhante ṭhitaṃ.</paragraph>
<paragraph line="49"><bold>Pucchā –</bold> ke āvuso dhārenti.</paragraph>
<paragraph line="50"><bold>Vissajjanā –</bold> yesaṃ bhante vattati te dhārenti.</paragraph>
<paragraph line="51"><bold>Pucchā –</bold> kassa <pageBreak edition="M" number="1.0008" /> āvuso vacanaṃ.</paragraph>
<paragraph line="52"><bold>Vissajjanā –</bold> bhagavato bhante vacanaṃ arahato sammāsambuddhassa.</paragraph>
<paragraph line="53"><bold>Pucchā –</bold> kenāvuso ābhataṃ.</paragraph>
<paragraph line="54"><bold>Vissajjanā –</bold> paramparāya bhante ābhataṃ.</paragraph>
<centered line="55">Saṃgāyanatthāya saṅghassa ñāpanaṃ</centered>
<paragraph line="56">Suṇātu me bhante saṅgho ahaṃ bhante āyasmantaṃ vicitthasārābhivaṃsaṃ tipiṭakadhara dhammabhaṇḍāgārikaṃ paṭhamassa pārājikassa nidānampi pucchiṃ, puggalampi pucchiṃ, vatthumpi pucchiṃ, paññatti anupaññattiādīnipi pucchiṃ, puṭṭho puṭṭhoca so āyasmāvicittasārābhivaṃso vissajjesi, itihidaṃ bhante paṭhamaṃ pārājika sikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa, tasmā yathāpure mahākassapādayo mahātheravarā porāṇasaṃgītikārā brahmacariya saṅkhātassa buddhasāsanassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ dhammavinayaṃ saṅgāyiṃsuceva anusaṅgāyiṃsuca, evameva mayampi dāni sabbeva chaṭṭhasaṃgītimahādhammasabhāpariyāpannā idaṃ paṭhama pārājika sikkhāpadaṃ ekatosajjhāyanavasena saṃgāyeyyāma.</paragraph>
<centered line="57">Revatābhi paṇḍitadhaja sāsanavaṃsa mahādhammarājaguruno</centered>
<centered line="58">Abhidhajamahāraṭṭhagurunoca saṅghanāyaka mahātherassa</centered>
<subhead line="59">Okāsa dānakathā</subhead>
<paragraph line="60">Suṇātu <pageBreak edition="M" number="1.0010" /> me bhante saṅgho, mahatī ayaṃ parisā, evarūpāya parisāya na sukarā sabbaso kathaṃ sāvetuṃ, tasmā āyasmatoca sobhanassa sāsanari sārāmādhivāsino āyasmatoca vicittasārābhivaṃsassa tipiṭakadhara dhammabhaṇḍāgārikassa vinayapucchanabhārañca vinayavissajjanabhārañca āvahituṃ okāsaṃ dammi, karotha tumhe āvuso chaṭṭhasaṃgītipubbaṅgamāni vinayapucchana vinayavissajjana kiccāni yathādhammaṃ yathāvinayaṃ.</paragraph>
<centered line="61">Aggamahāpaṇḍita bhadanta sobhanattherena</centered>
<centered line="62">Ṭhapitā pucchaka sammuti ñātti</centered>
<paragraph line="63">Suṇātu me bhante saṅgho, yadi saṅghassa pattakallaṃ, ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ vinayaṃ puccheyyaṃ.</paragraph>
<centered line="64">Tipiṭakadhara dhammabhaṇḍāgārika</centered>
<paragraph line="65">Bhadantavicittasārābhivaṃsena</paragraph>
<centered line="66">Ṭhapitā vissajjaka sammuti ñātti</centered>
<paragraph line="67">Suṇātu <pageBreak edition="M" number="1.0011" /> me bhante saṅgho, yadisaṅghassa pattakallaṃ, ahaṃ āyasmatā sobhanattherena saṅghanāyaka mahātherassa paṭinidhibhūtena vinayaṃ puṭṭho vissajjeyyaṃ.</paragraph>
<subhead line="68">Dutiya pārājika sikkhāpucchā</subhead>
<paragraph line="69"><bold>Pucchā –</bold> yaṃ <pageBreak edition="M" number="1.0012" /> tena āvuso bhagavatā jānatā passatā arahatā sammāsambuddhena dutiyaṃ pārājikaṃ kattha paññattaṃ.</paragraph>
<paragraph line="70"><bold>Vissajjanā –</bold> rājagahe bhante paññattaṃ.</paragraph>
<paragraph line="71"><bold>Pucchā –</bold> kaṃ āvuso ārabbha paññattaṃ.</paragraph>
<paragraph line="72"><bold>Vissajjanā –</bold> dhaniyaṃ bhante kumbhakāraputtaṃ ārabbha paññattaṃ.</paragraph>
<paragraph line="73"><bold>Pucchā –</bold> kismiṃ āvuso vatthusmiṃ paññattaṃ.</paragraph>
<paragraph line="74"><bold>Vissajjanā –</bold> dhaniyo bhante kumbhakāraputto rañño dārūni adinnaṃ ādiyi, tasmiṃ vatthusmiṃ paññattaṃ.</paragraph>
<paragraph line="75"><bold>Pucchā –</bold> atthi <pageBreak edition="M" number="1.0013" /> āvuso tattha paññatti anupaññatti anuppannapaññatti.</paragraph>
<paragraph line="76"><bold>Vissajjanā –</bold> ekā bhante paññatti ekā anupaññatti anuppannapaññatti tasmiṃ natthi.</paragraph>
<paragraph line="77"><bold>Pucchā –</bold> kā āvuso tattha mūlapaññatti.</paragraph>
<paragraph line="78"><bold>Vissajjanā –</bold> yo pana bhikkhu adinnaṃ theyyasaṅkhātaṃ ādiyeyya, yathārūpe adinnādāne rājāno coraṃ gahetvā haneyyuṃvā bandheyyuṃvā pabbājeyyuṃvā corosi bālosi muḷhosi thenosīti tathārūpaṃ bhikkhu adinnaṃ ādiyamāno ayampi pārājiko hoti asaṃvāsoti ayaṃ bhante tattha mūlapaññatti.</paragraph>
<paragraph line="79"><bold>Pucchā –</bold> kā <pageBreak edition="M" number="1.0014" /> āvuso tattha anupaññatti.</paragraph>
<paragraph line="80"><bold>Vissajjanā –</bold> gāmāvā araññāvāti ayaṃ bhante tattha anupaññatti.</paragraph>
<paragraph line="81"><bold>Pucchā –</bold> kā āvuso tattha paripuṇṇapaññatti.</paragraph>
<paragraph line="82"><bold>Vissajjanā –</bold> yo pana bhikkhu gāmāvā araññāvā adinnaṃ theyyasaṅkhātaṃ ādiyeyya, kathārūpe adinnādāne rājāno coraṃ gahetvā haneyyuṃvā bandheyyuṃvā pabbājeyyuṃvā corosi bālosi mūḷhosi thenosīti tathārūpaṃ bhikkhu adinnaṃ ādiyamāno ayampi pārājiko hoti asaṃvāsoti ayaṃ bhante tattha paripuṇṇapaññatti.</paragraph>
<paragraph line="83"><bold>Pucchā –</bold> sabbatthapaññatti <pageBreak edition="M" number="1.0015" /> nukho āvuso padesapaññattinukho.</paragraph>
<paragraph line="84"><bold>Vissajjanā –</bold> sabbatthapaññatti bhante.</paragraph>
<paragraph line="85"><bold>Pucchā –</bold> sādhāraṇapaññattinukho āvuso asādhāraṇapaññatti nukho.</paragraph>
<paragraph line="86"><bold>Vissajjanā –</bold> sādhāraṇapaññatti bhante.</paragraph>
<paragraph line="87"><bold>Pucchā –</bold> ekatopaññattinukho āvuso ubhatopaññattinukho.</paragraph>
<paragraph line="88"><bold>Vissajjanā –</bold> ubhatopaññatti bhante.</paragraph>
<paragraph line="89"><bold>Pucchā –</bold> tasmiṃ <pageBreak edition="M" number="1.0016" /> āvuso dutiya pārājike adinnaṃ ādiyanto kati āpattiyo āpajjati vibhajitvā vissajjehi.</paragraph>
<paragraph line="90"><bold>Vissajjanā –</bold> adinnaṃ bhante ādiyanto tisso āpattiyo āpajjati, pañca māsakaṃvā atireka pañca māsakaṃvā agghanakaṃ adinnaṃ theyyasaṅkhātaṃ ādiyati āpatti pārājikassa, ūnapañcamāsakaṃvā atirekamāsakaṃvā adinnaṃ theyyasaṅkhātaṃ ādiyati āpatti thullaccayassa, māsakaṃvā ūnamāsakavā agghanakaṃ adinnaṃ theyyasaṅkhātaṃ ādiyati āpatti dukkaṭassa, adinnaṃ bhante ādiyanto imā tisso āpattiyo āpajjati.</paragraph>
<paragraph line="91"><bold>Pucchā –</bold> kesaṃ <pageBreak edition="M" number="1.0017" /> āvuso anāpatti.</paragraph>
<paragraph line="92"><bold>Vissajjanā –</bold> dasannaṃ bhante puggalānaṃ anāpatti, sakasaññissa, vissāsaggāhena gaṇhantassa, tāvakālikaṃ gaṇhantassa, petapariggahaṃ gaṇhantassa, tiracchānagatapariggahaṃ gaṇhantassa, paṃsukūlasaññissa, ummattakassa, khittacittassa, vedanāṭṭassa, ādikammikassāti.</paragraph>
<paragraph line="93"><bold>Pucchā –</bold> pañcannaṃ āvuso pātimokkhuddesānaṃ katthogadhaṃ katthapariyāpannaṃ.</paragraph>
<paragraph line="94"><bold>Vissajjanā –</bold> nidānogadhaṃ bhante nidānapariyāpannaṃ.</paragraph>
<paragraph line="95"><bold>Pucchā –</bold> katamena <pageBreak edition="M" number="1.0018" /> āvuso uddesena uddesaṃ āgacchati.</paragraph>
<paragraph line="96"><bold>Vissajjanā –</bold> dutiyena bhante uddesena uddesaṃ āgacchati.</paragraph>
<paragraph line="97"><bold>Pucchā –</bold> catunnaṃ āvuso vipattīnaṃ katamā vipatti.</paragraph>
<paragraph line="98"><bold>Vissajjanā –</bold> sīlavipatti bhante.</paragraph>
<paragraph line="99"><bold>Pucchā –</bold> sattannaṃ āvuso āpattikkhandhānaṃ katamo āpattikkhandho.</paragraph>
<paragraph line="100"><bold>Vissajjanā –</bold> pārājikāpattikkhandho bhante.</paragraph>
<paragraph line="101"><bold>Pucchā –</bold> channaṃ āvuso āpattisamuṭṭhānānaṃ katihi samuṭṭhānehi samuṭṭhāti.</paragraph>
<paragraph line="102"><bold>Vissajjanā –</bold> tīhi bhante samuṭṭhānehi samuṭṭhāti, siyā kāyatoca cittatoca samuṭṭhāti, na vācāto, siyā vācātoca</paragraph>
<paragraph line="103">Cittatoca <pageBreak edition="M" number="1.0019" /> samuṭṭhāti, na kāyato, siyā kāyatoca vācātoca cittatoca samuṭṭhāti.</paragraph>
<paragraph line="104"><bold>Pucchā –</bold> catunnaṃ āvuso adhikaraṇānaṃ katamaṃ adhikaraṇaṃ.</paragraph>
<paragraph line="105"><bold>Vissajjanā –</bold> āpattādhikaraṇaṃ bhante.</paragraph>
<paragraph line="106"><bold>Pucchā –</bold> sattannaṃ āvuso samathānaṃ katihi samathehi sammati.</paragraph>
<paragraph line="107"><bold>Vissajjanā –</bold> dvihi bhante samathehi sammati sammukhāvinayenaca paṭiññāta karaṇenaca.</paragraph>
<paragraph line="108"><bold>Pucchā –</bold> ko <pageBreak edition="M" number="1.0020" /> āvuso tattha vinayo, ko tattha abhivinayo.</paragraph>
<paragraph line="109"><bold>Vissajjanā –</bold> paññatti bhante vinayo vibhatti abhivinayo.</paragraph>
<paragraph line="110"><bold>Pucchā –</bold> kiṃāvuso tattha pātimokkhaṃ kiṃ tattha adhipātimokkhaṃ.</paragraph>
<paragraph line="111"><bold>Vissajjanā –</bold> paññatti bhante pātimokkhaṃ, vibhatti adhipātimokkhaṃ.</paragraph>
<paragraph line="112"><bold>Pucchā –</bold> kā āvuso vipatti.</paragraph>
<paragraph line="113"><bold>Vissajjanā –</bold> asaṃvaro bhante vipatti.</paragraph>
<paragraph line="114"><bold>Pucchā –</bold> kā <pageBreak edition="M" number="1.0021" /> āvuso sampatti.</paragraph>
<paragraph line="115"><bold>Vissajjanā –</bold> saṃvaro bhante sampatti.</paragraph>
<paragraph line="116"><bold>Pucchā –</bold> kā āvuso paṭipatti.</paragraph>
<paragraph line="117"><bold>Vissajjanā –</bold> na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti.</paragraph>
<paragraph line="118"><bold>Pucchā –</bold> kati āvuso atthavase paṭicca bhagavatā dutiyaṃ pārājikaṃ paññattaṃ.</paragraph>
<paragraph line="119"><bold>Vissajjanā –</bold> dasa bhante atthavase paṭicca bhagavatā dutiyaṃ pārājikaṃ paññattaṃ. Saṅghasuṭṭhutāya saṅghaphāsutāya dummaṅkūnaṃ puggalānaṃ niggahāya pesalānaṃ bhikkhūnaṃ phāsuvihārāya diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāya appasannānaṃ pasādāya pasannānaṃ bhiyyobhāvāya saddhammaṭṭhitiyā vinayānuggahāya.</paragraph>
<paragraph line="120"><bold>Pucchā –</bold> ko <pageBreak edition="M" number="1.0022" /> āvuso sikkhanti.</paragraph>
<paragraph line="121"><bold>Vissajjanā –</bold> sekkhāca bhante puthujjanakalyāṇakāca sikkhanti.</paragraph>
<paragraph line="122"><bold>Pucchā –</bold> ke āvuso sikkhitasikkhā.</paragraph>
<paragraph line="123"><bold>Vissajjanā –</bold> arahanto bhante sikkhitasikkhā.</paragraph>
<paragraph line="124"><bold>Pucchā –</bold> kattha <pageBreak edition="M" number="1.0023" /> āvuso ṭhitaṃ.</paragraph>
<paragraph line="125"><bold>Vissajjanā –</bold> sikkhākāmesu bhante ṭhitaṃ.</paragraph>
<paragraph line="126"><bold>Pucchā –</bold> ke āvuso dhārenti.</paragraph>
<paragraph line="127"><bold>Vissajjanā –</bold> yesaṃ bhante vattati te dhārenti.</paragraph>
<paragraph line="128"><bold>Pucchā –</bold> kassa āvuso vacanaṃ.</paragraph>
<paragraph line="129"><bold>Vissajjanā –</bold> bhagavatā bhante vacanaṃ arahato sammāsammuddhassa.</paragraph>
<paragraph line="130"><bold>Pucchā –</bold> kenāvuso <pageBreak edition="M" number="1.0024" /> ābhataṃ.</paragraph>
<paragraph line="131"><bold>Vissajjanā –</bold> paramparāya bhante ābhataṃ.</paragraph>
<paragraph line="132"><bold>Pucchā –</bold> atthi nu kho āvuso tattha upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.</paragraph>
<paragraph line="133"><bold>Vissajjanā –</bold> natthi bhante.</paragraph>
<centered line="134"><bold>‘‘Saṃgāyanatthāya saṅghassa ñāpanaṃ’’</bold></centered>
<paragraph line="135">Suṇātu <pageBreak edition="M" number="1.0025" /> me bhante saṅgho ahaṃ bhante āyasmantaṃ vicittasārābhivaṃsa tipiṭakadharadhammabhaṇḍāgārikaṃ dutiyassa pārājikassa nidānampi pucchiṃ, puggalampi pucchiṃ, vatthumpi pucchiṃ, paññattimpi pucchiṃ, anupaññattimpi pucchiṃ, āpattimpi pucchiṃ, anāpattimpi pucchiṃ, aññānipi īdisāni pucchitabbaṭṭhānāni anekāni pucchiṃ, puṭṭho puṭṭhoca so āyasmā vicittasārābhivaṃso vissajjesi. Iti hidaṃ bhante idaṃ dutiyaṃ pārājika sikkhāpadaṃ nimmalaṃ, suparisuddhaṃ, tasseva bhagavato vacanaṃ arahato sammāsambuddhassa, tasmā yathā pure mahākassa pādayo mahātheravarā porāṇasaṃgītikārā brahmacariyasaṅkhātassa buddhasāsanassa ciraṭṭhitiyā, bahujanahitāya, bahujanasukhāya lokānukampāya atthāya, hitāya, sukhāya, devamanussānaṃ dhammavinayaṃ saṅgāyiṃsuceva anusaṅgāyiṃsuca, evameva mayampi dāni sabbeva chaṭṭhasaṃgītimahādhammasabhāpariyāpannā idaṃ dutiya pārājika sikkhāpadaṃ ekato gaṇasajjhāyaṃ katvā samaggā sammodamānā hutvā saṅgāyeyyāma.</paragraph>
<subhead line="136">Tatiya pārājika sikkhāpucchā</subhead>
<paragraph line="137"><bold>Pucchā –</bold> yaṃ <pageBreak edition="M" number="1.0027" /> tena āvuso bhagavatā (pa) sammāsambuddhena tatiyaṃ pārājikaṃ kattha paññattaṃ.</paragraph>
<paragraph line="138"><bold>Vissajjanā –</bold> vesāliyaṃ bhante paññattaṃ.</paragraph>
<paragraph line="139"><bold>Pucchā –</bold> kaṃ āvuso ārabbha paññattaṃ.</paragraph>
<paragraph line="140"><bold>Vissajjanā –</bold> sambahule bhante bhikkhū ārabbha paññattaṃ.</paragraph>
<paragraph line="141"><bold>Pucchā –</bold> kismiṃ āvuso vatthusmiṃ paññattaṃ.</paragraph>
<paragraph line="142"><bold>Vissajjanā –</bold> sambahulā bhante bhikkhu aññamaññaṃ jīvitā voropesuṃ, tasmiṃ bhante vatthusmiṃ paññattaṃ.</paragraph>
<paragraph line="143"><bold>Pucchā –</bold> atthi <pageBreak edition="M" number="1.0028" /> nukho āvuso tattha paññatti anupaññatti anuppannapaññatti.</paragraph>
<paragraph line="144"><bold>Vissajjanā –</bold> ekā bhante paññatti, ekā anupaññatti, anuppannapaññatti tasmiṃ natthi.</paragraph>
<paragraph line="145"><bold>Pucchā –</bold> kā āvuso tattha mūlapaññatti.</paragraph>
<paragraph line="146"><bold>Vissajjanā –</bold> yopana bhikkhu sañcicca manussaviggahaṃ jīvitā voropeyya, satthahārakaṃvāssa pariyeseyya ayampi pārājiko hoti asaṃvāsoti ayaṃ bhante tattha mūlapaññatti.</paragraph>
<paragraph line="147"><bold>Pucchā –</bold> kā āvuso tattha anupaññatti.</paragraph>
<paragraph line="148"><bold>Vissajjanā –</bold> maraṇavaṇṇaṃ vā saṃvaṇṇeyya maraṇāya vā samādapeyya ambhopurisa kiṃ tuyhiminā pāpakena dujjīvitena matante jīvitā</paragraph>
<paragraph line="149">Seyyāti <pageBreak edition="M" number="1.0029" /> iti cittamano cittasaṅkappo anekapariyāyena maraṇavaṇṇaṃ vā saṃvaṇṇeyya maraṇāya vā samādapeyyāti ayaṃ bhante tattha anupaññatti.</paragraph>
<paragraph line="150"><bold>Pucchā –</bold> kā āvuso tattha paripuṇṇapaññatti.</paragraph>
<paragraph line="151"><bold>Vissajjanā –</bold> yo pana bhikkhu sañcicca manussaviggahaṃ jīvitā voropeyya, satthahārakaṃvāssa pariyeseyya, maraṇavaṇṇaṃ vā saṃvaṇṇeyya, maraṇāya vā samādapeyya, ambho purisa kiṃ tuyhiminā pāpakena dujjīvitena matante jīvitā seyyoti iti cittamano cittasaṅkappo anekapariyāyena maraṇavaṇṇaṃvā saṃvaṇṇeyya, maraṇāya vā samādapeyya, ayampi pārājiko hoti asaṃvāsoti ayaṃ bhante tattha paripuṇṇapaññatti.</paragraph>
<paragraph line="152"><bold>Pucchā –</bold> sabbatthapaññatti <pageBreak edition="M" number="1.0030" /> nukho āvusopadesapaññatti nukho.</paragraph>
<paragraph line="153"><bold>Vissajjanā –</bold> sabbatthapaññatti bhante.</paragraph>
<paragraph line="154"><bold>Pucchā –</bold> sādhāraṇapaññattinukho āvuso asādhāraṇapaññatti nukho.</paragraph>
<paragraph line="155"><bold>Vissajjanā –</bold> sādhāraṇapaññatti bhante.</paragraph>
<paragraph line="156"><bold>Pucchā –</bold> ekatopaññatti <pageBreak edition="M" number="1.0031" /> nukho āvuso ubhatopaññatti nukho.</paragraph>
<paragraph line="157"><bold>Vissajjanā –</bold> ubhatopaññatti bhante.</paragraph>
<paragraph line="158"><bold>Pucchā –</bold> tasmiṃ āvuso tatiya pārājike sañcicca manussaviggahaṃ jīvitā voropento kati āpattiyo āpajjati.</paragraph>
<paragraph line="159"><bold>Vissajjanā –</bold> sañcissa bhante manussaviggahaṃ jīvitā voropento tisso āpattiyo āpajjati, manussaṃ odissa papātaṃ khaṇati papatitvā marissatīti āpatti dukkaṭassa, papatite dukkhā vedanā uppajjati āpatti thullaccayassa, marati āpatti pārājikassa, sañcicca bhante manussaviggahaṃ jīvitā voropento imā tisso āpattiyo āpajjati.</paragraph>
<paragraph line="160"><bold>Pucchā –</bold> kesaṃ <pageBreak edition="M" number="1.0032" /> āvuso anāpatti.</paragraph>
<paragraph line="161"><bold>Vissajjanā –</bold> sattannaṃ bhante puggalānaṃ anāpatti, asañcicca mārentassa, ajānantassa, na maraṇādhippāyassa, ummattakassa, khittacittassa, vedanāṭṭassa, ādikammikassa.</paragraph>
<paragraph line="162"><bold>Pucchā –</bold> pañcannaṃ āvuso pātimokkhuddesānaṃ katthogadhaṃ kattha pariyāpannaṃ.</paragraph>
<paragraph line="163"><bold>Vissajjanā –</bold> nidānogadhaṃ bhante nidānapariyāpannaṃ.</paragraph>
<paragraph line="164"><bold>Pucchā –</bold> katamena <pageBreak edition="M" number="1.0033" /> āvuso uddesena uddesaṃ āgacchati.</paragraph>
<paragraph line="165"><bold>Vissajjanā –</bold> dutiyena bhante uddesena uddesaṃ āgacchati.</paragraph>
<paragraph line="166"><bold>Pucchā –</bold> catunnaṃ āvuso vipattīnaṃ katamā vipatti.</paragraph>
<paragraph line="167"><bold>Vissajjanā –</bold> sīlavipatti bhante.</paragraph>
<paragraph line="168"><bold>Pucchā –</bold> sattannaṃ āvuso āpattikkhandhānaṃ katamo āpattikkhandho.</paragraph>
<paragraph line="169"><bold>Vissajjanā –</bold> pārājikāpattikkhandho bhante.</paragraph>
<paragraph line="170"><bold>Pucchā –</bold> channaṃ āvuso āpattisamuṭṭhānānaṃ katihi samuṭṭhānehi samuṭṭhāti.</paragraph>
<paragraph line="171"><bold>Vissajjanā –</bold> channaṃ bhante āpattisamuṭṭhānānaṃ tīhi samuṭṭhānehi samuṭṭhāti, siyā kāyatoca cittatoca samuṭṭhāti, na vācato <pageBreak edition="M" number="1.0034" />, siyā vācatoca cittatoca samuṭṭhāti, na kāyato, siyā kāyatoca vācatoca cittatoca samuṭṭhāti.</paragraph>
<paragraph line="172"><bold>Pucchā –</bold> catunnaṃ āvuso adhikaraṇānaṃ katamaṃ adhikaraṇaṃ.</paragraph>
<paragraph line="173"><bold>Vissajjanā –</bold> āpattādhikaraṇaṃ bhante.</paragraph>
<paragraph line="174"><bold>Pucchā –</bold> sattannaṃ <pageBreak edition="M" number="1.0035" /> āvuso samathānaṃ katihi samathehi sammati.</paragraph>
<paragraph line="175"><bold>Vissajjanā –</bold> sattānaṃ bhante samathānaṃ dvīhi samathehi sammati, sammukhā vinayenaca paṭiññātakaraṇenaca.</paragraph>
<paragraph line="176"><bold>Pucchā –</bold> ko tattha āvuso vinayo ko tattha abhivinayo.</paragraph>
<paragraph line="177"><bold>Vissajjanā –</bold> paññatti bhante vinayo vibhatti abhivinayo.</paragraph>
<paragraph line="178"><bold>Pucchā –</bold> kiṃ āvuso tattha pātimokkhaṃ kiṃ adhipātimokkhaṃ.</paragraph>
<paragraph line="179"><bold>Vissajjanā –</bold> paññatti bhante pātimokkhaṃ vibhatti adhipātimokkhaṃ.</paragraph>
<paragraph line="180"><bold>Pucchā –</bold> kā <pageBreak edition="M" number="1.0036" /> āvuso vipatti.</paragraph>
<paragraph line="181"><bold>Vissajjanā –</bold> asaṃvaro bhante vipatti.</paragraph>
<paragraph line="182"><bold>Pucchā –</bold> kā āvuso sampatti.</paragraph>
<paragraph line="183"><bold>Vissajjanā –</bold> saṃvaro bhante sampatti.</paragraph>
<paragraph line="184"><bold>Pucchā –</bold> kā āvuso tattha paṭipatti.</paragraph>
<paragraph line="185"><bold>Vissajjanā –</bold> na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti.</paragraph>
<paragraph line="186"><bold>Pucchā –</bold> kati <pageBreak edition="M" number="1.0037" /> āvuso atthavase paṭicca bhagavatā tatiyaṃ pārājikaṃ paññattaṃ.</paragraph>
<paragraph line="187"><bold>Vissajjanā –</bold> dasa bhante atthavase paṭicca bhagavatā tatiyaṃ pārājikaṃ paññattaṃ saṅghasuṭṭhutāya saṅghaphāsutāya (pa) vinayānuggahāya.</paragraph>
<paragraph line="188"><bold>Pucchā –</bold> ke <pageBreak edition="M" number="1.0038" /> āvuso sikkhanti.</paragraph>
<paragraph line="189"><bold>Vissajjanā –</bold> sekkhāca bhante puthujjanakalyāṇakāca sikkhanti.</paragraph>
<paragraph line="190"><bold>Pucchā –</bold> ke āvuso sikkhitasikkhā.</paragraph>
<paragraph line="191"><bold>Vissajjanā –</bold> arahanto bhante sikkhitasikkhā.</paragraph>
<paragraph line="192"><bold>Pucchā –</bold> kattha āvuso ṭhitaṃ.</paragraph>
<paragraph line="193"><bold>Vissajjanā –</bold> sikkhākāmesu bhante ṭhitaṃ.</paragraph>
<paragraph line="194"><bold>Pucchā –</bold> ke āvuso dhārenti.</paragraph>
<paragraph line="195"><bold>Vissajjanā –</bold> yesaṃ bhante vattati te dhārenti.</paragraph>
<paragraph line="196"><bold>Pucchā –</bold> kassa <pageBreak edition="M" number="1.0039" /> āvuso vacanaṃ.</paragraph>
<paragraph line="197"><bold>Vissajjanā –</bold> bhagavato bhante vacanaṃ arahato sammāsambuddhassa.</paragraph>
<paragraph line="198"><bold>Pucchā –</bold> kenāvuso ābhataṃ.</paragraph>
<paragraph line="199"><bold>Vissajjanā –</bold> paramparāya bhante ābhataṃ.</paragraph>
<paragraph line="200"><bold>Pucchā –</bold> atthinukho āvuso tattha kiñci upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.</paragraph>
<paragraph line="201"><bold>Vissajjanā –</bold> natthi bhante.</paragraph>
<centered line="202"><bold>Saṃgāyanatthāya saṅghassa ñāpanaṃ</bold></centered>
<paragraph line="203">Suṇātu <pageBreak edition="M" number="1.0040" /> me bhante saṅgho, ahaṃ bhante āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ tatiyassa pārājikassa nidānampi pucchiṃ, puggalampi pucchiṃ, vatthumpi pucchiṃ, paññattimpi pucchiṃ, anupaññattimpi pucchiṃ, āpattimpi pucchiṃ, anāpattimpi pucchiṃ, aññānipi evarūpāni pucchitabbaṭṭhānāni anekāni pucchiṃ, puṭṭho puṭṭhoca so āyasmā vicittasārābhivaṃso vissajjesi, itihidaṃ bhante tatiyapārājikasikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsammuddhassa, tasmā yathā pure mahākassapādayo mahātheravarā porāṇasaṃgītikārā brahmacariyasaṅkhātassa buddhasāsanassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ dhammavinayaṃ saṅgāyiṃsuceva anusaṅgāyiṃsuca, evameva mayampi dāni sabbeva chaṭṭhasaṃgītimahādhammasabhāpariyāpannā idaṃ tatiyapārājikasikkhāpadaṃ ekato gaṇasajjhāyaṃ katvā samaggā sammodamānā hutvā saṃgāyeyyāma.</paragraph>
<subhead line="204">Catuttha pārājika sikkhāpucchā</subhead>
<paragraph line="205"><bold>Pucchā –</bold> yaṃ <pageBreak edition="M" number="1.0042" /> tena āvuso bhagavatā jānatā passatā…pe… sammāsambuddhena catutthaṃ pārājikaṃ kattha paññattaṃ.</paragraph>
<paragraph line="206"><bold>Vissajjanā –</bold> vesāliyaṃ bhante.</paragraph>
<paragraph line="207"><bold>Pucchā –</bold> kaṃ āvuso ārabbha paññattaṃ.</paragraph>
<paragraph line="208"><bold>Vissajjanā –</bold> vaggumudātīriye bhante bhikkhū ārabbha paññattaṃ.</paragraph>
<paragraph line="209"><bold>Pucchā –</bold> kismiṃ āvuso vatthusmiṃ paññattaṃ.</paragraph>
<paragraph line="210"><bold>Vissajjanā –</bold> vaggumudātīriyā bhante bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu, tasmiṃ bhante vatthusmiṃ paññattaṃ.</paragraph>
<paragraph line="211"><bold>Pucchā –</bold> atthi <pageBreak edition="M" number="1.0043" /> āvuso tattha paññatti anupaññatti anuppannapaññatti.</paragraph>
<paragraph line="212"><bold>Vissajjanā –</bold> ekā bhante paññatti ekā anupaññatti anuppannapaññatti tasmiṃ natthi.</paragraph>
<paragraph line="213"><bold>Pucchā –</bold> katamā āvuso tattha mūlapaññatti.</paragraph>
<paragraph line="214"><bold>Vissajjanā –</bold> yo pana bhikkhu anabhijānaṃ uttarimanussadhammaṃ uttarimanussadhammaṃ attupanāyikaṃ alamariyañāṇadassanaṃ samudācareyya, itijānāmi itipassāmīti, tato aparena samayena samanuggāhīya mānovā asamanuggāhīya mānovā āpanno visuddhāpekkho evaṃ vadeyya ajānamevaṃ āvuso avacaṃ jānāmi apassaṃ passāmi tucchaṃ musāvilapinti ayampi pārājiko hoti asaṃvāsoti ayaṃ bhante tattha mūlapaññatti.</paragraph>
<paragraph line="215"><bold>Pucchā –</bold> katamā <pageBreak edition="M" number="1.0044" /> āvuso tattha anupaññatti.</paragraph>
<paragraph line="216"><bold>Vissajjanā –</bold> aññatra adhimānāti ayaṃ bhante tattha anupaññatti.</paragraph>
<paragraph line="217">Honti ye te ānanda bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññano adhimānena aññaṃ byākaronti, tañca kho etaṃ abbohārikaṃ.</paragraph>
<paragraph line="218"><bold>Pucchā –</bold> katamā <pageBreak edition="M" number="1.0045" /> āvuso tattha paripuṇṇapaññatti.</paragraph>
<paragraph line="219"><bold>Vissajjanā –</bold> yopana bhikkhu anabhijānaṃ uttarimanussadhammaṃ attupanāyikaṃ alamariyañāṇadassanaṃ samudācareyya, iti jānāmi iti passāmīti, tato aparena samayena samanuggāhīyamānovā asamanuggāhīyamānovā āpanno visuddhāpekkho evaṃ vadeyya ajānamevaṃ āvuso avacaṃjānāmi apassaṃ passāmi tucchaṃ musā vilapinti, aññatra adhimānā ayampi pārājiko hoti asaṃvāsoti ayaṃ bhante tattha paripuṇṇa paññatti.</paragraph>
<paragraph line="220"><bold>Pucchā –</bold> sabbatthapaññatti <pageBreak edition="M" number="1.0046" /> nukho āvuso padesapaññatti nukho.</paragraph>
<paragraph line="221"><bold>Vissajjanā –</bold> sabbatthapaññatti bhante.</paragraph>
<paragraph line="222"><bold>Pucchā –</bold> sādhāraṇapaññatti nukho āvuso asādhāraṇapaññattinukho.</paragraph>
<paragraph line="223"><bold>Vissajjanā –</bold> sādhāraṇapaññatti bhante.</paragraph>
<paragraph line="224"><bold>Pucchā –</bold> ekatopaññatti nukho āvuso ubhato paññatti nukho.</paragraph>
<paragraph line="225"><bold>Vissajjanā –</bold> ubhatopaññatti bhante.</paragraph>
<paragraph line="226"><bold>Pucchā –</bold> tasmiṃ <pageBreak edition="M" number="1.0047" /> āvuso catuttha pārājike asantaṃ abhūtaṃ uttarimanussadhammaṃ ullapanto kati āpattiyo āpajjati, vibhajitvā vissajjehi.</paragraph>
<paragraph line="227"><bold>Vissajjanā –</bold> tasmiṃ bhante catutthapārājike asantaṃ abhūtaṃ uttarimanussadhammaṃ ullapanto tisso āpattiyo āpajjati, asantaṃ abhūtaṃ uttarimanussadhammaṃ ullapati āpattipārājikassa, yo te vihāre vasati so bhikkhu arahāti bhaṇati paṭivijānantassa āpatti thullaccayassa, appaṭivijānantassa āpatti dukkaṭassa, uttarimanussadhammaṃ bhante ullapanto imā tisso āpattiyo āpajjati.</paragraph>
<paragraph line="228"><bold>Pucchā –</bold> kesaṃ <pageBreak edition="M" number="1.0048" /> āvuso anāpatti.</paragraph>
<paragraph line="229"><bold>Vissajjanā –</bold> channaṃ bhante puggalānaṃ anāpatti adhimānena bhaṇantassa anullapanādhippāyassa ummattakassa khittacittassa vedanāṭṭassa ādikammikassa.</paragraph>
<paragraph line="230"><bold>Pucchā –</bold> pañcannaṃ <pageBreak edition="M" number="1.0049" /> āvuso pātimokkhuddesānaṃ katthogadhaṃ kattha pariyāpannaṃ.</paragraph>
<paragraph line="231"><bold>Vissajjanā –</bold> nidānogadhaṃ bhante nidānapariyāpannaṃ.</paragraph>
<paragraph line="232"><bold>Pucchā –</bold> katamena āvuso uddesena uddesaṃ āgacchati.</paragraph>
<paragraph line="233"><bold>Vissajjanā –</bold> dutiyena bhante uddesena uddesaṃ āgacchati.</paragraph>
<paragraph line="234"><bold>Pucchā –</bold> catunnaṃ āvuso vipattīnaṃ katamā vipatti.</paragraph>
<paragraph line="235"><bold>Vissajjanā –</bold> sīlavipatti bhante.</paragraph>
<paragraph line="236"><bold>Pucchā –</bold> sattannaṃ <pageBreak edition="M" number="1.0050" /> āvuso āpattikkhandhānaṃ katamo āpattikkhandho.</paragraph>
<paragraph line="237"><bold>Vissajjanā –</bold> pārājikāpattikkhandho bhante.</paragraph>
<paragraph line="238"><bold>Pucchā –</bold> channaṃ āvuso āpattisamuṭṭhānānaṃ katihi samuṭṭhānehi samuṭṭhāti.</paragraph>
<paragraph line="239"><bold>Vissajjanā –</bold> channaṃ bhante āpattisamuṭṭhānānaṃ tīhi samuṭṭhānehi samuṭṭhāti, siyā kāyatoca cittatoca samuṭṭhāti, na vācato, siyā vācatoca cittatoca samuṭṭhāti, na kāyato, siyā kāyatoca vācatoca cittatoca samuṭṭhāti.</paragraph>
<paragraph line="240"><bold>Pucchā –</bold> catunnaṃ <pageBreak edition="M" number="1.0051" /> āvuso adhikaraṇānaṃ katamaṃ adhikaraṇaṃ.</paragraph>
<paragraph line="241"><bold>Vissajjanā –</bold> āpattādhikaraṇaṃ bhante.</paragraph>
<paragraph line="242"><bold>Pucchā –</bold> sattannaṃ āvuso samathānaṃ katihi samathehi sammati.</paragraph>
<paragraph line="243"><bold>Vissajjanā –</bold> sattannaṃ bhante samathānaṃ dvīhi samathehi sammati, sammukhāvinayenaca paṭiññātakaraṇenaca.</paragraph>
<paragraph line="244"><bold>Pucchā –</bold> ko tattha āvuso vinayo, ko tattha abhivinayo.</paragraph>
<paragraph line="245"><bold>Vissajjanā –</bold> paññatti bhante vinayo, vibhatti abhivinayo.</paragraph>
<paragraph line="246"><bold>Pucchā –</bold> kiṃ <pageBreak edition="M" number="1.0052" /> āvuso tattha pātimokkhaṃ, kiṃ adhipātimokkhaṃ.</paragraph>
<paragraph line="247"><bold>Vissajjanā –</bold> paññatti bhante pātimokkhaṃ, vibhatti adhipātimokkhaṃ.</paragraph>
<paragraph line="248"><bold>Pucchā –</bold> kā āvuso vipatti.</paragraph>
<paragraph line="249"><bold>Vissajjanā –</bold> asaṃvaro bhante vipatti.</paragraph>
<paragraph line="250"><bold>Pucchā –</bold> kā āvuso sampatti.</paragraph>
<paragraph line="251"><bold>Vissajjanā –</bold> saṃvaro bhante sampatti.</paragraph>
<paragraph line="252"><bold>Pucchā –</bold> kā <pageBreak edition="M" number="1.0053" /> āvuso tattha paṭipatti.</paragraph>
<paragraph line="253"><bold>Vissajjanā –</bold> na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti.</paragraph>
<paragraph line="254"><bold>Pucchā –</bold> kati āvuso atthavase paṭicca bhagavatā catutthaṃ pārājikaṃ paññattaṃ.</paragraph>
<paragraph line="255"><bold>Vissajjanā –</bold> dasa bhante atthavase paṭicca bhagavatā catutthaṃ pārājikaṃ paññattaṃ, saṅghasuṭṭhutāya saṅghaphāsutāya…pe… vinayānuggahāya.</paragraph>
<paragraph line="256"><bold>Pucchā –</bold> ke <pageBreak edition="M" number="1.0055" /> āvuso sikkhanti.</paragraph>
<paragraph line="257"><bold>Vissajjanā –</bold> sekkhāca bhante puthujjanakalyāṇakāca sikkhanti.</paragraph>
<paragraph line="258"><bold>Pucchā –</bold> ke āvuso sikkhitasikkhā.</paragraph>
<paragraph line="259"><bold>Vissajjanā –</bold> arahanto bhante sikkhitasikkhā.</paragraph>
<paragraph line="260"><bold>Pucchā –</bold> kattha āvuso ṭhitaṃ.</paragraph>
<paragraph line="261"><bold>Vissajjanā –</bold> sikkhākāmesu bhante ṭhitaṃ.</paragraph>
<paragraph line="262"><bold>Pucchā –</bold> ke āvuso dhārenti.</paragraph>
<paragraph line="263"><bold>Vissajjanā –</bold> yesaṃ bhante vattati te dhārenti.</paragraph>
<paragraph line="264"><bold>Pucchā –</bold> kassa <pageBreak edition="M" number="1.0056" /> āvuso vacanaṃ.</paragraph>
<paragraph line="265"><bold>Vissajjanā –</bold> bhagavato bhante vacanaṃ arahato sammāsambuddhassa.</paragraph>
<paragraph line="266"><bold>Pucchā –</bold> kenāvuso ābhataṃ.</paragraph>
<paragraph line="267"><bold>Vissajjanā –</bold> paramparāya bhante ābhataṃ.</paragraph>
<paragraph line="268"><bold>Pucchā –</bold> atthi nukho āvuso tattha kiñci upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.</paragraph>
<paragraph line="269"><bold>Vissajjanā –</bold> natthi bhante.</paragraph>
</body>
</document>