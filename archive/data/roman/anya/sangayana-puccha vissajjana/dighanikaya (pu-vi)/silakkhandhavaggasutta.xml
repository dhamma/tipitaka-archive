<?xml version="1.0"?>
<document>
<metadata>
<normativeSource>http://tipitaka.org/romn/cscd/e0901n.nrf0.xml</normativeSource>
<archivePath>roman/anya/sangayana-puccha vissajjana/dighanikaya (pu-vi)/silakkhandhavaggasutta.xml</archivePath>
<title>Sīlakkhandhavaggasutta - Dīghanikāya (pu-vi) - Saṅgāyana-puccha vissajjanā - Anya</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<nikaya line="2">Suttantapiṭake</nikaya>
<book line="3">Dīghanikāye</book>
<chapter line="4">Sīlakkhandhavaggasutta</chapter>
<title line="5">Saṃgāyanassa pucchā vissajjanā</title>
<paragraph line="6"><bold>Pucchā –</bold>paṭhamamahādhammasaṃgītikāle <pageBreak edition="M" number="0.0001" />āvuso dhammasaṃgāhakā mahākassapādayo mahātheravarā paṭhamaṃ vinayaṃ saṃgāyitvā tadanantaraṃ kaṃ nāma pāvacanaṃ saṃgāyiṃsu.</paragraph>
<paragraph line="7"><bold>Vissajjanā –</bold>paṭhamamahādhammasaṃgītiyaṃ bhante dhammasaṃgāhakā mahākassapādayo mahātheravarā paṭhamaṃ vinayaṃ saṃgāyitvā tadanantaraṃ dhammaṃ saṃgāyiṃsu.</paragraph>
<paragraph line="8"><bold>Pucchā –</bold>dhammo <pageBreak edition="M" number="0.0002" />nāma āvuso suttantābhidhammavasena duvidho, tattha kataraṃ dhammaṃ paṭhamaṃ saṃgāyiṃsu.</paragraph>
<paragraph line="9"><bold>Vissajjanā –</bold>dvīsu bhante dhammesu suttantābhidhammapiṭakesu paṭhamaṃ suttantaṃ piṭakaṃ dhammaṃ saṃgāyiṃsu.</paragraph>
<paragraph line="10"><bold>Pucchā –</bold>suttantapiṭake <pageBreak edition="M" number="0.0003" />pi āvuso dīghamajjhimasaṃyuttaaṅguttarakhuddakanikāyavasena pañca nikāyā, tesu paṭhamaṃ kataraṃ nikāyaṃ saṃgāyiṃsu.</paragraph>
<paragraph line="11"><bold>Vissajjanā –</bold>pañcasu bhante nikāyesu paṭhamaṃ dīghanikāyaṃ saṃgāyiṃsu.</paragraph>
<paragraph line="12"><bold>Pucchā –</bold>dīghanikāyepi āvuso tayo vaggā catuttiṃsā ca suttāni, tesu kataraṃ vaggaṃ katarañca suttaṃ paṭhamaṃ saṃgāyiṃsu.</paragraph>
<paragraph line="13"><bold>Vissajjanā –</bold>dīghanikāyepi bhante tīsu vaggesu paṭhamaṃ sīlakkhandhavaggaṃ, catuttiṃsatiyā ca suttesu paṭhamaṃ brahmajālasuttaṃ saṃgāyiṃsu.</paragraph>
</body>
</document>