<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0901n.nrf1.xml</normativeSource>
    <archivePath>roman/anya/sangayana-puccha vissajjana/dighanikaya (pu-vi)/brahmajalasutta.xml</archivePath>
    <baseFileName>brahmajalasutta</baseFileName>
    <titlePath>Brahmajālasutta - Dīghanikāya (pu-vi) - Saṅgāyana-puccha vissajjanā - Anya</titlePath>
    <versions>
    </versions>
  </metadata>
  <content>
    <chapter line="1">Brahmajālasutta</chapter>
    <paragraph line="2"><bold>Pucchā –</bold> sādhu <pageBreak edition="M" number="0.0004" /> sādhu āvuso mayampi dāni tatoyeva paṭṭhāya saṃgāyituṃ pubbakiccāni samārabhāma…, tenāvuso bhagavatā jānatā passatā arahatā sammāsambuddhena brahmajālasuttaṃ kattha bhāsitaṃ.</paragraph>
    <paragraph line="3"><bold>Vissajjanā –</bold> antarā ca bhante rājagahaṃ antarā ca nāḷandaṃ ambalaṭṭhikāyaṃ rājāgārake bhāsitaṃ.</paragraph>
    <paragraph line="4"><bold>Pucchā –</bold> kaṃ <pageBreak edition="M" number="0.0005" /> āvuso ārabbha bhāsitaṃ.</paragraph>
    <paragraph line="5"><bold>Vissajjanā –</bold> suppiyañca bhante paribbājakaṃ brahmadattañca māṇavaṃ ārabbha bhāsitaṃ.</paragraph>
    <paragraph line="6"><bold>Pucchā –</bold> kismiṃ āvuso vatthusmiṃ bhāsitaṃ.</paragraph>
    <paragraph line="7"><bold>Vissajjanā –</bold> vaṇṇāvaṇṇe bhante, suppiyo hi bhante anekapariyāyena buddhassa avaṇṇaṃ bhāsati dhammassa avaṇṇaṃ bhāsati saṅghassa avaṇṇaṃ bhāsati, suppiyassa pana paribbājakassa antevāsī brahmadatto māṇavo anekapariyāyena buddhassa vaṇṇaṃ bhāsati dhammassa vaṇṇaṃ bhāsati saṅghassa vaṇṇaṃ bhāsati, tasmiṃ bhante vatthusmiṃ bhāsitaṃ.</paragraph>
    <subhead line="8">Anusandhe</subhead>
    <paragraph line="9"><bold>Pucchā –</bold> kati <pageBreak edition="M" number="0.0007" /> āvuso tattha anusandhayo.</paragraph>
    <paragraph line="10"><bold>Vissajjanā –</bold> tayo bhante tattha anusandhayo, eko avaṇṇānusandhi, dve vaṇṇānusandhiyo.</paragraph>
    <subhead line="11">Paṭhama anusandhe</subhead>
    <paragraph line="12"><bold>Pucchā –</bold> tatthāvuso paṭhame anusandhimhi kathaṃ bhagavatā bhāsitaṃ, taṃ saṃkhepato kathehi.</paragraph>
    <paragraph line="13"><bold>Vissajjanā –</bold> paṭhame bhante anusandhimhi avaṇṇe manopadosaṃ nivāretvā, tattha ca ādīnavaṃ dassetvā, tattha paṭipajjitabbākāro bhagavatā bhāsito.</paragraph>
    <paragraph line="14">Mamaṃ <pageBreak edition="M" number="0.0008" /> vā bhikkhave pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ saṅghassa vā avaṇṇaṃ bhāseyyuṃ, tatra tumhehi na āghāto appaccayo na cetaso anabhiraddhi karaṇīyā…</paragraph>
    <subhead line="15">Dutiya anusandhe</subhead>
    <paragraph line="16"><bold>Pucchā –</bold> sādhu <pageBreak edition="M" number="0.0009" /> sādhu āvuso, sādhu kho bhagavā attanā paramukkaṃ sāgatakhantīguṇasamannāgato attano sāvakabhūte amhepi tattha samādāpesi, attanā ca lokadhammesu aniñjanasabhāvo amhākampi tathattāya ovādamadāsi, dutiyepanāvuso anusandhimhi kathaṃ bhagavatā bhāsitaṃ, tampi saṃkhepato pakāsehi.</paragraph>
    <paragraph line="17"><bold>Vissajjanā –</bold> dutiye pana bhante anusandhimhi vaṇṇe cetaso uppilāvitattaṃ nisedhetvā, tattha ca ādīnavaṃ dassetvā, tattha ca paṭipajjanākāraṃ dassetvā, puthujjanassa vaṇṇabhūmibhūtāni tīṇi sīlāni vitthārato bhagavatā bhāsitāni.</paragraph>
    <paragraph line="18">Mamaṃ <pageBreak edition="M" number="0.0010" /> vā bhikkhave pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṅghassa vā vaṇṇaṃ bhāseyyuṃ, tatra tumhehi na ānando na somanassaṃ na cetaso abhiraddhi karaṇīyā –</paragraph>
    <subhead line="19">Tatiya anusandhe</subhead>
    <paragraph line="20"><bold>Pucchā –</bold> sādhu <pageBreak edition="M" number="0.0011" /> sādhu āvuso, sādhu kho bhagavā attanā paramukkaṃsagatasuparisuddhasīlasamannāgato, taṃ attano suparisuddhasīlaṃ dassetvā parepi tattha niyojesi, tatiye panāvuso anusandhimhi kathaṃ bhagavatā bhāsitaṃ, taṃ saṃkhepato pakāsehi.</paragraph>
    <paragraph line="21"><bold>Vissajjanā –</bold> tatiye pana bhante anusandhimhi dvāsaṭṭhi diṭṭhiyo sabbaññuta ñāṇena vitthārato vibhajitvā, tāsañca cha phassāyatanapadaṭṭhānabhāvaṃ vibhāvetvā, micchādiṭṭhigatikādhiṭṭhā nañca vaṭṭaṃ kathetvā, yuttayogabhikkhuadhiṭṭhānañca vivaṭṭaṃ kathetvā, micchādiṭṭhigatikassa desanājālato avimuttabhāvaṃ <pageBreak edition="M" number="0.0012" /> desanājālato vimuttassa natthikabhāvañca vibhāvetvā, attano ca katthaci apariyāpannabhāvaṃ dassetvā, upādisesanibbānadhātuṃ pāpetvā desanā bhagavatā niṭṭhāpitā.</paragraph>
    <paragraph line="22">Ucchinnabhāvanettiko <pageBreak edition="M" number="0.0013" /> bhikkhave tathāgatassa kāyo tiṭṭhati, yāvassa kāyo ṭhassati tāva naṃ dakkhanti devamanussā, kāyassa bhedā uddhaṃ jīvitapariyādānā na naṃ dakkhanti devamanussā.</paragraph>
    <subhead line="23">Suttanidesanā</subhead>
    <paragraph line="24"><bold>Pucchā –</bold> sādhu <pageBreak edition="M" number="0.0014" /> sādhu āvuso, sādhu kho bhagavā attanā dvāsaṭṭhi diṭṭhiyo ca cha phassāyatanāni ca dvādasa paṭiccasamuppādaṅgāni ca sabbaso parijānitvā tesaṃ parijānanatthāya paresampi tathattāya dhammaṃ pakāseti, suttañca nāma āvuso catunnaṃ suttanikkhepānaṃ aññataravaseneva nikkhittaṃ, tasmā tesu idaṃ suttaṃ katarena suttanikkhepena bhagavatā nikkhittaṃ.</paragraph>
    <paragraph line="25"><bold>Vissajjanā –</bold> catūsu bhante suttanikkhepesu aṭṭhuppattinikkhepana idaṃ suttaṃ nikkhittaṃ.</paragraph>
    <paragraph line="26"><bold>Pucchā –</bold> kassa <pageBreak edition="M" number="0.0015" /> āvuso vacanaṃ.</paragraph>
    <paragraph line="27"><bold>Vissajjanā –</bold> bhagavato bhante vacanaṃ arahato sammāsambuddhassa.</paragraph>
    <paragraph line="28"><bold>Pucchā –</bold> kenāvuso <pageBreak edition="M" number="0.0016" /> ābhataṃ.</paragraph>
    <paragraph line="29"><bold>Vissajjanā –</bold> paramparāya bhante ābhataṃ.</paragraph>
    <paragraph line="30"><bold>Pucchā –</bold> atthi nu kho āvuso ettha koci viraddhadosā, yena pacchimā janā micchāatthaṃ gaṇheyyuṃ.</paragraph>
    <paragraph line="31"><bold>Vissajjanā –</bold> natthi bhante.</paragraph>
  </content>
</document>