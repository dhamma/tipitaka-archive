<?xml version="1.0"?>
<document>
<metadata>
<normativeSource>http://tipitaka.org/romn/cscd/e0903n.nrf0.xml</normativeSource>
<archivePath>roman/anya/sangayana-puccha vissajjana/samyuttanikaya (pu-vi)/sagathavaggapali.xml</archivePath>
<title>Sagāthāvaggapāḷi - Saṃyuttanikāya (pu-vi) - Saṅgāyana-puccha vissajjanā - Anya</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<nikaya line="2">Suttantapiṭaka</nikaya>
<book line="3">Saṃyuttanikāye</book>
<chapter line="4">Sagāthāvaggapāḷi</chapter>
<subhead line="5">Saṃgāyanassa pucchā vissajjanā</subhead>
<paragraph line="6"><bold>Pucchā –</bold>paṭhamamahāsaṃgītikāle <pageBreak edition="M" number="1.0001" />āvuso dhammasaṃgāhakā mahākassapādayo mahātheravarā porāṇasaṃgītikārā paṭhamaṃ vinayapiṭakaṃ saṃgāyitvā tadanantaraṃ suttantapiṭakaṃ saṃgāyantā dīghanikāyañca majjhimanikāyañca saṃgāyitvā tadanantaraṃ kiṃnāma pāvacanaṃ saṃgāyiṃsu.</paragraph>
<paragraph line="7"><bold>Vissajjanā –</bold>paṭhamamahāsaṃgītikāle bhante dhammasaṃgāhakā mahākassapādayo porāṇatheravarā paṭhamaṃ vinayapiṭakaṃ saṃgāyitvā tadanantaraṃ suttantapiṭakaṃ saṃgāyantā dīghanikāyañca majjhimanikāyañca saṃgāyitvā tadanantaraṃ sattahi ca suttasahassehi sattahi ca suttasatehi dvāsaṭṭhiyā ca suttehi paṭimaṇḍitaṃ bhāṇavārasataparimāṇaṃ saṃyuttanikāyaṃ nāma pāvacanaṃ saṃgāyiṃsu.</paragraph>
<paragraph line="8"><bold>Pucchā –</bold>saṃyuttanikāye <pageBreak edition="M" number="1.0002" />ca āvuso sagāthāvaggo nidānavaggo khandhavaggo saḷāyatanavaggo mahāvaggoti pañcasaṃyuttappakaraṇāni, tesu paṭhamaṃ kataraṃ saṃyuttappakaraṇaṃ te saṃgāyiṃsu.</paragraph>
<paragraph line="9"><bold>Vissajjanā –</bold>pañcasu bhante saṃyuttappakaraṇesu paṭhamaṃ sagāthāvaggasaṃyuttappakaraṇaṃ saṃgāyiṃsu.</paragraph>
<paragraph line="10"><bold>Pucchā –</bold>sagāthāvaggepi <pageBreak edition="M" number="1.0003" />āvuso devatāsaṃyuttādivasena ekādasasaṃyuttāni, tesu paṭhamaṃ kataraṃ saṃyuttaṃ te saṃgāyiṃsu.</paragraph>
<paragraph line="11"><bold>Vissajjanā –</bold>ekādasasu bhante saṃyuttesu paṭhamaṃ devatāsaṃyuttaṃ saṃgāyiṃsu.</paragraph>
<paragraph line="12"><bold>Pucchā –</bold>devatāsaṃyuttepi āvuso naḷavaggādayo aṭṭha vaggā, oghataraṇasuttādīni ca ekāsīti suttāni, tesu paṭhamaṃ kataraṃ vaggaṃ katarañca suttaṃ sagāyiṃsu.</paragraph>
<paragraph line="13"><bold>Vissajjanā –</bold>aṭṭhasu bhante vaggesu paṭhamaṃ naḷavaggaṃ ekāsītiyā ca suttesu paṭhamaṃ oghataraṇasuttaṃ saṃgāyiṃsu.</paragraph>
<paragraph line="14">Sādhu <pageBreak edition="M" number="1.0004" />sādhu āvuso, mayampi dāni tatoyeva paṭṭhāya saṃgītipubbaṅgamāni pucchanavissajjanakiccāni āvahituṃ samārabhāra.</paragraph>
<title line="15">Devatāsaṃyutta</title>
<subhead line="16">Oghataraṇasutta</subhead>
<paragraph line="17"><bold>Pucchā –</bold>tenāvuso bhagavatā jānatā passatā arahatā sammāsambuddhena oghataraṇasuttaṃ kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="18"><bold>Vissajjanā –</bold>sāvatthiyaṃ bhante aññataraṃ devataṃ ārabbha bhāsitaṃ, aññatarā bhante devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ aṭṭhāsi, ekamantaṃ ṭhitā kho sā devatā bhagavantaṃ etadavoca ‘‘kathaṃ nu tvaṃ mārisa oghamatarī’’ti,</paragraph>
<paragraph line="19">Tasmiṃ <pageBreak edition="M" number="1.0005" />bhante vatthusmiṃ ‘‘apatiṭṭhaṃ khvāhaṃ āvuso anāyūhaṃ oghamatariṃ’’ti, evaṃ kho bhante bhagavatā bhāsitaṃ.</paragraph>
<subhead line="20">Accentisutta</subhead>
<paragraph line="21"><bold>Pucchā –</bold>accentisuttaṃ <pageBreak edition="M" number="1.0008" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="22"><bold>Vissajjanā –</bold>sāvatthiyaṃ bhante aññataraṃ devataṃ ārabbha bhāsitaṃ. Aññatarā bhante devatā bhagavantaṃ etadavoca–</paragraph>
<gatha1 line="23">‘‘Accenti kālā tarayanti rattiyo,</gatha1>
<gatha2 line="24">Vayoguṇā anupubbaṃ jahanti,</gatha2>
<gatha3 line="25">Etaṃ bhayaṃ maraṇe pekkhamāno,</gatha3>
<gathalast line="26">Puññāni kayirātha sukhāvahānī’’ti–</gathalast>
<paragraph line="27">Tasmiṃ bhante vatthusmiṃ –</paragraph>
<gatha1 line="28">‘‘Accenti kālā tarayanti rattiyo,</gatha1>
<gatha2 line="29">Vayoguṇā anupubbaṃ jahanti,</gatha2>
<gatha3 line="30">Etaṃ bhayaṃ maraṇe pekkhamāno,</gatha3>
<gathalast line="31">Lokāmisaṃ pajahe santipekkho’’ti –</gathalast>
<paragraph line="32">Evaṃ kho bhante bhagavatā bhāsitaṃ.</paragraph>
<subhead line="33">Sattisutta</subhead>
<paragraph line="34"><bold>Pucchā –</bold>sattisuttaṃ <pageBreak edition="M" number="1.0010" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="35"><bold>Vissajjanā –</bold>sāvatthiyaṃ bhante aññataraṃ devataṃ ārabbha bhāsitaṃ, aññatarā bhante devatā bhagavantaṃ etadavoca–</paragraph>
<gatha1 line="36">‘‘Sattiyā viya omaṭṭho, ḍayhamānova matthake;</gatha1>
<gathalast line="37">Kāmarāgappahānāya, sato bhikkhu paribbaje’’ti–</gathalast>
<paragraph line="38">Tasmiṃ bhante vatthusmiṃ–</paragraph>
<gatha1 line="39">Sattiyā <pageBreak edition="M" number="1.0011" />viya omaṭṭho ḍayhamānova matthake;</gatha1>
<gathalast line="40">Sakkāyadiṭṭhippahānāya, sato bhikkhu paribbajeti;</gathalast>
<paragraph line="41">Evaṃ kho bhante bhagavatā bhāsitaṃ.</paragraph>
<gatha1 line="42">Sattiyā viya omaṭṭho, ḍayhamānova matthake;</gatha1>
<gathalast line="43">Kāmarāgappahānāya, sato bhikkhu paribbaje –</gathalast>
<gatha1 line="44">Sattiyā <pageBreak edition="M" number="1.0012" />viya omaṭṭho, ḍayhamānova matthake,</gatha1>
<gathalast line="45">Sakkāyadiṭṭhippamānāya, sato bhikkhu paribbaje –</gathalast>
<subhead line="46">Jaṭāsutta</subhead>
<paragraph line="47"><bold>Pucchā –</bold>jaṭāsuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="48"><bold>Vissajjanā –</bold>sāvatthiyaṃ bhante aññataraṃ devataṃ ārabbha bhāsitaṃ, aññatarā bhante devatā bhavagantaṃ etadavoca–</paragraph>
<gatha1 line="49">‘‘Anto jaṭā bahijaṭā, jaṭāya jaṭitā pajā;</gatha1>
<gathalast line="50">Taṃ taṃ gotama pucchāmi, ko imaṃ vijaṭaye jaṭa’’nti–</gathalast>
<paragraph line="51">Tasmiṃ bhante vatthusmiṃ –</paragraph>
<gatha1 line="52">Sīle patiṭṭhāya naro sapañño, cittaṃ paññañca bhāvayaṃ;</gatha1>
<gathalast line="53">Ātāpī nipako bhikkhu, so imaṃ vijaṭaye jaṭaṃ.</gathalast>
<gatha1 line="54">Yesaṃ <pageBreak edition="M" number="1.0013" />rāgo ca doso ca, avijjā ca virājitā;</gatha1>
<gathalast line="55">Khīṇāsavā arahanto, tesaṃ vijaṭitā jaṭāti;</gathalast>
<paragraph line="56">Evamādinā bhante bhagavatā bhāsitaṃ.</paragraph>
<gatha1 line="57">Sīle <pageBreak edition="M" number="1.0014" />patiṭṭhāya naro sapañño, cittaṃ paññañca bhāvayaṃ;</gatha1>
<gathalast line="58">Ātāpī nipako bhikkhu, so imaṃ vijaṭaye jaṭaṃ–</gathalast>
<gatha1 line="59">Yesaṃ rāgo ca doso ca, avijjā ca virājitā;</gatha1>
<gathalast line="60">Khīṇāsavā arahanto, tesaṃ vijaṭitā jaṭā–</gathalast>
<gatha1 line="61">Yattha <pageBreak edition="M" number="1.0015" />nāmañca rūpañca, asesaṃ uparujjhati;</gatha1>
<gathalast line="62">Paṭighaṃ rūpasaññā ca, etthesā chijjate jaṭā.</gathalast>
<subhead line="63">Accharāsutta</subhead>
<paragraph line="64"><bold>Pucchā –</bold>accharāsuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="65"><bold>Vissajjanā –</bold>sāvatthiyaṃ bhante aññataraṃ devaputtaṃ ārabbha bhāsitaṃ. Aññataro bhante devaputto bhagavantaṃ etadavoca–</paragraph>
<gatha1 line="66">‘‘Accharāgaṇasaṅghaṭṭhaṃ, pisāca gaṇasevitaṃ;</gatha1>
<gathalast line="67">Vanantaṃ mohanaṃ nāma, kathaṃ yātrā bhavissatī’’ti.</gathalast>
<paragraph line="68">Tasmiṃ bhante vatthusmiṃ–</paragraph>
<gatha1 line="69">‘‘Ujuko nāma so maggo, abhayā nāma sā disā,</gatha1>
<gathalast line="70">Ratho akūjano nāma, dhammacakkehi saṃyuto.</gathalast>
<gatha1 line="71">Hirī <pageBreak edition="M" number="1.0016" />tassa apālambo, satyassa parivāraṇaṃ;</gatha1>
<gathalast line="72">Dhammāhaṃ sārathiṃ brūmi, sammādiṭṭhi purejavaṃ.</gathalast>
<gatha1 line="73">Yassa etādisaṃ yānaṃ, itthiyā purisassa vā;</gatha1>
<gathalast line="74">Sa ve etena yānena, nibbānasseva santike’’ti.</gathalast>
<paragraph line="75">Evaṃ kho bhante bhagavatā bhāsitaṃ.</paragraph>
<gatha1 line="76">Accharāgaṇasaṅghuṭṭhaṃ <pageBreak edition="M" number="1.0017" />, pisācagaṇasevitaṃ;</gatha1>
<gathalast line="77">Vanantaṃ mohanaṃ nāma, kathaṃ yātrā bhavissati–</gathalast>
<subhead line="78">Jarāsutta</subhead>
<paragraph line="79"><bold>Pucchā –</bold>jarāsuttaṃ <pageBreak edition="M" number="1.0019" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="80"><bold>Vissajjanā –</bold>sāvatthiyaṃ bhante aññataraṃ devataṃ ārabbha bhāsitaṃ. Aññatarā bhante devatā bhagavantaṃ etadavoca–</paragraph>
<gatha1 line="81">‘‘Kiṃ su yāva jarā sādhu, kiṃ su sādhu patiṭṭhitaṃ;</gatha1>
<gathalast line="82">Kiṃ su narānaṃ ratanaṃ, kiṃ su corehi dūhara’’nti.</gathalast>
<paragraph line="83">Tasmiṃ bhante vatthusmiṃ–</paragraph>
<gatha1 line="84">‘‘Sīlaṃ yāva jarā sādhu, saddhā sādhu patiṭṭhitā;</gatha1>
<gathalast line="85">Paññā narānaṃ ratanaṃ, puññaṃ corehi dūhara’’nti.</gathalast>
<paragraph line="86">Evaṃ kho bhante bhagavatā bhāsitaṃ.</paragraph>
<paragraph line="87">Kiṃ su yāva jarā sādhu.</paragraph>
<paragraph line="88">Kiṃ su sādhu patiṭṭhitaṃ.</paragraph>
<paragraph line="89">Kiṃ <pageBreak edition="M" number="1.0020" />su narānaṃ ratanaṃ.</paragraph>
<paragraph line="90">Kiṃ su corehi dūharaṃ.</paragraph>
<title line="91">Devaputtasaṃyutta</title>
<subhead line="92">Subrahmasutta</subhead>
<paragraph line="93"><bold>Pucchā –</bold>tenāvuso bhagavatā jānatā passatā arahatā sammāsambuddhena subrahmasuttaṃ kattha kaṃ ārabbha kismiṃ vatthusmiṃ katañca bhāsitaṃ. Kīdiso ca tattha dhammapaṭiggāhakassa dhammassavanānisaṃso adhigato.</paragraph>
<paragraph line="94"><bold>Vissajjanā –</bold>rājagahe <pageBreak edition="M" number="1.0021" />bhante subrahmadevaputtaṃ ārabbha bhāsitaṃ. Subrahmā bhante devaputto maraṇabhayabhīto bhagavantaṃ upasaṅkamitvā etadavoca–</paragraph>
<gatha1 line="95">‘‘Niccaṃ utrastamidaṃ cittaṃ, niccaṃ ubbiggamidaṃ mano;</gatha1>
<gatha2 line="96">Anuppannesu kicchesu, atho uppatitesu ca;</gatha2>
<gathalast line="97">Sace atthi anutrastaṃ, taṃ me akkhāhi pucchito’’ti–</gathalast>
<paragraph line="98">Tasmiṃ bhante vatthusmiṃ.</paragraph>
<gatha1 line="99">‘‘Nāññatra bojjā tapasā, nāññatrindriyasaṃvarā;</gatha1>
<gathalast line="100">Nāññatra sabbanissaggā, sotthiṃ passāmi pāṇina’’nti.</gathalast>
<paragraph line="101">Evaṃ kho bhante bhagavatā bhāsitaṃ. Desanāpariyosāne ca bhante subrahmassa devaputtassa tasmiṃyeva āsane virajaṃ vītamalaṃ dhammacakkhuṃ udapādi, ‘‘yaṃkiñci samudayadhammaṃ, sabbaṃ taṃ nirodhadhamma’’nti.</paragraph>
<gatha1 line="102">Niccaṃ <pageBreak edition="M" number="1.0022" />utrastamidaṃ cittaṃ, niccaṃ ubbiggamidaṃ mano;</gatha1>
<gatha2 line="103">Anuppannesu kicchesu, atho uppatitesu ca;</gatha2>
<gathalast line="104">Sace atthi anutrasta, taṃ me akkhāhi pucchito-hu–</gathalast>
<gatha1 line="105">Nāññatra <pageBreak edition="M" number="1.0023" />bojjā tapasā, nāññatrindriyasaṃvarā;</gatha1>
<gathalast line="106">Nāññatra sabbanissaggā, sotthiṃ passāmi pāṇinaṃ–</gathalast>
<subhead line="107">Rohitassasutta</subhead>
<paragraph line="108"><bold>Pucchā –</bold>rohitassasuttaṃ <pageBreak edition="M" number="1.0024" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="109"><bold>Vissajjanā –</bold>sāvatthiyaṃ bhante rohitassaṃ devaputtaṃ ārabbha bhāsitaṃ. Rohitasso bhante devaputto bhagavantaṃ etadavoca ‘‘yattha nu kho bhante na jāyati na jīyati na mīyati na cavati na upapajjati, sakkā nu kho so bhante gamanena lokassa anto ñātuṃ vā daṭṭhuṃ vā pāpuṇituṃ vā’’ti. Tasmiṃ bhante vatthusmiṃ ‘‘yattha kho āvuso na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ aṭṭheyyaṃ patteyyanti vadāmī’’ti evamādinā bhante bhagavatā bhāsitaṃ.</paragraph>
<title line="110">Kosalasaṃyutta</title>
<subhead line="111">Daharasutta</subhead>
<paragraph line="112"><bold>Pucchā –</bold>daharasuttaṃ <pageBreak edition="M" number="1.0026" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="113"><bold>Vissajjanā –</bold>sāvatthiyaṃ bhante rājānaṃ pasenadiṃ kosalaṃ ārabbha bhāsitaṃ. Rājā bhante pasenadi kosalo yena bhagavā tenupasaṅkami, upasaṅkamitvā bhagavatā saddhiṃ sammodi, ekamantaṃ nisinno kho bhante rājā pasenadi kosalo bhagavantaṃ etadavoca ‘‘bhavampi no gotamo ‘anuttaraṃ sammāsambodhiṃ abhisambuddho’ti paṭijānātī’’ti. Tasmiṃ bhante vatthusmiṃ ‘‘yañhi taṃ mahārāja sammā vadamānovadeyya ‘anuttaraṃ sammāsambodhiṃ abhisambuddho’ti <pageBreak edition="M" number="1.0027" />, mameva taṃ sammā vadamāno vadeyyā’’ti evamādinā bhante bhagavatā bhāsitaṃ.</paragraph>
<gatha1 line="114">Tasmā <pageBreak edition="M" number="1.0029" />hi paṇḍito poso, sampassaṃ atthamattano;</gatha1>
<gatha2 line="115">Bhujaṅgamaṃ pāvakañca, khattiyañca yasassinaṃ;</gatha2>
<gathalast line="116">Bhikkhuñca sīlasampannaṃ, sammadeva samācare–</gathalast>
<subhead line="117">Attarakkhitasutta</subhead>
<paragraph line="118"><bold>Pucchā –</bold>attarakkhitasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="119"><bold>Vissajjanā –</bold>sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ. Rājā bhante pasenadi kosalo bhagavantaṃ upasaṅkamitvā ‘‘idha mayhaṃ bhante rahogatassa paṭisallīnassa <pageBreak edition="M" number="1.0030" />evaṃ cetaso parivitakko udapādī’’ti evamādikaṃ vacanaṃ avoca. Bhagavā ca bhante evametaṃ mahārāja evametaṃ mahārājāti evamādinā vibhajitvā bhāsitaṃ.</paragraph>
<gatha1 line="120">Kāyena <pageBreak edition="M" number="1.0032" />saṃvaro sādhu, sādhu vācāya saṃvaro;</gatha1>
<gatha2 line="121">Manasā saṃvaro sādhu, sādhu, sabbattha saṃvaro;</gatha2>
<gathalast line="122">Sabbattha saṃvuto lajjī, rakkhitoti pavuccati.</gathalast>
<subhead line="123">Appakasutta</subhead>
<paragraph line="124"><bold>Pucchā –</bold>appakasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="125"><bold>Vissajjanā –</bold>sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ. Rājā bhante pasenadi kosalo bhagavantaṃ upasaṅkamitvā ‘‘idha mayhaṃ bhante rahogatassa paṭisallīnassa evaṃ cetaso parivitakko udapādi appakā te sattā lokasmiṃ, ye uḷāre uḷāre bhoge labhitvā na ceva majjanti na ca pamajjanti, na ca kāmesu gedhaṃ āpajjantī’’ti evamādikaṃ vacanaṃ avoca. Bhagavā ca bhante ‘‘evametaṃ mahārāja evametaṃ mahārājā’’ti evamādinā appakasuttaṃ bhāsitaṃ.</paragraph>
<subhead line="126">Mallikāsutta</subhead>
<paragraph line="127"><bold>Pucchā –</bold>mallikāsuttaṃ <pageBreak edition="M" number="1.0034" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="128"><bold>Vissajjanā –</bold>sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ. Rājā bhante pasenadi kosalo mallikaṃ deviṃ etadavoca ‘‘atthi nu kho te mallike kocañño attanā piyataro’’ti. Tasmiṃ vatthusmiṃ sabbādisā anuparigamma cetasāti evamādinā bhante bhagavatā bhāsitaṃ.</paragraph>
<paragraph line="129">Sabbā <pageBreak edition="M" number="1.0035" />disā anuparigamma cetasā, nevajjhagā piyataramattanā kvaci. Evaṃ piyo puthu attā paresaṃ, tasmā na hiṃse paramattakāmo–</paragraph>
<subhead line="130">Sattajaṭilasutta</subhead>
<paragraph line="131"><bold>Pucchā –</bold>tenāvuso <pageBreak edition="M" number="1.0036" />bhagavatā…pe… sammāsambuddhena sattajaṭilasuttaṃ kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="132"><bold>Vissajjanā –</bold>sāvatthiyaṃ bhante rājānaṃ pasenadiṃ kosalaṃ ārabbha bhāsitaṃ. Rājā bhante pasenadi kosalo acirapakkantesu sattasu ca jaṭilesu sattasu ca nigaṇṭhesu sattasu ca acelakesu sattasu ca ekasāṭakesu sattasu ca paribbājakesu yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi, ekamantaṃ nisinno kho bhante rājā pasenadi kosalo bhagavantaṃ etadavoca ‘‘ye te bhante loke arahanto vā arahattamaggaṃ vā samāpannā, ete tesaṃ aññatarā’’ti. Tasmiṃ bhante vatthusmiṃ ‘‘dujjānaṃ kho etaṃ mahārāja tayā gihinā kāmabhoginā puttasambādhasayanaṃ ajjhāvasantena kāsiṇacandanaṃ paccanubhontena mālāgandhavilepanaṃ dhārayantena jātarūparajataṃ sādiyantena ‘‘ime vā arahanto, ime vā arahattamaggaṃ samāpannā’’ti evamādinā bhante bhagavatā bhāsitaṃ.</paragraph>
<gatha1 line="133">Na <pageBreak edition="M" number="1.0040" />vaṇṇarūpena naro sujāno, na vissase ittaradassanena;</gatha1>
<gathalast line="134">Susaññatānañhi viyañjanena, asaññatā lokamimaṃ caranti.</gathalast>
<gatha1 line="135">Patirūpako mattikākuṇḍalova, lohaḍḍhamāsova suvaṇṇachanno;</gatha1>
<gathalast line="136">Caranti loke parivārachannā, anto asuddhā bahisobhamānā-hū</gathalast>
<subhead line="137">Pañcarājasutta</subhead>
<paragraph line="138"><bold>Pucchā –</bold>pañcarājasuttaṃ <pageBreak edition="M" number="1.0041" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="139"><bold>Vissajjanā –</bold>sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ. Rājā bhante pasenadi kosalo bhagavantaṃ etadavoca ‘‘kiṃ nu kho bhante kāmānaṃ agga’’nti. Tasmiṃ bhante vatthusmiṃ ‘‘manāpapariyantaṃ khvāhaṃ mahārāja pañcasu kāmaguṇesu agganti vadāmī’’ti evamādinā bhante bhagavatā bhāsitaṃ.</paragraph>
<paragraph line="140">Idha <pageBreak edition="M" number="1.0042" />bhante amhākaṃ pañcannaṃ rājūnaṃ pañcahi kāmaguṇehi samappitānaṃ samaṅgībhūtānaṃ paricārayamānānaṃ ayamantarākathā udapādiṃ ‘kiṃ nu kho kāmānaṃ agga’nti–</paragraph>
<paragraph line="141">Padumaṃ <pageBreak edition="M" number="1.0043" />yathā kokanadaṃ sugandhaṃ, pāto siyā phullamavītagandhaṃ. Aṅgīrasaṃ passa virocamānaṃ, tapantamādiccamivantalikkhe–</paragraph>
<subhead line="142">Dutiyaaputtakasutta</subhead>
<paragraph line="143"><bold>Pucchā –</bold>dutiyaaputtakasuttaṃ <pageBreak edition="M" number="1.0044" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="144"><bold>Vissajjanā –</bold>sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ. Rājā bhante pasenadi kosalo bhagavantaṃ upasaṅkamitvā ‘‘idha bhante sāvatthiyaṃ seṭṭhi gahapati kālaṅkato, tamahaṃ aputtakaṃ sāpateyyaṃ rājantepuraṃ atiharitvā āgacchāmī’’ti evamādikaṃ vacanaṃ avoca. Bhagavā ca bhante ‘‘evametaṃ mahārāja, evametaṃ mahārāja, bhūtapubbaṃ so mahārāja seṭṭhi gahapati taggarasikhiṃ nāma paccekasambuddhaṃ piṇḍapātena paṭipādesī’’ti evamādinā tassa seṭṭhissa gahapatissa atītaṃ vatthuṃ āharitvā pariyosāne catūhi gāthāhi bhāsitaṃ.</paragraph>
<gatha1 line="145">Dhaññaṃ <pageBreak edition="M" number="1.0047" />dhanaṃ rajataṃ jātarūpaṃ, pariggahaṃ vāpi yadatthi kiñci,</gatha1>
<gathalast line="146">Dāsā kammakarā pessā, ye cassa anujīvino.</gathalast>
<gatha1 line="147">Sabbaṃ nādāya gantabbaṃ, sabbaṃ nikkhippagāminaṃ;</gatha1>
<gathalast line="148">Yañca karoti kāyena, vācāya udacetasā.</gathalast>
<gatha1 line="149">Tañhi tassa sakaṃ hoti, taṃva ādāya gacchati;</gatha1>
<gathalast line="150">Taṃvassa anugaṃ hoti, chāyāva anapāyinī.</gathalast>
<gatha1 line="151">Tasmā kareyya kalyāṇaṃ, nicayaṃ samparāyikaṃ;</gatha1>
<gathalast line="152">Puññāni paralokasmiṃ, patiṭṭhā honti pāṇinaṃ –</gathalast>
<title line="153">Mārasaṃyutta</title>
<subhead line="154">Tapokammasutta</subhead>
<paragraph line="155"><bold>Pucchā –</bold>tapokammasuttaṃ <pageBreak edition="M" number="1.0048" />panāvuso bhagavatā jinena kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="156"><bold>Vissajjanā –</bold>uruvelāyaṃ bhante māraṃ pāpimantaṃ ārabbha bhāsitaṃ. Māro bhante pāpimā bhagavantaṃ upasaṅkamitvā gāthāya ajjhabhāsi.</paragraph>
<gatha1 line="157">‘‘Tapokammā apakkamma, yena sujjhanti māṇavā;</gatha1>
<gathalast line="158">Asuddho maññasi suddho, suddhimaggā aparaddho’’ti.</gathalast>
<paragraph line="159">Tasmiṃ bhante vatthusmiṃ–</paragraph>
<gatha1 line="160">‘‘Anattasaṃhitaṃ ñatvā, yaṃ kiñci amaraṃ tapaṃ;</gatha1>
<gatha2 line="161">Sabbaṃ natthāvahaṃ hoti, phiyārittaṃva dhammani;</gatha2>
<gatha3 line="162">Sīlaṃ samādhi paññañca, maggaṃ bodhāya bhāvayaṃ;</gatha3>
<gathalast line="163">Pattosmi paramaṃ suddhiṃ, nihato tvamasi antakā’’ti.</gathalast>
<paragraph line="164">Evaṃ kho bhante bhagavatā jinena bhāsitaṃ.</paragraph>
<gatha1 line="165">Tapokammā <pageBreak edition="M" number="1.0049" />apakkamma, ye na sujjhanti māṇavā;</gatha1>
<gathalast line="166">Asuddho maññasi suddho, suddhimaggā aparaddho–</gathalast>
<gatha1 line="167">Anatthasaṃhitaṃ <pageBreak edition="M" number="1.0050" />utvā, yaṃkiñci amaraṃ tapaṃ;</gatha1>
<gathalast line="168">Sabbaṃ natthāvahaṃ hoti, phiyārittaṃva dhammani;</gathalast>
<subhead line="169">Hatthirājavaṇṇasutta</subhead>
<paragraph line="170"><bold>Pucchā –</bold>hatthirājavaṇṇasuttaṃ <pageBreak edition="M" number="1.0051" />panāvuso bhavagatā jinena kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="171"><bold>Vissajjanā –</bold>uruvelāyaṃ bhante mārakaṃyeva pāpimantaṃ ārabbha bhāsitaṃ. Māro bhante pāpimā bhagavato bhayaṃ chambhitattaṃ lomahaṃsaṃ uppādetukāmo mahantaṃ hatthirājavaṇṇaṃ abhinimminitvā yena bhagavā tenupasaṅkami.</paragraph>
<paragraph line="172">Tasmiṃ bhante vatthusmiṃ–</paragraph>
<gatha1 line="173">‘‘Saṃsaraṃ dīghamaddhānaṃ, vaṇṇaṃ katvā subhāsubhaṃ;</gatha1>
<gathalast line="174">Alaṃ te tena pāpima, nihato tvamasi antakā’’ti.</gathalast>
<paragraph line="175">Evaṃ kho bhante bhagavatā jinena bhāsitaṃ.</paragraph>
<gatha1 line="176">Saṃsaraṃ <pageBreak edition="M" number="1.0052" />dīghamaddhānaṃ, vaṇṇaṃ katvā subhāsubhaṃ,</gatha1>
<gathalast line="177">Alaṃ te tena pāpima, nihato tvamasi antaka –</gathalast>
<title line="178">Bhikkhunīsaṃyutta</title>
<subhead line="179">Āḷavikāsutta</subhead>
<paragraph line="180"><bold>Pucchā –</bold>idāni āvuso bhikkhunī saṃyuttaṃ pucchāmi, yaṃ tassa bhagavato arahato sammāsambuddhassa sāvikāhi therīhi attano</paragraph>
<paragraph line="181">Ca <pageBreak edition="M" number="1.0053" />buddhasāsanassa ca yathābhūtaṃ guṇaṃ pakāsetvā bhāsitaṃ. Tatthāvuso paṭhamaṃ porāṇakehi mahākassapādīhi dhammasaṃgāhakehi theravarehi saṃgītaṃ āḷavikāsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="182"><bold>Vissajjanā –</bold>sāvatthiyaṃ bhante māraṃ pāpimantaṃ ārabbha āḷavikāya bhikkhuniyā bhāsitaṃ. Māro bhante pāpimā āḷavikāya bhikkhuniyā bhayaṃ chambhitattaṃ lomahaṃsaṃ uppādetukāmo vivekamhā cāvetukāmo āḷavikaṃ bhikkhuniṃ gāthāya ajjhabhāsi–</paragraph>
<gatha1 line="183">‘‘Natthi nissaraṇaṃ loke, kiṃ vivekena kāhasi;</gatha1>
<gathalast line="184">Bhuñjassa kāmaratiyo, māhu pacchānutāpinī’’ti.</gathalast>
<paragraph line="185">Tasmiṃ bhante vatthusmiṃ–</paragraph>
<gatha1 line="186">‘‘Atthi nissaraṇaṃ loke, paññāya me suphussitaṃ;</gatha1>
<gatha2 line="187">Pamattabandhu pāpima, na tvaṃ jānāsi taṃ padaṃ;</gatha2>
<gatha3 line="188">Sattisūlūpamā kāmā, khandhāsaṃ adhikuṭṭanā;</gatha3>
<gathalast line="189">Yaṃ tvaṃ kāmaratiṃ brūsi, arahi mayha sā ahū’’ti.</gathalast>
<paragraph line="190">Evaṃ kho bhante āḷavikāya bhikkhuniyā bhāsitaṃ.</paragraph>
<gatha1 line="191">Natthi <pageBreak edition="M" number="1.0054" />nissaraṇaṃ loke, kiṃ vivekena kāhasi;</gatha1>
<gathalast line="192">Bhuñjassu kāmaratiyo, māhu pacchānutāpinī-hu–</gathalast>
<gatha1 line="193">Atthi <pageBreak edition="M" number="1.0055" />nissaraṇaṃ loke, paññāya me suphussitaṃ;</gatha1>
<gathalast line="194">Pamattabandhu pāpima, na tvaṃ jānāsi taṃ padaṃ.</gathalast>
<gatha1 line="195">Sattisūlūpamā kāmā, khandhāsaṃ adhikuṭṭanā;</gatha1>
<gathalast line="196">Yaṃ tvaṃ kāmaratiṃ brūsi, arati mayha sā ahu–</gathalast>
<subhead line="197">Somāsutta</subhead>
<paragraph line="198"><bold>Pucchā –</bold>somāsuttaṃ <pageBreak edition="M" number="1.0056" />panāvuso kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="199"><bold>Vissajjanā –</bold>sāvatthiyaṃyeva bhante andhavane māraṃ pāpimantaṃ ārabbha somāya bhikkhuniyā bhāsitaṃ. Māro bhante pāpimā somāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo somaṃ bhikkhuniṃ gāthāya ajjhabhāsi.</paragraph>
<gatha1 line="200">‘‘Yaṃ taṃ isīhi pattabbaṃ, ṭhānaṃ durabhisambhavaṃ;</gatha1>
<gathalast line="201">Na taṃ dvaṅgulapaññāya, sakkā pappotumitthiyā’’ti.</gathalast>
<paragraph line="202">Tasmiṃ bhante vatthusmiṃ–</paragraph>
<gatha1 line="203">‘‘Itthibhāvo kiṃ kayirā, cittamhi susamāhite;</gatha1>
<gatha2 line="204">Ñāṇamhi vattamānamhi, sammā dhammaṃ vipassato;</gatha2>
<gatha3 line="205">Yassa nūna siyā evaṃ, itthāhaṃ purisoti vā;</gatha3>
<gathalast line="206">Kiñci vā pana aññasmi, taṃ māro vattumarahatī’’ti.</gathalast>
<paragraph line="207">Evaṃ kho bhante somāya bhikkhuniyā ariyasāvikāya bhāsitaṃ.</paragraph>
<gatha1 line="208">Yaṃ <pageBreak edition="M" number="1.0057" />taṃ isīhi pattabbaṃ, ṭhānaṃ durabhisambhavaṃ;</gatha1>
<gathalast line="209">Na taṃ dvaṅgulapaññāya, sakkā pappotumitthiyā–</gathalast>
<gatha1 line="210">Itthi <pageBreak edition="M" number="1.0058" />bhāvo kiṃ kayirā, cittamhi susamāhite;</gatha1>
<gathalast line="211">Ñāṇamhi vatta mānamhi, sammā dhammaṃ vipassato.</gathalast>
<gatha1 line="212">Yassa nūna siyā evaṃ, itthāhaṃ purisoti vā;</gatha1>
<gathalast line="213">Kiñci vā pana aññasmi, taṃ māro vattumarahati.</gathalast>
<subhead line="214">Kisāgotamīsutta</subhead>
<paragraph line="215"><bold>Pucchā –</bold>tatthāvuso <pageBreak edition="M" number="1.0059" />kisāgotamīsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="216"><bold>Vissajjanā –</bold>sāvatthiyaṃyeva bhante andhavane māraṃ pāpimantaṃ ārabbha kisāgotamiyā bhikkhuniyā theriyā bhāsitaṃ. Māro bhante pāpimā kisāgotamiyā bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo kisāgotamiṃ bhikkhuniṃ gāthāya ajjhabhāsi–</paragraph>
<gatha1 line="217">‘‘Kiṃ nu tvaṃ mataputtāva, ekamāsi rudammukhī;</gatha1>
<gathalast line="218">Vanamajjhagatā ekā, purisaṃ nu gavesasī’’ti.</gathalast>
<paragraph line="219">Tasmiṃ bhante vatthusmiṃ–</paragraph>
<gatha1 line="220">Accantaṃ mataputtāmhi, purisā ekadantikā;</gatha1>
<gathalast line="221">Na socāmi na rodāmi, na taṃ bhāyāmi āvuso.</gathalast>
<gatha1 line="222">Sabbattha vihatā nandī, tamokkhandho padālito;</gatha1>
<gathalast line="223">Jetvāna maccuno senaṃ, viharāmi anāsavā’’ti.</gathalast>
<paragraph line="224">Evaṃ kho bhante kisāgotamiyā bhikkhuniyā bhāsitaṃ.</paragraph>
<gatha1 line="225">Kiṃ <pageBreak edition="M" number="1.0060" />nu tvaṃ mataputtāva, ekamāsi rudammukhī;</gatha1>
<gathalast line="226">Vanamajjhagatā ekā, purisaṃ nu gasesasi-hu–</gathalast>
<gatha1 line="227">Accantaṃ mataputtāmhi, purisā etadantikā;</gatha1>
<gathalast line="228">Na socāmi na rodāmi, na taṃ bhāyāmi āvuso.</gathalast>
<gatha1 line="229">Sabbattha <pageBreak edition="M" number="1.0061" />vihatā nandī, tamokkhandho padālito;</gatha1>
<gathalast line="230">Jetvāna maccuno senaṃ, viharāmi anāsavā.</gathalast>
<subhead line="231">Uppalavaṇṇāsutta</subhead>
<paragraph line="232"><bold>Pucchā –</bold>tatthāvuso porāṇehi saṃgītikāramahātheravarehi saṃgītaṃ uppalavaṇṇasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="233"><bold>Vissajjanā –</bold>sāvatthiyaṃyeva bhante andhavane māraṃ pāpimantaṃ ārabbha uppalavaṇṇāya bhikkhuniyā bhāsitaṃ. Māro bhante pāpimā uppalavaṇṇāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo uppalavaṇṇaṃ bhikkhuniṃ gāthāya ajjhabhāsi–</paragraph>
<paragraph line="234">‘‘Supupphitaggaṃ <pageBreak edition="M" number="1.0062" />upagamma bhikkhuni, ekā tuvaṃ tiṭṭhasi sālamūle. Na catthi te dutiyā vaṇṇadhātu, bāle na tvaṃ bhāyasi dhuttakāna’’nti.</paragraph>
<paragraph line="235">Tasmiṃ bhante vatthusmiṃ–</paragraph>
<gatha1 line="236">‘‘Sataṃ sahassānipi dhuttakānaṃ,</gatha1>
<gatha2 line="237">Idhāgatā tādisakā bhaveyyuṃ;</gatha2>
<gatha3 line="238">Lomaṃ na iñjāmi na santasāmi,</gatha3>
<gathalast line="239">Na māra bhāyāmi tamekikāpi.</gathalast>
<gatha1 line="240">Esā antaradhāyāmi, kucchiṃ vā pavisāmi te;</gatha1>
<gathalast line="241">Pakhumantarikāyampi, tiṭṭhantiṃ maṃ na dakkhasi.</gathalast>
<gatha1 line="242">Cittasmiṃ vasībhūtāmhi, iddhipādā subhāvitā;</gatha1>
<gathalast line="243">Sabbabandhanamuttāmhi, na taṃ bhāyāmi āvuso’’ti.</gathalast>
<paragraph line="244">Evaṃ kho bhante uppalavaṇṇāya bhikkhuniyā bhāsitaṃ.</paragraph>
<subhead line="245">Cālāsutta</subhead>
<paragraph line="246"><bold>Pucchā –</bold>tatthāvuso <pageBreak edition="M" number="1.0064" />cālāsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="247"><bold>Vissajjanā –</bold>sāvatthiyaṃ bhante andhavane māraṃyeva pāpimantaṃ ārabbha cālāya bhikkhuniyā ariyasāvikāya bhāsitaṃ. Māro bhante pāpimā cālaṃ bhikkhuniṃ upasaṅkamitvā etadavoca ‘‘kiṃ nu tvaṃ bhikkhuni na rocesī’’ti. Jātiṃ khvāhaṃ āvuso na rocemī’’ti.</paragraph>
<gatha1 line="248">Kiṃ nu jātiṃ na rocesi, jāto kāmāni bhuñjati;</gatha1>
<gathalast line="249">Ko nu taṃ idamādapayi, jātiṃ mā roca bhikkhunīti.</gathalast>
<paragraph line="250">Tasmiṃ bhante vatthusmiṃ–</paragraph>
<gatha1 line="251">Jātassa maraṇaṃ hoti, jāto dukkhāni phussati;</gatha1>
<gathalast line="252">Bandhaṃ vadhaṃ pariklesaṃ, tasmā jātiṃ na rocaye.</gathalast>
<gatha1 line="253">Buddho dhammamadesesi, jātiyā samatikkamaṃ;</gatha1>
<gathalast line="254">Sabbadukkhappahānāya, so maṃ sacce nivesayi.</gathalast>
<gatha1 line="255">Ye ca rūpūpagā sattā, ye ca arūpaṭṭhāyino;</gatha1>
<gathalast line="256">Nirodhaṃ appajānantā, āgantāro punabbhavanti.</gathalast>
<paragraph line="257">Evaṃ kho bhante cālāya bhikkhuniyā bhāsitaṃ.</paragraph>
<gatha1 line="258">Kiṃ <pageBreak edition="M" number="1.0065" />nu jātiṃ na rocesi, jāto kāmāni bhuñjati;</gatha1>
<gathalast line="259">Ko nu taṃ idamādapayi, jātiṃ mā roca bhikkhunī.</gathalast>
<gatha1 line="260">Jātassa <pageBreak edition="M" number="1.0066" />maraṇaṃ hoti, jāto dukkhāni phussati;</gatha1>
<gathalast line="261">Bandhaṃ vadhaṃ pariklesaṃ, tasmā jātiṃ na rocaye.</gathalast>
<gatha1 line="262">Buddho dhammamadesesi, jātiyā samatikkamaṃ,</gatha1>
<gathalast line="263">Sabbadukkhappahānāya, so maṃ sacce nivesayi.</gathalast>
<subhead line="264">Selāsutta</subhead>
<paragraph line="265"><bold>Pucchā –</bold>tatthāvuso <pageBreak edition="M" number="1.0067" />selāsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="266"><bold>Vissajjanā –</bold>sāvatthiyaṃ bhante māraṃyeva pāpimantaṃ ārabbbha selāya bhikkhuniyā ariyasāvikāya bhāsitaṃ. Māro bhante pāpimā selāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo selaṃ bhikkhuniṃ gāthāya ajjhabhāsi–</paragraph>
<gatha1 line="267">Kenidaṃ pakataṃ bimbaṃ, kvanu bimbassa kārako;</gatha1>
<gathalast line="268">Kvanu bimbaṃ samuppannaṃ, kvanu bimbaṃ nirujjhatīti.</gathalast>
<paragraph line="269">Tasmiṃ bhante vatthusmiṃ–</paragraph>
<gatha1 line="270">Nayidaṃ attakataṃ bimbaṃ, nayidaṃ parakataṃ aghaṃ;</gatha1>
<gathalast line="271">Hetuṃ paṭicca sambhūtaṃ, hetubhaṅgā nirujjhatīti.</gathalast>
<paragraph line="272">Evamādinā bhante selāya bhikkhuniyā bhāsitaṃ.</paragraph>
<gatha1 line="273">Kenidaṃ <pageBreak edition="M" number="1.0068" />pakataṃ bimbaṃ, kvanu bimbassa kārako;</gatha1>
<gathalast line="274">Kvanu bimbaṃ samuppannaṃ, kvanu bimbaṃ nirujjhati-hu–</gathalast>
<gatha1 line="275">Nayidaṃ attakataṃ bimbaṃ, nayidaṃ parakataṃ aghaṃ;</gatha1>
<gathalast line="276">Hetuṃ paṭicca sambhūtaṃ, hetubhaṅgā nirujjhati.</gathalast>
<subhead line="277">Vajirāsutta</subhead>
<paragraph line="278"><bold>Pucchā –</bold>tatthāvuso <pageBreak edition="M" number="1.0069" />porāṇakehi mahākassapādīhi dhammasaṃgāhakatheravarehi saṃgītaṃ vajirāsuttaṃ kattha kaṃ ārabbha kena kathañca bhāsitaṃ.</paragraph>
<paragraph line="279"><bold>Vissajjanā –</bold>sāvatthiyaṃ bhante māraṃ pāpimantaṃ ārabbha vajirāya theriyā bhikkhuniyā bhāsitaṃ. Māro bhante pāpimā purimanayeneva vajiraṃ bhikkhuniṃ gāthāya ajjhabhāsi–</paragraph>
<gatha1 line="280">Kenāyaṃ <pageBreak edition="M" number="1.0070" />pakato satto, kuvaṃ sattassa kārako,</gatha1>
<gathalast line="281">Kuvaṃ satto samuppanno, kuvaṃ satto nirujjhatīti.</gathalast>
<paragraph line="282">Tasmiṃ bhante vatthusmiṃ–</paragraph>
<gatha1 line="283">Kiṃ nu sattoti paccesi, māradiṭṭhigataṃ nu te;</gatha1>
<gathalast line="284">Suddhasaṅkhārapuñjoyaṃ, nayidha sattupalabbhati.</gathalast>
<gatha1 line="285">Yathā hi aṅgasambhārā, hoti saddo ratho iti;</gatha1>
<gathalast line="286">Evaṃ khandhesu santesu, hoti sattoti sammuti.</gathalast>
<gatha1 line="287">Dukkhameva hi sambhoti, dukkhaṃ tiṭṭhati veti ca,</gatha1>
<gathalast line="288">Nāññatra dukkhā sambhoti, nāññaṃ dukkhā nirujjhatīti.</gathalast>
<paragraph line="289">Evaṃ kho bhante vajirāya bhikkhuniyā bhāsitaṃ.</paragraph>
<gatha1 line="290">Kenāyaṃ pakato satto, kuvaṃ sattassakārako;</gatha1>
<gathalast line="291">Kuvaṃ satto samuppanno, kuvaṃ satto nirujjhati-hu–</gathalast>
<gatha1 line="292">Kiṃ <pageBreak edition="M" number="1.0071" />nu sattoti paccesi, māra diṭṭhigataṃ nu te;</gatha1>
<gathalast line="293">Suddhasaṅkhārapuñjoyaṃ, nayidha sattupalabbhati.</gathalast>
<title line="294">Brahmasaṃyutta</title>
<subhead line="295">Gāravasutta</subhead>
<paragraph line="296"><bold>Pucchā –</bold>brahmasaṃyutte <pageBreak edition="M" number="1.0072" />āvuso porāṇehi mahākassapatherādīhi dhammasaṃgāhakatheravarehi dutiyaṃ saṃgītaṃ gāravasuttaṃ kattha kathañca samuppannaṃ.</paragraph>
<paragraph line="297"><bold>Vissajjanā –</bold>uruvelāyaṃ bhante samuppannaṃ. Bhagavā bhante uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho. Atha kho bhagavato rahogatassa paṭisallīnassa evaṃ cetaso parivitakko udapādi ‘‘dukkhaṃ kho agāravo viharati appatisso, kaṃ nu khvāhaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyya’’nti.</paragraph>
<paragraph line="298">Atha kho bhante bhagavato etadahosi ‘‘aparipuṇṇassa kho sīlakkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyuṃ, na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā sīlasampannataraṃ aññaṃ samaṇaṃ vā</paragraph>
<paragraph line="299">Brāhmaṇaṃ <pageBreak edition="M" number="1.0073" />vā, yamahaṃ sakkatvā garuṃ katvā upanissāya vihareyyuṃ.</paragraph>
<gatha1 line="300">Aparipuṇṇassa kho samādhikkhandhassa;</gatha1>
<gatha2 line="301">Aparipuṇṇassa kho paññākkhandhassa;</gatha2>
<gathalast line="302">Aparipuṇṇassa kho vimuttikkhandhassa.</gathalast>
<paragraph line="303">Aparipuṇṇassa kho vimuttiñāṇadassanakkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upaninissāya vihareyyaṃ. Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā vimuttiñāṇadassanasampannataraṃ aññaṃ samaṇaṃ vā brāhmaṇaṃ vā, yamahaṃ sakkatvā garuṃ katvā upanissāya vihareyyaṃ. Yaṃnūnāhaṃ yvāyaṃ dhammo mayā abhisambuddho, tameva dhammaṃ sakkatvā garuṃ katvā upanissāya vihareyya’’nti. Evaṃ kho bhante bhagavato cetaso parivitakkavasena uppannaṃ.</paragraph>
<gatha1 line="304">Ye <pageBreak edition="M" number="1.0075" />ca atītā sambuddhā, ye ca buddhā anāgatā;</gatha1>
<gatha2 line="305">Yo cetarahi sambuddho, bahūnaṃ sokanāsano;</gatha2>
<gatha3 line="306">Sabbe saddhammagaruno, vihaṃsu viharanti ca;</gatha3>
<gathalast line="307">Tathāpi viharissanti, esā buddhāna dhammatā.</gathalast>
<gatha1 line="308">Tasmā hi attakāmena, mahattamabhikaṅkhatā;</gatha1>
<gathalast line="309">Saddhammo garukātabbo, saraṃ buddhāna sāsanaṃ.</gathalast>
<subhead line="310">Aññaratabrahmasutta</subhead>
<paragraph line="311">Pucchā- tatthāvuso <pageBreak edition="M" number="1.0076" />porāṇakehi mahākassapādīhi dhammasaṃgāhakatheravarehi paṭhamaṃ saṃgītaṃ aññatarabrahmasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="312"><bold>Vissajjanā –</bold>brahmaloke bhante aññataraṃ brahmānaṃ ārabbha āyasmatā mahāmoggallānattherena bhāsitaṃ. Aññatarassa bhante brahmuno evarūpaṃ pāpakaṃ diṭṭhigataṃ uppannaṃ hoti ‘‘natthi so samaṇo vā brāhmaṇo vā, yo idha āgaccheyyā’’ti. Tasmiṃ bhante vatthusmiṃ–</paragraph>
<gatha1 line="313">Ajjāpi te āvuso sā diṭṭhi, yā te diṭṭhi pure ahu;</gatha1>
<gatha2 line="314">Passasi vītivattantaṃ, brahmaloke pabhassaranti;</gatha2>
<gathalast line="315">Evaṃ kho bhante āyasmatā mahāmoggallānattherena bhāsitaṃ.</gathalast>
<gatha1 line="316">Ajjāpi <pageBreak edition="M" number="1.0078" />te āvuso sā diṭṭhi, yā te diṭṭhi pure ahu;</gatha1>
<gathalast line="317">Passasi vītivattanta, brahmaloke pabhassaraṃ-hu–</gathalast>
<gatha1 line="318">Na me mārisa sā diṭṭhi, yā me diṭṭhi pure ahu;</gatha1>
<gatha2 line="319">Passāmi vītivattantaṃ, brahmaloke pabhassaraṃ;</gatha2>
<gathalast line="320">Svāhaṃ ajja kathaṃ vajjaṃ, ahaṃ niccomhi sassato hu–</gathalast>
<gatha1 line="321">Tevijjā <pageBreak edition="M" number="1.0079" />iddhipattā ca, cetopariyāya kovidā;</gatha1>
<gathalast line="322">Khīṇāsavā arahanto, bahū buddhassa sāvakā-hu–</gathalast>
<subhead line="323">Aruṇavatīsutta</subhead>
<paragraph line="324"><bold>Pucchā –</bold>tatthāvuso <pageBreak edition="M" number="1.0080" />aruṇavatīsuttaṃ bhagavatā kattha kaṃ ārabbha kathañca bhāsitaṃ.</paragraph>
<paragraph line="325"><bold>Vissajjanā –</bold>sāvatthiyaṃ bhante sambahule bhikkhū ārabbha ‘‘bhūtapubbaṃ bhikkhave rājā ahosi aruṇavā nāma. Rañño kho pana bhikkhave aruṇavato aruṇavatī nāma rājadhānī ahosī’’ti evamādinā bhante bhagavatā aruṇavatī suttaṃ bhāsitaṃ.</paragraph>
<gatha1 line="326">Ārambhatha <pageBreak edition="M" number="1.0083" />nikkamatha, yuñjatha buddhasāsane;</gatha1>
<gatha2 line="327">Dhunātha maccuno senaṃ, naḷāgāraṃva kuñjaro;</gatha2>
<gatha3 line="328">Yo imasmiṃ dhammavinaye, appamatto vihassati;</gatha3>
<gathalast line="329">Pahāya jāti saṃsāraṃ, dukkhassantaṃ karissati-hu–</gathalast>
<title line="330">Brāhmaṇasaṃyutta</title>
<subhead line="331">Dhanañjānīsutta</subhead>
<paragraph line="332"><bold>Pucchā –</bold>brāhmaṇasaṃyutte <pageBreak edition="M" number="1.0084" />āvuso paṭhamaṃ saṃgītaṃ dhanañjānīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="333"><bold>Vissajjanā –</bold>rājagahe bhante bhāradvājagottaṃ brāhmaṇaṃ ārabbha bhāsitaṃ. Bhāradvājagotto bhante brāhmaṇo bhagavantaṃ upasaṅkamitvā gāthāya ajjhabhāsi.</paragraph>
<gatha1 line="334">‘‘Kiṃ su chetvā sukhaṃ seti,</gatha1>
<gatha2 line="335">Kiṃ su chetvā na socati;</gatha2>
<gatha3 line="336">Kissassu ekadhammassa,</gatha3>
<gathalast line="337">Vadhaṃ rocesi gotamā’’ti–</gathalast>
<paragraph line="338">Tasmiṃ bhante vatthusmiṃ–</paragraph>
<gatha1 line="339">‘‘Kodhaṃ chetvā sukhaṃ seti;</gatha1>
<gatha2 line="340">Kodhaṃ chetvā na socati;</gatha2>
<gatha3 line="341">Kodhassa visamūlassa,</gatha3>
<gatha2 line="342">Madhuraggassa brāhmaṇa;</gatha2>
<gatha3 line="343">Vadhaṃ ariyā pasaṃsanti,</gatha3>
<gathalast line="344">Tañhi chetvā na socatī’’ti;</gathalast>
<paragraph line="345">Evaṃ kho bhante bhagavatā bhāsitaṃ.</paragraph>
<gatha1 line="346">Kiṃ <pageBreak edition="M" number="1.0086" />su chetvā sukhaṃseti, kiṃ su chetvā na socati;</gatha1>
<gathalast line="347">Kissassu ekadhammassa, vadhaṃ rocesi gotama–</gathalast>
<paragraph line="348"><bold>Pucchā –</bold>imañca <pageBreak edition="M" number="1.0087" />panāvuso dhammadesanaṃ sutvā bhāradvājagotto brāhmaṇo imasmiṃ dhammavinaye pasanno kīdisaṃ pasannākāramakāsi, kīvattakañca atthaṃ sampādesi.</paragraph>
<paragraph line="349"><bold>Vissajjanā –</bold>imañca pana bhante dhammadesanaṃ sutvā bhāradvājagotto brāhmaṇo ‘‘abhikkantaṃ bho gotama, abhikkantaṃ bho gotama, seyyathāpi bho gotama nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya cakkhumanto rūpāni dakkhantī’’ti evamādinā bhante imasmiṃ dhammavinaye pasanno pasannākāramakāsi. Imañca pana bhante dhammadesanaṃ sutvā bhāradvājagotto brāhmaṇo bhagavato santike pabbajjaṃ upasampadaṃ yācitvā acirūpasampanno yāva arahattaṃ sampādesi.</paragraph>
<subhead line="350">Akkosasutta</subhead>
<paragraph line="351"><bold>Pucchā –</bold>akkosakabhāradvājasuttaṃ <pageBreak edition="M" number="1.0088" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="352"><bold>Vissajjanā –</bold>rājagahe bhante akkosakabhāradvājaṃ brāhmaṇaṃ ārabbha bhāsitaṃ. Akkosakabhāradvājo bhante brāhmaṇo bhagavantaṃ upasaṅkamitvā asabbhāhi pharusāhi vācāhi bhagavantaṃ akkosati paribhāsati. Tasmiṃ bhante vatthusmiṃ ‘‘taṃ kiṃ maññasi brāhmaṇa, api nukho te āgacchanti mittāmaccā <pageBreak edition="M" number="1.0089" />ñātisālohitā atitiyo’’ti evamādinā bhante bhagavatā bhāsitaṃ.</paragraph>
<gatha1 line="353">Akkodhassa <pageBreak edition="M" number="1.0091" />kuto kodho,</gatha1>
<gatha2 line="354">Dantassa samajīvino;</gatha2>
<gatha3 line="355">Sammadaññā vimuttassa,</gatha3>
<gathalast line="356">Upasantassa tādino.</gathalast>
<gatha1 line="357">Tasseva <pageBreak edition="M" number="1.0092" />tena pāpiyo,</gatha1>
<gatha2 line="358">Yo kuddhaṃ paṭikujjhati;</gatha2>
<gatha3 line="359">Kuddhaṃ appaṭikujjhanto,</gatha3>
<gathalast line="360">Saṅgāmaṃ jeti dujjayaṃ.</gathalast>
<gatha1 line="361">Ubhinnamatthaṃ carati,</gatha1>
<gatha2 line="362">Attano ca parassa ca;</gatha2>
<gatha3 line="363">Paraṃ saṅkupitaṃ ñatvā,</gatha3>
<gathalast line="364">Yo sato upasammati.</gathalast>
<gatha1 line="365">Ubhinnaṃ tikicchantānaṃ,</gatha1>
<gatha2 line="366">Attano ca parassa ca;</gatha2>
<gatha3 line="367">Janā maññanti bāloti,</gatha3>
<gathalast line="368">Ye dhammassa akovidā.</gathalast>
<paragraph line="369"><bold>Pucchā –</bold>imañca <pageBreak edition="M" number="1.0093" />panāvuso dhammadesanaṃ sutvā akkosakabhāradvājo brāhmaṇo imasmiṃ dhammavinaye pasanno kīdisaṃ pasannākāramakāsi. Kīvattakañca atthaṃ sampādesi.</paragraph>
<paragraph line="370"><bold>Vissajjanā –</bold>imañca pana bhante dhammadesanaṃ sutvā akkosakabhāradvājo brāhmaṇo ‘‘abhikkantaṃ bho gotama, abhikkantaṃ bho gotamā’’ti evamādinā imasmiṃ dhammavinaye pasanno pasannākāramakāsi. Yāva arahattā ca pana mahantaṃ atthaṃ sampādesi.</paragraph>
<subhead line="371">Bahudhītarasutta</subhead>
<paragraph line="372"><bold>Pucchā –</bold>tenāvuso <pageBreak edition="M" number="1.0095" />bhagavatā jānatā…pe… sammāsambuddhena brāhmaṇasaṃyutte bahudhītarasuttaṃ kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="373"><bold>Vissajjanā –</bold>kosalesu bhante aññatarasmiṃ vanasaṇḍe aññataraṃ bhāradvājagottaṃ brāhmaṇaṃ ārabbha bhāsitaṃ. Aññataro bhante bhāradvājagotto brāhmaṇo goṇe naṭṭhe pariyesanto bhagavato santike imā gāthāyo abhāsi.</paragraph>
<gatha1 line="374">‘‘Na hi nūnimassa samaṇassa, balībaddā catuddasa;</gatha1>
<gatha2 line="375">Ajjasaṭṭhiṃ na dissanti, tenāyaṃ samaṇo sukhī;</gatha2>
<gatha3 line="376">Na hi nūnimassa samaṇassa, tilākhettasmi pāpakā;</gatha3>
<gathalast line="377">Ekapaṇṇā dupaṇṇā ca, tenāyaṃ samaṇo sukhī.</gathalast>
<paragraph line="378">(Peyyāla)</paragraph>
<gatha1 line="379">Na hi nūnimassa samaṇassa, paccūsamhi iṇāyikā;</gatha1>
<gathalast line="380">Detha dethāti codenti, tenāyaṃ samaṇo sukhī’’ti.</gathalast>
<paragraph line="381">Tasmiṃ bhante vatthusmiṃ–</paragraph>
<gatha1 line="382">Na hi mayhaṃ brāhmaṇa, balībaddā catuddasa;</gatha1>
<gatha2 line="383">Ajjasaṭṭhiṃ na dissanti, tenāhaṃ brāhmaṇā sukhī;</gatha2>
<gatha3 line="384">Na hi mayhaṃ brāhmaṇa, tilākhettasmi pāpakā;</gatha3>
<gathalast line="385">Ekapaṇṇā dupaṇṇā ca, tenāhaṃ brāhmaṇā sukhī.</gathalast>
<paragraph line="386">(Peyyāla)</paragraph>
<gatha1 line="387">Na hi mayhaṃ brāhmaṇa, paccūsamhi iṇāyikā;</gatha1>
<gathalast line="388">Detha dethāti codenti, tenāhaṃ brāhmaṇā sukhīti.</gathalast>
<paragraph line="389">Evaṃ kho bhante bhagavatā bhāsitaṃ.</paragraph>
<paragraph line="390">(1)</paragraph>
<gatha1 line="391">Na <pageBreak edition="M" number="1.0096" />hi nūnimassa samaṇassa, balībaddā catuddasa;</gatha1>
<gathalast line="392">Ajjasaṭṭhiṃ na dissanti, tenāhaṃ samaṇo sukhī.</gathalast>
<paragraph line="393">(2)</paragraph>
<gatha1 line="394">Na hi nūnimassa samaṇassa, tilākhettasmi pāpakā;</gatha1>
<gathalast line="395">Ekapaṇṇā dupaṇṇā ca, tenāyaṃ samaṇo sukhī.</gathalast>
<paragraph line="396">(3)</paragraph>
<gatha1 line="397">Na <pageBreak edition="M" number="1.0097" />hi nūnimassa samaṇassa, tucchakoṭṭhasmi mūsikā;</gatha1>
<gathalast line="398">Ussoḷhikāya naccanti, tenāyaṃ samaṇo sukhī.</gathalast>
<paragraph line="399">(4)</paragraph>
<gatha1 line="400">Na hi nūnimassa samaṇassa, santhāro sattamāsiko;</gatha1>
<gathalast line="401">Uppāṭakehi sañchanno, tenāyaṃ samaṇo sukhī.</gathalast>
<paragraph line="402">(5)</paragraph>
<gatha1 line="403">Na hi nūnimassa samaṇassa, vidhavā satta dhītaro;</gatha1>
<gathalast line="404">Ekaputtā duputtā ca, tenāyaṃ samaṇo sukhī.</gathalast>
<paragraph line="405">(6)</paragraph>
<gatha1 line="406">Na <pageBreak edition="M" number="1.0098" />hi nūnimassa samaṇassa, piṅgalā tilakāhatā;</gatha1>
<gathalast line="407">Sottaṃ pādena bodheti, tenāyaṃ samaṇo sukhī.</gathalast>
<paragraph line="408">(7)</paragraph>
<gatha1 line="409">Na hi nūnimassa samaṇassa, paccūsami iṇāyikā;</gatha1>
<gathalast line="410">Detha dethāti codenti, tenāyaṃ samaṇo sukhī.</gathalast>
<paragraph line="411">(1)</paragraph>
<gatha1 line="412">Na <pageBreak edition="M" number="1.0099" />hi mayhaṃ brāhmaṇa, balībaddā catuddasa;</gatha1>
<gathalast line="413">Ajjasaṭṭhiṃ na dissanti, tenāhaṃ brāhmaṇā sukhī.</gathalast>
<paragraph line="414">(2)</paragraph>
<gatha1 line="415">Na hi mayhaṃ brāhmaṇa, tilākhettasmi pāpakā;</gatha1>
<gathalast line="416">Ekapaṇṇā dupaṇṇā ca, tenāhaṃ brāhmaṇā sukhī.</gathalast>
<paragraph line="417">(3)</paragraph>
<gatha1 line="418">Na hi mayhaṃ brāhmaṇa, tucchakoṭṭhasmi mūsikā;</gatha1>
<gathalast line="419">Ussoḷhīkāya naccanti, tenāhaṃ brāhmaṇā sukhī.</gathalast>
<paragraph line="420">(4)</paragraph>
<gatha1 line="421">Na hi mayhaṃ brāhmaṇa, santhāro sattamāsiko;</gatha1>
<gathalast line="422">Uppāṭakehi sañchanno, tenāhaṃ brāhmaṇā sukhī.</gathalast>
<paragraph line="423">(5)</paragraph>
<gatha1 line="424">Na <pageBreak edition="M" number="1.0100" />hi mayhaṃ brāhmaṇa, vidhavā satta dhītaro;</gatha1>
<gathalast line="425">Ekaputtā duputtā ca, tenāhaṃ brāhmaṇā sukhī.</gathalast>
<paragraph line="426">(6)</paragraph>
<gatha1 line="427">Na hi mayhaṃ brāhmaṇa, piṅgalā tilakāhatā;</gatha1>
<gathalast line="428">Sottaṃ pādena bodheti, tenāhaṃ brāhmaṇā sukhī.</gathalast>
<paragraph line="429">(7)</paragraph>
<gatha1 line="430">Na hi mayhaṃ brāhmaṇa, paccūsamhi iṇāyikā;</gatha1>
<gathalast line="431">Detha dethāti codenti, tenāhaṃ brāhmaṇā sukhī.</gathalast>
<paragraph line="432"><bold>Pucchā –</bold>imañca <pageBreak edition="M" number="1.0101" />panāvuso dhammadesanaṃ sutvā so bhāradvājagotto brāhmaṇo imasmiṃ dhammavinaye pasanno kīdisaṃ pasannākāramakāsi. Kīva mahantañca imasmiṃ dhammavinaye atthaṃ sampādesi.</paragraph>
<paragraph line="433"><bold>Vissajjanā –</bold>imañca pana bhante dhammadesanaṃ sutvā so bhāradvājagotto brāhmaṇo ‘‘abhikkantaṃ bho gotama abhikkantaṃ bho gotama, seyyathāpi bhogotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya, cakkhumanto rūpāni dukkhantī’’ti evamādinā imasmi dhammavinaye pasanno pasannākāramakāsi. Bhagavato ca santike ‘‘labheyyāhaṃ bhoto gotamassa santike pabbajaṃ, labheyyaṃ upasampada’’nti evamādinā pabbajjaṃ upasampadaṃ yācitvā acirūpasampanno yāva arahattā mahantaṃ visesaṃ sampādesi.</paragraph>
<subhead line="434">Kasibhāradvājasutta</subhead>
<paragraph line="435"><bold>Pucchā –</bold>tatthāvuso <pageBreak edition="M" number="1.0104" />ekādasamaṃ mahākassapādīhi porāṇadhammasaṃgāhakatherehi saṃgītaṃ kasibhāradvājasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="436"><bold>Vissajjanā –</bold>magadhesu bhante dakkhiṇāgirismiṃ ekanāḷāyaṃ brāhmaṇagāme kasibhāradvājaṃ brāhmaṇaṃ ārabbha bhāsitaṃ. Kasibhāradvājo bhante brāhmaṇo bhagavantaṃ gāthāya ajjhabhāsi.</paragraph>
<paragraph line="437">‘‘Kassako <pageBreak edition="M" number="1.0105" />paṭijānāsi, na ca passāmi te kasiṃ. Kassako pucchito brūhi, kathaṃ jānemu taṃ kasi’’nti. Tasmiṃ bhante vatthusmiṃ–</paragraph>
<gatha1 line="438">‘‘Saddhā bījaṃ tapo vuṭṭhi, paññā me yuganaṅgalaṃ;</gatha1>
<gathalast line="439">Hirī īsā mano yottaṃ, sati me phālapācanaṃ.</gathalast>
<gatha1 line="440">Kāyagutto vacīgutto, āhāre udare yato;</gatha1>
<gathalast line="441">Saccaṃ karomi niddānaṃ, soraccaṃ me pamocanaṃ.</gathalast>
<gatha1 line="442">Vīriyaṃ me dhuradhorayhaṃ, yogakkhemādhivāhanaṃ;</gatha1>
<gathalast line="443">Gacchati anivattantaṃ, yattha gantvā na socati.</gathalast>
<gatha1 line="444">Evamesā kasī kaṭṭhā, sā hoti amatapphalā;</gatha1>
<gathalast line="445">Etaṃ kasiṃ kasitvāna, sabbadukkhā pamuccatī’’ti.</gathalast>
<paragraph line="446">Evaṃ kho bhante bhagavatā bhāsitaṃ.</paragraph>
<gatha1 line="447">Kassako <pageBreak edition="M" number="1.0106" />paṭijānāsi, na ca passāmi te kasiṃ;</gatha1>
<gathalast line="448">Kassako pucchito brūhi, kathaṃ jānemu taṃ kasiṃ.</gathalast>
<gatha1 line="449">Saddhā <pageBreak edition="M" number="1.0107" />bījaṃ tapo vuṭṭhi, paññā me yuganaṅgalaṃ;</gatha1>
<gathalast line="450">Hirī īsā mano yottaṃ, sati me phālapācanaṃ.</gathalast>
<paragraph line="451"><bold>Pucchā –</bold>imañca <pageBreak edition="M" number="1.0109" />panāvuso dhammadesanaṃ sutvā so kasibhāradvājo brāhmaṇo imasmiṃ dhammavinaye pasanno kīdisaṃ pasannākāramakāsi.</paragraph>
<paragraph line="452"><bold>Vissajjanā –</bold>imañca pana bhante dhammadesanaṃ sutvā kasibhāradvājo brāhmaṇo ‘‘abhikkantaṃ bho gotama, abhikkantaṃ bho gotamā’’tievamādinā imasmiṃ dhammavinaye pasanno pasannākāramakāsi.</paragraph>
<paragraph line="453">Seyyathāpi bho gotama ukkujjitaṃ vā nikkujjeyya.</paragraph>
<subhead line="454">Udayasutta</subhead>
<paragraph line="455"><bold>Pucchā –</bold>udayasuttaṃ <pageBreak edition="M" number="1.0110" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="456"><bold>Vissajjanā –</bold>sāvatthiyaṃ bhante udayaṃ brāhmaṇaṃ ārabbha bhāsitaṃ. Udayo bhante brāhmaṇo bhagavantaṃ etadavoca ‘‘pakaṭṭhakoyaṃ samaṇo gotamo punappunaṃ āgacchatī’’ti. Tasmiṃ bhante vatthusmiṃ–</paragraph>
<gatha1 line="457">Punappunañceva vapanti bījaṃ, punappunaṃ vassati devarājā;</gatha1>
<gathalast line="458">Punappunaṃ khettaṃ kasanti kassakā, punappunaṃ dhaññamupeti raṭṭhaṃ.</gathalast>
<paragraph line="459">Evamādinā bhante bhagavatā bhāsitaṃ.</paragraph>
<gatha1 line="460">Punappunaṃ <pageBreak edition="M" number="1.0111" />ceva vapanti bījaṃ, punappunaṃ vassati deva rājā;</gatha1>
<gathalast line="461">Punappunaṃ khettaṃ kasanti kassakā, punappunaṃ dhaññamupeti raṭṭhaṃ.</gathalast>
<gatha1 line="462">Punappunaṃ <pageBreak edition="M" number="1.0112" />yācakā yācayanti, punappunaṃ dānapatī dadanti;</gatha1>
<gathalast line="463">Punappunaṃ dānapatī daditvā, punappunaṃ saggamupeti ṭhānaṃ.</gathalast>
<gatha1 line="464">Punappunaṃ khīranikā duhanti, punappunaṃ vaccho upeti mātaraṃ;</gatha1>
<gathalast line="465">Punappunaṃ kilamati phandati ca, punappunaṃ gabbhamupeti mando.</gathalast>
<gatha1 line="466">Punappunaṃ jāyati mīyati ca, punappunaṃ sivathikaṃ haranti;</gatha1>
<gathalast line="467">Maggañca laddhā apunabbhavāya, na punappunaṃ jāyati bhūripañño-hu–</gathalast>
<subhead line="468">Mātuposakasutta</subhead>
<paragraph line="469"><bold>Pucchā –</bold>mātuposakasuttaṃ <pageBreak edition="M" number="1.0113" />panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="470"><bold>Vissajjanā –</bold>sāvatthiyaṃ bhante mātuposakaṃ brāhmaṇaṃ ārabbha bhāsitaṃ. Mātuposako bhante brāhmaṇo bhagavantaṃ etadavoca ‘‘ahañhi bho gotama dhammena bhikkhaṃ pariyesāmi, dhammena bhikkhaṃ pariyesitvā mātāpitaro posemi, kaccāhaṃ bho gotama evaṃkārī kiccakārī homī’’ti, tasmiṃ bhante vatthusmiṃ ‘‘taggha tvaṃ brāhmaṇa evaṃkārī kiccakārī hosi, yo kho brāhmaṇa dhammena bhikkhaṃ pariyesati, dhammena bhikkhaṃ pariyesitvā mātāpitaro poseti, bahuṃ so puññaṃ pasavatī’’ti evamādinā bhante bhagavatā bhāsitā.</paragraph>
<gatha1 line="471">Yo <pageBreak edition="M" number="1.0114" />mātaraṃ vā pitaraṃ vā, macco dhammena posati;</gatha1>
<gatha2 line="472">Tāya naṃ pāricariyāya, mātāpitūsu paṇḍitā;</gatha2>
<gathalast line="473">Idheva naṃ pasaṃsanti, pecca sagge pamodati–</gathalast>
<subhead line="474">Khomadussasutta</subhead>
<paragraph line="475"><bold>Pucchā –</bold>tenāvuso <pageBreak edition="M" number="1.0115" />bhagavatā…pe… sammāsambuddhena brāhmaṇasaṃyutte khomadussasuttaṃ kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="476"><bold>Vissajjanā –</bold>sakkesu bhante khomadusse nāma sakyānaṃ nigame khomadussake brāhmaṇagahapatike ārabbha bhāsita, khomadussakā bhante brāhmaṇagahapatikā bhagavantaṃ etadavocuṃ ‘‘ke ca muṇḍakā samaṇakā, ke ca sabhādhammaṃ jānissantī’’ti.</paragraph>
<paragraph line="477">Tasmiṃ bhante vatthusmiṃ–</paragraph>
<gatha1 line="478">‘‘Nesā sabhā yattha na santi santo,</gatha1>
<gatha2 line="479">Santo na te ye na vadanti dhammaṃ;</gatha2>
<gatha3 line="480">Rāgañca dosañca pahāya mohaṃ,</gatha3>
<gathalast line="481">Dhammaṃ vadantā ca bhavanti santo’’ti.</gathalast>
<paragraph line="482">Evaṃ kho bhante bhagavatā bhāsitaṃ.</paragraph>
<gatha1 line="483">Nesā <pageBreak edition="M" number="1.0116" />sabhā yattha nasanti santo,</gatha1>
<gatha2 line="484">Santo na te ye na vadanti dhammaṃ;</gatha2>
<gatha3 line="485">Rāgañca dosañca pahāya mohaṃ,</gatha3>
<gathalast line="486">Dhammaṃ vadantā ca bhavanti santo–</gathalast>
<title line="487">Vaṅgīsasaṃyutta</title>
<subhead line="488">Ānandasutta</subhead>
<paragraph line="489"><bold>Pucchā –</bold>vaṅgīsasaṃyutte <pageBreak edition="M" number="1.0117" />panāvuso catutthaṃ saṃṅgītaṃ ānandasuttaṃ katthakaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="490"><bold>Vissajjanā –</bold>sāvatthiyaṃ bhante āyasmantaṃ vaṅgīsattheraṃ ārabbha āyasmatā ānandattherena dhammabhaṇḍāgārikena bhāsitaṃ. Āyasmatā bhante vaṅgīso āyasmantaṃ ānandaṃ gāthāya ajjhabhāsi–</paragraph>
<gatha1 line="491">‘‘Kāmarāgena ḍayhāmi, cittaṃ me pariḍayhati;</gatha1>
<gathalast line="492">Sādhu nibbāpanaṃ brūhi, anukampāya gotamā’’ti.</gathalast>
<paragraph line="493">Tasmiṃ bhante vatthusmiṃ–</paragraph>
<gatha1 line="494">‘‘Saññāya vipariyesā, cittaṃ te pariḍayhati;</gatha1>
<gatha2 line="495">Nimittaṃ parivajjehi, subhaṃ rāgūpasaṃhitaṃ;</gatha2>
<gatha3 line="496">Saṅkhāre parato passa, dukkhato mā ca attato;</gatha3>
<gatha2 line="497">Nibbāpehi mahārāgaṃ, mā ḍayhittho punappunaṃ;</gatha2>
<gatha3 line="498">Asubhāya cittaṃ bhāvehi, ekaggaṃ susamāhitaṃ;</gatha3>
<gatha2 line="499">Sati kāyagatā tyatthu, nibbidābahulo bhava;</gatha2>
<gatha3 line="500">Animittañca bhāvehi, mānānusayamujjaha;</gatha3>
<gathalast line="501">Tato mānābhisamayā, upasanto carissasī’’ti.</gathalast>
<paragraph line="502">Evaṃ kho bhante āyasmatā ānandattherena dhammabhaṇḍāgārikena bhāsitaṃ.</paragraph>
<gatha1 line="503">Kāmarāgena <pageBreak edition="M" number="1.0118" />ḍayhāmi, cittaṃ me pariḍayhati;</gatha1>
<gathalast line="504">Sādhu nibbāpanaṃ brūhi, anukampāya gotama–</gathalast>
<gatha1 line="505">Saññāya <pageBreak edition="M" number="1.0119" />vipariyesā, cittaṃ te pariḍayhati;</gatha1>
<gathalast line="506">Nimittaṃ parivajjehi, subhaṃ rāgūpasaṃhitaṃ.</gathalast>
<gatha1 line="507">Saṅkhāre paratopassa, dukkhato mā ca attato;</gatha1>
<gathalast line="508">Nibbāpehi mahārāgaṃ, mā ḍayhittho punappunaṃ.</gathalast>
<gatha1 line="509">Asubhāya cittaṃ bhāvehi, ekaggaṃ susamāhitaṃ;</gatha1>
<gathalast line="510">Sati kāyagatā tyatthu, nibbidābahulo bhava.</gathalast>
<gatha1 line="511">Animittañca <pageBreak edition="M" number="1.0120" />bhāvehi, mānānusayamujjaha;</gatha1>
<gathalast line="512">Tato mānābhisamayā, upasanto carissasi.</gathalast>
<subhead line="513">Vaṅgīsasutta</subhead>
<paragraph line="514"><bold>Pucchā –</bold>tattha āvuso dvādasamaṃ vaṅgīsasuttaṃ kattha kena kathañca bhāsitaṃ.</paragraph>
<paragraph line="515"><bold>Vissajjanā –</bold>sāvatthiyaṃ bhante āyasmatā vaṅgīsattherena acira arahattappattena vimuttisukhapaṭisaṃvedinā–</paragraph>
<gatha1 line="516">‘‘Kāveyyamattā vicarimha pubbe, gāmāgāmaṃ purāpuraṃ,</gatha1>
<gatha2 line="517">Athaddasāma sambuddhaṃ, saddhā no upapajjatha;</gatha2>
<gatha3 line="518">So me dhamma madesesi, khandhāyatana dhātuyo;</gatha3>
<gatha2 line="519">Tassāhaṃ dhammaṃ sutvāna, pabbajiṃ anagāriyaṃ;</gatha2>
<gatha3 line="520">Bahunnaṃ vata atthāya, bodhiṃ ajjhagamā muni;</gatha3>
<gatha2 line="521">Bhikkhūnaṃ bhikkhūnīnañca, ye niyāmagataddasā;</gatha2>
<gatha3 line="522">Svāgataṃ <pageBreak edition="M" number="1.0121" />vata me āsi, mama buddhassa santike;</gatha3>
<gatha2 line="523">Tisso vijjā anuppattā, kataṃ buddhassa sāsanaṃ;</gatha2>
<gatha3 line="524">Pubbe nivāsaṃ jānāmi, dibbacakkhuṃ visodhitaṃ;</gatha3>
<gathalast line="525">Tevijjo iddhipattomhi, cetopariyāya kovido.</gathalast>
<paragraph line="526">Evaṃ kho bhante udānavasena bhāsitaṃ.</paragraph>
<gatha1 line="527">Kāveyya <pageBreak edition="M" number="1.0124" />mattā vicarimha pubbe; Gāmāgāmaṃpurāpuraṃ,</gatha1>
<gathalast line="528">Athaddasāma sambuddhaṃ, saddhā no upapajjatha.</gathalast>
<gatha1 line="529">So <pageBreak edition="M" number="1.0125" />me dhammamadesesi, khandhāyatana dhātuyo;</gatha1>
<gathalast line="530">Tassāhaṃ dhammaṃ sutvāna, pabbajiṃ anagāriyaṃ.</gathalast>
<gatha1 line="531">Bahunnaṃ vata atthāya, bodhiṃ ajjhagamā muni;</gatha1>
<gathalast line="532">Bhikkhūnaṃ bhikkhunī nañca, ye niyāmagataddasā.</gathalast>
<gatha1 line="533">Svāgataṃ vata me āsi, mama buddhassa santike;</gatha1>
<gathalast line="534">Tasso vijjā anuppattā, kataṃ buddhassa sāsanaṃ.</gathalast>
<gatha1 line="535">Pubbenivāsaṃ <pageBreak edition="M" number="1.0126" />jānāmi; Dibbacakkhu visodhitaṃ;</gatha1>
<gathalast line="536">Tevijjo iddhipattomhi, cetopariyāyakovido.</gathalast>
<title line="537">Vanasaṃyutta</title>
<subhead line="538">Ānandasutta</subhead>
<paragraph line="539"><bold>Pucchā –</bold>vanasaṃyutte panāvuso pañcamaṃ saṃgītaṃ ānandasuttaṃ kadā kattha kaṃ ārabbha kismiṃ vatthusmiṃ kena kathañca bhāsitaṃ.</paragraph>
<paragraph line="540"><bold>Vissajjanā –</bold>kosalesu bhante aññatarasmiṃ vanasaṇḍe aciraparinibbute bhagavati āyasmantaṃ ānandaṃ ārabbha tasmiṃ vanasaṇḍe adhivatthāya devatāya bhāsitaṃ. Āyasmā bhante ānando aciraparinibbute bhagavati ativelaṃ gihisaññattibahulo viharati, tasmiṃ bhante vatthusmiṃ–</paragraph>
<gatha1 line="541">‘‘Rukkhamūlagahanaṃ pasakkiya,</gatha1>
<gatha2 line="542">Nibbānaṃ hadayasmiṃ opiya;</gatha2>
<gatha3 line="543">Jhāya gotama mā pamādo,</gatha3>
<gathalast line="544">Kiṃ te biḷibiḷikā karissatī’’ti.</gathalast>
<paragraph line="545">Evaṃ <pageBreak edition="M" number="1.0127" />kho bhante vanasaṇḍe adhivatthāya devatāya āyasmato ānandattherassa anukampikāya atthakāmāya bhāsitaṃ.</paragraph>
<gatha1 line="546">Rukkhamūla <pageBreak edition="M" number="1.0128" />gahanaṃ pasakkiya, nibbānaṃ hadayasmiṃ opiya;</gatha1>
<gathalast line="547">Jhāya gotama mā pamādo, kiṃ te biḷibiḷikā karissati-hu–</gathalast>
<title line="548">Yakkhasaṃyutta</title>
<subhead line="549">Indakasutta</subhead>
<paragraph line="550"><bold>Pucchā –</bold>yakkhasaṃyutte <pageBreak edition="M" number="1.0129" />panāvuso paṭhamaṃ saṃgītaṃ indakasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="551"><bold>Vissajjanā –</bold>rājagahe bhante indakūṭe pabbate indakassa yakkhassa bhavane indakaṃ yakkhaṃ ārabbha bhāsitaṃ. Indako bhante yakkho attavādo bhagavantaṃ upasaṅkamitvā gāthāya ajjhabhāsi–</paragraph>
<gatha1 line="552">‘‘Rūpaṃ na jīvanti vadanti buddhā,</gatha1>
<gatha2 line="553">Kathaṃ nvayaṃ vindatimaṃ sarīraṃ;</gatha2>
<gatha3 line="554">Kutassa aṭṭhīyakapiṇḍamebhi,</gatha3>
<gathalast line="555">Kathaṃ nvayaṃ sajjati gabbharasmi’’nti.</gathalast>
<paragraph line="556">Tasmiṃ bhante vatthusmiṃ–</paragraph>
<gatha1 line="557">‘‘Paṭhamaṃ kalalaṃ hoti, kalalā hoti abbudaṃ,</gatha1>
<gatha2 line="558">Abbudā jāyate pesi, pesi nibbattatī ghano;</gatha2>
<gatha3 line="559">Ghanā pasākhā jāyanti, kesā lomā nakhāpica;</gatha3>
<gatha2 line="560">Yañcassa bhuñjatī mātā, annaṃ pānañca bhojanaṃ;</gatha2>
<gathalast line="561">Tena so tattha yāpeti, mātukucchigatonaro’’ti.</gathalast>
<paragraph line="562">Evaṃ kho bhante bhagavatā bhāsitaṃ.</paragraph>
<subhead line="563">Āḷavakasutta</subhead>
<paragraph line="564"><bold>Pucchā –</bold>tenāvuso <pageBreak edition="M" number="1.0132" />bhagavatā…pe… sammāsambuddhena yakkhasaṃyutte āḷavakasuttaṃ kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="565"><bold>Vissajjanā –</bold>āḷaviyaṃ bhante āḷavakassa yakkhassa bhavane āḷavakaṃ yakkhaṃ ārabbha bhāsitaṃ. Āḷavako bhante yakkho bhagavantaṃ gāthāya ajjhabhāsi–</paragraph>
<gatha1 line="566">Kiṃ sūdhavittaṃ purisassa seṭṭhaṃ,</gatha1>
<gatha2 line="567">Kiṃ su suciṇṇaṃ sukhamāvahāti;</gatha2>
<gatha3 line="568">Kiṃ su have sādutaraṃ rasānaṃ,</gatha3>
<gathalast line="569">Kathaṃ jīviṃ jīvitāmāhu seṭṭhanti.</gathalast>
<paragraph line="570">Tasmiṃ bhante vatthusmiṃ–</paragraph>
<gatha1 line="571">Saddhīca vittaṃ purisassa seṭṭhaṃ,</gatha1>
<gatha2 line="572">Dhammo suciṇṇo sukhamāvahāti;</gatha2>
<gatha3 line="573">Saccaṃ have sādutaraṃ rasānaṃ,</gatha3>
<gathalast line="574">Paññājīviṃ jīvitamāhu seṭṭhanti.</gathalast>
<paragraph line="575">Evamādinā bhante bhagavatā bhāsitaṃ.</paragraph>
<paragraph line="576">Na <pageBreak edition="M" number="1.0134" />khvāhaṃ taṃ āvuso nikkhamissāmi, yaṃ te karaṇīyaṃ, taṃ karohi,</paragraph>
<paragraph line="577">Pañhaṃ taṃ samaṇa pucchissāmi, sace me na byākarissasi, cittaṃ vā te khipissāmi, hadayaṃ vā te phālessāmi, pādesu vā gahetvā pāragaṅgāya khipissāmi–</paragraph>
<gatha1 line="578">Kiṃ <pageBreak edition="M" number="1.0135" />sūkha vittaṃ purisassa seṭṭhaṃ, kiṃ su suciṇṇaṃ sukhamāvahāti;</gatha1>
<gathalast line="579">Kiṃ su have sādubharaṃ rasānaṃ, kathaṃ jīviṃ jīvitamāhu seṭṭhaṃ–</gathalast>
<gatha1 line="580">Saddhīdha vittaṃ purisassa seṭṭhaṃ, dhammo suciṇṇo sukhamāvahāti;</gatha1>
<gathalast line="581">Saccaṃ have sādutaraṃ rasānaṃ, paññājīviṃ jīvitamāhu seṭṭhaṃ;</gathalast>
<gatha1 line="582">Kathaṃsu <pageBreak edition="M" number="1.0136" />tarati oghaṃ, kathaṃsu tarati aṇṇavaṃ;</gatha1>
<gathalast line="583">Kathaṃsu dukkha macceti, kathaṃsu parisujjhati.</gathalast>
<gatha1 line="584">Saddhāya tarati oghaṃ, appamādena aṇṇavaṃ;</gatha1>
<gathalast line="585">Vīriyena dukkha macceti, paññāya parisujjhati–</gathalast>
<gatha1 line="586">Kathaṃsu <pageBreak edition="M" number="1.0137" />labhate paññaṃ, kathaṃsu vindate dhanaṃ;</gatha1>
<gatha2 line="587">Kathaṃsu kittiṃ pappoti, kathaṃ mittāni ganthati;</gatha2>
<gathalast line="588">Asmā lokā paraṃ lokaṃ, kathaṃ pecca na socati–</gathalast>
<gatha1 line="589">Saddahāno arahataṃ, dhammaṃ nibbānapattiyā;</gatha1>
<gatha2 line="590">Sussūsaṃ labhate paññaṃ, appamatto vicakkhaṇo;</gatha2>
<gatha3 line="591">Patirūpakārī dhuravā, uṭṭhātā vindate dhanaṃ;</gatha3>
<gatha2 line="592">Saccena <pageBreak edition="M" number="1.0138" />kittiṃ pappoti, dadaṃ mittāni ganthati;</gatha2>
<gatha3 line="593">Asmā lokā paraṃ lokaṃ, evaṃ pecca na socati;</gatha3>
<gatha2 line="594">Yassete caturo dhammā, saddhassa gharamesino;</gatha2>
<gathalast line="595">Saccaṃ dhammo dhiti cāgo, sa ve peccana socati–</gathalast>
<title line="596">Sakkasaṃyutta</title>
<subhead line="597">Vatapadasutta</subhead>
<paragraph line="598"><bold>Pucchā –</bold>sakkasaṃyutte <pageBreak edition="M" number="1.0139" />panāvuso vatapadasuttaṃ bhagavatā kattha kaṃ ārabbha kathañca bhāsitaṃ.</paragraph>
<paragraph line="599"><bold>Vissajjanā –</bold>sāvatthiyaṃ bhante sambahule bhikkhū ārabbha sakkassa bhikkhave devānamindassa pubbe manussabhūtassa satta vatapadāni samattāni samādinnāni ahesuṃ, yesaṃ samādinnattā sakko sakkattaṃ ajjhagāti evamādinā bhante bhagavatā bhāsitaṃ.</paragraph>
<paragraph line="600">Sakkassa <pageBreak edition="M" number="1.0141" />bhikkhave devānamindassa pubbe manussabhūtassa imāni satta vatapadāni samattāni samādinnāni ahesuṃ.</paragraph>
<gatha1 line="601">Mātāpettibharaṃ jantuṃ, kule jeṭṭhāpacāyinaṃ;</gatha1>
<gatha2 line="602">Saṇhaṃ sakhilasambhāsaṃ, pesuṇeyyappahāyinaṃ;</gatha2>
<gatha3 line="603">Maccheravinaye yuttaṃ, saccaṃ kodhābhibhuṃ naraṃ;</gatha3>
<gathalast line="604">Taṃ ve devā tāvatiṃsā, āhu ‘‘sappuriso’’iti.</gathalast>
<subhead line="605">Daliddasutta</subhead>
<paragraph line="606"><bold>Pucchā –</bold>daliddasuttaṃ panāvuso kattha kaṃ ārabbha kathañca bhāsitaṃ. Vissajjanā. Rājagahe bhante sambahule bhikkhū ārabbha ‘‘bhūtapubbaṃ bhikkhave aññataro puriso imasmiṃyeva rājagahe manussadaliddo <pageBreak edition="M" number="1.0142" />ahosi manussakapaṇo manussavarāko, so tathāgatappavedite dhammavinaye saddhaṃ samādiyi, sīlaṃ, sutaṃ, cāgaṃ, paññaṃ samādiyī’’ti evamādinā bhante bhagavatā bhāsitaṃ.</paragraph>
<gatha1 line="607">Yassa <pageBreak edition="M" number="1.0144" />saddhā tathāgate, acalā suppatiṭṭhitā;</gatha1>
<gathalast line="608">Sīlañca yassa kalyāṇaṃ, ariyakantaṃ pasaṃsitaṃ.</gathalast>
<subhead line="609">Yajamānasutta</subhead>
<paragraph line="610"><bold>Pucchā –</bold>yajamānasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.</paragraph>
<paragraph line="611"><bold>Vissajjanā –</bold>rājagahe <pageBreak edition="M" number="1.0145" />bhante sakkaṃ devānamindaṃ ārabbha bhāsitaṃ. Sakko bhante devānamindo bhagavantaṃ gāthāya ajjhabhāsi–</paragraph>
<gatha1 line="612">‘‘Yajamānānaṃ manussānaṃ, puññapekkhāna pāṇinaṃ;</gatha1>
<gathalast line="613">Karotaṃ opadhikaṃ puññaṃ, kattha dinnaṃ mahapphala’’nti.</gathalast>
<paragraph line="614">Tasmiṃ bhante vatthusmiṃ–</paragraph>
<gatha1 line="615">‘‘Cattāro ca paṭipannā, cattāroca phale ṭhitā;</gatha1>
<gatha2 line="616">Esa saṅgho ujubhūto, paññāsīlasamāhito;</gatha2>
<gatha3 line="617">Yajamānānaṃ manussānaṃ, puññapekkhāna pāṇinaṃ;</gatha3>
<gathalast line="618">Karotaṃ opadhikaṃ puññaṃ, saṅghe dinnaṃ mahapphalaṃ’’nti.</gathalast>
<paragraph line="619">Evaṃ kho bhante bhagavatā bhāsitaṃ.</paragraph>
<gatha1 line="620">Yajamānānaṃ <pageBreak edition="M" number="1.0146" />manussānaṃ, puññapekkhāna pāṇinaṃ,</gatha1>
<gathalast line="621">Karotaṃ opadhitaṃ puññaṃ, kattha dinnaṃ mahapphalaṃ–</gathalast>
<gatha1 line="622">Cattāro ca paṭipannā, cattāro ca phale ṭhitā;</gatha1>
<gatha2 line="623">Esa saṅgho ujubhūto, paññāsīlasamāhito;</gatha2>
<gatha3 line="624">Yajamānānaṃ manussānaṃ, puññapekkhāna pāṇinaṃ;</gatha3>
<gathalast line="625">Karotaṃ opadhikaṃ puññaṃ, saṅghe dinnaṃ mahapphalaṃ–</gathalast>
<subhead line="626">Gahaṭṭhavandanāsutta</subhead>
<paragraph line="627"><bold>Pucchā –</bold>gahaṭṭhavandanāsuttaṃ <pageBreak edition="M" number="1.0147" />panāvuso bhagavatā kattha kaṃ ārabbha kathañca bhāsitaṃ.</paragraph>
<paragraph line="628"><bold>Vissajjanā –</bold>sāvatthiyaṃ bhante sambahule bhikkhū ārabbha ‘‘bhūtapubbaṃ bhikkhave sakko devānamindo mātaliṃ saṅgāhakaṃ āmantesī’’ti evamādinā bhante bhagavatā bhāsitaṃ.</paragraph>
<gatha1 line="629">Taṃ <pageBreak edition="M" number="1.0148" />namassanti tevijjā, sabbe bhummāca khattiyā;</gatha1>
<gatha2 line="630">Cattāro ca mahārājā, tidasāca yasassino;</gatha2>
<gathalast line="631">Athako nāma so yakkho, yaṃ tvaṃ sakka namassasi–</gathalast>
<gatha1 line="632">Ahañca <pageBreak edition="M" number="1.0149" />sīlasampanne, cirarattasamāhite;</gatha1>
<gathalast line="633">Sammāpabbajite vande, brahmacariyaparāyane.</gathalast>
<gatha1 line="634">Ye gahaṭṭhā puññakarā, sīlavanto upāsakā;</gatha1>
<gathalast line="635">Dhammena dāraṃ posenti, te namassāmi mātali.</gathalast>
</body>
</document>