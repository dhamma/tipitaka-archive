<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/e0902n.nrf1.xml</normativeSource>
    <archivePath>roman/anya/sangayana-puccha vissajjana/majjhimanikaya (pu-vi)/majjhimapannasapali.xml</archivePath>
    <baseFileName>majjhimapannasapali</baseFileName>
    <titlePath>Majjhimapaṇṇāsapāḷi - Majjhimanikāya (pu-vi) - Saṅgāyana-puccha vissajjanā - Anya</titlePath>
    <versions>
    </versions>
  </metadata>
  <content>
    <chapter line="1">Majjhimapaṇṇāsapāḷi</chapter>
    <subhead line="2">Kandarakasutta</subhead>
    <paragraph line="3"><bold>Pucchā –</bold> tenāvuso <pageBreak edition="M" number="1.0155" /> jānatā…pe… sammāsambuddhena kandarakasuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="4"><bold>Vissajjanā –</bold> campāyaṃ bhante gaggarāya pokkharaṇiyā tīre pessañca hatthārohaputtaṃ kandarakañca paribbājakaṃ ārabbha bhāsitaṃ, kandarako bhante paribbājako bhagavato ca bhikkhusaṅghassa ca vaṇṇaṃ abhāsi, pesso ca bhante hatthārohaputto bhagavato ca dhammadesanāya ca vaṇṇaṃ abhāsi. Tasmiṃ bhante vatthusmiṃ bhāsitaṃ.</paragraph>
    <paragraph line="5"><bold>Pucchā –</bold> evaṃ <pageBreak edition="M" number="1.0156" /> kho āvuso kandarakena paribbājakena bhagavato ca bhikkhusaṅghassa ca abhippasannena vaṇṇe bhāsite kathaṃ bhagavā taṃ samanujānitvā dhammadesanārambhaṃ ārabhi, kathañca pesso hatthārohaputto bhagavato ca dhammadesanāya ca vaṇṇaṃ abhāsi <pageBreak edition="M" number="1.0157" />, kathañca pessassa hatthārohaputtassa ajjhāsayānurūpaṃ dhammaṃ desesi.</paragraph>
    <paragraph line="6"><bold>Vissajjanā –</bold> evaṃ kho bhante kandarakena paribbājakena bhagavato ca bhikkhusaṅghassa ca abhippasannena vaṇṇe bhāsite ‘‘evametaṃ kandaraka evametaṃ kandaraka’’ evamādinā bhagavā taṃ samanujānitvā ‘‘santi hi kandaraka bhikkhū imasmiṃ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññā vimuttā’’ti evamādinā dhammadesanaṃ samārabhi. Atha kho bhante pesso hatthārohaputto ‘‘acchariyaṃ bhante abbhutaṃ bhante yāva supaññattā cime bhante bhagavatā cattāro satipaṭṭhānā sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāyā’’ti evamādinā bhagavato ca dhammadesanāya vaṇṇaṃ abhāsi, bhagavāpi bhante ‘‘gahanañhetaṃ pessa yadidaṃ manussā, uttānakañhetaṃ pessa yadidaṃ pasavo’’tiādinā pessassa hatthārohaputtassa ajjhāsayānurūpaṃ dhammakathaṃ desesi.</paragraph>
    <paragraph line="7"><bold>Pucchā –</bold> taṃ <pageBreak edition="M" number="1.0162" /> panāvuso dhammadesanaṃ sutvā pessassa hatthārohaputtassa kīdiso ānisaṃso adhigato, kathañca bhagavā taṃ puggalacatukkadesanaṃ saṃkhittena bhāsitaṃ, bhikkhūnaṃ vitthārena vibhajitvā desesi.</paragraph>
    <paragraph line="8"><bold>Vissajjanā –</bold> taṃ kho pana bhante dhammaṃ sutvā pessassa hatthārohaputtassa dve ānisaṃsā adhigatā saṅghe ca pasādo satipaṭṭhānapariggahaṇūpāyo <pageBreak edition="M" number="1.0163" /> ca abhinavo. Bhagavā ca bhante taṃ puggalacatukkadesanaṃ bhikkhūhi yācito ‘‘katamo ca bhikkhave puggalo attaparitāpanānuyogamanuyutto’’tiādinā saṃkhittena bhāsitaṃ, vitthārena atthaṃ avibhattaṃ. Vitthārena vibhajitvā desesi.</paragraph>
    <subhead line="9">Aṭṭhakanāgarasutta</subhead>
    <paragraph line="10"><bold>Pucchā –</bold> aṭṭhakanāgarasuttaṃ <pageBreak edition="M" number="1.0166" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="11"><bold>Vissajjanā –</bold> vesāliyaṃ bhante veḷuvagāmake gahapatiṃ aṭṭhakanāgaraṃ ārabbha āyasmatā ānandattherena dhammabhaṇḍāgārikena bhāsitaṃ. Dasamo bhante gahapati aṭṭhakanāgaro āyasmantaṃ ānandaṃ upasaṅkamitvā etadavoca ‘‘atthi nu kho bhante ānanda tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṃ vimuccati, aparikkhiṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇātī’’ti, tasmiṃ bhante vatthusmiṃ bhāsitaṃ.</paragraph>
    <subhead line="12">Sekhasutta</subhead>
    <paragraph line="13"><bold>Pucchā –</bold> sekhasuttaṃ <pageBreak edition="M" number="1.0168" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="14"><bold>Vissajjanā –</bold> sakkesu bhante kapilavatthusmiṃ santhāgāre āyasmatā ānandattherena dhammabhaṇḍāgārikena kāpilavatthave sakye ārabbha bhāsitaṃ. Bhagavā bhante kāpilavatthave sakye bahudevarattiṃ dhammiyā kathāya sandassetvā samādapetvā samuttejetvā sampahaṃsetvā āyasmantaṃ ānandaṃ āmantesi ‘‘paṭibhātu taṃ ānanda kāpilavatthavānaṃ sakyānaṃ sekho pāṭipado, piṭṭhi me āgilāyati, tamahaṃ āyamissāmī’’ti. Tasmiṃ bhante vatthusmiṃ bhāsitaṃ.</paragraph>
    <subhead line="15">Potaliyasutta</subhead>
    <paragraph line="16"><bold>Pucchā –</bold> potaliyasuttaṃ <pageBreak edition="M" number="1.0170" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="17"><bold>Vissajjanā –</bold> aṅguttarāpesu bhante āpaṇe nāma aṅguttarāpānaṃ nigame potaliyaṃ gahapatiṃ paṭikkhittasabbakammantaṃ ārabbha bhāsitaṃ. Potaliyo bhante gahapati paṭikkhittasabbakammanto yena bhagavā tenupasaṅkami, upasaṅkamanto bhagavatā gahapativādena samudācariyamāno kupito anattamano bhagavantaṃ etadavoca ‘‘tayidaṃ bho gotama nacchannaṃ tayidaṃ nappatirūpaṃ, yaṃ maṃ tvaṃ gahapativādena samudācarasī’’ti. Tasmiṃ bhante vatthusmiṃ bhāsitaṃ.</paragraph>
    <paragraph line="18"><bold>Pucchā –</bold> kathañcāvuso <pageBreak edition="M" number="1.0172" /> bhagavā kāmānaṃ ādīnavaṃ vitthārena pakāsetvā ariyassa vinaye vohārasamucchedaṃ dassesi.</paragraph>
    <paragraph line="19"><bold>Vissajjanā –</bold> atha bhante bhagavā ariyassa vinaye vohārasamucchedāya aṭṭha dhamme vibhajitvā ‘‘seyyathāpi gahapati kukkuro jighacchādubbalyapareto goghātakasūnaṃ paccupaṭṭhito assa’’ evamādinā kāmesu ādīnavaṃ dassetvā pariyosāne tīhi vijjāhi ariyassa vinaye vohārasamucchedaṃ sabbenasabbaṃ sabbathāsabbaṃ vohārasamucchedaṃ vitthārena vibhajitvā desesi.</paragraph>
    <subhead line="20">Jīvakasutta</subhead>
    <paragraph line="21"><bold>Pucchā –</bold> tenāvuso <pageBreak edition="M" number="1.0173" /> bhagavatā…pe… sammāsambuddhena jīvakasuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="22"><bold>Vissajjanā –</bold> rājagahe <pageBreak edition="M" number="1.0174" /> bhante jīvakaṃ komārabhaccaṃ ārabbha bhāsitaṃ. Jīvako bhante komārabhacco bhagavantaṃ upasaṅkamitvā etadavoca ‘‘sutaṃ metaṃ bhante samaṇaṃ gotamaṃ uddissa pāṇaṃ ārabhanti, taṃ samaṇo gotamo jānaṃ uddissa kataṃ maṃsaṃ paribhuñjati paṭicca kammanti. Ye te bhante evamāhaṃsu ‘samaṇaṃ gotamaṃ uddissa pāṇaṃ ārabhanti, taṃ samaṇo gotamo jānaṃ uddissa kataṃ maṃsaṃ paribhuñjati paṭicca kamma’nti, kacci te bhante bhagavato vuttavādino na ca bhagavantaṃ abhūtena abbhācikkhanti, dhammassa cānudhammaṃ byākaronti, na ca koci sahadhammiko vādānuvādo gārayhaṃ ṭhānaṃ āgacchatī’’ti. Tasmiṃ bhante vatthusmiṃ bhāsitaṃ.</paragraph>
    <subhead line="23">Upālisutta</subhead>
    <paragraph line="24"><bold>Pucchā –</bold> upālisuttaṃ <pageBreak edition="M" number="1.0177" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="25"><bold>Vissajjanā –</bold> nāḷandāyaṃ bhante upāliṃ gahapatiṃ ārabbha bhāsitaṃ. Upāli bhante gahapati bhagavantaṃ upasaṅkamitvā etadavoca ‘‘āgamā nukhvidha bhante dīghatapassī nigaṇṭho’’ti, evamādinā ca bhante upāli gahapati bhagavato paṭisandhāraṃ katvā attano ācariyassa nigaṇṭhassa nāṭaputtassa vādaṃ pakāsesi, vādaṃ vaṇṇesi. Tasmiṃ bhante vatthusmiṃ bhāsitaṃ.</paragraph>
    <paragraph line="26"><bold>Pucchā –</bold> atha <pageBreak edition="M" number="1.0183" /> kho āvuso bhagavā upāliṃ gahapatiṃ tasmiṃ vāde kathaṃ samanuyuñjī samanugāhī samanubhāsī, kathañcassa upāyaṃ dassetvā yathābhūtaṃ atthaṃ ñāpesi.</paragraph>
    <paragraph line="27"><bold>Vissajjanā –</bold> atha kho bhante bhagavā upāliṃ gahapatiṃ ‘‘sace kho tvaṃ gahapati sacce patiṭṭhāya manteyyāsi, siyā no ettha kathāsallāpo’’ti upāliṃ gahapatiṃ kathaṃ samuṭṭhāpetvā ‘‘taṃ <pageBreak edition="M" number="1.0184" /> kiṃmaññasi gahapati, idhassa nigaṇṭho ābādhiko dukkhito bāñhagilāno sītodakaparikkhitto uṇhodakapaṭisevī, so sītodakaṃ alabhamāno kālaṅkareyyā’’ti evamādinā bhante bhagavā cattāro upāye dassetvā upāliṃ gahapatiṃ yathābhūtamatthaṃ ñāpesi.</paragraph>
    <paragraph line="28"><bold>Pucchā –</bold> evaṃ <pageBreak edition="M" number="1.0190" /> kho āvuso upāli gahapati bhagavatā saññāpito imasmiṃ dhammavinaye pasanno kīdisaṃ pasannākāraṃ akāsi, kathañca bhagavā taṃ puna anusāsitvā uttari vinesi.</paragraph>
    <paragraph line="29"><bold>Vissajjanā –</bold> ‘‘purimenevāhaṃ bhante opammena bhagavato attamano abhiraddho, apicāhaṃ imāni bhagavato vicitrāni pañhapaṭibhānāni sotukāmo, evāhaṃ bhagavantaṃ paccanīkaṃ kātabbaṃ amaññissa’’nti, evamādinā bhante upāli gahapati bhagavatā viññāpito imasmiṃ dhammavinaye pasanno pasannākāraṃ akāsi. Tattha bhagavā ca bhante ‘‘anuviccakāraṃ kho gahapati karohi, anuviccakāro tumhādisānaṃ ñātamanussānaṃ sādhu hotī’’ti evamādinā puna anusāsitvā uttari yāva dhammacakkhupaṭilābhā vinesi.</paragraph>
    <paragraph line="30"><bold>Pucchā –</bold> kathañcāvuso <pageBreak edition="M" number="1.0194" /> nigaṇṭhassa nāṭaputtassa upālissa gahapatissa nivesanaṃ gantvā āvīmaṃsanā ca upālissa gahapatissa paccuttarā kathā ca ahosi.</paragraph>
    <paragraph line="31"><bold>Vissajjanā –</bold> ‘‘ummattosi tvaṃ gahapati dattosi tvaṃ gahapatī’’ti evamādinā bhante nigaṇṭhassa nāṭaputtassa upālissa gahapatissa nivesanaṃ gantvā vīmaṃsā ca ‘‘bhaddikā bhante āvaṭṭanīmāyā kalyāṇī bhante āvaṭṭanīmāyāti’’ evamādinā upālissa gahapatissa paccuttarakathā ca ahosi.</paragraph>
    <gatha1 line="32">Dhīrassa <pageBreak edition="M" number="1.0198" /> vigatamohassa,</gatha1>
    <gatha2 line="33">Pabhinnakhīlassa vijitavijayassa;</gatha2>
    <gatha3 line="34">Anīghassa susamacittassa,</gatha3>
    <gatha2 line="35">Vuddhasīlassa sādhupaññassa;</gatha2>
    <gatha3 line="36">Vesamantarassa vimalassa,</gatha3>
    <gathalast line="37">Bhagavato tassa sāvakohamasmiṃ.</gathalast>
    <gatha1 line="38">Akathaṃ kathissa tusitassa,</gatha1>
    <gatha2 line="39">Vantalokāmisassa muditassa;</gatha2>
    <gatha3 line="40">Katasamaṇassa manujassa,</gatha3>
    <gathalast line="41">Antimasārīrassa narassa.</gathalast>
    <gatha1 line="42">Anopamassa <pageBreak edition="M" number="1.0199" /> virajassa,</gatha1>
    <gathalast line="43">Bhagavato tassa sāvako hamasmi –</gathalast>
    <gatha1 line="44">Taṇhacchidassa buddhassa,</gatha1>
    <gatha2 line="45">Vītadhūmassa anupalittassa.</gatha2>
    <gatha1 line="46">Āhuneyyassa yakkhassa,</gatha1>
    <gatha2 line="47">Uttamapuggalassa atulassa;</gatha2>
    <gatha3 line="48">Mahato yasaggapattassa,</gatha3>
    <gathalast line="49">Bhagavato tassa sāvako hamasmi –</gathalast>
    <subhead line="50">Kukkuravatikasutta</subhead>
    <paragraph line="51"><bold>Pucchā –</bold> kukkuravatikasuttaṃ <pageBreak edition="M" number="1.0200" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="52"><bold>Vissajjanā –</bold> koliyesu bhante haliddavasane nāma koliyānaṃ nigame puṇṇañca koliyaputtaṃ govatikaṃ acelañca seniyaṃ kukkuravatikaṃ ārabbha bhāsitaṃ. Puṇṇo bhante koliya putto govatiko bhagavantaṃ etadavoca ‘‘ayaṃ bhante acelo seniyo kukkuravatiko dukkarakārako chamānikkhittaṃ bhojanaṃ bhuñjati, tassa taṃ kukkuravataṃ dīgharattaṃ samattaṃ samādinnaṃ, tassa kā gati, ko abhisamparāyo’’ti, tasmiṃ bhante vatthusmiṃ bhāsitaṃ.</paragraph>
    <subhead line="53">Abhayarājakumārasutta</subhead>
    <paragraph line="54"><bold>Pucchā –</bold> tenāvuso <pageBreak edition="M" number="1.0201" /> jānatā…pe… sammāsambuddhena abhayarājakumārasuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="55"><bold>Vissajjanā –</bold> rājagahe me bhante abhayaṃ rājakumāraṃ ārabbha bhāsitaṃ. Abhayo bhante rājakumāro bhagavantaṃ upasaṅkamitvā etadavoca ‘‘bhāseyya nu kho bhante tathāgato taṃ vācaṃ, yā sā vācā paresaṃ appiyā amanāpā’’ti, tasmiṃ bhante vatthusmiṃ bhāsitaṃ.</paragraph>
    <subhead line="56">Bahuvedanīyasutta</subhead>
    <paragraph line="57"><bold>Pucchā –</bold> bahuvedanīyasuttaṃ <pageBreak edition="M" number="1.0206" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="58"><bold>Vissajjanā –</bold> sāvatthiyaṃ bhante āyasmantañca udāyiṃ pañcakaṅgañca thapatiṃ ārabbha bhāsitaṃ, pañcakaṅgo bhante thapati āyasmantaṃ udāyiṃ upasaṅkamitvā vedanaṃ pucchi, āyasmā bhante udāyī pañcakaṅgaṃ thapatiṃ etadavoca ‘‘tisso kho thapati vedanā vuttā bhagavatā sukhā vedanā dukkhā vedanā adukkhamasukhā vedanā’’ti. Evaṃ vutte bhante pañcakaṅgo thapati āyasmantaṃ udāyiṃ etadavoca ‘‘na kho bhante udāyi tisso vedanā vuttā bhagavatā, dve vedanā vuttā bhagavatā sukhā vedanā dukkhā vedanā, yāyaṃ bhante adukkhamasukhā vedanā, santasmiṃ esā paṇīte sukhe vuttā bhagavatā’’ti. Neva asakkhi kho bhante āyasmā udāyī pañcakaṅgaṃ thapatiṃ saññāpetuṃ, na pana asakkhi pañcakaṅgo thapati āyasmantaṃ udāyiṃ saññāpetuṃ. Assosi kho āyasmā ānando āyasmato udāyissa pañcakaṅgena thapatinā saddhiṃ imaṃ kathāsallāpaṃ, atha kho bhante āyasmā ānando yāvatako ahosi <pageBreak edition="M" number="1.0207" /> āyasmato udāyissa pañcakaṅgena thapatinā saddhiṃ kathāsallāpo, taṃ sabbaṃ bhagavato ārocesi. Tasmiṃ bhante vatthusmiṃ bhāsitaṃ.</paragraph>
    <subhead line="59">Apaṇṇakasutta</subhead>
    <paragraph line="60"><bold>Pucchā –</bold> apaṇṇakasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="61"><bold>Vissajjanā –</bold> kosalesu bhante sālāyaṃ nāma kosalānaṃ brāhmaṇagāme sāleyyake brāhmaṇagahapatike ārabbha bhāsitaṃ. Sambahulā bhante aññatitthiyā sāleyyakānaṃ <pageBreak edition="M" number="1.0208" /> brāhmaṇagahapatikānaṃ attano attano micchādiṭṭhiyo paṭiggaṇhāpesuṃ uggaṇhāpesuṃ. Te pana bhante sāleyyakā brāhmaṇagahapatikā ekadiṭṭhiyampi patiṭṭhātuṃ na sakkhiṃsu. Tasmiṃ bhante vatthusmiṃ bhāsitaṃ.</paragraph>
    <paragraph line="62"><bold>Pucchā –</bold> tatra <pageBreak edition="M" number="1.0209" /> āvuso bhagavatā paṭhamaṃ micchāvādo ca sammāvādo ca kathaṃ vibhajitvā pakāsito.</paragraph>
    <paragraph line="63"><bold>Vissajjanā –</bold> tatra bhante bhagavatā ‘‘santi gahapatayo eke samaṇabrāhmaṇā evaṃvādino evaṃdiṭṭhino natthi dinnaṃ natthi yiṭṭhaṃ natthi hutaṃ natthi sukatadukkaṭānaṃ kammānaṃ phalaṃ vipāko’’ti evamādinā paṭhamaṃ micchāvādo ca sammāvādo ca vibhajitvā pakāsito.</paragraph>
    <paragraph line="64"><bold>Pucchā –</bold> tattha <pageBreak edition="M" number="1.0210" /> āvuso bhagavatā micchāvādīnañca doso sammāvādīnañca guṇo kathaṃ vicāretvā pakāsito.</paragraph>
    <paragraph line="65"><bold>Vissajjanā –</bold> tattha bhante bhagavatā ‘‘tatra gahapatayo yete samaṇabrāhmaṇā evaṃvādino evaṃdiṭṭhino natthi dinnaṃ natthi yiṭṭhaṃ natthi hutaṃ natthi sukatadukkaṭānaṃ kammānaṃ phalaṃ vipāko’’ti evamādinā bhante micchāvādīnañca doso sammāvādīnañca guṇo bhagavatā vicāretvā pakāsito.</paragraph>
    <paragraph line="66"><bold>Pucchā –</bold> kathañcāvuso <pageBreak edition="M" number="1.0212" /> tattha bhagavatā viññuno purisapuggalassa paṭisañcikkhaṇā pakāsitā.</paragraph>
    <paragraph line="67"><bold>Vissajjanā –</bold> tatra <pageBreak edition="M" number="1.0213" /> gahapatayo viññū puriso iti paṭisañcikkhatīti evamādinā bhante tattha bhagavatā viññuno purisapuggalassa paṭisañcikkhaṇā pakāsitā.</paragraph>
    <paragraph line="68"><bold>Pucchā –</bold> kathañcāvuso <pageBreak edition="M" number="1.0215" /> bhagavatā aññesupi micchāvādasammāvādesu apaṇṇakapaṭipadā vicāretvā pakāsitā, taṃ saṅkhepato kathesi.</paragraph>
    <paragraph line="69"><bold>Vissajjanā –</bold> yatheva bhante paṭhame vāde, evameva kho bhante akiriyavādādīsu catūsu ca micchāvādesu dosaṃ kiriyavādādīsu ca catūsu sammāvādesu guṇaṃ, tattha ca viññuno purisassa paṭisañcikkhaṇākāraṃ dassetvā bhagavatā apaṇṇakapaṭipadā pakāsitā.</paragraph>
    <subhead line="70">Ambalaṭṭhikarāhulovādasutta</subhead>
    <paragraph line="71"><bold>Pucchā –</bold> ambalaṭṭhikarāhulovādasuttaṃ <pageBreak edition="M" number="1.0216" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="72"><bold>Vissajjanā –</bold> rājagahe bhante āyasmantaṃ rāhulaṃ ārabbha bhāsitaṃ.</paragraph>
    <subhead line="73">Mahārāhulovādasutta</subhead>
    <paragraph line="74"><bold>Pucchā –</bold> mahārāhulovādasuttaṃ <pageBreak edition="M" number="1.0217" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="75"><bold>Vissajjanā –</bold> sāvatthiyaṃ bhante āyasmantaṃ rāhulaṃ ārabbha bhāsitaṃ. Āyasmā bhante rāhulo bhagavato ceva attano ca attabhāvasampattiṃ nissāya gehassitaṃ chandarāgaṃ uppādesi. Tasmiṃ bhante vatthusmiṃ bhāsitaṃ.</paragraph>
    <subhead line="76">Cūḷamālukyasutta</subhead>
    <paragraph line="77"><bold>Pucchā –</bold> cūḷamālukyasuttaṃ <pageBreak edition="M" number="1.0218" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="78"><bold>Vissajjanā –</bold> sāvatthiyaṃ bhante āyasmantaṃ mālukyaputtaṃ ārabbha bhāsitaṃ. Āyasmā bhante mālukyaputto attano pavivittassa rahogatassa paṭisallīnassa cetaso parivitakkaṃ bhagavato ārocesi. Tasmiṃ bhante vatthusmiṃ bhāsitaṃ.</paragraph>
    <subhead line="79">Mahāmālukyasutta</subhead>
    <paragraph line="80"><bold>Pucchā –</bold> mahāmālukyasuttaṃ <pageBreak edition="M" number="1.0221" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="81"><bold>Vissajjanā –</bold> tasmiṃyeva bhante sāvatthiyaṃ āyasmantaṃ mahāmālukyaputtaṃ ārabbha bhāsitaṃ.</paragraph>
    <subhead line="82">Bhaddālisutta</subhead>
    <paragraph line="83"><bold>Pucchā –</bold> tenāvuso <pageBreak edition="M" number="1.0222" /> bhagavatā…pe… sammāsambuddhena bhaddālisuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="84"><bold>Vissajjanā –</bold> sāvatthiyaṃ bhante āyasmantaṃ bhaddāliṃ ārabbha bhāsitaṃ. Āyasmā bhante bhaddāli bhagavatā sikkhāpade paññāpiyamāne bhikkhusaṅghe sikkhaṃ samādiyamāne anussāhaṃ pavedesi. Tasmiṃ bhante vatthusmiṃ bhāsitaṃ.</paragraph>
    <paragraph line="85">Accayo <pageBreak edition="M" number="1.0223" /> maṃ bhante accagamā yathābālaṃ yathāmūḷhaṃ yathāakusalaṃ, yohaṃ bhagavatā sikkhāpade paññāpiyamāne bhikkhusaṅghe sikkhaṃ samādiyamāne anussāhaṃ pavedesiṃ, tassa me bhante bhagavā accayaṃ accayato paṭiggaṇhātu āyatiṃ saṃvarāya –</paragraph>
    <paragraph line="86"><bold>Pucchā –</bold> atha <pageBreak edition="M" number="1.0225" /> kho āvuso āyasmā bhaddāli bhagavantaṃ kīdisaṃ pañhaṃ pucchi, kathañcassa bhagavā taṃ vibhajitvā byākāsi.</paragraph>
    <paragraph line="87"><bold>Vissajjanā –</bold> atha kho bhante āyasmā bhaddāli ‘‘ko nu kho bhante hetu, ko paccayo, yena midhekaccaṃ bhikkhuṃ pasayu pasayu kāraṇaṃ karontī’’ti evamādinā bhagavantaṃ pañhaṃ apucchi. Bhagavā ca bhante ‘‘idha bhaddāli ekacco bhikkhu abhiṇhāpattiko hoti, āpattibahulo’’ evamādinā āyasmato bhaddālissa vibhajitvā byākāsi.</paragraph>
    <paragraph line="88"><bold>Pucchā –</bold> tadāpi <pageBreak edition="M" number="1.0228" /> kho āvuso āyasmā bhaddāli punapi bhagavantaṃ kīdisaṃ pañhaṃ pucchi, kathañcassa bhagavā tampi vibhajitvā byākāsi.</paragraph>
    <paragraph line="89"><bold>Vissajjanā –</bold> tadāpi bhante āyasmā bhaddāli ‘‘ko nu kho bhante hetu, ko paccayo, yena pubbe appatarāni ceva sikkhāpadāni ahesuṃ, bahutarā ca bhikkhū aññāya saṇḍahiṃsu. Ko pana bhante hetu, ko paccayo yena etarahi bahutarāni ceva sikkhāpadāni honti appatarā ca bhikkhū aññāya saṇḍahantī’’ti bhagavantaṃ punapi pañhaṃ apucchi. Bhagavā ca bhante ‘‘evametaṃ bhaddāli hoti, sattesu hāyamānesu saddhamme antaradhāyamāne bahutarāni honti appatarā ca bhikkhū aññāya saṇḍahantī’’ti, evamādinā āyasmato bhaddālissa vibhajitvā vibhajitvā byākatā.</paragraph>
    <subhead line="90">Laṭukikopamasutta</subhead>
    <paragraph line="91"><bold>Pucchā –</bold> laṭukikopamasuttaṃ <pageBreak edition="M" number="2.0001" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="92"><bold>Vissajjanā –</bold> aṅguttarāpesu bhante āpaṇe nāma aṅguttarāpānaṃ nigame āyasmantaṃ udāyiṃ ārabbha bhāsitaṃ. Āyasmā bhante udāyī bhagavantaṃ upasaṅkamitvā etadavoca ‘‘idha mayhaṃ bhante rahogatassa paṭisallīnassa evaṃ cetaso parivitakko udapādi ‘‘bahūnaṃ vata no bhagavā dukkhadhammānaṃ apahattā, bahūnaṃ vata no bhagavā sukhadhammānaṃ upahattā, bahūnaṃ vata no bhagavā akusalānaṃ dhammānaṃ apahattā, bahūnaṃ vata no bhagavā kusalānaṃ dhammānaṃ upahattā’ti’’. Tasmiṃ bhante vatthusmiṃ bhāsitaṃ.</paragraph>
    <paragraph line="93"><bold>Pucchā –</bold> atha <pageBreak edition="M" number="2.0004" /> kho āvuso bhagavā kīdisī upamāyo dassetvā bhikkhūnaṃ ovādaṃ adāsi.</paragraph>
    <paragraph line="94"><bold>Vissajjanā –</bold> atha kho bhante bhagavā laṭukikopamaṃ hatthināgopamaṃ daliddapurisopamaṃ gahapatikopamanti catasso upamāyo dassetvā bhikkhūnaṃ ovādamadāsi.</paragraph>
    <paragraph line="95"><bold>Pucchā –</bold> evañcāvuso <pageBreak edition="M" number="2.0008" /> bhagavā catūhi upamāhi bhikkhūnaṃ ovādaṃ datvā kathaṃ uttari dhammadesanaṃ pavaḍḍhesi.</paragraph>
    <paragraph line="96"><bold>Vissajjanā –</bold> evaṃ kho bhante bhagavā catūhi upamāhi bhikkhūnaṃ ovādaṃ datvā ‘‘cattāro me udāyi puggalā santo saṃvijjamānā lokasmiṃ’’nti evamādinā uttari bhikkhūnaṃ dhammakathaṃ pavaḍḍhesi.</paragraph>
    <subhead line="97">Cātumasutta</subhead>
    <paragraph line="98"><bold>Pucchā –</bold> cātumasuttaṃ <pageBreak edition="M" number="2.0010" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="99"><bold>Vissajjanā –</bold> cātumāyaṃ bhante āyasmantānaṃ sāriputtamoggalānattherānaṃ saddhivihārike adhunā pabbajite sambahule bhikkhū ārabbha bhāsitaṃ. Sāriputtamoggallānappamukhāni bhante pañcamattāni bhikkhusatāni cātumaṃ anuppattāni honti bhagavantaṃ dassanāya, te ca āgantukā bhikkhū nevāsikehi bhikkhūhi saddhiṃ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā ahesuṃ. Tasmiṃ bhante vatthusmiṃ bhāsitaṃ.</paragraph>
    <paragraph line="100"><bold>Pucchā –</bold> kathañcāvuso <pageBreak edition="M" number="2.0013" /> tattha bhagavā bhikkhūnaṃ ovādaṃ adāsi.</paragraph>
    <paragraph line="101"><bold>Vissajjanā –</bold> cattārimāni bhikkhave bhayāni udakorohante pātikaṅkhitabbānīti evamādinā bhante bhagavā tattha bhikkhūnaṃ ovādaṃ adāsi.</paragraph>
    <subhead line="102">Naḷakapānasutta</subhead>
    <paragraph line="103"><bold>Pucchā –</bold> naḷakapānasuttaṃ <pageBreak edition="M" number="2.0017" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="104"><bold>Vissajjanā –</bold> naḷakapāne bhante anuruddhattherappamukhe sambahule abhiññāte abhiññāte kulaputte ārabbha bhāsitaṃ.</paragraph>
    <subhead line="105">Goliyānisutta</subhead>
    <paragraph line="106"><bold>Pucchā –</bold> goliyānisuttaṃ <pageBreak edition="M" number="2.0018" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="107"><bold>Vissajjanā –</bold> rājagahe bhante āyasmantaṃ goliyāniṃ ārabbha āyasmatā sāriputtattherena dhammasenāpatinā bhāsitaṃ. Āyasmā bhante goliyāni āraññiko padasamācāro saṅghamajjhe osaṭo hoti kenacideva karaṇīyena, tasmiṃ bhante vatthusmiṃ bhāsitaṃ.</paragraph>
    <subhead line="108">Kīṭāgirisutta</subhead>
    <paragraph line="109"><bold>Pucchā –</bold> tenāvuso <pageBreak edition="M" number="2.0019" /> bhagavatā…pe… sammāsambuddhena kīṭāgirisuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="110"><bold>Vissajjanā –</bold> kāsīsu bhante kīṭāgirismiṃ kāsīnaṃ nigame assajipunabbasuke bhikkhū ārabbha bhāsitaṃ. Assajipunabbasukā bhante bhikkhū bhikkhūhi sahadhammikaṃ vuccamānā evamāhaṃsu ‘‘mayaṃ kho āvuso sāyañceva bhuñjāma pāto ca divā ca vikāle, te mayaṃ sāyañceva bhuñjamānā pāto ca divā ca vikāle appābādhatañca sañjānāma appātaṅkatañca lahuṭṭhānañca balañca phāsuvihārañca, te mayaṃ kiṃ sandiṭṭhikaṃ hitvā kālikaṃ anudhāvissāma, sāyañceva mayaṃ bhuñjissāma pāto ca divā ca vikāle’’ti. Tasmiṃ bhante vatthusmiṃ bhāsitaṃ.</paragraph>
    <subhead line="111">Tevijjavacchasutta</subhead>
    <paragraph line="112"><bold>Pucchā –</bold> tevijjavacchasuttaṃ <pageBreak edition="M" number="2.0021" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="113"><bold>Vissajjanā –</bold> vesāliyaṃ bhante vacchagottaṃ paribbājakaṃ ārabbha bhāsitaṃ. Vacchagotto bhante paribbājako bhagavantaṃ etadavoca ‘‘sutaṃ me bhante samaṇo gotamo sabbaññū sabbadassāvī aparisesaṃ ñāṇadassanaṃ paṭijānāti, carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhita’’nti. Ye te bhante evamāhaṃsu ‘‘samaṇo gotamo sabbaññū sabbadassāvī aparisesaṃ ñāṇadassanaṃ paṭijānāti, carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhita’’nti. Kacci te bhante bhagavato vuttavādino, na ca bhagavantaṃ abhūtena abbhācikkhanti, dhammassa cānudhammaṃ byākaronti, na ca koci sahadhammiko vādānuvādo gārayhaṃ ṭhānaṃ āgacchatī’’ti. Tasmiṃ bhante vatthusmiṃ bhāsitaṃ.</paragraph>
    <subhead line="114">Aggivacchasutta</subhead>
    <paragraph line="115"><bold>Pucchā –</bold> aggivacchasuttaṃ <pageBreak edition="M" number="2.0023" /> panāvuso kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="116"><bold>Vissajjanā –</bold> sāvatthiyaṃ bhante vacchagottaṃ paribbājakaṃ bhāsitaṃ. Vacchagotto bhante paribbājako bhagavantaṃ upasaṅkamitvā ‘‘kiṃ nu kho bho gotama ‘sassato loko idameva saccaṃ moghamañña’nti evaṃdiṭṭhi bhavaṃ gotamo’’ti evamādikaṃ pañhaṃ apucchi. Tasmiṃ bhante vatthusmiṃ bhāsitaṃ.</paragraph>
    <subhead line="117">Mahāvacchasutta</subhead>
    <paragraph line="118"><bold>Pucchā –</bold> mahāvacchasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="119"><bold>Vissajjanā –</bold> rājagahe bhante vacchagottaṃyeva paribbājakaṃ ārabbha bhāsitaṃ. Vacchagotto bhante paribbājako bhagavantaṃ upasaṅkamitvā <pageBreak edition="M" number="2.0024" /> etadavoca ‘‘dīgharattāhaṃ bhotā gotamena sahakathī, sādhu me bhavaṃ gotamo saṃkhittena kusalākusalaṃ desetū’’ti. Tasmiṃ bhante vatthusmiṃ bhāsitaṃ.</paragraph>
    <paragraph line="120"><bold>Pucchā –</bold> evaṃ <pageBreak edition="M" number="2.0025" /> vutte kho āvuso vacchagotto paribbājako imasmiṃ dhammavinaye pasanno hutvā kīdisaṃ pasannākāraṃ akāsi, kathañcassa dhammābhisamayo ahosi.</paragraph>
    <paragraph line="121"><bold>Vissajjanā –</bold> evaṃ vutte bhante vacchagotto paribbājako ‘‘sace hi bho gotama imaṃ dhammaṃ bhavaṃyeva gotamo ārādhako abhavissa, no ca kho bhikkhū ārādhakā abhavissaṃsu, evamidaṃ brahmacariyaṃ aparipūraṃ abhavissa tenaṅgenā’’ti evamādinā imasmiṃ dhammavinaye pasanno pasannākāramakāsi. Yāva arahattañcassa dhammābhisamayo ahosi.</paragraph>
    <subhead line="122">Dīghanakhasutta</subhead>
    <paragraph line="123"><bold>Pucchā –</bold> dīghanakhasuttaṃ <pageBreak edition="M" number="2.0028" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="124"><bold>Vissajjanā –</bold> rājagahe bhante dīghanakhaṃ paribbājakaṃ ārabbha bhāsitaṃ. Dīghanakho bhante paribbājako bhagavantaṃ upasaṅkamitvā etadavoca ‘‘ahañhi bho gotama evaṃvādī evaṃdiṭṭhi sabbaṃ me nakkhamatī’’ti. Tasmiṃ bhante vatthusmiṃ bhāsitaṃ.</paragraph>
    <paragraph line="125"><bold>Pucchā –</bold> imasmiṃ <pageBreak edition="M" number="2.0031" /> ca panāvuso veyyākaraṇasmiṃ bhaññamāne kesaṃ puggalānaṃ visesādhigamo ahosi.</paragraph>
    <paragraph line="126"><bold>Vissajjanā –</bold> imasmiñca pana bhante veyyākaraṇasmiṃ bhaññamāne āyasmato sāriputtassa anupādāya āsavehi cittaṃ vimucci, dīghanakhassa pana paribbājakassa tasmiṃyeva āsane virajaṃ vītamalaṃ dhammacakkhuṃ udapādi yaṃkiñci samudayadhammaṃ, sabbaṃ taṃ nirodhadhamma’’nti.</paragraph>
    <subhead line="127">Māgaṇḍiyasutta</subhead>
    <paragraph line="128"><bold>Pucchā –</bold> māgaṇḍiyasuttaṃ <pageBreak edition="M" number="2.0033" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="129"><bold>Vissajjanā –</bold> kurūsu bhante kammāsadhamme nāma kurūnaṃ nigame bhāradvāja gottassa brāhmaṇassa agyāgāre tiṇasanthārake māgaṇḍiyaṃ paribbājakaṃ ārabbha bhāsitaṃ. Māgaṇḍiyo bhante paribbājako bhagavantaṃ ‘‘bhūnahu samaṇo gotamo’’ti vadesi, tasmiṃ bhante vaṭṭhusmiṃ bhāsitaṃ.</paragraph>
    <paragraph line="130"><bold>Pucchā –</bold> kathañcāvuso <pageBreak edition="M" number="2.0036" /> bhagavā tattha māgaṇḍiyassa paribbājakassa samanuyuñjitvā samanuyuñjitvā dhammaṃ desesi.</paragraph>
    <paragraph line="131"><bold>Vissajjanā –</bold> ‘‘cakkhuṃ kho māgaṇḍiya rūpārataṃ rūpasammuditaṃ, taṃ tathāgatassa dantaṃ guttaṃ rakkhitaṃ saṃvutaṃ, tassa ca saṃvarāya dhammaṃ desetī’’ti evamādinā bhante tattha bhagavā māgaṇḍiyassa paribbājakassa samanuyuñjitvā samanuyuñjitvā dhammaṃ desesi.</paragraph>
    <paragraph line="132"><bold>Pucchā –</bold> evaṃ <pageBreak edition="M" number="2.0039" /> kho āvuso māgaṇḍiyena paribbājakena ‘‘nakiñci bho gotamā’’ti yathābhūtaṃ paṭissute kathaṃ bhagavā attanopi na kiñci kenacipi vattabbataṃ pakāsesi.</paragraph>
    <paragraph line="133"><bold>Vissajjanā –</bold> evaṃ kho bhante māgaṇḍiyena paribbājakena nakiñci bhogotamāti yathābhūtaṃ paṭissute ‘‘ahaṃ kho pana māgaṇḍiya pubbe agāriyabhūto samāno pañcahi kāmaguṇehi samappito samaṅgībhūto paricāresiṃ cakkhuviññeyyahi rūpehi iṭṭhehi manāpehi piyarūpehi kāmūpasaṃhitehi rajanīyehī’’ti evamādinā bhagavā attanopi na kiñci kenacipi vattabbataṃ pakāsesi.</paragraph>
    <paragraph line="134"><bold>Pucchā –</bold> imasmiṃ <pageBreak edition="M" number="2.0042" /> sutte pariyosānapucchaṃ pucchissāmi imañca panāvuso dhammadesanaṃ sutvā māgaṇḍiyo paribbājako imasmiṃ dhammavinaye pasanno hutvā kīdisaṃ pasannākāramakāsi.</paragraph>
    <paragraph line="135"><bold>Vissajjanā –</bold> imaṃ <pageBreak edition="M" number="2.0043" /> ca pana bhante dhammadesanaṃ sutvā māgaṇḍiyo paribbājako ‘abhikkantaṃ bho gotama abhikkantaṃ bho gotamā’’ti evamādinā imasmiṃ dhammavinaye pasanno pasannākāramakāsi.</paragraph>
    <subhead line="136">Sandakasutta</subhead>
    <paragraph line="137"><bold>Pucchā –</bold> sandakasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="138"><bold>Vissajjanā –</bold> kosambiyaṃ <pageBreak edition="M" number="2.0044" /> bhante sandakaṃ paribbājakaṃ ārabbha āyasmatā ānandattherena dhammabhaṇḍāgārikena bhāsitaṃ. Sandako bhante paribbājako āyasmantaṃ ānandaṃ etadavoca ‘‘sādhuvata bhavantaṃyeva ānandaṃ paṭibhātu sake ācariya ke dhammikathā’’ti, tasmiṃ bhante vatthusmiṃ bhāsitaṃ.</paragraph>
    <paragraph line="139"><bold>Pucchā –</bold> kathañcāvuso <pageBreak edition="M" number="2.0045" /> tattha cattāro abrahmacariyavāsā āyasmatā ānandattherena dhammabhaṇḍāgārikena vicāretvā pakāsitā.</paragraph>
    <paragraph line="140"><bold>Vissajjanā –</bold> idha sandaka ekacco satthā evaṃvādī hoti evaṃdiṭṭhi natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃvipāko, natthi ayaṃloko, natthi paroloko, natthi mātā, natthi pitā, natthi sattā opapātikāti</paragraph>
    <paragraph line="141">Evamādinā <pageBreak edition="M" number="2.0046" /> bhante tattha āyasmatā ānandattherena dhammabhaṇḍāgārikena cattāro abrahmacariyavāsā vicāretvā pakāsitā.</paragraph>
    <paragraph line="142"><bold>Pucchā –</bold> kathañcāvuso <pageBreak edition="M" number="2.0049" /> tattha cattāri anassāsikāni brahmacariyāni āyasmatā ānandattherena dhammabhaṇḍāgārikena vicāretvā pakāsitāni.</paragraph>
    <paragraph line="143"><bold>Vissajjanā –</bold> idha <pageBreak edition="M" number="2.0050" /> sandaka ekacco satthā sabbaññū sabbadassāvī aparisesaṃ ñāṇadassanaṃ paṭijānāti ‘‘carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhita’’nti evamādinā bhante tattha āyasmatā ānandattherena dhammabhaṇḍāgārikena cattāri anassāsikāni brahmacariyāni vibhajitvā pakāsitāni.</paragraph>
    <paragraph line="144"><bold>Pucchā –</bold> atha</paragraph>
    <paragraph line="145"><pageBreak edition="M" number="2.0054" /> Kho āvuso sandako paribbājako āyasmantaṃ ānandattheraṃ kathaṃ pucchi, tathañcassāyasmānandatthero byākāsi.</paragraph>
    <paragraph line="146"><bold>Vissajjanā –</bold> atha kho bhante sandako paribbājako ‘‘so pana bho ānanda satthā kiṃvādī kiṃ akkhāyī’’ti evamādinā āyasmantaṃ ānandattheraṃ pucchi, āyasmā ca bhante ānandatthero ‘‘idha sandaka tathāgato loke uppajjati arahaṃ sammāsambuddho vijjācaraṇasampanno’’ti evamādinā sandakassa paribbājakassa vibhajitvā vibhajitvā byākāsi.</paragraph>
    <paragraph line="147"><bold>Pucchā –</bold> imañca <pageBreak edition="M" number="2.0056" /> panāvuso dhammadesanaṃ sutvā sandako paribbājako imasmiṃ dhammavinaye pasanno kīdisaṃ pasannākāramakāsi.</paragraph>
    <paragraph line="148"><bold>Vissajjanā –</bold> imañca <pageBreak edition="M" number="2.0057" /> bhante dhammadesanaṃ sutvā sandako paribbājako ‘‘acchariyaṃ bho ānanda, abbhutaṃ bho ānanda, na ca nāma sadhammokkaṃsanā bhavissati, na paradhammavambhanā, āyatane ca dhammadesanā, tāva bahukā ca niyyātāro paññāyissantī’’ti evamādinā imasmiṃ dhammavinaye pasanno pasannākāramakāsi.</paragraph>
    <subhead line="149">Mahāsakuludāyīsutta</subhead>
    <paragraph line="150"><bold>Pucchā –</bold> mahāsakuludāyisuttaṃ <pageBreak edition="M" number="2.0058" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="151"><bold>Vissajjanā –</bold> rājagahe bhante sakuludāyiṃ paribbājakaṃ ārabbha bhāsitaṃ. Sakuludāyī bhante paribbājako purimāni divasāni purimatarāni kotūhalasālāyaṃ nānātitthiyānaṃ samaṇabrāhmaṇānaṃ yāvatako ahosi bhagavantañca cha ca satthāro ārabbha kathāsallāpo, taṃ sabbaṃ bhagavato ārocesi. Tasmiṃ bhante vatthusmiṃ bhāsitaṃ.</paragraph>
    <subhead line="152">Samaṇamuṇḍikasutta</subhead>
    <paragraph line="153"><bold>Pucchā –</bold> samaṇamuṇḍikasuttaṃ <pageBreak edition="M" number="2.0062" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="154"><bold>Vissajjanā –</bold> sāvatthiyaṃ bhante uggāhamāna paribbājakaṃ samaṇamuṇḍikāputtaṃ ārabbha bhāsitaṃ. Uggāhamāno bhante paribbājako samaṇamuṇḍikāputto pañcakaṅgaṃ tapatiṃ etadavoca ‘‘catūhi kho ahaṃ gahapati dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjha’’nti, tasmiṃ bhante vatthusmiṃ bhāsitaṃ.</paragraph>
    <subhead line="155">Cūḷasakuludāyīsutta</subhead>
    <paragraph line="156"><bold>Pucchā –</bold> cūḷasakuludāyīsuttaṃ <pageBreak edition="M" number="2.0063" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="157"><bold>Vissajjanā –</bold> rājagahe <pageBreak edition="M" number="2.0064" /> bhante sakuludāyiṃ paribbājakaṃ ārabbha bhāsitaṃ, sakuludāyī bhante paribbājako bhagavantaṃ etadavoca ‘‘yadāhaṃ bhante imaṃ parisaṃ anupasaṅkanto homi, athāyaṃ parisā anekavihitaṃ tiracchānakathaṃ kathenti nisinnā hoti. Yadā ca kho ahaṃ bhante imaṃ parisaṃ upasaṅkamanto homi, athāyaṃ parisā mamaññeva mukhaṃ ullokentī nisinnā hoti ‘yaṃ no samaṇo udāyī dhammaṃ bhāsissati, taṃ sossāmā’ti, yadā pana bhante bhagavā imaṃ parisaṃ upasaṅkanto hoti, athāhañceva ayañca parisā bhagavato mukhaṃ ullokentā nisinnā homa yaṃ no bhagavā dhammaṃ bhāsissati, taṃ sossāmā’’ti, tasmiṃ bhante vatthusmiṃ bhāsitaṃ.</paragraph>
    <subhead line="158">Vekhanasasutta</subhead>
    <paragraph line="159"><bold>Pucchā –</bold> vekhanasasuttaṃ <pageBreak edition="M" number="2.0065" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="160"><bold>Vissajjanā –</bold> sāvatthiyaṃ bhante vekhanasaṃ paribbājakaṃ ārabbha bhāsitaṃ, vekhanaso bhante paribbājako bhagavato santike udānaṃ udānesi ‘‘ayaṃ paramo vaṇṇo ayaṃ paramo vaṇṇo’’ti, tasmiṃ bhante vatthusmiṃ bhāsitaṃ.</paragraph>
    <subhead line="161">Ghaṭikārasutta</subhead>
    <paragraph line="162"><bold>Pucchā –</bold> ghaṭikārasuttaṃ <pageBreak edition="M" number="2.0066" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="163"><bold>Vissajjanā –</bold> kosalesu bhante ghaṭikārassa kumbhakārassa gharavatthupadese āyasmantaṃ ānandaṃ ārabbha bhāsitaṃ. Bhagavā bhante tasmiṃ bhūmipadese sitaṃ pātvākāsi, āyasmā ca ānando bhagavantaṃ etadavoca ‘‘ko nu kho bhante hetu ko paccayo bhagavato sitassa pātukammāya, na akāraṇena tathāgatā sitaṃ pātukarontī’’ti, tasmiṃ bhante vatthusmiṃ bhāsitaṃ.</paragraph>
    <subhead line="164">Raṭṭhapālasutta</subhead>
    <paragraph line="165"><bold>Pucchā –</bold> raṭṭhapālasuttaṃ <pageBreak edition="M" number="2.0067" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="166"><bold>Vissajjanā –</bold> kurūsu bhante rājānaṃ korabyaṃ ārabbha āyasmatā raṭṭhapālattherena bhāsitaṃ. Rājā bhante korabyo āyasmantaṃ raṭṭhapālaṃ etadavoca ‘‘cattārimāni bho raṭṭhapāla pārijuññāni, yehi pārijuññehi samannāgatā idhekacce kesamassuṃ ohāretvā kāsāyāni vatthāni acchādetvā agārasmā anāgāriyaṃ pabbajantī’’ti evamādikaṃ vacanaṃ avoca, tasmiṃ bhante vatthusmiṃ bhāsitaṃ.</paragraph>
    <paragraph line="167"><bold>Pucchā –</bold> atha <pageBreak edition="M" number="2.0072" /> kho āvuso āyasmā raṭṭhapālatthero rañño korabyassa kathaṃ paṭhamaṃ dhammuddesaṃ vitthāretvā pakāsesi.</paragraph>
    <paragraph line="168"><bold>Vissajjanā –</bold> atha kho bhante āyasmā raṭṭhapālatthero ‘‘taṃ kiṃ maññasi mahārāja tvaṃ vīsativassuddesikopi paṇṇavīsativassuddesikopi hatthismimpi katāvī assasmimpi katāvī rathasmimpi katāvī dhanusmimpi katāvī tharusmimpi katāvī ūrubalī bāhubalī alamatto saṅgāmāvacaro’’ti evamādinā paṭhamaṃ dhammuddesaṃ vitthāretvā pakāsesi.</paragraph>
    <paragraph line="169"><bold>Pucchā –</bold> kathaṃ <pageBreak edition="M" number="2.0074" /> panāvuso āyasmā raṭṭhapālatthero rañño korabyassa dutiyampi dhammuddesaṃ vitthāretvā pakāsesi.</paragraph>
    <paragraph line="170"><bold>Vissajjanā –</bold> ‘‘taṃ <pageBreak edition="M" number="2.0075" /> kiṃ maññasi mahārāja, atthi te koci anusāyiko ābādho’’ti evamādinā bhante āyasmā raṭṭhapālo rañño korabyassa dutiyaṃ dhammuddesaṃ vitthāretvā pakāsesi.</paragraph>
    <paragraph line="171"><bold>Pucchā –</bold> kathaṃ <pageBreak edition="M" number="2.0076" /> panāvuso āyasmā raṭṭhapālatthero rañño korabyassa tatiyampi dhammuddesaṃ vitthāretvā pakāsesi.</paragraph>
    <paragraph line="172"><bold>Vissajjanā –</bold> ‘‘taṃ <pageBreak edition="M" number="2.0077" /> kiṃ maññasi mahārāja, yathā tvaṃ etarahi pañcahi kāmaguṇehi samappito samaṅgībhūto paricāresi, lacchasi tvaṃ paratthāpi evamevāhaṃ imeheva pañcahi kāmaguṇehi samappito samaṅgībhūto paricāremī’’ti evamādinā bhante āyasmā raṭṭhapālo rañño korabyassa tatiyaṃ dhammuddesaṃ vitthāretvā pakāsesi.</paragraph>
    <paragraph line="173"><bold>Pucchā –</bold> catutthampi <pageBreak edition="M" number="2.0078" /> kho āvuso dhammuddesaṃ āyasmā raṭṭhapālatthero rañño korabyassa kathaṃ vitthāretvā pakāsesi.</paragraph>
    <paragraph line="174"><bold>Vissajjanā –</bold> ‘‘taṃ kiṃ maññasi mahārāja, phītaṃ kuruṃ ajjhāvasasī’’ti evamādinā bhante āyasmā raṭṭhapālatthero rañño korabyassa catutthaṃ dhammuddesaṃ vitthāretvā pakāsesi.</paragraph>
    <subhead line="175">Maghadevasutta</subhead>
    <paragraph line="176"><bold>Pucchā –</bold> maghadevasuttaṃ <pageBreak edition="M" number="2.0080" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="177"><bold>Vissajjanā –</bold> mithilāyaṃ bhante maghadevaambavane āyasmantaṃ ānandaṃ ārabbha bhāsitaṃ. Bhagavā bhante aññatarasmiṃ padese sitaṃ pātvākāsi, āyasmā ānando bhagavantaṃ etadavoca ‘‘ko nu kho bhante ko paccayo bhagavato sitassa pātukammāya, na akāraṇena tathāgatā sitaṃ pātukarontī’’ti, tasmiṃ bhante vatthusmiṃ bhāsitaṃ.</paragraph>
    <subhead line="178">Madhurasutta</subhead>
    <paragraph line="179"><bold>Pucchā –</bold> madhurasuttaṃ <pageBreak edition="M" number="2.0081" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="180"><bold>Vissajjanā –</bold> madhurāyaṃ bhante rājānaṃ mādhuraṃ avantiputtaṃ ārabbha āyasmatā mahākaccānattherena bhāsitaṃ, rājā bhante mādhuro avantiputto āyasmantaṃ mahākaccānaṃ etadavoca ‘‘brahmaṇā bho kaccāna evamāhaṃsu brāhmaṇova seṭṭho vaṇṇo, hīno añño vaṇṇo. Brāhmaṇova sukko vaṇṇo, kaṇho añño vaṇṇo. Brāhmaṇāva sujjhanti <pageBreak edition="M" number="2.0082" />, no abrāhmaṇā. Brāhmaṇāva brahmuno puttā orasā mukhato jātā brahmajā brahmanimmitā brahmadāyādāti. Idha bhavaṃ kaccāno kimakkhāyī’’ti. Tasmiṃ bhante vatthusmiṃ bhāsitaṃ.</paragraph>
    <subhead line="181">Bodhirājakumārasutta</subhead>
    <paragraph line="182"><bold>Pucchā –</bold> bodhirājakumārasuttaṃ <pageBreak edition="M" number="2.0083" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="183"><bold>Vissajjanā –</bold> bhaggesu bhante susumāragire bodhiṃ rājakumāraṃ ārabbha bhāsitaṃ. Bodhi bhante rājakumāro bhagavantaṃ etadavoca ‘‘mayaṃ kho bhante evaṃ hoti. Na kho sukhena sukhaṃ adhigantabbaṃ, dukkhena kho sukhaṃ adhigantabba’’nti, tasmiṃ bhante vatthusmiṃ bhāsitaṃ.</paragraph>
    <paragraph line="184"><bold>Pucchā –</bold> evaṃ <pageBreak edition="M" number="2.0084" /> vutte kho āvuso bodhi rājakumāro bhagavantaṃ kathaṃ pucchi, kathañcassa bhagavā byākāsi.</paragraph>
    <paragraph line="185"><bold>Vissajjanā –</bold> evaṃ vutte bhante bodhirājakumāro bhagavantaṃ etadavoca ‘‘kīva cirena nu kho bhante bhikkhu tathāgataṃ vināyakaṃ labhamāno yassatthāya kulaputtā sammadeva agārasmā anagāriyaṃ pabbajanti, tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihareyyā’’ti, bhagavā ca bhante ‘‘tena hi rājakumāra taṃyevettha paṭipucchissāmi, yathā te khameyya, tathā naṃ byākareyyāsī’’ti, evamādinā vibhajitvā byākāsi.</paragraph>
    <paragraph line="186"><bold>Pucchā –</bold> imañca <pageBreak edition="M" number="2.0088" /> panāvuso dhammadesanaṃ sutvā bodhirājakumāro imissaṃ dhammadesanāyaṃ pasanno kīdisaṃ pasannākāramakāsi.</paragraph>
    <paragraph line="187"><bold>Vissajjanā –</bold> imañca pana bhante dhammadesanaṃ sutvā bodhirājakumāro ‘‘aho buddho aho dhammo aho dhammassa svākkhātatā, yatra hi nāma sāyamanusiṭṭho, pāto visesaṃ adhigamissati, pātamanusiṭṭho sāyaṃ visesaṃ adhigamissatī’’ti evamādinā imissaṃ dhammadesanāyaṃ pasanno pasannākāramakāsi.</paragraph>
    <subhead line="188">Aṅgulimālasutta</subhead>
    <paragraph line="189"><bold>Pucchā –</bold> aṅgulimālasuttaṃ <pageBreak edition="M" number="2.0091" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="190"><bold>Vissajjanā –</bold> sāvatthiyaṃ bhante āyasmantaṃ aṅgulimālattheraṃ ārabbha bhāsitaṃ. Āyasmā bhante aṅgulimālatthero bhagavantaṃ etadavoca ‘‘idhāhaṃ bhante pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃ, addasaṃ kho ahaṃ bhante sāvatthiyaṃ sapadānaṃ piṇḍāya caramāno aññataraṃ itthiṃ mūḷhagabbhaṃ vighātagabbhaṃ disvāna mayhaṃ etadahosi ‘‘kilissanti vata bho sattā, kilissanti vata bho sattā’’ti, tasmiṃ bhante vatthusmiṃ bhāsitaṃ.</paragraph>
    <subhead line="191">Piyajātikasutta</subhead>
    <paragraph line="192"><bold>Pucchā –</bold> piyajātikasuttaṃ <pageBreak edition="M" number="2.0092" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="193"><bold>Vissajjanā –</bold> sāvatthiyaṃ bhante aññataraṃ gahapatiṃ ārabbha bhāsitaṃ, sāvatthiyaṃ bhante aññatarassa gahapatissa ekaputtako piyo manāpo kālaṅkato hoti, tassa kālaṃ kiriyāya neva kammantā paṭibhanti, na bhattaṃ paṭibhāti, so āḷāhanaṃ gantvā kandati ‘‘kahaṃ ekaputtaka kahaṃ ekaputtakā’’ti, tasmiṃ bhante vatthusmiṃ bhāsitaṃ.</paragraph>
    <subhead line="194">Bāhitikasutta</subhead>
    <paragraph line="195"><bold>Pucchā –</bold> bāhitika <pageBreak edition="M" number="2.0093" /> suttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="196"><bold>Vissajjanā –</bold> sāvatthiyaṃ bhante rājānaṃ pasenadiṃ kosalaṃ ārabbha āyasmatā ānandattherena dhammabhaṇḍāgārikena bhāsitaṃ. Rājā bhante pasenadi kosalo āyasmantaṃ ānandaṃ etadavoca ‘‘kiṃ nu kho bhante ānanda sobhagavā tathārūpaṃ kāyasamācāraṃ samācareyya, yvassa kāyasamācāro opārambho samaṇehi brāhmaṇehī’’ti, tasmiṃ bhante vatthusmiṃ bhāsitaṃ.</paragraph>
    <subhead line="197">Dhammacetiyasutta</subhead>
    <paragraph line="198"><bold>Pucchā –</bold> dhammacetiyasuttaṃ <pageBreak edition="M" number="2.0094" /> panāvuso bhagavatā kattha kena saddhiṃ bhāsitaṃ.</paragraph>
    <paragraph line="199"><bold>Vissajjanā –</bold> sakkesu bhante medāḷupe nāma sakyānaṃ nigame raññā pasenadinā kosalena saddhiṃ bhāsitaṃ.</paragraph>
    <subhead line="200">Kaṇṇakatthalasutta</subhead>
    <paragraph line="201"><bold>Pucchā –</bold> kaṇṇakatthalasuttaṃ <pageBreak edition="M" number="2.0095" /> panāvuso bhagavatā kattha kena saddhiṃ bhāsitaṃ.</paragraph>
    <paragraph line="202"><bold>Vissajjanā –</bold> uruññāyaṃ bhante kaṇṇakatthale migadāye raññā pasenadinā kosalena saddhiṃ bhāsitaṃ.</paragraph>
    <subhead line="203">Brahmāyusutta</subhead>
    <paragraph line="204"><bold>Pucchā –</bold> tenāvuso bhagavatā…pe… sammāsambuddhena brahmāyusuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="205"><bold>Vissajjanā –</bold> videhesu <pageBreak edition="M" number="2.0096" /> bhante mithilāyaṃ maghadevaambavane brahmāyuṃ brāhmaṇaṃ ārabbha bhāsitaṃ. Brahmāyu bhante brāhmaṇo bhagavantaṃ upasaṅkamitvā aṭṭhapañhāni pucchi, tasmiṃ bhante vatthusmiṃ bhāsitaṃ.</paragraph>
    <paragraph line="206"><bold>Pucchā –</bold> tattha <pageBreak edition="M" number="2.0097" /> āvuso uttaro māṇavo kathaṃ bhagavato dvattiṃsamahāpurisalakkhaṇehi samannāgatataṃ attano ācariyassa brahmāyussa brāhmaṇassa sampaṭivedesi.</paragraph>
    <paragraph line="207"><bold>Vissajjanā –</bold> tattha bhante uttaro māṇavo ‘‘suppatiṭṭhitapādo kho pana so bhavaṃ gotamo, idampi tassa bhoto gotamassa mahāpurisassa mahāpurisalakkhaṇaṃ bhavatī’’ti evamādinā bhagavato dvattiṃsamahāpurisalakkhaṇehi samannāgatataṃ attano ācariyassa brahmāyussa brāhmaṇassa sampaṭivedesi.</paragraph>
    <paragraph line="208"><bold>Pucchā –</bold> aparampi <pageBreak edition="M" number="2.0101" /> āvuso uttaro māṇavo bhagavato gamanakāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="209"><bold>Vissajjanā –</bold> aparampi bhante uttaro māṇavo bhagavato gamanakāle paṭhamaṃ dakkhiṇaṃ pāduddharaṇādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="210"><bold>Pucchā –</bold> aparampi <pageBreak edition="M" number="2.0103" /> āvuso uttaro māṇavo bhagavato antaragharaṃ pavisanakāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="211"><bold>Vissajjanā –</bold> aparampi bhante uttaro māṇavo bhagavato antaragharaṃ pavisanakāle na kāyassa unnamanādikaṃ pāsādikaṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="212"><bold>Pucchā –</bold> aparampi <pageBreak edition="M" number="2.0104" /> āvuso uttaro māṇavo bhagavato bhojanakāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="213"><bold>Vissajjanā –</bold> aparampi bhante uttaro māṇavo bhagavato bhojanakāle pattodakādikaṃ paṭiggahaṇādikāle na pattassa unnamanādikaṃ bhagavato pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="214"><bold>Pucchā –</bold> aparampi <pageBreak edition="M" number="2.0106" /> āvuso uttaro māṇavo bhagavato bhuttāvikāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="215"><bold>Vissajjanā –</bold> aparampi bhante uttaro māṇavo bhagavato bhuttāvikāle pattodanādikaṃ paṭiggaṇhādikāle na pattassa unnamanādikaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="216"><bold>Pucchā –</bold> aparampi <pageBreak edition="M" number="2.0107" /> āvuso uttaro māṇavo bhagavato cīvaradhāraṇe ca ārāmagatakāle ca dhammadesanākāle ca sabbairiyāpathesu ca kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="217"><bold>Vissajjanā –</bold> aparampi <pageBreak edition="M" number="2.0108" /> bhante uttaro māṇavo bhagavato cīvaradhāraṇakāle ca ārāmagatakāle ca sabbesu ca iriyāpathesu na accukkaṭṭhādikaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.</paragraph>
    <paragraph line="218"><bold>Pucchā –</bold> kathañcāvuso <pageBreak edition="M" number="2.0110" /> brahmāyu brahmaṇo bhagavantaṃ pucchi, kathañcassa bhagavā byākāsi.</paragraph>
    <paragraph line="219"><bold>Vissajjanā –</bold> ‘‘kathaṃ kho brāhmaṇo hoti, kathaṃ bhavati vedagū. Tevijjo bho kathaṃ hoti, sottiyo kinti vuccati. Arahaṃ bho kathaṃ hoti, kathaṃ bhavati kevalī. Muni ca bho kathaṃ hoti, buddho kinti pavuccatī’’ti – evaṃ kho bhante brahmāyu brāhmaṇo bhagavantaṃ pañhaṃ apucchi. Bhagavā bhante–</paragraph>
    <gatha1 line="220">‘‘Pubbenivāsaṃ yo vedi, saggāpāyañca passati;</gatha1>
    <gatha2 line="221">Atho jātikkhayaṃ patto, abhiññāvosito muni;</gatha2>
    <gatha3 line="222">Cittaṃ visuddhaṃ jānāti, muttaṃ rāgehi sabbaso;</gatha3>
    <gatha2 line="223">Pahīnajātimaraṇo, brahmacariyassa kevalī;</gatha2>
    <gathalast line="224">Pāragū sabbadhammānaṃ, buddho tādī pavuccatī’’ti –</gathalast>
    <paragraph line="225">Evaṃ kho bhante bhagavā brahmāyussa brāhmaṇassa vibhajitvā byākāsi.</paragraph>
    <paragraph line="226"><bold>Pucchā –</bold> imañca <pageBreak edition="M" number="2.0111" /> panāvuso bhagavato byākaraṇaṃ sutvā brahmāyu brāhmaṇo bhagavati kīdisaṃ nipaccakāraṃ akāsi, kathañcassa bhagavā punapi anupubbiṃ dhammakathaṃ kathesi.</paragraph>
    <paragraph line="227"><bold>Vissajjanā –</bold> imañca <pageBreak edition="M" number="2.0112" /> pana bhante bhagavato byākaraṇaṃ sutvā brahmāyu brāhmaṇo uṭṭhāyāsanā ekaṃsaṃ uttarāsaṅgaṃ karitvā bhbhagavato pādesu sirasā nipatitvā bhagavato pādāni mukhena ca paricumbati, pāṇīhi ca parisambāhati, nāmañca sāveti ‘‘brahmāyu ahaṃ bho gotama brāhmaṇo, brahmāyu ahaṃ bho gotama brāhmaṇo’’ti, evaṃ paramanipaccakāraṃ akāsi, bhagavā ca bhante dānakathaṃ sīlakathaṃ saggakathaṃ kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsesi, evaṃ kho bhante brahmāyussa brāhmaṇassa bhagavā anupubbiṃ kathaṃ kathesi.</paragraph>
    <paragraph line="228"><bold>Pucchā –</bold> imañca <pageBreak edition="M" number="2.0113" /> panāvuso dammadesanaṃ sutvā brahmāyussa brāhmaṇassa kīdiso dhammābhisamayo ahosi.</paragraph>
    <paragraph line="229"><bold>Vissajjanā –</bold> imañca <pageBreak edition="M" number="2.0114" /> pana bhante dhammadesanaṃ sutvā brahmāyussa brāhmaṇassa tasmiṃyeva āsane virajaṃ vītamalaṃ dhammacakkhuṃ udapādi ‘‘yaṃkiñci samudayadhammaṃ sabbaṃ taṃ nirodhadhamma’’nti.</paragraph>
    <subhead line="230">Selasutta</subhead>
    <paragraph line="231"><bold>Pucchā –</bold> selasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="232"><bold>Vissajjanā –</bold> aṅguttarāpesu bhante āpaṇe nāma aṅguttarāpānaṃ nigameselaṃ brāhmaṇaṃ ārabbha bhāsitaṃ. Selo bhante brāhmaṇo sapariso bhagavantaṃ upasaṅkamitvā bhagavantaṃ sammukhā sāruppāhi gāthāhi abhitthavi, tasmiṃ bhante vatthusmiṃ bhāsitaṃ.</paragraph>
    <gatha1 line="233">Paripuṇṇakāyo <pageBreak edition="M" number="2.0116" /> suruci, sujāto cārudassano;</gatha1>
    <gatha2 line="234">Suvaṇṇavaṇṇosi bhagavā, susukkadāṭhosi vīriyavā;</gatha2>
    <gatha3 line="235">Narassa hi sujātassa, ye bhavanti viyañcanā;</gatha3>
    <gathalast line="236">Sabbe te tava kāyasmiṃ, mahāpurisalakkhaṇā.</gathalast>
    <subhead line="237">Assalāyanasutta</subhead>
    <paragraph line="238"><bold>Pucchā –</bold> assalāyanasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="239"><bold>Vissajjanā –</bold> sāvatthiyaṃ bhante assalāyanaṃ māṇavaṃ ārabbha bhāsitaṃ, assalāyano bhante māṇavo mahatā brāhmaṇagaṇena saddhiṃ bhagavantaṃ upasaṅkamitvā etadavoca ‘‘brāhmaṇā bho gotama evamāhaṃsu ‘brāhmaṇova seṭṭho vaṇṇo, hīno añño vaṇṇo. Brāhmaṇova sukko vaṇṇo, kaṇho <pageBreak edition="M" number="2.0117" /> añño vaṇṇo. Brāhmaṇāva sujjhanti, no abrāhmaṇā. Brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti, idha bhavaṃ gotamo kimāhā’’ti, tasmiṃ bhante vatthusmiṃ bhāsitaṃ.</paragraph>
    <subhead line="240">Ghoṭamukhasutta</subhead>
    <paragraph line="241"><bold>Pucchā –</bold> ghoṭamukhasuttaṃ <pageBreak edition="M" number="2.0119" /> panāvuso kattha kaṃ ārabbhbha kismiṃ vatthusmiṃ kena bhāsitaṃ.</paragraph>
    <paragraph line="242"><bold>Vissajjanā –</bold> bārāṇasiyaṃ bhante khemiyambavane ghoṭamukhaṃ brāhmaṇaṃ ārabbha āyasmatā udenena bhāsitaṃ. Ghoṭamukho bhante brāhmaṇo āyasmantaṃ udenaṃ caṅkamantaṃ anucaṅkamamāno evamāha ‘‘ambho samaṇa natthi dhammiko paribbajo, evaṃ me ettha hoti, tañca kho bhavantarūpānaṃ vā adassanā, yo vā panettha dhammā’’ti, tasmiṃ bhante vatthusmiṃ bhāsitaṃ.</paragraph>
    <subhead line="243">Caṅkīsutta</subhead>
    <paragraph line="244"><bold>Pucchā –</bold> tenāvuso <pageBreak edition="M" number="2.0120" /> bhagavatā…pe… sammāsambuddhena caṅkīsuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="245"><bold>Vissajjanā –</bold> kosalesu bhante opāsāde nāma kosalānaṃ nigame kāpaṭikaṃ māṇavaṃ ārabbha bhāsitaṃ, kāpaṭiko bhante māṇavo bhagavantaṃ etadavoca ‘‘yadidaṃ bho gotama brāhmaṇānaṃ porāṇaṃ mantapadaṃ itihitihaparamparāya piṭakasampadāya, tattha ca brāhmaṇā ekaṃsena niṭṭhaṃ gacchanti ‘idameva saccaṃ moghamañña’nti, idha bhavaṃ gotamo kimāhā’’ti, tasmiṃ bhante vatthusmiṃ bhāsitaṃ.</paragraph>
    <subhead line="246">Esukārīsutta</subhead>
    <paragraph line="247"><bold>Pucchā –</bold> esukārīsuttaṃ <pageBreak edition="M" number="2.0122" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="248"><bold>Vissajjanā –</bold> sāvatthiyaṃ bhante esukāriṃ brāhmaṇaṃ ārabbha bhāsitaṃ, esukārī bhante brāhmaṇo bhagavantaṃ upasaṅkamitvā etadavoca ‘‘brāhmaṇā bho gotama catasso pāricariyā paññapenti, brāhmaṇassa pāricariyaṃ paññapenti, khattiyassa pāricariyaṃ paññapenti, vessassa pāricariyaṃ paññapenti, suddassa pāricariyaṃ paññapentī’’ti, tasmiṃ bhante vatthusmiṃ bhāsitaṃ.</paragraph>
    <subhead line="249">Dhanañjānisutta</subhead>
    <paragraph line="250"><bold>Pucchā –</bold> dhanañjānisuttaṃ <pageBreak edition="M" number="2.0125" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="251"><bold>Vissajjanā –</bold> rājagahe bhante dhanañjāniṃ brāhmaṇaṃ ārabbha āyasmatā sāriputtattherena dhammasenāpatinā bhāsitaṃ, dhanañjāni bhante brāhmaṇo pamādavihāraṃ vihāsi, tasmiṃ bhante vatthusmiṃ bhāsitaṃ.</paragraph>
    <paragraph line="252"><bold>Pucchā –</bold> atha <pageBreak edition="M" number="2.0126" /> kho āvuso āyasmā sāriputtatthero dhammasenāpati kathaṃ dhanañjāniṃ brāhmaṇaṃ pucchi, kathañca so āyasmato sāriputtattherassa dhammasenāpatissa ārocesi.</paragraph>
    <paragraph line="253"><bold>Vissajjanā –</bold> ‘‘kaccāsi dhanañjāni appamatto’’ti, evaṃ kho bhante āyasmā sāriputtatthero dhammasenāpati dhanañjāniṃ brāhmaṇaṃ pucchi, dhanañjāni ca bhante brāhmaṇo ‘‘kuto bho sāriputta amhākaṃ appamādo, yesaṃ no mātāpitaro posetabbā’’ti, evamādinā āyasmato sāriputtassa dhammasenāpatissa ārocesi.</paragraph>
    <paragraph line="254"><bold>Pucchā –</bold> evaṃ <pageBreak edition="M" number="2.0128" /> vutte kho āvuso āyasmā sāriputtatthero dhammasenāpati dhanañjānissa brāhmaṇassa kīdisaṃ dhammakathaṃ kathesi.</paragraph>
    <paragraph line="255"><bold>Vissajjanā –</bold> evaṃ vutte bhante āyasmā sāriputtatthero dhammasenāpati ‘‘taṃ kiṃ maññasi dhanañjāni, idhekacco mātāpitūnaṃ hetu adhammacārī visamacārī assa, tamenaṃ adhammacariyā visamacariyāhetu nirayaṃ nirayapālā upakaḍḍheyyu’’nti, evamādinā dhanañjānissa brāhmaṇassa dhammakathaṃ kathesi.</paragraph>
    <paragraph line="256"><bold>Pucchā –</bold> puna <pageBreak edition="M" number="2.0130" />pi āvuso āyasmā sāriputtatthero dhammasenāpati kathaṃ dhanañjānissa brāhmaṇassa aparenapi pariyāyena anusāsaniṃ adāsi.</paragraph>
    <paragraph line="257"><bold>Vissajjanā –</bold> punapi bhante āyasmā sāriputtatthero dhammasenāpati ‘‘taṃ kiṃ maññasi dhanañjāni, yo vā mātāpitūnaṃ hetu adhammacārī visamacārī assa, yo vā mātāpitūnaṃ hetu dhammacārī samacārī assa, katamaṃ seyyo’’ti, evamādinā dhanañjānissa brāhmaṇassa aparenapi pariyāyena ovādamadāsi.</paragraph>
    <paragraph line="258"><bold>Pucchā –</bold> aparabhāge <pageBreak edition="M" number="2.0132" />pi āvuso āyasmā sāriputtatthero dhammasenāpati kathaṃ dhanañjānissa brāhmaṇassa maraṇasamaye dhammakathaṃ kathesi, kathañcassa abhisamparāyo ahosi.</paragraph>
    <paragraph line="259"><bold>Vissajjanā –</bold> aparabhāge <pageBreak edition="M" number="2.0133" />pi bhante āyasmā sāriputtatthero dhammasenāpati dhanañjānissa brāhmaṇassa maraṇasamayepi cattāro brahmavihāre desesi, dhanañjāni ca bhbhante brāhmaṇo kāyassa bhedā paraṃ maraṇā brahmalokūpago ahosi.</paragraph>
    <subhead line="260">Vāseṭṭhasutta</subhead>
    <paragraph line="261"><bold>Pucchā –</bold> vāseṭṭhasuttaṃ <pageBreak edition="M" number="2.0135" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="262"><bold>Vissajjanā –</bold> icchānaṅgale bhante vāseṭṭhaṃ māṇavaṃ ārabbha bhāsitaṃ. Vāseṭṭho bhante māṇavo bhagavantaṃ gāthāhi ajjhabhāsi –</paragraph>
    <gatha1 line="263">‘‘Anuññātapaṭiññātā, tevijjā mayamasmubho;</gatha1>
    <gathalast line="264">Ahaṃ pokkharasātissa, tārukkhassāyaṃ māṇavo.</gathalast>
    <gatha1 line="265">Tevijjānaṃ yadakkhātaṃ, tatra kevalinesmase;</gatha1>
    <gatha2 line="266">Padakasmā veyyākaraṇā, jappe ācariyasādisā;</gatha2>
    <gathalast line="267">Tesaṃ no jātivādasmiṃ, vivādo atthi gotama.</gathalast>
    <gatha1 line="268">Jātiyā brāhmaṇo hoti, bhāradvājo iti bhāsati;</gatha1>
    <gathalast line="269">Ahañca kammunā brūmi, evaṃ jānāhi cakkhuma.</gathalast>
    <gatha1 line="270">Tena sakkoma ñāpetuṃ, aññaṃmaññaṃ mayaṃ ubho;</gatha1>
    <gathalast line="271">Bhavantaṃ puṭṭhumāgamā, sambuddhaṃ iti vissutaṃ.</gathalast>
    <gatha1 line="272">Candaṃ yathā khayātītaṃ, pecca pañjalikā janā;</gatha1>
    <gathalast line="273">Vandanā namassanti, evaṃ lokasmiṃ gotamaṃ.</gathalast>
    <gatha1 line="274">Cakkhuṃ <pageBreak edition="M" number="2.0136" /> loke samuppannaṃ, mayaṃ pucchāma gotamaṃ;</gatha1>
    <gatha2 line="275">Jātiyā brāhmaṇo hoti, udāhu bhavati kammunā;</gatha2>
    <gathalast line="276">Ajānataṃ no pabrūhi, yathā jānemu brāhmaṇanti.</gathalast>
    <paragraph line="277">Tasmiṃ bhante vatthusmiṃ bhāsitaṃ.</paragraph>
    <subhead line="278">Subhasutta</subhead>
    <paragraph line="279"><bold>Pucchā –</bold> subhasuttaṃ <pageBreak edition="M" number="2.0137" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="280"><bold>Vissajjanā –</bold> sāvatthiyaṃ bhante subhaṃ māṇavaṃ todeyyaputtaṃ ārabbha bhāsitaṃ. Subho bhbhante māṇavo todeyyaputto bhagavantaṃ upasaṅkamitvā etadavoca ‘‘brāhmaṇā bho gotama evamāhaṃsu’ gahaṭṭho ārādhako hoti ñāyaṃ dhammaṃ kusalaṃ, na pabbajito ārādhako hoti ñāyaṃ dhammaṃ kusalanti, idha bhavaṃ gotamo kimāhā’’ti, tasmiṃ bhante vatthusmiṃ bhāsitaṃ.</paragraph>
    <paragraph line="281"><bold>Pucchā –</bold> puna <pageBreak edition="M" number="2.0138" />pi āvuso subho māṇavo todeyyaputto kathaṃ bhagavantaṃ pucchi, kathañca bhagavā vibhajja byākāsi.</paragraph>
    <paragraph line="282"><bold>Vissajjanā –</bold> ‘‘brāhmaṇā bho gotama evamāhaṃsu ‘mahaṭṭhamidaṃ mahākiccaṃ mahādhikaraṇaṃ mahāsamārambhaṃ, gharāvāsakammaṭṭhānaṃ mahapphalaṃ hoti. Appaṭṭhamidaṃ appakiccaṃ appādhikaraṇaṃ appasamārambhaṃ, pabbajjā kammaṭṭhānaṃ appaphalaṃ hotī’ti. Idha bhavaṃ gotamo kimāhā’’ti. Evaṃ kho bhante subho māṇavo todeyyaputto punapi bhagavantaṃ pucchi. Bhagavā ca bhante ‘‘etthāpi kho ahaṃ māṇava vibhajjavādā, nāhamettha ekaṃsavādoti’’ evamādinā vibhajja byākāsi.</paragraph>
    <subhead line="283">Saṅgāravasutta</subhead>
    <paragraph line="284"><bold>Pucchā –</bold> saṅgāravasuttaṃ <pageBreak edition="M" number="2.0141" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="285"><bold>Vissajjanā –</bold> kosalesu bhante cañcalikappe nāma gāme saṅgāravaṃ māṇavaṃ ārabbha bhāsitaṃ, saṅgāravo bhante māṇavo bhagavantaṃ etadavoca ‘‘santi kho bho gotama eke samaṇabrāhmaṇā diṭṭhadhammābhiññāvosānapāramippattā ādibrahmacariyaṃ paṭijānanti. Tatra bho gotama ye te samaṇabrāhmaṇā diṭṭhadhammābhiññāvosānapāramippattā ādibrahmacariyaṃ paṭijānanti, tesaṃ bhavaṃ gotamo katamo’’ti, tasmiṃ bhante vatthusmiṃ bhāsitaṃ.</paragraph>
    <subhead line="286">Devadahasutta</subhead>
    <paragraph line="287"><bold>Pucchā –</bold> tenāvuso <pageBreak edition="M" number="2.0145" /> bhagavatā jānatā passatā arahatā sammāsambuddhena devadahasuttaṃ kattha kaṃ ārabbha bhāsitaṃ.</paragraph>
    <paragraph line="288"><bold>Vissajjanā –</bold> sakkesu bhante devadahe nāma sakyānaṃ nigame samma hule bhikkhū ārabbha bhāsitaṃ.</paragraph>
    <subhead line="289">Pañcattayasutta</subhead>
    <paragraph line="290"><bold>Pucchā –</bold> pañcattayasuttaṃ panāvuso bhagavatā kattha kaṃ ārabbha bhāsitaṃ.</paragraph>
    <paragraph line="291"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <subhead line="292">Kintisutta</subhead>
    <paragraph line="293"><bold>Pucchā –</bold> kintisuttaṃ <pageBreak edition="M" number="2.0146" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="294"><bold>Vissajjanā –</bold> pisinārāyaṃ bhante baliharaṇe nāma vanasaṇḍe sambahule bhikkhū ārabbha bhāsitaṃ.</paragraph>
    <paragraph line="295"><bold>Pucchā –</bold> tattha <pageBreak edition="M" number="2.0147" /> āvuso bhagavā kathaṃ paṭhamaṃ bhikkhū paṭipucchitvā ovādamadāsi, yo bahujanassa atthāya hitāya sukhāya saṃvattati.</paragraph>
    <paragraph line="296"><bold>Vissajjanā –</bold> tattha bhante bhagavā ‘‘kinti vo bhikkhave mayi hoti, cīvarahetu vā samaṇo gotamo dhammaṃ deseti, piṇḍapātahetu vā, senāsanahetu vā, itibhavābhavahetu vā samaṇo gotamo dhammaṃ desetī’’ti bhikkhū pucchitvā ‘‘tasmātiha bhikkhave ye vo mayā dhammā abhiññā desitā. Seyyathidaṃ, cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo. Tattha sabbeheva samaggehi sammodamānehi avivadamānehi sikkhitabbaṃ’’ evamādinā bhante bhikkhūnaṃ ovādamadāsi.</paragraph>
    <paragraph line="297"><bold>Pucchā –</bold> kathañcāvuso <pageBreak edition="M" number="2.0150" /> bhagavā tattha dutiyampi bhikkhūnaṃ ovādaṃ adāsi. Yo bahujanassa atthāya hitāya sukhāya saṃvattati.</paragraph>
    <paragraph line="298"><bold>Vissajjanā –</bold> tattha bhante bhagavā ‘‘tesañca vo bhikkhave samaggānaṃ sammodamānānaṃ avivadamānānaṃ sikkhataṃ siyā aññatarassa bhikkhuno āpatti, siyā vītikkamo. Tatra bhikkhave na codanāya taritabbaṃ puggalo upaparikkhitabbo’’ti evamādinā bhikkhūnaṃ dutiyampi ovādamadāsi.</paragraph>
    <paragraph line="299"><bold>Pucchā –</bold> kathañcāvuso <pageBreak edition="M" number="2.0152" /> bhagavā tattha tatiyampi bhikkhūnaṃ ovādaṃ adāsi, yo bahujanassa atthāya hitāya sukhāya saṃvattati.</paragraph>
    <paragraph line="300"><bold>Vissajjanā –</bold> ‘‘tesañca vo bhikkhave samaggānaṃ sammodamānānaṃ avivadamānānaṃ sikkhataṃ aññamaññassa vacīsaṃhāro uppajjeyya diṭṭhipaḷāso cetaso āghāto appaccayo anabhiraddhī’’ti evamādinā bhante bhagavā tattha tatiyampi bhikkhūnaṃ ovādamadāsi.</paragraph>
    <paragraph line="301"><bold>Pucchā –</bold> tenāvuso <pageBreak edition="M" number="2.0154" /> bhikkhunā evaṃ satthu ovādānusāsanikārinā āyasmā nu te bhikkhu akusalā vuṭṭhāpetvā kusale patiṭṭhāpetīti parehi puṭṭhena kathaṃ sammā byākaramānena byākātabbaṃ.</paragraph>
    <paragraph line="302"><bold>Vissajjanā –</bold> ‘‘idhāhaṃ āvuso yena bhagavā tenupasaṅkamiṃ, tassa me bhagavā dhammaṃ desesi, tāhaṃ dhammaṃ sutvā tesaṃ bhikkhūnaṃ abhāsiṃ, taṃ te bhikkhū dhammaṃ sutvā akusalā vuṭṭhahiṃsu kusale patiṭṭhahiṃsū’’ti. Evaṃ kho bhante tena bhikkhunā evaṃ satthu ovādānusāsanikārinā parehi puṭṭhena sammā byākaramānena byākātabbaṃ.</paragraph>
    <subhead line="303">Sāmagāmasutta</subhead>
    <paragraph line="304"><bold>Pucchā –</bold> sāmagāmasuttaṃ <pageBreak edition="M" number="2.0155" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="305"><bold>Vissajjanā –</bold> sakkesu bhante sāmagāme nāma sakyānaṃ nigame āyasmantañca ānandaṃ āyasmantañca cundaṃ ārabbha bhāsitaṃ, āyasmā ca bhante ānando āyasmā ca cundo yena bhagavā tenupasaṅkamisu, upasaṅkamitvā bhagavantaṃ abhivādetvā ekamantaṃ nisīdiṃsu, ekamantaṃ nisinno kho āyasmā ānando bhagavantaṃ etadavoca ‘‘ayaṃ bhante cundo samaṇuddeso evamāha ‘nigaṇṭho bhante nāṭaputto pāvāyaṃ adhunā kālaṅkato, tassa kālaṅkiriyāya bhinnā nigaṇṭhā dvedhikajātā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti…pe… <pageBreak edition="M" number="2.0156" /> bhinnathūpe appaṭisaraṇe’ti. Tassa mayhaṃ bhante evaṃ hoti ‘māheva bhagavato accayena saṅghe vivādo uppajji, svāssa vivādo bahujanaahitāya bahujanaasukhāya bahuno janassa anatthāya ahitāya dukkhāya devamanussāna’nti’’. Tasmiṃ bhante vatthusmiṃ bhāsitaṃ.</paragraph>
    <subhead line="306">Sunakkhattasutta</subhead>
    <paragraph line="307"><bold>Pucchā –</bold> sunakkhattasuttaṃ <pageBreak edition="M" number="2.0158" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="308"><bold>Vissajjanā –</bold> vesāliyaṃ bhante sunakkhattaṃ licchaviputtaṃ ārabbha bhāsitaṃ, sunakkhatto bhante licchaviputto bhagavantaṃ upasaṅkamitvā etadavoca ‘‘sutaṃ metaṃ bhante sambahulehi kira bhikkhūhi bhagavato santike aññā byākatā khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmāti. Kacci te bhante bhikkhū sammadeva aññaṃ byākaṃsu, udāhu santetthekacce bhikkhū adhimānena aññaṃ byākaṃsū’’ti, tasmiṃ bhante vatthusmiṃ bhāsitaṃ.</paragraph>
    <subhead line="309">Āneñjasappāyasutta</subhead>
    <paragraph line="310"><bold>Pucchā –</bold> āneñjasappāyasuttaṃ <pageBreak edition="M" number="2.0161" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="311"><bold>Vissajjanā –</bold> kurūsu bhante kammāsadhamme nāma kurūnaṃ nigame sambahule bhikkhū ārabbha bhāsitaṃ.</paragraph>
    <subhead line="312">Gaṇakammoggallānasutta</subhead>
    <paragraph line="313"><bold>Pucchā –</bold> gaṇakamoggallānasuttaṃ <pageBreak edition="M" number="2.0162" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="314"><bold>Vissajjanā –</bold> sāvatthiyaṃ bhante gaṇakamoggallānaṃ brāhmaṇaṃ ārabbha bhāsitaṃ, gaṇakamoggallāno bhante brāhmaṇo bhagavantaṃ upasaṅkamitvā etadavoca ‘‘seyyāthāpi bho gotama imassa migāramātupāsādassa dissati anupubbasikkhā anupubbakiriyā anupubbapaṭipadā yadidaṃ yāva pacchimasopānakaḷevarā…pe… sakkā nukho bho gotama imasmimpi dhammavinaye evameva anupubbasikkhā anupubbakiriyā anupubbapaṭipadā paññapetu’’nti, tasmiṃ bhante vatthusmiṃ bhāsitaṃ.</paragraph>
    <paragraph line="315"><bold>Pucchā –</bold> evaṃ <pageBreak edition="M" number="2.0165" /> vutte kho āvuso gaṇakamoggallāno brāhmaṇo bhagavantaṃ kiṃ avoca, kathañcassa bhagavā byākāsi.</paragraph>
    <paragraph line="316"><bold>Vissajjanā –</bold> evaṃ vutte bhante gaṇakamoggallāno brāhmaṇo bhagavantaṃ etadavoca ‘‘kiṃ nu kho bhoto gotamassa sāvakā bhotā gotamena evaṃ ovadīyamānā evaṃ anusāsīyamānā sabbe accantaṃ niṭṭhaṃ nibbānaṃ ārodhenti, udāhu ekacce nārādhentī’’ti, bhagavā ca bhante ‘‘appekacce kho brāhmaṇa mama sāvakā mayā evaṃ ovadīyamānā evaṃ anusāsīyamānā accantaṃ niṭṭhaṃ nibbānaṃ ārādhenti, ekacce nārādhentī’’ti evamādinā gaṇakamoggallānassa brāhmaṇassa byākāsi.</paragraph>
    <paragraph line="317"><bold>Pucchā –</bold> imañca <pageBreak edition="M" number="2.0168" /> panāvuso dhammadesanaṃ sutvā gaṇako moggallāno imasmiṃ dhammavinaye pasanno kīdisaṃ pasannākāramakāsi.</paragraph>
    <paragraph line="318"><bold>Vissajjanā –</bold> imañca pana bhante dhammadesanaṃ sutvā gaṇakamoggallāno brāhmaṇo ‘‘ye me bho gotama puggalā asaddhā jīvikatthā na saddhā agārasmā anagāriyaṃ pabbajitā’’ti evamādinā imasmiṃ dhammavinaye pasanno pasannākāramakāsi.</paragraph>
    <subhead line="319">Gopakamoggallānasutta</subhead>
    <paragraph line="320"><bold>Pucchā –</bold> gopakamoggallānasuttaṃ <pageBreak edition="M" number="2.0170" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="321"><bold>Vissajjanā –</bold> rājagahe bhante gopakamoggallānaṃ brāhmaṇaṃ ārabbha āyasmatā ānandattherena dhammabhaṇḍāgārikena bhāsitaṃ, gopakamoggallāno bhante brāhmaṇo āyasmantaṃ ānandaṃ etadavoca ‘‘atthi nu kho bho ānanda ekabhikkhupi tehi dhammehi sabbena sabbaṃ sabbathā sabbaṃ samannāgato, yehi dhammehi samannāgato so bhavaṃ gotamo ahosi arahaṃ sammāsambuddho’’ti, tasmiṃ bhante vatthusmiṃ bhāsitaṃ.</paragraph>
    <paragraph line="322"><bold>Pucchā –</bold> kathañcāvuso <pageBreak edition="M" number="2.0173" /> tattha āyasmatā ānandattherena dhammabhaṇḍāgārikena bhikkhuno pasādanīyā dhammā pakāsitā, ye tena bhagavatā jānatā passatā arahatā sammāsambuddhena akkhātā. Yehi ca samannāgataṃ bhikkhuṃ aññe bhikkhū sakkareyyuṃ garuṃ kareyyuṃ māneyyuṃ pūjeyyuṃ sakkatvā garuṃ katvā upanissāya vihareyyuṃ.</paragraph>
    <paragraph line="323"><bold>Vissajjanā –</bold> idha brāhmaṇa bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, bahussuto hoti sutadharo sutasannicayo, yeme dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpassa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhāti evamādinā bhante tattha āyasmatā ānandattherena dhammabhaṇḍāgārikena dasa pasādanīyā dhammā pakāsitā. Ye tena bhagatā jānatā passatā arahatā sammāsambuddhena akkhātā, yehi samannāgataṃ bhikkhuṃ etarahi bhikkhū sakkareyyuṃ garuṃ kareyyuṃ māneyyuṃ pūjeyyuṃ sakkatvā garuṃ katvā upanissāya vihareyyuṃ.</paragraph>
    <paragraph line="324"><bold>Pucchā –</bold> evaṃ <pageBreak edition="M" number="2.0178" /> vutte kho āvuso vassakāro brāhmaṇo magadhamahāmatto kīdisaṃ pasaṃsāvacanaṃ kathesi, kathañcassa āyasmā ānandatthero dhammabhaṇḍāgāriko taṃ vacanaṃ paṭisodhetvā pakāsesi.</paragraph>
    <paragraph line="325"><bold>Vissajjanā –</bold> evaṃ <pageBreak edition="M" number="2.0179" /> vutte vassakāro brāhmaṇo magadhamahāmatto upanandaṃ senāpatiṃ āmantesi ‘‘taṃ kiṃ maññasi bhavaṃ senāpati, yadi me bhonto sakkātabbaṃ sakkaronti, garuṃ kātabbaṃ garuṃ karonti, mānetabbaṃ mānenti, pūjetabbaṃ pūjentī’’ti evamādikaṃ pasaṃsāvacanaṃ kathesi, āyasmā ca bhante ānando ‘‘na ca kho brāhmaṇa so bhagavā sabbaṃ jhānaṃ vaṇṇesi, napi so bhagavā sabbaṃ jhānaṃ na vaṇṇesī’’ti evamādinā taṃ vacanaṃ paṭisodhetvā pakāsesi.</paragraph>
    <subhead line="326">Mahāpuṇṇamasutta</subhead>
    <paragraph line="327"><bold>Pucchā –</bold> mahāpuṇṇamasuttaṃ <pageBreak edition="M" number="2.0182" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="328"><bold>Vissajjanā –</bold> sāvatthiyaṃ bhante aññataraṃ saṭṭhimattānaṃ padhānīyabhikkhūnaṃ saṅghattheraṃ bhikkhuṃ ārabbha bhāsitaṃ, aññataro bhante</paragraph>
    <paragraph line="329">Saṭṭhimattānaṃ <pageBreak edition="M" number="2.0183" /> padhānīyabhikkhūnaṃ saṅghatthero bhikkhu uṭṭhāyāsanā ekaṃsaṃ cīvaraṃ katvā yena bhagavā tenañjaliṃ paṇāmetvā bhagavantaṃ etadavoca ‘‘puccheyyāhaṃ bhante bhagavantaṃ kiñcideva desaṃ, sace me bhagavā okāsaṃ karoti pañhassa veyyākaraṇāyā’’ti, tasmiṃ bhante vatthusmiṃ bhāsitaṃ.</paragraph>
    <subhead line="330">Cūḷapuṇṇamasutta</subhead>
    <paragraph line="331"><bold>Pucchā –</bold> cūḷapuṇṇamasuttaṃ <pageBreak edition="M" number="2.0184" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="332"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <paragraph line="333"><bold>Pucchā –</bold> kathañcāvuso <pageBreak edition="M" number="2.0185" /> tattha bhagavatā asappurisaaṅgāni vibhajitvā pakāsitāni.</paragraph>
    <paragraph line="334"><bold>Vissajjanā –</bold> asappuriso bhikkhave assaddhammasamannāgato hoti, asappurisabhatti hoti, asappurisacintī hoti, asappurisamantī hoti, asappurisavāco hoti, asappurisakammanto hoti, asappurisadiṭṭhi hoti, asappurisadānaṃ detīti evamādinā bhante tattha bhagavatā aṭṭha asappurisaaṅgāni vibhajitvā pakāsitāni.</paragraph>
    <paragraph line="335"><bold>Pucchā –</bold> kathaṃ <pageBreak edition="M" number="2.0186" /> panāvuso bhagavatā tattha sappurisaaṅgāni vibhajitvā pakāsitāni.</paragraph>
    <paragraph line="336"><bold>Vissajjanā –</bold> sappuriso bhikkhave saddhammasamannāgato hoti, sappurisabhatti hoti, sappurisacintī hoti, sappurisamantī hoti, sappurisavāco hoti, sappurisakammanto hoti, sappurisadiṭṭhi hoti, sappurisadānaṃ detīti evamādinā bhante bhagavatā tattha aṭṭhavidhāni sappurisaṅgāni vibhajitvā pakāsitāni.</paragraph>
    <subhead line="337">Anupadasutta</subhead>
    <paragraph line="338"><bold>Pucchā –</bold> anupadasuttaṃ <pageBreak edition="M" number="2.0188" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="339"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ, sambahulā bhante bhikkhū āyasmato sāriputtassa dhammasenāpatissa sabhāgā tasmiṃ samaye sannipatiṃsu, tasmiṃ bhante vatthusmiṃ bhāsitaṃ.</paragraph>
    <paragraph line="340"><bold>Pucchā –</bold> kathañcāvuso <pageBreak edition="M" number="2.0189" /> tattha bhagavatā āyasmato sāriputtassa dhammasenāpatissa anupadadhammavipassanā vitthārena vibhajitvā pakāsitā.</paragraph>
    <paragraph line="341"><bold>Vissajjanā –</bold> paṇḍito bhikkhave sāriputto mahāpañño bhikkhave sāriputto puthupañño bhikkhave sāriputto hāsapañño <pageBreak edition="M" number="2.0190" /> bhikkhave sāriputto tikkhapañño bhikkhave sāriputto javanapañño bhikkhave sāriputto nibbedhikapañño bhikkhave sāriputto sāriputto bhikkhave aḍḍhamāsaṃ anupadadhammavipassanaṃ vipassatīti evamādinā bhante tattha bhagavatā āyasmato sāriputtassa dhammasenāpatissa anupadadhammavipassanā vitthārena pakāsitā.</paragraph>
    <subhead line="342">Chabbisodhanasutta</subhead>
    <paragraph line="343"><bold>Pucchā –</bold> tenāvuso…pe… <pageBreak edition="M" number="2.0192" /> sammāsambuddhena chabbisodhanasuttaṃ kattha kaṃ ārabbha bhāsitaṃ.</paragraph>
    <paragraph line="344"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <subhead line="345">Sappurisasutta</subhead>
    <paragraph line="346"><bold>Pucchā –</bold> sappurisasuttaṃ <pageBreak edition="M" number="2.0193" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="347"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <subhead line="348">Sevitabbāsevitabbasutta</subhead>
    <paragraph line="349"><bold>Pucchā –</bold> sevitabbāsevitabbasuttaṃ <pageBreak edition="M" number="2.0194" /> panāvuso bhagavatā kattha kaṃ ārabbha kena saddhiṃ bhāsitaṃ.</paragraph>
    <paragraph line="350"><bold>Vissajjanā –</bold> sāvatthiyaṃ bhante sambahule bhikkhū ārabbha āyasmatā sāriputtattherena dhammasenāpatinā saddhiṃ bhāsitaṃ.</paragraph>
    <subhead line="351">Bahudhātukasutta</subhead>
    <paragraph line="352"><bold>Pucchā –</bold> bahudhātukasuttaṃ <pageBreak edition="M" number="2.0195" /> panāvuso kattha kaṃ ārabbha bhāsitaṃ.</paragraph>
    <paragraph line="353"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <subhead line="354">Isigilisutta</subhead>
    <paragraph line="355"><bold>Pucchā –</bold> isigilisuttaṃ panāvuso bhagavatā kattha kaṃ ārabbha bhāsitaṃ.</paragraph>
    <paragraph line="356"><bold>Vissajjanā –</bold> rājagahe bhante isigilismiṃ pabbate sambahule bhikkhū ārabbha bhāsitaṃ.</paragraph>
    <subhead line="357">Mahācattārīsakasutta</subhead>
    <paragraph line="358"><bold>Pucchā –</bold> mahācattārīsakasuttaṃ <pageBreak edition="M" number="2.0196" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="359"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <subhead line="360">Ānāpānassatisutta</subhead>
    <paragraph line="361"><bold>Pucchā –</bold> ānāpānassatisuttaṃ <pageBreak edition="M" number="2.0197" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="362"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ, therā bhante bhikkhū nave bhikkhū ovadanti anusāsanti, appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti, appekacce therā bhikkhū tiṃsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti, te ca bhante navā bhikkhū therehi bhikkhūhi ovadiyamānā anusāsiyamānā uḷāraṃ pubbenāparaṃ visesaṃ jānanti, tasmiṃ bhante vatthusmiṃ bhāsitaṃ.</paragraph>
    <subhead line="363">Kāyagatāsatisutta</subhead>
    <paragraph line="364"><bold>Pucchā –</bold> kāyagatāsatisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="365"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ, sambahulānaṃ bhante bhikkhūnaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarakathā udapādi ‘‘acchariyaṃ āvuso, abbhutaṃ āvuso, yāvañcidaṃ tena bhagavatā jānatā passatā arahatā sammāsambuddhena kāyagatāsati bhāvitā bahulīkatā mahapphalā vuttā mahānisaṃsā’’ti, tasmiṃ bhante vatthusmiṃ bhāsitaṃ.</paragraph>
    <subhead line="366">Saṅkhārūpapattisutta</subhead>
    <paragraph line="367"><bold>Pucchā –</bold> saṅkhārūpapattisuttaṃ <pageBreak edition="M" number="2.0200" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="368"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <paragraph line="369"><bold>Pucchā –</bold> kathañcāvuso tattha bhagavatā saṅkhārūpapattiyo vibhajitvā pakāsitā.</paragraph>
    <paragraph line="370"><bold>Vissajjanā –</bold> idha bhikkhave bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti, tassa evaṃ hoti ‘‘aho vatāhaṃ kāyassa bhedā paraṃ maraṇā khattiyamahāsālānaṃ sahabyataṃ upapajjeyya’’nti evamādinā bhante tattha bhagavatā saṅkhārūpapattiyo vibhajitvā pakāsitā.</paragraph>
    <subhead line="371">Cūḷasuññatasutta</subhead>
    <paragraph line="372"><bold>Pucchā –</bold> cūḷasuññatasuttaṃ <pageBreak edition="M" number="2.0202" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="373"><bold>Vissajjanā –</bold> sāvatthiyaṃ bhante āyasmantaṃ ānandaṃ ārabbha bhāsitaṃ, āyasmā bhante ānando sāyanhasamayaṃ paṭisallānā vuṭṭhito bhagavantaṃ etadavoca ‘‘ekamidaṃ bhante samayaṃ bhagavā sakkesu viharati nagarakaṃ nāma sakyānaṃ nigamo, tattha me bhante bhagavato sammukhā sutaṃ, sammukhā paṭiggahitaṃ, suññatāvihārenāhaṃ ānanda etarahi bahulaṃ viharāmīti kacci metaṃ bhante sussutaṃ suggahitaṃ sumanasikataṃ sūpadhārita’’nti, tasmiṃ bhante vatthusmiṃ bhāsitaṃ.</paragraph>
    <subhead line="374">Mahāsuññatasutta</subhead>
    <paragraph line="375"><bold>Pucchā –</bold> mahāsuññatasuttaṃ <pageBreak edition="M" number="2.0204" /> panāvuto bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="376"><bold>Vissajjanā –</bold> sakkesu bhante kapilavatthusmiṃ āyasmantaṃ ānandaṃ ārabbha bhāsitaṃ, āyasmā bhante ānando sambahulehi bhikkhūhi saddhiṃ ghaṭāya sakkassa vihāre cīvarakammaṃ karoti, tasmiṃ bhante vatthusmiṃ bhāsitaṃ.</paragraph>
    <subhead line="377">Acchariyaabbhutasutta</subhead>
    <paragraph line="378"><bold>Pucchā –</bold> acchariyaabbhutasuttaṃ <pageBreak edition="M" number="2.0205" /> panāvuso bhagavatā kattha kaṃ ārabbha kismiṃ vatthusmiṃ kena saddhiṃ bhāsitaṃ.</paragraph>
    <paragraph line="379"><bold>Vissajjanā –</bold> sāvatthiyaṃ bhante sambahule bhikkhū ārabbha āyasmatā ānandattherena dhammabhaṇḍāgārikena saddhiṃ bhāsitaṃ. Sambahulānaṃ bhante bhikkhūnaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarakathā udapādi ‘‘acchariyaṃ āvuso, abbhutaṃ āvuso tathāgatassa mahiddhikatā mahānubhāvatā. Yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte jānissati. Evaṃjaccā te bhagavanto ahesuṃ itipi, evaṃnāmā te bhagavanto ahesuṃ itipi, evaṃgottā te bhagavanto ahesuṃ itipi, evaṃsīlā te bhagavanto ahesuṃ itipi, evaṃdhammā te bhagavanto ahesuṃ itipi, evaṃpaññā <pageBreak edition="M" number="2.0206" /> te bhagavanto ahesuṃ itipi, evaṃvihārī te bhagavanto ahesuṃ itipi, evaṃvimuttā te bhagavanto ahesuṃ itipī’’ti, tasmiṃ bhante vatthusmiṃ bhāsitaṃ.</paragraph>
    <subhead line="380">Bākulasutta</subhead>
    <paragraph line="381"><bold>Pucchā –</bold> bākulasuttaṃ <pageBreak edition="M" number="2.0207" /> panāvuso kattha kaṃ ārabbha kena bhāsitaṃ.</paragraph>
    <paragraph line="382"><bold>Vissajjanā –</bold> rājagahe bhante acelaṃ kassapaṃ ārabbha āyasmatā bākulattherena bhāsitaṃ.</paragraph>
    <subhead line="383">Dantabhūmisutta</subhead>
    <paragraph line="384"><bold>Pucchā –</bold> dantabhūmisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="385"><bold>Vissajjanā –</bold> rājagahe bhante jayasenaṃ rājakumāraṃ ārabbha bhāsitaṃ. Jayaseno bhante rājakumāro aciravataṃ samaṇuddesaṃ upasaṅkamitvā etadavoca ‘‘sutaṃ metaṃ bho aggivessana idha bhikkhu appamatto ātāpī pahitatto viharanto phuseyya <pageBreak edition="M" number="2.0208" /> cittassa ekaggata’’nti, tasmiṃ bhante vatthusmiṃ bhāsitaṃ.</paragraph>
    <paragraph line="386"><bold>Pucchā –</bold> kathañcāvuso <pageBreak edition="M" number="2.0210" /> tattha bhagavatā aciravatassa samaṇuddesassa samassāsetvā dhammadesanānayo pakāsito.</paragraph>
    <paragraph line="387"><bold>Vissajjanā –</bold> taṃ kutettha aggivessana labbhā, yaṃ taṃ nekkhammena ñātabbaṃ nekkhammena daṭṭhabbaṃ nekkhammena pattabbaṃ nekkhammena sacchikātabbaṃ, taṃ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyosanāya ussuko ussati vā dakkhati vā sacchi vā karissatīti netaṃ ṭhānaṃ vijjatīti evaṃ kho bhante bhagavato aciravatassa samaṇuddesassa samassāsetvā, seyyathāpissu aggivessana dve hatthidammā vā assadammāvā godammā vā sudantā suvinītāti evamādinā bhante bhagavatā aciravatassa samaṇuddesassa desanānayo pakāsito.</paragraph>
    <paragraph line="388"><bold>Pucchā –</bold> kathañcāvuso <pageBreak edition="M" number="2.0214" /> tattha bhagavā dve upamāyo dassetvā tatuttari dhammadesanaṃ pavaḍḍheti.</paragraph>
    <paragraph line="389"><bold>Vissajjanā –</bold> seyyathāpi aggivessana rājākhattiyo muddhāvasitto nāgavanikaṃ āmantetīti evamādinā bhante bhagavā uttaripi dhammadesanaṃ pavaḍḍhesi.</paragraph>
    <subhead line="390">Bhūmijasutta</subhead>
    <paragraph line="391"><bold>Pucchā –</bold> tenāvuso…pe… <pageBreak edition="M" number="2.0216" /> sammāsambuddhena bhūmijasuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="392"><bold>Vissajjanā –</bold> rājagahe bhante jayasenaṃ rājakumāraṃ ārabbha bhāsitaṃ, jayaseno bhante rājakumāro āyasmantaṃ bhūmijaṃ etadavoca ‘‘santi bho bhūmija eke samaṇabrāhmaṇā evaṃvādino evaṃdiṭṭhino ‘āsañcepi karitvā brahmacariyaṃ caranti, abhabbā phalassa adhigamāya. Anāsañcepi karitvā brahmacariyaṃ caranti, abhabbā phalassa adhigamāya. Āsañca anāsañcepi karitvā brahmacariyaṃ caranti, abhabbā phalassa adhigamāya <pageBreak edition="M" number="2.0217" />. Nevāsaṃ nānāsañcepi karitvā brahmacariyaṃ caranti, ābhabbā phalassa adhigamāyā’ti. Idha bhoto bhūmijassa satthā kiṃvādī kimakkhāyī’’ti tasmiṃ bhante vatthusmiṃ bhāsitaṃ.</paragraph>
    <paragraph line="393"><bold>Pucchā –</bold> kathañcāvuso <pageBreak edition="M" number="2.0219" /> tattha bhagavatā āyasmato bhūmijattherassa taṃ byākaraṇaṃ samanujānitvā tatuttari dhammadesanānayo paripūretvā pakāsito.</paragraph>
    <paragraph line="394"><bold>Vissajjanā –</bold> taggha tvaṃ bhūmija evaṃ puṭṭho evaṃ byākaramāno vuttavādī ceva me hosi, na ca maṃ abhūtena abbhācikkhasi, evamādinā bhante bhagavatā āyasmato bhūmijassa taṃ vacanaṃ samanujānitvā ‘‘yehi kehici bhūmija samaṇā vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino, te āsañcepi karitvā brahmacariyaṃ caranti, abhabbā phalassa adhigamāyā’’ti evamādinā bhante bhagavatā āyasmato bhūmijassa uttari desanānayo paripūretvā pakāsito.</paragraph>
    <subhead line="395">Anuruddhasutta</subhead>
    <paragraph line="396"><bold>Pucchā –</bold> anuruddhasuttaṃ <pageBreak edition="M" number="2.0224" /> panāvuso kattha kaṃ ārabbha kismiṃ vatthusmiṃ kena bhāsitaṃ.</paragraph>
    <paragraph line="397"><bold>Vissajjanā –</bold> sāvatthiyaṃ bhante pañcakaṅgaṃ thapatiṃ ārabbha āyasmatā anuruddhattherena bhāsitaṃ, pañcakaṅgo bhante thapati āyasmantaṃ anuruddhaṃ etadavoca ‘‘idha maṃ bhante therā bhikkhū upasaṅkamitvā evamāhaṃsu ‘appamāṇaṃ gahapati cetovimuttiṃ bhāvehī’ti, ekacce therā evamāhaṃsu ‘mahaggataṃ gahapati cetovimuttiṃ bhāvehī’’ti, yā cāyaṃ bhante appamāṇā cetovimutti yā ca mahaggatā cetovimutti, ime dhammā nānatthā ceva nānābyañjanā ca, udāhu ekatthā byañjanameva nānanti’’ tasmiṃ bhante vatthusmiṃ bhāsitaṃ.</paragraph>
    <subhead line="398">Upakkilesasutta</subhead>
    <paragraph line="399"><bold>Pucchā –</bold> upakkilesasuttaṃ <pageBreak edition="M" number="2.0225" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="400"><bold>Vissajjanā –</bold> pācīnavaṃsadāye bhante āyasmantaṃ anuruddhattheraṃ ārabbha bhāsitaṃ.</paragraph>
    <subhead line="401">Bālapaṇḍitasutta</subhead>
    <paragraph line="402"><bold>Pucchā –</bold> bālapaṇḍitasuttaṃ <pageBreak edition="M" number="2.0226" /> panāvuso bhagavatā kattha kaṃ ārabbha bhāsitaṃ.</paragraph>
    <paragraph line="403"><bold>Vissajjanā –</bold> sāvatthiyaṃ bhante sambahule bhikkhū ārabbha bhāsitaṃ.</paragraph>
    <paragraph line="404"><bold>Pucchā –</bold> kathañcāvuso tattha bhagavatā bālassa bālalakkhaṇāni ca bālassa diṭṭheva dhamme dukkhadomanassappaṭisaṃvedanā ca pakāsitā.</paragraph>
    <paragraph line="405"><bold>Vissajjanā –</bold> tīṇimāni bhikkhave bālassa bālalakkhaṇāni bālanimittāni bālāpadānāni. Katamāni tīṇi. Idha bhikkhave bālo duccintitacintī <pageBreak edition="M" number="2.0227" /> ca hoti dubbhāsitabhāsī ca dukkaṭakammakārī cāti evamādinā bhante tattha bhagavatā bālassa bālalakkhaṇāni ca bālassa diṭṭheva dhamme dukkhadomanassappaṭisaṃvedanā ca pakāsitā.</paragraph>
    <paragraph line="406"><bold>Pucchā –</bold> kathañcāvuso <pageBreak edition="M" number="2.0230" /> tattha bhagavatā bālassa samparāyo ca tattha niraye bālassa dukkhadomanassapaṭisaṃvedanā ca pakāsitā.</paragraph>
    <paragraph line="407"><bold>Vissajjanā –</bold> sa kho so bhikkhave bālo kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedāparaṃ maraṇā apāyaṃ duggatiṃ vinipātaṃ nirayaṃ upapajjatīti evamādinā bhante tattha bhagavatā bālassa samparāyo ca tattha ca bālassa niraye dukkhadomanassappaṭisaṃvedanā pakāsitā.</paragraph>
    <paragraph line="408"><bold>Pucchā –</bold> kathañcāvuso <pageBreak edition="M" number="2.0234" /> tattha bhagavatā bālassa tiracchānayoniyaṃ dukkhadomanassapaṭisaṃvedanā pakāsitā.</paragraph>
    <paragraph line="409"><bold>Vissajjanā –</bold> santi bhikkhave tiracchānagatā pāṇā tiṇabhakkhā te allānipi tiṇāni sukkhānipi tiṇāni dantullehakaṃ khādantīti evamādinā bhante tattha bhagavatā bālassa tiracchānayoniyaṃ dukkhadomanassappaṭisaṃvedanā pakāsitā.</paragraph>
    <paragraph line="410"><bold>Pucchā –</bold> kathañcāvuso <pageBreak edition="M" number="2.0235" /> tattha bhagavatā bālena sakiṃ vinipātagatena puna manussattadullabhatā pakāsitā.</paragraph>
    <paragraph line="411"><bold>Vissajjanā –</bold> seyyathāpi bhikkhave puriso ekacchiggalaṃ yugaṃ mahāsamudde pakkhipeyya, tamenaṃ puratthimo vāto pacchimena saṃhareyyāti evamādinā bhante tattha bhagavatā bālena sakiṃ vinipātagatena puna manussattassa dullabhatā pakāsitā.</paragraph>
    <paragraph line="412"><bold>Pucchā –</bold> kathañcāvuso <pageBreak edition="M" number="2.0237" /> tattha bhagavatā bālassa kadāci karahaci dīghassa addhuno accayena manussattaṃ āgatassapi dukkhabahulatā pakāsitā.</paragraph>
    <paragraph line="413"><bold>Vissajjanā –</bold> sa kho so bhikkhave bālo sace kadāci karahaci dīghassa addhuno accayena manussattaṃ āgacchatīti evamādinā bhante tattha bhagavatā bālassa kadāci karahaci dīghassa addhuno accayena manussattaṃ āgatassapi dukkhabahulatā pakāsitā.</paragraph>
    <paragraph line="414"><bold>Pucchā –</bold> kathañcāvuso <pageBreak edition="M" number="2.0238" /> tattha bhagavatā paṇḍitassa paṇḍitalakkhaṇāni ca paṇḍitassa diṭṭheva dhamme sukhasomanassappaṭisaṃvedanā ca pakāsitā.</paragraph>
    <paragraph line="415"><bold>Vissajjanā –</bold> tīṇimāni bhikkhave paṇḍitassa paṇḍitalakkhaṇāni paṇḍitanimittāni paṇḍitāpadānāni. Katamāni tīṇi. Idha bhikkhave paṇḍito sucintitacintī ca hoti subhāsitabhāsī ca sukatakammakārī cāti evamādinā bhante tattha bhagavatā</paragraph>
    <paragraph line="416">Paṇḍitassa <pageBreak edition="M" number="2.0239" /> paṇḍitalakkhaṇāni ca diṭṭheva dhamme paṇḍitassa sukhasomanassapaṭisaṃvedanā ca pakāsitā.</paragraph>
    <paragraph line="417"><bold>Pucchā –</bold> kathañcāvuso <pageBreak edition="M" number="2.0240" /> tattha bhagavatā paṇḍitassa samparāyo ca tattha sagge sukhasomanassappaṭisaṃvedanā ca pakāsitā.</paragraph>
    <paragraph line="418"><bold>Vissajjanā –</bold> sa kho so bhikkhave paṇḍito kāyena sucaritaṃ caritvā vācāya manasā sucaritaṃ caritvā kāyassa bhedā paraṃ maraṇā sugatiṃ saggaṃ lokaṃ upapajjatīti evamādinā bhante tattha bhagavatā paṇḍitassa samparāyo ca sagge ca paṇḍitassa sukhasomanassappanisaṃvedanā pakāsitā.</paragraph>
    <paragraph line="419"><bold>Pucchā –</bold> kathañcāvuso <pageBreak edition="M" number="2.0242" /> tattha bhagavatā paṇḍitassa kadāci karahaci dīghassa addhuno accayena manussattaṃ āgatassapi sukhabahulatā pakāsitā.</paragraph>
    <paragraph line="420"><bold>Vissajjanā –</bold> sa kho so bhikkhave paṇḍito sace kadāci karahaci dīghassa addhuno accayena manussattaṃ āgacchati, yāni tāni uccākulāni khattiyamahāsālakulaṃ vā brāhmaṇamahāsālakulaṃ vā gahapatimahāsālakulaṃ vā tathārūpe kule paccājāyatīti evamādinā bhante tattha bhagavatā paṇḍitassa kadāci karahaci dīghassa addhuno accayena manussattaṃ āgatassapi sukhabahulatā pakāsitā.</paragraph>
    <subhead line="421">Cūḷakammavibhaṅgasutta</subhead>
    <paragraph line="422"><bold>Pucchā –</bold> tenāvuso <pageBreak edition="M" number="2.0244" /> jānatā passatā…pe… sammāsambuddhena cūḷakammavibhaṅgasuttaṃ kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="423"><bold>Vissajjanā –</bold> sāvatthiyaṃ bhante subhaṃ māṇavaṃ todeyyaputtaṃ ārabbha bhāsitaṃ. Subho bhante māṇavo todeyyaputto bhagavantaṃ upasaṅkamitvā etadavoca ‘‘ko nu kho bho gotama hetu ko paccayo, yena manussānaṃyeva sataṃ manussabhūtānaṃ dissanti hīnappaṇītatā. Dissanti hi bho gotama manussā appāyukā, dissanti dīghāyukā. Dissanti bavhābādhā, dissanti appābādhā. Dissanti dubbaṇṇā, dissanti vaṇṇavanto. Dissanti appesakkhā, dissanti mahesakkhā. Dissanti appabhogā, dissanti mahābhogā. Dissanti nīcakulīnā, dissanti uccākulīnā. Dissanti duppaññā, dissanti paññavanto. Ko nu kho bho gotama hetu ko paccayo, yena manussānaṃyeva sataṃ manussabhūtānaṃ dissanti hīnappaṇītatā’’ti tasmiṃ bhante vatthusmiṃ bhāsitaṃ.</paragraph>
    <paragraph line="424"><bold>Pucchā –</bold> kathañcāvuso <pageBreak edition="M" number="2.0246" /> tattha bhagavatā sattānaṃ dīghāyukaappāyukasaṃvattanakakammāni vibhajitvā pakāsitāni.</paragraph>
    <paragraph line="425"><bold>Vissajjanā –</bold> idha māṇava ekacco itthī vā puriso vā pāṇātipātī hoti, luddo lohitapāṇi hatapahate niviṭṭho adayāpanno pāṇabhūtesūti evamādinā bhante tattha bhagavatā appāyukadīghāyukasaṃvattanakāni kammāni vibhajitvā pakāsitāni.</paragraph>
    <paragraph line="426"><bold>Pucchā –</bold> kathañcāvuso <pageBreak edition="M" number="2.0247" /> tattha bhagavatā sattānaṃ appābādhabavhābādhasaṃvattanakakammāni vibhajitvā pakāsitāni.</paragraph>
    <paragraph line="427"><bold>Vissajjanā –</bold> idha <pageBreak edition="M" number="2.0248" /> māṇava ekacco itthī vā puriso vā sattānaṃ viheṭṭhakajātiko hoti pāṇinā vā leḍḍunāvā daṇḍenavā satthena vāti evamādinā bhante tattha bhagavatā sattānaṃ appābādhabavhābādhasaṃvattanakakammāni vibhajitvā pakāsitāni.</paragraph>
    <paragraph line="428"><bold>Pucchā –</bold> kathañcāvuso <pageBreak edition="M" number="2.0249" /> tattha bhagavatā sattānaṃ suvaṇṇadubbaṇṇasaṃvattanakakammāni vibhajitvā pakāsitāni.</paragraph>
    <paragraph line="429"><bold>Vissajjanā –</bold> idha māṇava ekacco itthī vā puriso vā kodhano hoti upāyāsabahulo, appampi vutto samāno abhisajjati kuppati byāpajjati patiṭṭhiyati, kopañca dosañca appaccayañca pātukarotīti evamādinā bhante tattha bhagavatā sattānaṃ suvaṇṇadubbaṇṇasaṃvattanakakammāni vibhajitvā pakāsitāni.</paragraph>
    <paragraph line="430"><bold>Pucchā –</bold> kathañcāvuso <pageBreak edition="M" number="2.0251" /> tattha bhagavatā sattānaṃ mahesakkha appesakkhasaṃvattanakakammāni vibhajitvā pakāsitāni.</paragraph>
    <paragraph line="431"><bold>Vissajjanā –</bold> idha māṇava ekacco itthī vā puriso vā issāmanako hoti, paralābhasakkāra garukāra mānanavandana pūjāsu issati upadussati issaṃ bandhatīti evamādinā bhante tattha bhagavatā sattānaṃ appesakkhamahesakkhasaṃvattanakāni kammāni vibhajitvā pakāsitāni.</paragraph>
    <paragraph line="432"><bold>Pucchā –</bold> kathañcāvuso <pageBreak edition="M" number="2.0253" /> tattha bhagavatā mahābhogaappabhogasaṃvattanakakammāni vibhajitvā pakāsitāni.</paragraph>
    <paragraph line="433"><bold>Vissajjanā –</bold> idha māṇava ekacco itthī vā puriso vā na dātā hoti, samaṇassa vā brāhmaṇassa vā annaṃ pānaṃ vattaṃ yānaṃ mālāgandha vilepanaṃ seyyavasathapadīpeyyanti evamādinā bhante tattha bhagavatā mahābhogaappabhogasaṃvattanakakammāni vibhajitvā pakāsitāni.</paragraph>
    <paragraph line="434"><bold>Pucchā –</bold> kathañcāvuso <pageBreak edition="M" number="2.0255" /> tattha bhagavatā sattānaṃ uccākulīna nīcakulīnasaṃvattanakakammāni vibhajitvā pakāsitāni.</paragraph>
    <paragraph line="435"><bold>Vissajjanā –</bold> idha māṇava ekacco itthī vā puriso vā thaddho hoti atimāni abhivādetabbaṃ na abhivādeti, paccuṭṭhātabbaṃ na paccuṭṭheti, āsanārahassa na āsanaṃ deti, maggārahassa na maggaṃ deti, sakkātabbaṃ na sakkaroti, garukātabbaṃ na garukaroti, mānetabbaṃ māneti, pūjetabbaṃ na pūjetīti evamādinā bhante tattha bhagavatā sattānaṃ uccākulīna nīcakulīnasaṃvattanakakammāni vibhajitvā pakāsitāni.</paragraph>
    <paragraph line="436"><bold>Pucchā –</bold> kathañcāvuso <pageBreak edition="M" number="2.0257" /> tattha bhagavatā sattānaṃ mahāpaññaduppaññasaṃvattanakakammāni vibhajitvā pakāsitāni.</paragraph>
    <paragraph line="437"><bold>Vissajjanā –</bold> idha māṇava ekacco itthī vā puriso vā samaṇaṃ vā brāhmaṇaṃ vā upasaṅkamitvā na paripucchitā hoti ‘‘kiṃ bhante kusalaṃ, kiṃ akusalaṃ. Kiṃ sāvajjaṃ, kiṃ anavajjaṃ. Kiṃ sevitabbaṃ, kiṃ na sevitabbaṃ. Kiṃ me karīyamānaṃ dīgharattaṃ ahitāya dukkhāya hoti, kiṃ vā pana me karīyamānaṃ <pageBreak edition="M" number="2.0258" /> dīgharattaṃ hitāya sukhāya hotī’’ti evamādinā bhante tattha bhagavatā sattānaṃ mahāpaññaduppaññasaṃvattanakakammāni vibhajitvā pakāsitāni.</paragraph>
    <subhead line="438">Indriyabhāvanāsu</subhead>
    <paragraph line="439"><bold>Pucchā –</bold> indriyabhāvanāsuttaṃ <pageBreak edition="M" number="2.0260" /> panāvuso bhagavatā kattha kaṃ ārabbha kismiṃ vatthusmiṃ bhāsitaṃ.</paragraph>
    <paragraph line="440"><bold>Vissajjanā –</bold> gajaṅgalāyaṃ bhante uttaraṃ nāma māṇavaṃ pārāsiviyantevāsiṃ ārabbha bhāsitaṃ, uttaro bhante māṇavo pārāsiviyantevāsī bhagavatā puṭṭho bhagavantaṃ etadavoca ‘‘idha bho gotama cakkhunā rūpaṃ na passati, sotena saddaṃ na suṇāti. Evaṃ kho bho gotama deseti pārāsiviyo brāhmaṇo sāvakānaṃ indriyabhāvana’’nti. Tasmiṃ bhante vatthusmiṃ bhāsitaṃ.</paragraph>
  </content>
</document>