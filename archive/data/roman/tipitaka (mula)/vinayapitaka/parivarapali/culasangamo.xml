<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02m4.mul10.xml</normativeSource>
    <archivePath>roman/tipitaka (mula)/vinayapitaka/parivarapali/culasangamo.xml</archivePath>
    <baseFileName>culasangamo</baseFileName>
    <titlePath>Cūḷasaṅgāmo - Parivārapāḷi - Vinayapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="sri lanka" source-abbr="sī."/>
    </versions>
  </metadata>
  <content>
    <chapter line="1">Cūḷasaṅgāmo</chapter>
    <subhead line="2">1. Anuvijjakassapaṭipatti</subhead>
    <paragraph line="3" number="365"><note>pari. 421</note> Saṅgāmāvacare <pageBreak edition="Thai" number="0.0404" /><pageBreak edition="Pali Text Society" number="5.0163" /><pageBreak edition="Myanmar" number="0.0287" /><pageBreak edition="Vipassana Research Institut" number="0.0310" /> bhikkhunā saṅghaṃ upasaṅkamantena nīcacittena saṅgho upasaṅkamitabbo rajoharaṇasamena cittena; āsanakusalena bhavitabbaṃ nisajjakusalena; there bhikkhū anupakhajjantena, nave bhikkhū āsanena appaṭibāhantena, yathāpatirūpe āsane nisīditabbaṃ; anānākathikena bhavitabbaṃ atiracchānakathikena; sāmaṃ vā dhammo bhāsitabbo paro vā ajjhesitabbo ariyo vā tuṇhībhāvo nātimaññitabbo.</paragraph>
    <paragraph line="4">Saṅghena anumatena puggalena anuvijjakena anuvijjitukāmena na upajjhāyo pucchitabbo, na ācariyo pucchitabbo, na saddhivihāriko pucchitabbo, na antevāsiko pucchitabbo, na samānupajjhāyako pucchitabbo, na samānācariyako pucchitabbo, na jāti pucchitabbā, na nāmaṃ pucchitabbaṃ, na gottaṃ pucchitabbaṃ, na āgamo pucchitabbo, na kulapadeso pucchitabbo, na jātibhūmi pucchitabbā. Taṃ kiṃ kāraṇā? Atrassa pemaṃ vā doso vā. Peme vā sati dose vā, chandāpi gaccheyya dosāpi gaccheyya mohāpi gaccheyya bhayāpi gaccheyya.</paragraph>
    <paragraph line="5">Saṅghena anumatena puggalena anuvijjakena anuvijjitukāmena saṅghagarukena bhavitabbaṃ no puggalagarukena, saddhammagarukena bhavitabbaṃ no āmisagarukena, atthavasikena bhavitabbaṃ no parisakappikena, kālena anuvijjitabbaṃ no akālena, bhūtena anuvijjitabbaṃ <pageBreak edition="Thai" number="0.0405" /> no abhūtena, saṇhena anuvijjitabbaṃ no pharusena, atthasaṃhitena anuvijjitabbaṃ no anatthasaṃhitena, mettācittena anuvijjitabbaṃ no dosantarena, na upakaṇṇakajappinā bhavitabbaṃ, na <pageBreak edition="Vipassana Research Institut" number="0.0311" /> jimhaṃ pekkhitabbaṃ, na akkhi nikhaṇitabbaṃ, na bhamukaṃ ukkhipitabbaṃ, na sīsaṃ ukkhipitabbaṃ, na hatthavikāro kātabbo, na hatthamuddā dassetabbā.</paragraph>
    <paragraph line="6">Āsanakusalena bhavitabbaṃ nisajjakusalena, yugamattaṃ pekkhantena atthaṃ anuvidhiyantena sake āsane nisīditabbaṃ, na ca āsanā vuṭṭhātabbaṃ <pageBreak edition="Myanmar" number="0.0288" />, <alternatives line="6" extra="" separator="false"><alternative source-abbr="vri" source="vipassana research institut">na vītihātabbaṃ, na kummaggo sevitabbo, na bāhāvikkhepakaṃ</alternative><alternative source-abbr="syā." source="thai">na vācā vikkhepakaṃ</alternative></alternatives>  bhaṇitabbaṃ, aturitena bhavitabbaṃ asāhasikena, acaṇḍikatena bhavitabbaṃ vacanakkhame <pageBreak edition="Pali Text Society" number="5.0164" />, mettācittena bhavitabbaṃ hitānukampinā, kāruṇikena bhavitabbaṃ hitaparisakkinā, asamphappalāpinā bhavitabbaṃ pariyantabhāṇinā, averavasikena bhavitabbaṃ anasuruttena, attā pariggahetabbo, paro pariggahetabbo, codako pariggahetabbo, cuditako pariggahetabbo, adhammacodako pariggahetabbo, adhammacuditako pariggahetabbo, dhammacodako pariggahetabbo, dhammacuditako pariggahetabbo, vuttaṃ ahāpentena avuttaṃ apakāsentena otiṇṇāni padabyañjanāni sādhukaṃ pariggahetvā paro paṭipucchitvā yathā paṭiññāya kāretabbo, mando <alternatives line="14" extra="" separator="false"><alternative source-abbr="vri" source="vipassana research institut">hāsetabbo</alternative><alternative source-abbr="syā." source="thai">vepo pahāsetabbo</alternative></alternatives> , bhīrū <pageBreak edition="Thai" number="0.0406" /> assāsetabbo, caṇḍo nisedhetabbo, asuci vibhāvetabbo, ujumaddavena na chandāgatiṃ gantabbaṃ, na dosāgatiṃ gantabbaṃ, na mohāgatiṃ gantabbaṃ, na bhayāgatiṃ gantabbaṃ, majjhattena bhavitabbaṃ dhammesu ca puggalesu ca. Evañca pana anuvijjako anuvijjamāno satthu ceva sāsanakaro hoti, viññūnañca sabrahmacārīnaṃ piyo ca hoti manāpo ca garu ca bhāvanīyo ca.</paragraph>
    <paragraph line="7" number="366"> Suttaṃ saṃsandanatthāya, opammaṃ nidassanatthāya, attho viññāpanatthāya, paṭipucchā ṭhapanatthāya, okāsakammaṃ codanatthāya, codanā sāraṇatthāya, sāraṇā savacanīyatthāya, savacanīyaṃ palibodhatthāya, palibodho vinicchayatthāya, vinicchayo santīraṇatthāya, santīraṇaṃ ṭhānāṭhānagamanatthāya, ṭhānāṭhānagamanaṃ dummaṅkūnaṃ puggalānaṃ niggahatthāya, pesalānaṃ bhikkhūnaṃ sampaggahatthāya, saṅgho sampariggahasampaṭicchanatthāya, saṅghena anumatā puggalā paccekaṭṭhāyino avisaṃvādakaṭṭhāyino.</paragraph>
    <paragraph line="8">Vinayo saṃvaratthāya, saṃvaro avippaṭisāratthāya, avippaṭisāro pāmujjatthāya, pāmujjaṃ pītatthāya, pīti passaddhatthāya, passaddhi sukhatthāya, sukhaṃ samādhatthāya, samādhi yathābhūtañāṇadassanatthāya, yathābhūtañāṇadassanaṃ nibbidatthāya, nibbidā virāgatthāya, virāgo vimuttatthāya, vimutti vimuttiñāṇadassanatthāya, vimuttiñāṇadassanaṃ anupādāparinibbānatthāya. Etadatthā <pageBreak edition="Myanmar" number="0.0289" /><pageBreak edition="Vipassana Research Institut" number="0.0312" /> kathā, etadatthā mantanā, etadatthā upanisā, etadatthaṃ sotāvadhānaṃ – yadidaṃ <pageBreak edition="Thai" number="0.0407" /> anupādācittassa vimokkhoti.</paragraph>
    <hangnum line="9" number="367"></hangnum>
    <gatha1 line="10"> Anuyogavattaṃ nisāmaya, kusalena buddhimatā kataṃ;</gatha1>
    <gathalast line="11">Suvuttaṃ sikkhāpadānulomikaṃ, gatiṃ na nāsento samparāyikaṃ.</gathalast>
    <gatha1 line="12">Vatthuṃ <pageBreak edition="Pali Text Society" number="5.0165" /> vipattiṃ āpattiṃ, nidānaṃ ākāraakovido;</gatha1>
    <gathalast line="13">Pubbāparaṃ na jānāti, katākataṃ samena ca.</gathalast>
    <gatha1 line="14">Kammañca adhikaraṇañca, samathe cāpi akovido;</gatha1>
    <gathalast line="15">Ratto duṭṭho ca mūḷho ca, bhayā mohā ca gacchati.</gathalast>
    <gatha1 line="16">Na ca saññattikusalo, nijjhattiyā ca akovido;</gatha1>
    <gatha2 line="17">Laddhapakkho ahiriko, kaṇhakammo anādaro;</gatha2>
    <gathalast line="18">Sa ve <note>sace (ka.)</note> tādisako bhikkhu, appaṭikkhoti vuccati.</gathalast>
    <gatha1 line="19">Vatthuṃ vipattiṃ āpattiṃ, nidānaṃ ākārakovido;</gatha1>
    <gathalast line="20">Pubbāparañca jānāti, katākataṃ samena ca.</gathalast>
    <gatha1 line="21">Kammañca adhikaraṇañca, samathe cāpi kovido;</gatha1>
    <gathalast line="22">Aratto aduṭṭho amūḷho, bhayā mohā na gacchati.</gathalast>
    <gatha1 line="23">Saññattiyā ca kusalo, nijjhattiyā ca kovido;</gatha1>
    <gatha2 line="24">Laddhapakkho hirimano, sukkakammo sagāravo;</gatha2>
    <gathalast line="25">Sa ve tādisako bhikkhu, sappaṭikkhoti vuccatīti.</gathalast>
    <centered line="26">Cūḷasaṅgāmo niṭṭhito.</centered>
    <centered line="27">Tassuddānaṃ –</centered>
    <gatha1 line="28">Nīcacittena <pageBreak edition="Thai" number="0.0408" /><pageBreak edition="Vipassana Research Institut" number="0.0313" /> puccheyya, garu saṅghe na puggale;</gatha1>
    <gatha2 line="29">Suttaṃ saṃsandanatthāya, vinayānuggahena ca;</gatha2>
    <gathalast line="30">Uddānaṃ cūḷasaṅgāme, <alternatives line="29" extra="" separator="false"><alternative source-abbr="vri" source="vipassana research institut">ekuddeso</alternative><alternative source-abbr="sī." source="sri lanka">ekuddesaṃ</alternative><alternative source-abbr="syā." source="thai">ekuddesaṃ</alternative></alternatives>  idaṃ katanti.</gathalast>
  </content>
</document>