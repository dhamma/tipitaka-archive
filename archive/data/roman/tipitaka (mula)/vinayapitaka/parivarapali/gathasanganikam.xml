<?xml version="1.0"?>
<document>
<metadata>
<normativeSource>http://tipitaka.org/romn/cscd/vin02m4.mul6.xml</normativeSource>
<archivePath>roman/tipitaka (mula)/vinayapitaka/parivarapali/gathasanganikam.xml</archivePath>
<titlePath>Gāthāsaṅgaṇikaṃ - Parivārapāḷi - Vinayapiṭaka - Tipiṭaka (Mūla)</titlePath>
</metadata>
<body>
<chapter line="1">Gāthāsaṅgaṇikaṃ</chapter>
<subhead line="2">1. Sattanagaresu paññattasikkhāpadaṃ</subhead>
<hangnum line="3" number="335"></hangnum>
<gatha1 line="4"> Ekaṃsaṃ <pageBreak edition="T" number="0.0360" /><pageBreak edition="P" number="5.0144" /><pageBreak edition="M" number="0.0255" /><pageBreak edition="V" number="0.0275" /> cīvaraṃ katvā, paggaṇhitvāna añjaliṃ;</gatha1>
<gathalast line="5"><alternatives line="3" extra="null" separator="false"><alternative source-abbr="vri" source="vipassana research institut">Āsīsamānarūpova</alternative><alternative source-abbr="sī. syā." source="sī. syā.">āsiṃsamānarūpova</alternative></alternatives> , kissa tvaṃ idha māgato.</gathalast>
<gatha1 line="6">Dvīsu vinayesu ye paññattā;</gatha1>
<gatha2 line="7">Uddesaṃ āgacchanti uposathesu;</gatha2>
<gatha3 line="8">Kati te sikkhāpadā honti;</gatha3>
<gathalast line="9">Katisu nagaresu paññattā.</gathalast>
<gatha1 line="10">Bhaddako te ummaṅgo, yoniso paripucchasi;</gatha1>
<gathalast line="11">Taggha te ahamakkhissaṃ, yathāsi kusalo tathā.</gathalast>
<gatha1 line="12">Dvīsu vinayesu ye paññattā;</gatha1>
<gatha2 line="13">Uddesaṃ āgacchanti uposathesu;</gatha2>
<gatha3 line="14">Aḍḍhuḍḍhasatāni te honti;</gatha3>
<gathalast line="15">Sattasu nagaresu paññattā.</gathalast>
<gatha1 line="16">Katamesu sattasu nagaresu paññattā;</gatha1>
<gatha2 line="17">Iṅgha me <alternatives line="11" extra="null" separator="false"><alternative source-abbr="vri" source="vipassana research institut">tvaṃ byākara naṃ</alternative><alternative source-abbr="ka." source="cambodian">iṅgha me taṃ byākara</alternative></alternatives> ;</gatha2>
<gatha3 line="18"><alternatives line="19" extra="null" separator="false"><alternative source-abbr="vri" source="vipassana research institut">Taṃ vacanapathaṃ</alternative><alternative source-abbr="syā." source="thai">tava vacanapathaṃ</alternative></alternatives>  nisāmayitvā;</gatha3>
<gathalast line="19">Paṭipajjema hitāya no siyā.</gathalast>
<gatha1 line="20">Vesāliyaṃ <pageBreak edition="V" number="0.0276" /> rājagahe, sāvatthiyañca āḷaviyaṃ;</gatha1>
<gathalast line="21">Kosambiyañca sakkesu, bhaggesu ceva paññattā.</gathalast>
<gatha1 line="22">Kati <pageBreak edition="T" number="0.0361" /> vesāliyaṃ paññattā, kati rājagahe katā;</gatha1>
<gathalast line="23">Sāvatthiyaṃ kati honti, kati āḷaviyaṃ katā.</gathalast>
<gatha1 line="24">Kati kosambiyaṃ paññattā, kati sakkesu vuccanti;</gatha1>
<gathalast line="25">Kati bhaggesu paññattā, taṃ me akkhāhi pucchito.</gathalast>
<gatha1 line="26">Dasa <pageBreak edition="M" number="0.0256" /> vesāliyaṃ paññattā, ekavīsa rājagahe katā;</gatha1>
<gathalast line="27">Chaūna tīṇisatāni, sabbe sāvatthiyaṃ katā.</gathalast>
<gatha1 line="28">Cha āḷaviyaṃ paññattā, aṭṭha kosambiyaṃ katā;</gatha1>
<gathalast line="29">Aṭṭha sakkesu vuccanti, tayo bhaggesu paññattā.</gathalast>
<gatha1 line="30">Ye vesāliyaṃ paññattā, te suṇohi <alternatives line="27" extra="null" separator="false"><alternative source-abbr="vri" source="vipassana research institut">yathātathaṃ</alternative><alternative source-abbr="sī. syā. evamuparipi" source="sī. syā. evamuparipi">yathākathaṃ</alternative></alternatives> ;</gatha1>
<gathalast line="31">Methunaviggahuttari, atirekañca kāḷakaṃ.</gathalast>
<gatha1 line="32">Bhūtaṃ paramparabhattaṃ, <alternatives line="35" extra="null" separator="false"><alternative source-abbr="vri" source="vipassana research institut">dantaponena</alternative><alternative source-abbr="ka." source="cambodian">dantapoṇena</alternative></alternatives>  acelako;</gatha1>
<gathalast line="33">Bhikkhunīsu ca akkoso, dasete vesāliyaṃ katā.</gathalast>
<gatha1 line="34">Ye rājagahe paññattā, te suṇohi yathātathaṃ;</gatha1>
<gathalast line="35">Adinnādānaṃ rājagahe, dve anuddhaṃsanā dvepi ca bhedā.</gathalast>
<gatha1 line="36">Antaravāsakaṃ rūpiyaṃ suttaṃ, ujjhāpanena ca pācitapiṇḍaṃ <pageBreak edition="T" number="0.0362" /><pageBreak edition="P" number="5.0145" />;</gatha1>
<gathalast line="37">Gaṇabhojanaṃ vikāle ca, cārittaṃ nahānaṃ ūnavīsati.</gathalast>
<gatha1 line="38">Cīvaraṃ datvā vosāsanti, ete rājagahe katā;</gatha1>
<gathalast line="39">Giraggacariyā tattheva, chandadānena ekavīsati.</gathalast>
<gatha1 line="40">Ye <pageBreak edition="V" number="0.0277" /> sāvatthiyaṃ paññattā, te suṇohi yathātathaṃ;</gatha1>
<gathalast line="41">Pārājikāni cattāri, saṅghādisesā bhavanti soḷasa.</gathalast>
<gatha1 line="42">Aniyatā ca dve honti, nissaggiyā catuvīsati;</gatha1>
<gathalast line="43">Chapaññāsasatañceva, khuddakāni pavuccanti.</gathalast>
<gatha1 line="44">Dasayeva ca gārayhā, dvesattati ca sekhiyā;</gatha1>
<gathalast line="45">Chaūna tīṇisatāni, sabbe sāvatthiyaṃ katā.</gathalast>
<gatha1 line="46">Ye āḷaviyaṃ paññattā, te suṇohi yathātathaṃ;</gatha1>
<gatha2 line="47">Kuṭikosiyaseyyā ca, khaṇane gaccha devate;</gatha2>
<gathalast line="48">Sappāṇakañca siñcanti, cha ete āḷaviyaṃ katā.</gathalast>
<gatha1 line="49">Ye kosambiyaṃ paññattā, te suṇohi yathātathaṃ;</gatha1>
<gatha2 line="50">Mahāvihāro dovacassaṃ, aññaṃ dvāraṃ surāya ca;</gatha2>
<gathalast line="51">Anādariyaṃ sahadhammo, payopānena aṭṭhamaṃ.</gathalast>
<gatha1 line="52">Ye <pageBreak edition="M" number="0.0257" /> sakkesu paññattā, te suṇohi yathātathaṃ;</gatha1>
<gathalast line="53">Eḷakalomāni patto ca, ovādo ceva bhesajjaṃ.</gathalast>
<gatha1 line="54">Sūci āraññiko <alternatives line="43" extra="null" separator="false"><alternative source-abbr="vri" source="vipassana research institut">ceva, aṭṭhete</alternative><alternative source-abbr="sabbattha" source="sabbattha">cha ete</alternative></alternatives>  kāpilavatthave;</gatha1>
<gathalast line="55">Udakasuddhiyā <pageBreak edition="T" number="0.0363" /> ovādo, bhikkhunīsu pavuccanti.</gathalast>
<gatha1 line="56">Ye bhaggesu paññattā, te suṇohi yathātathaṃ;</gatha1>
<gathalast line="57">Samādahitvā visibbenti, sāmisena sasitthakaṃ.</gathalast>
<gatha1 line="58">Pārājikāni cattāri, saṅghādisesāni bhavanti;</gatha1>
<gathalast line="59">Satta ca nissaggiyāni, aṭṭha dvattiṃsa khuddakā.</gathalast>
<gatha1 line="60">Dve <pageBreak edition="V" number="0.0278" /> gārayhā tayo sekkhā, chappaññāsa sikkhāpadā;</gatha1>
<gathalast line="61">Chasu nagaresu paññattā, buddhenādiccabandhunā.</gathalast>
<gatha1 line="62">Chaūna tīṇisatāni, sabbe sāvatthiyaṃ katā;</gatha1>
<gathalast line="63">Kāruṇikena buddhena, gotamena yasassinā.</gathalast>
<subhead line="64">2. Catuvipattiṃ</subhead>
<hangnum line="65" number="336"></hangnum>
<gatha1 line="66"> <alternatives line="51" extra="null" separator="false"><alternative source-abbr="vri" source="vipassana research institut">Yaṃ taṃ</alternative><alternative source-abbr="ka." source="cambodian">yaṃ yaṃ</alternative></alternatives>  pucchimha akittayi no;</gatha1>
<gatha2 line="67">Taṃ taṃ byākataṃ anaññathā;</gatha2>
<gatha3 line="68">Aññaṃ taṃ pucchāmi tadiṅgha brūhi;</gatha3>
<gatha2 line="69">Garuka lahukañcāpi sāvasesaṃ;</gatha2>
<gatha3 line="70">Anavasesaṃ duṭṭhullañca aduṭṭhullaṃ;</gatha3>
<gathalast line="71">Ye ca yāvatatiyakā.</gathalast>
<gatha1 line="72">Sādhāraṇaṃ asādhāraṇaṃ;</gatha1>
<gatha2 line="73"><alternatives line="59" extra="null" separator="false"><alternative source-abbr="vri" source="vipassana research institut">Vibhattiyo ca</alternative><alternative source-abbr="sī. syā." source="sī. syā.">vipattiyo ca</alternative></alternatives>  yehi samathehi sammanti;</gatha2>
<gatha3 line="74">Sabbānipetāni viyākarohi;</gatha3>
<gathalast line="75">Handa vākyaṃ suṇoma te.</gathalast>
<gatha1 line="76">Ekatiṃsā <pageBreak edition="P" number="5.0146" /> ye garukā, aṭṭhettha anavasesā;</gatha1>
<gatha2 line="77">Ye <pageBreak edition="T" number="0.0364" /> garukā te duṭṭhullā, ye duṭṭhullā sā sīlavipatti;</gatha2>
<gathalast line="78">Pārājikaṃ saṅghādiseso, ‘‘sīlavipattī’’ti vuccati.</gathalast>
<gatha1 line="79">Thullaccayaṃ <pageBreak edition="M" number="0.0258" /> pācittiyā, pāṭidesanīyaṃ dukkaṭaṃ;</gatha1>
<gatha2 line="80">Dubbhāsitaṃ yo cāyaṃ, akkosati hasādhippāyo;</gatha2>
<gathalast line="81">Ayaṃ sā ācāravipattisammatā.</gathalast>
<gatha1 line="82">Viparītadiṭṭhiṃ <pageBreak edition="V" number="0.0279" /> gaṇhanti, asaddhammehi purakkhatā;</gatha1>
<gatha2 line="83">Abbhācikkhanti sambuddhaṃ, duppaññā mohapārutā;</gatha2>
<gathalast line="84">Ayaṃ sā diṭṭhivipattisammatā.</gathalast>
<paragraph line="85">Ājīvahetu ājīvakāraṇā pāpiccho icchāpakato asantaṃ abhūtaṃ uttarimanussadhammaṃ ullapati, ājīvahetu ājīvakāraṇā sañcarittaṃ samāpajjati, ājīvahetu ājīvakāraṇā – ‘‘yo te vihāre vasati, so bhikkhu arahā’’ti bhaṇati, ājīvahetu ājīvakāraṇā bhikkhu paṇītabhojanāni attano atthāya viññāpetvā bhuñjati, ājīvahetu ājīvakāraṇā bhikkhunī paṇītabhojanāni attano atthāya viññāpetvā bhuñjati, ājīvahetu ājīvakāraṇā sūpaṃ vā odanaṃ vā agilāno attano atthāya viññāpetvā bhuñjati. Ayaṃ sā ājīvavipatti sammatā.</paragraph>
<gatha1 line="86">Ekādasa yāvatatiyakā, te suṇohi yathātathaṃ;</gatha1>
<gatha2 line="87">Ukkhittānuvattikā, aṭṭha yāvatatiyakā;</gatha2>
<gathalast line="88">Ariṭṭho caṇḍakāḷī ca, ime te yāvatatiyakā.</gathalast>
<subhead line="89">3. Chedanakādi</subhead>
<paragraph line="90" number="337"> Kati <pageBreak edition="T" number="0.0365" /> chedanakāni? Kati bhedanakāni? Kati uddālanakāni? Kati anaññapācittiyāni? Kati bhikkhusammutiyo? Kati sāmīciyo? Kati paramāni?</paragraph>
<gathalast line="91">Kati jānanti paññattā, buddhenādiccabandhunā.</gathalast>
<paragraph line="92">Cha chedanakāni. Ekaṃ bhedanakaṃ. Ekaṃ uddālanakaṃ. Cattāri anaññapācittiyāni. Catasso bhikkhusammutiyo. Satta sāmīciyo. Cuddasa paramāni.</paragraph>
<gathalast line="93"><alternatives line="67" extra=" aṭṭhakathā oloketabbā" separator="false"><alternative source-abbr="vri" source="vipassana research institut">Sodasa</alternative><alternative source-abbr="sī. syā." source="sī. syā.">soḷasa</alternative></alternatives>  jānanti paññattā, buddhenādiccabandhunā.</gathalast>
<subhead line="94">4. Asādhāraṇādi</subhead>
<hangnum line="95" number="338"></hangnum>
<gatha1 line="96"> Vīsaṃ <pageBreak edition="M" number="0.0259" /><pageBreak edition="V" number="0.0280" /> dve satāni bhikkhūnaṃ sikkhāpadāni;</gatha1>
<gatha2 line="97">Uddesaṃ āgacchanti uposathesu;</gatha2>
<gatha3 line="98">Tīṇi satāni cattāri bhikkhunīnaṃ sikkhāpadāni;</gatha3>
<gathalast line="99">Uddesaṃ āgacchanti uposathesu.</gathalast>
<gatha1 line="100">Chacattārīsā bhikkhūnaṃ, bhikkhunīhi asādhāraṇā;</gatha1>
<gathalast line="101">Sataṃ tiṃsā ca bhikkhunīnaṃ, bhikkhūhi asādhāraṇā.</gathalast>
<gatha1 line="102">Sataṃ sattati chacceva, ubhinnaṃ asādhāraṇā;</gatha1>
<gathalast line="103">Sataṃ sattati cattāri, ubhinnaṃ samasikkhatā.</gathalast>
<gatha1 line="104">Vīsaṃ <pageBreak edition="P" number="5.0147" /> dve satāni bhikkhūnaṃ sikkhāpadāni;</gatha1>
<gatha2 line="105">Uddesaṃ āgacchanti uposathesu;</gatha2>
<gathalast line="106">Te suṇohi yathātathaṃ.</gathalast>
<gatha1 line="107">Pārājikāni cattāri, saṅghādisesāni bhavanti terasa;</gatha1>
<gathalast line="108">Aniyatā dve honti.</gathalast>
<gatha1 line="109">Nissaggiyāni tiṃseva, dvenavuti ca khuddakā;</gatha1>
<gathalast line="110">Cattāro <pageBreak edition="T" number="0.0366" /> pāṭidesanīyā, pañcasattati sekhiyā.</gathalast>
<gatha1 line="111">Vīsaṃ dve satāni cime honti bhikkhūnaṃ sikkhāpadāni;</gatha1>
<gathalast line="112">Uddesaṃ āgacchanti uposathesu.</gathalast>
<gatha1 line="113">Tīṇi satāni cattāri, bhikkhunīnaṃ sikkhāpadāni;</gatha1>
<gathalast line="114">Uddesaṃ āgacchanti uposathesu, te suṇohi yathātathaṃ.</gathalast>
<gatha1 line="115">Pārājikāni <pageBreak edition="V" number="0.0281" /> aṭṭha, saṅghādisesāni bhavanti sattarasa;</gatha1>
<gathalast line="116">Nissaggiyāni tiṃseva, sataṃ saṭṭhi cha ceva khuddakāni pavuccanti.</gathalast>
<gatha1 line="117">Aṭṭha pāṭidesanīyā, pañcasattati sekhiyā;</gatha1>
<gatha2 line="118">Tīṇi satāni cattāri cime honti bhikkhunīnaṃ sikkhāpadāni;</gatha2>
<gathalast line="119">Uddesaṃ āgacchanti uposathesu.</gathalast>
<gatha1 line="120">Chacattārīsā bhikkhūnaṃ, bhikkhunīhi asādhāraṇā;</gatha1>
<gathalast line="121">Te suṇohi yathātathaṃ.</gathalast>
<gatha1 line="122"><pageBreak edition="M" number="0.0260" /> Saṅghādisesā, dve aniyatehi aṭṭha;</gatha1>
<gathalast line="123">Nissaggiyāni <pageBreak edition="T" number="0.0367" /> dvādasa, tehi te honti vīsati.</gathalast>
<gatha1 line="124">Dvevīsati khuddakā, caturo pāṭidesanīyā;</gatha1>
<gathalast line="125">Chacattārīsā cime honti, bhikkhūnaṃ bhikkhunīhi asādhāraṇā.</gathalast>
<gatha1 line="126">Sataṃ tiṃsā ca bhikkhunīnaṃ, bhikkhūhi asādhāraṇā;</gatha1>
<gathalast line="127">Te suṇohi yathātathaṃ.</gathalast>
<gatha1 line="128">Pārājikāni <pageBreak edition="V" number="0.0282" /> cattāri, saṅghamhā dasa nissare;</gatha1>
<gatha2 line="129">Nissaggiyāni dvādasa, channavuti ca khuddakā;</gatha2>
<gathalast line="130">Aṭṭha pāṭidesanīyā.</gathalast>
<gatha1 line="131">Sataṃ tiṃsā cime honti bhikkhunīnaṃ, bhikkhūhi asādhāraṇā;</gatha1>
<gatha2 line="132">Sataṃ sattati chacceva, ubhinnaṃ asādhāraṇā;</gatha2>
<gathalast line="133">Te suṇohi yathātathaṃ.</gathalast>
<gatha1 line="134">Pārājikāni cattāri, saṅghādisesāni bhavanti soḷasa;</gatha1>
<gatha2 line="135">Aniyatā dve honti, nissaggiyāni catuvīsati;</gatha2>
<gatha3 line="136">Sataṃ aṭṭhārasā ceva, khuddakāni pavuccanti;</gatha3>
<gathalast line="137">Dvādasa pāṭidesanīyā.</gathalast>
<gatha1 line="138">Sataṃ sattati chaccevime honti, ubhinnaṃ asādhāraṇā;</gatha1>
<gatha2 line="139">Sataṃ sattati cattāri, ubhinnaṃ samasikkhatā;</gatha2>
<gathalast line="140">Te suṇohi yathātathaṃ.</gathalast>
<gatha1 line="141">Pārājikāni cattāri, saṅghādisesāni bhavanti satta;</gatha1>
<gatha2 line="142">Nissaggiyāni aṭṭhārasa, samasattati khuddakā;</gatha2>
<gathalast line="143">Pañcasattati sekhiyāni.</gathalast>
<gatha1 line="144">Sataṃ sattati cattāri cime honti, ubhinnaṃ samasikkhatā;</gatha1>
<gathalast line="145">Aṭṭhe <pageBreak edition="P" number="5.0148" /> pārājikā ye durāsadā, tālavatthusamūpamā.</gathalast>
<gatha1 line="146">Paṇḍupalāso puthusilā, sīsacchinnova so naro;</gatha1>
<gathalast line="147">Tālova matthakacchinno, aviruḷhī bhavanti te.</gathalast>
<gatha1 line="148">Tevīsati <pageBreak edition="M" number="0.0261" /> saṅghādisesā, dve aniyatā;</gatha1>
<gatha2 line="149">Dve <pageBreak edition="T" number="0.0368" /> cattārīsa nissaggiyā;</gatha2>
<gathalast line="150">Aṭṭhāsītisataṃ pācittiyā, dvādasa pāṭidesanīyā.</gathalast>
<gatha1 line="151">Pañcasattati sekhiyā, tīhi samathehi sammanti;</gatha1>
<gathalast line="152">Sammukhā ca paṭiññāya, tiṇavatthārakena ca.</gathalast>
<gatha1 line="153">Dve uposathā dve pavāraṇā;</gatha1>
<gatha2 line="154">Cattāri kammāni jinena desitā;</gatha2>
<gatha3 line="155">Pañceva uddesā caturo bhavanti;</gatha3>
<gathalast line="156">Anaññathā āpattikkhandhā ca bhavanti satta.</gathalast>
<gatha1 line="157">Adhikaraṇāni <pageBreak edition="V" number="0.0283" /> cattāri sattahi samathehi sammanti;</gatha1>
<gathalast line="158">Dvīhi catūhi tīhi kiccaṃ ekena sammati.</gathalast>
<subhead line="159">5. Pārājikādiāpatti</subhead>
<hangnum line="160" number="339"></hangnum>
<gatha1 line="161"> ‘Pārājika’nti yaṃ vuttaṃ, taṃ suṇohi yathātathaṃ;</gatha1>
<gatha2 line="162">Cuto paraddho bhaṭṭho ca, saddhammā hi niraṅkato;</gatha2>
<gathalast line="163">Saṃvāsopi tahiṃ natthi, tenetaṃ iti vuccati.</gathalast>
<gatha1 line="164">‘Saṅghādiseso’ti yaṃ vuttaṃ, taṃ suṇohi yathātathaṃ;</gatha1>
<gatha2 line="165">Saṅghova deti parivāsaṃ, mūlāya paṭikassati;</gatha2>
<gathalast line="166">Mānattaṃ deti abbheti, tenetaṃ iti vuccati.</gathalast>
<gatha1 line="167">‘Aniyato’ti yaṃ vuttaṃ, taṃ suṇohi yathātathaṃ;</gatha1>
<gatha2 line="168">Aniyato na niyato, anekaṃsikataṃ padaṃ;</gatha2>
<gathalast line="169">Tiṇṇamaññataraṃ ṭhānaṃ, ‘aniyato’ti pavuccati.</gathalast>
<gatha1 line="170">‘Thullaccaya’nti yaṃ vuttaṃ, taṃ suṇohi yathātathaṃ;</gatha1>
<gatha2 line="171">Ekassa <pageBreak edition="T" number="0.0369" /> mūle yo deseti, yo ca taṃ paṭigaṇhati;</gatha2>
<gathalast line="172">Accayo tena samo natthi, tenetaṃ iti vuccati.</gathalast>
<gatha1 line="173">‘Nissaggiya’nti yaṃ vuttaṃ, taṃ suṇohi yathātathaṃ;</gatha1>
<gatha2 line="174">Saṅghamajjhe gaṇamajjhe, ekasseva ca ekato;</gatha2>
<gathalast line="175">Nissajjitvāna deseti, tenetaṃ iti vuccati.</gathalast>
<gatha1 line="176">‘Pācittiya’nti <pageBreak edition="M" number="0.0262" /> yaṃ vuttaṃ, taṃ suṇohi yathātathaṃ;</gatha1>
<gatha2 line="177">Pāteti kusalaṃ dhammaṃ, ariyamaggaṃ aparajjhati;</gatha2>
<gathalast line="178">Cittasaṃmohanaṭṭhānaṃ, tenetaṃ iti vuccati.</gathalast>
<gatha1 line="179">‘Pāṭidesanīya’nti <pageBreak edition="V" number="0.0284" /> yaṃ vuttaṃ, taṃ suṇohi yathātathaṃ;</gatha1>
<gatha2 line="180">Bhikkhu aññātako santo, kicchā laddhāya bhojanaṃ;</gatha2>
<gathalast line="181">Sāmaṃ gahetvā bhuñjeyya, ‘gārayha’nti pavuccati.</gathalast>
<gatha1 line="182">Nimantanāsu bhuñjantā chandāya, vosāsati tattha bhikkhuniṃ;</gatha1>
<gathalast line="183">Anivāretvā tahiṃ bhuñje, gārayhanti pavuccati.</gathalast>
<gatha1 line="184">Saddhācittaṃ <pageBreak edition="P" number="5.0149" /> kulaṃ gantvā, appabhogaṃ <alternatives line="75" extra="null" separator="false"><alternative source-abbr="vri" source="vipassana research institut">anāḷiyaṃ</alternative><alternative source-abbr="sī. syā." source="sī. syā.">anāḷhiyaṃ</alternative></alternatives> ;</gatha1>
<gathalast line="185">Agilāno tahiṃ bhuñje, gārayhanti pavuccati.</gathalast>
<gatha1 line="186">Yo ce araññe viharanto, sāsaṅke sabhayānake;</gatha1>
<gathalast line="187">Aviditaṃ tahiṃ bhuñje, gārayhanti pavuccati.</gathalast>
<gatha1 line="188">Bhikkhunī aññātikā santā, yaṃ paresaṃ mamāyitaṃ;</gatha1>
<gatha2 line="189">Sappi telaṃ madhuṃ phāṇitaṃ, macchamaṃsaṃ atho khīraṃ;</gatha2>
<gathalast line="190">Dadhiṃ sayaṃ <pageBreak edition="T" number="0.0370" /> viññāpeyya bhikkhunī, gārayhapattā sugatassa sāsane.</gathalast>
<gatha1 line="191">‘Dukkaṭa’nti yaṃ vuttaṃ, taṃ suṇohi yathātathaṃ;</gatha1>
<gathalast line="192">Aparaddhaṃ viraddhañca, khalitaṃ yañca dukkaṭaṃ.</gathalast>
<gatha1 line="193">Yaṃ manusso kare pāpaṃ, āvi vā yadi vā raho;</gatha1>
<gathalast line="194">‘Dukkaṭa’nti pavedenti, tenetaṃ iti vuccati.</gathalast>
<gatha1 line="195">‘Dubbhāsita’nti yaṃ vuttaṃ, taṃ suṇohi yathātathaṃ;</gatha1>
<gatha2 line="196">Dubbhāsitaṃ durābhaṭṭhaṃ, saṃkiliṭṭhañca yaṃ padaṃ;</gatha2>
<gathalast line="197">Yañca viññū garahanti, tenetaṃ iti vuccati.</gathalast>
<gatha1 line="198">‘Sekhiya’nti yaṃ vuttaṃ, taṃ suṇohi yathātathaṃ;</gatha1>
<gathalast line="199">Sekkhassa sikkhamānassa, ujumaggānusārino.</gathalast>
<gatha1 line="200">Ādi <pageBreak edition="V" number="0.0285" /> cetaṃ caraṇañca, mukhaṃ saññamasaṃvaro;</gatha1>
<gathalast line="201">Sikkhā etādisī natthi, tenetaṃ iti vuccati.</gathalast>
<gatha1 line="202"><note>udā. 45 udānepi</note> Channamativassati <pageBreak edition="M" number="0.0263" />, vivaṭaṃ nātivassati;</gatha1>
<gathalast line="203">Tasmā channaṃ vivaretha, evaṃ taṃ nātivassati.</gathalast>
<gatha1 line="204">Gati migānaṃ pavanaṃ, ākāso pakkhinaṃ gati;</gatha1>
<gathalast line="205">Vibhavo gati dhammānaṃ, nibbānaṃ arahato gatīti.</gathalast>
<centered line="206">Gāthāsaṅgaṇikaṃ.</centered>
<centered line="207">Tassuddānaṃ –</centered>
<gatha1 line="208">Sattanagaresu paññattā, vipatti caturopi ca;</gatha1>
<gatha2 line="209">Bhikkhūnaṃ <pageBreak edition="T" number="0.0371" /> bhikkhunīnañca, sādhāraṇā asādhāraṇā;</gatha2>
<gathalast line="210">Sāsanaṃ anuggahāya, gāthāsaṅgaṇikaṃ idanti.</gathalast>
<centered line="211">Gāthāsaṅgaṇikaṃ niṭṭhitaṃ.</centered>
</body>
</document>