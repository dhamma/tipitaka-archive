<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/vin02m4.mul17.xml</normativeSource>
    <source>roman/tipitaka (mula)/vinayapitaka/parivarapali/pancavaggo.xml</source>
    <script>roman</script>
    <directory>/tipitaka (mula)/vinayapitaka/parivarapali</directory>
    <basename>pancavaggo</basename>
    <titlePath>Pañcavaggo - Parivārapāḷi - Vinayapiṭaka - Tipiṭaka (Mūla)</titlePath>
  </metadata>
<content>
    <chapter line="1">Pañcavaggo</chapter>
    <subhead line="2">1. Kammavaggo</subhead>
    <paragraph line="3" number="482"> Cattāri <pageBreak edition="Thai" number="0.0538" /><pageBreak edition="Pali Text Society" number="5.0220" /><pageBreak edition="Myanmar" number="0.0380" /><pageBreak edition="Vipassana Research Institut" number="0.0406" /> kammāni. Apalokanakammaṃ, ñattikammaṃ, ñattidutiyakammaṃ, ñatticatutthakammaṃ – imāni cattāri kammāni. Katihākārehi vipajjanti? Imāni cattāri kammāni pañcahākārehi vipajjanti – vatthuto vā ñattito vā anussāvanato vā sīmato vā parisato vā.</paragraph>
    <paragraph line="4" number="483"> Kathaṃ <bold>vatthuto kammāni vipajjanti</bold>? Sammukhākaraṇīyaṃ kammaṃ asammukhā karoti, vatthuvipannaṃ adhammakammaṃ; paṭipucchākaraṇīyaṃ kammaṃ apaṭipucchā karoti, vatthuvipannaṃ adhammakammaṃ; paṭiññāya karaṇīyaṃ kammaṃ apaṭiññāya karoti, vatthuvipannaṃ adhammakammaṃ; sativinayārahassa amūḷhavinayaṃ deti, vatthuvipannaṃ adhammakammaṃ; amūḷhavinayārahassa tassapāpiyasikākammaṃ karoti, vatthuvipannaṃ adhammakammaṃ; tassapāpiyasikākammārahassa tajjanīyakammaṃ karoti, vatthuvipannaṃ adhammakammaṃ; tajjanīyakammārahassa niyassakammaṃ karoti, vatthuvipannaṃ adhammakammaṃ; niyassakammārahassa pabbājanīyakammaṃ karoti, vatthuvipannaṃ adhammakammaṃ; pabbājanīyakammārahassa paṭisāraṇīyakammaṃ karoti, vatthuvipannaṃ adhammakammaṃ; paṭisāraṇīyakammārahassa ukkhepanīyakammaṃ karoti, vatthuvipannaṃ adhammakammaṃ; ukkhepanīyakammārahassa parivāsaṃ deti, vatthuvipannaṃ adhammakammaṃ <pageBreak edition="Thai" number="0.0539" />; parivāsārahaṃ mūlāya paṭikassati, vatthuvipannaṃ adhammakammaṃ; mūlāyapaṭikassanārahassa mānattaṃ deti, vatthuvipannaṃ adhammakammaṃ; mānattārahaṃ abbheti, vatthuvipannaṃ adhammakammaṃ; abbhānārahaṃ upasampādeti, vatthuvipannaṃ adhammakammaṃ; anuposathe uposathaṃ karoti, vatthuvipannaṃ adhammakammaṃ; apavāraṇāya pavāreti, vatthuvipannaṃ adhammakammaṃ. Evaṃ vatthuto kammāni vipajjanti.</paragraph>
    <paragraph line="5" number="484"> Kathaṃ <pageBreak edition="Vipassana Research Institut" number="0.0407" /><bold>ñattito kammāni vipajjanti</bold>? Pañcahākārehi ñattito kammāni vipajjanti – vatthuṃ na parāmasati, saṅghaṃ na parāmasati, puggalaṃ na parāmasati, ñattiṃ na parāmasati, pacchā vā ñattiṃ ṭhapeti – imehi pañcahākārehi ñattito kammāni vipajjanti.</paragraph>
    <paragraph line="6" number="485"> Kathaṃ <pageBreak edition="Myanmar" number="0.0381" /><bold>anussāvanato kammāni vipajjanti</bold>? Pañcahākārehi <pageBreak edition="Pali Text Society" number="5.0221" /> anussāvanato kammāni vipajjanti – vatthuṃ na parāmasati, saṅghaṃ na parāmasati, puggalaṃ na parāmasati, sāvanaṃ hāpeti, akāle vā sāveti – imehi pañcahākārehi anussāvanato kammāni vipajjanti.</paragraph>
    <paragraph line="7" number="486"> Kathaṃ <bold>sīmato kammāni vipajjanti</bold>? Ekādasahi ākārehi sīmato kammāni vipajjanti – atikhuddakaṃ sīmaṃ sammannati, atimahatiṃ sīmaṃ sammannati, khaṇḍanimittaṃ sīmaṃ sammannati, chāyānimittaṃ sīmaṃ <pageBreak edition="Thai" number="0.0540" /> sammannati, animittaṃ sīmaṃ sammannati, bahisīme ṭhito sīmaṃ sammannati, nadiyā sīmaṃ sammannati, samudde sīmaṃ sammannati, jātassare sīmaṃ sammannati, sīmāya sīmaṃ sambhindati, sīmāya sīmaṃ ajjhottharati – imehi ekādasahi ākārehi sīmato kammāni vipajjanti.</paragraph>
    <paragraph line="8" number="487"> Kathaṃ <bold>parisato kammāni vipajjanti</bold>? Dvādasahi ākārehi parisato kammāni vipajjanti – catuvaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti, sammukhībhūtā paṭikkosanti. Pañcavaggakaraṇe kamme…pe… dasavaggakaraṇe kamme…pe… vīsativaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti, vīsativaggakaraṇe kamme yāvatikā bhikkhū kammapattā, te āgatā honti, chandārahānaṃ chando anāhaṭo hoti, sammukhībhūtā paṭikkosanti, vīsativaggakaraṇe kamme yāvatikā bhikkhū kammapattā, te āgatā honti, chandārahānaṃ <pageBreak edition="Thai" number="0.0541" /> chando āhaṭo hoti sammukhībhūtā paṭikkosanti – imehi dvādasahi ākārehi parisato kammāni vipajjanti.</paragraph>
    <paragraph line="9" number="488"> Catuvaggakaraṇe kamme cattāro bhikkhū pakatattā kammapattā, avasesā pakatattā chandārahā <pageBreak edition="Vipassana Research Institut" number="0.0408" />. Yassa saṅgho kammaṃ karoti so neva kammapatto nāpi chandāraho, api ca kammāraho. Pañcavaggakaraṇe <pageBreak edition="Myanmar" number="0.0382" /> kamme pañca bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho. Dasavaggakaraṇe kamme dasa bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho. Vīsativaggakaraṇe kamme vīsati bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho.</paragraph>
    <paragraph line="10" number="489"> Cattāri <pageBreak edition="Pali Text Society" number="5.0222" /> kammāni – apalokanakammaṃ, ñattikammaṃ, ñattidutiyakammaṃ, ñatticatutthakammaṃ. Imāni cattāri kammāni katihākārehi vipajjanti? Imāni cattāri kammāni pañcahākārehi vipajjanti – vatthuto vā ñattito vā anussāvanato vā sīmato vā parisato vā.</paragraph>
    <paragraph line="11" number="490"> Kathaṃ <bold>vatthuto kammāni vipajjanti</bold>? Paṇḍakaṃ upasampādeti <pageBreak edition="Thai" number="0.0542" />, vatthuvipannaṃ adhammakammaṃ. Theyyasaṃvāsakaṃ upasampādeti, vatthuvipannaṃ adhammakammaṃ. Titthiyapakkantakaṃ upasampādeti, vatthuvipannaṃ adhammakammaṃ. Tiracchānagataṃ upasampādeti, vatthuvipannaṃ adhammakammaṃ. Mātughātakaṃ upasampādeti, vatthuvipannaṃ adhammakammaṃ. Pitughātakaṃ upasampādeti, vatthuvipannaṃ adhammakammaṃ. Arahantaghātakaṃ upasampādeti, vatthuvipannaṃ adhammakammaṃ. Bhikkhunidūsakaṃ upasampādeti, vatthuvipannaṃ adhammakammaṃ. Saṅghabhedakaṃ upasampādeti, vatthuvipannaṃ adhammakammaṃ. Lohituppādakaṃ upasampādeti, vatthuvipannaṃ adhammakammaṃ. Ubhatobyañjanaṃ upasampādeti, vatthuvipannaṃ adhammakammaṃ. Ūnavīsativassaṃ puggalaṃ upasampādeti, vatthuvipannaṃ adhammakammaṃ. Evaṃ vatthuto kammāni vipajjanti.</paragraph>
    <paragraph line="12" number="491"> Kathaṃ <bold>ñattito kammāni vipajjanti</bold>? Pañcahākārehi ñattito kammāni vipajjanti. Vatthuṃ na parāmasati, saṅghaṃ na parāmasati, puggalaṃ na parāmasati, ñattiṃ na parāmasati, pacchā vā ñattiṃ ṭhapeti – imehi pañcahākārehi ñattito kammāni vipajjanti.</paragraph>
    <paragraph line="13" number="492"> Kathaṃ <bold>anussāvanato kammāni vipajjanti</bold>? Pañcahākārehi anussāvanato kammāni vipajjanti – vatthuṃ na parāmasati, saṅghaṃ na parāmasati, puggalaṃ <pageBreak edition="Myanmar" number="0.0383" /> na parāmasati, sāvanaṃ <pageBreak edition="Vipassana Research Institut" number="0.0409" /> hāpeti, akāle vā sāveti – imehi pañcahākārehi anussāvanato kammāni <pageBreak edition="Thai" number="0.0543" /> vipajjanti.</paragraph>
    <paragraph line="14" number="493"> Kathaṃ <bold>sīmato kammāni vipajjanti</bold>? Ekādasahi ākārehi sīmato kammāni vipajjanti. Atikhuddakaṃ sīmaṃ sammannati, atimahatiṃ sīmaṃ sammannati, khaṇḍanimittaṃ sīmaṃ sammannati, chāyānimittaṃ sīmaṃ sammannati, animittaṃ sīmaṃ sammannati, bahisīme ṭhito sīmaṃ sammannati, nadiyā sīmaṃ sammannati, samudde sīmaṃ sammannati, jātassare sīmaṃ sammannati, sīmāya sīmaṃ sambhindati, sīmāya sīmaṃ ajjhottharati – imehi ekādasahi ākārehi sīmato kammāni vipajjanti.</paragraph>
    <paragraph line="15" number="494"> Kathaṃ <bold>parisato kammāni vipajjanti</bold>? Dvādasahi ākārehi parisato kammāni vipajjanti – catuvaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti. Catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti sammukhībhūtā paṭikkosanti. Pañcavaggakaraṇe kamme…pe… dasavaggakaraṇe kamme…pe… vīsativaggakaraṇe kamme yāvatikā bhikkhū kammapattā te <pageBreak edition="Thai" number="0.0544" /> anāgatā honti, chandārahānaṃ chando anāhaṭo hoti, sammukhībhūtā paṭikkosanti. Vīsativaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti. Vīsativaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti, sammukhībhūtā paṭikkosanti – imehi dvādasahi ākārehi parisato kammāni vipajjanti.</paragraph>
    <paragraph line="16" number="495"> Apalokanakammaṃ kati ṭhānāni gacchati? Ñattikammaṃ kati ṭhānāni gacchati? Ñattidutiyakammaṃ kati ṭhānāni gacchati? Ñatticatutthakammaṃ kati ṭhānāni gacchati? Apalokanakammaṃ pañca ṭhānāni gacchati. Ñattikammaṃ nava ṭhānāni gacchati. Ñattidutiyakammaṃ satta ṭhānāni gacchati. Ñatticatutthakammaṃ satta ṭhānāni gacchati.</paragraph>
    <paragraph line="17" number="496"> Apalokanakammaṃ <pageBreak edition="Myanmar" number="0.0384" /> katamāni pañca ṭhānāni gacchati? Osāraṇaṃ, nissāraṇaṃ, bhaṇḍukammaṃ, brahmadaṇḍaṃ, kammalakkhaṇaññeva pañcamaṃ – apalokanakammaṃ imāni pañca ṭhānāni gacchati <pageBreak edition="Vipassana Research Institut" number="0.0410" />. Ñattikammaṃ katamāni nava ṭhānāni gacchati? Osāraṇaṃ, nissāraṇaṃ, uposathaṃ, pavāraṇaṃ, sammutiṃ, dānaṃ, paṭiggahaṃ, paccukkaḍḍhanaṃ, kammalakkhaṇaññeva navamaṃ – ñattikammaṃ imāni nava ṭhānāni gacchati. Ñattidutiyakammaṃ katamāni satta ṭhānāni gacchati? Osāraṇaṃ, nissāraṇaṃ, sammutiṃ, dānaṃ, uddharaṇaṃ, desanaṃ, kammalakkhaṇaññeva sattamaṃ – ñattidutiyakammaṃ imāni satta ṭhānāni gacchati. Ñatticatutthakammaṃ <pageBreak edition="Thai" number="0.0545" /> katamāni satta ṭhānāni gacchati? Osāraṇaṃ, nissāraṇaṃ, sammutiṃ, dānaṃ, niggahaṃ, samanubhāsanaṃ, kammalakkhaṇaññeva sattamaṃ – ñatticatutthakammaṃ imāni satta ṭhānāni gacchati.</paragraph>
    <paragraph line="18" number="497"> Catuvaggakaraṇe kamme cattāro bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho. Pañcavaggakaraṇe <pageBreak edition="Pali Text Society" number="5.0223" /> kamme pañca bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho. Dasavaggakaraṇe kamme dasa bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho. Vīsativaggakaraṇe kamme vīsati bhikkhū pakatattā kammapattā, avasesā pakatattā chandārahā. Yassa saṅgho kammaṃ karoti so neva kammapatto nāpi chandāraho, api ca kammāraho.</paragraph>
    <centered line="19">Kammavaggo niṭṭhito paṭhamo.</centered>
    <subhead line="20">2. Atthavasavaggo</subhead>
    <paragraph line="21" number="498"><note>a. ni. 2.201-230</note> Dve atthavase paṭicca tathāgatena sāvakānaṃ sikkhāpadaṃ paññattaṃ. Saṅghasuṭṭhutāya, saṅghaphāsutāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya – ime dve atthavase paṭicca tathāgate <pageBreak edition="Myanmar" number="0.0385" /> sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya – ime <pageBreak edition="Thai" number="0.0546" /> dve <pageBreak edition="Vipassana Research Institut" number="0.0411" /> atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ verānaṃ saṃvarāya, samparāyikānaṃ verānaṃ paṭighātāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ vajjānaṃ saṃvarāya, samparāyikānaṃ vajjānaṃ paṭighātāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ bhayānaṃ saṃvarāya, samparāyikānaṃ bhayānaṃ paṭighātāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ akusalānaṃ dhammānaṃ saṃvarāya, samparāyikānaṃ akusalānaṃ dhammānaṃ paṭighātāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Gihīnaṃ anukampāya, pāpicchānaṃ pakkhupacchedāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena sāvakānaṃ sikkhāpadaṃ paññattaṃ. Appasannānaṃ pasādāya, pasannānaṃ bhiyyobhāvāya – ime dve atthavase paṭicca tathāgatena sāvakānaṃ sikkhāpadaṃ paññattaṃ. Dve atthavase paṭicca tathāgatena <pageBreak edition="Thai" number="0.0547" /> sāvakānaṃ sikkhāpadaṃ paññattaṃ. Saddhammaṭṭhitiyā, vinayānuggahāya – ime dve atthavase paṭicca tathāgatena sāvakānaṃ sikkhāpadaṃ paññattaṃ.</paragraph>
    <centered line="22">Atthavasavaggo niṭṭhito dutiyo.</centered>
    <subhead line="23">3. Paññattavaggo</subhead>
    <paragraph line="24" number="499"> Dve atthavase paṭicca tathāgatena sāvakānaṃ pātimokkhaṃ paññattaṃ…pe… pātimokkhuddeso paññatto… pātimokkhaṭṭhapanaṃ paññattaṃ… pavāraṇā paññattā… pavāraṇāṭhapanaṃ paññattaṃ… tajjanīyakammaṃ paññattaṃ… niyassakammaṃ <pageBreak edition="Myanmar" number="0.0386" /> paññattaṃ… pabbājanīyakammaṃ paññattaṃ… paṭisāraṇīyakammaṃ paññattaṃ… ukkhepanīyakammaṃ paññattaṃ… parivāsadānaṃ paññattaṃ… mūlāyapaṭikassanā paññattā… mānattadānaṃ paññattaṃ… abbhānaṃ paññattaṃ… osāraṇīyaṃ paññattaṃ… nissāraṇīyaṃ paññattaṃ… upasampadaṃ paññattaṃ… apalokanakammaṃ paññattaṃ… ñattikammaṃ paññattaṃ… ñattidutiyakammaṃ paññattaṃ… ñatticatutthakammaṃ paññattaṃ…pe….</paragraph>
    <centered line="25">Paññattavaggo niṭṭhito tatiyo.</centered>
    <subhead line="26">4. Apaññatte paññattavaggo</subhead>
    <paragraph line="27" number="500"> …Pe… <pageBreak edition="Vipassana Research Institut" number="0.0412" /> apaññatte paññattaṃ, paññatte anupaññattaṃ…pe… sammukhāvinayo paññatto…pe… sativinayo paññatto…pe… amūḷhavinayo paññatto…pe… paṭiññātakaraṇaṃ <pageBreak edition="Pali Text Society" number="5.0224" /> paññattaṃ…pe… yebhuyyasikā paññattā…pe… tassapāpiyasikā paññattā…pe… tiṇavatthārako paññatto saṅghasuṭṭhutāya, saṅghaphāsutāya – ime dve atthavase paṭicca tathāgatena sāvakānaṃ <pageBreak edition="Thai" number="0.0548" /> tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ verānaṃ saṃvarāya, samparāyikānaṃ verānaṃ paṭighātāya – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ vajjānaṃ saṃvarāya, samparāyikānaṃ vajjānaṃ paṭighātāya – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ bhayānaṃ saṃvarāya, samparāyikānaṃ bhayānaṃ paṭighātāya – ime dve atthavase paṭicca tathāgatena sāvakānaṃ tiṇavatthārako paññatto. Dve <pageBreak edition="Myanmar" number="0.0387" /> atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ akusalānaṃ dhammānaṃ saṃvarāya, samparāyikānaṃ akusalānaṃ dhammānaṃ paṭighātāya <pageBreak edition="Thai" number="0.0549" /> – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Gihīnaṃ anukampāya, pāpicchānaṃ pakkhupacchedāya – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Appasannānaṃ pasādāya, pasannānaṃ bhiyyobhāvāya – ime dve atthavase paṭicca tathāgatena sāvakānaṃ tiṇavatthārako paññatto. Dve atthavase paṭicca tathāgatena sāvakānaṃ tiṇavatthārako paññatto. Saddhammaṭṭhitiyā, vinayānuggahāya – ime dve atthavase paṭicca tathāgatena sāvakānaṃ tiṇavatthārako paññatto.</paragraph>
    <centered line="28">Apaññatte paññattavaggo niṭṭhito catuttho.</centered>
    <subhead line="29">5. Navasaṅgahavaggo</subhead>
    <paragraph line="30" number="501"> Navasaṅgahā <pageBreak edition="Vipassana Research Institut" number="0.0413" /> – vatthusaṅgaho, vipattisaṅgaho āpattisaṅgaho, nidānasaṅgaho, puggalasaṅgaho, khandhasaṅgaho, samuṭṭhānasaṅgaho, adhikaraṇasaṅgaho, samathasaṅgahoti.</paragraph>
    <paragraph line="31">Adhikaraṇe samuppanne sace ubho atthapaccatthikā āgacchanti ubhinnampi vatthu ārocāpetabbaṃ. Ubhinnampi vatthu ārocāpetvā ubhinnampi paṭiññā sotabbā. Ubhinnampi paṭiññaṃ sutvā ubhopi vattabbā – ‘‘amhākaṃ imasmiṃ adhikaraṇe <alternatives line="6" extra="" separator="false"><alternative source-abbr="vri" source="vipassana research institut">vūpasamite</alternative><alternative source-abbr="ka." source="cambodian">vūpasamepi</alternative></alternatives> <pageBreak edition="Thai" number="0.0550" /> ubhopi tuṭṭhā bhavissathā’’ti. Sace āhaṃsu – ‘‘ubhopi tuṭṭhā bhavissāmā’’ti, saṅghena taṃ adhikaraṇaṃ sampaṭicchitabbaṃ. Sace alajjussannā hoti, parisā ubbāhikāya vūpasametabbaṃ. Sace bālussannā hoti, parisā vinayadharo pariyesitabbo yena dhammena yena vinayena yena satthusāsanena taṃ adhikaraṇaṃ vūpasammati. Tathā taṃ adhikaraṇaṃ vūpasametabbaṃ.</paragraph>
    <paragraph line="32">Vatthu jānitabbaṃ, gottaṃ jānitabbaṃ, nāmaṃ jānitabbaṃ, āpatti jānitabbā.</paragraph>
    <paragraph line="33">Methunadhammoti <pageBreak edition="Myanmar" number="0.0388" /> vatthu ceva gottañca – pārājikanti nāmañceva āpatti ca.</paragraph>
    <paragraph line="34">Adinnādānanti vatthu ceva gottañca – pārājikanti nāmañceva āpatti ca.</paragraph>
    <paragraph line="35">Manussaviggahoti vatthu ceva gottañca – pārājikanti nāmañceva āpatti ca.</paragraph>
    <paragraph line="36">Uttarimanussadhammoti vatthu ceva gottañca – pārājikanti nāmañceva āpatti ca.</paragraph>
    <paragraph line="37">Sukkavissaṭṭhīti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="38">Kāyasaṃsaggoti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="39">Duṭṭhullavācāti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="40">Attakāmanti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="41">Sañcarittanti <pageBreak edition="Vipassana Research Institut" number="0.0414" /> vatthu ceva gottañca – saṅghādisesoti nāmañceva āpatti ca.</paragraph>
    <paragraph line="42">Saññācikāya kuṭiṃ kārāpananti vatthu ceva gottañca – saṅghādisesoti nāmañceva āpatti <pageBreak edition="Thai" number="0.0551" /> ca.</paragraph>
    <paragraph line="43">Mahallakaṃ vihāraṃ kārāpananti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="44">Bhikkhuṃ amūlakena pārājikena dhammena anuddhaṃsananti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="45">Bhikkhuṃ aññabhāgiyassa adhikaraṇassa kiñci desaṃ lesamattaṃ upādāya pārājikena dhammena anuddhaṃsananti <pageBreak edition="Pali Text Society" number="5.0225" /> vatthu ceva gottañca – saṅghādisesoti nāmañceva āpatti ca.</paragraph>
    <paragraph line="46">Saṅghabhedakassa bhikkhuno yāvatatiyaṃ samanubhāsanāya na paṭinissajjananti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="47">Bhedakānuvattakānaṃ <pageBreak edition="Myanmar" number="0.0389" /> bhikkhūnaṃ yāvatatiyaṃ samanubhāsanāya na paṭinissajjananti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="48">Dubbacassa bhikkhuno yāvatatiyaṃ samanubhāsanāya na paṭinissajjananti vatthu ceva gottañca – saṅghādisesoti nāmañceva āpatti ca.</paragraph>
    <paragraph line="49">Kuladūsakassa bhikkhuno yāvatatiyaṃ samanubhāsanāya na paṭinissajjananti vatthu ceva gottañca – saṅghādisesoti nāmañceva āpatti ca…pe….</paragraph>
    <paragraph line="50">Anādariyaṃ paṭicca udake uccāraṃ vā passāvaṃ vā kheḷaṃ vā karaṇanti vatthu ceva gottañca – dukkaṭanti nāmañceva āpatti cāti.</paragraph>
    <centered line="51">Navasaṅgahavaggo niṭṭhito pañcamo.</centered>
    <centered line="52">Tassuddānaṃ –</centered>
    <gatha1 line="53">Apalokanaṃ <pageBreak edition="Thai" number="0.0552" /><pageBreak edition="Vipassana Research Institut" number="0.0415" /> ñatti ca, dutiyaṃ catutthena ca;</gatha1>
    <gathalast line="54">Vatthu ñatti anussāvanaṃ, sīmā parisameva ca.</gathalast>
    <gatha1 line="55">Sammukhā paṭipucchā ca, paṭiññā vinayāraho;</gatha1>
    <gathalast line="56">Vatthu saṅghapuggalañca, ñattiṃ na pacchā ñatti ca.</gathalast>
    <gatha1 line="57">Vatthuṃ saṅghapuggalañca, sāvanaṃ akālena ca;</gatha1>
    <gathalast line="58">Atikhuddakā mahantā ca, khaṇḍacchāyā nimittakā.</gathalast>
    <gatha1 line="59">Bahinadī samudde ca, jātassare ca bhindati;</gatha1>
    <gathalast line="60">Ajjhottharati sīmāya, catu pañca ca vaggikā.</gathalast>
    <gatha1 line="61">Dasa vīsativaggā ca, anāhaṭā ca āhaṭā;</gatha1>
    <gathalast line="62">Kammapattā chandārahā, kammārahā ca puggalā.</gathalast>
    <gatha1 line="63">Apalokanaṃ pañcaṭṭhānaṃ, ñatti ca navaṭhānikā;</gatha1>
    <gathalast line="64">Ñatti dutiyaṃ sattaṭṭhānaṃ, catutthā sattaṭhānikā.</gathalast>
    <gatha1 line="65">Suṭṭhu phāsu ca dummaṅku, pesalā cāpi āsavā;</gatha1>
    <gathalast line="66">Veravajjabhayañceva, akusalaṃ gihīnañca.</gathalast>
    <gatha1 line="67">Pāpicchā <pageBreak edition="Myanmar" number="0.0390" /> appasannānaṃ, pasannā dhammaṭṭhapanā;</gatha1>
    <gathalast line="68">Vinayānuggahā ceva, pātimokkhuddesena ca.</gathalast>
    <gatha1 line="69">Pātimokkhañca <pageBreak edition="Thai" number="0.0553" /> ṭhapanā, pavāraṇañca ṭhapanaṃ;</gatha1>
    <gathalast line="70">Tajjanīyā niyassañca, pabbājanīya paṭisāraṇī;</gathalast>
    <gatha1 line="71">Ukkhepana parivāsaṃ, mūlamānattaabbhānaṃ;</gatha1>
    <gathalast line="72">Osāraṇaṃ nissāraṇaṃ, tatheva upasampadā.</gathalast>
    <gatha1 line="73">Apalokanañatti <pageBreak edition="Vipassana Research Institut" number="0.0416" /> ca, dutiyañca catutthakaṃ;</gatha1>
    <gathalast line="74">Apaññattenupaññattaṃ, sammukhāvinayo sati.</gathalast>
    <gatha1 line="75">Amūḷhapaṭiyebhuyya, pāpiya tiṇavatthārakaṃ;</gatha1>
    <gathalast line="76">Vatthu vipatti āpatti, nidānaṃ puggalena ca.</gathalast>
    <gatha1 line="77">Khandhā <pageBreak edition="Pali Text Society" number="5.0226" /> ceva samuṭṭhānā, adhikaraṇameva ca;</gatha1>
    <gathalast line="78">Samathā saṅgahā ceva, nāmaāpattikā tathāti.</gathalast>
    <centered line="79">Parivāro niṭṭhito.</centered>
    <centered line="80">Parivārapāḷi niṭṭhitā.</centered>
  </content>
</document>