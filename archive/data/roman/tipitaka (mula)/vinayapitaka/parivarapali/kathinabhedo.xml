<?xml version="1.0"?>
<document>
<metadata>
<normativeSource>http://tipitaka.org/romn/cscd/vin02m4.mul12.xml</normativeSource>
<archivePath>roman/tipitaka (mula)/vinayapitaka/parivarapali/kathinabhedo.xml</archivePath>
<titlePath>Kathinabhedo - Parivārapāḷi - Vinayapiṭaka - Tipiṭaka (Mūla)</titlePath>
</metadata>
<body>
<chapter line="1">Kathinabhedo</chapter>
<subhead line="2">1. Kathinaatthatādi</subhead>
<paragraph line="3" number="403"> Kassa <pageBreak edition="T" number="0.0426" /><pageBreak edition="P" number="5.0172" /><pageBreak edition="M" number="0.0302" /><pageBreak edition="V" number="0.0325" /> <alternatives line="3" extra="null" separator="false"><alternative source-abbr="vri" source="vipassana research institut">kathinaṃ</alternative><alternative source-abbr="sī." source="sri lanka">kaṭhinaṃ</alternative><alternative source-abbr="syā." source="thai">kaṭhinaṃ</alternative></alternatives>  anatthataṃ? Kassa kathinaṃ atthataṃ? Kinti kathinaṃ anatthataṃ? Kinti kathinaṃ atthataṃ?</paragraph>
<paragraph line="4"><bold>Kassa kathinaṃ anatthata</bold>nti? Dvinnaṃ puggalānaṃ anatthataṃ hoti kathinaṃ – anatthārakassa ca ananumodakassa ca. Imesaṃ dvinnaṃ puggalānaṃ anatthataṃ hoti kathinaṃ.</paragraph>
<paragraph line="5"><bold>Kassa kathinaṃ atthata</bold>nti? Dvinnaṃ puggalānaṃ atthataṃ hoti kathinaṃ – atthārakassa ca anumodakassa ca. Imesaṃ dvinnaṃ puggalānaṃ atthataṃ hoti kathinaṃ.</paragraph>
<paragraph line="6"><bold>Kinti kathinaṃ anatthata</bold>nti? Catuvīsatiyā ākārehi a<alternatives line="11" extra="null" separator="false"><alternative source-abbr="vri" source="vipassana research institut">natthataṃ hoti kathinaṃ, na ullikhitamattena atthataṃ hoti kathinaṃ, na dhovanamattena atthataṃ hoti kathinaṃ, na cīvaravicāraṇamattena atthataṃ hoti kathinaṃ, na chedanamattena atthataṃ hoti kathinaṃ, na bandhanamattena atthataṃ hoti kathinaṃ, na ovaṭṭiyakaraṇamattena atthataṃ hoti kathinaṃ, na kaṇḍusakaraṇamattena</alternative><alternative source-abbr="ka." source="cambodian">na gaṇḍusakaraṇamattena</alternative></alternatives>  atthataṃ hoti kathi<alternatives line="19" extra="null" separator="true"><alternative source-abbr="vri" source="vipassana research institut">naṃ, na daḷhīkammakaraṇamattena atthataṃ hoti kathinaṃ, na anuvātakaraṇamattena atthataṃ hoti kathinaṃ, na paribhaṇḍakaraṇamattena atthataṃ hoti kathinaṃ, na ovaddheyyakaraṇamattena</alternative><alternative source-abbr="sī." source="sri lanka">na ovaṭṭeyyakaraṇamattena</alternative><alternative source-abbr="syā." source="thai">na ovaṭṭeyyakaraṇamattena</alternative><alternative source-abbr="ka." source="cambodian">na ovadeyyakaraṇamattena</alternative></alternatives>  atthataṃ hoti kathinaṃ, na kambalamaddanamattena atthataṃ hoti kathinaṃ, na nimittakatena atthataṃ hoti kathinaṃ, na <pageBreak edition="T" number="0.0427" /> parikathākatena atthataṃ hoti kathinaṃ, na kukkukatena atthataṃ hoti kathinaṃ, na sannidhikatena atthataṃ hoti kathinaṃ, na nissaggiyena atthataṃ hoti kathinaṃ, na akappakatena atthataṃ hoti kathinaṃ, na aññatra saṅghāṭiyā atthataṃ hoti kathinaṃ, na aññatra uttarāsaṅgena atthataṃ hoti kathinaṃ, na aññatra antaravāsakena atthataṃ hoti kathinaṃ <pageBreak edition="V" number="0.0326" />, na aññatra pañcakena vā atirekapañcakena vā tadaheva sañchinnena samaṇḍalīkatena atthataṃ hoti kathinaṃ, na aññatra puggalassa atthārā atthataṃ <pageBreak edition="M" number="0.0303" /> hoti kathinaṃ, sammā ce atthataṃ hoti kathinaṃ taṃ ce nissīmaṭṭho anumodati. Evampi anatthataṃ hoti kathinaṃ.</paragraph>
<paragraph line="7">Nimittakammaṃ nāma nimittaṃ karoti – ‘‘iminā dussena kathinaṃ attharissāmī’’ti. Parikathā nāma parikathaṃ karoti – ‘‘imāya parikathāya kathinadussaṃ nibbattessāmī’’ti. Kukkukataṃ nāma anādiyadānaṃ vuccati. Sannidhi nāma dve sannidhiyo – karaṇasannidhi vā nicayasannidhi vā. Nissaggiyaṃ nāma kayiramāne aruṇaṃ uṭṭhahati <note>udriyati (sī. syā.)</note>. Imehi catuvīsatiyā ākārehi anatthataṃ hoti kathinaṃ.</paragraph>
<paragraph line="8"><bold>Kinti kathinaṃ atthata</bold>nti? Sattarasahi ākārehi atthataṃ hoti kathinaṃ. Ahatena atthataṃ hoti kathinaṃ, ahatakappena atthataṃ hoti kathinaṃ, pilotikāya atthataṃ hoti kathinaṃ, paṃsukūlena atthataṃ hoti kathinaṃ, pāpaṇikena atthataṃ hoti kathinaṃ, animittakatena atthataṃ <pageBreak edition="T" number="0.0428" /> hoti kathinaṃ, aparikathākatena atthataṃ hoti kathinaṃ, akukkukatena atthataṃ hoti kathinaṃ, asannidhikatena atthataṃ hoti kathinaṃ, anissaggiyena atthataṃ hoti kathinaṃ, kappakatena atthataṃ hoti kathinaṃ, saṅghāṭiyā atthataṃ hoti kathinaṃ, uttarāsaṅgena atthataṃ hoti kathinaṃ, antaravāsakena atthataṃ hoti kathinaṃ, pañcakena vā atirekapañcakena vā tadaheva sañchinnena samaṇḍalīkatena atthataṃ hoti kathinaṃ, puggalassa atthārā atthataṃ hoti kathinaṃ, sammā ce atthataṃ hoti kathinaṃ, taṃ ce sīmaṭṭho anumodati, evampi atthataṃ hoti kathinaṃ. Imehi sattarasahi ākārehi atthataṃ hoti kathinaṃ.</paragraph>
<paragraph line="9">Saha kathinassa atthārā kati dhammā jāyanti? Saha kathinassa atthārā pannarasa dhammā jāyanti – aṭṭha mātikā, dve palibodhā, pañcānisaṃsā. Saha kathinassa atthārā ime pannarasa dhammā jāyanti.</paragraph>
<subhead line="10">2. Kathinaanantarapaccayādi</subhead>
<paragraph line="11" number="404"> Payogassa <pageBreak edition="P" number="5.0173" /> katame dhammā anantarapaccayena paccayo, samanantarapaccayena paccayo, nissayapaccayena paccayo, upanissayapaccayena paccayo <pageBreak edition="M" number="0.0304" />, purejātapaccayena paccayo, pacchājātapaccayena paccayo, sahajātapaccayena paccayo? Pubbakaraṇassa katame dhammā anantarapaccayena <pageBreak edition="V" number="0.0327" /> paccayo…pe… paccuddhārassa katame dhammā… adhiṭṭhānassa katame dhammā… atthārassa katame dhammā… mātikānañca palibodhānañca katame dhammā… vatthussa katame dhammā anantarapaccayena paccayo, samanantarapaccayena paccayo, nissayapaccayena paccayo, upanissayapaccayena <pageBreak edition="T" number="0.0429" /> paccayo, purejātapaccayena paccayo, pacchājātapaccayena paccayo, sahajātapaccayena paccayo?</paragraph>
<paragraph line="12">Pubbakaraṇaṃ payogassa anantarapaccayena paccayo, samanantarapaccayena paccayo, nissayapaccayena paccayo, upanissayapaccayena paccayo. Payogo pubbakaraṇassa purejātapaccayena paccayo. Pubbakaraṇaṃ payogassa pacchājātapaccayena paccayo. Pannarasa dhammā sahajātapaccayena paccayo. Paccuddhāro pubbakaraṇassa anantarapaccayena paccayo, samanantarapaccayena paccayo, nissayapaccayena paccayo, upanissayapaccayena paccayo. Pubbakaraṇaṃ paccuddhārassa purejātapaccayena paccayo. Paccuddhāro pubbakaraṇassa pacchājātapaccayena paccayo. Pannarasa dhammā sahajātapaccayena paccayo. Adhiṭṭhānaṃ paccuddhārassa anantarapaccayena paccayo, samanantarapaccayena paccayo, nissayapaccayena paccayo, upanissayapaccayena paccayo. Paccuddhāro adhiṭṭhānassa purejātapaccayena paccayo. Adhiṭṭhānaṃ paccuddhārassa pacchājātapaccayena paccayo. Pannarasa dhammā sahajātapaccayena paccayo. Atthāro adhiṭṭhānassa anantarapaccayena paccayo, samanantarapaccayena paccayo, nissayapaccayena paccayo, upanissayapaccayena paccayo. Adhiṭṭhānaṃ atthārassa purejātapaccayena <pageBreak edition="T" number="0.0430" /> paccayo. Atthāro adhiṭṭhānassa pacchājātapaccayena paccayo. Pannarasa dhammā sahajātapaccayena paccayo. Mātikā ca palibodhā ca atthārassa anantarapaccayena paccayo, samanantarapaccayena paccayo, nissayapaccayena paccayo, upanissayapaccayena paccayo. Atthāro mātikānañca palibodhānañca purejātapaccayena paccayo. Mātikā ca palibodhā ca atthārassa pacchājātapaccayena paccayo. Pannarasa dhammā sahajātapaccayena paccayo. Āsā <pageBreak edition="P" number="5.0174" /> ca anāsā ca vatthussa anantarapaccayena paccayo, samanantarapaccayena paccayo, nissayapaccayena paccayo <pageBreak edition="M" number="0.0305" />, upanissayapaccayena paccayo. Vatthu āsānañca anāsānañca purejātapaccayena paccayo. Āsā ca anāsā ca vatthussa pacchājātapaccayena paccayo. Pannarasa dhammā sahajātapaccayena paccayo.</paragraph>
<subhead line="13">3. Pubbakaraṇanidānādivibhāgo</subhead>
<paragraph line="14" number="405"> Pubbakaraṇaṃ kiṃnidānaṃ, kiṃsamudayaṃ, kiṃjātikaṃ, kiṃpabhavaṃ, kiṃsambhāraṃ, kiṃsamuṭṭhānaṃ <pageBreak edition="V" number="0.0328" />? Paccuddhāro kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Adhiṭṭhānaṃ kiṃnidānaṃ, kiṃsamudayaṃ, kiṃjātikaṃ, kiṃpabhavaṃ, kiṃsambhāraṃ, kiṃsamuṭṭhānaṃ? Atthāro kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Mātikā ca palibodhā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā kiṃsamuṭṭhānā? Āsā ca anāsā <pageBreak edition="T" number="0.0431" /> ca kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā?</paragraph>
<paragraph line="15">Pubbakaraṇaṃ payoganidānaṃ, payogasamudayaṃ, payogajātikaṃ, payogapabhavaṃ, payogasambhāraṃ, payogasamuṭṭhānaṃ. Paccuddhāro pubbakaraṇanidāno, pubbakaraṇasamudayo, pubbakaraṇajātiko, pubbakaraṇapabhavo, pubbakaraṇasambhāro, pubbakaraṇasamuṭṭhāno. Adhiṭṭhānaṃ paccuddhāranidānaṃ, paccuddhārasamudayaṃ, paccuddhārajātikaṃ, paccuddhārapabhavaṃ, paccuddhārasambhāraṃ, paccuddhārasamuṭṭhānaṃ. Atthāro adhiṭṭhānanidāno, adhiṭṭhānasamudayo, adhiṭṭhānajātiko, adhiṭṭhānapabhavo, adhiṭṭhānasambhāro, adhiṭṭhānasamuṭṭhāno. Mātikā ca palibodhā ca atthāranidānā, atthārasamudayā, atthārajātikā, atthārapabhavā, atthārasambhārā, atthārasamuṭṭhānā. Āsā ca anāsā ca vatthunidānā, vatthusamudayā, vatthujātikā, vatthupabhavā, vatthusambhārā, vatthusamuṭṭhānā.</paragraph>
<paragraph line="16" number="406"> Payogo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno, pubbakaraṇaṃ…pe… paccuddhāro… adhiṭṭhānaṃ… atthāro… mātikā ca palibodhā ca… vatthu… āsā ca anāsā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā?</paragraph>
<paragraph line="17">Payogo <pageBreak edition="M" number="0.0306" /> hetunidāno, hetusamudayo, hetujātiko, hetupabhavo, hetusambhāro, hetusamuṭṭhāno. Pubbakaraṇaṃ…pe… paccuddhāro… adhiṭṭhānaṃ… atthāro <pageBreak edition="T" number="0.0432" />… mātikā ca palibodhā ca… vatthu… āsā ca anāsā ca hetunidānā, hetusamudayā, hetujātikā, hetupabhavā, hetusambhārā, hetusamuṭṭhānā.</paragraph>
<paragraph line="18" number="407"> Payogo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Pubbakaraṇaṃ…pe… paccuddhāro… adhiṭṭhānaṃ… atthāro… mātikā ca palibodhā ca… vatthu… āsā ca anāsā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā?</paragraph>
<paragraph line="19">Payogo <pageBreak edition="V" number="0.0329" /> paccayanidāno, paccayasamudayo, paccayajātiko, paccayapabhavo, paccayasambhāro, paccayasamuṭṭhāno. Pubbakaraṇaṃ…pe… paccuddhāro… adhiṭṭhānaṃ… atthāro… mātikā ca palibodhā ca… vatthu… āsā ca anāsā ca paccayanidānā, paccayasamudayā, paccayajātikā, paccayapabhavā, paccayasambhārā, paccayasamuṭṭhānā.</paragraph>
<paragraph line="20" number="408"> Pubbakaraṇaṃ katihi dhammehi saṅgahitaṃ? Pubbakaraṇaṃ sattahi dhammehi saṅgahitaṃ. Dhovanena, vicāraṇena, chedanena, bandhanena, sibbanena, rajanena, kappakaraṇena – pubbakaraṇaṃ imehi sattahi dhammehi saṅgahitaṃ.</paragraph>
<paragraph line="21">Paccuddhāro katihi dhammehi saṅgahito? Paccuddhāro tīhi dhammehi saṅgahito – saṅghāṭiyā, uttarāsaṅgena, antaravāsakena.</paragraph>
<paragraph line="22">Adhiṭṭhānaṃ katihi dhammehi saṅgahitaṃ? Adhiṭṭhānaṃ tīhi dhammehi saṅgahitaṃ – saṅghāṭiyā, uttarāsaṅgena, antaravāsakena.</paragraph>
<paragraph line="23">Atthāro katihi dhammehi saṅgahito? Atthāro ekena <pageBreak edition="T" number="0.0433" /> dhammena saṅgahito – vacībhedena.</paragraph>
<paragraph line="24">Kathinassa kati mūlāni, kati vatthūni, kati bhūmiyo? Kathinassa <pageBreak edition="P" number="5.0175" /> ekaṃ mūlaṃ – saṅgho; tīṇi vatthūni – saṅghāṭi, uttarāsaṅgo, antaravāsako, cha bhūmiyo – khomaṃ, kappāsikaṃ, koseyyaṃ, kambalaṃ, sāṇaṃ, bhaṅgaṃ.</paragraph>
<paragraph line="25">Kathinassa <pageBreak edition="M" number="0.0307" /> ko ādi, kiṃ majjhe, kiṃ pariyosānaṃ? Kathinassa pubbakaraṇaṃ ādi, kriyā majjhe, atthāro pariyosānaṃ.</paragraph>
<paragraph line="26" number="409"> Katihaṅgehi samannāgato puggalo abhabbo kathinaṃ attharituṃ? Katihaṅgehi samannāgato puggalo bhabbo kathinaṃ attharituṃ? Aṭṭhahaṅgehi samannāgato puggalo abhabbo kathinaṃ attharituṃ. Aṭṭhahaṅgehi samannāgato puggalo bhabbo kathinaṃ attharituṃ. Katamehi aṭṭhahaṅgehi samannāgato puggalo abhabbo kathinaṃ attharituṃ? Pubbakaraṇaṃ na jānāti, paccuddhāraṃ na jānāti, adhiṭṭhānaṃ na jānāti, atthāraṃ na jānāti, mātikaṃ na jānāti, palibodhaṃ na jānāti, uddhāraṃ na jānāti, ānisaṃsaṃ na jānāti – imehi aṭṭhahaṅgehi samannāgato puggalo <pageBreak edition="V" number="0.0330" /> abhabbo kathinaṃ attharituṃ. Katamehi aṭṭhahaṅgehi samannāgato puggalo bhabbo kathinaṃ attharituṃ? Pubbakaraṇaṃ jānāti, paccuddhāraṃ jānāti, adhiṭṭhānaṃ jānāti, atthāraṃ jānāti, mātikaṃ jānāti, palibodhaṃ jānāti, uddhāraṃ jānāti, ānisaṃsaṃ jānāti – imehi aṭṭhahaṅgehi samannāgato puggalo bhabbo kathinaṃ attharituṃ.</paragraph>
<paragraph line="27" number="410"> Katinaṃ <pageBreak edition="T" number="0.0434" /> puggalānaṃ kathinatthārā na ruhanti? Katinaṃ puggalānaṃ kathinatthārā ruhanti? Tiṇṇaṃ puggalānaṃ kathinatthārā na ruhanti. Tiṇṇaṃ puggalānaṃ kathinatthārā ruhanti. Katamesaṃ tiṇṇaṃ puggalānaṃ kathinatthārā na ruhanti? Nissīmaṭṭho anumodati, anumodento na vācaṃ bhindati, vācaṃ bhindanto na paraṃ viññāpeti – imesaṃ tiṇṇaṃ puggalānaṃ kathinatthārā na ruhanti. Katamesaṃ tiṇṇaṃ puggalānaṃ kathinatthārā ruhanti? Sīmaṭṭho anumodati, anumodento vācaṃ bhindati, vācaṃ bhindanto paraṃ viññāpeti – imesaṃ tiṇṇaṃ puggalānaṃ kathinatthārā ruhanti.</paragraph>
<paragraph line="28" number="411"> Kati kathinatthārā na ruhanti? Kati kathinatthārā ruhanti? Tayo kathinatthārā na ruhanti. Tayo kathinatthārā ruhanti. Katame tayo kathinatthārā na ruhanti? Vatthuvipannañceva hoti, kālavipannañca, karaṇavipannañca – ime tayo kathinatthārā na ruhanti. Katame tayo kathinatthārā ruhanti? Vatthusampannañceva hoti, kālasampannañca, karaṇasampannañca – ime tayo kathinatthārā ruhanti.</paragraph>
<subhead line="29">4. Kathinādijānitabbavibhāgo</subhead>
<paragraph line="30" number="412"> Kathinaṃ <pageBreak edition="M" number="0.0308" /> jānitabbaṃ, kathinatthāro jānitabbo, kathinassa atthāramāso jānitabbo, kathinassa atthāravipatti jānitabbā, kathinassa atthārasampatti jānitabbā, nimittakammaṃ jānitabbaṃ, parikathā jānitabbā, kukkukataṃ jānitabbaṃ, sannidhi jānitabbā, nissaggiyaṃ <pageBreak edition="T" number="0.0435" /> jānitabbaṃ.</paragraph>
<paragraph line="31"><bold>Kathinaṃ</bold><pageBreak edition="P" number="5.0176" /><bold>jānitabba</bold>nti tesaññeva dhammānaṃ saṅgaho samavāyo nāmaṃ nāmakammaṃ nāmadheyyaṃ nirutti byañjanaṃ abhilāpo yadidaṃ kathinanti.</paragraph>
<paragraph line="32"><bold>Kathinassa</bold><pageBreak edition="V" number="0.0331" /><bold>atthāramāso jānitabbo</bold>ti vassānassa pacchimo māso jānitabbo.</paragraph>
<paragraph line="33"><bold>Kathinassa atthāravipatti jānitabbā</bold>ti catuvīsatiyā ākārehi kathinassa atthāravipatti jānitabbā.</paragraph>
<paragraph line="34"><bold>Kathinassa atthārasampatti jānitabbā</bold>ti sattarasahi ākārehi kathinassa atthārasampatti jānitabbā.</paragraph>
<paragraph line="35"><bold>Nimittakammaṃ jānitabba</bold>nti nimittaṃ karoti iminā dussena kathinaṃ attharissāmīti.</paragraph>
<paragraph line="36"><bold>Parikathā jānitabbā</bold>ti parikathaṃ karoti imāya parikathāya kathinadussaṃ nibbattessāmīti.</paragraph>
<paragraph line="37"><bold>Kukkukataṃ jānitabba</bold>nti anādiyadānaṃ jānitabbaṃ.</paragraph>
<paragraph line="38"><bold>Sannidhi jānitabbā</bold>ti dve sannidhiyo jānitabbā – karaṇasannidhi vā nicayasannidhi vā.</paragraph>
<paragraph line="39"><bold>Nissaggiyaṃ jānitabba</bold>nti kariyamāne aruṇaṃ uṭṭhahati.</paragraph>
<paragraph line="40"><bold>Kathinatthāro jānitabbo</bold>ti sace saṅghassa kathinadussaṃ uppannaṃ hoti, saṅghena kathaṃ paṭipajjitabbaṃ, atthārakena kathaṃ paṭipajjitabbaṃ, anumodakena kathaṃ paṭipajjitabbaṃ.</paragraph>
<paragraph line="41" number="413"> Saṅghena ñattidutiyena kammena kathinatthārakassa bhikkhuno dātabbaṃ, tena kathinatthārakena bhikkhunā tadaheva dhovitvā vimajjitvā vicāretvā chinditvā sibbetvā rajitvā kappaṃ katvā kathinaṃ attharitabbaṃ. Sace <pageBreak edition="M" number="0.0309" /> saṅghāṭiyā kathinaṃ attharitukāmo hoti, porāṇikā saṅghāṭi paccuddharitabbā <pageBreak edition="T" number="0.0436" />, navā saṅghāṭi adhiṭṭhātabbā. Imāya saṅghāṭiyā kathinaṃ attharāmīti vācā bhinditabbā. Sace uttarāsaṅgena kathinaṃ attharitukāmo hoti, porāṇako uttarāsaṅgo paccuddharitabbo, navo uttarāsaṅgo adhiṭṭhātabbo. Iminā uttarāsaṅgena kathinaṃ attharāmīti vācā bhinditabbā. Sace antaravāsakena kathinaṃ attharitukāmo hoti, porāṇako antaravāsako paccuddharitabbo, navo antaravāsako adhiṭṭhātabbo. Iminā antaravāsakena kathinaṃ attharāmīti vācā bhinditabbā. Tena kathinatthārakena bhikkhunā saṅghaṃ upasaṅkamitvā ekaṃsaṃ uttarāsaṅgaṃ <pageBreak edition="V" number="0.0332" /> karitvā añjaliṃ paggahetvā evamassa vacanīyo – ‘‘atthataṃ, bhante, saṅghassa kathinaṃ, dhammiko kathinatthāro, anumodathā’’ti. Tehi anumodakehi bhikkhūhi ekaṃsaṃ uttarāsaṅgaṃ karitvā añjaliṃ <pageBreak edition="P" number="5.0177" /> paggahetvā evamassa vacanīyo – ‘‘atthataṃ, āvuso, saṅghassa kathinaṃ, dhammiko kathinatthāro, anumodāmā’’ti. Tena kathinatthārakena bhikkhunā sambahule bhikkhū upasaṅkamitvā ekaṃsaṃ uttarāsaṅgaṃ karitvā añjaliṃ <pageBreak edition="T" number="0.0437" /> paggahetvā evamassu vacanīyā – ‘‘atthataṃ, bhante, saṅghassa kathinaṃ, dhammiko kathinatthāro, anumodathā’’ti. Tehi anumodakehi bhikkhūhi ekaṃsaṃ uttarāsaṅgaṃ karitvā añjaliṃ paggahetvā evamassa vacanīyo – ‘‘atthataṃ, āvuso, saṅghassa kathinaṃ, dhammiko kathinatthāro anumodāmā’’ti. Tena kathinatthārakena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā añjaliṃ paggahetvā evamassa vacanīyo – ‘‘atthataṃ, āvuso, saṅghassa kathinaṃ, dhammiko kathinatthāro, anumodāhī’’ti. Tena anumodakena bhikkhunā ekaṃsaṃ uttarāsaṅgaṃ karitvā añjaliṃ paggahetvā evamassa vacanīyo – ‘‘atthataṃ, āvuso, saṅghassa kathinaṃ, dhammiko kathinatthāro, anumodāmī’’ti.</paragraph>
<subhead line="42">5. Puggalassevakathinatthāro</subhead>
<paragraph line="43" number="414"> Saṅgho kathinaṃ attharati, gaṇo kathinaṃ attharati, puggalo kathinaṃ attharatīti. Na saṅgho kathinaṃ attharati, na gaṇo kathinaṃ attharati, puggalo kathinaṃ attharatīti. Hañci na saṅgho kathinaṃ attharati, na gaṇo kathinaṃ attharati, puggalo kathinaṃ attharati. Saṅghassa anatthataṃ <pageBreak edition="M" number="0.0310" /> hoti kathinaṃ, gaṇassa anatthataṃ hoti kathinaṃ, puggalassa atthataṃ hoti kathinaṃ. Saṅgho pātimokkhaṃ uddisati gaṇo pātimokkhaṃ uddisati puggalo pātimokkhaṃ uddisatīti na saṅgho pātimokkhaṃ uddisati, na gaṇo pātimokkhaṃ uddisati, puggalo pātimokkhaṃ uddisatīti. Hañci na saṅgho pātimokkhaṃ uddisati, na gaṇo pātimokkhaṃ uddisati, puggalo pātimokkhaṃ uddisati. Saṅghassa anuddiṭṭhaṃ hoti pātimokkhaṃ, gaṇassa anuddiṭṭhaṃ hoti pātimokkhaṃ, puggalassa uddiṭṭhaṃ hoti pātimokkhaṃ. Saṅghassa sāmaggiyā gaṇassa sāmaggiyā puggalassa uddesā saṅghassa uddiṭṭhaṃ hoti pātimokkhaṃ, gaṇassa uddiṭṭhaṃ hoti pātimokkhaṃ, puggalassa uddiṭṭhaṃ hoti pātimokkhaṃ. Evameva na saṅgho kathinaṃ attharati, na <pageBreak edition="T" number="0.0438" /> gaṇo kathinaṃ attharati, puggalo kathinaṃ attharati. Saṅghassa anumodanāya gaṇassa anumodanāya puggalassa atthārā saṅghassa atthataṃ hoti kathinaṃ, gaṇassa atthataṃ hoti kathinaṃ, puggalassa atthataṃ hoti kathinanti.</paragraph>
<subhead line="44">6. Palibodhapañhābyākaraṇaṃ</subhead>
<hangnum line="45" number="415"></hangnum>
<gatha1 line="46"> Pakkamanantiko <pageBreak edition="V" number="0.0333" /> kathinuddhāro, vutto ādiccabandhunā;</gatha1>
<gathalast line="47">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="48">Pakkamanantiko <pageBreak edition="P" number="5.0178" /> kathinuddhāro, vutto ādiccabandhunā;</gatha1>
<gatha2 line="49">Etañca tāhaṃ vissajjissaṃ, cīvarapalibodho paṭhamaṃ chijjati;</gatha2>
<gathalast line="50">Tassa saha bahisīmagamanā, āvāsapalibodho chijjati.</gathalast>
<gatha1 line="51">Niṭṭhānantiko kathinuddhāro, vutto ādiccabandhunā;</gatha1>
<gathalast line="52">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="53">Niṭṭhānantiko kathinuddhāro, vutto ādiccabandhunā;</gatha1>
<gatha2 line="54">Etañca tāhaṃ vissajjissaṃ, āvāsapalibodho <pageBreak edition="T" number="0.0439" /> paṭhamaṃ chijjati;</gatha2>
<gathalast line="55">Cīvare niṭṭhite cīvarapalibodho chijjati.</gathalast>
<gatha1 line="56">Sanniṭṭhānantiko kathinuddhāro, vutto ādiccabandhunā;</gatha1>
<gathalast line="57">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="58">Sanniṭṭhānantiko kathinuddhāro, vutto ādiccabandhunā;</gatha1>
<gathalast line="59">Etañca tāhaṃ vissajjissaṃ, dve palibodhā apubbaṃ acarimaṃ chijjanti.</gathalast>
<gatha1 line="60">Nāsanantiko <pageBreak edition="M" number="0.0311" /> kathinuddhāro, vutto ādiccabandhunā;</gatha1>
<gathalast line="61">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="62">Nāsanantiko kathinuddhāro, vutto ādiccabandhunā;</gatha1>
<gatha2 line="63">Etañca tāhaṃ vissajjissaṃ, āvāsapalibodho paṭhamaṃ chijjati;</gatha2>
<gathalast line="64">Cīvare naṭṭhe cīvarapalibodho chijjati.</gathalast>
<gatha1 line="65">Savanantiko <pageBreak edition="T" number="0.0440" /><pageBreak edition="V" number="0.0334" /> kathinuddhāro, vutto ādiccabandhunā;</gatha1>
<gathalast line="66">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="67">Savanantiko kathinuddhāro, vutto ādiccabandhunā;</gatha1>
<gatha2 line="68">Etañca tāhaṃ vissajjissaṃ, cīvarapalibodho paṭhamaṃ chijjati;</gatha2>
<gathalast line="69">Tassa saha savanena, āvāsapalibodho chijjati.</gathalast>
<gatha1 line="70">Āsāvacchediko kathinuddhāro, vutto ādiccabandhunā;</gatha1>
<gathalast line="71">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="72">Āsāvacchediko kathinuddhāro, vutto ādiccabandhunā;</gatha1>
<gatha2 line="73">Etañca tāhaṃ vissajjissaṃ, āvāsapalibodho paṭhamaṃ chijjati;</gatha2>
<gathalast line="74">Cīvarāsāya upacchinnāya cīvarapalibodho chijjati.</gathalast>
<gatha1 line="75">Sīmātikkamanantiko kathinuddhāro, vutto ādiccabandhunā;</gatha1>
<gathalast line="76">Etañca tāhaṃ pucchāmi, katamo <pageBreak edition="T" number="0.0441" /> palibodho paṭhamaṃ chijjati.</gathalast>
<gatha1 line="77">Sīmātikkamanantiko kathinuddhāro, vutto ādiccabandhunā;</gatha1>
<gatha2 line="78">Etañca tāhaṃ vissajjissaṃ, cīvarapalibodho paṭhamaṃ chijjati;</gatha2>
<gathalast line="79">Tassa <alternatives line="35" extra="null" separator="false"><alternative source-abbr="vri" source="vipassana research institut">bahisīme</alternative><alternative source-abbr="sī." source="sri lanka">bahisīmagatassa</alternative><alternative source-abbr="syā." source="thai">bahisīmagatassa</alternative></alternatives>  āvāsapalibodho chijjati.</gathalast>
<gatha1 line="80">Sahubbhāro kathinuddhāro <note>saubbhāro (ka.)</note>, vutto ādiccabandhunā;</gatha1>
<gathalast line="81">Etañca tāhaṃ pucchāmi, katamo palibodho paṭhamaṃ chijjati.</gathalast>
<gatha1 line="82">Sahubbhāro kathinuddhāro, vutto ādiccabandhunā;</gatha1>
<gathalast line="83">Etañca tāhaṃ vissajjissaṃ, dve palibodhā apubbaṃ acarimaṃ chijjantīti.</gathalast>
<paragraph line="84" number="416"> Kati kathinuddhārā saṅghādhīnā? Kati kathinuddhārā puggalādhīnā? Kati kathinuddhārā neva saṅghādhīnā na puggalādhīnā? Eko kathinuddhāro saṅghādhīno <pageBreak edition="M" number="0.0312" /> – antarubbhāro. Cattāro kathinuddhārā puggalādhīnā – pakkamanantiko, niṭṭhānantiko, sanniṭṭhānantiko, sīmātikkamanantiko <pageBreak edition="V" number="0.0335" />. Cattāro kathinuddhārā neva saṅghādhīnā na puggalādhīnā – nāsanantiko, savanantiko, āsāvacchediko, sahubbhāro. Kati <pageBreak edition="T" number="0.0442" /><pageBreak edition="P" number="5.0179" /> kathinuddhārā antosīmāya uddhariyyanti? Kati kathinuddhārā bahisīmāya uddhariyyanti? Kati kathinuddhārā siyā antosīmāya uddhariyyanti siyā bahisīmāya uddhariyyanti? Dve kathinuddhārā antosīmāya uddhariyyanti – antarubbhāro, sahubbhāro. Tayo kathinuddhārā bahisīmāya uddhariyyanti – pakkamanantiko, savanantiko, sīmātikkamanantiko. Cattāro kathinuddhārā siyā antosīmāya uddhariyyanti siyā bahisīmāya uddhariyyanti – niṭṭhānantiko, sanniṭṭhānantiko, nāsanantiko, āsāvacchediko.</paragraph>
<paragraph line="85">Kati kathinuddhārā ekuppādā ekanirodhā? Kati kathinuddhārā ekuppādā nānānirodhā? Dve kathinuddhārā ekuppādā ekanirodhā – antarubbhāro, sahubbhāro. Avasesā kathinuddhārā ekuppādā nānānirodhāti.</paragraph>
<centered line="86">Kathinabhedo niṭṭhito.</centered>
<centered line="87">Tassuddānaṃ –</centered>
<gatha1 line="88">Kassa kinti pannarasa, dhammā nidānahetu ca;</gatha1>
<gathalast line="89">Paccayasaṅgahamūlā, ādi ca <alternatives line="50" extra="null" separator="false"><alternative source-abbr="vri" source="vipassana research institut">atthārapuggalā</alternative><alternative source-abbr="sī." source="sri lanka">aṭṭhapuggalā</alternative></alternatives> .</gathalast>
<gatha1 line="90"><alternatives line="58" extra="null" separator="false"><alternative source-abbr="vri" source="vipassana research institut">Tiṇṇaṃ</alternative><alternative source-abbr="ka." source="cambodian">bhedato tiṇṇaṃ</alternative></alternatives>  tayo jānitabbaṃ, atthāraṃ uddesena ca;</gatha1>
<gathalast line="91">Palibodhādhinā, sīmāya uppādanirodhena cāti <note>ito paraṃ ‘‘parivāraṃ niṭṭhitaṃ’’ itipāṭho kesuci potthakesu dissati</note>.</gathalast>
</body>
</document>