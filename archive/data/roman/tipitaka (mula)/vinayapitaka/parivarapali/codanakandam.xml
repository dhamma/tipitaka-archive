<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02m4.mul9.xml</normativeSource>
    <archivePath>roman/tipitaka (mula)/vinayapitaka/parivarapali/codanakandam.xml</archivePath>
    <baseFileName>codanakandam</baseFileName>
    <titlePath>Codanākaṇḍaṃ - Parivārapāḷi - Vinayapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">Codanākaṇḍaṃ</chapter>
    <subhead line="2">1. Anuvijjakaanuyogo</subhead>
    <paragraph line="3" number="360"> Anuvijjake <pageBreak edition="Thai" number="0.0396" /><pageBreak edition="Pali Text Society" number="5.0160" /><pageBreak edition="Myanmar" number="0.0281" /><pageBreak edition="Vipassana Research Institut" number="0.0304" /> codako pucchitabbo – ‘‘yaṃ kho tvaṃ, āvuso, imaṃ bhikkhuṃ codesi, kimhi naṃ codesi, sīlavipattiyā vā codesi, ācāravipattiyā vā codesi, diṭṭhivipattiyā vā codesī’’ti? So ce evaṃ vadeyya – ‘‘sīlavipattiyā vā codemi, ācāravipattiyā vā codemi, diṭṭhivipattiyā vā codemī’’ti, so evamassa vacanīyo – ‘‘jānāsi panāyasmā sīlavipattiṃ, jānāsi ācāravipattiṃ, jānāsi diṭṭhivipatti’’nti? So ce evaṃ vadeyya – ‘‘jānāmi kho ahaṃ, āvuso, sīlavipattiṃ, jānāmi ācāravipattiṃ, jānāmi diṭṭhivipatti’’nti, so evamassa vacanīyo – ‘‘katamā panāvuso, sīlavipatti? Katamā ācāravipatti? Katamā diṭṭhivipattī’’ti? So ce evaṃ vadeyya – ‘‘cattāri ca pārājikāni, terasa ca saṅghādisesā – ayaṃ sīlavipatti. Thullaccayaṃ, pācittiyaṃ, pāṭidesanīyaṃ, dukkaṭaṃ, dubbhāsitaṃ, ayaṃ ācāravipatti. Micchādiṭṭhi, antaggāhikā diṭṭhi – ayaṃ diṭṭhivipattī’’ti, so evamassa vacanīyo – ‘‘yaṃ kho tvaṃ, āvuso, imaṃ bhikkhuṃ codesi, diṭṭhena vā codesi sutena vā codesi parisaṅkāya vā codesī’’ti? So ce evaṃ vadeyya – ‘‘diṭṭhena vā codemi sutena vā codemi parisaṅkāya vā codemī’’ti, so evamassa vacanīyo – ‘‘yaṃ kho tvaṃ, āvuso, imaṃ bhikkhuṃ diṭṭhena codesi, kiṃ te diṭṭhaṃ kinti te diṭṭhaṃ, kadā <pageBreak edition="Thai" number="0.0397" /> te diṭṭhaṃ, kattha te diṭṭhaṃ pārājikaṃ ajjhāpajjanto diṭṭho, saṅghādisesaṃ ajjhāpajjanto diṭṭho, thullaccayaṃ… pācittiyaṃ… pāṭidesanīyaṃ… dukkaṭaṃ… dubbhāsitaṃ ajjhāpajjanto diṭṭho, kattha ca tvaṃ ahosi, kattha cāyaṃ bhikkhu ahosi, kiñca tvaṃ karosi, kiṃ cāyaṃ bhikkhu karotī’’ti? So ce evaṃ vadeyya – ‘‘na kho ahaṃ, āvuso, imaṃ bhikkhuṃ diṭṭhena codemi, api ca sutena codemī’’ti, so evamassa vacanīyo – ‘‘yaṃ kho tvaṃ, āvuso, imaṃ bhikkhuṃ sutena codesi, kiṃ te sutaṃ, kinti te sutaṃ, kadā te sutaṃ <pageBreak edition="Vipassana Research Institut" number="0.0305" />, kattha te sutaṃ, pārājikaṃ ajjhāpannoti sutaṃ, saṅghādisesaṃ… thullaccayaṃ… pācittiyaṃ… pāṭidesanīyaṃ… dukkaṭaṃ… dubbhāsitaṃ ajjhāpannoti sutaṃ, bhikkhussa sutaṃ, bhikkhuniyā sutaṃ, sikkhamānāya sutaṃ <pageBreak edition="Myanmar" number="0.0282" />, sāmaṇerassa sutaṃ, sāmaṇeriyā sutaṃ, upāsakassa sutaṃ, upāsikāya sutaṃ, rājūnaṃ sutaṃ, rājamahāmattānaṃ sutaṃ, titthiyānaṃ sutaṃ, titthiyasāvakānaṃ suta’’nti? So ce evaṃ vadeyya – ‘‘na kho ahaṃ, āvuso, imaṃ bhikkhuṃ sutena codemi, api ca parisaṅkāya codemī’’ti, so evamassa vacanīyo – ‘‘yaṃ kho tvaṃ, āvuso, imaṃ bhikkhuṃ parisaṅkāya codesi, kiṃ parisaṅkasi, kinti parisaṅkasi, kadā parisaṅkasi, kattha parisaṅkasi, pārājikaṃ ajjhāpannoti <pageBreak edition="Thai" number="0.0398" /> parisaṅkasi, saṅghādisesaṃ ajjhāpannoti parisaṅkasi, thullaccayaṃ… pācittiyaṃ… pāṭidesanīyaṃ… dukkaṭaṃ… dubbhāsitaṃ ajjhāpannoti parisaṅkasi, bhikkhussa sutvā parisaṅkasi, bhikkhuniyā sutvā parisaṅkasi, sikkhamānāya sutvā parisaṅkasi, sāmaṇerassa sutvā parisaṅkasi, sāmaṇeriyā sutvā parisaṅkasi, upāsakassa sutvā parisaṅkasi, upāsikāya sutvā parisaṅkasi, rājūnaṃ sutvā parisaṅkasi, rājamahāmattānaṃ sutvā parisaṅkasi, titthiyānaṃ sutvā parisaṅkasi, titthiyasāvakānaṃ sutvā parisaṅkasī’’ti?</paragraph>
    <hangnum line="4" number="361"></hangnum>
    <gatha1 line="5"> Diṭṭhaṃ diṭṭhena sameti diṭṭhena saṃsandate diṭṭhaṃ;</gatha1>
    <gatha2 line="6">Diṭṭhaṃ paṭicca na upeti asuddhaparisaṅkito;</gatha2>
    <gathalast line="7">So puggalo paṭiññāya kātabbo tenuposatho.</gathalast>
    <gatha1 line="8">Sutaṃ sutena sameti sutena saṃsandate sutaṃ;</gatha1>
    <gatha2 line="9">Sutaṃ paṭicca na upeti asuddhaparisaṅkito;</gatha2>
    <gathalast line="10">So puggalo paṭiññāya kātabbo tenuposatho.</gathalast>
    <gatha1 line="11">Mutaṃ mutena sameti mutena saṃsandate mutaṃ;</gatha1>
    <gatha2 line="12">Mutaṃ paṭicca na upeti asuddhaparisaṅkito;</gatha2>
    <gathalast line="13">So puggalo paṭiññāya kātabbo tenuposatho.</gathalast>
    <paragraph line="14" number="362"> Codanāya ko ādi, kiṃ majjhe, kiṃ pariyosānaṃ? Codanāya okāsakammaṃ ādi, kiriyā majjhe, samatho pariyosānaṃ. Codanāya <pageBreak edition="Thai" number="0.0399" /> kati mūlāni, kati vatthūni, kati bhūmiyo, katihākārehi codeti? Codanāya dve mūlāni, tīṇi vatthūni, pañca bhūmiyo, dvīhākārehi codeti. Codanāya katamāni dve mūlāni? Samūlikā vā amūlikā vā – codanāya <pageBreak edition="Vipassana Research Institut" number="0.0306" /> imāni dve mūlāni. Codanāya katamāni tīṇi vatthūni? Diṭṭhena <pageBreak edition="Myanmar" number="0.0283" /> sutena parisaṅkāya – codanāya imāni tīṇi vatthūni. Codanā <pageBreak edition="Pali Text Society" number="5.0161" /> katamā pañca bhūmiyo? Kālena vakkhāmi no akālena, bhūtena vakkhāmi no abhūtena, saṇhena vakkhāmi no pharusena, atthasaṃhitena vakkhāmi no anatthasaṃhitena, mettācitto vakkhāmi no dosantaroti – codanāya imā pañca bhūmiyo.</paragraph>
    <paragraph line="15">Katamehi dvīhākārehi codeti? Kāyena vā codeti vācāya vā codeti – imehi dvīhākārehi codeti.</paragraph>
    <subhead line="16">2. Codakādipaṭipatti</subhead>
    <paragraph line="17" number="363"> Codakena kathaṃ paṭipajjitabbaṃ? Cuditakena kathaṃ paṭipajjitabbaṃ? Saṅghena kathaṃ paṭipajjitabbaṃ? Anuvijjakena kathaṃ paṭipajjitabbaṃ? Codakena kathaṃ paṭipajjitabbanti? Codakena pañcasu dhammesu patiṭṭhāya paro codetabbo. Kālena vakkhāmi no akālena, bhūtena vakkhāmi no abhūtena, saṇhena vakkhāmi no pharusena, atthasaṃhitena vakkhāmi no anatthasaṃhitena, mettācitto vakkhāmi no dosantaroti – codakena evaṃ paṭipajjitabbaṃ. Cuditakena kathaṃ paṭipajjitabbanti? Cuditakena dvīsu dhammesu paṭipajjitabbaṃ. Sacce ca akuppe ca – cuditakena evaṃ paṭipajjitabbaṃ. Saṅghena kathaṃ paṭipajjitabbanti? Saṅghena <pageBreak edition="Thai" number="0.0400" /> otiṇṇānotiṇṇaṃ jānitabbaṃ. Saṅghena evaṃ paṭipajjitabbaṃ. Anuvijjakena kathaṃ paṭipajjitabbanti? Anuvijjakena yena dhammena yena vinayena yena satthusāsanena taṃ adhikaraṇaṃ vūpasammati tathā taṃ adhikaraṇaṃ vūpasametabbaṃ. Anuvijjakena evaṃ paṭipajjitabbaṃ.</paragraph>
    <hangnum line="18" number="364"></hangnum>
    <gatha1 line="19"> Uposatho kimatthāya, pavāraṇā kissa kāraṇā;</gatha1>
    <gatha2 line="20">Parivāso kimatthāya, mūlāyapaṭikassanā kissa kāraṇā;</gatha2>
    <gathalast line="21">Mānattaṃ kimatthāya, abbhānaṃ kissa kāraṇā.</gathalast>
    <gatha1 line="22">Uposatho sāmaggatthāya, visuddhatthāya pavāraṇā;</gatha1>
    <gatha2 line="23">Parivāso mānattatthāya, mūlāyapaṭikassanā niggahatthāya;</gatha2>
    <gathalast line="24">Mānattaṃ abbhānatthāya, visuddhatthāya abbhānaṃ.</gathalast>
    <gatha1 line="25">Chandā <pageBreak edition="Myanmar" number="0.0284" /><pageBreak edition="Vipassana Research Institut" number="0.0307" /> dosā bhayā mohā, there ca paribhāsati;</gatha1>
    <gatha2 line="26">Kāyassa bhedā duppañño, khato upahatindriyo;</gatha2>
    <gathalast line="27">Nirayaṃ gacchati dummedho, na ca sikkhāya gāravo.</gathalast>
    <gatha1 line="28">Na ca āmisaṃ nissāya;</gatha1>
    <gatha2 line="29">Na ca nissāya puggalaṃ;</gatha2>
    <gatha3 line="30">Ubho ete vivajjetvā;</gatha3>
    <gathalast line="31">Yathādhammo tathā kare.</gathalast>
    <subhead line="32">3. Codakassaattajhāpanaṃ</subhead>
    <gatha1 line="33">Kodhano upanāhī ca;</gatha1>
    <gatha2 line="34">Caṇḍo ca paribhāsako;</gatha2>
    <gatha3 line="35">Anāpattiyā āpattīti ropeti;</gatha3>
    <gathalast line="36">Tādiso codako jhāpeti attānaṃ.</gathalast>
    <gatha1 line="37">Upakaṇṇakaṃ jappati jimhaṃ pekkhati;</gatha1>
    <gatha2 line="38">Vītiharati <pageBreak edition="Thai" number="0.0401" /> kummaggaṃ paṭisevati;</gatha2>
    <gatha3 line="39">Anāpattiyā <pageBreak edition="Pali Text Society" number="5.0162" /> āpattīti ropeti;</gatha3>
    <gathalast line="40">Tādiso codako jhāpeti attānaṃ.</gathalast>
    <gatha1 line="41">Akālena codeti abhūtena;</gatha1>
    <gatha2 line="42">Pharusena anatthasaṃhitena;</gatha2>
    <gatha3 line="43">Dosantaro codeti no mettācitto;</gatha3>
    <gatha2 line="44">Anāpattiyā āpattīti ropeti;</gatha2>
    <gathalast line="45">Tādiso codako jhāpeti attānaṃ.</gathalast>
    <gatha1 line="46">Dhammādhammaṃ na jānāti;</gatha1>
    <gatha2 line="47">Dhammādhammassa akovido;</gatha2>
    <gatha3 line="48">Anāpattiyā <pageBreak edition="Vipassana Research Institut" number="0.0308" /> āpattīti ropeti;</gatha3>
    <gathalast line="49">Tādiso codako jhāpeti attānaṃ.</gathalast>
    <gatha1 line="50">Vinayāvinayaṃ na jānāti;</gatha1>
    <gatha2 line="51">Vinayāvinayassa akovido;</gatha2>
    <gatha3 line="52">Anāpattiyā āpattīti ropeti;</gatha3>
    <gathalast line="53">Tādiso codako jhāpeti attānaṃ.</gathalast>
    <gatha1 line="54">Bhāsitābhāsitaṃ <pageBreak edition="Myanmar" number="0.0285" /> na jānāti;</gatha1>
    <gatha2 line="55">Bhāsitābhāsitassa akovido;</gatha2>
    <gatha3 line="56">Anāpattiyā āpattīti ropeti;</gatha3>
    <gathalast line="57">Tādiso codako jhāpeti attānaṃ.</gathalast>
    <gatha1 line="58">Āciṇṇānāciṇṇaṃ <pageBreak edition="Thai" number="0.0402" /> na jānāti;</gatha1>
    <gatha2 line="59">Āciṇṇānāciṇṇassa akovido;</gatha2>
    <gatha3 line="60">Anāpattiyā āpattīti ropeti;</gatha3>
    <gathalast line="61">Tādiso codako jhāpeti attānaṃ.</gathalast>
    <gatha1 line="62">Paññattāpaññattaṃ na jānāti;</gatha1>
    <gatha2 line="63">Paññattāpaññattassa akovido;</gatha2>
    <gatha3 line="64">Anāpattiyā āpattīti ropeti;</gatha3>
    <gathalast line="65">Tādiso codako jhāpeti attānaṃ.</gathalast>
    <gatha1 line="66">Āpattānāpattiṃ na jānāti;</gatha1>
    <gatha2 line="67">Āpattānāpattiyā akovido;</gatha2>
    <gatha3 line="68">Anāpattiyā āpattīti ropeti;</gatha3>
    <gathalast line="69">Tādiso codako jhāpeti attānaṃ.</gathalast>
    <gatha1 line="70">Lahukagarukaṃ na jānāti;</gatha1>
    <gatha2 line="71">Lahukagarukassa akovido;</gatha2>
    <gatha3 line="72">Anāpattiyā <pageBreak edition="Vipassana Research Institut" number="0.0309" /> āpattīti ropeti;</gatha3>
    <gathalast line="73">Tādiso codako jhāpeti attānaṃ.</gathalast>
    <gatha1 line="74">Sāvasesānavasesaṃ na jānāti;</gatha1>
    <gatha2 line="75">Sāvasesānavasesassa akovido;</gatha2>
    <gatha3 line="76">Anāpattiyā āpattīti ropeti;</gatha3>
    <gathalast line="77">Tādiso codako jhāpeti attānaṃ.</gathalast>
    <gatha1 line="78">Duṭṭhullāduṭṭhullaṃ <pageBreak edition="Thai" number="0.0403" /> na jānāti;</gatha1>
    <gatha2 line="79">Duṭṭhullāduṭṭhullassa akovido;</gatha2>
    <gatha3 line="80">Anāpattiyā āpattīti ropeti;</gatha3>
    <gathalast line="81">Tādiso codako jhāpeti attānaṃ.</gathalast>
    <gatha1 line="82">Pubbāparaṃ <pageBreak edition="Myanmar" number="0.0286" /> na jānāti;</gatha1>
    <gatha2 line="83">Pubbāparassa akovido;</gatha2>
    <gatha3 line="84">Anāpattiyā āpattīti ropeti;</gatha3>
    <gathalast line="85">Tādiso codako jhāpeti attānaṃ.</gathalast>
    <gatha1 line="86">Anusandhivacanapathaṃ na jānāti;</gatha1>
    <gatha2 line="87">Anusandhivacanapathassa akovido;</gatha2>
    <gatha3 line="88">Anāpattiyā āpattīti ropeti;</gatha3>
    <gathalast line="89">Tādiso codako jhāpeti attānanti.</gathalast>
    <centered line="90">Codanākaṇḍaṃ niṭṭhitaṃ.</centered>
    <centered line="91">Tassuddānaṃ –</centered>
    <gatha1 line="92">Codanā anuvijjā ca, ādi mūlenuposatho;</gatha1>
    <gathalast line="93">Gati codanakaṇḍamhi, sāsanaṃ patiṭṭhāpayanti.</gathalast>
  </content>
</document>