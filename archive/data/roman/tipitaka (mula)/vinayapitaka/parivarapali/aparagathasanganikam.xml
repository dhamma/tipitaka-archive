<?xml version="1.0"?>
<document>
<metadata>
<normativeSource>http://tipitaka.org/romn/cscd/vin02m4.mul8.xml</normativeSource>
<archivePath>roman/tipitaka (mula)/vinayapitaka/parivarapali/aparagathasanganikam.xml</archivePath>
<title>Aparagāthāsaṅgaṇikaṃ - Parivārapāḷi - Vinayapiṭaka - Tipiṭaka (Mūla)</title>
</metadata>
<body>
<chapter line="1">Aparagāthāsaṅgaṇikaṃ</chapter>
<subhead line="2">1. Codanādipucchāvissajjanā</subhead>
<hangnum line="3" number="359"></hangnum>
<gatha1 line="4">Codanā <pageBreak edition="T" number="0.0392" /><pageBreak edition="P" number="5.0158" /><pageBreak edition="M" number="0.0279" /><pageBreak edition="V" number="0.0301" />kimatthāya, sāraṇā kissa kāraṇā;</gatha1>
<gathalast line="5">Saṅgho kimatthāya, matikammaṃ pana kissa kāraṇā.</gathalast>
<gatha1 line="6">Codanā sāraṇatthāya, niggahatthāya sāraṇā;</gatha1>
<gathalast line="7">Saṅgho pariggahatthāya, matikammaṃ pana pāṭiyekkaṃ.</gathalast>
<gatha1 line="8">Mā kho turito abhaṇi, mā kho caṇḍikato bhaṇi;</gatha1>
<gathalast line="9">Mā kho paṭighaṃ janayi, sace anuvijjako tuvaṃ.</gathalast>
<gatha1 line="10">Mā kho sahasā abhaṇi, kathaṃ viggāhikaṃ anatthasaṃhitaṃ;</gatha1>
<gathalast line="11">Sutte vinaye anulome, paññatte anulomike.</gathalast>
<gatha1 line="12">Anuyogavattaṃ nisāmaya, kusalena buddhimatā kataṃ;</gatha1>
<gatha2 line="13">Suvuttaṃ sikkhāpadānulomikaṃ, gatiṃ na nāsento samparāyikaṃ;</gatha2>
<gathalast line="14">Hitesī anuyuñjassu, kālenatthūpasaṃhitaṃ.</gathalast>
<gatha1 line="15">Cuditassa ca codakassa ca;</gatha1>
<gatha2 line="16">Sahasā vohāraṃ mā padhāresi;</gatha2>
<gatha3 line="17">Codako āha āpannoti;</gatha3>
<gathalast line="18">Cuditako āha anāpannoti.</gathalast>
<gatha1 line="19">Ubho <pageBreak edition="V" number="0.0302" />anukkhipanto, paṭiññānusandhitena <pageBreak edition="T" number="0.0393" />kāraye;</gatha1>
<gatha2 line="20">Paṭiññā lajjīsu katā, alajjīsu evaṃ na vijjati;</gatha2>
<gathalast line="21">Bahumpi alajjī bhāseyya, <alternatives line="3"><alternative lang="vri">vattānusandhitena</alternative><alternative lang="sī. syā. ka.">vuttānusandhitena</alternative></alternatives> kāraye.</gathalast>
<gatha1 line="22">Alajjī kīdiso hoti, paṭiññā yassa na rūhati;</gatha1>
<gathalast line="23"><alternatives line="11"><alternative lang="vri">Etañca</alternative><alternative lang="ka.">evañca</alternative></alternatives> tāhaṃ pucchāmi, kīdiso vuccati alajjī puggalo.</gathalast>
<gatha1 line="24">Sañcicca āpattiṃ āpajjati, āpattiṃ parigūhati;</gatha1>
<gathalast line="25">Agatigamanañca gacchati, ediso vuccati alajjīpuggalo.</gathalast>
<gatha1 line="26">Saccaṃ ahampi jānāmi, ediso vuccati alajjīpuggalo;</gatha1>
<gathalast line="27">Aññañca tāhaṃ pucchāmi, kīdiso vuccati lajjīpuggalo.</gathalast>
<gatha1 line="28">Sañcicca āpattiṃ nāpajjati, āpattiṃ na parigūhati;</gatha1>
<gathalast line="29">Agatigamanaṃ <pageBreak edition="T" number="0.0394" />na gacchati, ediso vuccati lajjīpuggalo.</gathalast>
<gatha1 line="30">Saccaṃ <pageBreak edition="M" number="0.0280" />ahampi jānāmi, ediso vuccati lajjīpuggalo;</gatha1>
<gathalast line="31">Aññañca tāhaṃ pucchāmi, kīdiso vuccati adhammacodako.</gathalast>
<gatha1 line="32">Akāle <pageBreak edition="P" number="5.0159" />codeti abhūtena;</gatha1>
<gatha2 line="33">Pharusena anatthasaṃhitena;</gatha2>
<gatha3 line="34">Dosantaro codeti no mettācitto;</gatha3>
<gathalast line="35">Ediso vuccati adhammacodako.</gathalast>
<gatha1 line="36">Saccaṃ ahampi jānāmi, ediso vuccati adhammacodako;</gatha1>
<gathalast line="37">Aññañca tāhaṃ pucchāmi, kīdiso vuccati dhammacodako.</gathalast>
<gatha1 line="38">Kālena codeti bhūtena, saṇhena atthasaṃhitena;</gatha1>
<gatha2 line="39">Mettācitto codeti no dosantaro;</gatha2>
<gathalast line="40">Ediso vuccati dhammacodako.</gathalast>
<gatha1 line="41">Saccaṃ <pageBreak edition="V" number="0.0303" />ahampi jānāmi, ediso vuccati dhammacodako;</gatha1>
<gathalast line="42">Aññañca tāhaṃ pucchāmi, kīdiso vuccati bālacodako.</gathalast>
<gatha1 line="43">Pubbāparaṃ na jānāti, pubbāparassa akovido;</gatha1>
<gatha2 line="44">Anusandhivacanapathaṃ na jānāti;</gatha2>
<gatha3 line="45">Anusandhivacanapathassa akovido;</gatha3>
<gathalast line="46">Ediso vuccati bālacodako.</gathalast>
<gatha1 line="47">Saccaṃ ahampi jānāmi, ediso vuccati bālacodako;</gatha1>
<gathalast line="48">Aññañca <pageBreak edition="T" number="0.0395" />tāhaṃ pucchāmi, kīdiso vuccati paṇḍitacodako.</gathalast>
<gatha1 line="49">Pubbāparampi jānāti, pubbāparassa kovido;</gatha1>
<gatha2 line="50">Anusandhivacanapathaṃ jānāti, anusandhivacanapathassa kovido;</gatha2>
<gathalast line="51">Ediso vuccati paṇḍitacodako.</gathalast>
<gatha1 line="52">Saccaṃ ahampi jānāmi, ediso vuccati paṇḍitacodako;</gatha1>
<gathalast line="53">Aññañca tāhaṃ pucchāmi, codanā kinti vuccati.</gathalast>
<gatha1 line="54">Sīlavipattiyā codeti, atho ācāradiṭṭhiyā;</gatha1>
<gathalast line="55">Ājīvenapi codeti, codanā tena vuccatīti.</gathalast>
<centered line="56">Aparaṃ gāthāsaṅgaṇikaṃ niṭṭhitaṃ.</centered>
</body>
</document>