<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin02m1.mul8.xml</normativeSource>
    <source>roman/tipitaka (mula)/vinayapitaka/pacittiyapali/5. patidesaniyakandam (- bhikkhunivibhango).xml</source>
    <script>roman</script>
    <directory>/tipitaka (mula)/vinayapitaka/pacittiyapali</directory>
    <basename>5. patidesaniyakandam (- bhikkhunivibhango)</basename>
    <titlePath>5. Pāṭidesanīyakaṇḍaṃ (bhikkhunīvibhaṅgo) - Pācittiyapāḷi - Vinayapiṭaka - Tipiṭaka (Mūla)</titlePath>
  </metadata>
<content>
    <chapter line="1">5. Pāṭidesanīyakaṇḍaṃ (bhikkhunīvibhaṅgo)</chapter>
    <subhead line="2">1. Paṭhamapāṭidesanīyasikkhāpadaṃ</subhead>
    <centered line="3">Ime kho panāyyāyo aṭṭha pāṭidesanīyā</centered>
    <centered line="4">Dhammā uddesaṃ āgacchanti.</centered>
    <paragraph line="5" number="1228"> Tena <pageBreak edition="Thai" number="0.0258" /><pageBreak edition="Myanmar" number="0.0463" /><pageBreak edition="Pali Text Society" number="4.0346" /><pageBreak edition="Vipassana Research Institut" number="0.0480" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo sappiṃ viññāpetvā bhuñjanti. Manussā ujjhāyanti khiyyanti vipācenti – ‘‘kathañhi nāma bhikkhuniyo sappiṃ viññāpetvā bhuñjissanti! Kassa sampannaṃ na manāpaṃ, kassa sāduṃ na ruccatī’’ti! Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe… tā ujjhāyanti khiyyanti vipācenti – ‘‘kathañhi nāma chabbaggiyā bhikkhuniyo sappiṃ viññāpetvā bhuñjissantī’’ti…pe… saccaṃ kira, bhikkhave, chabbaggiyā, bhikkhuniyo sappiṃ viññāpetvā bhuñjantīti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma, bhikkhave, chabbaggiyā bhikkhuniyo sappiṃ viññāpetvā bhuñjissanti! Netaṃ, bhikkhave, appasannānaṃ vā pasādāya…pe… evañca pana, bhikkhave, bhikkhuniyo imaṃ sikkhāpadaṃ uddisantu –</paragraph>
    <paragraph line="6"><bold>‘‘Yā pana bhikkhunī sappiṃ viññāpetvā bhuñjeyya, paṭidesetabbaṃ tāya bhikkhuniyā – ‘gārayhaṃ, ayye, dhammaṃ āpajjiṃ asappāyaṃ pāṭidesanīyaṃ, taṃ paṭidesemī’’’</bold>ti.</paragraph>
    <paragraph line="7">Evañcidaṃ bhagavatā <pageBreak edition="Thai" number="0.0259" /> bhikkhunīnaṃ sikkhāpadaṃ paññattaṃ hoti.</paragraph>
    <paragraph line="8" number="1229"> Tena <pageBreak edition="Vipassana Research Institut" number="0.0481" /> kho pana samayena bhikkhuniyo gilānā honti. Gilānapucchikā bhikkhuniyo gilānā bhikkhuniyo etadavocuṃ – ‘‘kacci, ayye, khamanīyaṃ, kacci yāpanīya’’nti? ‘‘Pubbe mayaṃ, ayye, sappiṃ viññāpetvā bhuñjāma, <pageBreak edition="Myanmar" number="0.0464" /> tena no phāsu hoti; idāni pana ‘‘bhagavatā paṭikkhitta’’nti kukkuccāyantā na viññāpema, tena no na phāsu hotī’’ti…pe… bhagavato etamatthaṃ ārocesuṃ…pe… anujānāmi, bhikkhave, gilānāya bhikkhuniyā sappiṃ viññāpetvā bhuñjituṃ <pageBreak edition="Pali Text Society" number="4.0347" />. Evañca pana, bhikkhave, bhikkhuniyo imaṃ sikkhāpadaṃ uddisantu –</paragraph>
    <paragraph line="9" number="1230"><bold>‘‘Yā pana bhikkhunī agilānā sappiṃ viññāpetvā bhuñjeyya, paṭidesetabbaṃ tāya bhikkhuniyā – ‘gārayhaṃ, ayye, dhammaṃ āpajjiṃ asappāyaṃ pāṭidesanīyaṃ taṃ paṭidesemī’’’</bold>ti.</paragraph>
    <paragraph line="10" number="1231"><bold>Yā panā</bold>ti yā yādisā…pe… <bold>bhikkhunī</bold>ti…pe… ayaṃ imasmiṃ atthe adhippetā bhikkhunīti.</paragraph>
    <paragraph line="11"><bold>Agilānā</bold> nāma yassā vinā sappinā phāsu hoti.</paragraph>
    <paragraph line="12"><bold>Gilānā</bold> nāma yassā vinā sappinā na phāsu hoti.</paragraph>
    <paragraph line="13"><bold>Sappi</bold> nāma gosappi vā ajikāsappi vā mahiṃsasappi vā. Yesaṃ maṃsaṃ kappati tesaṃ sappi.</paragraph>
    <paragraph line="14">Agilānā attano atthāya viññāpeti, payoge dukkaṭaṃ. Paṭilābhena ‘‘bhuñjissāmī’’ti paṭiggaṇhāti, āpatti dukkaṭassa. Ajjhohāre ajjhohāre <pageBreak edition="Thai" number="0.0260" /> āpatti pāṭidesanīyassa.</paragraph>
    <paragraph line="15" number="1232"> Agilānā agilānasaññā sappiṃ viññāpetvā bhuñjati, āpatti pāṭidesanīyassa. Agilānā vematikā sappiṃ viññāpetvā bhuñjati, āpatti pāṭidesanīyassa. Agilānā gilānasaññā sappiṃ viññāpetvā bhuñjati, āpatti pāṭidesanīyassa.</paragraph>
    <paragraph line="16">Gilānā <pageBreak edition="Vipassana Research Institut" number="0.0482" /> agilānasaññā, āpatti dukkaṭassa. Gilānā vematikā, āpatti dukkaṭassa. Gilānā gilānasaññā, anāpatti.</paragraph>
    <paragraph line="17" number="1233"> Anāpatti <pageBreak edition="Myanmar" number="0.0465" /> gilānāya, gilānā hutvā viññāpetvā agilānā bhuñjati, gilānāya sesakaṃ bhuñjati, ñātakānaṃ pavāritānaṃ, aññassatthāya, attano dhanena, ummattikāya, ādikammikāyāti.</paragraph>
    <centered line="18">Paṭhamapāṭidesanīyasikkhāpadaṃ niṭṭhitaṃ.</centered>
    <subhead line="19">2. Dutiyādipāṭidesanīyasikkhāpadāni</subhead>
    <paragraph line="20" number="1234"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo telaṃ viññāpetvā bhuñjanti…pe… madhuṃ viññāpetvā bhuñjanti…pe… phāṇitaṃ viññāpetvā bhuñjanti…pe… macchaṃ viññāpetvā bhuñjanti…pe… maṃsaṃ viññāpetvā bhuñjanti…pe… khīraṃ viññāpetvā bhuñjanti…pe… dadhiṃ viññāpetvā bhuñjanti. Manussā ujjhāyanti khiyyanti vipācenti – ‘‘kathañhi nāma bhikkhuniyo dadhiṃ viññāpetvā bhuñjissanti! Kassa sampannaṃ na manāpaṃ, kassa sāduṃ <pageBreak edition="Thai" number="0.0261" /> na ruccatī’’ti! Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe… tā ujjhāyanti khiyyanti vipācenti – ‘‘kathañhi nāma chabbaggiyā bhikkhuniyo dadhiṃ viññāpetvā bhuñjissantī’’ti…pe… saccaṃ kira, bhikkhave, chabbaggiyā bhikkhuniyo dadhiṃ viññāpetvā bhuñjantīti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma, bhikkhave, chabbaggiyā bhikkhuniyo dadhiṃ viññāpetvā bhuñjissanti! Netaṃ, bhikkhave, appasannānaṃ vā pasādāya…pe… evañca pana bhikkhave, bhikkhuniyo imaṃ sikkhāpadaṃ uddisantu –</paragraph>
    <paragraph line="21"><bold>‘‘Yā pana bhikkhunī dadhiṃ viññāpetvā bhuñjeyya, paṭidesetabbaṃ tāya bhikkhuniyā – ‘gārayhaṃ, ayye, dhammaṃ āpajjiṃ asappāyaṃ pāṭidesanīyaṃ, taṃ paṭidesemī’’’</bold>ti.</paragraph>
    <paragraph line="22">Evañcidaṃ bhagavatā bhikkhunīnaṃ sikkhāpadaṃ paññattaṃ hoti.</paragraph>
    <paragraph line="23" number="1235"> Tena <pageBreak edition="Vipassana Research Institut" number="0.0483" /> kho pana samayena bhikkhuniyo gilānā honti. Gilānapucchikā bhikkhuniyo gilānā bhikkhuniyo etadavocuṃ – ‘‘kacci, ayye, khamanīyaṃ, kacci yāpanīya’’nti? ‘‘Pubbe mayaṃ, ayye, dadhiṃ viññāpetvā bhuñjimhā, <pageBreak edition="Myanmar" number="0.0466" /> tena no phāsu hoti, idāni pana ‘‘bhagavatā paṭikkhitta’’nti kukkuccāyantā na viññāpema, tena no na phāsu hotī’’ti…pe… bhagavato etamatthaṃ ārocesuṃ…pe… anujānāmi, bhikkhave, gilānāya bhikkhuniyā dadhiṃ viññāpetvā bhuñjituṃ. Evañca pana, bhikkhave, bhikkhuniyo imaṃ sikkhāpadaṃ uddisantu –</paragraph>
    <paragraph line="24" number="1236"><bold>‘‘Yā pana bhikkhunī agilānā (telaṃ…pe… madhuṃ…pe… phāṇitaṃ…pe… macchaṃ…pe… maṃsaṃ…pe… khīraṃ…pe…) dadhiṃ <pageBreak edition="Thai" number="0.0262" /> viññāpetvā bhuñjeyya</bold><pageBreak edition="Pali Text Society" number="4.0348" /><bold>, paṭidesetabbaṃ tāya bhikkhuniyā – ‘gārayhaṃ, ayye, dhammaṃ āpajjiṃ asappāyaṃ pāṭidesanīyaṃ, taṃ paṭidesemī’’’</bold>ti.</paragraph>
    <paragraph line="25" number="1237"><bold>Yā panā</bold>ti yā yādisā…pe… <bold>bhikkhunī</bold>ti…pe… ayaṃ imasmiṃ atthe adhippetā bhikkhunīti.</paragraph>
    <paragraph line="26"><bold>Agilānā</bold> nāma yassā vinā dadhinā phāsu hoti.</paragraph>
    <paragraph line="27"><bold>Gilānā</bold> nāma yassā vinā dadhinā na phāsu hoti.</paragraph>
    <paragraph line="28"><bold>Telaṃ</bold> nāma tilatelaṃ sāsapatelaṃ madhukatelaṃ eraṇḍatelaṃ vasātelaṃ.</paragraph>
    <paragraph line="29"><bold>Madhu</bold> nāma makkhikāmadhu. <bold>Phāṇitaṃ</bold> nāma ucchumhā nibbattaṃ. <bold>Maccho</bold> nāma odako vuccati. <bold>Maṃsaṃ</bold> nāma yesaṃ maṃsaṃ kappati tesaṃ maṃsaṃ. <bold>Khīraṃ</bold> nāma gokhīraṃ vā ajikākhīraṃ vā mahiṃsakhīraṃ vā yesaṃ maṃsaṃ kappati tesaṃ khīraṃ. <bold>Dadhi</bold> nāma tesaññeva dadhi.</paragraph>
    <paragraph line="30">Agilānā attano atthāya viññāpeti, payoge dukkaṭaṃ. Paṭilābhena bhuñjissāmīti paṭiggaṇhāti, āpatti dukkaṭassa. Ajjhohāre ajjhohāre āpatti pāṭidesanīyassa.</paragraph>
    <paragraph line="31" number="1238"> Agilānā agilānasaññā dadhiṃ viññāpetvā bhuñjati, āpatti pāṭidesanīyassa <pageBreak edition="Vipassana Research Institut" number="0.0484" />. Agilānā vematikā dadhiṃ viññāpetvā bhuñjati, āpatti pāṭidesanīyassa. Agilānā gilānasaññā dadhiṃ viññāpetvā bhuñjati, āpatti pāṭidesanīyassa.</paragraph>
    <paragraph line="32">Gilānā <pageBreak edition="Myanmar" number="0.0467" /> agilānasaññā, āpatti dukkaṭassa. Gilānā vematikā, āpatti dukkaṭassa. Gilānā gilānasaññā anāpatti.</paragraph>
    <paragraph line="33" number="1239"> Anāpatti <pageBreak edition="Thai" number="0.0263" /> gilānāya, gilānā hutvā viññāpetvā agilānā bhuñjati, gilānāya sesakaṃ bhuñjati, ñātakānaṃ pavāritānaṃ, aññassatthāya, attano dhanena, ummattikāya, ādikammikāyāti.</paragraph>
    <centered line="34">Aṭṭhamapāṭidesanīyasikkhāpadaṃ niṭṭhitaṃ.</centered>
    <paragraph line="35">Uddiṭṭhā kho, ayyāyo, aṭṭha pāṭidesanīyā dhammā. Tatthāyyāyo pucchāmi – ‘‘kaccittha parisuddhā’’? Dutiyampi pucchāmi – ‘‘kaccittha parisuddhā’’? Tatiyampi pucchāmi – ‘‘kaccittha parisuddhā’’? Parisuddhetthāyyāyo, tasmā tuṇhī, evametaṃ dhārayāmīti.</paragraph>
    <centered line="36">Bhikkhunivibhaṅge pāṭidesanīyakaṇḍaṃ niṭṭhitaṃ.</centered>
  </content>
</document>