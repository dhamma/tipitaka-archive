<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02m1.mul10.xml</normativeSource>
    <archivePath>roman/tipitaka (mula)/vinayapitaka/pacittiyapali/7. adhikaranasamatha (- bhikkhunivibhango).xml</archivePath>
    <baseFileName>7. adhikaranasamatha (- bhikkhunivibhango)</baseFileName>
    <titlePath>7. Adhikaraṇasamathā (bhikkhunīvibhaṅgo) - Pācittiyapāḷi - Vinayapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">7. Adhikaraṇasamathā (bhikkhunīvibhaṅgo)</chapter>
    <centered line="2">Ime kho panāyyāyo satta adhikaraṇasamathā</centered>
    <centered line="3">Dhammā uddesaṃ āgacchanti.</centered>
    <paragraph line="4" number="1242"> Uppannuppannānaṃ <pageBreak edition="T" number="0.0267" /><pageBreak edition="P" number="4.0351" /><pageBreak edition="V" number="0.0488" /> adhikaraṇānaṃ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṃ, yebhuyyasikā, tassapāpiyasikā, tiṇavatthārakoti.</paragraph>
    <paragraph line="5">Uddiṭṭhā kho, ayyāyo, satta adhikaraṇasamathā dhammā. Tatthāyyāyo pucchāmi – ‘‘kaccittha parisuddhā’’? Dutiyampi pucchāmi – ‘‘kaccittha parisuddhā’’? Tatiyampi pucchāmi – ‘‘kaccittha parisuddhā’’? Parisuddhetthāyyāyo, tasmā tuṇhī, evametaṃ dhārayāmīti.</paragraph>
    <centered line="6">Adhikaraṇasamathā niṭṭhitā.</centered>
    <paragraph line="7">Uddiṭṭhaṃ kho, ayyāyo, nidānaṃ. Uddiṭṭhā aṭṭha pārājikā dhammā. Uddiṭṭhā sattarasa saṅghādisesā dhammā. Uddiṭṭhā tiṃsa nissaggiyā pācittiyā dhammā. Uddiṭṭhā chasaṭṭhisatā pācittiyā dhammā. Uddiṭṭhā aṭṭha pāṭidesanīyā dhammā. Uddiṭṭhā sekhiyā dhammā. Uddiṭṭhā satta adhikaraṇasamathā dhammā. Ettakaṃ tassa bhagavato suttāgataṃ suttapariyāpannaṃ anvaddhamāsaṃ uddesaṃ āgacchati. Tattha sabbāheva samaggāhi sammodamānāhi avivadamānāhi sikkhitabbanti.</paragraph>
    <centered line="8">Bhikkhunivibhaṅgo niṭṭhito.</centered>
    <centered line="9">Pācittiyapāḷi niṭṭhitā.</centered>
  </content>
</document>