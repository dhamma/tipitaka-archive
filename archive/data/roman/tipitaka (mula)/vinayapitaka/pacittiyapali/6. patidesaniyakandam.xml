<?xml version="1.0"?>
<document>
<metadata>
<normativeSource>http://tipitaka.org/romn/cscd/vin02m1.mul1.xml</normativeSource>
<archivePath>roman/tipitaka (mula)/vinayapitaka/pacittiyapali/6. patidesaniyakandam.xml</archivePath>
<title>6. Pāṭidesanīyakaṇḍaṃ - Pācittiyapāḷi - Vinayapiṭaka - Tipiṭaka (Mūla)</title>
</metadata>
<body>
<chapter line="1">6. Pāṭidesanīyakaṇḍaṃ</chapter>
<title line="2">1. Paṭhamapāṭidesanīyasikkhāpadaṃ</title>
<centered line="3">Ime <pageBreak edition="T" number="2.0514" /><pageBreak edition="P" number="4.0175" /><pageBreak edition="M" number="0.0227" />kho panāyasmanto cattāro pāṭidesanīyā</centered>
<centered line="4">Dhammā uddesaṃ āgacchanti.</centered>
<paragraph line="5" number="552">Tena <pageBreak edition="V" number="0.0231" />samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarā bhikkhunī sāvatthiyaṃ piṇḍāya caritvā paṭikkamanakāle aññataraṃ bhikkhuṃ passitvā etadavoca – ‘‘handāyya, bhikkhaṃ paṭiggaṇhā’’ti. ‘‘Suṭṭhu, bhaginī’’ti sabbeva aggahesi. Sā upakaṭṭhe kāle nāsakkhi piṇḍāya carituṃ, chinnabhattā ahosi. Atha kho sā bhikkhunī dutiyampi divasaṃ…pe… tatiyampi divasaṃ sāvatthiyaṃ piṇḍāya caritvā paṭikkamanakāle taṃ bhikkhuṃ passitvā etadavoca – ‘‘handāyya, bhikkhaṃ paṭiggaṇhā’’ti. ‘‘Suṭṭhu, bhaginī’’ti sabbeva aggahesi. Sā upakaṭṭhe kāle nāsakkhi piṇḍāya carituṃ, chinnabhattā ahosi. Atha kho sā bhikkhunī catutthe divase rathikāya pavedhentī gacchati. Seṭṭhi gahapati rathena paṭipathaṃ āgacchanto taṃ bhikkhuniṃ etadavoca – ‘‘apehāyye’’ti. Sā vokkamantī tattheva paripati. Seṭṭhi gahapati taṃ bhikkhuniṃ khamāpesi – ‘‘khamāhāyye, mayāsi pātitā’’ti. ‘‘Nāhaṃ, gahapati, tayā pātitā. Apica, ahameva dubbalā’’ti. ‘‘Kissa pana tvaṃ, ayye, dubbalā’’ti? Atha kho sā <pageBreak edition="T" number="2.0515" />bhikkhunī seṭṭhissa gahapatissa etamatthaṃ ārocesi. Seṭṭhi gahapati taṃ bhikkhuniṃ gharaṃ netvā bhojetvā ujjhāyati khiyyati vipāceti – ‘‘kathañhi nāma bhadantā bhikkhuniyā hatthato āmisaṃ paṭiggahessanti! Kicchalābho mātugāmo’’ti!</paragraph>
<paragraph line="6">Assosuṃ <pageBreak edition="V" number="0.0232" />kho bhikkhū tassa seṭṭhissa gahapatissa ujjhāyantassa khiyyantassa vipācentassa. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma bhikkhu bhikkhuniyā hatthato āmisaṃ paṭiggahessatī’’ti <pageBreak edition="M" number="0.0228" />…pe… saccaṃ kira tvaṃ, bhikkhu, bhikkhuniyā hatthato āmisaṃ paṭiggahesīti <pageBreak edition="P" number="4.0176" />? ‘‘Saccaṃ, bhagavā’’ti. ‘‘Ñātikā te, bhikkhu, aññātikā’’ti? ‘‘Aññātikā, bhagavā’’ti. ‘‘Aññātako, moghapurisa, aññātikāya na jānāti patirūpaṃ vā appatirūpaṃ vā santaṃ vā asantaṃ vā. Kathañhi nāma tvaṃ, moghapurisa, aññātikāya bhikkhuniyā hatthato āmisaṃ paṭiggahessasi! Netaṃ, moghapurisa, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="7" number="553"><bold>‘‘Yo pana bhikkhu aññātikāya bhikkhuniyā antaragharaṃ paviṭṭhāya hatthato khādanīyaṃ vā bhojanīyaṃ vā sahatthā paṭiggahetvā khādeyya vā bhuñjeyya vā, paṭidesetabbaṃ tena bhikkhunā – ‘gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemī’’’</bold>ti.</paragraph>
<paragraph line="8" number="554"><bold>Yo panā</bold>ti yo yādiso…pe… <bold>bhikkhū</bold>ti…pe… ayaṃ imasmiṃ atthe adhippeto bhikkhūti.</paragraph>
<paragraph line="9"><bold>Aññātikā</bold>nāma mātito vā <pageBreak edition="T" number="2.0516" />. Pitito vā yāva sattamā pitāmahayugā asambaddhā.</paragraph>
<paragraph line="10"><bold>Bhikkhunī</bold>nāma ubhatosaṅghe upasampannā.</paragraph>
<paragraph line="11"><bold>Antaragharaṃ</bold>nāma rathikā byūhaṃ siṅghāṭakaṃ gharaṃ.</paragraph>
<paragraph line="12"><bold>Khādanīyaṃ</bold>nāma pañca bhojanāni – yāmakālikaṃ sattāhakālikaṃ yāvajīvikaṃ ṭhapetvā avasesaṃ khādanīyaṃ nāma.</paragraph>
<paragraph line="13"><bold>Bhojanīyaṃ</bold>nāma pañca bhojanāni – odano, kummāso, sattu, maccho, maṃsaṃ. ‘‘Khādissāmi bhuñjissāmī’’ti paṭiggaṇhāti, āpatti dukkaṭassa. Ajjhohāre ajjhohāre āpatti pāṭidesanīyassa.</paragraph>
<paragraph line="14" number="555">Aññātikāya aññātikasaññī antaragharaṃ paviṭṭhāya hatthato khādanīyaṃ vā bhojanīyaṃ <pageBreak edition="V" number="0.0233" />vā sahatthā paṭiggahetvā khādati vā bhuñjati vā, āpatti pāṭidesanīyassa. Aññātikāya vematiko antaragharaṃ paviṭṭhāya hatthato khādanīyaṃ vā bhojanīyaṃ vā sahatthā paṭiggahetvā khādati vā bhuñjati vā, āpatti pāṭidesanīyassa. Aññātikāya <pageBreak edition="M" number="0.0229" />ñātikasaññī antaragharaṃ paviṭṭhāya hatthato khādanīyaṃ vā bhojanīyaṃ vā sahatthā paṭiggahetvā khādati vā bhuñjati vā, āpatti pāṭidesanīyassa.</paragraph>
<paragraph line="15">Yāmakālikaṃ sattāhakālikaṃ yāvajīvikaṃ āhāratthāya paṭiggaṇhāti, āpatti dukkaṭassa. Ajjhohāre ajjhohāre āpatti dukkaṭassa. Ekatoupasampannāya hatthato khādanīyaṃ vā bhojanīyaṃ vā – ‘‘khādissāmi bhuñjissāmī’’ti paṭiggaṇhāti, āpatti dukkaṭassa. Ajjhohāre ajjhohāre āpatti dukkaṭassa. Ñātikāya aññātikasaññī, āpatti dukkaṭassa. Ñātikāya vematiko, āpatti dukkaṭassa. Ñātikāya <pageBreak edition="T" number="2.0517" />ñātikasaññī, anāpatti.</paragraph>
<paragraph line="16" number="556">Anāpatti ñātikāya, dāpeti na deti, upanikkhipitvā deti antarārāme, bhikkhunupassaye, titthiyaseyyāya, paṭikkamane <pageBreak edition="P" number="4.0177" />, gāmato nīharitvā deti, yāmakālikaṃ sattāhakālikaṃ yāvajīvikaṃ ‘‘sati paccaye paribhuñjā’’ti deti, sikkhamānāya, sāmaṇeriyā, ummattakassa, ādikammikassāti.</paragraph>
<centered line="17">Paṭhamapāṭidesanīyasikkhāpadaṃ niṭṭhitaṃ.</centered>
<title line="18">2. Dutiyapāṭidesanīyasikkhāpadaṃ</title>
<paragraph line="19" number="557">Tena <pageBreak edition="T" number="2.0518" />samayena buddho bhagavā rājagahe viharati veḷuvane kalandakanivāpe. Tena kho pana samayena bhikkhū kulesu nimantitā bhuñjanti. Chabbaggiyā bhikkhuniyo chabbaggiyānaṃ bhikkhūnaṃ vosāsantiyo ṭhitā honti – ‘‘idha sūpaṃ detha, idha odanaṃ dethā’’ti. Chabbaggiyā bhikkhū yāvadatthaṃ bhuñjanti. Aññe bhikkhū na cittarūpaṃ bhuñjanti. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma chabbaggiyā bhikkhū bhikkhuniyo vosāsantiyo na nivāressantī’’ti…pe… saccaṃ kira tumhe, bhikkhave, bhikkhuniyo vosāsantiyo na nivārethāti? ‘‘Saccaṃ, bhagavā’’ti. Vigarahi buddho bhagavā …pe… kathañhi nāma tumhe, moghapurisā, bhikkhuniyo vosāsantiyo na nivāressatha <pageBreak edition="V" number="0.0234" />! Netaṃ, moghapurisā, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="20" number="558"><bold></bold><pageBreak edition="M" number="0.0230" /><bold><note>tatra ce (syā.)</note>bhikkhunī vosāsamānarūpā ṭhitā hoti – ‘idha sūpaṃ detha, idha odanaṃ dethā’ti, tehi bhikkhūhi sā bhikkhunī apasādetabbā – ‘apasakka tāva, bhagini, yāva bhikkhū bhuñjantī’ti. Ekassa cepi bhikkhuno na paṭibhāseyya taṃ bhikkhuniṃ apasādetuṃ – ‘apasakka tāva, bhagini, yāva bhikkhū bhuñjantī’ti paṭidesetabbaṃ <pageBreak edition="T" number="2.0519" />tehi bhikkhūhi – ‘gārayhaṃ, āvuso, dhammaṃ āpajjimhā asappāyaṃ pāṭidesanīyaṃ, taṃ paṭidesemā’’’</bold>ti.</paragraph>
<paragraph line="21" number="559"><bold>Bhikkhū paneva kulesu nimantitā bhuñjantī</bold>ti kulaṃ nāma cattāri kulāni – khattiyakulaṃ, brāhmaṇakulaṃ, vessakulaṃ, suddakulaṃ.</paragraph>
<paragraph line="22"><bold>Nimantitā bhuñjantī</bold>ti pañcannaṃ bhojanānaṃ aññatarena bhojanena nimantitā bhuñjanti.</paragraph>
<paragraph line="23"><bold>Bhikkhunī</bold>nāma ubhatosaṅghe upasampannā.</paragraph>
<paragraph line="24"><bold>Vosāsantī</bold><pageBreak edition="P" number="4.0178" />nāma yathāmittatā yathāsandiṭṭhatā yathāsambhattatā yathāsamānupajjhāyakatā yathāsamānācariyakatā – ‘‘idha sūpaṃ detha, idha odanaṃ dethā’’ti. Esā vosāsantī nāma.</paragraph>
<paragraph line="25"><bold>Tehi bhikkhūhī</bold>ti bhuñjamānehi bhikkhūhi.</paragraph>
<paragraph line="26"><bold>Sā bhikkhunī</bold>ti yā sā vosāsantī bhikkhunī.</paragraph>
<paragraph line="27">Tehi bhikkhūhi sā bhikkhunī apasādetabbā – ‘‘apasakka tāva, bhagini, yāva bhikkhū bhuñjantī’’ti. Ekassa cepi bhikkhuno anapasādito – ‘‘khādissāmi bhuñjissāmī’’ti paṭiggaṇhāti, āpatti dukkaṭassa. Ajjhohāre ajjhohāre āpatti pāṭidesanīyassa.</paragraph>
<paragraph line="28" number="560">Upasampannāya upasampannasaññī vosāsantiyā na nivāreti, āpatti pāṭidesanīyassa <pageBreak edition="V" number="0.0235" />. Upasampannāya vematiko vosāsantiyā na nivāreti, āpatti pāṭidesanīyassa. Upasampannāya anupasampannasaññī vosāsantiyā na nivāreti, āpatti pāṭidesanīyassa.</paragraph>
<paragraph line="29">Ekatoupasampannāya <pageBreak edition="M" number="0.0231" />vosāsantiyā na nivāreti, āpatti dukkaṭassa. Anupasampannāya upasampannasaññī, āpatti dukkaṭassa. Anupasampannāya <pageBreak edition="T" number="2.0520" />vematiko, āpatti dukkaṭassa. Anupasampannāya anupasampannasaññī, anāpatti.</paragraph>
<paragraph line="30" number="561">Anāpatti attano bhattaṃ dāpeti na deti, aññesaṃ bhattaṃ deti na dāpeti, yaṃ na dinnaṃ taṃ dāpeti, yattha na dinnaṃ tattha dāpeti, sabbesaṃ samakaṃ dāpeti, sikkhamānā vosāsati, sāmaṇerī vosāsati, pañca bhojanāni ṭhapetvā sabbattha, anāpatti, ummattakassa, ādikammikassāti.</paragraph>
<centered line="31">Dutiyapāṭidesanīyasikkhāpadaṃ niṭṭhitaṃ.</centered>
<title line="32">3. Tatiyapāṭidesanīyasikkhāpadaṃ</title>
<paragraph line="33" number="562">Tena <pageBreak edition="T" number="2.0521" />samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sāvatthiyaṃ aññataraṃ kulaṃ ubhatopasannaṃ hoti. Saddhāya vaḍḍhati, bhogena hāyati, yaṃ tasmiṃ kule uppajjati purebhattaṃ khādanīyaṃ vā bhojanīyaṃ vā taṃ sabbaṃ bhikkhūnaṃ vissajjetvā appekadā anasitā acchanti. Manussā ujjhāyanti khiyyanti vipācenti – ‘‘kathañhi nāma samaṇā sakyaputtiyā na mattaṃ jānitvā paṭiggahessanti! Ime imesaṃ datvā appekadā anasitā acchantī’’ti!! Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ nidāne <pageBreak edition="P" number="4.0179" />etasmiṃ pakaraṇe dhammiṃ kathaṃ katvā bhikkhū āmantesi – ‘‘anujānāmi, bhikkhave, yaṃ kulaṃ saddhāya vaḍḍhati, bhogena hāyati evarūpassa kulassa ñattidutiyena kammena sekkhasammutiṃ dātuṃ. Evañca pana, bhikkhave, dātabbā. Byattena bhikkhunā paṭibalena saṅgho ñāpetabbo –</paragraph>
<paragraph line="34" number="563">‘‘Suṇātu me, bhante, saṅgho. Itthannāmaṃ kulaṃ saddhāya vaḍḍhati, bhogena hāyati. Yadi saṅghassa pattakallaṃ, saṅgho itthannāmassa kulassa sekkhasammutiṃ dadeyya. Esā ñatti.</paragraph>
<paragraph line="35">‘‘Suṇātu <pageBreak edition="M" number="0.0232" /><pageBreak edition="V" number="0.0236" />me, bhante, saṅgho. Itthannāmaṃ kulaṃ saddhāya vaḍḍhati, bhogena <pageBreak edition="T" number="2.0522" />hāyati. Saṅgho itthannāmassa kulassa sekkhasammutiṃ deti. Yassāyasmato khamati itthannāmassa kulassa sekkhasammutiyā dānaṃ, so tuṇhassa; yassa nakkhamati, so bhāseyya.</paragraph>
<paragraph line="36">‘‘Dinnā saṅghena itthannāmassa kulassa sekkhasammuti. Khamati saṅghassa, tasmā tuṇhī, evametaṃ dhārayāmī’’ti.</paragraph>
<paragraph line="37">Evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="38"><bold>‘‘Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu khādanīyaṃ vā bhojanīyaṃ vā sahatthā paṭiggahetvā khādeyya vā bhuñjeyya vā, paṭidesetabbaṃ tena bhikkhunā – ‘gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ taṃ paṭidesemī’’’</bold>ti.</paragraph>
<paragraph line="39">Evañcidaṃ bhagavatā bhikkhūnaṃ sikkhāpadaṃ paññattaṃ hoti.</paragraph>
<paragraph line="40" number="564">Tena kho pana samayena sāvatthiyaṃ ussavo hoti. Manussā bhikkhū nimantetvā bhojenti. Tampi kho kulaṃ bhikkhū nimantesi. Bhikkhū kukkuccāyantā nādhivāsenti – ‘‘paṭikkhittaṃ bhagavatā sekkhasammatesu kulesu khādanīyaṃ vā bhojanīyaṃ vā sahatthā paṭiggahetvā khādituṃ bhuñjitu’’nti. Te ujjhāyanti khiyyanti vipācenti – ‘‘kiṃ nu kho nāma amhākaṃ jīvitena yaṃ ayyā amhākaṃ na paṭiggaṇhantī’’ti! Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi – ‘‘anujānāmi, bhikkhave, nimantitena sekkhasammatesu kulesu khādanīyaṃ vā bhojanīyaṃ <pageBreak edition="T" number="2.0523" />vā sahatthā paṭiggahetvā khādituṃ bhuñjituṃ. Evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="41"><bold>‘‘Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu pubbe animantito</bold><pageBreak edition="P" number="4.0180" /><bold>khādanīyaṃ vā bhojanīyaṃ vā sahatthā paṭiggahetvā khādeyya</bold><pageBreak edition="V" number="0.0237" /><bold>vā bhuñjeyya vā</bold><pageBreak edition="M" number="0.0233" />, <bold>paṭidesetabbaṃ tena bhikkhunā – ‘gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemī’’’</bold>ti.</paragraph>
<paragraph line="42">Evañcidaṃ bhagavatā bhikkhūnaṃ sikkhāpadaṃ paññattaṃ hoti.</paragraph>
<paragraph line="43" number="565">Tena kho pana samayena aññataro bhikkhu tassa kulassa kulūpako hoti. Atha kho so bhikkhu pubbaṇhasamayaṃ nivāsetvā pattacīvaramādāya yena taṃ kulaṃ tenupasaṅkami; upasaṅkamitvā paññatte āsane nisīdi. Tena kho pana samayena so bhikkhu gilāno hoti. Atha kho te manussā taṃ bhikkhuṃ etadavocuṃ – ‘‘bhuñjatha, bhante’’ti. Atha kho so bhikkhu – ‘‘bhagavatā paṭikkhittaṃ animantitena sekkhasammatesu kulesu khādanīyaṃ vā bhojanīyaṃ vā sahatthā paṭiggahetvā khādituṃ bhuñjitu’’nti kukkuccāyanto na paṭiggahesi; nāsakkhi piṇḍāya carituṃ; chinnabhatto ahosi. Atha kho so bhikkhu ārāmaṃ gantvā bhikkhūnaṃ etamatthaṃ ārocesi. Bhikkhū bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi – ‘‘anujānāmi, bhikkhave, gilānena bhikkhunā sekkhasammatesu kulesu khādanīyaṃ vā bhojanīyaṃ vā sahatthā paṭiggahetvā khādituṃ <pageBreak edition="T" number="2.0524" />bhuñjituṃ. Evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="44" number="566"><bold>‘‘Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu pubbe animantito agilāno khādanīyaṃ vā bhojanīyaṃ vā sahatthā paṭiggahetvā khādeyya vā bhuñjeyya vā, paṭidesetabbaṃ tena bhikkhunā – ‘gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemī’’</bold>ti.</paragraph>
<paragraph line="45" number="567"><bold>Yāni kho pana tāni sekkhasammatāni kulānī</bold>ti sekkhasammataṃ nāma kulaṃ yaṃ kulaṃ saddhāya vaḍḍhati, bhogena hāyati. Evarūpassa kulassa ñattidutiyena kammena sekkhasammuti dinnā hoti.</paragraph>
<paragraph line="46"><bold>Yo panā</bold>ti yo yādiso…pe… <bold>bhikkhū</bold>ti…pe… ayaṃ imasmiṃ atthe adhippeto bhikkhūti.</paragraph>
<paragraph line="47"><bold>Tathārūpesu sekkhasammatesu kulesū</bold>ti evarūpesu sekkhasammatesu kulesu.</paragraph>
<paragraph line="48"><bold>Animantito</bold><pageBreak edition="M" number="0.0234" /><pageBreak edition="V" number="0.0238" />nāma ajjatanāya vā svātanāya vā animantito, gharūpacāraṃ okkamante nimanteti, eso animantito nāma.</paragraph>
<paragraph line="49"><bold>Nimantito</bold><pageBreak edition="P" number="4.0181" />nāma ajjatanāya vā svātanāya vā nimantito, gharūpacāraṃ anokkamante nimanteti, eso nimantito nāma.</paragraph>
<paragraph line="50"><bold>Agilāno</bold>nāma sakkoti piṇḍāya carituṃ.</paragraph>
<paragraph line="51"><bold>Gilāno</bold>nāma na sakkoti piṇḍāya carituṃ.</paragraph>
<paragraph line="52"><bold>Khādanīyaṃ</bold>nāma pañca bhojanāni – yāmakālikaṃ sattāhakālikaṃ yāvajīvikaṃ ṭhapetvā avasesaṃ khādanīyaṃ nāma.</paragraph>
<paragraph line="53"><bold>Bhojanīyaṃ</bold>nāma pañca bhojanāni – odano, kummāso, sattu, maccho, maṃsaṃ.</paragraph>
<paragraph line="54">Animantito agilāno ‘‘khādissāmi bhuñjissāmī’’ti paṭiggaṇhāti, āpatti dukkaṭassa <pageBreak edition="T" number="2.0525" />. Ajjhohāre ajjhohāre āpatti pāṭidesanīyassa.</paragraph>
<paragraph line="55" number="568">Sekkhasammate sekkhasammatasaññī animantito agilāno khādanīyaṃ vā bhojanīyaṃva sahatthā paṭiggahetvā khādati vā bhuñjati vā, āpatti pāṭidesanīyassa. Sekkhasammate vematiko…pe… sekkhasammate asekkhasammatasaññī animantito agilāno khādanīyaṃ vā bhojanīyaṃ vā sahatthā paṭiggahetvā khādati vā bhuñjati vā, āpatti pāṭidesanīyassa.</paragraph>
<paragraph line="56">Yāmakālikaṃ sattāhakālikaṃ yāvajīvikaṃ āhāratthāya paṭiggaṇhāti, āpatti dukkaṭassa. Ajjhohāre ajjhohāre āpatti dukkaṭassa. Asekkhasammate sekkhasammatasaññī, āpatti dukkaṭassa. Asekkhasammate vematiko, āpatti dukkaṭassa. Asekkhasammate asekkhasammatasaññī, anāpatti.</paragraph>
<paragraph line="57" number="569">Anāpatti nimantitassa, gilānassa, nimantitassa vā gilānassa vā sesakaṃ bhuñjati <pageBreak edition="V" number="0.0239" />, aññesaṃ bhikkhā tattha paññattā hoti, gharato nīharitvā denti, niccabhatte, salākabhatte, pakkhike, uposathike, pāṭipadike, yāmakālikaṃ sattāhakālikaṃ yāvajīvikaṃ – ‘‘sati paccaye paribhuñjā’’ti deti, ummattakassa, ādikammikassāti.</paragraph>
<centered line="58">Tatiyapāṭidesanīyasikkhāpadaṃ niṭṭhitaṃ.</centered>
<title line="59">4. Catutthapāṭidesanīyasikkhāpadaṃ</title>
<paragraph line="60" number="570"><pageBreak edition="T" number="2.0526" /><pageBreak edition="M" number="0.0235" /><pageBreak edition="P" number="4.0182" /><note>saha bhaṇḍena (ka.)</note>gahetvā ujjhāyanti khiyyanti vipācenti – ‘‘kathañhi nāma bhadantā ārāme core paṭivasante nārocessantī’’ti! Assosuṃ kho bhikkhū sākiyānaṃ ujjhāyantānaṃ khiyyantānaṃ vipācentānaṃ. Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi – ‘‘tena hi, bhikkhave, bhikkhūnaṃ sikkhāpadaṃ paññapessāmi dasa atthavase paṭicca – saṅghasuṭṭhutāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="61"><bold>‘‘Yāni kho pana tāni āraññakāni senāsanāni sāsaṅkasammatāni sappaṭibhayāni, yo pana bhikkhu tathārūpesu <alternatives line="41"><alternative source-abbr="vri" source="vipassana research institut">senāsanesu</alternative><alternative source-abbr="sī. syā." source="sī. syā.">senāsanesu viharanto</alternative></alternatives></bold><bold>pubbe appaṭisaṃviditaṃ khādanīyaṃ</bold><pageBreak edition="T" number="2.0527" /><bold>vā bhojanīyaṃ vā ajjhārāme sahatthā paṭiggahetvā khādeyya vā bhuñjeyya vā, paṭidesetabbaṃ tena bhikkhunā – ‘gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ taṃ paṭidesemī’’’</bold>ti.</paragraph>
<paragraph line="62">Evañcidaṃ bhagavatā bhikkhūnaṃ sikkhāpadaṃ paññattaṃ hoti.</paragraph>
<paragraph line="63" number="571">Tena kho pana samayena aññataro bhikkhu āraññakesu senāsanesu gilāno hoti <pageBreak edition="V" number="0.0240" />. Manussā khādanīyaṃ vā bhojanīyaṃ vā ādāya āraññakaṃ senāsanaṃ agamaṃsu. Atha kho te manussā taṃ bhikkhuṃ etadavocuṃ – ‘‘bhuñjatha, bhante’’ti. Atha kho so bhikkhu – ‘‘bhagavatā paṭikkhittaṃ āraññakesu senāsanesu khādanīyaṃ vā bhojanīyaṃ vā sahatthā <pageBreak edition="M" number="0.0236" /> paṭiggahetvā khādituṃ bhuñjitu’’nti kukkuccāyanto na paṭiggahesi, nāsakkhi piṇḍāya <alternatives line="49"><alternative source-abbr="vri" source="vipassana research institut">carituṃ</alternative><alternative source-abbr="ka." source="cambodian">pavisituṃ</alternative></alternatives> , chinnabhatto ahosi. Atha kho so bhikkhu bhikkhūnaṃ etamatthaṃ ārocesi. Bhikkhū bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi – ‘‘anujānāmi, bhikkhave, gilānena bhikkhunā āraññakesu senāsanesu pubbe appaṭisaṃviditaṃ khādanīyaṃ vā bhojanīyaṃ vā sahatthā paṭiggahetvā khādituṃ bhuñjituṃ. Evañca pana, bhikkhave, imaṃ sikkhāpadaṃ uddiseyyātha –</paragraph>
<paragraph line="64" number="572"><bold>‘‘Yāni kho pana tāni āraññakāni senāsanāni sāsaṅkasammatāni sappaṭibhayāni, yo pana bhikkhu tathārūpesu senāsanesu</bold><pageBreak edition="P" number="4.0183" /><bold>pubbe appaṭisaṃviditaṃ khādanīyaṃ vā bhojanīyaṃ vā ajjhārāme sahatthā paṭiggahetvā agilāno khādeyya vā bhuñjeyya vā, paṭidesetabbaṃ tena bhikkhunā – ‘gārayhaṃ, āvuso, dhammaṃ</bold><pageBreak edition="T" number="2.0528" /><bold>āpajjiṃ asappāyaṃ pāṭidesanīyaṃ, taṃ paṭidesemī’’’</bold>ti.</paragraph>
<paragraph line="65" number="573"><bold>Yāni kho pana tāni āraññakāni senāsanānī</bold>ti <bold>āraññakaṃ</bold>nāma <bold>senāsanaṃ</bold>pañcadhanusatikaṃ pacchimaṃ.</paragraph>
<paragraph line="66"><bold>Sāsaṅkaṃ</bold>nāma ārāme ārāmūpacāre corānaṃ niviṭṭhokāso dissati, bhuttokāso dissati, ṭhitokāso dissati, nisinnokāso dissati, nipannokāso dissati.</paragraph>
<paragraph line="67"><bold>Sappaṭibhayaṃ</bold>nāma ārāme ārāmūpacāre corehi manussā hatā dissanti, viluttā dissanti, ākoṭitā dissanti.</paragraph>
<paragraph line="68"><bold>Yo panā</bold>ti yo yādiso…pe… <bold>bhikkhū</bold>ti…pe… ayaṃ imasmiṃ atthe adhippeto bhikkhūti.</paragraph>
<paragraph line="69"><bold>Tathārūpesu senāsanesū</bold>ti evarūpesu senāsanesu.</paragraph>
<paragraph line="70"><bold>Appaṭisaṃviditaṃ</bold><pageBreak edition="V" number="0.0241" /> nāma pañcannaṃ paṭisaṃviditaṃ, etaṃ appaṭisaṃviditaṃ nāma. Ārāmaṃ ārāmūpacāraṃ ṭhapetvā paṭisaṃviditaṃ, <alternatives line="57"><alternative source-abbr="vri" source="vipassana research institut">etaṃ</alternative><alternative source-abbr="sī." source="sri lanka">etampi</alternative></alternatives> appaṭisaṃviditaṃ nāma.</paragraph>
<paragraph line="71">Paṭisaṃviditaṃ <pageBreak edition="M" number="0.0237" />nāma yo koci itthī vā puriso vā ārāmaṃ ārāmūpacāraṃ āgantvā āroceti – ‘‘itthannāmassa, bhante, khādanīyaṃ vā bhojanīyaṃ vā āharissantī’’ti. Sace sāsaṅkaṃ hoti, sāsaṅkanti ācikkhitabbaṃ; sace sappaṭibhayaṃ hoti, sappaṭibhayanti ācikkhitabbaṃ; sace – ‘‘hotu, bhante, āhariyissatī’’ti bhaṇati, corā vattabbā – ‘‘manussā idhūpacaranti apasakkathā’’ti. Yāguyā paṭisaṃvidite tassā parivāro āhariyyati, etaṃ paṭisaṃviditaṃ nāma. Bhattena paṭisaṃvidite tassa parivāro āhariyyati, etaṃ paṭisaṃviditaṃ nāma <pageBreak edition="T" number="2.0529" />. Khādanīyena paṭisaṃvidite tassa parivāro āhariyyati, etaṃ paṭisaṃviditaṃ nāma. Kulena paṭisaṃvidite yo tasmiṃ kule manusso khādanīyaṃ vā bhojanīyaṃ vā āharati, etaṃ paṭisaṃviditaṃ nāma. Gāmena paṭisaṃvidite yo tasmiṃ gāme manusso khādanīyaṃ vā bhojanīyaṃ vā āharati, etaṃ paṭisaṃviditaṃ nāma. Pūgena paṭisaṃvidite yo tasmiṃ pūge manusso khādanīyaṃ vā bhojanīyaṃ vā āharati, etaṃ paṭisaṃviditaṃ nāma.</paragraph>
<paragraph line="72"><bold>Khādanīyaṃ</bold>nāma pañca bhojanāni – yāmakālikaṃ sattāhakālikaṃ yāvajīvikaṃ ṭhapetvā avasesaṃ khādanīyaṃ nāma.</paragraph>
<paragraph line="73"><bold>Bhojanīyaṃ</bold>nāma pañca bhojanāni – odano, kummāso, sattu, maccho, maṃsaṃ.</paragraph>
<paragraph line="74"><bold>Ajjhārāmo</bold>nāma parikkhittassa ārāmassa antoārāmo. Aparikkhittassa upacāro.</paragraph>
<paragraph line="75"><bold></bold><note>gantuṃ (ka.)</note>.</paragraph>
<paragraph line="76"><bold></bold><note>gantuṃ (ka.)</note>.</paragraph>
<paragraph line="77">Appaṭisaṃviditaṃ <pageBreak edition="P" number="4.0184" />agilāno ‘‘khādissāmi bhuñjissāmī’’ti paṭiggaṇhāti, āpatti dukkaṭassa. Ajjhohāre ajjhohāre āpatti pāṭidesanīyassa.</paragraph>
<paragraph line="78" number="574">Appaṭisaṃvidite appaṭisaṃviditasaññī khādanīyaṃ vā bhojanīyaṃ vā ajjhārāme sahatthā <pageBreak edition="V" number="0.0242" />paṭiggahetvā agilāno khādati vā bhuñjati vā, āpatti pāṭidesanīyassa. Appaṭisaṃvidite vematiko khādanīyaṃ vā bhojanīyaṃ <pageBreak edition="M" number="0.0238" />vā ajjhārāme sahatthā paṭiggahetvā agilāno <pageBreak edition="T" number="2.0530" />khādati vā bhuñjati vā, āpatti pāṭidesanīyassa. Appaṭisaṃvidite paṭisaṃviditasaññī khādanīyaṃ vā bhojanīyaṃ vā ajjhārāme sahatthā paṭiggahetvā agilāno khādati vā bhuñjati vā, āpatti pāṭidesanīyassa.</paragraph>
<paragraph line="79">Yāmakālikaṃ sattāhakālikaṃ yāvajīvikaṃ āhāratthāya paṭiggaṇhāti, āpatti dukkaṭassa. Ajjhohāre ajjhohāre āpatti dukkaṭassa. Paṭisaṃvidite appaṭisaṃviditasaññī, āpatti dukkaṭassa. Paṭisaṃvidite vematiko, āpatti dukkaṭassa. Paṭisaṃvidite paṭisaṃviditasaññī, anāpatti.</paragraph>
<paragraph line="80" number="575">Anāpatti paṭisaṃvidite, gilānassa, paṭisaṃvidite vā gilānassa vā sesakaṃ bhuñjati, bahārāme paṭiggahetvā antoārāme bhuñjati, tattha jātakaṃ mūlaṃ vā tacaṃ vā pattaṃ vā pupphaṃ vā phalaṃ vā bhuñjati, yāmakālikaṃ sattāhakālikaṃ yāvajīvikaṃ sati paccaye paribhuñjati, ummattakassa, ādikammikassāti.</paragraph>
<centered line="81">Catutthapāṭidesanīyasikkhāpadaṃ niṭṭhitaṃ.</centered>
<paragraph line="82">Uddiṭṭhā kho, āyasmanto, cattāro pāṭidesanīyā dhammā. Tatthāyasmante pucchāmi – ‘‘kaccittha parisuddhā’’? Dutiyampi pucchāmi – ‘‘kaccittha parisuddhā’’? Tatiyampi pucchāmi – ‘‘kaccittha parisuddhā’’? Parisuddhetthāyasmanto, tasmā tuṇhī, evametaṃ dhārayāmīti.</paragraph>
<centered line="83">Pāṭidesanīyakaṇḍaṃ niṭṭhitaṃ.</centered>
</body>
</document>