<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02m1.mul2.xml</normativeSource>
    <archivePath>roman/tipitaka (mula)/vinayapitaka/pacittiyapali/7. sekhiyakandam.xml</archivePath>
    <baseFileName>7. sekhiyakandam</baseFileName>
    <titlePath>7. Sekhiyakaṇḍaṃ - Pācittiyapāḷi - Vinayapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="aṭṭhakathā" source-abbr="aṭṭhakathā"/>
    </versions>
  </metadata>
  <content>
    <chapter line="1">7. Sekhiyakaṇḍaṃ</chapter>
    <title line="2">1. Parimaṇḍalavaggo</title>
    <centered line="3">Ime kho panāyasmanto sekhiyā</centered>
    <centered line="4">Dhammā uddesaṃ āgacchanti.</centered>
    <paragraph line="5" number="576"> Tena <pageBreak edition="Thai" number="2.0531" /><pageBreak edition="Pali Text Society" number="4.0185" /><pageBreak edition="Myanmar" number="0.0239" /><pageBreak edition="Vipassana Research Institut" number="0.0243" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū puratopi pacchatopi olambentā nivāsenti. Manussā ujjhāyanti khiyyanti vipācenti – ‘‘kathañhi nāma samaṇā sakyaputtiyā puratopi pacchatopi olambentā nivāsessanti, seyyathāpi gihī kāmabhogino’’ti. Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma chabbaggiyā bhikkhū puratopi pacchatopi olambentā nivāsessantī’’ti! Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṅghaṃ sannipātāpetvā chabbaggiye bhikkhū paṭipucchi – ‘‘saccaṃ kira tumhe, bhikkhave, puratopi pacchatopi olambentā nivāsethā’’ti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma tumhe, moghapurisā, puratopi pacchatopi olambentā nivāsessatha! Netaṃ, moghapurisā, appasannānaṃ vā pasādāya…pe… <pageBreak edition="Thai" number="2.0532" /> evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="6"><bold>‘‘Parimaṇḍalaṃ nivāsessāmīti sikkhā karaṇīyā’’</bold>ti.</paragraph>
    <paragraph line="7">Parimaṇḍalaṃ <pageBreak edition="Vipassana Research Institut" number="0.0244" /> nivāsetabbaṃ nābhimaṇḍalaṃ jāṇumaṇḍalaṃ paṭicchādentena. Yo anādariyaṃ paṭicca purato vā pacchato vā olambento nivāseti, āpatti dukkaṭassa.</paragraph>
    <centered line="8">Anāpatti asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="9">Ādikammikassāti.</paragraph>
    <centered line="10">Paṭhamasikkhāpadaṃ niṭṭhitaṃ.</centered>
    <paragraph line="11" number="577"> Tena <pageBreak edition="Myanmar" number="0.0240" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū puratopi pacchatopi olambentā pārupanti…pe….</paragraph>
    <paragraph line="12"><bold>‘‘Parimaṇḍalaṃ pārupissāmīti sikkhā karaṇīyā’’</bold>ti.</paragraph>
    <paragraph line="13">Parimaṇḍalaṃ pārupitabbaṃ ubho kaṇṇe samaṃ katvā. Yo <pageBreak edition="Pali Text Society" number="4.0186" /> anādariyaṃ paṭicca purato vā pacchato vā olambento pārupati, āpatti dukkaṭassa.</paragraph>
    <centered line="14">Anāpatti asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="15">Ādikammikassāti.</paragraph>
    <centered line="16">Dutiyasikkhāpadaṃ niṭṭhitaṃ.</centered>
    <paragraph line="17" number="578"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyaṃ vivaritvā antaraghare gacchanti…pe….</paragraph>
    <paragraph line="18"><bold>‘‘Suppaṭicchanno antaraghare</bold><pageBreak edition="Thai" number="2.0533" /><bold>gamissāmīti sikkhā karaṇīyā’’</bold>ti.</paragraph>
    <paragraph line="19">Suppaṭicchannena antaraghare gantabbaṃ. Yo anādariyaṃ paṭicca kāyaṃ vivaritvā antaraghare gacchati, āpatti dukkaṭassa.</paragraph>
    <centered line="20">Anāpatti <pageBreak edition="Vipassana Research Institut" number="0.0245" /> asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="21">Ādikammikassāti.</paragraph>
    <centered line="22">Tatiyasikkhāpadaṃ niṭṭhitaṃ.</centered>
    <paragraph line="23" number="579"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyaṃ vivaritvā antaraghare nisīdanti…pe….</paragraph>
    <paragraph line="24"><bold>‘‘Suppaṭicchanno antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="25">Suppaṭicchannena antaraghare nisīditabbaṃ. Yo anādariyaṃ paṭicca kāyaṃ vivaritvā antaraghare nisīdati, āpatti dukkaṭassa.</paragraph>
    <paragraph line="26">Anāpatti asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="27">Catutthasikkhāpadaṃ niṭṭhitaṃ.</centered>
    <paragraph line="28" number="580"> Tena <pageBreak edition="Myanmar" number="0.0241" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū hatthampi pādampi kīḷāpentā antaraghare gacchanti…pe….</paragraph>
    <paragraph line="29"><bold>‘‘Susaṃvuto antaraghare gamissāmīti sikkhā karaṇīyā’’</bold>ti.</paragraph>
    <paragraph line="30">Susaṃvutena antaraghare gantabbaṃ. Yo anādariyaṃ paṭicca hatthaṃ vā pādaṃ vā kīḷāpento antaraghare gacchati, āpatti dukkaṭassa.</paragraph>
    <centered line="31">Anāpatti asañcicca, assatiyā, ajānantassa, gilānassa, ummattakassa, ādikammikassāti.</centered>
    <centered line="32">Pañcamasikkhāpadaṃ niṭṭhitaṃ.</centered>
    <paragraph line="33" number="581"> Tena <pageBreak edition="Vipassana Research Institut" number="0.0246" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū <pageBreak edition="Thai" number="2.0534" /> hatthampi pādampi kīḷāpentā antaraghare nisīdanti…pe….</paragraph>
    <paragraph line="34"><bold>‘‘Susaṃvuto antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="35">Susaṃvutena antaraghare nisīditabbaṃ. Yo anādariyaṃ paṭicca hatthaṃ vā pādaṃ vā kīḷāpento antaraghare nisīdati, āpatti dukkaṭassa.</paragraph>
    <centered line="36">Anāpatti asañcicca, assatiyā, ajānantassa, gilānassa, ummattakassa, ādikammikassāti.</centered>
    <centered line="37">Chaṭṭhasikkhāpadaṃ niṭṭhitaṃ.</centered>
    <paragraph line="38" number="582"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ olokentā antaraghare gacchanti…pe….</paragraph>
    <paragraph line="39"><bold>‘‘Okkhittacakkhu antaraghare gamissāmīti sikkhā karaṇīyā’’</bold>ti.</paragraph>
    <paragraph line="40">Okkhittacakkhunā antaraghare gantabbaṃ yugamattaṃ pekkhantena. Yo anādariyaṃ paṭicca tahaṃ tahaṃ olokento antaraghare gacchati, āpatti dukkaṭassa.</paragraph>
    <centered line="41">Anāpatti asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="42">Ādikammikassāti.</paragraph>
    <centered line="43">Sattamasikkhāpadaṃ niṭṭhitaṃ.</centered>
    <paragraph line="44" number="583"> Tena <pageBreak edition="Myanmar" number="0.0242" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ olokentā antaraghare nisīdanti…pe….</paragraph>
    <paragraph line="45"><bold>‘‘Okkhittacakkhu</bold><pageBreak edition="Vipassana Research Institut" number="0.0247" /><bold>antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="46">Okkhittacakkhunā antaraghare nisīditabbaṃ yugamattaṃ pekkhantena. Yo anādariyaṃ paṭicca tahaṃ tahaṃ olokento antaraghare nisīdati, āpatti dukkaṭassa.</paragraph>
    <centered line="47">Anāpatti <pageBreak edition="Thai" number="2.0535" /> asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="48">Ādikammikassāti.</paragraph>
    <centered line="49">Aṭṭhamasikkhāpadaṃ niṭṭhitaṃ.</centered>
    <paragraph line="50" number="584"> Tena <pageBreak edition="Pali Text Society" number="4.0187" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ukkhittakāya antaraghare gacchanti…pe….</paragraph>
    <paragraph line="51"><bold>‘‘Na ukkhittakāya antaraghare gamissāmīti sikkhā karaṇīyā’’</bold>ti.</paragraph>
    <paragraph line="52">Na ukkhittakāya antaraghare gantabbaṃ. Yo anādariyaṃ paṭicca ekato vā ubhato vā ukkhipitvā antaraghare gacchati, āpatti dukkaṭassa.</paragraph>
    <centered line="53">Anāpatti asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="54">Ādikammikassāti.</paragraph>
    <centered line="55">Navamasikkhāpadaṃ niṭṭhitaṃ.</centered>
    <paragraph line="56" number="585"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ukkhittakāya antaraghare nisīdanti…pe….</paragraph>
    <paragraph line="57"><bold>‘‘Na ukkhittakāya antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="58">Na ukkhittakāya antaraghare nisīditabbaṃ. Yo anādariyaṃ paṭicca ekato vā ubhato vā ukkhipitvā antaraghare nisīdati, āpatti dukkaṭassa.</paragraph>
    <paragraph line="59">Anāpatti <pageBreak edition="Myanmar" number="0.0243" /><pageBreak edition="Vipassana Research Institut" number="0.0248" /> asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="60">Dasamasikkhāpadaṃ niṭṭhitaṃ.</centered>
    <centered line="61">Parimaṇḍalavaggo paṭhamo.</centered>
    <title line="62">2. Ujjagghikavaggo</title>
    <paragraph line="63" number="586"> Tena <pageBreak edition="Thai" number="2.0536" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū mahāhasitaṃ hasantā antaraghare gacchanti…pe….</paragraph>
    <paragraph line="64"><bold>‘‘Na ujjagghikāya antaraghare gamissāmīti sikkhā karaṇīyā’’</bold>ti.</paragraph>
    <paragraph line="65">Na ujjagghikāya antaraghare gantabbaṃ. Yo anādariyaṃ paṭicca mahāhasitaṃ hasanto antaraghare gacchati, āpatti dukkaṭassa.</paragraph>
    <paragraph line="66">Anāpatti asañcicca, assatiyā, ajānantassa, gilānassa, hasanīyasmiṃ vatthusmiṃ mihitamattaṃ karoti, āpadāsu, ummattakassa, ādikammikassāti.</paragraph>
    <centered line="67">Paṭhamasikkhāpadaṃ niṭṭhitaṃ.</centered>
    <paragraph line="68" number="587"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū mahāhasitaṃ hasantā antaraghare nisīdanti…pe….</paragraph>
    <paragraph line="69"><bold>‘‘Na ujjagghikāya antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="70">Na <pageBreak edition="Vipassana Research Institut" number="0.0249" /> ujjagghikāya antaraghare nisīditabbaṃ. Yo anādariyaṃ paṭicca mahāhasitaṃ hasanto antaraghare nisīdati, āpatti dukkaṭassa.</paragraph>
    <paragraph line="71">Anāpatti asañcicca, assatiyā, ajānantassa, gilānassa, hasanīyasmiṃ vatthusmiṃ mihitamattaṃ karoti, āpadāsu, ummattakassa, ādikammikassāti.</paragraph>
    <centered line="72">Dutiyasikkhāpadaṃ niṭṭhitaṃ.</centered>
    <paragraph line="73" number="588"> Tena <pageBreak edition="Thai" number="2.0537" /><pageBreak edition="Myanmar" number="0.0244" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uccāsaddaṃ mahāsaddaṃ karontā antaraghare gacchanti…pe….</paragraph>
    <paragraph line="74"><bold>‘‘Appasaddo antaraghare gamissāmīti sikkhā karaṇīyā’’</bold>ti.</paragraph>
    <paragraph line="75">Appasaddena antaraghare gantabbaṃ. Yo anādariyaṃ paṭicca uccāsaddaṃ mahāsaddaṃ karonto antaraghare gacchati, āpatti dukkaṭassa.</paragraph>
    <paragraph line="76">Anāpatti asañcicca, assatiyā, ajānantassa, gilānassa, āpadāsu, ummattakassa, ādikammikassāti.</paragraph>
    <centered line="77">Tatiyasikkhāpadaṃ niṭṭhitaṃ.</centered>
    <paragraph line="78" number="589"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uccāsaddaṃ mahāsaddaṃ karontā antaraghare nisīdanti…pe….</paragraph>
    <paragraph line="79"><bold>‘‘Appasaddo antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="80">Appasaddena antaraghare nisīditabbaṃ. Yo anādariyaṃ paṭicca uccāsaddaṃ mahāsaddaṃ karonto antaraghare nisīdati, āpatti dukkaṭassa.</paragraph>
    <paragraph line="81">Anāpatti <pageBreak edition="Vipassana Research Institut" number="0.0250" /> asañcicca…pe… ādikammikassāti.</paragraph>
    <centered line="82">Catutthasikkhāpadaṃ niṭṭhitaṃ.</centered>
    <paragraph line="83" number="590"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho <pageBreak edition="Pali Text Society" number="4.0188" /> pana samayena chabbaggiyā bhikkhū kāyappacālakaṃ antaraghare gacchanti kāyaṃ olambentā…pe….</paragraph>
    <paragraph line="84"><bold>‘‘Na kāyappacālakaṃ antaraghare gamissāmīti sikkhā karaṇīyā’’</bold>ti.</paragraph>
    <paragraph line="85">Na kāyappacālakaṃ antaraghare gantabbaṃ. Kāyaṃ paggahetvā gantabbaṃ <pageBreak edition="Thai" number="2.0538" />. Yo anādariyaṃ paṭicca kāyappacālakaṃ antaraghare gacchati kāyaṃ olambento, āpatti dukkaṭassa.</paragraph>
    <paragraph line="86">Anāpatti asañcicca…pe… ādikammikassāti.</paragraph>
    <centered line="87">Pañcamasikkhāpadaṃ niṭṭhitaṃ.</centered>
    <paragraph line="88" number="591"> Tena <pageBreak edition="Myanmar" number="0.0245" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyappacālakaṃ antaraghare nisīdanti, kāyaṃ olambentā…pe….</paragraph>
    <paragraph line="89"><bold>‘‘Na kāyappacālakaṃ antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="90">Na kāyappacālakaṃ antaraghare nisīditabbaṃ. Kāyaṃ paggahetvā nisīditabbaṃ. Yo anādariyaṃ paṭicca kāyappacālakaṃ antaraghare nisīdati kāyaṃ olambento, āpatti dukkaṭassa.</paragraph>
    <paragraph line="91">Anāpatti asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="92">Chaṭṭhasikkhāpadaṃ niṭṭhitaṃ.</centered>
    <paragraph line="93" number="592"> Tena <pageBreak edition="Vipassana Research Institut" number="0.0251" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū bāhuppacālakaṃ antaraghare gacchanti bāhuṃ olambentā…pe….</paragraph>
    <paragraph line="94"><bold>‘‘Na bāhuppacālakaṃ antaraghare gamissāmīti sikkhā karaṇīyā’’</bold>ti.</paragraph>
    <paragraph line="95">Na bāhuppacālakaṃ antaraghare gantabbaṃ. Bāhuṃ paggahetvā gantabbaṃ. Yo anādariyaṃ paṭicca bāhuppacālakaṃ antaraghare gacchati bāhuṃ olambento, āpatti dukkaṭassa.</paragraph>
    <paragraph line="96">Anāpatti asañcicca…pe… ādikammikassāti.</paragraph>
    <centered line="97">Sattamasikkhāpadaṃ niṭṭhitaṃ.</centered>
    <paragraph line="98" number="593"> Tena <pageBreak edition="Thai" number="2.0539" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū bāhuppacālakaṃ antaraghare nisīdanti bāhuṃ olambentā…pe….</paragraph>
    <paragraph line="99"><bold>‘‘Na bāhuppacālakaṃ antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="100">Na bāhuppacālakaṃ antaraghare nisīditabbaṃ. Bāhuṃ paggahetvā nisīditabbaṃ. Yo anādariyaṃ paṭicca bāhuppacālakaṃ antaraghare nisīdati bāhuṃ olambento, āpatti dukkaṭassa.</paragraph>
    <paragraph line="101">Anāpatti <pageBreak edition="Myanmar" number="0.0246" /> asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="102">Aṭṭhamasikkhāpadaṃ niṭṭhitaṃ.</centered>
    <paragraph line="103" number="594"> Tena samayena buddho bhagavā sāvatthiyaṃ viharati jetavane anāthapiṇḍakassa ārāme <pageBreak edition="Vipassana Research Institut" number="0.0252" />. Tena kho pana samayena chabbaggiyā bhikkhū sīsappacālakaṃ antaraghare gacchanti sīsaṃ olambentā…pe….</paragraph>
    <paragraph line="104"><bold>‘‘Na sīsappacālakaṃ antaraghare gamissāmīti sikkhā karaṇīyā’’</bold>ti.</paragraph>
    <paragraph line="105">Na sīsappacālakaṃ antaraghare gantabbaṃ. Sīsaṃ paggahetvā gantabbaṃ. Yo anādariyaṃ paṭicca sīsappacālakaṃ antaraghare gacchati sīsaṃ olambento, āpatti dukkaṭassa.</paragraph>
    <paragraph line="106">Anāpatti asañcicca…pe… ādikammikassāti.</paragraph>
    <centered line="107">Navamasikkhāpadaṃ niṭṭhitaṃ.</centered>
    <paragraph line="108" number="595"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sīsappacālakaṃ antaraghare nisīdanti sīsaṃ olambentā…pe….</paragraph>
    <paragraph line="109"><bold>‘‘Na sīsappacālakaṃ antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="110">Na sīsappacālakaṃ antaraghare nisīditabbaṃ. Sīsaṃ paggahetvā nisīditabbaṃ <pageBreak edition="Thai" number="2.0540" />. Yo anādariyaṃ paṭicca sīsappacālakaṃ antaraghare nisīdati sīsaṃ olambento, āpatti dukkaṭassa.</paragraph>
    <paragraph line="111">Anāpatti asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="112">Dasamasikkhāpadaṃ niṭṭhitaṃ.</centered>
    <centered line="113">Ujjagghikavaggo dutiyo.</centered>
    <title line="114">3. Khambhakatavaggo</title>
    <paragraph line="115" number="596"> Tena <pageBreak edition="Myanmar" number="0.0247" /><pageBreak edition="Vipassana Research Institut" number="0.0253" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū khambhakatā antaraghare gacchanti…pe….</paragraph>
    <paragraph line="116"><bold>‘‘Na khambhakato antaraghare gamissāmīti sikkhā karaṇīyā’’</bold>ti.</paragraph>
    <paragraph line="117">Na <pageBreak edition="Pali Text Society" number="4.0189" /> khambhakatena antaraghare gantabbaṃ. Yo anādariyaṃ paṭicca ekato vā ubhato vā khambhaṃ katvā antaraghare gacchati, āpatti dukkaṭassa.</paragraph>
    <paragraph line="118">Anāpatti asañcicca…pe… ādikammikassāti.</paragraph>
    <centered line="119">Paṭhamasikkhāpadaṃ niṭṭhitaṃ.</centered>
    <paragraph line="120" number="597"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū khambhakatā antaraghare nisīdanti…pe….</paragraph>
    <paragraph line="121"><bold>‘‘Na khambhakato antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="122">Na khambhakatena antaraghare nisīditabbaṃ. Yo anādariyaṃ paṭicca ekato vā ubhato vā khambhaṃ katvā antaraghare nisīdati, āpatti <pageBreak edition="Thai" number="2.0541" /> dukkaṭassa.</paragraph>
    <paragraph line="123">Anāpatti asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="124">Dutiyasikkhāpadaṃ niṭṭhitaṃ.</centered>
    <paragraph line="125" number="598"> Tena <pageBreak edition="Vipassana Research Institut" number="0.0254" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sasīsaṃ pārupitvā antaraghare gacchanti…pe….</paragraph>
    <paragraph line="126"><bold>‘‘Na oguṇṭhito antaraghare gamissāmīti sikkhā karaṇīyā’’</bold>ti.</paragraph>
    <paragraph line="127">Na oguṇṭhitena antaraghare gantabbaṃ. Yo anādariyaṃ paṭicca sasīsaṃ pārupitvā antaraghare gacchati, āpatti dukkaṭassa.</paragraph>
    <paragraph line="128">Anāpatti asañcicca…pe… ādikammikassāti.</paragraph>
    <centered line="129">Tatiyasikkhāpadaṃ niṭṭhitaṃ.</centered>
    <paragraph line="130" number="599"> Tena <pageBreak edition="Myanmar" number="0.0248" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sasīsaṃ pārupitvā antaraghare nisīdanti…pe….</paragraph>
    <paragraph line="131"><bold>‘‘Na oguṇṭhito antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="132">Na oguṇṭhitena antaraghare nisīditabbaṃ. Yo anādariyaṃ paṭicca sasīsaṃ pārupitvā antaraghare nisīdati, āpatti dukkaṭassa.</paragraph>
    <paragraph line="133">Anāpatti asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</paragraph>
    <centered line="134">Catutthasikkhāpadaṃ niṭṭhitaṃ.</centered>
    <paragraph line="135" number="600"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ukkuṭikāya antaraghare gacchanti…pe….</paragraph>
    <paragraph line="136"><bold>‘‘Na</bold><pageBreak edition="Vipassana Research Institut" number="0.0255" /><bold>ukkuṭikāya antaraghare gamissāmīti sikkhā karaṇīyā’’</bold>ti.</paragraph>
    <paragraph line="137">Na <pageBreak edition="Thai" number="2.0542" /> ukkuṭikāya antaraghare gantabbaṃ. Yo anādariyaṃ paṭicca ukkuṭikāya antaraghare gacchati, āpatti dukkaṭassa.</paragraph>
    <paragraph line="138">Anāpatti asañcicca…pe… ādikammikassāti.</paragraph>
    <centered line="139">Pañcamasikkhāpadaṃ niṭṭhitaṃ.</centered>
    <paragraph line="140" number="601"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū <alternatives line="3" extra="" separator="false"><alternative source-abbr="vri" source="vipassana research institut">pallatthikāya</alternative><alternative source-abbr="ka." source="cambodian">pallattikāya</alternative></alternatives>  antaraghare nisīdanti…pe….</paragraph>
    <paragraph line="141"><bold>‘‘Na pallatthikāya antaraghare nisīdissāmīti sikkhā karaṇīyā’’</bold>ti.</paragraph>
    <paragraph line="142">Na pallatthikāya antaraghare nisīditabbaṃ. Yo anādariyaṃ paṭicca hatthapallatthikāya vā dussapallatthikāya vā antaraghare nisīdati, āpatti dukkaṭassa.</paragraph>
    <centered line="143">Anāpatti asañcicca, assatiyā, ajānantassa, gilānassa, vāsūpagatassa, āpadāsu,</centered>
    <paragraph line="144">Ummattakassa, ādikammikassāti.</paragraph>
    <centered line="145">Chaṭṭhasikkhāpadaṃ niṭṭhitaṃ.</centered>
    <paragraph line="146" number="602"> Tena <pageBreak edition="Myanmar" number="0.0249" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho <pageBreak edition="Pali Text Society" number="4.0190" /> pana samayena chabbaggiyā bhikkhū asakkaccaṃ piṇḍapātaṃ paṭiggaṇhanti chaḍḍetukāmā viya…pe….</paragraph>
    <paragraph line="147"><bold>‘‘Sakkaccaṃ piṇḍapātaṃ paṭiggahessāmīti sikkhā karaṇīyā’’</bold>ti.</paragraph>
    <paragraph line="148">Sakkaccaṃ piṇḍapāto paṭiggahetabbo. Yo anādariyaṃ paṭicca asakkaccaṃ piṇḍapātaṃ paṭiggaṇhāti chaḍḍetukāmo viya, āpatti dukkaṭassa.</paragraph>
    <paragraph line="149">Anāpatti <pageBreak edition="Thai" number="2.0543" /><pageBreak edition="Vipassana Research Institut" number="0.0256" /> asañcicca…pe… ādikammikassāti.</paragraph>
    <centered line="150">Sattamasikkhāpadaṃ niṭṭhitaṃ.</centered>
    <paragraph line="151" number="603"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ olokentā piṇḍapātaṃ paṭiggaṇhanti, ākirantepi <alternatives line="11" extra="" separator="false"><alternative source-abbr="vri" source="vipassana research institut">atikkantepi</alternative><alternative source-abbr="sī." source="sri lanka">atikkamantepi</alternative></alternatives>  na jānanti…pe….</paragraph>
    <paragraph line="152"><bold>‘‘Pattasaññī piṇḍapātaṃ paṭiggahessāmīti sikkhā karaṇīyā’’</bold>ti.</paragraph>
    <paragraph line="153">Pattasaññinā piṇḍapāto paṭiggahetabbo. Yo anādariyaṃ paṭicca tahaṃ tahaṃ olokento piṇḍapātaṃ paṭiggaṇhāti, āpatti dukkaṭassa.</paragraph>
    <paragraph line="154">Anāpatti asañcicca…pe… ādikammikassāti.</paragraph>
    <centered line="155">Aṭṭhamasikkhāpadaṃ niṭṭhitaṃ.</centered>
    <paragraph line="156" number="604"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū piṇḍapātaṃ paṭiggaṇhantā sūpaññeva bahuṃ paṭiggaṇhanti…pe….</paragraph>
    <paragraph line="157"><bold>‘‘Samasūpakaṃ piṇḍapātaṃ paṭiggahessāmīti sikkhā karaṇīyā’’</bold>ti.</paragraph>
    <paragraph line="158"><bold>Sūpo</bold> nāma dve sūpā – muggasūpo, māsasūpo. Hatthahāriyo samasūpako piṇḍapāto paṭiggahetabbo. Yo anādariyaṃ paṭicca sūpaññeva bahuṃ paṭiggaṇhāti, āpatti dukkaṭassa.</paragraph>
    <paragraph line="159">Anāpatti asañcicca, assatiyā, ajānantassa, gilānassa, rasarase, ñātakānaṃ pavāritānaṃ, aññassatthāya, attano dhanena, āpadāsu, ummattakassa, ādikammikassāti.</paragraph>
    <centered line="160">Navamasikkhāpadaṃ niṭṭhitaṃ.</centered>
    <paragraph line="161" number="605"> Tena <pageBreak edition="Thai" number="2.0544" /><pageBreak edition="Myanmar" number="0.0250" /><pageBreak edition="Vipassana Research Institut" number="0.0257" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū thūpīkataṃ piṇḍapātaṃ paṭiggaṇhanti…pe….</paragraph>
    <paragraph line="162"><bold>‘‘<alternatives line="19" extra="" separator="false"><alternative source-abbr="vri" source="vipassana research institut">Samatittikaṃ</alternative><alternative source-abbr="ka." source="cambodian">samatitthikaṃ</alternative></alternatives></bold><bold>piṇḍapātaṃ paṭiggahessāmīti sikkhā karaṇīyā’’</bold>ti.</paragraph>
    <paragraph line="163"><alternatives line="27" extra="" separator="false"><alternative source-abbr="vri" source="vipassana research institut">Samatittiko</alternative><alternative source-abbr="ka." source="cambodian">samatitthikaṃ</alternative></alternatives> <pageBreak edition="Pali Text Society" number="4.0191" /> piṇḍapāto paṭiggahetabbo. Yo anādariyaṃ paṭicca thūpīkataṃ piṇḍapātaṃ paṭiggaṇhāti, āpatti dukkaṭassa.</paragraph>
    <centered line="164">Anāpatti asañcicca, assatiyā, ajānantassa, āpadāsu, ummattakassa, ādikammikassāti.</centered>
    <centered line="165">Dasamasikkhāpadaṃ niṭṭhitaṃ.</centered>
    <centered line="166">Khambhakatavaggo tatiyo.</centered>
    <title line="167">4. Sakkaccavaggo</title>
    <paragraph line="168" number="606"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū asakkaccaṃ piṇḍapātaṃ bhuñjanti abhuñjitukāmā viya…pe….</paragraph>
    <paragraph line="169"><bold>‘‘Sakkaccaṃ piṇḍapātaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="170">Sakkaccaṃ piṇḍapāto bhuñjitabbo. Yo anādariyaṃ paṭicca asakkaccaṃ piṇḍapātaṃ bhuñjati, āpatti dukkaṭassa.</paragraph>
    <centered line="171">Anāpatti asañcicca, assatiyā, ajānantassa, gilānassa, āpadāsu, ummattakassa,</centered>
    <paragraph line="172">Ādikammikassāti.</paragraph>
    <centered line="173">Paṭhamasikkhāpadaṃ niṭṭhitaṃ.</centered>
    <paragraph line="174" number="607"> Tena <pageBreak edition="Vipassana Research Institut" number="0.0258" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ olokentā piṇḍapātaṃ bhuñjanti, ākirantepi atikkantepi na jānanti…pe… <pageBreak edition="Thai" number="2.0545" />.</paragraph>
    <paragraph line="175"><bold>‘‘Pattasaññī</bold><pageBreak edition="Myanmar" number="0.0251" /><bold>piṇḍapātaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="176">Pattasaññinā piṇḍapāto bhuñjitabbo. Yo anādariyaṃ paṭicca tahaṃ tahaṃ olokento piṇḍapātaṃ bhuñjati, āpatti dukkaṭassa.</paragraph>
    <paragraph line="177">Anāpatti asañcicca…pe… ādikammikassāti.</paragraph>
    <centered line="178">Dutiyasikkhāpadaṃ niṭṭhitaṃ.</centered>
    <paragraph line="179" number="608"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ <alternatives line="35" extra="" separator="false"><alternative source-abbr="vri" source="vipassana research institut">omasitvā</alternative><alternative source-abbr="ka." source="cambodian">omadditvā</alternative></alternatives>  piṇḍapātaṃ bhuñjanti…pe….</paragraph>
    <paragraph line="180"><bold>‘‘Sapadānaṃ piṇḍapātaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="181">Sapadānaṃ piṇḍapāto bhuñjitabbo. Yo anādariyaṃ paṭicca tahaṃ tahaṃ <alternatives line="43" extra="" separator="false"><alternative source-abbr="vri" source="vipassana research institut">omasitvā</alternative><alternative source-abbr="ka." source="cambodian">omadditvā</alternative></alternatives>  piṇḍapātaṃ bhuñjati, āpatti dukkaṭassa.</paragraph>
    <paragraph line="182">Anāpatti asañcicca, assatiyā, ajānantassa, gilānassa, aññesaṃ dento omasati, aññassa bhājane ākiranto omasati, uttaribhaṅge, āpadāsu, ummattakassa, ādikammikassāti.</paragraph>
    <centered line="183">Tatiyasikkhāpadaṃ niṭṭhitaṃ.</centered>
    <paragraph line="184" number="609"> Tena <pageBreak edition="Pali Text Society" number="4.0192" /> samayena buddho bhagavā sāvatthiyaṃ viharati jetavane anāthapiṇḍikassa ārāme <pageBreak edition="Vipassana Research Institut" number="0.0259" />. Tena kho pana samayena chabbaggiyā bhikkhū piṇḍapātaṃ bhuñjantā sūpaññeva bahuṃ bhuñjanti…pe….</paragraph>
    <paragraph line="185"><bold>‘‘Samasūpakaṃ piṇḍapātaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="186"><bold>Sūpo</bold> nāma dve sūpā – muggasūpo, māsasūpo hatthahāriyo. Samasūpako piṇḍapāto bhuñjitabbo. Yo anādariyaṃ paṭicca sūpaññeva bahuṃ bhuñjati, āpatti dukkaṭassa.</paragraph>
    <paragraph line="187">Anāpatti asañcicca, assatiyā, ajānantassa, gilānassa, rasarase <pageBreak edition="Thai" number="2.0546" />, ñātakānaṃ pavāritānaṃ, attano dhanena, āpadāsu, ummattakassa, ādikammikassāti.</paragraph>
    <centered line="188">Catutthasikkhāpadaṃ niṭṭhitaṃ.</centered>
    <paragraph line="189" number="610"> Tena <pageBreak edition="Myanmar" number="0.0252" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū thūpakato omadditvā piṇḍapātaṃ bhuñjanti…pe….</paragraph>
    <paragraph line="190"><bold>‘‘Na thūpakato omadditvā piṇḍapātaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="191">Na thūpakato omadditvā piṇḍapāto bhuñjitabbo. Yo anādariyaṃ paṭicca thūpakato omadditvā piṇḍapātaṃ bhuñjati āpatti dukkaṭassa.</paragraph>
    <paragraph line="192">Anāpatti asañcicca, assatiyā, ajānantassa, gilānassa, parittake sese ekato saṃkaḍḍhitvā omadditvā bhuñjati, āpadāsu, ummattakassa, ādikammikassāti.</paragraph>
    <centered line="193">Pañcamasikkhāpadaṃ niṭṭhitaṃ.</centered>
    <paragraph line="194" number="611"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sūpampi byañjanampi odanena paṭicchādenti bhiyyokamyataṃ upādāya…pe….</paragraph>
    <paragraph line="195"><bold>‘‘Na</bold><pageBreak edition="Vipassana Research Institut" number="0.0260" /><bold>sūpaṃ vā byañjanaṃ vā odanena paṭicchādessāmi bhiyyokamyataṃ upādāyāti sikkhā karaṇīyā’’</bold>ti.</paragraph>
    <paragraph line="196">Na sūpaṃ vā byañjanaṃ vā odanena paṭicchādetabbaṃ bhiyyokamyataṃ upādāya. Yo anādariyaṃ paṭicca sūpaṃ vā byañjanaṃ vā odanena paṭicchādeti bhiyyokamyataṃ upādāya, āpatti dukkaṭassa.</paragraph>
    <paragraph line="197">Anāpatti asañcicca, assatiyā, ajānantassa, sāmikā paṭicchādetvā denti, na bhiyyokamyataṃ upādāya, āpadāsu, ummattakassa <pageBreak edition="Thai" number="2.0547" />, ādikammikassāti.</paragraph>
    <centered line="198">Chaṭṭhasikkhāpadaṃ niṭṭhitaṃ.</centered>
    <paragraph line="199" number="612"> Tena <pageBreak edition="Pali Text Society" number="4.0193" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sūpampi odanampi attano atthāya viññāpetvā bhuñjanti. Manussā ujjhāyanti khiyyanti vipācenti – ‘‘kathañhi nāma samaṇā sakyaputtiyā sūpampi odanampi attano atthāya viññāpetvā bhuñjissanti! Kassa sampannaṃ na manāpaṃ <pageBreak edition="Myanmar" number="0.0253" />! Kassa sāduṃ na ruccatī’’ti! Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma chabbaggiyā bhikkhū sūpampi odanampi attano atthāya viññāpetvā bhuñjissantī’’ti…pe… saccaṃ kira tumhe, bhikkhave, sūpampi odanampi attano atthāya viññāpetvā bhuñjathāti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma tumhe, moghapurisā, sūpampi odanampi attano atthāya viññāpetvā bhuñjissatha! Netaṃ, moghapurisā, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="200"><bold>‘‘Na sūpaṃ vā odanaṃ vā attano atthāya viññāpetvā bhuñjissāmīti sikkhā karaṇīyā’’</bold>ti.</paragraph>
    <paragraph line="201">Evañcidaṃ bhagavatā bhikkhūnaṃ sikkhāpadaṃ paññattaṃ hoti.</paragraph>
    <paragraph line="202" number="613"> Tena <pageBreak edition="Vipassana Research Institut" number="0.0261" /> kho pana samayena bhikkhū gilānā honti. Gilānapucchakā bhikkhū gilāne bhikkhū etadavocuṃ – ‘‘kaccāvuso, khamanīyaṃ, kacci yāpanīya’’nti? ‘‘Pubbe mayaṃ, āvuso, sūpampi odanampi attano atthāya <pageBreak edition="Thai" number="2.0548" /> viññāpetvā bhuñjāma, tena no phāsu hoti. Idāni pana – ‘‘bhagavatā paṭikkhitta’’nti kukkuccāyantā na viññāpema, tena no na phāsu hotī’’ti. Bhagavato etamatthaṃ ārocesuṃ…pe… anujānāmi, bhikkhave, gilānena bhikkhunā sūpampi odanampi attano atthāya viññāpetvā bhuñjituṃ. Evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="203"><bold>‘‘Na sūpaṃ vā odanaṃ vā agilāno attano atthāya viññāpetvā bhuñjissāmīti sikkhā karaṇīyā’’</bold>ti.</paragraph>
    <paragraph line="204">Na sūpaṃ vā odanaṃ vā agilānena attano atthāya viññāpetvā bhuñjitabbaṃ. Yo anādariyaṃ paṭicca sūpaṃ vā odanaṃ vā agilāno attano atthāya viññāpetvā bhuñjati, āpatti dukkaṭassa.</paragraph>
    <paragraph line="205">Anāpatti asañcicca, assatiyā, ajānantassa, gilānassa, ñātakānaṃ pavāritānaṃ, aññassatthāya, attano dhanena, āpadāsu, ummattakassa, ādikammikassāti.</paragraph>
    <centered line="206">Sattamasikkhāpadaṃ niṭṭhitaṃ.</centered>
    <paragraph line="207" number="614"> Tena <pageBreak edition="Pali Text Society" number="4.0194" /><pageBreak edition="Myanmar" number="0.0254" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ujjhānasaññī paresaṃ pattaṃ olokenti…pe….</paragraph>
    <paragraph line="208"><bold>‘‘Na ujjhānasaññī paresaṃ pattaṃ olokessāmīti sikkhā karaṇīyā’’</bold>ti.</paragraph>
    <paragraph line="209">Na ujjhānasaññinā paresaṃ patto oloketabbo. Yo anādariyaṃ paṭicca ujjhānasaññī paresaṃ pattaṃ oloketi, āpatti dukkaṭassa.</paragraph>
    <paragraph line="210">Anāpatti <pageBreak edition="Vipassana Research Institut" number="0.0262" /> asañcicca, assatiyā, ajānantassa, ‘‘dassāmī’’ti vā <pageBreak edition="Thai" number="2.0549" /> ‘‘dāpessāmī’’ti vā oloketi, na ujjhānasaññissa, āpadāsu, ummattakassa, ādikammikassāti.</paragraph>
    <centered line="211">Aṭṭhamasikkhāpadaṃ niṭṭhitaṃ.</centered>
    <paragraph line="212" number="615"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū mahantaṃ kabaḷaṃ karonti…pe….</paragraph>
    <paragraph line="213"><bold>‘‘Nātimahantaṃ kabaḷaṃ karissāmīti sikkhā karaṇīyā’’</bold>ti.</paragraph>
    <paragraph line="214">Nātimahanto kabaḷo kātabbo. Yo anādariyaṃ paṭicca mahantaṃ kabaḷaṃ karoti, āpatti dukkaṭassa.</paragraph>
    <paragraph line="215">Anāpatti asañcicca, assatiyā, ajānantassa, gilānassa, khajjake, phalāphale, uttaribhaṅge, āpadāsu, ummattakassa, ādikammikassāti.</paragraph>
    <centered line="216">Navamasikkhāpadaṃ niṭṭhitaṃ.</centered>
    <paragraph line="217" number="616"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū dīghaṃ ālopaṃ karonti…pe….</paragraph>
    <paragraph line="218"><bold>‘‘Parimaṇḍalaṃ ālopaṃ karissāmīti sikkhā karaṇīyā’’</bold>ti.</paragraph>
    <paragraph line="219">Parimaṇḍalo ālopo kātabbo. Yo anādariyaṃ paṭicca dīghaṃ ālopaṃ karoti, āpatti dukkaṭassa.</paragraph>
    <paragraph line="220">Anāpatti <pageBreak edition="Myanmar" number="0.0255" /> asañcicca, assatiyā, ajānantassa, gilānassa, khajjake, phalāphale, uttaribhaṅge, āpadāsu, ummattakassa, ādikammikassāti.</paragraph>
    <centered line="221">Dasamasikkhāpadaṃ niṭṭhitaṃ.</centered>
    <centered line="222">Sakkaccavaggo catuttho.</centered>
    <title line="223">5. Kabaḷavaggo</title>
    <paragraph line="224" number="617"> Tena <pageBreak edition="Thai" number="2.0550" /><pageBreak edition="Vipassana Research Institut" number="0.0263" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū anāhaṭe kabaḷe mukhadvāraṃ vivaranti…pe….</paragraph>
    <paragraph line="225"><bold>‘‘Na</bold><pageBreak edition="Pali Text Society" number="4.0195" /><bold>anāhaṭe kabaḷe mukhadvāraṃ vivarissāmīti sikkhā karaṇīyā’’</bold>ti.</paragraph>
    <paragraph line="226">Na anāhaṭe kabaḷe mukhadvāraṃ vivaritabbaṃ. Yo anādariyaṃ paṭicca anāhaṭe kabaḷe mukhadvāraṃ vivarati, āpatti dukkaṭassa.</paragraph>
    <paragraph line="227">Anāpatti asañcicca…pe… ādikammikassāti.</paragraph>
    <centered line="228">Paṭhamasikkhāpadaṃ niṭṭhitaṃ.</centered>
    <paragraph line="229" number="618"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū bhuñjamānā sabbaṃ hatthaṃ mukhe pakkhipanti…pe….</paragraph>
    <paragraph line="230"><bold>‘‘Na bhuñjamāno sabbaṃ hatthaṃ mukhe pakkhipissāmīti sikkhākaraṇīyā’’</bold>ti.</paragraph>
    <paragraph line="231">Na bhuñjamānena sabbo hattho mukhe pakkhipitabbo. Yo anādariyaṃ paṭicca bhuñjamāno sabbaṃ hatthaṃ mukhe pakkhipati, āpatti dukkaṭassa.</paragraph>
    <paragraph line="232">Anāpatti asañcicca…pe… ādikammikassāti.</paragraph>
    <centered line="233">Dutiyasikkhāpadaṃ niṭṭhitaṃ.</centered>
    <paragraph line="234" number="619"> Tena <pageBreak edition="Vipassana Research Institut" number="0.0264" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sakabaḷena mukhena byāharanti…pe….</paragraph>
    <paragraph line="235"><bold>‘‘Na</bold><pageBreak edition="Myanmar" number="0.0256" /><bold>sakabaḷena mukhena byāharissāmīti sikkhā karaṇīyā’’</bold>ti.</paragraph>
    <paragraph line="236">Na sakabaḷena mukhena byāharitabbaṃ. Yo anādariyaṃ paṭicca sakabaḷena <pageBreak edition="Thai" number="2.0551" /> mukhena byāharati, āpatti dukkaṭassa.</paragraph>
    <paragraph line="237">Anāpatti asañcicca…pe… ādikammikassāti.</paragraph>
    <centered line="238">Tatiyasikkhāpadaṃ niṭṭhitaṃ.</centered>
    <paragraph line="239" number="620"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū piṇḍukkhepakaṃ bhuñjanti…pe….</paragraph>
    <paragraph line="240"><bold>‘‘Na piṇḍukkhepakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="241">Na piṇḍukkhepakaṃ bhuñjitabbaṃ. Yo anādariyaṃ paṭicca piṇḍukkhepakaṃ bhuñjati, āpatti dukkaṭassa.</paragraph>
    <paragraph line="242">Anāpatti asañcicca, assatiyā, ajānantassa, gilānassa, khajjake, phalāphale, āpadāsu, ummattakassa, ādikammikassāti.</paragraph>
    <centered line="243">Catutthasikkhāpadaṃ niṭṭhitaṃ.</centered>
    <paragraph line="244" number="621"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kabaḷāvacchedakaṃ bhuñjanti…pe….</paragraph>
    <paragraph line="245"><bold>‘‘Na</bold><pageBreak edition="Pali Text Society" number="4.0196" /><bold>kabaḷāvacchedakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="246">Na <pageBreak edition="Vipassana Research Institut" number="0.0265" /> kabaḷāvacchedakaṃ bhuñjitabbaṃ. Yo anādariyaṃ paṭicca kabaḷāvacchedakaṃ bhuñjati, āpatti dukkaṭassa.</paragraph>
    <paragraph line="247">Anāpatti asañcicca, assatiyā, ajānantassa, gilānassa, khajjake phalāphale, uttaribhaṅge, āpadāsu, ummattakassa, ādikammikassāti.</paragraph>
    <centered line="248">Pañcamasikkhāpadaṃ niṭṭhitaṃ.</centered>
    <paragraph line="249" number="622"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū avagaṇḍakārakaṃ bhuñjanti…pe….</paragraph>
    <paragraph line="250"><bold>‘‘Na</bold><pageBreak edition="Myanmar" number="0.0257" /><bold>avagaṇḍakārakaṃ bhuñjissāmīti sikkhā</bold><pageBreak edition="Thai" number="2.0552" /><bold>karaṇīyā’’</bold>ti.</paragraph>
    <paragraph line="251">Na avagaṇḍakārakaṃ bhuñjitabbaṃ. Yo anādariyaṃ paṭicca ekato vā ubhato vā gaṇḍaṃ katvā bhuñjati, āpatti dukkaṭassa.</paragraph>
    <paragraph line="252">Anāpatti asañcicca, assatiyā, ajānantassa, gilānassa, phalāphale, āpadāsu, ummattakassa, ādikammikassāti.</paragraph>
    <centered line="253">Chaṭṭhasikkhāpadaṃ niṭṭhitaṃ.</centered>
    <paragraph line="254" number="623"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū hatthaniddhunakaṃ bhuñjanti…pe….</paragraph>
    <paragraph line="255"><bold>‘‘Na hatthaniddhunakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="256">Na hatthaniddhunakaṃ bhuñjitabbaṃ. Yo anādariyaṃ paṭicca hatthaniddhunakaṃ bhuñjati, āpatti dukkaṭassa.</paragraph>
    <paragraph line="257">Anāpatti <pageBreak edition="Vipassana Research Institut" number="0.0266" /> asañcicca, assatiyā, ajānantassa, gilānassa, kacavaraṃ chaḍḍento hatthaṃ niddhunāti, āpadāsu, ummattakassa, ādikammikassāti.</paragraph>
    <centered line="258">Sattamasikkhāpadaṃ niṭṭhitaṃ.</centered>
    <paragraph line="259" number="624"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sitthāvakārakaṃ bhuñjanti…pe….</paragraph>
    <paragraph line="260"><bold>‘‘Na sitthāvakārakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="261">Na sitthāvakārakaṃ bhuñjitabbaṃ. Yo anādariyaṃ paṭicca sitthāvakārakaṃ bhuñjati, āpatti dukkaṭassa.</paragraph>
    <paragraph line="262">Anāpatti asañcicca, assatiyā, ajānantassa, gilānassa, kacavaraṃ <pageBreak edition="Pali Text Society" number="4.0197" /> chaḍḍento sitthaṃ chaḍḍayati, āpadāsu, ummattakassa, ādikammikassāti <pageBreak edition="Thai" number="2.0553" />.</paragraph>
    <centered line="263">Aṭṭhamasikkhāpadaṃ niṭṭhitaṃ.</centered>
    <paragraph line="264" number="625"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū jivhānicchārakaṃ bhuñjanti…pe….</paragraph>
    <paragraph line="265"><bold>‘‘Na</bold><pageBreak edition="Myanmar" number="0.0258" /><bold>jivhānicchārakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="266">Na jivhānicchārakaṃ bhuñjitabbaṃ. Yo anādariyaṃ paṭicca jivhānicchārakaṃ bhuñjati, āpatti dukkaṭassa.</paragraph>
    <paragraph line="267">Anāpatti asañcicca…pe… ādikammikassāti.</paragraph>
    <centered line="268">Navamasikkhāpadaṃ niṭṭhitaṃ.</centered>
    <paragraph line="269" number="626"> Tena <pageBreak edition="Vipassana Research Institut" number="0.0267" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū capucapukārakaṃ bhuñjanti…pe….</paragraph>
    <paragraph line="270"><bold>‘‘Na capucapukārakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="271">Na capucapukārakaṃ bhuñjitabbaṃ. Yo anādariyaṃ paṭicca capucapukārakaṃ bhuñjati, āpatti dukkaṭassa.</paragraph>
    <paragraph line="272">Anāpatti asañcicca…pe… ādikammikassāti.</paragraph>
    <centered line="273">Dasamasikkhāpadaṃ niṭṭhitaṃ.</centered>
    <centered line="274">Kabaḷavaggo pañcamo.</centered>
    <title line="275">6. Surusuruvaggo</title>
    <paragraph line="276" number="627"> Tena samayena buddho bhagavā kosambiyaṃ viharati ghositārāme. Tena kho pana samayena aññatarena brāhmaṇena saṅghassa payopānaṃ <pageBreak edition="Thai" number="2.0554" /> paṭiyattaṃ hoti. Bhikkhū surusurukārakaṃ khīraṃ pivanti. Aññataro naṭapubbako bhikkhu evamāha – ‘‘sabboyaṃ maññe saṅgho sītīkato’’ti. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma bhikkhu saṅghaṃ ārabbha davaṃ karissatī’’ti…pe… saccaṃ kira tvaṃ, bhikkhu, saṅghaṃ ārabbha davaṃ akāsīti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma tvaṃ, moghapurisa, saṅghaṃ ārabbha davaṃ karissasi! Netaṃ, moghapurisa, appasannānaṃ vā pasādāya…pe… vigarahitvā…pe… dhammiṃ kathaṃ katvā bhikkhū āmantesi – ‘‘na, bhikkhave, buddhaṃ vā dhammaṃ vā <pageBreak edition="Myanmar" number="0.0259" /> saṅghaṃ vā ārabbha davo kātabbo. Yo kareyya, āpatti dukkaṭassā’’ti. Atha kho bhagavā taṃ bhikkhuṃ anekapariyāyena vigarahitvā dubbharatāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="277"><bold>‘‘Na</bold><pageBreak edition="Vipassana Research Institut" number="0.0268" /><bold>surusurukārakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="278">Na surusurukārakaṃ <pageBreak edition="Pali Text Society" number="4.0198" /> bhuñjitabbaṃ. Yo anādariyaṃ paṭicca surusurukārakaṃ bhuñjati, āpatti dukkaṭassa.</paragraph>
    <paragraph line="279">Anāpatti asañcicca…pe… ādikammikassāti.</paragraph>
    <centered line="280">Paṭhamasikkhāpadaṃ niṭṭhitaṃ.</centered>
    <paragraph line="281" number="628"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū hatthanillehakaṃ bhuñjanti…pe….</paragraph>
    <paragraph line="282"><bold>‘‘Na hatthanillehakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="283">Na <pageBreak edition="Thai" number="2.0555" /> hatthanillehakaṃ bhuñjitabbaṃ. Yo anādariyaṃ paṭicca hatthanillehakaṃ bhuñjati, āpatti dukkaṭassa.</paragraph>
    <paragraph line="284">Anāpatti asañcicca…pe… ādikammikassāti.</paragraph>
    <centered line="285">Dutiyasikkhāpadaṃ niṭṭhitaṃ.</centered>
    <paragraph line="286" number="629"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pattanillehakaṃ bhuñjanti…pe….</paragraph>
    <paragraph line="287"><bold>‘‘Na pattanillehakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="288">Na pattanillehakaṃ bhuñjitabbaṃ. Yo anādariyaṃ paṭicca pattanillehakaṃ bhuñjati, āpatti dukkaṭassa.</paragraph>
    <paragraph line="289">Anāpatti <pageBreak edition="Vipassana Research Institut" number="0.0269" /> asañcicca, assatiyā, ajānantassa, gilānassa, parittake sese ekato saṅkaḍḍhitvā nillehitvā bhuñjati, āpadāsu, ummattakassa, ādikammikassāti.</paragraph>
    <centered line="290">Tatiyasikkhāpadaṃ niṭṭhitaṃ.</centered>
    <paragraph line="291" number="630"> Tena <pageBreak edition="Myanmar" number="0.0260" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū oṭṭhanillehakaṃ bhuñjanti…pe….</paragraph>
    <paragraph line="292"><bold>‘‘Na oṭṭhanillehakaṃ bhuñjissāmīti sikkhā karaṇīyā’’</bold>ti.</paragraph>
    <paragraph line="293">Na oṭṭhanillehakaṃ bhuñjitabbaṃ. Yo anādariyaṃ paṭicca oṭṭhanillehakaṃ bhuñjati, āpatti dukkaṭassa.</paragraph>
    <paragraph line="294">Anāpatti asañcicca…pe… ādikammikassāti.</paragraph>
    <centered line="295">Catutthasikkhāpadaṃ niṭṭhitaṃ.</centered>
    <paragraph line="296" number="631"> Tena samayena buddho bhagavā bhaggesu viharati <alternatives line="51" extra="" separator="true"><alternative source-abbr="vri" source="vipassana research institut">susumāragire</alternative><alternative source-abbr="sī." source="sri lanka">suṃsumāragire</alternative><alternative source-abbr="syā." source="thai">suṃsumāragire</alternative><alternative source-abbr="ka." source="cambodian">saṃsumāragire</alternative></alternatives>  bhesakaḷāvane <pageBreak edition="Thai" number="2.0556" /> migadāye. Tena kho pana samayena bhikkhū <alternatives line="60" extra="" separator="false"><alternative source-abbr="vri" source="vipassana research institut">kokanade</alternative><alternative source-abbr="ka." source="cambodian">kokanude</alternative></alternatives>  pāsāde sāmisena hatthena pānīyathālakaṃ paṭiggaṇhanti. Manussā ujjhāyanti khiyyanti vipācenti – ‘‘kathañhi nāma samaṇā sakyaputtiyā sāmisena hatthena pānīyathālakaṃ paṭiggahessanti, seyyathāpi gihī kāmabhogino’’ti! Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma bhikkhū sāmisena hatthena pānīyathālakaṃ paṭiggahessantī’’ti…pe… saccaṃ kira, bhikkhave, bhikkhū sāmisena hatthena pānīyathālakaṃ paṭiggaṇhantīti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma te, bhikkhave, moghapurisā sāmisena hatthena pānīyathālakaṃ paṭiggahessanti! Netaṃ, bhikkhave, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="297"><bold>‘‘Na sāmisena hatthena pānīyathālakaṃ paṭiggahessāmīti sikkhā karaṇīyā’’</bold>ti.</paragraph>
    <paragraph line="298">Na <pageBreak edition="Pali Text Society" number="4.0199" /><pageBreak edition="Vipassana Research Institut" number="0.0270" /> sāmisena hatthena pānīyathālako paṭiggahetabbo. Yo anādariyaṃ paṭicca sāmisena hatthena pānīyathālakaṃ paṭiggaṇhāti, āpatti dukkaṭassa.</paragraph>
    <paragraph line="299">Anāpatti <pageBreak edition="Myanmar" number="0.0261" /> asañcicca, assatiyā, ajānantassa, gilānassa, ‘‘dhovissāmī’’ti vā ‘‘dhovāpessāmī’’ti vā paṭiggaṇhāti, āpadāsu, ummattakassa, ādikammikassāti.</paragraph>
    <centered line="300">Pañcamasikkhāpadaṃ niṭṭhitaṃ.</centered>
    <paragraph line="301" number="632"> Tena <pageBreak edition="Thai" number="2.0557" /> samayena buddho bhagavā bhaggesu viharati susumāragire bhesakaḷāvane migadāye. Tena kho pana samayena bhikkhū kokanade pāsāde sasitthakaṃ pattadhovanaṃ antaraghare chaḍḍenti. Manussā ujjhāyanti khiyyanti vipācenti – ‘‘kathañhi nāma samaṇā sakyaputtiyā sasitthakaṃ pattadhovanaṃ antaraghare chaḍḍessanti, seyyathāpi gihī kāmabhogino’’ti! Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma bhikkhū sasitthakaṃ pattadhovanaṃ antaraghare chaḍḍessantī’’ti…pe… saccaṃ kira, bhikkhave, bhikkhū sasitthakaṃ pattadhovanaṃ antaraghare chaḍḍentīti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma te, bhikkhave, moghapurisā sasitthakaṃ pattadhovanaṃ antaraghare chaḍḍessanti! Netaṃ, bhikkhave, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="302"><bold>‘‘Na sasitthakaṃ pattadhovanaṃ antaraghare chaḍḍessāmīti sikkhā karaṇīyā’’</bold>ti.</paragraph>
    <paragraph line="303">Na sasitthakaṃ pattadhovanaṃ antaraghare chaḍḍetabbaṃ. Yo anādariyaṃ paṭicca sasitthakaṃ pattadhovanaṃ antaraghare chaḍḍeti, āpatti dukkaṭassa.</paragraph>
    <paragraph line="304">Anāpatti asañcicca, assatiyā, ajānantassa, gilānassa, uddharitvā vā bhinditvā vā paṭiggahe vā nīharitvā vā chaḍḍeti, āpadāsu, ummattakassa, ādikammikassāti.</paragraph>
    <centered line="305">Chaṭṭhasikkhāpadaṃ niṭṭhitaṃ.</centered>
    <paragraph line="306" number="633"> Tena <pageBreak edition="Thai" number="2.0558" /><pageBreak edition="Vipassana Research Institut" number="0.0271" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū chattapāṇissa dhammaṃ desenti. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma chabbaggiyā bhikkhū chattapāṇissa <pageBreak edition="Myanmar" number="0.0262" /> dhammaṃ desessantī’’ti…pe… saccaṃ kira tumhe, bhikkhave, chattapāṇissa dhammaṃ desethāti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma tumhe, moghapurisā, chattapāṇissa dhammaṃ desessatha! Netaṃ, moghapurisā, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="307"><bold>‘‘Na chattapāṇissa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="308">Evañcidaṃ bhagavatā bhikkhūnaṃ sikkhāpadaṃ paññattaṃ hoti.</paragraph>
    <paragraph line="309" number="634"> Tena kho pana samayena bhikkhū chattapāṇissa gilānassa dhammaṃ <pageBreak edition="Pali Text Society" number="4.0200" /> desetuṃ kukkuccāyanti. Manussā ujjhāyanti khiyyanti vipācenti – ‘‘kathañhi nāma samaṇā sakyaputtiyā chattapāṇissa gilānassa dhammaṃ na desessantī’’ti! Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi – ‘‘anujānāmi, bhikkhave, chattapāṇissa gilānassa dhammaṃ desetuṃ. Evañca pana <pageBreak edition="Thai" number="2.0559" />, bhikkhave, imaṃ sikkhāpadaṃ uddiseyyātha –</paragraph>
    <paragraph line="310"><bold>‘‘Na chattapāṇissa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="311"><bold>Chattaṃ</bold> nāma tīṇi chattāni – setacchattaṃ, kilañjacchattaṃ, paṇṇacchattaṃ maṇḍalabaddhaṃ salākabaddhaṃ.</paragraph>
    <paragraph line="312"><bold>Dhammo</bold> nāma buddhabhāsito sāvakabhāsito isibhāsito devatābhāsito atthūpasañhito dhammūpasañhito.</paragraph>
    <paragraph line="313"><bold>Deseyyā</bold>ti padena deseti, pade pade āpatti dukkaṭassa. Akkharāya deseti, akkharakkharāya <pageBreak edition="Vipassana Research Institut" number="0.0272" /> āpatti dukkaṭassa. Na chattapāṇissa agilānassa dhammo desetabbo. Yo anādariyaṃ paṭicca chattapāṇissa agilānassa dhammaṃ deseti, āpatti dukkaṭassa.</paragraph>
    <paragraph line="314">Anāpatti asañcicca…pe… ādikammikassāti.</paragraph>
    <centered line="315">Sattamasikkhāpadaṃ niṭṭhitaṃ.</centered>
    <paragraph line="316" number="635"> Tena <pageBreak edition="Myanmar" number="0.0263" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū daṇḍapāṇissa dhammaṃ desenti…pe….</paragraph>
    <paragraph line="317"><bold>‘‘Na daṇḍapāṇissa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="318"><bold>Daṇḍo</bold> nāma majjhimassa purisassa catuhattho daṇḍo. Tato ukkaṭṭho adaṇḍo, omako adaṇḍo.</paragraph>
    <paragraph line="319">Na daṇḍapāṇissa agilānassa dhammo desetabbo. Yo anādariyaṃ paṭicca daṇḍapāṇissa agilānassa dhammaṃ deseti, āpatti dukkaṭassa.</paragraph>
    <paragraph line="320">Anāpatti <pageBreak edition="Thai" number="2.0560" /> asañcicca…pe… ādikammikassāti.</paragraph>
    <centered line="321">Aṭṭhamasikkhāpadaṃ niṭṭhitaṃ.</centered>
    <paragraph line="322" number="636"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū satthapāṇissa dhammaṃ desenti…pe….</paragraph>
    <paragraph line="323"><bold>‘‘Na satthapāṇissa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="324"><bold>Satthaṃ</bold><pageBreak edition="Pali Text Society" number="4.0201" /> nāma ekatodhāraṃ ubhatodhāraṃ paharaṇaṃ.</paragraph>
    <paragraph line="325">Na <pageBreak edition="Vipassana Research Institut" number="0.0273" /> satthapāṇissa agilānassa dhammo desetabbo. Yo anādariyaṃ paṭicca satthapāṇissa agilānassa dhammaṃ deseti, āpatti dukkaṭassa.</paragraph>
    <paragraph line="326">Anāpatti asañcicca…pe… ādikammikassāti.</paragraph>
    <centered line="327">Navamasikkhāpadaṃ niṭṭhitaṃ.</centered>
    <paragraph line="328" number="637"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū āvudhapāṇissa dhammaṃ desenti…pe….</paragraph>
    <paragraph line="329"><bold>‘‘Na āvudhapāṇissa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="330"><bold>Āvudhaṃ</bold> nāma cāpo kodaṇḍo.</paragraph>
    <paragraph line="331">Na <pageBreak edition="Myanmar" number="0.0264" /> āvudhapāṇissa agilānassa dhammo desetabbo. Yo anādariyaṃ paṭicca āvudhapāṇissa agilānassa dhammaṃ deseti, āpatti dukkaṭassa.</paragraph>
    <paragraph line="332">Anāpatti asañcicca…pe… ādikammikassāti.</paragraph>
    <centered line="333">Dasamasikkhāpadaṃ niṭṭhitaṃ.</centered>
    <centered line="334">Surusuruvaggo chaṭṭho.</centered>
    <title line="335">7. Pādukavaggo</title>
    <paragraph line="336" number="638"> Tena <pageBreak edition="Thai" number="2.0561" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pādukāruḷhassa dhammaṃ desenti…pe….</paragraph>
    <paragraph line="337"><bold>‘‘Na</bold><pageBreak edition="Vipassana Research Institut" number="0.0274" /><bold>pādukāruḷhassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="338">Na pādukāruḷhassa agilānassa dhammo desetabbo. Yo anādariyaṃ paṭicca akkantassa vā paṭimukkassa vā omukkassa vā agilānassa dhammaṃ deseti, āpatti dukkaṭassa.</paragraph>
    <paragraph line="339">Anāpatti asañcicca…pe… ādikammikassāti.</paragraph>
    <centered line="340">Paṭhamasikkhāpadaṃ niṭṭhitaṃ.</centered>
    <paragraph line="341" number="639"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū upāhanāruḷhassa dhammaṃ desenti…pe….</paragraph>
    <paragraph line="342"><bold>‘‘Na upāhanāruḷhassa agilānassa dhammaṃ desessāmīti sikkhākaraṇīyā’’</bold>ti.</paragraph>
    <paragraph line="343">Na upāhanāruḷhassa agilānassa dhammo desetabbo. Yo anādariyaṃ paṭicca akkantassa vā paṭimukkassa vā omukkassa vā agilānassa dhammaṃ deseti, āpatti dukkaṭassa.</paragraph>
    <paragraph line="344">Anāpatti asañcicca…pe… ādikammikassāti.</paragraph>
    <centered line="345">Dutiyasikkhāpadaṃ niṭṭhitaṃ.</centered>
    <paragraph line="346" number="640"> Tena <pageBreak edition="Myanmar" number="0.0265" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū yānagatassa dhammaṃ desenti…pe….</paragraph>
    <paragraph line="347"><bold>‘‘Na yānagatassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="348"><bold>Yānaṃ</bold><pageBreak edition="Thai" number="2.0562" /> nāma vayhaṃ ratho sakaṭaṃ sandamānikā sivikā pāṭaṅkī.</paragraph>
    <paragraph line="349">Na yānagatassa agilānassa dhammo desetabbo. Yo anādariyaṃ paṭicca yānagatassa agilānassa dhammaṃ deseti, āpatti dukkaṭassa.</paragraph>
    <paragraph line="350">Anāpatti <pageBreak edition="Vipassana Research Institut" number="0.0275" /> asañcicca…pe… ādikammikassāti.</paragraph>
    <centered line="351">Tatiyasikkhāpadaṃ niṭṭhitaṃ.</centered>
    <paragraph line="352" number="641"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho <pageBreak edition="Pali Text Society" number="4.0202" /> pana samayena chabbaggiyā bhikkhū sayanagatassa dhammaṃ desenti…pe….</paragraph>
    <paragraph line="353"><bold>‘‘Na sayanagatassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="354">Na sayanagatassa agilānassa dhammo desetabbo. Yo anādariyaṃ paṭicca antamaso chamāyampi nipannassa sayanagatassa agilānassa dhammaṃ deseti, āpatti dukkaṭassa.</paragraph>
    <paragraph line="355">Anāpatti asañcicca…pe… ādikammikassāti.</paragraph>
    <centered line="356">Catutthasikkhāpadaṃ niṭṭhitaṃ.</centered>
    <paragraph line="357" number="642"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pallatthikāya nisinnassa dhammaṃ desenti…pe….</paragraph>
    <paragraph line="358"><bold>‘‘Na pallatthikāya nisinnassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="359">Na <pageBreak edition="Myanmar" number="0.0266" /> pallatthikāya nisinnassa agilānassa dhammo desetabbo. Yo anādariyaṃ paṭicca hatthapallatthikāya vā dussapallatthikāya vā nisinnassa agilānassa dhammaṃ deseti, āpatti dukkaṭassa.</paragraph>
    <paragraph line="360">Anāpatti <pageBreak edition="Thai" number="2.0563" /> asañcicca…pe… ādikammikassāti.</paragraph>
    <centered line="361">Pañcamasikkhāpadaṃ niṭṭhitaṃ.</centered>
    <paragraph line="362" number="643"> Tena <pageBreak edition="Vipassana Research Institut" number="0.0276" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū veṭhitasīsassa dhammaṃ desenti…pe….</paragraph>
    <paragraph line="363"><bold>‘‘Na veṭhitasīsassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="364"><bold>Veṭhitasīso</bold> nāma kesantaṃ na dassāpetvā veṭhito hoti.</paragraph>
    <paragraph line="365">Na veṭhitasīsassa agilānassa dhammo desetabbo. Yo anādariyaṃ paṭicca veṭhitasīsassa agilānassa dhammaṃ deseti, āpatti dukkaṭassa.</paragraph>
    <paragraph line="366">Anāpatti asañcicca, assatiyā, ajānantassa, gilānassa, kesantaṃ vivarāpetvā deseti, āpadāsu, ummattakassa, ādikammikassāti.</paragraph>
    <centered line="367">Chaṭṭhasikkhāpadaṃ niṭṭhitaṃ.</centered>
    <paragraph line="368" number="644"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū oguṇṭhitasīsassa dhammaṃ desenti…pe….</paragraph>
    <paragraph line="369"><bold>‘‘Na oguṇṭhitasīsassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="370"><bold>Oguṇṭhitasīso</bold><pageBreak edition="Pali Text Society" number="4.0203" /> nāma sasīsaṃ pāruto vuccati.</paragraph>
    <paragraph line="371">Na oguṇṭhitasīsassa agilānassa dhammo desetabbo. Yo anādariyaṃ paṭicca oguṇṭhitasīsassa agilānassa dhammaṃ deseti, āpatti dukkaṭassa.</paragraph>
    <paragraph line="372">Anāpatti asañcicca, assatiyā, ajānantassa, gilānassa, sīsaṃ vivarāpetvā deseti, āpadāsu, ummattakassa, ādikammikassāti.</paragraph>
    <centered line="373">Sattamasikkhāpadaṃ niṭṭhitaṃ.</centered>
    <paragraph line="374" number="645"> Tena <pageBreak edition="Myanmar" number="0.0267" /><pageBreak edition="Vipassana Research Institut" number="0.0277" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū <pageBreak edition="Thai" number="2.0564" /> chamāya nisīditvā āsane nisinnassa dhammaṃ desenti…pe….</paragraph>
    <paragraph line="375"><bold>‘‘Na chamāyaṃ nisīditvā āsane nisinnassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="376">Na chamāyaṃ <alternatives line="68" extra="" separator="false"><alternative source-abbr="vri" source="vipassana research institut">nisīditvā</alternative><alternative source-abbr="aṭṭhakathā" source="aṭṭhakathā">nisinnena</alternative></alternatives>  āsane nisinnassa agilānassa dhammo desetabbo. Yo anādariyaṃ paṭicca chamāyaṃ nisīditvā āsane nisinnassa agilānassa dhammaṃ deseti, āpatti dukkaṭassa.</paragraph>
    <paragraph line="377">Anāpatti asañcicca…pe… ādikammikassāti.</paragraph>
    <centered line="378">Aṭṭhamasikkhāpadaṃ niṭṭhitaṃ.</centered>
    <paragraph line="379" number="646"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū nīce āsane nisīditvā ucce āsane nisinnassa dhammaṃ desenti. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma chabbaggiyā bhikkhū nīce āsane nisīditvā ucce āsane nisinnassa dhammaṃ desessantī’’ti…pe… saccaṃ kira tumhe, bhikkhave, nīce āsane nisīditvā ucce āsane nisinnassa dhammaṃ desethāti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma tumhe, moghapurisā, nīce āsane nisīditvā ucce āsane nisinnassa dhammaṃ desessatha! Netaṃ, moghapurisā, appasannānaṃ vā pasādāya…pe… vigarahitvā…pe… dhammiṃ kathaṃ katvā bhikkhū āmantesi –</paragraph>
    <paragraph line="380" number="647"> ‘‘Bhūtapubbaṃ <pageBreak edition="Thai" number="2.0565" />, bhikkhave, bārāṇasiyaṃ aññatarassa <alternatives line="76" extra="" separator="false"><alternative source-abbr="vri" source="vipassana research institut">chapakassa</alternative><alternative source-abbr="syā." source="thai">chavakassa</alternative></alternatives>  pajāpati gabbhinī ahosi. Atha kho, bhikkhave, sā chapakī taṃ chapakaṃ etadavoca – ‘gabbhinīmhi, ayyaputta! Icchāmi ambaṃ khāditu’nti. ‘Natthi <alternatives line="84" extra="" separator="false"><alternative source-abbr="vri" source="vipassana research institut">ambaṃ</alternative><alternative source-abbr="syā." source="thai">ambo</alternative></alternatives> , akālo ambassā’ti. ‘Sace na labhissāmi marissāmī’ti. Tena kho pana samayena, rañño ambo dhuvaphalo hoti. Atha kho, bhikkhave, so chapako yena so ambo tenupasaṅkami; upasaṅkamitvā taṃ ambaṃ abhiruhitvā nilīno acchi <pageBreak edition="Vipassana Research Institut" number="0.0278" />. Atha kho, bhikkhave, rājā purohitena brāhmaṇena saddhiṃ yena so ambo tenupasaṅkami; upasaṅkamitvā ucce āsane nisīditvā mantaṃ pariyāpuṇāti <pageBreak edition="Pali Text Society" number="4.0204" />. Atha kho, bhikkhave <pageBreak edition="Myanmar" number="0.0268" />, tassa chapakassa etadahosi – ‘yāva adhammiko ayaṃ rājā, yatra hi nāma ucce āsane nisīditvā mantaṃ pariyāpuṇissati. Ayañca brāhmaṇo adhammiko, yatra hi nāma nīce āsane nisīditvā ucce āsane nisinnassa mantaṃ vācessati. Ahañcamhi adhammiko, yohaṃ itthiyā kāraṇā rañño ambaṃ avaharāmi. Sabbamidaṃ carimaṃ kata’nti tattheva paripati.</paragraph>
    <gatha1 line="381"><note>imā gāthāyo jā. 1.4.33-35 jātake aññathā dissanti</note> ‘‘Ubho atthaṃ na jānanti, ubho dhammaṃ na passare;</gatha1>
    <gathalast line="382">Yo cāyaṃ mantaṃ vāceti, yo cādhammenadhīyati.</gathalast>
    <gatha1 line="383">‘‘Sālīnaṃ odano bhutto, sucimaṃsūpasecano;</gatha1>
    <gathalast line="384">Tasmā dhamme na vattāmi, dhammo ariyebhi vaṇṇito.</gathalast>
    <gatha1 line="385">‘‘Dhiratthu <pageBreak edition="Thai" number="2.0566" /> taṃ dhanalābhaṃ, yasalābhañca brāhmaṇa;</gatha1>
    <gathalast line="386">Yā vutti vinipātena, adhammacaraṇena vā.</gathalast>
    <gatha1 line="387">‘‘Paribbaja mahābrahme, pacantaññepi pāṇino;</gatha1>
    <gathalast line="388">Mā tvaṃ adhammo ācarito, asmā kumbhamivābhidā’’ti.</gathalast>
    <paragraph line="389">‘‘Tadāpi me, bhikkhave, amanāpā nīce āsane nisīditvā ucce āsane nisinnassa mantaṃ vācetuṃ, kimaṅga pana etarahi na amanāpā bhavissati nīce āsane nisīditvā ucce āsane nisinnassa dhammaṃ desetuṃ. Netaṃ, bhikkhave, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="390"><bold>‘‘Na nīce āsane nisīditvā ucce āsane nisinnassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="391">Na nīce āsane nisīditvā ucce āsane nisinnassa agilānassa dhammo desetabbo. Yo anādariyaṃ paṭicca nīce āsane nisīditvā ucce āsane nisinnassa agilānassa dhammaṃ deseti, āpatti dukkaṭassa.</paragraph>
    <paragraph line="392">Anāpatti <pageBreak edition="Vipassana Research Institut" number="0.0279" /> asañcicca…pe… ādikammikassāti.</paragraph>
    <centered line="393">Navamasikkhāpadaṃ niṭṭhitaṃ.</centered>
    <paragraph line="394" number="648"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ṭhitā nisinnassa dhammaṃ desenti…pe….</paragraph>
    <paragraph line="395"><bold>‘‘Na</bold><pageBreak edition="Myanmar" number="0.0269" /><bold>ṭhito nisinnassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="396">Na <pageBreak edition="Thai" number="2.0567" /> ṭhitena nisinnassa agilānassa dhammo desetabbo. Yo anādariyaṃ paṭicca ṭhito nisinnassa agilānassa dhammaṃ deseti, āpatti dukkaṭassa.</paragraph>
    <paragraph line="397">Anāpatti asañcicca…pe… ādikammikassāti.</paragraph>
    <centered line="398">Dasamasikkhāpadaṃ niṭṭhitaṃ.</centered>
    <paragraph line="399" number="649"> Tena <pageBreak edition="Pali Text Society" number="4.0205" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pacchato gacchantā purato gacchantassa dhammaṃ desenti…pe….</paragraph>
    <paragraph line="400"><bold>‘‘Na pacchato gacchanto purato gacchantassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="401">Na pacchato gacchantena purato gacchantassa agilānassa dhammo desetabbo. Yo anādariyaṃ paṭicca pacchato gacchanto purato gacchantassa agilānassa dhammaṃ deseti, āpatti dukkaṭassa.</paragraph>
    <paragraph line="402">Anāpatti asañcicca…pe… ādikammikassāti.</paragraph>
    <centered line="403">Ekādasamasikkhāpadaṃ niṭṭhitaṃ.</centered>
    <paragraph line="404" number="650"> Tena <pageBreak edition="Vipassana Research Institut" number="0.0280" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uppathena gacchantā pathena gacchantassa dhammaṃ desenti…pe….</paragraph>
    <paragraph line="405"><bold>‘‘Na uppathena gacchanto pathena gacchantassa agilānassa dhammaṃ desessāmīti sikkhā karaṇīyā’’</bold>ti.</paragraph>
    <paragraph line="406">Na uppathena gacchantena pathena gacchantassa agilānassa dhammo desetabbo. Yo anādariyaṃ paṭicca uppathena gacchanto pathena gacchantassa <pageBreak edition="Thai" number="2.0568" /> agilānassa dhammaṃ deseti, āpatti dukkaṭassa.</paragraph>
    <paragraph line="407">Anāpatti asañcicca…pe… ādikammikassāti.</paragraph>
    <centered line="408">Dvādasamasikkhāpadaṃ niṭṭhitaṃ.</centered>
    <paragraph line="409" number="651"> Tena <pageBreak edition="Myanmar" number="0.0270" /> samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ṭhitā uccārampi passāvampi karonti…pe….</paragraph>
    <paragraph line="410"><bold>‘‘Na ṭhito agilāno uccāraṃ vā passāvaṃ vā karissāmīti sikkhā karaṇīyā’’</bold>ti.</paragraph>
    <paragraph line="411">Na ṭhitena agilānena uccāro vā passāvo vā kātabbo. Yo anādariyaṃ paṭicca ṭhito agilāno uccāraṃ vā passāvaṃ vā karoti, āpatti dukkaṭassa.</paragraph>
    <paragraph line="412">Anāpatti asañcicca…pe… ādikammikassāti.</paragraph>
    <centered line="413">Terasamasikkhāpadaṃ niṭṭhitaṃ.</centered>
    <paragraph line="414" number="652"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū harite uccārampi passāvampi kheḷampi karonti…pe….</paragraph>
    <paragraph line="415"><bold>‘‘Na <pageBreak edition="Vipassana Research Institut" number="0.0281" /> harite agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā’’</bold>ti.</paragraph>
    <paragraph line="416">Na harite agilānena uccāro vā passāvo vā kheḷo vā kātabbo. Yo anādariyaṃ paṭicca harite agilāno uccāraṃ vā passāvaṃ vā kheḷaṃ vā karoti, āpatti dukkaṭassa.</paragraph>
    <paragraph line="417">Anāpatti <pageBreak edition="Thai" number="2.0569" /> asañcicca, assatiyā, ajānantassa, gilānassa, appaharite kato haritaṃ ottharati, āpadāsu, ummattakassa, ādikammikassāti.</paragraph>
    <centered line="418">Cuddasamasikkhāpadaṃ niṭṭhitaṃ.</centered>
    <paragraph line="419" number="653"> Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū udake uccārampi passāvampi kheḷampi karonti. Manussā ujjhāyanti khiyyanti vipācenti <pageBreak edition="Pali Text Society" number="4.0206" /> – ‘‘kathañhi nāma samaṇā sakyaputtiyā udake uccārampi passāvampi kheḷampi karissanti, seyyathāpi gihī kāmabhogino’’ti! Assosuṃ <pageBreak edition="Myanmar" number="0.0271" /> kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe… te ujjhāyanti khiyyanti vipācenti – ‘‘kathañhi nāma chabbaggiyā bhikkhū udake uccārampi passāvampi kheḷampi karissantī’’ti…pe… saccaṃ kira tumhe, bhikkhave, udake uccārampi passāvampi kheḷampi karothāti? ‘‘Saccaṃ, bhagavā’’ti. Vigarahi buddho bhagavā…pe… kathañhi nāma tumhe, moghapurisā, udake uccārampi passāvampi kheḷampi karissatha! Netaṃ, moghapurisā, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="420"><bold>‘‘Na udake uccāraṃ vā passāvaṃ vā kheḷaṃ vā karissāmīti sikkhā karaṇīyā’’</bold>ti.</paragraph>
    <paragraph line="421">Evañcidaṃ bhagavatā bhikkhūnaṃ sikkhāpadaṃ paññattaṃ hoti.</paragraph>
    <paragraph line="422" number="654"> Tena kho pana samayena gilānā bhikkhū udake uccārampi passāvampi <pageBreak edition="Thai" number="2.0570" /> kheḷampi kātuṃ kukkuccāyanti. Bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi – ‘‘anujānāmi, bhikkhave, gilānena bhikkhunā <pageBreak edition="Vipassana Research Institut" number="0.0282" /> udake uccārampi passāvampi kheḷampi kātuṃ. Evañca pana, bhikkhave, imaṃ sikkhāpadaṃ uddiseyyātha –</paragraph>
    <paragraph line="423"><bold>‘‘Na udake agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā’’</bold>ti.</paragraph>
    <paragraph line="424">Na udake agilānena uccāro vā passāvo vā kheḷo vā kātabbo. Yo anādariyaṃ paṭicca udake agilāno uccāraṃ vā passāvaṃ vā kheḷaṃ vā karoti, āpatti dukkaṭassa.</paragraph>
    <paragraph line="425">Anāpatti asañcicca, assatiyā, ajānantassa, gilānassa, thale kato udakaṃ ottharati, āpadāsu, ummattakassa, khittacittassa, vedanāṭṭassa, ādikammikassāti.</paragraph>
    <centered line="426">Pannarasamasikkhāpadaṃ niṭṭhitaṃ.</centered>
    <centered line="427">Pādukavaggo sattamo.</centered>
    <paragraph line="428">Uddiṭṭhā <pageBreak edition="Myanmar" number="0.0272" /> kho, āyasmanto, sekhiyā dhammā. Tatthāyasmante pucchāmi – ‘‘kaccittha parisuddhā’’? Dutiyampi pucchāmi – ‘‘kaccittha parisuddhā’’? Tatiyampi pucchāmi – ‘‘kaccittha parisuddhā’’? Parisuddhetthāyasmanto, tasmā tuṇhī, evametaṃ dhārayāmīti.</paragraph>
    <centered line="429">Sekhiyā niṭṭhitā.</centered>
    <centered line="430">Sekhiyakaṇḍaṃ niṭṭhitaṃ.</centered>
  </content>
</document>