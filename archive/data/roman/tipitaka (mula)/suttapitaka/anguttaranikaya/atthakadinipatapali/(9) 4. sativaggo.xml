<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404m1.mul8.xml</normativeSource>
    <archivePath>roman/tipitaka (mula)/suttapitaka/anguttaranikaya/atthakadinipatapali/(9) 4. sativaggo.xml</archivePath>
    <baseFileName>(9) 4. sativaggo</baseFileName>
    <titlePath>(9) 4. Sativaggo - Aṭṭhakādinipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="sabbattha" source-abbr="sabbattha"/>
      <version source="bahūsu" source-abbr="bahūsu"/>
      <version source="unknown" source-abbr="?"/>
      <version source="katthaci" source-abbr="katthaci"/>
    </versions>
  </metadata>
  <content>
    <chapter line="1">(9) 4. Sativaggo</chapter>
    <subhead line="2">1. Satisampajaññasuttaṃ</subhead>
    <paragraph line="3" number="81"> ‘‘Satisampajaññe <pageBreak edition="V" number="3.0157" />, bhikkhave, asati satisampajaññavipannassa hatūpanisaṃ hoti hirottappaṃ. Hirottappe asati hirottappavipannassa hatūpaniso hoti indriyasaṃvaro. Indriyasaṃvare asati indriyasaṃvaravipannassa hatūpanisaṃ hoti <pageBreak edition="M" number="3.0151" /> sīlaṃ. Sīle asati sīlavipannassa hatūpaniso hoti sammāsamādhi. Sammāsamādhimhi asati sammāsamādhivipannassa hatūpanisaṃ hoti yathābhūtañāṇadassanaṃ. Yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo. Nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ. Seyyathāpi, bhikkhave, rukkho sākhāpalāsavipanno. Tassa papaṭikāpi na pāripūriṃ gacchati, tacopi… pheggupi… sāropi na pāripūriṃ gacchati. Evamevaṃ kho, bhikkhave, satisampajaññe asati satisampajaññavipannassa hatūpanisaṃ hoti hirottappaṃ; hirottappe asati hirottappavipannassa hatūpaniso hoti…pe… vimuttiñāṇadassanaṃ.</paragraph>
    <paragraph line="4">‘‘Satisampajaññe, bhikkhave, sati satisampajaññasampannassa upanisasampannaṃ hoti hirottappaṃ. Hirottappe sati hirottappasampannassa upanisasampanno hoti indriyasaṃvaro. Indriyasaṃvare sati indriyasaṃvarasampannassa <pageBreak edition="T" number="4.0349" /> upanisasampannaṃ hoti sīlaṃ. Sīle sati sīlasampannassa upanisasampanno hoti sammāsamādhi. Sammāsamādhimhi sati sammāsamādhisampannassa upanisasampannaṃ hoti yathābhūtañāṇadassanaṃ. Yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo <pageBreak edition="P" number="4.0337" />. Nibbidāvirāge sati nibbidāvirāgasampannassa upanisasampannaṃ hoti vimuttiñāṇadassanaṃ. Seyyathāpi, bhikkhave, rukkho sākhāpalāsasampanno. Tassa papaṭikāpi pāripūriṃ gacchati, tacopi… pheggupi… sāropi pāripūriṃ gacchati. Evamevaṃ kho, bhikkhave, satisampajaññe sati satisampajaññasampannassa upanisasampannaṃ hoti hirottappaṃ; hirottappe sati hirottappasampannassa upanisasampanno hoti…pe… vimuttiñāṇadassana’’nti. Paṭhamaṃ.</paragraph>
    <subhead line="5">2. Puṇṇiyasuttaṃ</subhead>
    <paragraph line="6" number="82"> Atha <pageBreak edition="V" number="3.0158" /> kho āyasmā puṇṇiyo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā puṇṇiyo bhagavantaṃ etadavoca – ‘‘ko nu kho, bhante, hetu ko paccayo yena appekadā tathāgataṃ dhammadesanā paṭibhāti, appekadā na paṭibhātī’’ti? ‘‘Saddho ca, puṇṇiya, bhikkhu hoti, no cupasaṅkamitā; neva tathāgataṃ dhammadesanā paṭibhāti. Yato ca kho <pageBreak edition="M" number="3.0152" />, puṇṇiya, bhikkhu saddho ca hoti, upasaṅkamitā ca; evaṃ tathāgataṃ dhammadesanā paṭibhāti. Saddho ca, puṇṇiya, bhikkhu hoti, upasaṅkamitā ca, no ca payirupāsitā…pe… payirupāsitā ca, no ca paripucchitā… paripucchitā <pageBreak edition="T" number="4.0350" /> ca, no ca ohitasoto dhammaṃ suṇāti… ohitasoto ca dhammaṃ suṇāti, no ca sutvā dhammaṃ dhāreti… sutvā ca dhammaṃ dhāreti, no ca dhātānaṃ dhammānaṃ atthaṃ upaparikkhati… dhātānañca dhammānaṃ atthaṃ upaparikkhati, no ca atthamaññāya dhammamaññāya dhammānudhammappaṭipanno hoti. Neva tāva tathāgataṃ dhammadesanā paṭibhāti.</paragraph>
    <paragraph line="7">‘‘Yato ca kho, puṇṇiya, bhikkhu saddho ca <pageBreak edition="P" number="4.0338" /> hoti, upasaṅkamitā ca, payirupāsitā ca, paripucchitā ca, ohitasoto ca dhammaṃ suṇāti, sutvā ca dhammaṃ dhāreti, dhātānañca dhammānaṃ atthaṃ upaparikkhati, atthamaññāya dhammamaññāya dhammānudhammappaṭipanno ca hoti; evaṃ tathāgataṃ dhammadesanā paṭibhāti. Imehi kho, puṇṇiya, aṭṭhahi dhammehi <alternatives line="3" extra="" separator="true"><alternative source-abbr="vri" source="vipassana research institut">samannāgatā</alternative><alternative source-abbr="sī." source="sri lanka">samannāgato</alternative><alternative source-abbr="pī." source="pali text society">samannāgato</alternative><alternative source-abbr="syā." source="thai">samannāgataṃ</alternative><alternative source-abbr="ka." source="cambodian">samannāgataṃ</alternative></alternatives>  <alternatives line="12" extra=" a. ni. 10.83 pana passitabbaṃ" separator="false"><alternative source-abbr="vri" source="vipassana research institut">ekantapaṭibhānā</alternative><alternative source-abbr="sabbattha" source="sabbattha">ekantapaṭibhānaṃ</alternative></alternatives>  tathāgataṃ dhammadesanā hotī’’ti. Dutiyaṃ.</paragraph>
    <subhead line="8">3. Mūlakasuttaṃ</subhead>
    <paragraph line="9" number="83"><note>a. ni. 10.58 passitabbaṃ</note> ‘‘Sace, bhikkhave, aññatitthiyā paribbājakā evaṃ puccheyyuṃ – ‘kiṃmūlakā, āvuso, sabbe dhammā, kiṃsambhavā sabbe dhammā, kiṃsamudayā sabbe dhammā, kiṃsamosaraṇā sabbe dhammā, kiṃpamukhā sabbe dhammā, kiṃadhipateyyā sabbe dhammā, kiṃuttarā sabbe dhammā, kiṃsārā sabbe dhammā’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ kinti byākareyyāthā’’ti? ‘‘Bhagavaṃmūlakā no, bhante, dhammā, bhagavaṃnettikā bhagavaṃpaṭisaraṇā. Sādhu, bhante <pageBreak edition="V" number="3.0159" />, bhagavantaṃyeva paṭibhātu etassa bhāsitassa attho. Bhagavato sutvā bhikkhū dhāressantī’’ti.</paragraph>
    <paragraph line="10">‘‘Tena hi, bhikkhave, desessāmi. Taṃ suṇātha, sādhukaṃ manasi karotha; bhāsissāmī’’ti <pageBreak edition="T" number="4.0351" />. ‘‘Evaṃ, bhante’’ti kho te bhikkhū bhagavato paccassosuṃ. Bhagavā etadavoca – ‘‘sace, bhikkhave, aññatitthiyā paribbājakā evaṃ puccheyyuṃ – ‘kiṃmūlakā, āvuso, sabbe dhammā, kiṃsambhavā sabbe dhammā, kiṃsamudayā sabbe dhammā, kiṃsamosaraṇā sabbe dhammā, kiṃpamukhā sabbe dhammā <pageBreak edition="M" number="3.0153" />, kiṃadhipateyyā <pageBreak edition="P" number="4.0339" /> sabbe dhammā, kiṃuttarā sabbe dhammā, kiṃsārā sabbe dhammā’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha – ‘chandamūlakā, āvuso, sabbe dhammā, manasikārasambhavā sabbe dhammā, phassasamudayā sabbe dhammā, vedanāsamosaraṇā sabbe dhammā, samādhippamukhā sabbe dhammā, satādhipateyyā sabbe dhammā, paññuttarā sabbe dhammā, vimuttisārā sabbe dhammā’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyāthā’’ti. Tatiyaṃ.</paragraph>
    <subhead line="11">4. Corasuttaṃ</subhead>
    <paragraph line="12" number="84"> ‘‘Aṭṭhahi, bhikkhave, aṅgehi samannāgato mahācoro khippaṃ pariyāpajjati, na ciraṭṭhitiko hoti. Katamehi aṭṭhahi? Appaharantassa paharati, anavasesaṃ ādiyati, itthiṃ hanati, kumāriṃ dūseti, pabbajitaṃ vilumpati, rājakosaṃ vilumpati, accāsanne kammaṃ karoti, na ca nidhānakusalo hoti. Imehi kho, bhikkhave, aṭṭhahaṅgehi samannāgato mahācoro khippaṃ pariyāpajjati, na ciraṭṭhitiko hoti.</paragraph>
    <paragraph line="13">‘‘Aṭṭhahi, bhikkhave, aṅgehi samannāgato mahācoro na khippaṃ pariyāpajjati, ciraṭṭhitiko hoti. Katamehi aṭṭhahi? Na appaharantassa paharati <pageBreak edition="T" number="4.0352" />, na anavasesaṃ ādiyati, na itthiṃ hanati, na kumāriṃ dūseti, na pabbajitaṃ vilumpati, na rājakosaṃ vilumpati, na accāsanne kammaṃ karoti, nidhānakusalo ca hoti. Imehi kho, bhikkhave, aṭṭhahaṅgehi samannāgato mahācoro na khippaṃ pariyāpajjati, ciraṭṭhitiko hotī’’ti. Catutthaṃ.</paragraph>
    <subhead line="14">5. Samaṇasuttaṃ</subhead>
    <paragraph line="15" number="85"> ‘‘‘Samaṇo’ti <pageBreak edition="V" number="3.0160" /><pageBreak edition="P" number="4.0340" />, bhikkhave, tathāgatassetaṃ adhivacanaṃ arahato sammāsambuddhassa. ‘Brāhmaṇo’ti, bhikkhave, tathāgatassetaṃ adhivacanaṃ arahato sammāsambuddhassa. ‘Vedagū’ti, bhikkhave, tathāgatassetaṃ adhivacanaṃ arahato sammāsambuddhassa. ‘Bhisakko’ti, bhikkhave, tathāgatassetaṃ adhivacanaṃ arahato sammāsambuddhassa. ‘Nimmalo’ti, bhikkhave, tathāgatassetaṃ adhivacanaṃ arahato sammāsambuddhassa. ‘Vimalo’ti, bhikkhave, tathāgatassetaṃ adhivacanaṃ arahato sammāsambuddhassa. ‘Ñāṇī’ti, bhikkhave, tathāgatassetaṃ adhivacanaṃ arahato <pageBreak edition="M" number="3.0154" /> sammāsambuddhassa. ‘Vimutto’ti, bhikkhave, tathāgatassetaṃ adhivacanaṃ arahato sammāsambuddhassā’’ti.</paragraph>
    <gatha1 line="16">‘‘Yaṃ samaṇena pattabbaṃ, brāhmaṇena vusīmatā;</gatha1>
    <gathalast line="17">Yaṃ vedagunā pattabbaṃ, bhisakkena anuttaraṃ.</gathalast>
    <gatha1 line="18">‘‘Yaṃ nimmalena pattabbaṃ, vimalena sucīmatā;</gatha1>
    <gathalast line="19">Yaṃ ñāṇinā ca pattabbaṃ, vimuttena anuttaraṃ.</gathalast>
    <gatha1 line="20">‘‘Sohaṃ vijitasaṅgāmo, mutto mocemi bandhanā;</gatha1>
    <gathalast line="21">Nāgomhi paramadanto, asekho parinibbuto’’ti. pañcamaṃ;</gathalast>
    <subhead line="22">6. Yasasuttaṃ</subhead>
    <paragraph line="23" number="86"> Ekaṃ samayaṃ bhagavā kosalesu cārikaṃ caramāno mahatā bhikkhusaṅghena <pageBreak edition="T" number="4.0353" /> saddhiṃ yena icchānaṅgalaṃ nāma kosalānaṃ brāhmaṇagāmo tadavasari. Tatra sudaṃ bhagavā icchānaṅgale viharati icchānaṅgalavanasaṇḍe. Assosuṃ kho icchānaṅgalakā brāhmaṇagahapatikā – ‘‘samaṇo khalu bho gotamo sakyaputto sakyakulā pabbajito icchānaṅgalaṃ anuppatto icchānaṅgale viharati icchānaṅgalavanasaṇḍe <pageBreak edition="P" number="4.0341" />. Taṃ kho pana bhavantaṃ gotamaṃ evaṃ kalyāṇo kittisaddo abbhuggato – ‘itipi <pageBreak edition="V" number="3.0161" /> so bhagavā arahaṃ sammāsambuddho…pe… sādhu kho pana tathārūpānaṃ arahataṃ dassanaṃ hotī’’’ti.</paragraph>
    <paragraph line="24">Atha kho icchānaṅgalakā brāhmaṇagahapatikā tassā rattiyā accayena pahutaṃ khādanīyaṃ bhojanīyaṃ ādāya yena icchānaṅgalavanasaṇḍo tenupasaṅkamiṃsu; upasaṅkamitvā bahidvārakoṭṭhake aṭṭhaṃsu uccāsaddā mahāsaddā. Tena kho pana samayena āyasmā nāgito bhagavato upaṭṭhāko hoti. Atha kho bhagavā āyasmantaṃ nāgitaṃ āmantesi – ‘‘ke pana te, nāgita, uccāsaddā mahāsaddā kevaṭṭā maññe macchavilope’’ti? ‘‘Ete, bhante, icchānaṅgalakā brāhmaṇagahapatikā pahutaṃ khādanīyaṃ bhojanīyaṃ ādāya bahidvārakoṭṭhake ṭhitā bhagavantaṃyeva uddissa bhikkhusaṅghañcā’’ti. ‘‘Māhaṃ, nāgita, yasena samāgamaṃ, mā ca mayā yaso. Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī. Yassāhaṃ nekkhammasukhassa pavivekasukhassa upasamasukhassa sambodhasukhassa <pageBreak edition="M" number="3.0155" /> <alternatives line="23" extra=" a. ni. 5.30 passitabbaṃ. tattha hi ayaṃ pāṭhabhedā natthi" separator="false"><alternative source-abbr="vri" source="vipassana research institut">nikāmalābhī</alternative><alternative source-abbr="bahūsu" source="bahūsu">nikāmalābhī assaṃ</alternative></alternatives>  akicchalābhī akasiralābhī, so <pageBreak edition="T" number="4.0354" /> taṃ mīḷhasukhaṃ middhasukhaṃ lābhasakkārasilokasukhaṃ sādiyeyyā’’ti.</paragraph>
    <paragraph line="25">‘‘Adhivāsetu dāni, bhante, bhagavā. Adhivāsetu sugato. Adhivāsanakālo dāni, bhante, bhagavato. Yena yeneva dāni, bhante, bhagavā gamissati tanninnāva bhavissanti brāhmaṇagahapatikā negamā ceva jānapadā ca. Seyyathāpi <pageBreak edition="P" number="4.0342" />, bhante, thullaphusitake deve vassante yathāninnaṃ udakāni pavattanti; evamevaṃ kho, bhante, yena yeneva dāni bhagavā gamissati tanninnāva bhavissanti brāhmaṇagahapatikā negamā ceva jānapadā ca. Taṃ kissa hetu? Tathā hi, bhante, bhagavato sīlapaññāṇa’’nti.</paragraph>
    <paragraph line="26">‘‘Māhaṃ, nāgita, yasena samāgamaṃ, mā ca mayā yaso. Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī. Yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī, so taṃ mīḷhasukhaṃ middhasukhaṃ lābhasakkārasilokasukhaṃ sādiyeyya.</paragraph>
    <paragraph line="27">‘‘Devatāpi <pageBreak edition="V" number="3.0162" /> kho, nāgita, <alternatives line="31" extra="" separator="false"><alternative source-abbr="vri" source="vipassana research institut">ekaccā nayimassa</alternative><alternative source-abbr="?" source="unknown">ekaccā imassa</alternative></alternatives>  nekkhammasukhassa pavivekasukhassa upasamasukhassa sambodhasukhassa nikāmalābhiniyo assu <note>idaṃ padaṃ katthaci natthi</note> <alternatives line="42" extra="" separator="false"><alternative source-abbr="vri" source="vipassana research institut">akicchalābhiniyo</alternative><alternative source-abbr="?" source="unknown">nikāmalābhiniyo akicchalābhiniyo</alternative></alternatives>  akasiralābhiniyo, yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī. <alternatives line="50" extra="" separator="false"><alternative source-abbr="vri" source="vipassana research institut">Tumhākampi</alternative><alternative source-abbr="?" source="unknown">tāsampi</alternative></alternatives>  kho, nāgita, saṅgamma samāgamma saṅgaṇikavihāraṃ anuyuttānaṃ viharataṃ <note>anuyutte viharante disvā (?)</note> evaṃ hoti – ‘na hi <alternatives line="65" extra="" separator="false"><alternative source-abbr="vri" source="vipassana research institut">nūname</alternative><alternative source-abbr="sī." source="sri lanka">na hanūname</alternative><alternative source-abbr="syā." source="thai">na hanūname</alternative><alternative source-abbr="pī." source="pali text society">na hanūname</alternative></alternatives>  āyasmanto imassa nekkhammasukhassa pavivekasukhassa upasamasukhassa sambodhasukhassa nikāmalābhino assu <note>idaṃ padaṃ katthaci natthi</note> akicchalābhino akasiralābhino. Yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī. Tathā hi <pageBreak edition="M" number="3.0156" /> pana me āyasmanto <pageBreak edition="P" number="4.0343" /> saṅgamma samāgamma saṅgaṇikavihāraṃ anuyuttā viharanti’’’.</paragraph>
    <paragraph line="28">‘‘Idhāhaṃ <pageBreak edition="T" number="4.0355" />, nāgita, bhikkhū passāmi aññamaññaṃ <alternatives line="76" extra="" separator="false"><alternative source-abbr="vri" source="vipassana research institut">aṅgulipatodakena</alternative><alternative source-abbr="sī." source="sri lanka">aṅgulipatodakehi</alternative><alternative source-abbr="pī." source="pali text society">aṅgulipatodakehi</alternative><alternative source-abbr="ka." source="cambodian">aṅgulipatodakehi</alternative></alternatives>  sañjagghante saṅkīḷante. Tassa mayhaṃ, nāgita, evaṃ hoti – ‘na hi nūname āyasmanto imassa nekkhammasukhassa pavivekasukhassa upasamasukhassa sambodhasukhassa nikāmalābhino assu akicchalābhino akasiralābhino. Yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī. Tathā hi pana me āyasmanto aññamaññaṃ aṅgulipatodakena sañjagghanti saṅkīḷanti’’’.</paragraph>
    <paragraph line="29">‘‘Idha <alternatives line="84" extra="" separator="false"><alternative source-abbr="vri" source="vipassana research institut">panāhaṃ</alternative><alternative source-abbr="sī." source="sri lanka">idhāhaṃ</alternative><alternative source-abbr="pī." source="pali text society">idhāhaṃ</alternative><alternative source-abbr="ka." source="cambodian">idhāhaṃ</alternative></alternatives> , nāgita, bhikkhū passāmi yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutte viharante. Tassa mayhaṃ, nāgita, evaṃ hoti – ‘na hi nūname āyasmanto imassa nekkhammasukhassa pavivekasukhassa upasamasukhassa sambodhasukhassa nikāmalābhino assu akicchalābhino akasiralābhino. Yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī. Tathā hi pana me āyasmanto yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyuttā viharanti’’’.</paragraph>
    <paragraph line="30">‘‘<alternatives line="92" extra="" separator="false"><alternative source-abbr="vri" source="vipassana research institut">Idhāhaṃ</alternative><alternative source-abbr="?" source="unknown">idha panāhaṃ</alternative></alternatives> , nāgita, bhikkhuṃ passāmi gāmantavihāriṃ samāhitaṃ nisinnaṃ. Tassa mayhaṃ, nāgita, evaṃ hoti – ‘idāni <alternatives line="100" extra=" a. ni. 6.42" separator="false"><alternative source-abbr="vri" source="vipassana research institut">imaṃ</alternative><alternative source-abbr="katthaci" source="katthaci">idānimaṃ</alternative></alternatives>  āyasmantaṃ ārāmiko vā <alternatives line="108" extra="" separator="true"><alternative source-abbr="sī." source="sri lanka">paccessati</alternative><alternative source-abbr="pī." source="pali text society">paccessati</alternative><alternative source-abbr="vri" source="vipassana research institut">upaṭṭhahissati</alternative><alternative source-abbr="ka." source="cambodian">upaṭṭhahati</alternative></alternatives>  samaṇuddeso vā <pageBreak edition="V" number="3.0163" />. Taṃ <alternatives line="117" extra="" separator="true"><alternative source-abbr="vri" source="vipassana research institut">tamhā</alternative><alternative source-abbr="ka." source="cambodian">so tamhā</alternative><alternative source-abbr="sī." source="sri lanka">so tamhā</alternative><alternative source-abbr="?" source="unknown">so taṃ tamhā</alternative></alternatives>  samādhimhā cāvessatī’ti. Tenāhaṃ <pageBreak edition="P" number="4.0344" />, nāgita, tassa bhikkhuno na attamano homi gāmantavihārena.</paragraph>
    <paragraph line="31">‘‘Idha panāhaṃ, nāgita, bhikkhuṃ passāmi āraññikaṃ araññe pacalāyamānaṃ nisinnaṃ. Tassa mayhaṃ, nāgita, evaṃ hoti – ‘idāni ayamāyasmā imaṃ niddākilamathaṃ paṭivinodetvā araññasaññaṃyeva manasi karissati ekatta’nti <pageBreak edition="T" number="4.0356" />. Tenāhaṃ <pageBreak edition="M" number="3.0157" />, nāgita, tassa bhikkhuno attamano homi araññavihārena.</paragraph>
    <paragraph line="32">‘‘Idha panāhaṃ, nāgita, bhikkhuṃ passāmi āraññikaṃ araññe asamāhitaṃ nisinnaṃ. Tassa mayhaṃ, nāgita, evaṃ hoti – ‘idāni ayamāyasmā asamāhitaṃ vā cittaṃ <alternatives line="126" extra="" separator="false"><alternative source-abbr="vri" source="vipassana research institut">samādahissati</alternative><alternative source-abbr="katthaci" source="katthaci">samādahessati</alternative></alternatives> , samāhitaṃ vā cittaṃ anurakkhissatī’ti. Tenāhaṃ, nāgita, tassa bhikkhuno attamano homi araññavihārena.</paragraph>
    <paragraph line="33">‘‘Idha panāhaṃ, nāgita, bhikkhuṃ passāmi āraññikaṃ araññe samāhitaṃ nisinnaṃ. Tassa mayhaṃ, nāgita, evaṃ hoti – ‘idāni ayamāyasmā avimuttaṃ vā cittaṃ vimuccissati, vimuttaṃ vā cittaṃ anurakkhissatī’ti. Tenāhaṃ, nāgita, tassa bhikkhuno attamano homi araññavihārena.</paragraph>
    <paragraph line="34">‘‘Idha panāhaṃ, nāgita, bhikkhuṃ passāmi gāmantavihāriṃ lābhiṃ cīvarapiṇḍapātasenāsanagilānapaccayabhesajjaparikkhārānaṃ. So taṃ lābhasakkārasilokaṃ nikāmayamāno riñcati paṭisallānaṃ, riñcati araññavanapatthāni pantāni senāsanāni; gāmanigamarājadhāniṃ osaritvā vāsaṃ kappeti. Tenāhaṃ, nāgita, tassa bhikkhuno na attamano homi gāmantavihārena.</paragraph>
    <paragraph line="35">‘‘Idha panāhaṃ, nāgita, bhikkhuṃ passāmi āraññikaṃ lābhiṃ cīvarapiṇḍapātasenāsanagilānapaccayabhesajjaparikkhārānaṃ. So taṃ lābhasakkārasilokaṃ paṭipaṇāmetvā na riñcati paṭisallānaṃ, na riñcati araññavanapatthāni pantāni senāsanāni. Tenāhaṃ, nāgita, tassa bhikkhuno attamano homi araññavihārena. <note>[ ] etthantare pāṭho a. ni. 6.42 chakkanipāteyeva dissati, na ettha aṭṭhakanipāte</note></paragraph>
    <paragraph line="36">‘‘<alternatives line="137" extra="" separator="false"><alternative source-abbr="vri" source="vipassana research institut">Yasmāhaṃ</alternative><alternative source-abbr="katthaci" source="katthaci">yasmiṃhaṃ</alternative></alternatives> <pageBreak edition="T" number="4.0357" /><pageBreak edition="V" number="3.0164" />, nāgita, samaye addhānamaggappaṭipanno na kañci passāmi purato vā pacchato vā, phāsu me, nāgita, tasmiṃ samaye hoti antamaso uccārapassāvakammāyā’’ti. Chaṭṭhaṃ.</paragraph>
    <subhead line="37">7. Pattanikujjanasuttaṃ</subhead>
    <paragraph line="38" number="87"><note>cūḷava. 265</note> ‘‘Aṭṭhahi <pageBreak edition="M" number="3.0158" />, bhikkhave, aṅgehi samannāgatassa upāsakassa ākaṅkhamāno saṅgho pattaṃ <alternatives line="148" extra="" separator="false"><alternative source-abbr="vri" source="vipassana research institut">nikkujjeyya</alternative><alternative source-abbr="ka." source="cambodian">nikujjeyya</alternative></alternatives> . Katamehi aṭṭhahi? Bhikkhūnaṃ <pageBreak edition="P" number="4.0345" /> alābhāya parisakkati, bhikkhūnaṃ anatthāya parisakkati, bhikkhūnaṃ <alternatives line="156" extra="" separator="false"><alternative source-abbr="vri" source="vipassana research institut">avāsāya</alternative><alternative source-abbr="sī." source="sri lanka">anāvāsāya</alternative><alternative source-abbr="syā." source="thai">anāvāsāya</alternative></alternatives>  parisakkati, bhikkhū akkosati paribhāsati, bhikkhū bhikkhūhi <alternatives line="164" extra="" separator="false"><alternative source-abbr="vri" source="vipassana research institut">bhedeti</alternative><alternative source-abbr="bahūsu" source="bahūsu">vibhedeti</alternative></alternatives> , buddhassa avaṇṇaṃ bhāsati, dhammassa avaṇṇaṃ bhāsati, saṅghassa avaṇṇaṃ bhāsati. Imehi kho, bhikkhave, aṭṭhahaṅgehi samannāgatassa upāsakassa ākaṅkhamāno saṅgho pattaṃ nikkujjeyya.</paragraph>
    <paragraph line="39">‘‘Aṭṭhahi, bhikkhave, aṅgehi samannāgatassa upāsakassa ākaṅkhamāno saṅgho pattaṃ ukkujjeyya. Katamehi aṭṭhahi? Na bhikkhūnaṃ alābhāya parisakkati, na bhikkhūnaṃ anatthāya parisakkati, na bhikkhūnaṃ avāsāya parisakkati, na bhikkhū akkosati paribhāsati, na bhikkhū bhikkhūhi bhedeti, buddhassa vaṇṇaṃ bhāsati, dhammassa vaṇṇaṃ bhāsati, saṅghassa vaṇṇaṃ bhāsati. Imehi kho, bhikkhave, aṭṭhahaṅgehi samannāgatassa upāsakassa ākaṅkhamāno saṅgho pattaṃ ukkujjeyyā’’ti. Sattamaṃ.</paragraph>
    <subhead line="40">8. Appasādapavedanīyasuttaṃ</subhead>
    <paragraph line="41" number="88"> ‘‘Aṭṭhahi, bhikkhave, dhammehi samannāgatassa bhikkhuno ākaṅkhamānā upāsakā appasādaṃ pavedeyyuṃ. Katamehi aṭṭhahi? Gihīnaṃ alābhāya parisakkati, gihīnaṃ anatthāya parisakkati, gihī akkosati paribhāsati, gihī gihīhi bhedeti, buddhassa avaṇṇaṃ bhāsati, dhammassa avaṇṇaṃ bhāsati, saṅghassa avaṇṇaṃ bhāsati, agocare ca naṃ passanti. Imehi <pageBreak edition="T" number="4.0358" /> kho, bhikkhave, aṭṭhahi dhammehi samannāgatassa bhikkhuno ākaṅkhamānā upāsakā appasādaṃ pavedeyyuṃ.</paragraph>
    <paragraph line="42">‘‘Aṭṭhahi <pageBreak edition="V" number="3.0165" /><pageBreak edition="P" number="4.0346" />, bhikkhave, dhammehi samannāgatassa bhikkhuno ākaṅkhamānā upāsakā pasādaṃ pavedeyyuṃ. Katamehi aṭṭhahi? Na gihīnaṃ alābhāya parisakkati, na gihīnaṃ anatthāya parisakkati, na gihī akkosati paribhāsati, na gihī gihīhi bhedeti, buddhassa vaṇṇaṃ bhāsati, dhammassa vaṇṇaṃ bhāsati, saṅghassa vaṇṇaṃ bhāsati, gocare ca naṃ passanti. Imehi kho, bhikkhave <pageBreak edition="M" number="3.0159" />, aṭṭhahi dhammehi samannāgatassa bhikkhuno ākaṅkhamānā upāsakā pasādaṃ pavedeyyu’’nti. Aṭṭhamaṃ.</paragraph>
    <subhead line="43">9. Paṭisāraṇīyasuttaṃ</subhead>
    <paragraph line="44" number="89"><note>cūḷava. 39 thokaṃ visadisaṃ</note> ‘‘Aṭṭhahi, bhikkhave, dhammehi samannāgatassa bhikkhuno ākaṅkhamāno saṅgho paṭisāraṇīyakammaṃ kareyya. Katamehi aṭṭhahi? Gihīnaṃ alābhāya parisakkati, gihīnaṃ anatthāya parisakkati, gihī akkosati paribhāsati, gihī gihīhi bhedeti, buddhassa avaṇṇaṃ bhāsati, dhammassa avaṇṇaṃ bhāsati, saṅghassa avaṇṇaṃ bhāsati, dhammikañca gihipaṭissavaṃ na saccāpeti. Imehi kho, bhikkhave, aṭṭhahi dhammehi samannāgatassa bhikkhuno ākaṅkhamāno saṅgho paṭisāraṇīyaṃ kammaṃ kareyya.</paragraph>
    <paragraph line="45">‘‘Aṭṭhahi, bhikkhave, dhammehi samannāgatassa bhikkhuno ākaṅkhamāno saṅgho paṭisāraṇīyakammaṃ paṭippassambheyya. Katamehi aṭṭhahi? Na gihīnaṃ alābhāya parisakkati, na gihīnaṃ anatthāya parisakkati, na gihī akkosati paribhāsati, na gihī gihīhi bhedeti, buddhassa vaṇṇaṃ bhāsati, dhammassa <pageBreak edition="P" number="4.0347" /> vaṇṇaṃ bhāsati, saṅghassa vaṇṇaṃ bhāsati, dhammikañca gihipaṭissavaṃ saccāpeti <pageBreak edition="T" number="4.0359" />. Imehi kho, bhikkhave, aṭṭhahi dhammehi samannāgatassa bhikkhuno ākaṅkhamāno saṅgho paṭisāraṇīyakammaṃ paṭippassambheyyā’’ti. Navamaṃ.</paragraph>
    <subhead line="46">10. Sammāvattanasuttaṃ</subhead>
    <paragraph line="47" number="90"><note>cūḷava. 211</note> ‘‘Tassapāpiyasikakammakatena, bhikkhave, bhikkhunā aṭṭhasu dhammesu sammā vattitabbaṃ – na upasampādetabbo, na nissayo dātabbo, na sāmaṇero upaṭṭhāpetabbo, na bhikkhunovādakasammuti sāditabbā, sammatenapi bhikkhuniyo na ovaditabbā, na kāci saṅghasammuti <pageBreak edition="V" number="3.0166" /> sāditabbā, na kismiñci paccekaṭṭhāne ṭhapetabbo, na ca tena mūlena vuṭṭhāpetabbo. Tassapāpiyasikakammakatena, bhikkhave, bhikkhunā imesu aṭṭhasu dhammesu sammā vattitabba’’nti. Dasamaṃ.</paragraph>
    <centered line="48">Sativaggo catuttho.</centered>
    <paragraph line="49">Tassuddānaṃ –</paragraph>
    <gatha1 line="50">Satipuṇṇiyamūlena <pageBreak edition="M" number="3.0160" />, corasamaṇena pañcamaṃ;</gatha1>
    <gathalast line="51">Yaso pattappasādena, paṭisāraṇīyañca vattananti.</gathalast>
  </content>
</document>