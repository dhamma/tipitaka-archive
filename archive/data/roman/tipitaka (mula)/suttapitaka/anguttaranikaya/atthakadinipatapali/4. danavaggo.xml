<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404m1.mul3.xml</normativeSource>
<archivePath>roman/tipitaka (mula)/suttapitaka/anguttaranikaya/atthakadinipatapali/4. danavaggo.xml</archivePath>
<titlePath>4. Dānavaggo - Aṭṭhakādinipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">4. Dānavaggo</chapter>
<subhead line="2">1. Paṭhamadānasuttaṃ</subhead>
<paragraph line="3" number="31"><note>dī. ni. 3.336</note> ‘‘Aṭṭhimāni <pageBreak edition="V" number="3.0069" /><pageBreak edition="P" number="4.0236" />, bhikkhave, dānāni. Katamāni aṭṭha? Āsajja dānaṃ deti, bhayā dānaṃ deti, ‘adāsi me’ti dānaṃ deti, ‘dassati me’ti dānaṃ deti, ‘sāhu dāna’nti dānaṃ deti, ‘ahaṃ pacāmi, ime na pacanti; nārahāmi pacanto apacantānaṃ dānaṃ adātu’nti dānaṃ deti, ‘imaṃ me dānaṃ dadato kalyāṇo kittisaddo abbhuggacchatī’ti dānaṃ deti, cittālaṅkāracittaparikkhāratthaṃ dānaṃ deti. Imāni kho, bhikkhave, aṭṭha dānānī’’ti. Paṭhamaṃ.</paragraph>
<subhead line="4">2. Dutiyadānasuttaṃ</subhead>
<hangnum line="5" number="32"></hangnum>
<gatha1 line="6"><note>kathā. 480</note> ‘‘Saddhā hiriyaṃ kusalañca dānaṃ,</gatha1>
<gatha2 line="7">Dhammā ete sappurisānuyātā;</gatha2>
<gatha3 line="8">Etañhi maggaṃ diviyaṃ vadanti,</gatha3>
<gathalast line="9">Etena hi gacchati devaloka’’nti. dutiyaṃ;</gathalast>
<subhead line="10">3. Dānavatthusuttaṃ</subhead>
<paragraph line="11" number="33"> ‘‘Aṭṭhimāni <pageBreak edition="M" number="3.0069" />, bhikkhave, dānavatthūni. Katamāni aṭṭha? Chandā dānaṃ deti, dosā dānaṃ deti, mohā dānaṃ deti, bhayā dānaṃ deti, ‘dinnapubbaṃ katapubbaṃ pitupitāmahehi, nārahāmi porāṇaṃ kulavaṃsaṃ hāpetu’nti dānaṃ deti, ‘imāhaṃ dānaṃ datvā kāyassa bhedā paraṃ maraṇā sugatiṃ <pageBreak edition="T" number="4.0241" /> saggaṃ lokaṃ upapajjissāmī’ti dānaṃ deti, ‘imaṃ me dānaṃ dadato cittaṃ pasīdati, attamanatā <pageBreak edition="P" number="4.0237" /> somanassaṃ upajāyatī’ti dānaṃ deti, cittālaṅkāracittaparikkhāratthaṃ dānaṃ deti. Imāni kho, bhikkhave, aṭṭha dānavatthūnī’’ti. Tatiyaṃ.</paragraph>
<subhead line="12">4. Khettasuttaṃ</subhead>
<paragraph line="13" number="34"> ‘‘Aṭṭhaṅgasamannāgate <pageBreak edition="V" number="3.0070" />, bhikkhave, khette bījaṃ vuttaṃ <alternatives line="9" extra="null" separator="true"><alternative source-abbr="vri" source="vipassana research institut">na mahapphalaṃ hoti na mahassādaṃ na phātiseyyaṃ</alternative><alternative source-abbr="sī." source="sri lanka">na phātiseyyanti</alternative><alternative source-abbr="syā." source="thai">na phātiseyyanti</alternative><alternative source-abbr="ka." source="cambodian">na phātiseyyanti</alternative><alternative source-abbr="katthaci" source="katthaci">na phātiseyyā</alternative></alternatives> . Kathaṃ aṭṭhaṅgasamannāgate? Idha, bhikkhave, khettaṃ unnāmaninnāmi ca hoti, pāsāṇasakkharikañca hoti, ūsarañca hoti, na ca gambhīrasitaṃ hoti, na āyasampannaṃ hoti, na apāyasampannaṃ hoti, na mātikāsampannaṃ hoti, na mariyādasampannaṃ hoti. Evaṃ aṭṭhaṅgasamannāgate, bhikkhave, khette bījaṃ vuttaṃ na mahapphalaṃ hoti na mahassādaṃ na phātiseyyaṃ.</paragraph>
<paragraph line="14">‘‘Evamevaṃ kho, bhikkhave, aṭṭhaṅgasamannāgatesu samaṇabrāhmaṇesu dānaṃ dinnaṃ na mahapphalaṃ hoti na mahānisaṃsaṃ na mahājutikaṃ na mahāvipphāraṃ. Kathaṃ aṭṭhaṅgasamannāgatesu? Idha, bhikkhave, samaṇabrāhmaṇā micchādiṭṭhikā honti, micchāsaṅkappā, micchāvācā, micchākammantā, micchāājīvā, micchāvāyāmā, micchāsatino, micchāsamādhino. Evaṃ aṭṭhaṅgasamannāgatesu, bhikkhave, samaṇabrāhmaṇesu dānaṃ dinnaṃ na mahapphalaṃ hoti na mahānisaṃsaṃ na mahājutikaṃ na mahāvipphāraṃ.</paragraph>
<paragraph line="15">‘‘Aṭṭhaṅgasamannāgate, bhikkhave, khette bījaṃ vuttaṃ mahapphalaṃ hoti mahassādaṃ <pageBreak edition="T" number="4.0242" /> phātiseyyaṃ. Kathaṃ aṭṭhaṅgasamannāgate? Idha, bhikkhave, khettaṃ anunnāmāninnāmi ca hoti, apāsāṇasakkharikañca hoti, anūsarañca hoti, gambhīrasitaṃ <pageBreak edition="P" number="4.0238" /> hoti, āyasampannaṃ hoti, apāyasampannaṃ hoti, mātikāsampannaṃ <pageBreak edition="M" number="3.0070" /> hoti, mariyādasampannaṃ hoti. Evaṃ aṭṭhaṅgasamannāgate, bhikkhave, khette bījaṃ vuttaṃ mahapphalaṃ hoti mahassādaṃ phātiseyyaṃ.</paragraph>
<paragraph line="16">‘‘Evamevaṃ kho, bhikkhave, aṭṭhaṅgasamannāgatesu samaṇabrāhmaṇesu dānaṃ dinnaṃ mahapphalaṃ hoti mahānisaṃsaṃ mahājutikaṃ mahāvipphāraṃ. Kathaṃ aṭṭhaṅgasamannāgatesu? Idha, bhikkhave, samaṇabrāhmaṇā sammādiṭṭhikā honti, sammāsaṅkappā, sammāvācā, sammākammantā, sammāājīvā, sammāvāyāmā, sammāsatino, sammāsamādhino. Evaṃ aṭṭhaṅgasamannāgatesu, bhikkhave, samaṇabrāhmaṇesu dānaṃ dinnaṃ mahapphalaṃ hoti mahānisaṃsaṃ mahājutikaṃ mahāvipphāra’’nti.</paragraph>
<gatha1 line="17">‘‘Yathāpi <pageBreak edition="V" number="3.0071" /> khette sampanne, pavuttā bījasampadā;</gatha1>
<gathalast line="18">Deve <alternatives line="18" extra="null" separator="false"><alternative source-abbr="vri" source="vipassana research institut">sampādayantamhi</alternative><alternative source-abbr="ka." source="cambodian">sañjāyantamhi</alternative></alternatives> , hoti dhaññassa sampadā.</gathalast>
<gatha1 line="19">‘‘Anītisampadā hoti, virūḷhī bhavati sampadā;</gatha1>
<gathalast line="20">Vepullasampadā hoti, phalaṃ ve hoti sampadā.</gathalast>
<gatha1 line="21">‘‘Evaṃ sampannasīlesu, dinnā bhojanasampadā;</gatha1>
<gathalast line="22">Sampadānaṃ upaneti, sampannaṃ hissa taṃ kataṃ.</gathalast>
<gatha1 line="23">‘‘Tasmā sampadamākaṅkhī, sampannatthūdha puggalo;</gatha1>
<gathalast line="24">Sampannapaññe <pageBreak edition="T" number="4.0243" /> sevetha, evaṃ ijjhanti sampadā.</gathalast>
<gatha1 line="25">‘‘Vijjācaraṇasampanne, laddhā cittassa sampadaṃ;</gatha1>
<gathalast line="26">Karoti kammasampadaṃ, labhati catthasampadaṃ.</gathalast>
<gatha1 line="27">‘‘Lokaṃ ñatvā yathābhūtaṃ, pappuyya diṭṭhisampadaṃ;</gatha1>
<gathalast line="28">Maggasampadamāgamma, yāti sampannamānaso.</gathalast>
<gatha1 line="29">‘‘Odhunitvā <pageBreak edition="P" number="4.0239" /> malaṃ sabbaṃ, patvā nibbānasampadaṃ;</gatha1>
<gathalast line="30">Muccati sabbadukkhehi, sā hoti sabbasampadā’’ti. catutthaṃ;</gathalast>
<subhead line="31">5. Dānūpapattisuttaṃ</subhead>
<paragraph line="32" number="35"><note>dī. ni. 3.337</note> ‘‘Aṭṭhimā, bhikkhave, dānūpapattiyo. Katamā aṭṭha? Idha, bhikkhave, ekacco dānaṃ deti samaṇassa vā brāhmaṇassa vā annaṃ pānaṃ vatthaṃ yānaṃ <pageBreak edition="M" number="3.0071" /> mālāgandhavilepanaṃ seyyāvasathapadīpeyyaṃ. So yaṃ deti taṃ <alternatives line="29" extra="null" separator="false"><alternative source-abbr="vri" source="vipassana research institut">paccāsīsati</alternative><alternative source-abbr="sī." source="sri lanka">paccāsiṃsati</alternative><alternative source-abbr="syā." source="thai">paccāsiṃsati</alternative><alternative source-abbr="kaṃ." source="kaṃ.">paccāsiṃsati</alternative><alternative source-abbr="pī." source="pali text society">paccāsiṃsati</alternative></alternatives> . So passati khattiyamahāsāle vā brāhmaṇamahāsāle vā gahapatimahāsāle vā pañcahi kāmaguṇehi samappite samaṅgībhūte paricārayamāne. Tassa evaṃ hoti – ‘aho vatāhaṃ kāyassa bhedā paraṃ maraṇā khattiyamahāsālānaṃ <pageBreak edition="V" number="3.0072" /> vā brāhmaṇamahāsālānaṃ vā gahapatimahāsālānaṃ vā sahabyataṃ upapajjeyya’nti! So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti. Tassa taṃ cittaṃ hīne <alternatives line="37" extra="null" separator="false"><alternative source-abbr="vri" source="vipassana research institut">vimuttaṃ</alternative><alternative source-abbr="syā." source="thai">hīnedhimuttaṃ</alternative><alternative source-abbr="pī." source="pali text society">hīnedhimuttaṃ</alternative><alternative source-abbr="ṭīkāsaṃvaṇṇanā" source="ṭīkāsaṃvaṇṇanā">vimuttanti adhimuttaṃ, vimuttanti vā vissaṭṭhaṃ</alternative></alternatives> , uttari abhāvitaṃ, tatrūpapattiyā saṃvattati. Kāyassa bhedā paraṃ maraṇā khattiyamahāsālānaṃ vā brāhmaṇamahāsālānaṃ vā gahapatimahāsālānaṃ vā sahabyataṃ upapajjati. Tañca kho sīlavato vadāmi, no dussīlassa. Ijjhati, bhikkhave, sīlavato cetopaṇidhi visuddhattā.</paragraph>
<paragraph line="33">‘‘Idha pana, bhikkhave, ekacco dānaṃ deti <pageBreak edition="T" number="4.0244" /> samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. So yaṃ deti taṃ paccāsīsati. Tassa sutaṃ hoti – ‘<alternatives line="46" extra="null" separator="false"><alternative source-abbr="vri" source="vipassana research institut">cātumahārājikā</alternative><alternative source-abbr="sī." source="sri lanka">cātummahārājikā</alternative><alternative source-abbr="syā." source="thai">cātummahārājikā</alternative><alternative source-abbr="kaṃ." source="kaṃ.">cātummahārājikā</alternative><alternative source-abbr="pī." source="pali text society">cātummahārājikā</alternative></alternatives>  devā <pageBreak edition="P" number="4.0240" /> dīghāyukā vaṇṇavanto sukhabahulā’ti. Tassa evaṃ hoti – ‘aho vatāhaṃ kāyassa bhedā paraṃ maraṇā cātumahārājikānaṃ devānaṃ sahabyataṃ upapajjeyya’nti. So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti. Tassa taṃ cittaṃ hīne vimuttaṃ, uttari abhāvitaṃ, tatrūpapattiyā saṃvattati. Kāyassa bhedā paraṃ maraṇā cātumahārājikānaṃ devānaṃ sahabyataṃ upapajjati. Tañca kho sīlavato vadāmi, no dussīlassa. Ijjhati, bhikkhave, sīlavato cetopaṇidhi visuddhattā.</paragraph>
<paragraph line="34">‘‘Idha pana, bhikkhave, ekacco dānaṃ deti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. So yaṃ deti taṃ paccāsīsati. Tassa sutaṃ hoti – tāvatiṃsā devā…pe… yāmā devā… tusitā devā… nimmānaratī devā… paranimmitavasavattī devā dīghāyukā vaṇṇavanto sukhabahulāti. Tassa evaṃ hoti – ‘aho vatāhaṃ kāyassa bhedā paraṃ maraṇā paranimmitavasavattīnaṃ devānaṃ sahabyataṃ upapajjeyya’nti. So taṃ cittaṃ dahati, taṃ cittaṃ adhiṭṭhāti <pageBreak edition="M" number="3.0072" />, taṃ cittaṃ bhāveti. Tassa taṃ cittaṃ hīne vimuttaṃ, uttari abhāvitaṃ, tatrūpapattiyā saṃvattati. Kāyassa bhedā paraṃ maraṇā paranimmitavasavattīnaṃ devānaṃ sahabyataṃ upapajjati. Tañca kho sīlavato vadāmi, no dussīlassa. Ijjhati, bhikkhave, sīlavato cetopaṇidhi visuddhattā.</paragraph>
<paragraph line="35">‘‘Idha pana, bhikkhave, ekacco <pageBreak edition="T" number="4.0245" /> dānaṃ deti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. So yaṃ deti taṃ paccāsīsati. Tassa sutaṃ hoti <pageBreak edition="V" number="3.0073" /> – ‘brahmakāyikā devā dīghāyukā <pageBreak edition="P" number="4.0241" /> vaṇṇavanto sukhabahulā’ti. Tassa evaṃ hoti – ‘aho vatāhaṃ kāyassa bhedā paraṃ maraṇā brahmakāyikānaṃ devānaṃ sahabyataṃ upapajjeyya’nti. So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti. Tassa taṃ cittaṃ hīne vimuttaṃ, uttari abhāvitaṃ, tatrūpapattiyā saṃvattati. Kāyassa bhedā paraṃ maraṇā brahmakāyikānaṃ devānaṃ sahabyataṃ upapajjati. Tañca kho sīlavato vadāmi, no dussīlassa; vītarāgassa, no sarāgassa. Ijjhati, bhikkhave, sīlavato cetopaṇidhi vītarāgattā. Imā kho, bhikkhave, aṭṭha dānūpapattiyo’’ti. Pañcamaṃ.</paragraph>
<subhead line="36">6. Puññakiriyavatthusuttaṃ</subhead>
<paragraph line="37" number="36"> ‘‘Tīṇimāni, bhikkhave, puññakiriyavatthūni. Katamāni tīṇi? Dānamayaṃ <alternatives line="54" extra=" evamuparipi" separator="false"><alternative source-abbr="vri" source="vipassana research institut">puññakiriyavatthu</alternative><alternative source-abbr="sī." source="sri lanka">puññakiriyavatthuṃ</alternative><alternative source-abbr="pī." source="pali text society">puññakiriyavatthuṃ</alternative></alternatives> , sīlamayaṃ puññakiriyavatthu, bhāvanāmayaṃ puññakiriyavatthu. Idha, bhikkhave, ekaccassa dānamayaṃ puññakiriyavatthu parittaṃ kataṃ hoti, sīlamayaṃ puññakiriyavatthu parittaṃ kataṃ hoti, bhāvanāmayaṃ <alternatives line="62" extra="null" separator="false"><alternative source-abbr="vri" source="vipassana research institut">puññakiriyavatthuṃ</alternative><alternative source-abbr="syā." source="thai">puññakiriyavatthu</alternative></alternatives>  nābhisambhoti. So kāyassa bhedā paraṃ maraṇā manussadobhagyaṃ upapajjati.</paragraph>
<paragraph line="38">‘‘Idha pana, bhikkhave, ekaccassa dānamayaṃ puññakiriyavatthu mattaso kataṃ hoti, sīlamayaṃ puññakiriyavatthu mattaso kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā manussasobhagyaṃ upapajjati.</paragraph>
<paragraph line="39">‘‘Idha <pageBreak edition="M" number="3.0073" /> pana, bhikkhave <pageBreak edition="T" number="4.0246" />, ekaccassa dānamayaṃ puññakiriyavatthu adhimattaṃ kataṃ hoti, sīlamayaṃ puññakiriyavatthu <pageBreak edition="P" number="4.0242" /> adhimattaṃ kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā cātumahārājikānaṃ devānaṃ sahabyataṃ upapajjati. Tatra, bhikkhave, cattāro mahārājāno dānamayaṃ puññakiriyavatthuṃ atirekaṃ karitvā, sīlamayaṃ puññakiriyavatthuṃ atirekaṃ karitvā, cātumahārājike deve dasahi ṭhānehi adhigaṇhanti – dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi.</paragraph>
<paragraph line="40">‘‘Idha <pageBreak edition="V" number="3.0074" /> pana, bhikkhave, ekaccassa dānamayaṃ puññakiriyavatthu adhimattaṃ kataṃ hoti, sīlamayaṃ puññakiriyavatthu adhimattaṃ kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā tāvatiṃsānaṃ devānaṃ sahabyataṃ upapajjati. Tatra, bhikkhave, sakko devānamindo dānamayaṃ puññakiriyavatthuṃ atirekaṃ karitvā sīlamayaṃ puññakiriyavatthuṃ atirekaṃ karitvā tāvatiṃse deve dasahi ṭhānehi adhigaṇhāti – dibbena āyunā…pe… dibbehi phoṭṭhabbehi.</paragraph>
<paragraph line="41">‘‘Idha pana, bhikkhave, ekaccassa dānamayaṃ puññakiriyavatthu adhimattaṃ kataṃ hoti, sīlamayaṃ puññakiriyavatthu adhimattaṃ kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā yāmānaṃ devānaṃ sahabyataṃ upapajjati. Tatra, bhikkhave, suyāmo devaputto dānamayaṃ puññakiriyavatthuṃ atirekaṃ karitvā <pageBreak edition="T" number="4.0247" />, sīlamayaṃ puññakiriyavatthuṃ atirekaṃ karitvā, yāme deve dasahi ṭhānehi adhigaṇhāti – dibbena āyunā…pe… dibbehi phoṭṭhabbehi.</paragraph>
<paragraph line="42">‘‘Idha pana, bhikkhave, ekaccassa dānamayaṃ puññakiriyavatthu adhimattaṃ kataṃ hoti, sīlamayaṃ puññakiriyavatthu adhimattaṃ kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā tusitānaṃ devānaṃ sahabyataṃ upapajjati. Tatra <pageBreak edition="P" number="4.0243" />, bhikkhave, santusito devaputto dānamayaṃ puññakiriyavatthuṃ atirekaṃ karitvā, sīlamayaṃ puññakiriyavatthuṃ atirekaṃ karitvā, tusite deve dasahi ṭhānehi adhigaṇhāti – dibbena āyunā…pe… dibbehi phoṭṭhabbehi.</paragraph>
<paragraph line="43">‘‘Idha <pageBreak edition="M" number="3.0074" /> pana, bhikkhave, ekaccassa dānamayaṃ puññakiriyavatthu adhimattaṃ kataṃ hoti, sīlamayaṃ puññakiriyavatthu adhimattaṃ kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā nimmānaratīnaṃ devānaṃ sahabyataṃ upapajjati. Tatra, bhikkhave, sunimmito devaputto dānamayaṃ puññakiriyavatthuṃ atirekaṃ karitvā, sīlamayaṃ puññakiriyavatthuṃ atirekaṃ karitvā, nimmānaratīdeve dasahi ṭhānehi adhigaṇhāti – dibbena āyunā…pe… dibbehi phoṭṭhabbehi.</paragraph>
<paragraph line="44">‘‘Idha <pageBreak edition="V" number="3.0075" /> pana, bhikkhave, ekaccassa dānamayaṃ puññakiriyavatthu adhimattaṃ kataṃ hoti, sīlamayaṃ puññakiriyavatthu adhimattaṃ kataṃ hoti, bhāvanāmayaṃ puññakiriyavatthuṃ nābhisambhoti. So kāyassa bhedā paraṃ maraṇā paranimmitavasavattīnaṃ devānaṃ sahabyataṃ upapajjati. Tatra, bhikkhave, vasavattī devaputto dānamayaṃ puññakiriyavatthuṃ atirekaṃ <pageBreak edition="T" number="4.0248" /> karitvā, sīlamayaṃ puññakiriyavatthuṃ atirekaṃ karitvā, paranimmitavasavattīdeve dasahi ṭhānehi adhigaṇhāti – dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi. Imāni kho, bhikkhave, tīṇi puññakiriyavatthūnī’’ti. Chaṭṭhaṃ.</paragraph>
<subhead line="45">7. Sappurisadānasuttaṃ</subhead>
<paragraph line="46" number="37"> ‘‘Aṭṭhimāni, bhikkhave, sappurisadānāni. Katamāni aṭṭha? Suciṃ <pageBreak edition="P" number="4.0244" /> deti, paṇītaṃ deti, kālena deti, kappiyaṃ deti, viceyya deti, abhiṇhaṃ deti, dadaṃ cittaṃ pasādeti, datvā attamano hoti. Imāni kho, bhikkhave, aṭṭha sappurisadānānī’’ti.</paragraph>
<gatha1 line="47">‘‘Suciṃ paṇītaṃ kālena, kappiyaṃ pānabhojanaṃ;</gatha1>
<gathalast line="48">Abhiṇhaṃ dadāti dānaṃ, <alternatives line="70" extra="null" separator="false"><alternative source-abbr="vri" source="vipassana research institut">sukhettesu</alternative><alternative source-abbr="sī." source="sri lanka">sukhette</alternative><alternative source-abbr="pī." source="pali text society">sukhette</alternative></alternatives>  brahmacārisu.</gathalast>
<gatha1 line="49">‘‘<alternatives line="78" extra="null" separator="false"><alternative source-abbr="vri" source="vipassana research institut">Neva</alternative><alternative source-abbr="sī." source="sri lanka">na ca</alternative><alternative source-abbr="pī." source="pali text society">na ca</alternative></alternatives>  vippaṭisārissa, cajitvā āmisaṃ bahuṃ;</gatha1>
<gathalast line="50">Evaṃ dinnāni dānāni, vaṇṇayanti vipassino.</gathalast>
<gatha1 line="51">‘‘Evaṃ yajitvā medhāvī, saddho muttena cetasā;</gatha1>
<gathalast line="52"><alternatives line="86" extra=" a. ni. 4.40; 6.37" separator="false"><alternative source-abbr="vri" source="vipassana research institut">Abyābajjhaṃ</alternative><alternative source-abbr="ka." source="cambodian">abyāpajjhaṃ</alternative></alternatives>  sukhaṃ lokaṃ, paṇḍito upapajjatī’’ti. sattamaṃ;</gathalast>
<subhead line="53">8. Sappurisasuttaṃ</subhead>
<paragraph line="54" number="38"> ‘‘Sappuriso <pageBreak edition="M" number="3.0075" />, bhikkhave, kule jāyamāno bahuno janassa atthāya hitāya sukhāya hoti – mātāpitūnaṃ atthāya hitāya sukhāya hoti, puttadārassa atthāya hitāya sukhāya hoti <pageBreak edition="V" number="3.0076" />, dāsakammakaraporisassa atthāya hitāya sukhāya hoti, mittāmaccānaṃ atthāya hitāya sukhāya hoti, pubbapetānaṃ atthāya hitāya sukhāya hoti, rañño <pageBreak edition="T" number="4.0249" /> atthāya hitāya sukhāya hoti, devatānaṃ atthāya hitāya sukhāya hoti, samaṇabrāhmaṇānaṃ atthāya hitāya sukhāya hoti.</paragraph>
<paragraph line="55">‘‘Seyyathāpi, bhikkhave, mahāmegho sabbasassāni sampādento bahuno janassa atthāya hitāya sukhāya <note>hitāya…pe… (syā. ka.)</note> hoti; evamevaṃ kho, bhikkhave, sappuriso kule jāyamāno bahuno janassa atthāya hitāya sukhāya hoti – mātāpitūnaṃ atthāya hitāya sukhāya hoti, puttadārassa atthāya hitāya sukhāya hoti, dāsakammakaraporisassa atthāya hitāya sukhāya hoti, mittāmaccānaṃ atthāya hitāya sukhāya hoti, pubbapetānaṃ atthāya hitāya sukhāya hoti, rañño atthāya hitāya sukhāya <pageBreak edition="P" number="4.0245" /> hoti, devatānaṃ atthāya hitāya sukhāya hoti, samaṇabrāhmaṇānaṃ atthāya hitāya sukhāya hotī’’ti.</paragraph>
<gatha1 line="56">‘‘<alternatives line="101" extra="null" separator="false"><alternative source-abbr="vri" source="vipassana research institut">Bahūnaṃ</alternative><alternative source-abbr="sī." source="sri lanka">bahunnaṃ</alternative><alternative source-abbr="pī." source="pali text society">bahunnaṃ</alternative></alternatives>  vata atthāya, sappañño gharamāvasaṃ;</gatha1>
<gathalast line="57">Mātaraṃ pitaraṃ pubbe, rattindivamatandito.</gathalast>
<gatha1 line="58">‘‘Pūjeti sahadhammena, pubbekatamanussaraṃ;</gatha1>
<gathalast line="59">Anāgāre pabbajite, apace <alternatives line="109" extra="null" separator="false"><alternative source-abbr="vri" source="vipassana research institut">brahmacārayo</alternative><alternative source-abbr="syā." source="thai">brahmacārino</alternative></alternatives> .</gathalast>
<gatha1 line="60">‘‘Niviṭṭhasaddho pūjeti, ñatvā dhamme ca <alternatives line="117" extra="null" separator="false"><alternative source-abbr="vri" source="vipassana research institut">pesalo</alternative><alternative source-abbr="ka." source="cambodian">pesale</alternative></alternatives> ;</gatha1>
<gathalast line="61">Rañño hito devahito, ñātīnaṃ sakhinaṃ hito.</gathalast>
<gatha1 line="62">‘‘<alternatives line="125" extra="null" separator="false"><alternative source-abbr="vri" source="vipassana research institut">Sabbesaṃ</alternative><alternative source-abbr="ka." source="cambodian">sabbesu</alternative></alternatives>  so <note>sa (syā. pī. ka.)</note> hito hoti, saddhamme suppatiṭṭhito;</gatha1>
<gathalast line="63">Vineyya maccheramalaṃ, sa lokaṃ bhajate siva’’nti. aṭṭhamaṃ;</gathalast>
<subhead line="64">9. Abhisandasuttaṃ</subhead>
<paragraph line="65" number="39"> ‘‘Aṭṭhime <pageBreak edition="M" number="3.0076" />, bhikkhave, puññābhisandā kusalābhisandā sukhassāhārā <pageBreak edition="T" number="4.0250" /> sovaggikā sukhavipākā <pageBreak edition="V" number="3.0077" /> saggasaṃvattanikā, iṭṭhāya kantāya manāpāya hitāya sukhāya saṃvattanti. Katame aṭṭha? Idha, bhikkhave, ariyasāvako buddhaṃ saraṇaṃ gato hoti. Ayaṃ, bhikkhave, paṭhamo puññābhisando kusalābhisando sukhassāhāro sovaggiko sukhavipāko saggasaṃvattaniko, iṭṭhāya kantāya manāpāya hitāya sukhāya saṃvattati.</paragraph>
<paragraph line="66">‘‘Puna caparaṃ, bhikkhave, ariyasāvako dhammaṃ saraṇaṃ gato hoti. Ayaṃ, bhikkhave, dutiyo puññābhisando…pe… saṃvattati.</paragraph>
<paragraph line="67">‘‘Puna caparaṃ, bhikkhave, ariyasāvako saṅghaṃ saraṇaṃ gato hoti. Ayaṃ, bhikkhave, tatiyo puññābhisando kusalābhisando sukhassāhāro sovaggiko sukhavipāko saggasaṃvattaniko, iṭṭhāya kantāya manāpāya hitāya sukhāya saṃvattati.</paragraph>
<paragraph line="68"><note>kathā. 480</note> ‘‘Pañcimāni <pageBreak edition="P" number="4.0246" />, bhikkhave, dānāni mahādānāni aggaññāni rattaññāni vaṃsaññāni porāṇāni asaṃkiṇṇāni asaṃkiṇṇapubbāni, na saṃkiyanti na saṃkiyissanti, <alternatives line="143" extra="null" separator="false"><alternative source-abbr="vri" source="vipassana research institut">appaṭikuṭṭhāni</alternative><alternative source-abbr="sī." source="sri lanka">appatikuṭṭhāni</alternative></alternatives>  samaṇehi brāhmaṇehi viññūhi. Katamāni pañca? Idha, bhikkhave, ariyasāvako pāṇātipātaṃ pahāya pāṇātipātā paṭivirato hoti. Pāṇātipātā paṭivirato, bhikkhave, ariyasāvako aparimāṇānaṃ sattānaṃ abhayaṃ deti, averaṃ deti, <alternatives line="151" extra=" evamuparipi" separator="false"><alternative source-abbr="vri" source="vipassana research institut">abyābajjhaṃ</alternative><alternative source-abbr="ka." source="cambodian">abyāpajjhaṃ</alternative></alternatives>  deti. Aparimāṇānaṃ sattānaṃ abhayaṃ datvā averaṃ datvā abyābajjhaṃ datvā aparimāṇassa abhayassa averassa abyābajjhassa bhāgī hoti. Idaṃ, bhikkhave, paṭhamaṃ dānaṃ mahādānaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkiyati na saṃkiyissati, appaṭikuṭṭhaṃ samaṇehi <pageBreak edition="T" number="4.0251" /> brāhmaṇehi viññūhi. Ayaṃ, bhikkhave, catuttho puññābhisando kusalābhisando sukhassāhāro sovaggiko sukhavipāko saggasaṃvattaniko, iṭṭhāya kantāya manāpāya hitāya sukhāya saṃvattati.</paragraph>
<paragraph line="69">‘‘Puna caparaṃ, bhikkhave, ariyasāvako adinnādānaṃ pahāya adinnādānā paṭivirato hoti…pe… kāmesumicchācāraṃ pahāya kāmesumicchācārā paṭivirato <pageBreak edition="M" number="3.0077" /> hoti…pe… musāvādaṃ pahāya musāvādā paṭivirato hoti…pe… surāmerayamajjapamādaṭṭhānaṃ pahāya surāmerayamajjapamādaṭṭhānā paṭivirato hoti. Surāmerayamajjapamādaṭṭhānā paṭivirato, bhikkhave, ariyasāvako <pageBreak edition="V" number="3.0078" /> aparimāṇānaṃ sattānaṃ abhayaṃ deti averaṃ deti abyābajjhaṃ deti. Aparimāṇānaṃ sattānaṃ abhayaṃ datvā averaṃ datvā abyābajjhaṃ datvā, aparimāṇassa abhayassa averassa abyābajjhassa bhāgī hoti. Idaṃ, bhikkhave, pañcamaṃ dānaṃ mahādānaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkiyati na saṃkiyissati, appaṭikuṭṭhaṃ samaṇehi brāhmaṇehi viññūhi. Ayaṃ kho, bhikkhave, aṭṭhamo puññābhisando kusalābhisando <pageBreak edition="P" number="4.0247" /> sukhassāhāro sovaggiko sukhavipāko saggasaṃvattaniko, iṭṭhāya kantāya manāpāya hitāya sukhāya saṃvattati. Ime kho, bhikkhave, aṭṭha puññābhisandā kusalābhisandā sukhassāhārā sovaggikā sukhavipākā saggasaṃvattanikā, iṭṭhāya kantāya manāpāya hitāya sukhāya saṃvattantī’’ti. Navamaṃ.</paragraph>
<subhead line="70">10. Duccaritavipākasuttaṃ</subhead>
<paragraph line="71" number="40"> ‘‘Pāṇātipāto, bhikkhave, āsevito bhāvito bahulīkato nirayasaṃvattaniko <pageBreak edition="T" number="4.0252" /> tiracchānayonisaṃvattaniko pettivisayasaṃvattaniko. Yo <alternatives line="159" extra="null" separator="false"><alternative source-abbr="vri" source="vipassana research institut">sabbalahuso</alternative><alternative source-abbr="syā." source="thai">sabbalahusoti sabbalahuko</alternative><alternative source-abbr="aṭṭha." source="aṭṭha.">sabbalahusoti sabbalahuko</alternative></alternatives>  pāṇātipātassa vipāko, manussabhūtassa appāyukasaṃvattaniko hoti.</paragraph>
<paragraph line="72">‘‘Adinnādānaṃ, bhikkhave, āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ pettivisayasaṃvattanikaṃ. Yo sabbalahuso adinnādānassa vipāko, manussabhūtassa bhogabyasanasaṃvattaniko hoti.</paragraph>
<paragraph line="73">‘‘Kāmesumicchācāro, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso kāmesumicchācārassa vipāko, manussabhūtassa sapattaverasaṃvattaniko hoti.</paragraph>
<paragraph line="74">‘‘Musāvādo <pageBreak edition="M" number="3.0078" />, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso musāvādassa vipāko, manussabhūtassa abhūtabbhakkhānasaṃvattaniko hoti.</paragraph>
<paragraph line="75">‘‘Pisuṇā <pageBreak edition="V" number="3.0079" />, bhikkhave, vācā āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā. Yo sabbalahuso pisuṇāya vācāya vipāko, manussabhūtassa mittehi bhedanasaṃvattaniko hoti.</paragraph>
<paragraph line="76">‘‘Pharusā <pageBreak edition="P" number="4.0248" />, bhikkhave, vācā āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā. Yo sabbalahuso pharusāya vācāya vipāko, manussabhūtassa amanāpasaddasaṃvattaniko hoti.</paragraph>
<paragraph line="77">‘‘Samphappalāpo, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso samphappalāpassa vipāko, manussabhūtassa anādeyyavācāsaṃvattaniko hoti.</paragraph>
<paragraph line="78">‘‘Surāmerayapānaṃ, bhikkhave <pageBreak edition="T" number="4.0253" />, āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ pettivisayasaṃvattanikaṃ. Yo sabbalahuso surāmerayapānassa vipāko, manussabhūtassa ummattakasaṃvattaniko hotī’’ti. Dasamaṃ.</paragraph>
<centered line="79">Dānavaggo catuttho.</centered>
<paragraph line="80">Tassuddānaṃ –</paragraph>
<gatha1 line="81">Dve dānāni vatthuñca, khettaṃ dānūpapattiyo;</gatha1>
<gathalast line="82">Kiriyaṃ dve sappurisā, abhisando vipāko cāti.</gathalast>
</body>
</document>