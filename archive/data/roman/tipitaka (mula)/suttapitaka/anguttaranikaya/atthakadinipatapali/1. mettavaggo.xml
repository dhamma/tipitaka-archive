<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404m1.mul0.xml</normativeSource>
    <archivePath>roman/tipitaka (mula)/suttapitaka/anguttaranikaya/atthakadinipatapali/1. mettavaggo.xml</archivePath>
    <baseFileName>1. mettavaggo</baseFileName>
    <titlePath>1. Mettāvaggo - Aṭṭhakādinipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="unknown" source-abbr="?"/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāyo</nikaya>
    <book line="3">Aṭṭhakanipātapāḷi</book>
    <title line="4">1. Paṭhamapaṇṇāsakaṃ</title>
    <chapter line="5">1. Mettāvaggo</chapter>
    <subhead line="6">1. Mettāsuttaṃ</subhead>
    <paragraph line="7" number="1"> Evaṃ <pageBreak edition="Thai" number="4.0151" /><pageBreak edition="Vipassana Research Institut" number="3.0001" /><pageBreak edition="Pali Text Society" number="4.0150" /><pageBreak edition="Myanmar" number="3.0001" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="8"><note>a. ni. 11.15</note> ‘‘Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya <pageBreak edition="Vipassana Research Institut" number="3.0002" /> anuṭṭhitāya paricitāya susamāraddhāya aṭṭhānisaṃsā pāṭikaṅkhā. Katame aṭṭha? Sukhaṃ supati, sukhaṃ paṭibujjhati, na pāpakaṃ supinaṃ passati, manussānaṃ piyo hoti, amanussānaṃ piyo hoti, devatā rakkhanti, nāssa aggi vā visaṃ vā satthaṃ vā kamati, uttariṃ appaṭivijjhanto brahmalokūpago hoti. Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ime aṭṭhānisaṃsā pāṭikaṅkhā’’ti.</paragraph>
    <gatha1 line="9">‘‘Yo <pageBreak edition="Thai" number="4.0152" /><pageBreak edition="Myanmar" number="3.0002" /> ca mettaṃ bhāvayati, appamāṇaṃ <alternatives line="6" extra="" separator="false"><alternative source-abbr="vri" source="vipassana research institut">paṭissato</alternative><alternative source-abbr="sī." source="sri lanka">patissato</alternative></alternatives> ;</gatha1>
    <gathalast line="10">Tanū saṃyojanā honti, passato upadhikkhayaṃ.</gathalast>
    <gatha1 line="11">‘‘Ekampi <pageBreak edition="Pali Text Society" number="4.0151" /> ce pāṇamaduṭṭhacitto,</gatha1>
    <gatha2 line="12">Mettāyati kusalī tena hoti;</gatha2>
    <gatha3 line="13">Sabbe ca pāṇe manasānukampī,</gatha3>
    <gathalast line="14">Pahūtamariyo pakaroti puññaṃ.</gathalast>
    <gatha1 line="15">‘‘Ye sattasaṇḍaṃ pathaviṃ vijetvā,</gatha1>
    <gatha2 line="16">Rājisayo yajamānā anupariyagā;</gatha2>
    <gatha3 line="17">Assamedhaṃ purisamedhaṃ,</gatha3>
    <gathalast line="18">Sammāpāsaṃ vājapeyyaṃ niraggaḷaṃ.</gathalast>
    <gatha1 line="19">‘‘Mettassa cittassa subhāvitassa,</gatha1>
    <gatha2 line="20">Kalampi te nānubhavanti soḷasiṃ;</gatha2>
    <gatha3 line="21">Candappabhā tāragaṇāva sabbe,</gatha3>
    <gathalast line="22">Yathā na agghanti kalampi soḷasiṃ <note>ayaṃ pādo bahūsu na dissati</note>.</gathalast>
    <gatha1 line="23">‘‘Yo na hanti na ghāteti, na jināti na jāpaye;</gatha1>
    <gathalast line="24">Mettaṃso sabbabhūtānaṃ, veraṃ tassa na kenacī’’ti. paṭhamaṃ;</gathalast>
    <subhead line="25">2. Paññāsuttaṃ</subhead>
    <paragraph line="26" number="2"> ‘‘Aṭṭhime <pageBreak edition="Vipassana Research Institut" number="3.0003" />, bhikkhave, hetū aṭṭha paccayā ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattanti. Katame aṭṭha? Idha, bhikkhave, bhikkhu satthāraṃ upanissāya viharati aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo ca. Ayaṃ <pageBreak edition="Thai" number="4.0153" />, bhikkhave, paṭhamo hetu paṭhamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="27">‘‘So <pageBreak edition="Pali Text Society" number="4.0152" /> taṃ satthāraṃ upanissāya viharanto aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemaṃ gāravo <pageBreak edition="Myanmar" number="3.0003" /> ca, te kālena kālaṃ upasaṅkamitvā paripucchati paripañhati – ‘idaṃ, bhante, kathaṃ; imassa ko attho’ti? Tassa te āyasmanto avivaṭañceva vivaranti, anuttānīkatañca uttānī karonti, anekavihitesu ca kaṅkhāṭhāniyesu dhammesu kaṅkhaṃ paṭivinodenti. Ayaṃ, bhikkhave, dutiyo hetu dutiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="28">‘‘So taṃ dhammaṃ sutvā dvayena vūpakāsena sampādeti – kāyavūpakāsena ca cittavūpakāsena ca. Ayaṃ, bhikkhave, tatiyo hetu tatiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="29">‘‘Sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Ayaṃ, bhikkhave, catuttho hetu catuttho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="30">‘‘Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā <pageBreak edition="Vipassana Research Institut" number="3.0004" /> <alternatives line="17" extra="" separator="false"><alternative source-abbr="vri" source="vipassana research institut">sātthaṃ sabyañjanaṃ</alternative><alternative source-abbr="ka." source="cambodian">satthā sabyañjanā</alternative><alternative source-abbr="sī." source="sri lanka">satthā sabyañjanā</alternative></alternatives> <pageBreak edition="Thai" number="3.0154" /> kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti <alternatives line="25" extra="" separator="false"><alternative source-abbr="vri" source="vipassana research institut">dhātā</alternative><alternative source-abbr="sī." source="sri lanka">dhatā</alternative><alternative source-abbr="syā." source="thai">dhatā</alternative><alternative source-abbr="kaṃ." source="kaṃ.">dhatā</alternative><alternative source-abbr="pī." source="pali text society">dhatā</alternative></alternatives>  vacasā paricitā manasānupekkhitā diṭṭhiyā suppaṭividdhā. Ayaṃ, bhikkhave, pañcamo hetu pañcamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="31">‘‘Āraddhavīriyo <pageBreak edition="Pali Text Society" number="4.0153" /> viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Ayaṃ, bhikkhave, chaṭṭho hetu chaṭṭho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="32">‘‘Saṅghagato <pageBreak edition="Myanmar" number="3.0004" /> kho pana anānākathiko hoti atiracchānakathiko. Sāmaṃ vā dhammaṃ bhāsati paraṃ vā ajjhesati ariyaṃ vā tuṇhībhāvaṃ nātimaññati. Ayaṃ, bhikkhave, sattamo hetu sattamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="33">‘‘Pañcasu kho pana upādānakkhandhesu udayabbayānupassī viharati – ‘iti rūpaṃ, iti rūpassa samudayo, iti rūpassa atthaṅgamo; iti vedanā, iti vedanāya samudayo, iti vedanāya atthaṅgamo; iti saññā…pe… iti saṅkhārā…pe… iti viññāṇaṃ, iti viññāṇassa samudayo, iti viññāṇassa atthaṅgamo’ti. Ayaṃ, bhikkhave, aṭṭhamo hetu aṭṭhamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="34">‘‘Tamenaṃ <pageBreak edition="Thai" number="4.0155" /> sabrahmacārī evaṃ sambhāventi – ‘ayaṃ kho āyasmā satthāraṃ upanissāya viharati aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo ca. Addhā ayamāyasmā jānaṃ jānāti passaṃ passatī’ti! Ayampi dhammo <alternatives line="33" extra="" separator="false"><alternative source-abbr="vri" source="vipassana research institut">piyattāya garuttāya</alternative><alternative source-abbr="syā." source="thai">piyatāya garutāya</alternative></alternatives>  bhāvanāya sāmaññāya ekībhāvāya saṃvattati.</paragraph>
    <paragraph line="35">‘‘‘Taṃ <pageBreak edition="Vipassana Research Institut" number="3.0005" /> kho panāyamāyasmā satthāraṃ upanissāya viharanto aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca <pageBreak edition="Pali Text Society" number="4.0154" /> gāravo ca, te kālena kālaṃ upasaṅkamitvā paripucchati paripañhati – idaṃ, bhante, kathaṃ; imassa ko atthoti? Tassa te āyasmanto avivaṭañceva vivaranti, anuttānīkatañca uttānī karonti, anekavihitesu ca kaṅkhāṭhāniyesu dhammesu kaṅkhaṃ paṭivinodenti. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="36">‘‘‘Taṃ kho panāyamāyasmā dhammaṃ sutvā dvayena vūpakāsena sampādeti – kāyavūpakāsena ca cittavūpakāsena ca. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="37">‘‘‘Sīlavā <pageBreak edition="Myanmar" number="3.0005" /> kho panāyamāyasmā pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="38">‘‘‘Bahussuto kho panāyamāyasmā <pageBreak edition="Thai" number="4.0156" /> sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="39">‘‘‘Āraddhavīriyo kho panāyamāyasmā viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="40">‘‘‘Saṅghagato <pageBreak edition="Pali Text Society" number="4.0155" /> kho panāyamāyasmā anānākathiko hoti atiracchānakathiko. Sāmaṃ vā dhammaṃ <pageBreak edition="Vipassana Research Institut" number="3.0006" /> bhāsati paraṃ vā ajjhesati ariyaṃ vā tuṇhībhāvaṃ nātimaññati. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="41">‘‘‘Pañcasu kho panāyamāyasmā upādānakkhandhesu udayabbayānupassī viharati – iti rūpaṃ, iti rūpassa samudayo, iti rūpassa atthaṅgamo; iti vedanā…pe… iti saññā…pe… iti saṅkhārā…pe… iti viññāṇaṃ, iti viññāṇassa samudayo, iti viññāṇassa atthaṅgamoti. Addhā ayamāyasmā jānaṃ jānāti passaṃ passatī’ti! Ayampi dhammo piyattāya garuttāya bhāvanāya sāmaññāya ekībhāvāya saṃvattati.</paragraph>
    <paragraph line="42">‘‘Ime kho, bhikkhave, aṭṭha hetū aṭṭha paccayā <pageBreak edition="Thai" number="4.0157" /> ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattantī’’ti. Dutiyaṃ.</paragraph>
    <subhead line="43">3. Paṭhamaappiyasuttaṃ</subhead>
    <paragraph line="44" number="3"> ‘‘Aṭṭhahi <pageBreak edition="Myanmar" number="3.0006" />, bhikkhave, dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca. Katamehi aṭṭhahi? Idha, bhikkhave, bhikkhu appiyapasaṃsī ca hoti, piyagarahī ca, lābhakāmo ca, sakkārakāmo ca, ahiriko ca, anottappī ca, pāpiccho ca, micchādiṭṭhi ca. Imehi kho, bhikkhave, aṭṭhahi dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca.</paragraph>
    <paragraph line="45">‘‘Aṭṭhahi, bhikkhave, dhammehi samannāgato bhikkhu sabrahmacārīnaṃ piyo ca hoti manāpo ca garu ca bhāvanīyo ca. Katamehi aṭṭhahi? Idha <pageBreak edition="Pali Text Society" number="4.0156" />, bhikkhave, bhikkhu na appiyapasaṃsī ca hoti, na piyagarahī ca, na lābhakāmo ca, na sakkārakāmo ca, hirīmā ca hoti, ottappī ca, appiccho ca, sammādiṭṭhi ca. Imehi kho, bhikkhave, aṭṭhahi dhammehi samannāgato <pageBreak edition="Vipassana Research Institut" number="3.0007" /> bhikkhu sabrahmacārīnaṃ piyo ca hoti manāpo ca garu ca bhāvanīyo cā’’ti. Tatiyaṃ.</paragraph>
    <subhead line="46">4. Dutiyaappiyasuttaṃ</subhead>
    <paragraph line="47" number="4"> ‘‘Aṭṭhahi, bhikkhave, dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca. Katamehi aṭṭhahi? Idha, bhikkhave, bhikkhu lābhakāmo ca hoti, sakkārakāmo ca, anavaññattikāmo ca, akālaññū ca, amattaññū ca, asuci ca, bahubhāṇī ca, akkosakaparibhāsako ca sabrahmacārīnaṃ. Imehi kho, bhikkhave, aṭṭhahi dhammehi samannāgato bhikkhu sabrahmacārīnaṃ appiyo ca hoti amanāpo ca<pageBreak edition="Thai" number="4.0158" /> agaru ca abhāvanīyo ca.</paragraph>
    <paragraph line="48">‘‘Aṭṭhahi, bhikkhave, dhammehi samannāgato bhikkhu sabrahmacārīnaṃ piyo ca hoti manāpo ca garu ca bhāvanīyo ca. Katamehi aṭṭhahi? Idha, bhikkhave, bhikkhu na lābhakāmo ca hoti, na sakkārakāmo ca, na anavaññattikāmo ca, kālaññū ca, mattaññū ca, suci ca, na bahubhāṇī ca, anakkosakaparibhāsako ca sabrahmacārīnaṃ. Imehi kho, bhikkhave, aṭṭhahi dhammehi samannāgato bhikkhu sabrahmacārīnaṃ piyo ca hoti manāpo ca garu ca bhāvanīyo cā’’ti. Catutthaṃ.</paragraph>
    <subhead line="49">5. Paṭhamalokadhammasuttaṃ</subhead>
    <paragraph line="50" number="5"> ‘‘Aṭṭhime <pageBreak edition="Myanmar" number="3.0007" />, bhikkhave, lokadhammā lokaṃ anuparivattanti, loko ca aṭṭha lokadhamme anuparivattati. Katame aṭṭha? Lābho <pageBreak edition="Pali Text Society" number="4.0157" /> ca, alābho ca, yaso ca, ayaso ca, nindā ca, pasaṃsā ca, sukhañca, dukkhañca. Ime kho, bhikkhave, aṭṭha lokadhammā lokaṃ anuparivattanti, loko ca ime aṭṭha lokadhamme anuparivattatī’’ti.</paragraph>
    <gatha1 line="51">‘‘Lābho alābho ca yasāyaso ca,</gatha1>
    <gatha2 line="52">Nindā pasaṃsā ca sukhaṃ dukhañca;</gatha2>
    <gatha3 line="53">Ete <pageBreak edition="Vipassana Research Institut" number="3.0008" /> aniccā manujesu dhammā,</gatha3>
    <gathalast line="54">Asassatā vipariṇāmadhammā.</gathalast>
    <gatha1 line="55">‘‘Ete ca ñatvā satimā sumedho,</gatha1>
    <gatha2 line="56">Avekkhati vipariṇāmadhamme;</gatha2>
    <gatha3 line="57">Iṭṭhassa dhammā na mathenti cittaṃ,</gatha3>
    <gathalast line="58">Aniṭṭhato no paṭighātameti.</gathalast>
    <gatha1 line="59">‘‘Tassānurodhā <pageBreak edition="Thai" number="4.0159" /> atha vā virodhā,</gatha1>
    <gatha2 line="60">Vidhūpitā atthaṅgatā na santi;</gatha2>
    <gatha3 line="61">Padañca ñatvā virajaṃ asokaṃ,</gatha3>
    <gathalast line="62">Sammappajānāti bhavassa pāragū’’ti. pañcamaṃ;</gathalast>
    <subhead line="63">6. Dutiyalokadhammasuttaṃ</subhead>
    <paragraph line="64" number="6"> ‘‘Aṭṭhime, bhikkhave, lokadhammā lokaṃ anuparivattanti, loko ca aṭṭha lokadhamme anuparivattati. Katame aṭṭha? Lābho ca, alābho ca, yaso ca, ayaso ca, nindā ca, pasaṃsā ca, sukhañca, dukkhañca. Ime kho, bhikkhave, aṭṭha lokadhammā lokaṃ anuparivattanti, loko ca ime aṭṭha lokadhamme anuparivattati.</paragraph>
    <paragraph line="65">‘‘Assutavato, bhikkhave, puthujjanassa uppajjati lābhopi alābhopi yasopi ayasopi nindāpi pasaṃsāpi sukhampi dukkhampi. Sutavatopi, bhikkhave, ariyasāvakassa uppajjati lābhopi alābhopi yasopi ayasopi nindāpi pasaṃsāpi sukhampi dukkhampi. Tatra, bhikkhave, ko viseso <pageBreak edition="Pali Text Society" number="4.0158" /> ko <pageBreak edition="Myanmar" number="3.0008" /> <alternatives line="41" extra=" adhi + pa + yasu + ṇa = adhippayāso" separator="true"><alternative source-abbr="vri" source="vipassana research institut">adhippayāso</alternative><alternative source-abbr="sī." source="sri lanka">adhippāyo</alternative><alternative source-abbr="syā." source="thai">adhippāyaso</alternative><alternative source-abbr="kaṃ." source="kaṃ.">adhippāyaso</alternative></alternatives>  kiṃ nānākaraṇaṃ sutavato ariyasāvakassa assutavatā puthujjanenā’’ti? ‘‘Bhagavaṃmūlakā no, bhante, dhammā bhagavaṃnettikā bhagavaṃpaṭisaraṇā. Sādhu vata, bhante, bhagavantaṃyeva paṭibhātu etassa bhāsitassa attho. Bhagavato sutvā bhikkhū dhāressantī’’ti.</paragraph>
    <paragraph line="66">‘‘Tena <pageBreak edition="Vipassana Research Institut" number="3.0009" /> hi, bhikkhave, suṇātha, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ. Bhagavā etadavoca – ‘‘assutavato, bhikkhave, puthujjanassa uppajjati lābho. So na iti paṭisañcikkhati – ‘uppanno kho me ayaṃ lābho; so ca kho anicco dukkho vipariṇāmadhammo’ti <pageBreak edition="Thai" number="4.0160" /> yathābhūtaṃ nappajānāti. Uppajjati alābho…pe… uppajjati yaso… uppajjati ayaso… uppajjati nindā… uppajjati pasaṃsā… uppajjati sukhaṃ… uppajjati dukkhaṃ. So na iti paṭisañcikkhati – ‘uppannaṃ kho me idaṃ dukkhaṃ; tañca kho aniccaṃ dukkhaṃ vipariṇāmadhamma’nti yathābhūtaṃ nappajānāti’’.</paragraph>
    <paragraph line="67">‘‘Tassa lābhopi cittaṃ pariyādāya tiṭṭhati, alābhopi cittaṃ pariyādāya tiṭṭhati, yasopi cittaṃ pariyādāya tiṭṭhati, ayasopi cittaṃ pariyādāya tiṭṭhati, nindāpi cittaṃ pariyādāya tiṭṭhati, pasaṃsāpi cittaṃ pariyādāya tiṭṭhati, sukhampi cittaṃ pariyādāya tiṭṭhati, dukkhampi cittaṃ pariyādāya tiṭṭhati. So uppannaṃ lābhaṃ anurujjhati, alābhe paṭivirujjhati; uppannaṃ yasaṃ anurujjhati, ayase paṭivirujjhati; uppannaṃ pasaṃsaṃ anurujjhati, nindāya paṭivirujjhati; uppannaṃ sukhaṃ anurujjhati, dukkhe paṭivirujjhati. So evaṃ anurodhavirodhasamāpanno na parimuccati jātiyā jarāya maraṇena sokehi paridevehi dukkhehi domanassehi upāyāsehi. ‘Na parimuccati dukkhasmā’ti vadāmi’’.</paragraph>
    <paragraph line="68">‘‘Sutavato ca kho, bhikkhave, ariyasāvakassa uppajjati lābho. So iti paṭisañcikkhati – ‘uppanno kho me ayaṃ lābho; so ca kho anicco dukkho vipariṇāmadhammo’ti yathābhūtaṃ pajānāti. Uppajjati alābho…pe… uppajjati yaso… uppajjati <pageBreak edition="Pali Text Society" number="4.0159" /> ayaso… uppajjati nindā… uppajjati pasaṃsā… uppajjati sukhaṃ… uppajjati dukkhaṃ. So iti paṭisañcikkhati – ‘uppannaṃ kho me idaṃ <pageBreak edition="Thai" number="4.0161" /> dukkhaṃ; tañca kho aniccaṃ dukkhaṃ vipariṇāmadhamma’nti yathābhūtaṃ pajānāti’’.</paragraph>
    <paragraph line="69">‘‘Tassa <pageBreak edition="Myanmar" number="3.0009" /> lābhopi cittaṃ na pariyādāya tiṭṭhati, alābhopi cittaṃ na pariyādāya tiṭṭhati, yasopi cittaṃ na pariyādāya tiṭṭhati, ayasopi cittaṃ na pariyādāya tiṭṭhati, nindāpi cittaṃ na pariyādāya tiṭṭhati, pasaṃsāpi cittaṃ na pariyādāya tiṭṭhati, sukhampi cittaṃ <pageBreak edition="Vipassana Research Institut" number="3.0010" /> na pariyādāya tiṭṭhati, dukkhampi cittaṃ na pariyādāya tiṭṭhati. So uppannaṃ lābhaṃ nānurujjhati, alābhe nappaṭivirujjhati; uppannaṃ yasaṃ nānurujjhati, ayase nappaṭivirujjhati; uppannaṃ pasaṃsaṃ nānurujjhati, nindāya nappaṭivirujjhati; uppannaṃ sukhaṃ nānurujjhati, dukkhe nappaṭivirujjhati. So evaṃ anurodhavirodhavippahīno parimuccati jātiyā jarāya maraṇena sokehi paridevehi dukkhehi domanassehi upāyāsehi. ‘Parimuccati dukkhasmā’ti vadāmi. Ayaṃ kho, bhikkhave, viseso ayaṃ adhippayāso idaṃ nānākaraṇaṃ sutavato ariyasāvakassa assutavatā puthujjanenā’’ti.</paragraph>
    <gatha1 line="70">‘‘Lābho alābho ca yasāyaso ca,</gatha1>
    <gatha2 line="71">Nindā pasaṃsā ca sukhaṃ dukhañca;</gatha2>
    <gatha3 line="72">Ete aniccā manujesu dhammā,</gatha3>
    <gathalast line="73">Asassatā vipariṇāmadhammā.</gathalast>
    <gatha1 line="74">‘‘Ete ca ñatvā satimā sumedho,</gatha1>
    <gatha2 line="75">Avekkhati vipariṇāmadhamme;</gatha2>
    <gatha3 line="76">Iṭṭhassa <pageBreak edition="Thai" number="4.0162" /> dhammā na mathenti cittaṃ,</gatha3>
    <gathalast line="77">Aniṭṭhato no paṭighātameti.</gathalast>
    <gatha1 line="78">‘‘Tassānurodhā <pageBreak edition="Pali Text Society" number="4.0160" /> atha vā virodhā,</gatha1>
    <gatha2 line="79">Vidhūpitā atthaṅgatā na santi;</gatha2>
    <gatha3 line="80">Padañca ñatvā virajaṃ asokaṃ,</gatha3>
    <gathalast line="81">Sammappajānāti bhavassa pāragū’’ti. chaṭṭhaṃ;</gathalast>
    <subhead line="82">7. Devadattavipattisuttaṃ</subhead>
    <paragraph line="83" number="7"> Ekaṃ samayaṃ bhagavā rājagahe viharati gijjhakūṭe pabbate acirapakkante devadatte. Tatra bhagavā devadattaṃ ārabbha bhikkhū āmantesi – ‘‘sādhu, bhikkhave, bhikkhu kālena kālaṃ attavipattiṃ paccavekkhitā hoti. Sādhu, bhikkhave, bhikkhu kālena kālaṃ paravipattiṃ paccavekkhitā <pageBreak edition="Vipassana Research Institut" number="3.0011" /> hoti. Sādhu, bhikkhave, bhikkhu kālena kālaṃ attasampattiṃ paccavekkhitā hoti. Sādhu <pageBreak edition="Myanmar" number="3.0010" />, bhikkhave, bhikkhu kālena kālaṃ parasampattiṃ paccavekkhitā hoti. Aṭṭhahi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho’’.</paragraph>
    <paragraph line="84"><note>cūḷava. 348</note> ‘‘Katamehi aṭṭhahi? Lābhena hi, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. Alābhena, bhikkhave…pe… yasena, bhikkhave… ayasena, bhikkhave… sakkārena, bhikkhave… asakkārena, bhikkhave… pāpicchatāya, bhikkhave… pāpamittatāya, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. Imehi kho, bhikkhave, aṭṭhahi asaddhammehi abhibhūto pariyādinnacitto devadatto āpāyiko <pageBreak edition="Thai" number="4.0163" /> nerayiko kappaṭṭho atekiccho.</paragraph>
    <paragraph line="85">‘‘Sādhu, bhikkhave, bhikkhu uppannaṃ lābhaṃ abhibhuyya abhibhuyya vihareyya, uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ <pageBreak edition="Pali Text Society" number="4.0161" />… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya vihareyya.</paragraph>
    <paragraph line="86">‘‘<alternatives line="53" extra="" separator="false"><alternative source-abbr="vri" source="vipassana research institut">Kiñca</alternative><alternative source-abbr="ka." source="cambodian">kathañca</alternative></alternatives> , bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya, uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya vihareyya?</paragraph>
    <paragraph line="87">‘‘Yaṃ hissa, bhikkhave, uppannaṃ lābhaṃ <alternatives line="61" extra="" separator="false"><alternative source-abbr="vri" source="vipassana research institut">anabhibhuyya</alternative><alternative source-abbr="ka." source="cambodian">anabhibhūyya anabhibhūyya</alternative></alternatives>  viharato uppajjeyyuṃ āsavā vighātapariḷāhā, uppannaṃ lābhaṃ <alternatives line="69" extra="" separator="false"><alternative source-abbr="vri" source="vipassana research institut">abhibhuyya</alternative><alternative source-abbr="ka." source="cambodian">abhibhūyya abhibhūyya</alternative></alternatives>  viharato evaṃsa te āsavā vighātapariḷāhā na honti. Yaṃ hissa, bhikkhave, uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ anabhibhuyya viharato uppajjeyyuṃ āsavā vighātapariḷāhā, uppannaṃ pāpamittataṃ abhibhuyya viharato evaṃsa te āsavā vighātapariḷāhā na honti. Idaṃ kho, bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya, uppannaṃ alābhaṃ…pe… uppannaṃ yasaṃ… uppannaṃ ayasaṃ <pageBreak edition="Vipassana Research Institut" number="3.0012" /> … uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya vihareyya.</paragraph>
    <paragraph line="88">‘‘Tasmātiha <pageBreak edition="Myanmar" number="3.0011" />, bhikkhave, evaṃ sikkhitabbaṃ – ‘uppannaṃ lābhaṃ abhibhuyya abhibhuyya viharissāma, uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya viharissāmā’ti. Evañhi vo, bhikkhave, sikkhitabba’’nti. Sattamaṃ.</paragraph>
    <subhead line="89">8. Uttaravipattisuttaṃ</subhead>
    <paragraph line="90" number="8"> Ekaṃ <pageBreak edition="Thai" number="4.0164" /><pageBreak edition="Pali Text Society" number="4.0162" /> samayaṃ āyasmā uttaro mahisavatthusmiṃ viharati saṅkheyyake pabbate <alternatives line="77" extra="" separator="true"><alternative source-abbr="vri" source="vipassana research institut">vaṭajālikāyaṃ</alternative><alternative source-abbr="sī." source="sri lanka">dhavajālikāyaṃ</alternative><alternative source-abbr="syā." source="thai">vaṭṭajālikāyaṃ</alternative></alternatives> . Tatra kho āyasmā uttaro bhikkhū āmantesi – ‘‘sādhāvuso, bhikkhu kālena kālaṃ attavipattiṃ paccavekkhitā hoti. Sādhāvuso, bhikkhu kālena kālaṃ paravipattiṃ paccavekkhitā hoti. Sādhāvuso, bhikkhu kālena kālaṃ attasampattiṃ paccavekkhitā hoti. Sādhāvuso, bhikkhu kālena kālaṃ parasampattiṃ paccavekkhitā hotī’’ti.</paragraph>
    <paragraph line="91">Tena kho pana samayena vessavaṇo mahārājā uttarāya disāya dakkhiṇaṃ disaṃ gacchati kenacideva karaṇīyena. Assosi kho vessavaṇo mahārājā āyasmato uttarassa mahisavatthusmiṃ saṅkheyyake pabbate vaṭajālikāyaṃ bhikkhūnaṃ evaṃ dhammaṃ desentassa – ‘‘sādhāvuso, bhikkhu kālena kālaṃ attavipattiṃ paccavekkhitā hoti. Sādhāvuso, bhikkhu kālena kālaṃ paravipattiṃ paccavekkhitā hoti. Sādhāvuso, bhikkhu kālena kālaṃ attasampattiṃ paccavekkhitā hoti. Sādhāvuso, bhikkhu kālena kālaṃ parasampattiṃ paccavekkhitā hotī’’ti.</paragraph>
    <paragraph line="92">Atha kho vessavaṇṇo mahārājā – seyyathāpi nāma balavā puriso <alternatives line="86" extra="" separator="false"><alternative source-abbr="vri" source="vipassana research institut">samiñjitaṃ</alternative><alternative source-abbr="sī." source="sri lanka">sammiñjitaṃ</alternative><alternative source-abbr="syā." source="thai">sammiñjitaṃ</alternative><alternative source-abbr="kaṃ." source="kaṃ.">sammiñjitaṃ</alternative><alternative source-abbr="pī." source="pali text society">sammiñjitaṃ</alternative></alternatives>  vā bāhaṃ pasāreyya, pasāritaṃ vā bāhaṃ <alternatives line="94" extra="" separator="false"><alternative source-abbr="vri" source="vipassana research institut">samiñjeyya</alternative><alternative source-abbr="sī." source="sri lanka">sammiñjeyya</alternative><alternative source-abbr="syā." source="thai">sammiñjeyya</alternative><alternative source-abbr="kaṃ." source="kaṃ.">sammiñjeyya</alternative><alternative source-abbr="pī." source="pali text society">sammiñjeyya</alternative></alternatives> , evamevaṃ mahisavatthusmiṃ saṅkheyyake pabbate vaṭajālikāyaṃ antarahito devesu tāvatiṃsesu pāturahosi. Atha kho vessavaṇṇo mahārājā yena sakko devānamindo tenupasaṅkami; upasaṅkamitvā sakkaṃ <pageBreak edition="Thai" number="4.0165" /> devānamindaṃ etadavoca – ‘‘yagghe mārisa, jāneyyāsi! Eso āyasmā uttaro mahisavatthusmiṃ saṅkheyyake <pageBreak edition="Pali Text Society" number="4.0163" /> pabbate vaṭajālikāyaṃ bhikkhūnaṃ <pageBreak edition="Vipassana Research Institut" number="3.0013" /> evaṃ dhammaṃ deseti – ‘sādhāvuso, bhikkhu kālena kālaṃ attavipattiṃ paccavekkhitā hoti <pageBreak edition="Myanmar" number="3.0012" />. Sādhāvuso, bhikkhu kālena kālaṃ paravipattiṃ…pe… attasampattiṃ… parasampattiṃ paccavekkhitā hotī’’’ti.</paragraph>
    <paragraph line="93">Atha kho sakko devānamindo seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evamevaṃ devesu tāvatiṃsesu antarahito mahisavatthusmiṃ saṅkheyyake pabbate vaṭajālikāyaṃ āyasmato uttarassa sammukhe pāturahosi. Atha kho sakko devānamindo yenāyasmā uttaro tenupasaṅkami; upasaṅkamitvā āyasmantaṃ uttaraṃ abhivādetvā ekamantaṃ aṭṭhāsi. Ekamantaṃ ṭhito kho sakko devānamindo āyasmantaṃ uttaraṃ etadavoca –</paragraph>
    <paragraph line="94">‘‘Saccaṃ kira, bhante, āyasmā uttaro bhikkhūnaṃ evaṃ dhammaṃ desesi – ‘sādhāvuso, bhikkhu kālena kālaṃ attavipattiṃ paccavekkhitā hoti, sādhāvuso, bhikkhu kālena kālaṃ paravipattiṃ…pe… attasampattiṃ… parasampattiṃ paccavekkhitā hotī’’’ ti? ‘‘Evaṃ, devānamindā’’ti. ‘‘<alternatives line="102" extra="" separator="false"><alternative source-abbr="vri" source="vipassana research institut">Kiṃ panidaṃ</alternative><alternative source-abbr="syā." source="thai">kiṃ pana</alternative></alternatives> , bhante, āyasmato uttarassa sakaṃ paṭibhānaṃ <note>sakapaṭibhānaṃ upādāya (ka.)</note>, udāhu tassa bhagavato vacanaṃ arahato sammāsambuddhassā’’ti? ‘‘Tena hi, devānaminda, upamaṃ te karissāmi. Upamāya midhekacce viññū purisā bhāsitassa atthaṃ ājāna’’nti.</paragraph>
    <paragraph line="95">‘‘Seyyathāpi, devānaminda, gāmassa vā nigamassa vā avidūre mahādhaññarāsi. Tato mahājanakāyo dhaññaṃ āhareyya – kājehipi piṭakehipi ucchaṅgehipi <pageBreak edition="Pali Text Society" number="4.0164" /> añjalīhipi <pageBreak edition="Thai" number="4.0166" />. Yo nu kho, devānaminda, taṃ mahājanakāyaṃ upasaṅkamitvā evaṃ puccheyya – ‘kuto imaṃ dhaññaṃ āharathā’ti, kathaṃ byākaramāno nu kho, devānaminda, so mahājanakāyo sammā byākaramāno byākareyyā’’ti? ‘‘‘Amumhā mahādhaññarāsimhā āharāmā’ti kho, bhante, so mahājanakāyo sammā byākaramāno byākareyyā’’ti. ‘‘Evamevaṃ kho, devānaminda, yaṃ kiñci subhāsitaṃ sabbaṃ taṃ tassa bhagavato vacanaṃ arahato sammāsambuddhassa. Tato upādāyupādāya mayaṃ caññe ca bhaṇāmā’’ti.</paragraph>
    <paragraph line="96">‘‘Acchariyaṃ, bhante, abbhutaṃ bhante! Yāva subhāsitaṃ cidaṃ āyasmatā uttarena – ‘yaṃ kiñci <pageBreak edition="Vipassana Research Institut" number="3.0014" /> subhāsitaṃ sabbaṃ taṃ tassa bhagavato vacanaṃ arahato sammāsambuddhassa <pageBreak edition="Myanmar" number="3.0013" />. Tato upādāyupādāya mayaṃ caññe ca bhaṇāmā’ti. Ekamidaṃ, bhante uttara, samayaṃ bhagavā rājagahe viharati gijjhakūṭe pabbate acirapakkante devadatte. Tatra kho bhagavā devadattaṃ ārabbha bhikkhū āmantesi –</paragraph>
    <paragraph line="97">‘‘Sādhu, bhikkhave, bhikkhu kālena kālaṃ attavipattiṃ paccavekkhitā hoti. Sādhu, bhikkhave, bhikkhu kālena kālaṃ paravipattiṃ…pe… attasampattiṃ… parasampattiṃ paccavekkhitā hoti. Aṭṭhahi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. Katamehi aṭṭhahi? Lābhena hi, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho; alābhena, bhikkhave…pe… yasena, bhikkhave <pageBreak edition="Thai" number="4.0167" />… ayasena, bhikkhave… sakkārena, bhikkhave… asakkārena, bhikkhave… pāpicchatāya, bhikkhave… pāpamittatāya <pageBreak edition="Pali Text Society" number="4.0165" />, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. Imehi kho, bhikkhave, aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho.</paragraph>
    <paragraph line="98">‘‘Sādhu, bhikkhave, bhikkhu uppannaṃ lābhaṃ abhibhuyya abhibhuyya vihareyya; uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya vihareyya.</paragraph>
    <paragraph line="99">‘‘Kiñca, bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya; uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya vihareyya?</paragraph>
    <paragraph line="100">‘‘Yaṃ hissa, bhikkhave, uppannaṃ lābhaṃ anabhibhuyya viharato uppajjeyyuṃ āsavā vighātapariḷāhā, uppannaṃ lābhaṃ abhibhuyya viharato evaṃsa te āsavā vighātapariḷāhā na honti. Yaṃ hissa, bhikkhave, uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ anabhibhuyya viharato <pageBreak edition="Vipassana Research Institut" number="3.0015" /> uppajjeyyuṃ āsavā vighātapariḷāhā, uppannaṃ pāpamittataṃ abhibhuyya viharato evaṃsa <pageBreak edition="Myanmar" number="3.0014" /> te āsavā vighātapariḷāhā na honti. Idaṃ kho, bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya; uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ <pageBreak edition="Thai" number="4.0168" />… uppannaṃ pāpamittataṃ abhibhuyya abhibhuyya vihareyya.</paragraph>
    <paragraph line="101">‘‘Tasmātiha, bhikkhave, evaṃ sikkhitabbaṃ – uppannaṃ <pageBreak edition="Pali Text Society" number="4.0166" /> lābhaṃ abhibhuyya abhibhuyya viharissāma, uppannaṃ alābhaṃ…pe… uppannaṃ yasaṃ… uppannaṃ ayasaṃ… uppannaṃ sakkāraṃ… uppannaṃ asakkāraṃ… uppannaṃ pāpicchataṃ… uppannaṃ pāpamittataṃ abhibhuyya abhibhuyya viharissāmāti. Evañhi vo, bhikkhave, sikkhitabba’’nti.</paragraph>
    <paragraph line="102">‘‘Ettāvatā, bhante uttara, manussesu catasso parisā – bhikkhū, bhikkhuniyo, upāsakā, upāsikāyo. Nāyaṃ dhammapariyāyo kismiñci <alternatives line="117" extra="" separator="false"><alternative source-abbr="vri" source="vipassana research institut">upaṭṭhito</alternative><alternative source-abbr="sī." source="sri lanka">patiṭṭhito</alternative><alternative source-abbr="syā." source="thai">patiṭṭhito</alternative></alternatives> . Uggaṇhatu, bhante, āyasmā uttaro imaṃ dhammapariyāyaṃ. Pariyāpuṇātu, bhante, āyasmā uttaro imaṃ dhammapariyāyaṃ. Dhāretu, bhante, āyasmā uttaro imaṃ dhammapariyāyaṃ. Atthasaṃhito ayaṃ, bhante, dhammapariyāyo <alternatives line="125" extra="" separator="false"><alternative source-abbr="vri" source="vipassana research institut">ādibrahmacariyako’’ti</alternative><alternative source-abbr="sī." source="sri lanka">ādibrahmacariyiko</alternative><alternative source-abbr="ka." source="cambodian">ādibrahmacariyiko</alternative></alternatives> . Aṭṭhamaṃ.</paragraph>
    <subhead line="103">9. Nandasuttaṃ</subhead>
    <paragraph line="104" number="9"> ‘‘‘Kulaputto’ti, bhikkhave, nandaṃ sammā vadamāno vadeyya. ‘Balavā’ti, bhikkhave, nandaṃ sammā vadamāno vadeyya. ‘Pāsādiko’ti, bhikkhave, nandaṃ sammā vadamāno vadeyya. ‘Tibbarāgo’ti, bhikkhave, nandaṃ sammā vadamāno vadeyya. Kimaññatra, bhikkhave, nando indriyesu guttadvāro, bhojane mattaññū, jāgariyaṃ anuyutto, satisampajaññena samannāgato, yehi <note>yena (ka.)</note> nando sakkoti paripuṇṇaṃ parisuddhaṃ brahmacariyaṃ carituṃ! Tatridaṃ, bhikkhave, nandassa indriyesu guttadvāratāya hoti. Sace <pageBreak edition="Pali Text Society" number="4.0167" />, bhikkhave, nandassa puratthimā disā āloketabbā hoti, sabbaṃ cetasā samannāharitvā <pageBreak edition="Thai" number="4.0169" /> nando puratthimaṃ disaṃ āloketi – ‘evaṃ me puratthimaṃ disaṃ ālokayato nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti.</paragraph>
    <paragraph line="105">‘‘Sace <pageBreak edition="Vipassana Research Institut" number="3.0016" /><pageBreak edition="Myanmar" number="3.0015" />, bhikkhave, nandassa pacchimā disā āloketabbā hoti…pe… uttarā disā āloketabbā hoti… dakkhiṇā disā āloketabbā hoti… uddhaṃ ulloketabbā hoti… adho oloketabbā hoti… anudisā anuviloketabbā hoti, sabbaṃ cetasā samannāharitvā nando anudisaṃ anuviloketi – ‘evaṃ me anudisaṃ anuvilokayato nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti. Idaṃ kho, bhikkhave, nandassa indriyesu guttadvāratāya hoti.</paragraph>
    <paragraph line="106">‘‘Tatridaṃ, bhikkhave, nandassa bhojane mattaññutāya hoti. Idha, bhikkhave, nando paṭisaṅkhā yoniso āhāraṃ āhāreti – ‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’ti. Idaṃ kho, bhikkhave, nandassa bhojane mattaññutāya hoti.</paragraph>
    <paragraph line="107">‘‘Tatridaṃ, bhikkhave, nandassa jāgariyānuyogasmiṃ hoti. Idha <pageBreak edition="Pali Text Society" number="4.0168" />, bhikkhave, nando divasaṃ caṅkamena nisajjāya āvaraṇīyehi dhammehi cittaṃ parisodheti; rattiyā paṭhamaṃ yāmaṃ caṅkamena nisajjāya āvaraṇīyehi dhammehi cittaṃ parisodheti <pageBreak edition="Thai" number="4.0170" />; rattiyā majjhimaṃ yāmaṃ dakkhiṇena passena sīhaseyyaṃ kappeti pāde pādaṃ accādhāya sato sampajāno uṭṭhānasaññaṃ manasi karitvā; rattiyā pacchimaṃ yāmaṃ paccuṭṭhāya caṅkamena nisajjāya āvaraṇīyehi dhammehi cittaṃ parisodheti. Idaṃ kho, bhikkhave, nandassa jāgariyānuyogasmiṃ hoti.</paragraph>
    <paragraph line="108">‘‘Tatridaṃ, bhikkhave, nandassa satisampajaññasmiṃ hoti. Idha, bhikkhave, nandassa viditā vedanā uppajjanti, viditā upaṭṭhahanti, viditā abbhatthaṃ gacchanti; viditā saññā…pe… viditā vitakkā…pe… abbhatthaṃ gacchanti. Idaṃ kho, bhikkhave, nandassa satisampajaññasmiṃ hoti.</paragraph>
    <paragraph line="109">‘‘Kimaññatra, bhikkhave, nando indriyesu guttadvāro, bhojane mattaññū, jāgariyaṃ anuyutto <pageBreak edition="Vipassana Research Institut" number="3.0017" />, satisampajaññena samannāgato, yehi nando sakkoti paripuṇṇaṃ parisuddhaṃ brahmacariyaṃ caritu’’nti! Navamaṃ.</paragraph>
    <subhead line="110">10. Kāraṇḍavasuttaṃ</subhead>
    <paragraph line="111" number="10"> Ekaṃ <pageBreak edition="Myanmar" number="3.0016" /> samayaṃ bhagavā campāyaṃ viharati gaggarāya pokkharaṇiyā tīre. Tena kho pana samayena bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno aññenāññaṃ paṭicarati, bahiddhā kathaṃ apanāmeti, kopañca dosañca appaccayañca pātukaroti.</paragraph>
    <paragraph line="112">Atha kho bhagavā bhikkhū āmantesi – ‘‘niddhamathetaṃ <pageBreak edition="Pali Text Society" number="4.0169" />, bhikkhave, puggalaṃ; niddhamathetaṃ, bhikkhave, puggalaṃ. <alternatives line="140" extra="" separator="true"><alternative source-abbr="vri" source="vipassana research institut">Apaneyyeso</alternative><alternative source-abbr="sī." source="sri lanka">apaneyyo so</alternative><alternative source-abbr="syā." source="thai">apaneyyo</alternative></alternatives> , bhikkhave, puggalo. Kiṃ vo tena <alternatives line="149" extra="" separator="true"><alternative source-abbr="sī." source="sri lanka">kiṃ voparaputto viheṭhiyati</alternative><alternative source-abbr="syā." source="thai">kiṃ paraputto viheṭheti</alternative><alternative source-abbr="pī." source="pali text society">kiṃ vo paraputtā viheṭheti</alternative><alternative source-abbr="vri" source="vipassana research institut">paraputtena visodhitena</alternative><alternative source-abbr="ka." source="cambodian">kiṃ so paraputto visodheti</alternative></alternatives> ! Idha <pageBreak edition="Thai" number="4.0171" />, bhikkhave, ekaccassa puggalassa tādisaṃyeva hoti abhikkantaṃ paṭikkantaṃ ālokitaṃ vilokitaṃ samiñjitaṃ pasāritaṃ saṅghāṭipattacīvaradhāraṇaṃ, seyyathāpi aññesaṃ bhaddakānaṃ bhikkhūnaṃ – yāvassa bhikkhū āpattiṃ na passanti. Yato ca khvassa bhikkhū āpattiṃ passanti, tamenaṃ evaṃ jānanti – ‘samaṇadūsīvāyaṃ <note>samaṇarūpī (ka.)</note> samaṇapalāpo <alternatives line="167" extra="" separator="false"><alternative source-abbr="vri" source="vipassana research institut">samaṇakāraṇḍavo’ti</alternative><alternative source-abbr="ka." source="cambodian">samaṇakaraṇḍavoti</alternative></alternatives> . Tamenaṃ iti viditvā bahiddhā nāsenti. Taṃ kissa hetu? Mā aññe bhaddake bhikkhū dūsesī’’ti!</paragraph>
    <paragraph line="113">‘‘Seyyathāpi, bhikkhave, sampanne yavakaraṇe <alternatives line="175" extra="" separator="false"><alternative source-abbr="vri" source="vipassana research institut">yavadūsī</alternative><alternative source-abbr="ka." source="cambodian">yavarūpī</alternative></alternatives>  jāyetha yavapalāpo yavakāraṇḍavoti. Tassa tādisaṃyeva mūlaṃ hoti, seyyathāpi aññesaṃ bhaddakānaṃ yavānaṃ; tādisaṃyeva nāḷaṃ hoti, seyyathāpi aññesaṃ bhaddakānaṃ yavānaṃ; tādisaṃyeva pattaṃ hoti, seyyathāpi aññesaṃ bhaddakānaṃ yavānaṃ – yāvassa sīsaṃ na nibbattati. Yato ca khvassa sīsaṃ nibbattati, tamenaṃ evaṃ jānanti – ‘yavadūsīvāyaṃ yavapalāpo yavakāraṇḍavo’ti <pageBreak edition="Pali Text Society" number="4.0170" />. Tamenaṃ iti viditvā samūlaṃ uppāṭetvā bahiddhā yavakaraṇassa chaḍḍenti. Taṃ kissa hetu? Mā aññe bhaddake yave dūsesīti!</paragraph>
    <paragraph line="114">‘‘Evamevaṃ kho, bhikkhave, idhekaccassa puggalassa tādisaṃyeva hoti abhikkantaṃ paṭikkantaṃ ālokitaṃ vilokitaṃ samiñjitaṃ pasāritaṃ saṅghāṭipattacīvaradhāraṇaṃ, seyyathāpi aññesaṃ <pageBreak edition="Vipassana Research Institut" number="3.0018" /> bhaddakānaṃ bhikkhūnaṃ – yāvassa <pageBreak edition="Myanmar" number="3.0017" /> bhikkhū āpattiṃ na passanti. Yato ca khvassa bhikkhū āpattiṃ passanti, tamenaṃ evaṃ jānanti – ‘samaṇadūsīvāyaṃ samaṇapalāpo samaṇakāraṇḍavo’ti. Tamenaṃ iti viditvā bahiddhā nāsenti. Taṃ kissa <pageBreak edition="Thai" number="4.0172" /> hetu? Mā aññe bhaddake bhikkhū dūsesīti.</paragraph>
    <paragraph line="115">‘‘Seyyathāpi, bhikkhave, mahato dhaññarāsissa <alternatives line="183" extra="" separator="true"><alternative source-abbr="vri" source="vipassana research institut">phuṇamānassa</alternative><alternative source-abbr="sī." source="sri lanka">vuyhamānassa</alternative><alternative source-abbr="pī." source="pali text society">vuyhamānassa</alternative><alternative source-abbr="syā." source="thai">phusayamānassa</alternative><alternative source-abbr="?" source="unknown">punamānassa</alternative></alternatives>  tattha yāni tāni dhaññāni daḷhāni sāravantāni tāni ekamantaṃ puñjaṃ hoti, yāni pana tāni dhaññāni dubbalāni palāpāni tāni vāto ekamantaṃ <alternatives line="193" extra="" separator="false"><alternative source-abbr="vri" source="vipassana research institut">apavahati</alternative><alternative source-abbr="sī." source="sri lanka">apakassati</alternative></alternatives> . Tamenaṃ sāmikā sammajjaniṃ gahetvā bhiyyosomattāya apasammajjanti. Taṃ kissa hetu? Mā aññe bhaddake dhaññe dūsesīti! Evamevaṃ kho, bhikkhave, idhekaccassa puggalassa tādisaṃyeva hoti abhikkantaṃ paṭikkantaṃ ālokitaṃ vilokitaṃ samiñjitaṃ pasāritaṃ saṅghāṭipattacīvaradhāraṇaṃ, seyyathāpi aññesaṃ bhaddakānaṃ bhikkhūnaṃ – yāvassa bhikkhū āpattiṃ na passanti. Yato ca khvassa bhikkhū āpattiṃ passanti, tamenaṃ evaṃ jānanti <pageBreak edition="Pali Text Society" number="4.0171" /> – ‘samaṇadūsīvāyaṃ samaṇapalāpo samaṇakāraṇḍavo’ti. Tamenaṃ iti viditvā bahiddhā nāsenti. Taṃ kissa hetu? Mā aññe bhaddake bhikkhū dūsesīti.</paragraph>
    <paragraph line="116">‘‘Seyyathāpi, bhikkhave, puriso udapānapanāḷiyatthiko tiṇhaṃ <alternatives line="201" extra="" separator="false"><alternative source-abbr="vri" source="vipassana research institut">kuṭhāriṃ</alternative><alternative source-abbr="syā." source="thai">kudhāriṃ</alternative><alternative source-abbr="kaṃ." source="kaṃ.">kudhāriṃ</alternative><alternative source-abbr="ka." source="cambodian">kudhāriṃ</alternative></alternatives>  ādāya vanaṃ paviseyya. So yaṃ yadeva rukkhaṃ kuṭhāripāsena ākoṭeyya tattha yāni tāni rukkhāni daḷhāni sāravantāni tāni kuṭhāripāsena ākoṭitāni kakkhaḷaṃ paṭinadanti; yāni pana tāni rukkhāni antopūtīni avassutāni kasambujātāni tāni kuṭhāripāsena ākoṭitāni daddaraṃ paṭinadanti. Tamenaṃ mūle chindati, mūle chinditvā agge chindati, agge chinditvā anto suvisodhitaṃ visodheti, anto suvisodhitaṃ visodhetvā udapānapanāḷiṃ yojeti. Evamevaṃ kho, bhikkhave <pageBreak edition="Thai" number="4.0173" />, idhekaccassa puggalassa tādisaṃyeva hoti abhikkantaṃ paṭikkantaṃ ālokitaṃ vilokitaṃ samiñjitaṃ pasāritaṃ saṅghāṭipattacīvaradhāraṇaṃ, seyyathāpi aññesaṃ bhaddakānaṃ bhikkhūnaṃ – yāvassa bhikkhū āpattiṃ na passanti. Yato ca khvassa bhikkhū āpattiṃ passanti, tamenaṃ evaṃ <pageBreak edition="Myanmar" number="3.0018" /> jānanti – ‘samaṇadūsīvāyaṃ samaṇapalāpo samaṇakāraṇḍavo’ti. Tamenaṃ iti viditvā bahiddhā nāsenti. Taṃ kissa hetu? Mā aññe bhaddake bhikkhū dūsesī’’ti.</paragraph>
    <gatha1 line="117">‘‘Saṃvāsāyaṃ <pageBreak edition="Vipassana Research Institut" number="3.0019" /><pageBreak edition="Pali Text Society" number="4.0172" /> vijānātha, pāpiccho kodhano iti;</gatha1>
    <gathalast line="118">Makkhī thambhī paḷāsī ca, issukī maccharī saṭho.</gathalast>
    <gatha1 line="119">‘‘Santavāco janavati, samaṇo viya bhāsati;</gatha1>
    <gathalast line="120">Raho karoti karaṇaṃ, pāpadiṭṭhi anādaro.</gathalast>
    <gatha1 line="121">‘‘Saṃsappī ca musāvādī, taṃ viditvā yathātathaṃ;</gatha1>
    <gathalast line="122">Sabbe samaggā hutvāna, <alternatives line="209" extra="" separator="false"><alternative source-abbr="vri" source="vipassana research institut">abhinibbajjayātha</alternative><alternative source-abbr="ka." source="cambodian">abhinibbijjayetha</alternative></alternatives>  naṃ.</gathalast>
    <gatha1 line="123">‘‘<alternatives line="217" extra=" su. ni. 283 passitabbaṃ" separator="false"><alternative source-abbr="vri" source="vipassana research institut">Kāraṇḍavaṃ</alternative><alternative source-abbr="ka." source="cambodian">karaṇḍavaṃ</alternative></alternatives>  niddhamatha, kasambuṃ <alternatives line="225" extra="" separator="false"><alternative source-abbr="vri" source="vipassana research institut">apakassatha</alternative><alternative source-abbr="ka." source="cambodian">avakassatha</alternative></alternatives> ;</gatha1>
    <gathalast line="124">Tato palāpe vāhetha, assamaṇe samaṇamānine.</gathalast>
    <gatha1 line="125">‘‘Niddhamitvāna pāpicche, pāpaācāragocare;</gatha1>
    <gatha1 line="126">Suddhāsuddhehi saṃvāsaṃ, kappayavho patissatā;</gatha1>
    <gathalast line="127">Tato samaggā nipakā, dukkhassantaṃ karissathā’’ti. dasamaṃ;</gathalast>
    <centered line="128">Mettāvaggo paṭhamo.</centered>
    <paragraph line="129">Tassuddānaṃ –</paragraph>
    <gatha1 line="130">Mettaṃ <pageBreak edition="Thai" number="4.0174" /> paññā ca dve piyā, dve lokā dve vipattiyo;</gatha1>
    <gathalast line="131">Devadatto ca uttaro, nando kāraṇḍavena cāti.</gathalast>
  </content>
</document>