<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404m1.mul5.xml</normativeSource>
<archivePath>roman/tipitaka (mula)/suttapitaka/anguttaranikaya/atthakadinipatapali/(6) 1. gotamivaggo.xml</archivePath>
<title>(6) 1. Gotamīvaggo - Aṭṭhakādinipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">(6) 1. Gotamīvaggo</chapter>
<subhead line="2">1. Gotamīsuttaṃ</subhead>
<paragraph line="3" number="51">Ekaṃ <pageBreak edition="T" number="4.0281" /><pageBreak edition="V" number="3.0103" /><pageBreak edition="M" number="3.0101" /><pageBreak edition="P" number="4.0274" /> samayaṃ bhagavā sakkesu viharati kapilavatthusmiṃ nigrodhārāme. Atha kho <alternatives><alternative lang="vri">mahāpajāpatī</alternative><alternative lang="syā.">mahāpajāpati</alternative></alternatives> 
Note { id=0, line='3', referenceLine='3', original='mahāpajāpati (syā.) cūḷava. 402', type='auto', previous=' samayaṃ bhagavā sakkesu viharati kapilavatthusmiṃ nigrodhārāme. Atha kho mahāpajāpatī '
	Alternative{lang='vri', text='mahāpajāpatī'}
	Alternative{lang='syā.', text='mahāpajāpati'}}
gotamī yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho mahāpajāpatī gotamī bhagavantaṃ etadavoca – ‘‘sādhu, bhante, labheyya mātugāmo tathāgatappavedite dhammavinaye agārasmā anagāriyaṃ pabbajja’’nti. ‘‘Alaṃ, gotami! Mā te rucci mātugāmassa tathāgatappavedite dhammavinaye agārasmā anagāriyaṃ pabbajjā’’ti.</paragraph>
<paragraph line="4">Dutiyampi kho mahāpajāpatī gotamī bhagavantaṃ etadavoca – ‘‘sādhu, bhante, labheyya mātugāmo tathāgatappavedite dhammavinaye agārasmā anagāriyaṃ pabbajja’’nti. ‘‘Alaṃ, gotami! Mā te rucci mātugāmassa tathāgatappavedite dhammavinaye agārasmā anagāriyaṃ pabbajjā’’ti. ‘‘Tatiyampi kho mahāpajāpatī gotamī bhagavantaṃ etadavoca – ‘‘sādhu bhante, labheyya mātugāmo tathāgatappavedite dhammavinaye agārasmā anagāriyaṃ pabbajja’’nti. ‘‘Alaṃ, gotami! Mā te rucci mātugāmassa tathāgatappavedite dhammavinaye agārasmā anagāriyaṃ pabbajjā’’ti.</paragraph>
<paragraph line="5">Atha kho mahāpajāpatī gotamī ‘‘na bhagavā anujānāti mātugāmassa tathāgatappavedite <pageBreak edition="T" number="4.0282" />dhammavinaye agārasmā anagāriyaṃ pabbajja’’nti dukkhī dummanā assumukhī rudamānā bhagavantaṃ abhivādetvā padakkhiṇaṃ katvā pakkāmi.</paragraph>
<paragraph line="6">Atha kho bhagavā kapilavatthusmiṃ yathābhirantaṃ viharitvā yena vesālī tena cārikaṃ pakkāmi <pageBreak edition="V" number="3.0104" />. Anupubbena cārikaṃ caramāno yena vesālī tadavasari. Tatra sudaṃ bhagavā vesāliyaṃ viharati mahāvane kūṭāgārasālāyaṃ <pageBreak edition="M" number="3.0102" />. Atha kho mahāpajāpatī gotamī kese chedāpetvā kāsāyāni vatthāni acchādetvā sambahulāhi sākiyānīhi saddhiṃ yena vesālī <pageBreak edition="P" number="4.0275" />tena pakkāmi. Anupubbena yena vesālī mahāvanaṃ kūṭāgārasālā tenupasaṅkami. Atha kho mahāpajāpatī gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake aṭṭhāsi.</paragraph>
<paragraph line="7">Addasā kho āyasmā ānando mahāpajāpatiṃ gotamiṃ sūnehi pādehi rajokiṇṇena gattena dukkhiṃ dummanaṃ assumukhiṃ rudamānaṃ bahidvārakoṭṭhake ṭhitaṃ. Disvāna mahāpajāpatiṃ gotamiṃ etadavoca – ‘‘kiṃ nu tvaṃ, gotami, sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake ṭhitā’’ti? ‘‘Tathā hi pana, bhante ānanda, na bhagavā anujānāti mātugāmassa tathāgatappavedite dhammavinaye agārasmā anagāriyaṃ pabbajja’’nti. ‘‘Tena hi tvaṃ, gotami, muhuttaṃ idheva tāva hohi, yāvāhaṃ bhagavantaṃ yācāmi mātugāmassa tathāgatappavedite dhammavinaye agārasmā anagāriyaṃ pabbajja’’nti.</paragraph>
<paragraph line="8">Atha <pageBreak edition="T" number="4.0283" />kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘esā, bhante, mahāpajāpatī gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake ṭhitā – ‘na bhagavā anujānāti mātugāmassa tathāgatappavedite dhammavinaye agārasmā anagāriyaṃ pabbajja’nti. Sādhu, bhante, labheyya mātugāmo tathāgatappavedite dhammavinaye agārasmā anagāriyaṃ pabbajja’’nti. ‘‘Alaṃ, ānanda! Mā te rucci mātugāmassa tathāgatappavedite dhammavinaye agārasmā anagāriyaṃ pabbajjā’’ti.</paragraph>
<paragraph line="9">Dutiyampi kho…pe… tatiyampi kho āyasmā ānando bhagavantaṃ etadavoca – ‘‘sādhu, bhante, labheyya mātugāmo tathāgatappavedite dhammavinaye agārasmā anagāriyaṃ pabbajja’’nti. ‘‘Alaṃ, ānanda! Mā te rucci mātugāmassa tathāgatappavedite dhammavinaye agārasmā anagāriyaṃ pabbajjā’’ti.</paragraph>
<paragraph line="10">Atha <pageBreak edition="V" number="3.0105" /><pageBreak edition="M" number="3.0103" /><pageBreak edition="P" number="4.0276" />kho āyasmato ānandassa etadahosi – ‘‘na bhagavā anujānāti mātugāmassa tathāgatappavedite dhammavinaye agārasmā anagāriyaṃ pabbajjaṃ. Yaṃnūnāhaṃ aññenapi pariyāyena bhagavantaṃ yāceyyaṃ mātugāmassa tathāgatappavedite dhammavinaye agārasmā anagāriyaṃ pabbajja’’nti. Atha kho āyasmā ānando bhagavantaṃ etadavoca – ‘‘bhabbo nu kho, bhante, mātugāmo tathāgatappavedite dhammavinaye agārasmā anagāriyaṃ pabbajitvā sotāpattiphalaṃ vā <pageBreak edition="T" number="4.0284" />sakadāgāmiphalaṃ vā anāgāmiphalaṃ vā arahattaphalaṃ vā sacchikātu’’nti? ‘‘Bhabbo, ānanda, mātugāmo tathāgatappavedite dhammavinaye agārasmā anagāriyaṃ pabbajitvā sotāpattiphalampi sakadāgāmiphalampi anāgāmiphalampi arahattaphalampi sacchikātu’’nti. ‘‘Sace, bhante, bhabbo mātugāmo tathāgatappavedite dhammavinaye agārasmā anagāriyaṃ pabbajitvā sotāpattiphalampi…pe… arahattaphalampi sacchikātuṃ, bahukārā, bhante, mahāpajāpatī gotamī bhagavato mātucchā āpādikā posikā khīrassa dāyikā; bhagavantaṃ janettiyā kālaṅkatāya thaññaṃ pāyesi. Sādhu, bhante, labheyya mātugāmo tathāgatappavedite dhammavinaye agārasmā anagāriyaṃ pabbajja’’nti.</paragraph>
<paragraph line="11">‘‘Sace, ānanda, mahāpajāpatī gotamī aṭṭha garudhamme paṭiggaṇhāti, sāvassā hotu upasampadā –</paragraph>
<paragraph line="12"><note>pāci. 149; cūḷava. 403</note> ‘‘Vassasatūpasampannāya bhikkhuniyā tadahūpasampannassa bhikkhuno abhivādanaṃ paccuṭṭhānaṃ añjalikammaṃ sāmīcikammaṃ kattabbaṃ. Ayampi dhammo sakkatvā garuṃ <alternatives><alternative lang="vri">katvā</alternative><alternative lang="sī. syā. pī.">garukatvā</alternative></alternatives> 
Note { id=2, line='15', referenceLine='12', original='garukatvā (sī. syā. pī.)', type='auto', previous=' Vassasatūpasampannāya bhikkhuniyā tadahūpasampannassa bhikkhuno abhivādanaṃ paccuṭṭhānaṃ añjalikammaṃ sāmīcikammaṃ kattabbaṃ. Ayampi dhammo sakkatvā garuṃ katvā '
	Alternative{lang='vri', text='katvā'}
	Alternative{lang='sī. syā. pī.', text='garukatvā'}}
mānetvā pūjetvā yāvajīvaṃ anatikkamanīyo.</paragraph>
<paragraph line="13">‘‘Na bhikkhuniyā abhikkhuke āvāse vassaṃ upagantabbaṃ. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo.</paragraph>
<paragraph line="14">‘‘Anvaḍḍhamāsaṃ bhikkhuniyā bhikkhusaṅghato dve dhammā <alternatives><alternative lang="vri">paccāsīsitabbā</alternative><alternative lang="sī. syā. pī.">paccāsiṃsitabbā</alternative></alternatives> 
Note { id=3, line='24', referenceLine='14', original='paccāsiṃsitabbā (sī. syā. pī.)', type='auto', previous='Anvaḍḍhamāsaṃ bhikkhuniyā bhikkhusaṅghato dve dhammā paccāsīsitabbā '
	Alternative{lang='vri', text='paccāsīsitabbā'}
	Alternative{lang='sī. syā. pī.', text='paccāsiṃsitabbā'}}
– uposathapucchakañca, ovādūpasaṅkamanañca <pageBreak edition="P" number="4.0277" />. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo.</paragraph>
<paragraph line="15">‘‘Vassaṃvuṭṭhāya <pageBreak edition="V" number="3.0106" />bhikkhuniyā ubhatosaṅghe tīhi ṭhānehi pavāretabbaṃ – diṭṭhena vā sutena vā parisaṅkāya vā. Ayampi dhammo sakkatvā garuṃ katvā mānetvā pūjetvā <pageBreak edition="T" number="4.0285" />yāvajīvaṃ anatikkamanīyo.</paragraph>
<paragraph line="16">‘‘Garudhammaṃ <pageBreak edition="M" number="3.0104" />ajjhāpannāya bhikkhuniyā ubhatosaṅghe pakkhamānattaṃ caritabbaṃ. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo.</paragraph>
<paragraph line="17">‘‘Dve vassāni chasu dhammesu sikkhitasikkhāya sikkhamānāya ubhatosaṅghe upasampadā pariyesitabbā. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo.</paragraph>
<paragraph line="18">‘‘Na kenaci pariyāyena bhikkhuniyā bhikkhu akkositabbo paribhāsitabbo. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo.</paragraph>
<paragraph line="19">‘‘Ajjatagge ovaṭo bhikkhunīnaṃ bhikkhūsu vacanapatho, anovaṭo bhikkhūnaṃ bhikkhunīsu vacanapatho. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo.</paragraph>
<paragraph line="20">‘‘Sace, ānanda, mahāpajāpatī gotamī ime aṭṭha garudhamme paṭiggaṇhāti, sāvassā hotu upasampadā’’ti.</paragraph>
<paragraph line="21">Atha kho āyasmā ānando bhagavato santike ime aṭṭha garudhamme uggahetvā yena mahāpajāpatī gotamī tenupasaṅkami; upasaṅkamitvā mahāpajāpatiṃ gotamiṃ etadavoca –</paragraph>
<paragraph line="22">‘‘Sace kho tvaṃ, gotami, aṭṭha garudhamme paṭiggaṇheyyāsi, sāva te bhavissati upasampadā –</paragraph>
<paragraph line="23">‘‘Vassasatūpasampannāya bhikkhuniyā tadahūpasampannassa bhikkhuno abhivādanaṃ paccuṭṭhānaṃ añjalikammaṃ sāmīcikammaṃ kattabbaṃ. Ayampi dhammo sakkatvā garuṃ katvā mānetvā pūjetvā yāvajīvaṃ anatikkamanīyo…pe….</paragraph>
<paragraph line="24">‘‘Ajjatagge <pageBreak edition="V" number="3.0107" />ovaṭo bhikkhunīnaṃ bhikkhūsu vacanapatho, anovaṭo <pageBreak edition="P" number="4.0278" />bhikkhūnaṃ bhikkhunīsu vacanapatho. Ayampi dhammo <pageBreak edition="T" number="4.0286" />sakkatvā garuṃ katvā mānetvā pūjetvā yāvajīvaṃ anatikkamanīyo. Sace kho tvaṃ, gotami, ime aṭṭha garudhamme paṭiggaṇheyyāsi, sāva te bhavissati upasampadā’’ti.</paragraph>
<paragraph line="25">‘‘Seyyathāpi <pageBreak edition="M" number="3.0105" />, bhante ānanda, itthī vā puriso vā daharo yuvā <alternatives><alternative lang="vri">maṇḍanakajātiko</alternative><alternative lang="sī. pī.">maṇḍanakajātiyo</alternative></alternatives> 
Note { id=4, line='33', referenceLine='25', original='maṇḍanakajātiyo (sī. pī.)', type='auto', previous=', bhante ānanda, itthī vā puriso vā daharo yuvā maṇḍanakajātiko '
	Alternative{lang='vri', text='maṇḍanakajātiko'}
	Alternative{lang='sī. pī.', text='maṇḍanakajātiyo'}}
 <alternatives><alternative lang="vri">sīsaṃnhāto</alternative><alternative lang="sī. pī.">sīsaṃnahāto</alternative><alternative lang="syā.">sīsanahāto</alternative></alternatives> 
Note { id=5, line='42', referenceLine='25', original='sīsaṃnahāto (sī. pī.), sīsanahāto (syā.)', type='auto', previous=' sīsaṃnhāto '
	Alternative{lang='vri', text='sīsaṃnhāto'}
	Alternative{lang='sī. pī.', text='sīsaṃnahāto'}
	Alternative{lang='syā.', text='sīsanahāto'}}
 uppalamālaṃ vā vassikamālaṃ vā <alternatives><alternative lang="vri">adhimuttakamālaṃ</alternative><alternative lang="sī.">atimuttakamālaṃ</alternative></alternatives> 
Note { id=6, line='52', referenceLine='25', original='atimuttakamālaṃ (sī.)', type='auto', previous=' uppalamālaṃ vā vassikamālaṃ vā adhimuttakamālaṃ '
	Alternative{lang='vri', text='adhimuttakamālaṃ'}
	Alternative{lang='sī.', text='atimuttakamālaṃ'}}
vā labhitvā ubhohi hatthehi paṭiggahetvā uttamaṅge sirasmiṃ patiṭṭhāpeyya; evamevaṃ kho ahaṃ, bhante ānanda, ime aṭṭha garudhamme paṭiggaṇhāmi yāvajīvaṃ anatikkamanīye’’ti.</paragraph>
<paragraph line="26">Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘paṭiggahitā, bhante, mahāpajāpatiyā gotamiyā aṭṭha garudhammā yāvajīvaṃ anatikkamanīyā’’ti.</paragraph>
<paragraph line="27">‘‘Sace, ānanda, nālabhissa mātugāmo tathāgatappavedite dhammavinaye agārasmā anagāriyaṃ pabbajjaṃ, ciraṭṭhitikaṃ, ānanda, brahmacariyaṃ abhavissa, vassasahassameva saddhammo tiṭṭheyya. Yato ca kho, ānanda, mātugāmo tathāgatappavedite dhammavinaye agārasmā anagāriyaṃ pabbajito, na dāni, ānanda, brahmacariyaṃ ciraṭṭhitikaṃ bhavissati. Pañceva dāni, ānanda, vassasatāni saddhammo ṭhassati.</paragraph>
<paragraph line="28">‘‘Seyyathāpi, ānanda, yāni kānici kulāni <alternatives><alternative lang="vri">bahutthikāni</alternative><alternative lang="sī. pī.">bahukitthikāni</alternative><alternative lang="syā.">bahuitthikāni</alternative></alternatives> 
Note { id=7, line='61', referenceLine='28', original='bahukitthikāni (sī. pī.), bahuitthikāni (syā.)', type='auto', previous='Seyyathāpi, ānanda, yāni kānici kulāni bahutthikāni '
	Alternative{lang='vri', text='bahutthikāni'}
	Alternative{lang='sī. pī.', text='bahukitthikāni'}
	Alternative{lang='syā.', text='bahuitthikāni'}}
appapurisakāni, tāni suppadhaṃsiyāni honti corehi kumbhatthenakehi; evamevaṃ kho, ānanda, yasmiṃ dhammavinaye labhati mātugāmo agārasmā anagāriyaṃ pabbajjaṃ, na taṃ brahmacariyaṃ ciraṭṭhitikaṃ hoti.</paragraph>
<paragraph line="29">‘‘Seyyathāpi <pageBreak edition="T" number="4.0287" />, ānanda, sampanne sālikkhette setaṭṭhikā <pageBreak edition="P" number="4.0279" />nāma rogajāti nipatati, evaṃ taṃ sālikkhettaṃ na ciraṭṭhitikaṃ hoti; evamevaṃ kho, ānanda, yasmiṃ dhammavinaye labhati mātugāmo agārasmā anagāriyaṃ pabbajjaṃ, na taṃ brahmacariyaṃ ciraṭṭhitikaṃ hoti.</paragraph>
<paragraph line="30">‘‘Seyyathāpi <pageBreak edition="V" number="3.0108" />, ānanda, sampanne ucchukkhette <alternatives><alternative lang="vri">mañjiṭṭhikā</alternative><alternative lang="sī. syā.">mañjeṭṭhikā</alternative></alternatives> 
Note { id=8, line='71', referenceLine='30', original='mañjeṭṭhikā (sī. syā.)', type='auto', previous=', ānanda, sampanne ucchukkhette mañjiṭṭhikā '
	Alternative{lang='vri', text='mañjiṭṭhikā'}
	Alternative{lang='sī. syā.', text='mañjeṭṭhikā'}}
nāma rogajāti nipatati, evaṃ taṃ ucchukkhettaṃ na ciraṭṭhitikaṃ hoti; evamevaṃ kho, ānanda, yasmiṃ dhammavinaye labhati mātugāmo agārasmā anagāriyaṃ pabbajjaṃ, na taṃ brahmacariyaṃ ciraṭṭhitikaṃ hoti.</paragraph>
<paragraph line="31">‘‘Seyyathāpi <pageBreak edition="M" number="3.0106" />, ānanda, puriso mahato taḷākassa <alternatives><alternative lang="vri">paṭikacceva</alternative><alternative lang="sī. pī.">paṭigacceva</alternative></alternatives> 
Note { id=9, line='80', referenceLine='31', original='paṭigacceva (sī. pī.)', type='auto', previous=', ānanda, puriso mahato taḷākassa paṭikacceva '
	Alternative{lang='vri', text='paṭikacceva'}
	Alternative{lang='sī. pī.', text='paṭigacceva'}}
āḷiṃ bandheyya yāvadeva udakassa anatikkamanāya; evamevaṃ kho, ānanda, mayā paṭikacceva bhikkhunīnaṃ aṭṭha garudhammā paññattā yāvajīvaṃ anatikkamanīyā’’ti. Paṭhamaṃ.</paragraph>
<subhead line="32">2. Ovādasuttaṃ</subhead>
<paragraph line="33" number="52">Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘katihi nu kho, bhante, dhammehi samannāgato bhikkhu bhikkhunovādako sammannitabbo’’ti?</paragraph>
<paragraph line="34"><note>pāci. 147</note>‘‘Aṭṭhahi kho, ānanda, dhammehi samannāgato bhikkhu bhikkhunovādako sammannitabbo. Katamehi aṭṭhahi? Idhānanda, bhikkhu sīlavā hoti…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; ubhayāni kho panassa pātimokkhāni vitthārena svāgatāni <pageBreak edition="T" number="4.0288" /> honti suvibhattāni suppavattīni suvinicchitāni suttaso anubyañjanaso; kalyāṇavāco hoti kalyāṇavākkaraṇo, poriyā vācāya samannāgato <alternatives><alternative lang="vri">vissaṭṭhāya</alternative><alternative lang="ka.">visaṭṭhāya</alternative></alternatives> 
Note { id=11, line='92', referenceLine='34', original='visaṭṭhāya (ka.)', type='auto', previous=' honti suvibhattāni suppavattīni suvinicchitāni suttaso anubyañjanaso; kalyāṇavāco hoti kalyāṇavākkaraṇo, poriyā vācāya samannāgato vissaṭṭhāya '
	Alternative{lang='vri', text='vissaṭṭhāya'}
	Alternative{lang='ka.', text='visaṭṭhāya'}}
 <alternatives><alternative lang="vri">anelagaḷāya</alternative><alternative lang="sī. ka.">aneḷagaḷāya</alternative></alternatives> 
Note { id=12, line='101', referenceLine='34', original='aneḷagaḷāya (sī. ka.)', type='auto', previous=' anelagaḷāya '
	Alternative{lang='vri', text='anelagaḷāya'}
	Alternative{lang='sī. ka.', text='aneḷagaḷāya'}}
atthassa viññāpaniyā; paṭibalo hoti <pageBreak edition="P" number="4.0280" />bhikkhunisaṅghassa dhammiyā kathāya sandassetuṃ samādapetuṃ samuttejetuṃ sampahaṃsetuṃ; yebhuyyena bhikkhunīnaṃ piyo hoti manāpo; na kho panetaṃ bhagavantaṃ uddissa pabbajitāya kāsāyavatthanivasanāya garudhammaṃ ajjhāpannapubbo hoti; vīsativasso vā hoti atirekavīsativasso vā. Imehi kho, ānanda, aṭṭhahi dhammehi samannāgato bhikkhu bhikkhunovādako sammannitabbo’’ti. Dutiyaṃ.</paragraph>
<subhead line="35">3. Saṃkhittasuttaṃ</subhead>
<paragraph line="36" number="53"><note>cūḷava. 406</note>Ekaṃ <pageBreak edition="V" number="3.0109" />samayaṃ bhagavā vesāliyaṃ viharati mahāvane kūṭāgārasālāyaṃ. Atha kho mahāpajāpatī gotamī yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā mahāpajāpatī gotamī bhagavantaṃ etadavoca –</paragraph>
<paragraph line="37">‘‘Sādhu <pageBreak edition="M" number="3.0107" />me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā ekā vūpakaṭṭhā appamattā ātāpinī pahitattā vihareyya’’nti. ‘‘Ye kho tvaṃ, gotami, dhamme jāneyyāsi – ‘ime dhammā sarāgāya saṃvattanti, no virāgāya; saṃyogāya saṃvattanti, no visaṃyogāya; ācayāya saṃvattanti, no apacayāya; mahicchatāya saṃvattanti, no appicchatāya; asantuṭṭhiyā saṃvattanti, no santuṭṭhiyā; saṅgaṇikāya saṃvattanti, no pavivekāya; kosajjāya saṃvattanti, no vīriyārambhāya; dubbharatāya saṃvattanti, no subharatāyā’ti, ekaṃsena, gotami, dhāreyyāsi – ‘neso dhammo, neso vinayo, netaṃ satthusāsana’’’nti <pageBreak edition="T" number="4.0289" />.</paragraph>
<paragraph line="38">‘‘Ye ca kho tvaṃ, gotami, dhamme jāneyyāsi – ‘ime dhammā virāgāya saṃvattanti, no sarāgāya; visaṃyogāya saṃvattanti, no saṃyogāya; apacayāya saṃvattanti, no ācayāya; appicchatāya saṃvattanti, no mahicchatāya; santuṭṭhiyā saṃvattanti, no asantuṭṭhiyā; pavivekāya saṃvattanti, no saṅgaṇikāya <pageBreak edition="P" number="4.0281" />; vīriyārambhāya saṃvattanti, no kosajjāya; subharatāya saṃvattanti, no dubbharatāyā’ti, ekaṃsena, gotami, dhāreyyāsi – ‘eso dhammo, eso vinayo, etaṃ satthusāsana’’’nti. Tatiyaṃ.</paragraph>
<subhead line="39">4. Dīghajāṇusuttaṃ</subhead>
<paragraph line="40" number="54"> Ekaṃ samayaṃ bhagavā koliyesu viharati kakkarapattaṃ nāma koliyānaṃ nigamo. Atha kho dīghajāṇu koliyaputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho dīghajāṇu koliyaputto bhagavantaṃ etadavoca – ‘‘mayaṃ, bhante, gihī <alternatives><alternative lang="vri">kāmabhogino</alternative><alternative lang="sī. syā. pī.">kāmabhogī</alternative></alternatives> 
Note { id=14, line='113', referenceLine='40', original='kāmabhogī (sī. syā. pī.)', type='auto', previous=' Ekaṃ samayaṃ bhagavā koliyesu viharati kakkarapattaṃ nāma koliyānaṃ nigamo. Atha kho dīghajāṇu koliyaputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho dīghajāṇu koliyaputto bhagavantaṃ etadavoca – mayaṃ, bhante, gihī kāmabhogino '
	Alternative{lang='vri', text='kāmabhogino'}
	Alternative{lang='sī. syā. pī.', text='kāmabhogī'}}
puttasambādhasayanaṃ ajjhāvasāma, kāsikacandanaṃ paccanubhoma <pageBreak edition="V" number="3.0110" />, mālāgandhavilepanaṃ dhārayāma, jātarūparajataṃ sādayāma. Tesaṃ no, bhante, bhagavā amhākaṃ tathā dhammaṃ desetu ye amhākaṃ assu dhammā diṭṭhadhammahitāya diṭṭhadhammasukhāya, samparāyahitāya samparāyasukhāyā’’ti.</paragraph>
<paragraph line="41">‘‘Cattārome, byagghapajja, dhammā kulaputtassa diṭṭhadhammahitāya saṃvattanti diṭṭhadhammasukhāya. Katame cattāro? Uṭṭhānasampadā, ārakkhasampadā, kalyāṇamittatā, <alternatives><alternative lang="vri">samajīvitā</alternative><alternative lang="sī.">samajīvikatā</alternative></alternatives> 
Note { id=15, line='122', referenceLine='41', original='samajīvikatā (sī.) a. ni. 8.75', type='auto', previous='Cattārome, byagghapajja, dhammā kulaputtassa diṭṭhadhammahitāya saṃvattanti diṭṭhadhammasukhāya. Katame cattāro? Uṭṭhānasampadā, ārakkhasampadā, kalyāṇamittatā, samajīvitā '
	Alternative{lang='vri', text='samajīvitā'}
	Alternative{lang='sī.', text='samajīvikatā'}}
. Katamā <pageBreak edition="T" number="4.0290" />ca, byagghapajja, uṭṭhānasampadā? Idha, byagghapajja, kulaputto <pageBreak edition="M" number="3.0108" /> yena kammaṭṭhānena <alternatives><alternative lang="vri">jīvikaṃ</alternative><alternative lang="ka.">jīvitaṃ</alternative></alternatives> 
Note { id=16, line='131', referenceLine='41', original='jīvitaṃ (ka.)', type='auto', previous=' yena kammaṭṭhānena jīvikaṃ '
	Alternative{lang='vri', text='jīvikaṃ'}
	Alternative{lang='ka.', text='jīvitaṃ'}}
 kappeti – yadi kasiyā, yadi vaṇijjāya, yadi gorakkhena, yadi <alternatives><alternative lang="vri">issattena</alternative><alternative lang="sī. syā. pī.">issatthena</alternative></alternatives> 
Note { id=17, line='140', referenceLine='41', original='issatthena (sī. syā. pī.)', type='auto', previous=' kappeti – yadi kasiyā, yadi vaṇijjāya, yadi gorakkhena, yadi issattena '
	Alternative{lang='vri', text='issattena'}
	Alternative{lang='sī. syā. pī.', text='issatthena'}}
, yadi rājaporisena, yadi sippaññatarena – tattha dakkho hoti analaso, tatrupāyāya vīmaṃsāya samannāgato, alaṃ kātuṃ alaṃ saṃvidhātuṃ. Ayaṃ vuccati, byagghapajja, uṭṭhānasampadā.</paragraph>
<paragraph line="42">‘‘Katamā ca, byagghapajja, ārakkhasampadā? Idha, byagghapajja, kulaputtassa bhogā honti uṭṭhānavīriyādhigatā <pageBreak edition="P" number="4.0282" />bāhābalaparicitā, sedāvakkhittā, dhammikā dhammaladdhā. Te ārakkhena guttiyā sampādeti – ‘kinti me ime bhoge neva rājāno hareyyuṃ, na corā hareyyuṃ, na aggi ḍaheyya, na udakaṃ vaheyya, na appiyā dāyādā hareyyu’nti! Ayaṃ vuccati, byagghapajja, ārakkhasampadā.</paragraph>
<paragraph line="43">‘‘Katamā ca, byagghapajja, kalyāṇamittatā? Idha, byagghapajja, kulaputto yasmiṃ gāme vā nigame vā paṭivasati, tattha ye te honti – gahapatī vā gahapatiputtā vā daharā vā vuddhasīlino, vuddhā vā vuddhasīlino, saddhāsampannā, sīlasampannā, cāgasampannā, paññāsampannā – tehi saddhiṃ santiṭṭhati sallapati sākacchaṃ samāpajjati; yathārūpānaṃ saddhāsampannānaṃ saddhāsampadaṃ anusikkhati, yathārūpānaṃ sīlasampannānaṃ sīlasampadaṃ anusikkhati, yathārūpānaṃ cāgasampannānaṃ cāgasampadaṃ anusikkhati, yathārūpānaṃ paññāsampannānaṃ paññāsampadaṃ anusikkhati. Ayaṃ vuccati, byagghapajja, kalyāṇamittatā.</paragraph>
<paragraph line="44">‘‘Katamā <pageBreak edition="T" number="4.0291" /> ca, byagghapajja, samajīvitā? Idha, byagghapajja, kulaputto āyañca bhogānaṃ viditvā, vayañca bhogānaṃ viditvā, samaṃ <alternatives><alternative lang="vri">jīvikaṃ</alternative><alternative lang="syā.">samajīvikaṃ</alternative><alternative lang="ka.">samajīvitaṃ</alternative></alternatives> 
Note { id=18, line='149', referenceLine='44', original='samajīvikaṃ (syā.), samajīvitaṃ (ka.)', type='auto', previous=' ca, byagghapajja, samajīvitā? Idha, byagghapajja, kulaputto āyañca bhogānaṃ viditvā, vayañca bhogānaṃ viditvā, samaṃ jīvikaṃ '
	Alternative{lang='vri', text='jīvikaṃ'}
	Alternative{lang='syā.', text='samajīvikaṃ'}
	Alternative{lang='ka.', text='samajīvitaṃ'}}
kappeti nāccogāḷhaṃ nātihīnaṃ – ‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti. Seyyathāpi <pageBreak edition="V" number="3.0111" />, byagghapajja, tulādhāro vā tulādhārantevāsī vā tulaṃ paggahetvā jānāti – ‘ettakena vā <alternatives><alternative lang="vri">onataṃ</alternative><alternative lang="ka.">oṇataṃ</alternative></alternatives> 
Note { id=19, line='159', referenceLine='44', original='oṇataṃ (ka.)', type='auto', previous=', byagghapajja, tulādhāro vā tulādhārantevāsī vā tulaṃ paggahetvā jānāti – ‘ettakena vā onataṃ '
	Alternative{lang='vri', text='onataṃ'}
	Alternative{lang='ka.', text='oṇataṃ'}}
, ettakena vā <alternatives><alternative lang="vri">unnata’nti</alternative><alternative lang="ka.">uṇṇatanti</alternative></alternatives> 
Note { id=20, line='168', referenceLine='44', original='uṇṇatanti (ka.)', type='auto', previous=', ettakena vā unnata’nti '
	Alternative{lang='vri', text='unnata’nti'}
	Alternative{lang='ka.', text='uṇṇatanti'}}
; evamevaṃ kho, byagghapajja, kulaputto āyañca bhogānaṃ viditvā, vayañca bhogānaṃ viditvā, samaṃ jīvikaṃ kappeti nāccogāḷhaṃ nātihīnaṃ – ‘evaṃ me āyo vayaṃ pariyādāya ṭhassati <pageBreak edition="P" number="4.0283" />, na ca me vayo āyaṃ pariyādāya ṭhassatī’ti. Sacāyaṃ, byagghapajja, kulaputto appāyo <pageBreak edition="M" number="3.0109" /> samāno uḷāraṃ <alternatives><alternative lang="vri">jīvikaṃ</alternative><alternative lang="ka.">jīvitaṃ</alternative></alternatives> 
Note { id=21, line='177', referenceLine='44', original='jīvitaṃ (ka.)', type='auto', previous=' samāno uḷāraṃ jīvikaṃ '
	Alternative{lang='vri', text='jīvikaṃ'}
	Alternative{lang='ka.', text='jīvitaṃ'}}
 kappeti, tassa bhavanti vattāro – ‘<alternatives><alternative lang="vri">udumbarakhādīvāyaṃ</alternative><alternative lang="sī. pī.">udumbarakhādikaṃ vāyaṃ</alternative><alternative lang="syā.">udumbarakhādakaṃ cāyaṃ</alternative></alternatives> 
Note { id=22, line='186', referenceLine='44', original='udumbarakhādikaṃ vāyaṃ (sī. pī.), udumbarakhādakaṃ cāyaṃ (syā.)', type='auto', previous=' kappeti, tassa bhavanti vattāro – ‘udumbarakhādīvāyaṃ '
	Alternative{lang='vri', text='udumbarakhādīvāyaṃ'}
	Alternative{lang='sī. pī.', text='udumbarakhādikaṃ vāyaṃ'}
	Alternative{lang='syā.', text='udumbarakhādakaṃ cāyaṃ'}}
 kulaputto bhoge khādatī’ti. Sace panāyaṃ, byagghapajja, kulaputto mahāyo samāno kasiraṃ <alternatives><alternative lang="vri">jīvikaṃ</alternative><alternative lang="ka.">jīvitaṃ</alternative></alternatives> 
Note { id=23, line='196', referenceLine='44', original='jīvitaṃ (ka.)', type='auto', previous=' kulaputto bhoge khādatī’ti. Sace panāyaṃ, byagghapajja, kulaputto mahāyo samāno kasiraṃ jīvikaṃ '
	Alternative{lang='vri', text='jīvikaṃ'}
	Alternative{lang='ka.', text='jīvitaṃ'}}
 kappeti, tassa bhavanti vattāro – ‘<alternatives><alternative lang="vri">ajeṭṭhamaraṇaṃvāyaṃ</alternative><alternative lang="sī. pī.">ajaddhumārikaṃ vāyaṃ</alternative><alternative lang="syā.">addhamārakaṃ cāyaṃ</alternative></alternatives> 
Note { id=24, line='205', referenceLine='44', original='ajaddhumārikaṃ vāyaṃ (sī. pī.), addhamārakaṃ cāyaṃ (syā.), ettha jaddhūti asanaṃ = bhattabhuñjanaṃ, tasmā ajaddhumārikanti anasanamaraṇanti vuttaṃ hoti. ma. ni. 1.379 adholipiyā ‘‘ajaddhuka’’nti padaṃ dassitaṃ', type='auto', previous=' kappeti, tassa bhavanti vattāro – ‘ajeṭṭhamaraṇaṃvāyaṃ '
	Alternative{lang='vri', text='ajeṭṭhamaraṇaṃvāyaṃ'}
	Alternative{lang='sī. pī.', text='ajaddhumārikaṃ vāyaṃ'}
	Alternative{lang='syā.', text='addhamārakaṃ cāyaṃ'}}
kulaputto marissatī’ti. Yato ca khoyaṃ, byagghapajja, kulaputto āyañca bhogānaṃ viditvā, vayañca bhogānaṃ viditvā, samaṃ jīvikaṃ kappeti nāccogāḷhaṃ nātihīnaṃ – ‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti. Ayaṃ vuccati, byagghapajja, samajīvitā.</paragraph>
<paragraph line="45">‘‘Evaṃ samuppannānaṃ, byagghapajja, bhogānaṃ cattāri apāyamukhāni honti – itthidhutto, surādhutto, akkhadhutto, pāpamitto pāpasahāyo pāpasampavaṅko. Seyyathāpi, byagghapajja, mahato taḷākassa cattāri ceva <pageBreak edition="T" number="4.0292" />āyamukhāni, cattāri ca apāyamukhāni. Tassa puriso yāni ceva āyamukhāni tāni pidaheyya, yāni ca apāyamukhāni tāni vivareyya; devo ca na sammā dhāraṃ anuppaveccheyya. Evañhi tassa, byagghapajja, mahato taḷākassa parihāniyeva pāṭikaṅkhā, no vuddhi; evamevaṃ, byagghapajja, evaṃ samuppannānaṃ bhogānaṃ cattāri apāyamukhāni honti – itthidhutto, surādhutto, akkhadhutto, pāpamitto pāpasahāyo pāpasampavaṅko.</paragraph>
<paragraph line="46">‘‘Evaṃ samuppannānaṃ, byagghapajja, bhogānaṃ cattāri āyamukhāni honti – na itthidhutto, na surādhutto, na akkhadhutto <pageBreak edition="P" number="4.0284" />, kalyāṇamitto kalyāṇasahāyo kalyāṇasampavaṅko. Seyyathāpi, byagghapajja, mahato taḷākassa cattāri ceva āyamukhāni, cattāri ca apāyamukhāni. Tassa puriso yāni ceva āyamukhāni tāni vivareyya, yāni ca apāyamukhāni tāni pidaheyya; devo ca sammā dhāraṃ anuppaveccheyya. Evañhi tassa, byagghapajja, mahato taḷākassa vuddhiyeva pāṭikaṅkhā, no parihāni; evamevaṃ kho, byagghapajja, evaṃ samuppannānaṃ bhogānaṃ cattāri āyamukhāni honti – na itthidhutto <pageBreak edition="M" number="3.0110" />, na surādhutto, na akkhadhutto, kalyāṇamitto kalyāṇasahāyo <pageBreak edition="V" number="3.0112" />kalyāṇasampavaṅko. Ime kho, byagghapajja, cattāro dhammā kulaputtassa diṭṭhadhammahitāya saṃvattanti diṭṭhadhammasukhāya.</paragraph>
<paragraph line="47">‘‘Cattārome, byagghapajja, dhammā kulaputtassa samparāyahitāya saṃvattanti samparāyasukhāya. Katame cattāro? Saddhāsampadā, sīlasampadā <pageBreak edition="T" number="4.0293" />, cāgasampadā, paññāsampadā. Katamā ca, byagghapajja, saddhāsampadā? Idha, byagghapajja, kulaputto saddho hoti, saddahati tathāgatassa bodhiṃ – ‘itipi so bhagavā…pe… satthā devamanussānaṃ buddho bhagavā’ti. Ayaṃ vuccati, byagghapajja, saddhāsampadā.</paragraph>
<paragraph line="48">‘‘Katamā ca, byagghapajja, sīlasampadā? Idha, byagghapajja, kulaputto pāṇātipātā paṭivirato hoti…pe… surāmerayamajjapamādaṭṭhānā paṭivirato hoti. Ayaṃ vuccati, byagghapajja, sīlasampadā.</paragraph>
<paragraph line="49">‘‘Katamā ca, byagghapajja, cāgasampadā? Idha, byagghapajja, kulaputto vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato. Ayaṃ vuccati, byagghapajja, cāgasampadā.</paragraph>
<paragraph line="50">‘‘Katamā ca, byagghapajja, paññāsampadā? Idha <pageBreak edition="P" number="4.0285" />, byagghapajja, kulaputto paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Ayaṃ vuccati, byagghapajja, paññāsampadā. Ime kho, byagghapajja, cattāro dhammā kulaputtassa samparāyahitāya saṃvattanti samparāyasukhāyā’’ti.</paragraph>
<gatha1 line="51">‘‘Uṭṭhātā kammadheyyesu, appamatto vidhānavā;</gatha1>
<gathalast line="52">Samaṃ kappeti <alternatives><alternative lang="vri">jīvikaṃ</alternative><alternative lang="ka.">jīvitaṃ</alternative></alternatives> 
Note { id=25, line='215', referenceLine='52', original='jīvitaṃ (ka.)', type='auto', previous='Samaṃ kappeti jīvikaṃ '
	Alternative{lang='vri', text='jīvikaṃ'}
	Alternative{lang='ka.', text='jīvitaṃ'}}
, sambhataṃ anurakkhati.</gathalast>
<gatha1 line="53">‘‘Saddho sīlena sampanno, vadaññū vītamaccharo;</gatha1>
<gathalast line="54">Niccaṃ <pageBreak edition="T" number="4.0294" />maggaṃ visodheti, sotthānaṃ samparāyikaṃ.</gathalast>
<gatha1 line="55">‘‘Iccete <pageBreak edition="V" number="3.0113" />aṭṭha dhammā ca, saddhassa gharamesino;</gatha1>
<gathalast line="56">Akkhātā saccanāmena, ubhayattha sukhāvahā.</gathalast>
<gatha1 line="57">‘‘Diṭṭhadhammahitatthāya, samparāyasukhāya ca;</gatha1>
<gathalast line="58">Evametaṃ gahaṭṭhānaṃ, cāgo puññaṃ pavaḍḍhatī’’ti. catutthaṃ;</gathalast>
<subhead line="59">5. Ujjayasuttaṃ</subhead>
<paragraph line="60" number="55">Atha <pageBreak edition="M" number="3.0111" />kho ujjayo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho ujjayo brāhmaṇo bhagavantaṃ etadavoca – ‘‘mayaṃ, bho gotama, pavāsaṃ gantukāmā. Tesaṃ no bhavaṃ gotamo amhākaṃ tathā dhammaṃ desetu – ye amhākaṃ assu dhammā diṭṭhadhammahitāya, diṭṭhadhammasukhāya, samparāyahitāya, samparāyasukhāyā’’ti.</paragraph>
<paragraph line="61">‘‘Cattārome, brāhmaṇa, dhammā kulaputtassa diṭṭhadhammahitāya saṃvattanti, diṭṭhadhammasukhāya. Katame cattāro? Uṭṭhānasampadā <pageBreak edition="P" number="4.0286" />, ārakkhasampadā, kalyāṇamittatā, samajīvitā. Katamā ca, brāhmaṇa, uṭṭhānasampadā? Idha, brāhmaṇa, kulaputto yena kammaṭṭhānena jīvikaṃ kappeti – yadi kasiyā, yadi vaṇijjāya, yadi gorakkhena, yadi issattena, yadi rājaporisena, yadi sippaññatarena – tattha dakkho hoti analaso, tatrupāyāya vīmaṃsāya samannāgato, alaṃ kātuṃ alaṃ saṃvidhātuṃ. Ayaṃ vuccati, brāhmaṇa, uṭṭhānasampadā.</paragraph>
<paragraph line="62">‘‘Katamā ca, brāhmaṇa, ārakkhasampadā? Idha, brāhmaṇa, kulaputtassa <pageBreak edition="T" number="4.0295" />bhogā honti uṭṭhānavīriyādhigatā, bāhābalaparicitā, sedāvakkhittā, dhammikā dhammaladdhā. Te ārakkhena guttiyā sampādeti – ‘kinti me ime bhoge neva rājāno hareyyuṃ, na corā hareyyuṃ, na aggi ḍaheyya, na udakaṃ vaheyya, na appiyā dāyādā hareyyu’nti. Ayaṃ vuccati, brāhmaṇa, ārakkhasampadā.</paragraph>
<paragraph line="63">‘‘Katamā ca, brāhmaṇa, kalyāṇamittatā? Idha, brāhmaṇa, kulaputto yasmiṃ gāme vā nigame <pageBreak edition="V" number="3.0114" />vā paṭivasati tatra ye te honti – gahapatī vā gahapatiputtā vā daharā vā vuddhasīlino, vuddhā vā vuddhasīlino, saddhāsampannā, sīlasampannā, cāgasampannā, paññāsampannā – tehi saddhiṃ santiṭṭhati sallapati sākacchaṃ samāpajjati; yathārūpānaṃ saddhāsampannānaṃ saddhāsampadaṃ anusikkhati, yathārūpānaṃ sīlasampannānaṃ sīlasampadaṃ anusikkhati, yathārūpānaṃ cāgasampannānaṃ cāgasampadaṃ anusikkhati, yathārūpānaṃ paññāsampannānaṃ paññāsampadaṃ anusikkhati. Ayaṃ vuccati, brāhmaṇa, kalyāṇamittatā.</paragraph>
<paragraph line="64">‘‘Katamā <pageBreak edition="M" number="3.0112" />ca, brāhmaṇa, samajīvitā? Idha, brāhmaṇa, kulaputto āyañca bhogānaṃ viditvā vayañca bhogānaṃ viditvā samaṃ jīvikaṃ kappeti nāccogāḷhaṃ <pageBreak edition="P" number="4.0287" />nātihīnaṃ – ‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti. Seyyathāpi, brāhmaṇa, tulādhāro vā tulādhārantevāsī vā tulaṃ paggahetvā jānāti – ‘ettakena vā onataṃ, ettakena vā unnata’nti; evamevaṃ kho, brāhmaṇa, kulaputto āyañca <pageBreak edition="T" number="4.0296" />bhogānaṃ viditvā vayañca bhogānaṃ viditvā samaṃ jīvikaṃ kappeti nāccogāḷhaṃ nātihīnaṃ – ‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti. Sacāyaṃ, brāhmaṇa, kulaputto appāyo samāno uḷāraṃ jīvikaṃ kappeti, tassa bhavanti vattāro – ‘udumbarakhādīvāyaṃ kulaputto bhoge khādatī’ti. Sace panāyaṃ, brāhmaṇa, kulaputto mahāyo samāno kasiraṃ jīvikaṃ kappeti, tassa bhavanti vattāro – ‘ajeṭṭhamaraṇaṃvāyaṃ kulaputto marissatī’ti. Yato ca khoyaṃ, brāhmaṇa, kulaputto āyañca bhogānaṃ viditvā vayañca bhogānaṃ viditvā samaṃ jīvikaṃ kappeti nāccogāḷhaṃ nātihīnaṃ – ‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti, ayaṃ vuccati, brāhmaṇa, samajīvitā.</paragraph>
<paragraph line="65">‘‘Evaṃ samuppannānaṃ, brāhmaṇa, bhogānaṃ cattāri apāyamukhāni honti – itthidhutto, surādhutto, akkhadhutto, pāpamitto pāpasahāyo pāpasampavaṅko. Seyyathāpi, brāhmaṇa, mahato taḷākassa cattāri ceva āyamukhāni, cattāri ca apāyamukhāni. Tassa puriso yāni ceva āyamukhāni tāni pidaheyya, yāni ca apāyamukhāni tāni vivareyya; devo ca na sammā dhāraṃ anuppaveccheyya. Evañhi tassa brāhmaṇa <pageBreak edition="P" number="4.0288" />, mahato taḷākassa parihāniyeva pāṭikaṅkhā, no vuddhi <pageBreak edition="V" number="3.0115" />; evamevaṃ kho, brāhmaṇa, evaṃ samuppannānaṃ bhogānaṃ cattāri apāyamukhāni honti – itthidhutto, surādhutto, akkhadhutto, pāpamitto pāpasahāyo pāpasampavaṅko.</paragraph>
<paragraph line="66">‘‘Evaṃ <pageBreak edition="T" number="4.0297" />samuppannānaṃ, brāhmaṇa, bhogānaṃ cattāri āyamukhāni honti – na itthidhutto, na surādhutto, na akkhadhutto, kalyāṇamitto kalyāṇasahāyo kalyāṇasampavaṅko. Seyyathāpi, brāhmaṇa, mahato taḷākassa cattāri ceva āyamukhāni cattāri ca apāyamukhāni. Tassa puriso yāni ceva āyamukhāni tāni vivareyya, yāni ca apāyamukhāni <pageBreak edition="M" number="3.0113" />tāni pidaheyya; devo ca sammā dhāraṃ anuppaveccheyya. Evañhi tassa, brāhmaṇa, mahato taḷākassa vuddhiyeva pāṭikaṅkhā, no parihāni; evamevaṃ kho, brāhmaṇa, evaṃ samuppannānaṃ bhogānaṃ cattāri āyamukhāni honti – na itthidhutto…pe… kalyāṇasampavaṅko. Ime kho, brāhmaṇa, cattāro dhammā kulaputtassa diṭṭhadhammahitāya saṃvattanti diṭṭhadhammasukhāya.</paragraph>
<paragraph line="67">‘‘Cattārome, brāhmaṇa, kulaputtassa dhammā samparāyahitāya saṃvattanti samparāyasukhāya. Katame cattāro? Saddhāsampadā, sīlasampadā, cāgasampadā, paññāsampadā. Katamā ca, brāhmaṇa, saddhāsampadā? Idha, brāhmaṇa, kulaputto saddho hoti, saddahati tathāgatassa bodhiṃ – ‘itipi so bhagavā…pe… satthā devamanussānaṃ buddho bhagavā’ti. Ayaṃ vuccati, brāhmaṇa, saddhāsampadā.</paragraph>
<paragraph line="68">‘‘Katamā ca, brāhmaṇa, sīlasampadā? Idha, brāhmaṇa, kulaputto pāṇātipātā paṭivirato hoti…pe… surāmerayamajjapamādaṭṭhānā paṭivirato hoti. Ayaṃ vuccati, brāhmaṇa, sīlasampadā.</paragraph>
<paragraph line="69">‘‘Katamā <pageBreak edition="T" number="4.0298" />ca, brāhmaṇa, cāgasampadā? Idha <pageBreak edition="P" number="4.0289" />, brāhmaṇa, kulaputto vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato. Ayaṃ vuccati, brāhmaṇa, cāgasampadā.</paragraph>
<paragraph line="70">‘‘Katamā ca, brāhmaṇa, paññāsampadā? Idha, brāhmaṇa, kulaputto paññavā hoti…pe… sammā <pageBreak edition="V" number="3.0116" />dukkhakkhayagāminiyā. Ayaṃ vuccati, brāhmaṇa, paññāsampadā. Ime kho, brāhmaṇa, cattāro dhammā kulaputtassa samparāyahitāya saṃvattanti samparāyasukhāyā’’ti.</paragraph>
<gatha1 line="71">‘‘Uṭṭhātā kammadheyyesu, appamatto vidhānavā;</gatha1>
<gathalast line="72">Samaṃ kappeti jīvikaṃ, sambhataṃ anurakkhati.</gathalast>
<gatha1 line="73">‘‘Saddho sīlena sampanno, vadaññū vītamaccharo;</gatha1>
<gathalast line="74">Niccaṃ maggaṃ visodheti, sotthānaṃ samparāyikaṃ.</gathalast>
<gatha1 line="75">‘‘Iccete aṭṭha dhammā ca, saddhassa gharamesino;</gatha1>
<gathalast line="76">Akkhātā saccanāmena, ubhayattha sukhāvahā.</gathalast>
<gatha1 line="77">‘‘Diṭṭhadhammahitatthāya, samparāyasukhāya ca;</gatha1>
<gathalast line="78">Evametaṃ gahaṭṭhānaṃ, cāgo puññaṃ pavaḍḍhatī’’ti. pañcamaṃ;</gathalast>
<subhead line="79">6. Bhayasuttaṃ</subhead>
<paragraph line="80" number="56"><pageBreak edition="M" number="3.0114" /><note>cūḷani. khaggavisāṇasuttaniddesa 137</note>, bhikkhave, kāmānametaṃ adhivacanaṃ. ‘Dukkha’nti, bhikkhave, kāmānametaṃ adhivacanaṃ. ‘Rogo’ti, bhikkhave, kāmānametaṃ adhivacanaṃ. ‘Gaṇḍo’ti, bhikkhave, kāmānametaṃ adhivacanaṃ. ‘Salla’nti, bhikkhave, kāmānametaṃ adhivacanaṃ. ‘Saṅgo’ti, bhikkhave, kāmānametaṃ adhivacanaṃ. ‘Paṅko’ti, bhikkhave, kāmānametaṃ adhivacanaṃ <pageBreak edition="T" number="4.0299" />. ‘Gabbho’ti, bhikkhave, kāmānametaṃ adhivacanaṃ. Kasmā ca, bhikkhave, ‘bhaya’nti kāmānametaṃ adhivacanaṃ? Yasmā ca kāmarāgarattāyaṃ, bhikkhave, chandarāgavinibaddho diṭṭhadhammikāpi bhayā na parimuccati, samparāyikāpi <pageBreak edition="P" number="4.0290" />bhayā na parimuccati, tasmā ‘bhaya’nti kāmānametaṃ adhivacanaṃ. Kasmā ca, bhikkhave, ‘dukkha’nti…pe… ‘rogo’ti… ‘gaṇḍo’ti… ‘salla’nti… ‘saṅgo’ti… ‘paṅko’ti… ‘gabbho’ti kāmānametaṃ adhivacanaṃ? Yasmā ca kāmarāgarattāyaṃ, bhikkhave, chandarāgavinibaddho diṭṭhadhammikāpi gabbhā na parimuccati, samparāyikāpi gabbhā na parimuccati, tasmā ‘gabbho’ti kāmānametaṃ adhivacanaṃ’’.</paragraph>
<gatha1 line="81">‘‘Bhayaṃ <pageBreak edition="V" number="3.0117" />dukkhañca rogo ca, gaṇḍo sallañca saṅgo ca;</gatha1>
<gatha2 line="82">Paṅko gabbho ca ubhayaṃ, ete kāmā pavuccanti;</gatha2>
<gathalast line="83">Yattha satto puthujjano.</gathalast>
<gatha1 line="84">‘‘Otiṇṇo sātarūpena, puna gabbhāya gacchati;</gatha1>
<gathalast line="85">Yato ca bhikkhu ātāpī, <alternatives><alternative lang="vri">sampajaññaṃ</alternative><alternative lang="syā. ka.">sampajañño</alternative></alternatives> 
Note { id=27, line='227', referenceLine='85', original='sampajañño (syā. ka.) saṃ. ni. 4.251 passitabbaṃ', type='auto', previous='Yato ca bhikkhu ātāpī, sampajaññaṃ '
	Alternative{lang='vri', text='sampajaññaṃ'}
	Alternative{lang='syā. ka.', text='sampajañño'}}
na riccati.</gathalast>
<gatha1 line="86">‘‘So imaṃ palipathaṃ duggaṃ, atikkamma tathāvidho;</gatha1>
<gathalast line="87">Pajaṃ jātijarūpetaṃ, phandamānaṃ avekkhatī’’ti. chaṭṭhaṃ;</gathalast>
<subhead line="88">7. Paṭhamaāhuneyyasuttaṃ</subhead>
<paragraph line="89" number="57">‘‘Aṭṭhahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa. Katamehi aṭṭhahi? Idha, bhikkhave, bhikkhu sīlavā hoti <pageBreak edition="T" number="4.0300" />…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; kalyāṇamitto hoti kalyāṇasahāyo kalyāṇasampavaṅko <pageBreak edition="M" number="3.0115" />; sammādiṭṭhiko hoti, sammādassanena <pageBreak edition="P" number="4.0291" />samannāgato; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati; dibbena cakkhunā visuddhena atikkantamānusakena…pe… yathākammūpage satte pajānāti; āsavānaṃ khayā…pe… sacchikatvā upasampajja viharati. Imehi kho, bhikkhave, aṭṭhahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Sattamaṃ.</paragraph>
<subhead line="90">8. Dutiyaāhuneyyasuttaṃ</subhead>
<paragraph line="91" number="58">‘‘Aṭṭhahi, bhikkhave, dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassa. Katamehi aṭṭhahi? Idha, bhikkhave, bhikkhu sīlavā hoti <pageBreak edition="V" number="3.0118" />…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; āraddhavīriyo viharati thāmavā daḷhaparakkamo anikkhittadhuro kusalesu dhammesu; āraññiko hoti pantasenāsano; aratiratisaho hoti, uppannaṃ aratiṃ abhibhuyya abhibhuyya viharati; bhayabheravasaho hoti, uppannaṃ bhayabheravaṃ abhibhuyya abhibhuyya viharati <pageBreak edition="P" number="4.0292" />; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; āsavānaṃ khayā…pe… sacchikatvā <pageBreak edition="T" number="4.0301" />upasampajja viharati. Imehi kho, bhikkhave, aṭṭhahi dhammehi samannāgato bhikkhu āhuneyyo…pe… anuttaraṃ puññakkhettaṃ lokassā’’ti. Aṭṭhamaṃ.</paragraph>
<subhead line="92">9. Paṭhamapuggalasuttaṃ</subhead>
<paragraph line="93" number="59">‘‘Aṭṭhime bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa? Katame aṭṭha? Sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno. Ime kho, bhikkhave, aṭṭha puggalā āhuneyyā…pe… anuttaraṃ puññakkhettaṃ lokassā’’ti.</paragraph>
<gatha1 line="94">‘‘Cattāro <pageBreak edition="M" number="3.0116" />ca paṭipannā, cattāro ca phale ṭhitā;</gatha1>
<gathalast line="95">Esa saṅgho ujubhūto, paññāsīlasamāhito.</gathalast>
<gatha1 line="96">‘‘Yajamānānaṃ manussānaṃ, puññapekkhāna pāṇinaṃ;</gatha1>
<gathalast line="97">Karotaṃ opadhikaṃ puññaṃ, saṅghe dinnaṃ mahapphala’’nti. navamaṃ;</gathalast>
<subhead line="98">10. Dutiyapuggalasuttaṃ</subhead>
<paragraph line="99" number="60">‘‘Aṭṭhime, bhikkhave, puggalā āhuneyyā…pe… anuttaraṃ puññakkhettaṃ lokassa. Katame aṭṭha? Sotāpanno <pageBreak edition="P" number="4.0293" />, sotāpattiphalasacchikiriyāya paṭipanno…pe… arahā, arahattāya <pageBreak edition="V" number="3.0119" />paṭipanno. Ime kho, bhikkhave, aṭṭha puggalā āhuneyyā…pe… anuttaraṃ puññakkhettaṃ lokassā’’ti.</paragraph>
<gatha1 line="100">‘‘Cattāro ca paṭipannā, cattāro ca phale ṭhitā;</gatha1>
<gathalast line="101">Esa <pageBreak edition="T" number="4.0302" />saṅgho samukkaṭṭho, sattānaṃ aṭṭha puggalā.</gathalast>
<gatha1 line="102">‘‘Yajamānānaṃ manussānaṃ, puññapekkhāna pāṇinaṃ;</gatha1>
<gathalast line="103">Karotaṃ opadhikaṃ puññaṃ, ettha dinnaṃ mahapphala’’nti. dasamaṃ;</gathalast>
<centered line="104">Gotamīvaggo paṭhamo.</centered>
<paragraph line="105">Tassuddānaṃ –</paragraph>
<gatha1 line="106">Gotamī ovādaṃ saṃkhittaṃ, dīghajāṇu ca ujjayo;</gatha1>
<gathalast line="107">Bhayā dve āhuneyyā ca, dve ca aṭṭha puggalāti.</gathalast>
</body>
</document>