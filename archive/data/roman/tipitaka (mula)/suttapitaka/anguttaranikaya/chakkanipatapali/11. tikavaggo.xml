<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
    </versions>
    <normativeSource>http://tipitaka.org/romn/cscd/s0403m2.mul10.xml</normativeSource>
    <source>roman/tipitaka (mula)/suttapitaka/anguttaranikaya/chakkanipatapali/11. tikavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/chakkanipatapali</directory>
    <basename>11. tikavaggo</basename>
    <titlePath>11. Tikavaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">11. Tikavaggo</chapter>
    <subhead line="2">1. Rāgasuttaṃ</subhead>
    <paragraph line="3" number="107"> ‘‘Tayome <pageBreak edition="Thai" number="3.0496" /><pageBreak edition="Myanmar" number="2.0388" /><pageBreak edition="Vipassana Research Institut" number="2.0145" />, bhikkhave, dhammā. Katame tayo? Rāgo, doso, moho. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Rāgassa <pageBreak edition="Pali Text Society" number="3.0446" /> pahānāya asubhā bhāvetabbā, dosassa pahānāya mettā bhāvetabbā, mohassa pahānāya paññā bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Paṭhamaṃ.</paragraph>
    <subhead line="4">2. Duccaritasuttaṃ</subhead>
    <paragraph line="5" number="108"> ‘‘Tayome, bhikkhave, dhammā. Katame tayo? Kāyaduccaritaṃ, vacīduccaritaṃ, manoduccaritaṃ. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Kāyaduccaritassa pahānāya kāyasucaritaṃ bhāvetabbaṃ, vacīduccaritassa pahānāya vacīsucaritaṃ bhāvetabbaṃ, manoduccaritassa pahānāya manosucaritaṃ bhāvetabbaṃ. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Dutiyaṃ.</paragraph>
    <subhead line="6">3. Vitakkasuttaṃ</subhead>
    <paragraph line="7" number="109"> ‘‘Tayome, bhikkhave, dhammā. Katame tayo? Kāmavitakko, byāpādavitakko, vihiṃsāvitakko. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Kāmavitakkassa pahānāya nekkhammavitakko bhāvetabbo, byāpādavitakkassa <pageBreak edition="Thai" number="3.0497" /> pahānāya abyāpādavitakko bhāvetabbo, vihiṃsāvitakkassa pahānāya <pageBreak edition="Vipassana Research Institut" number="2.0146" /> avihiṃsāvitakko bhāvetabbo. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Tatiyaṃ.</paragraph>
    <subhead line="8">4. Saññāsuttaṃ</subhead>
    <paragraph line="9" number="110"> ‘‘Tayome <pageBreak edition="Myanmar" number="2.0389" />, bhikkhave, dhammā. Katame tayo? Kāmasaññā, byāpādasaññā, vihiṃsāsaññā. Ime <pageBreak edition="Pali Text Society" number="3.0447" /> kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Kāmasaññāya pahānāya nekkhammasaññā bhāvetabbā, byāpādasaññāya pahānāya abyāpādasaññā bhāvetabbā, vihiṃsāsaññāya pahānāya avihiṃsāsaññā bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Catutthaṃ.</paragraph>
    <subhead line="10">5. Dhātusuttaṃ</subhead>
    <paragraph line="11" number="111"> ‘‘Tayome, bhikkhave, dhammā. Katame tayo? Kāmadhātu, byāpādadhātu, vihiṃsādhātu. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Kāmadhātuyā pahānāya nekkhammadhātu bhāvetabbā, byāpādadhātuyā pahānāya abyāpādadhātu bhāvetabbā, vihiṃsādhātuyā pahānāya avihiṃsādhātu bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Pañcamaṃ.</paragraph>
    <subhead line="12">6. Assādasuttaṃ</subhead>
    <paragraph line="13" number="112"> ‘‘Tayome, bhikkhave, dhammā. Katame tayo? Assādadiṭṭhi, attānudiṭṭhi, micchādiṭṭhi. Ime kho, bhikkhave, tayo dhammā. Imesaṃ kho <pageBreak edition="Thai" number="3.0498" />, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Assādadiṭṭhiyā pahānāya aniccasaññā bhāvetabbā, attānudiṭṭhiyā pahānāya anattasaññā bhāvetabbā, micchādiṭṭhiyā pahānāya sammādiṭṭhi bhāvetabbā <pageBreak edition="Vipassana Research Institut" number="2.0147" />. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Chaṭṭhaṃ.</paragraph>
    <subhead line="14">7. Aratisuttaṃ</subhead>
    <paragraph line="15" number="113"> ‘‘Tayome <pageBreak edition="Pali Text Society" number="3.0448" />, bhikkhave, dhammā. Katame tayo? Arati, <alternatives line="3" extra="" separator="false"><alternative source-abbr="vri" source="vipassana research institut">vihiṃsā</alternative><alternative source-abbr="ka." source="cambodian">vihesā</alternative></alternatives> , adhammacariyā. Ime kho, bhikkhave, tayo dhammā. Imesaṃ kho, bhikkhave, tiṇṇaṃ <pageBreak edition="Myanmar" number="2.0390" /> dhammānaṃ pahānāya tayo dhammā bhāvetabbā. Katame tayo? Aratiyā pahānāya muditā bhāvetabbā, vihiṃsāya pahānāya avihiṃsā bhāvetabbā, adhammacariyāya pahānāya dhammacariyā bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Sattamaṃ.</paragraph>
    <subhead line="16">8. Santuṭṭhitāsuttaṃ</subhead>
    <paragraph line="17" number="114"> ‘‘Tayome, bhikkhave, dhammā. Katame tayo? Asantuṭṭhitā, asampajaññaṃ, mahicchatā. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Asantuṭṭhitāya pahānāya santuṭṭhitā bhāvetabbā, asampajaññassa pahānāya sampajaññaṃ bhāvetabbaṃ, mahicchatāya pahānāya appicchatā bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Aṭṭhamaṃ.</paragraph>
    <subhead line="18">9. Dovacassatāsuttaṃ</subhead>
    <paragraph line="19" number="115"> ‘‘Tayome, bhikkhave, dhammā. Katame tayo? Dovacassatā, pāpamittatā, cetaso vikkhepo. Ime kho, bhikkhave, tayo dhammā. Imesaṃ <pageBreak edition="Thai" number="3.0499" /> kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Dovacassatāya <pageBreak edition="Pali Text Society" number="3.0449" /> pahānāya sovacassatā bhāvetabbā, pāpamittatāya pahānāya kalyāṇamittatā bhāvetabbā, cetaso vikkhepassa pahānāya ānāpānassati bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Navamaṃ.</paragraph>
    <subhead line="20">10. Uddhaccasuttaṃ</subhead>
    <paragraph line="21" number="116"> ‘‘Tayome <pageBreak edition="Vipassana Research Institut" number="2.0148" />, bhikkhave, dhammā. Katame tayo? Uddhaccaṃ, asaṃvaro, pamādo. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Uddhaccassa pahānāya samatho bhāvetabbo, asaṃvarassa pahānāya saṃvaro bhāvetabbo, pamādassa pahānāya appamādo bhāvetabbo. Imesaṃ <pageBreak edition="Myanmar" number="2.0391" /> kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. Dasamaṃ.</paragraph>
    <centered line="22">Tikavaggo ekādasamo. <note>paṭhamo (syā.)</note></centered>
    <paragraph line="23">Tassuddānaṃ –</paragraph>
    <gatha1 line="24">Rāgaduccaritavitakka, saññā dhātūti vuccati;</gatha1>
    <gathalast line="25">Assādaaratituṭṭhi, duve ca uddhaccena vaggoti.</gathalast>
  </content>
</document>