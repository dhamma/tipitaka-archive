<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m2.mul0.xml</normativeSource>
    <archivePath>roman/tipitaka (mula)/suttapitaka/anguttaranikaya/chakkanipatapali/1. ahuneyyavaggo.xml</archivePath>
    <baseFileName>1. ahuneyyavaggo</baseFileName>
    <titlePath>1. Āhuneyyavaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="a. ni. 3.71" source-abbr="a. ni. 3.71"/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāyo</nikaya>
    <book line="3">Chakkanipātapāḷi</book>
    <title line="4">1. Paṭhamapaṇṇāsakaṃ</title>
    <chapter line="5">1. Āhuneyyavaggo</chapter>
    <subhead line="6">1. Paṭhamaāhuneyyasuttaṃ</subhead>
    <paragraph line="7" number="1"> Evaṃ <pageBreak edition="Thai" number="3.0311" /><pageBreak edition="Myanmar" number="2.0247" /><pageBreak edition="Pali Text Society" number="3.0279" /><pageBreak edition="Vipassana Research Institut" number="2.0001" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="8">‘‘Chahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo <pageBreak edition="Vipassana Research Institut" number="2.0002" /> añjalikaraṇīyo anuttaraṃ puññakkhettaṃ lokassa. Katamehi chahi <note>dī. ni. 3.328; paṭi. ma. 3.17</note>? Idha, bhikkhave, bhikkhu cakkhunā rūpaṃ disvā neva sumano hoti na dummano, upekkhako viharati sato sampajāno. Sotena saddaṃ sutvā neva sumano hoti na dummano, upekkhako viharati sato sampajāno. Ghānena gandhaṃ ghāyitvā neva sumano hoti na dummano, upekkhako viharati sato sampajāno. Jivhāya raṃ sāyitvā neva sumano hoti na dummano, upekkhako viharati sato sampajāno. Kāyena phoṭṭhabbaṃ phusitvā neva sumano hoti na dummano, upekkhako viharati sato sampajāno. Manasā dhammaṃ viññā neva sumano hoti na dummano, upekkhako viharati sato sampajāno. Imehi kho, bhikkhave, chahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’’ti.</paragraph>
    <paragraph line="9">Idamavoca bhagavā. Attamanā te bhikkhū bhagavato bhāsitaṃ abhinandunti. Paṭhamaṃ.</paragraph>
    <subhead line="10">2. Dutiyaāhuneyyasuttaṃ</subhead>
    <paragraph line="11" number="2"> ‘‘Chahi <pageBreak edition="Thai" number="3.0312" /><pageBreak edition="Myanmar" number="2.0248" /><pageBreak edition="Pali Text Society" number="3.0280" />, bhikkhave, dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassa. Katamehi chahi <note>dī. ni. 3.356</note>? Idha, bhikkhave, bhikkhu anekavihitaṃ iddhividhaṃ paccanubhoti – ekopi hutvā bahudhā hoti, bahudhāpi hutvā eko hoti; āvibhāvaṃ tirobhāvaṃ; tirokuṭṭaṃ tiropākāraṃ tiropabbataṃ asajjamāno gacchati, seyyathāpi ākāse; pathaviyāpi ummujjanimujjaṃ karoti, seyyathāpi udake; udakepi abhijjamāne gacchati, seyyathāpi pathaviyaṃ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṃmahiddhike evaṃmahānubhāve pāṇinā <alternatives line="9" extra="" separator="false"><alternative source-abbr="vri" source="vipassana research institut">parimasati</alternative><alternative source-abbr="ka." source="cambodian">parāmasati</alternative></alternatives>  parimajjati; yāva brahmalokāpi kāyena vasaṃ vatteti.</paragraph>
    <paragraph line="12">‘‘Dibbāya, sotadhātuyā visuddhāya atikkantamānusikāya ubho sadde suṇāti – dibbe ca mānuse ca, ye dūre santike ca.</paragraph>
    <paragraph line="13">‘‘Parasattānaṃ parapuggalānaṃ cetasā ceto paricca pajānāti. Sarāgaṃ vā cittaṃ sarāgaṃ cittanti pajānāti, vītarāgaṃ vā cittaṃ…pe… sadosaṃ vā cittaṃ… vītadosaṃ vā cittaṃ… samohaṃ <pageBreak edition="Vipassana Research Institut" number="2.0003" /> vā cittaṃ… vītamohaṃ vā cittaṃ… saṃkhittaṃ vā cittaṃ… vikkhittaṃ vā cittaṃ… mahaggataṃ vā cittaṃ… amahaggataṃ vā cittaṃ… sauttaraṃ vā cittaṃ… anuttaraṃ vā cittaṃ… samāhitaṃ vā cittaṃ… asamāhitaṃ vā cittaṃ… vimuttaṃ vā cittaṃ… avimuttaṃ vā cittaṃ avimuttaṃ cittanti pajānāti.</paragraph>
    <paragraph line="14">‘‘Anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo…pe… <pageBreak edition="Thai" number="3.0313" /><pageBreak edition="Pali Text Society" number="3.0281" />. Iti sākāraṃ sauddesaṃ anekavihitaṃ pubbenivāsaṃ anussarati.</paragraph>
    <paragraph line="15">‘‘Dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti – ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ <pageBreak edition="Myanmar" number="2.0249" /> vinipātaṃ nirayaṃ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.</paragraph>
    <paragraph line="16">‘‘Āsavānaṃ khayā anāsavaṃ cetovimuttiṃ paññāvimuttiṃ <pageBreak edition="Thai" number="3.0314" /> diṭṭheva dhamme sayaṃ abhiññā sacchikatvā upasampajja viharati.</paragraph>
    <paragraph line="17">‘‘Imehi kho, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Dutiyaṃ.</paragraph>
    <subhead line="18">3. Indriyasuttaṃ</subhead>
    <paragraph line="19" number="3"> ‘‘Chahi, bhikkhave, dhammehi samannāgato bhikkhu āhuneyyo hoti…pe… anuttaraṃ puññakkhettaṃ <pageBreak edition="Vipassana Research Institut" number="2.0004" /> lokassa. Katamehi chahi? Saddhindriyena <pageBreak edition="Pali Text Society" number="3.0282" />, vīriyindriyena, satindriyena, samādhindriyena, paññindriyena, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, chahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’’ti. Tatiyaṃ.</paragraph>
    <subhead line="20">4. Balasuttaṃ</subhead>
    <paragraph line="21" number="4"> ‘‘Chahi, bhikkhave, dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassa. Katamehi chahi? Saddhābalena, vīriyabalena, satibalena, samādhibalena, paññābalena, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Catutthaṃ.</paragraph>
    <subhead line="22">5. Paṭhamaājānīyasuttaṃ</subhead>
    <paragraph line="23" number="5"> ‘‘Chahi <pageBreak edition="Myanmar" number="2.0250" />, bhikkhave, aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati.</paragraph>
    <paragraph line="24">‘‘Katamehi chahi <pageBreak edition="Thai" number="3.0315" />? Idha, bhikkhave, rañño bhadro assājānīyo khamo hoti rūpānaṃ, khamo saddānaṃ, khamo gandhānaṃ, khamo rasānaṃ, khamo phoṭṭhabbānaṃ, vaṇṇasampanno ca hoti. Imehi kho, bhikkhave, chahi aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati.</paragraph>
    <paragraph line="25">‘‘Evamevaṃ kho, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassa. Katamehi chahi? Idha <pageBreak edition="Pali Text Society" number="3.0283" />, bhikkhave, bhikkhu khamo hoti rūpānaṃ, khamo saddānaṃ, khamo gandhānaṃ, khamo rasānaṃ, khamo phoṭṭhabbānaṃ, khamo dhammānaṃ. Imehi kho <pageBreak edition="Vipassana Research Institut" number="2.0005" />, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Pañcamaṃ.</paragraph>
    <subhead line="26">6. Dutiyaājānīyasuttaṃ</subhead>
    <paragraph line="27" number="6"> ‘‘Chahi, bhikkhave, aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati. Katamehi chahi? Idha, bhikkhave, rañño bhadro assājānīyo khamo hoti rūpānaṃ, khamo saddānaṃ, khamo gandhānaṃ, khamo rasānaṃ, khamo phoṭṭhabbānaṃ, balasampanno ca hoti. Imehi kho, bhikkhave, chahi aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati.</paragraph>
    <paragraph line="28">‘‘Evamevaṃ kho, bhikkhave, chahi dhammehi samannāgato bhikkhu āhuneyyo…pe… anuttaraṃ puññakkhettaṃ lokassa. Katamehi chahi? Idha, bhikkhave, bhikkhu khamo hoti rūpānaṃ <pageBreak edition="Thai" number="3.0316" /> …pe… khamo dhammānaṃ. Imehi kho, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Chaṭṭhaṃ.</paragraph>
    <subhead line="29">7. Tatiyaājānīyasuttaṃ</subhead>
    <paragraph line="30" number="7"> ‘‘Chahi <pageBreak edition="Myanmar" number="2.0251" />, bhikkhave, aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati. Katamehi chahi? Idha, bhikkhave, rañño bhadro assājānīyo khamo hoti rūpānaṃ, khamo saddānaṃ, khamo gandhānaṃ, khamo rasānaṃ, khamo phoṭṭhabbānaṃ, javasampanno ca hoti. Imehi <pageBreak edition="Pali Text Society" number="3.0284" /> kho, bhikkhave, chahi aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati.</paragraph>
    <paragraph line="31">‘‘Evamevaṃ kho, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassa. Katamehi chahi? Idha, bhikkhave, bhikkhu khamo hoti rūpānaṃ…pe… khamo dhammānaṃ. Imehi kho, bhikkhave, chahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Sattamaṃ.</paragraph>
    <subhead line="32">8. Anuttariyasuttaṃ</subhead>
    <paragraph line="33" number="8"><note>dī. ni. 3.327</note> ‘‘Chayimāni <pageBreak edition="Vipassana Research Institut" number="2.0006" />, bhikkhave, anuttariyāni. Katamāni cha? Dassanānuttariyaṃ, savanānuttariyaṃ, lābhānuttariyaṃ, sikkhānuttariyaṃ, pāricariyānuttariyaṃ, anussatānuttariyaṃ – imāni kho, bhikkhave, cha anuttariyānī’’ti. Aṭṭhamaṃ.</paragraph>
    <subhead line="34">9. Anussatiṭṭhānasuttaṃ</subhead>
    <paragraph line="35" number="9"><note>dī. ni. 3.327</note> ‘‘Chayimāni <pageBreak edition="Thai" number="3.0317" />, bhikkhave, anussatiṭṭhānāni. Katamāni cha? Buddhānussati, dhammānussati, saṅghānussati, sīlānussati, cāgānussati, devatānussati – imāni kho, bhikkhave, cha anussatiṭṭhānānī’’ti. Navamaṃ.</paragraph>
    <subhead line="36">10. Mahānāmasuttaṃ</subhead>
    <paragraph line="37" number="10"> Ekaṃ samayaṃ bhagavā sakkesu viharati kapilavatthusmiṃ nigrodhārāme. Atha kho mahānāmo sakko yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno, kho mahānāmo sakko bhagavantaṃ etadavoca – ‘‘yo so, bhante, ariyasāvako āgataphalo viññātasāsano, so katamena vihārena bahulaṃ viharatī’’ti?</paragraph>
    <paragraph line="38">‘‘Yo <pageBreak edition="Myanmar" number="2.0252" /> so, mahānāma, ariyasāvako āgataphalo <pageBreak edition="Pali Text Society" number="3.0285" /> viññātasāsano, so iminā vihārena bahulaṃ viharati. <note>a. ni. 11.11</note> Idha, mahānāma, ariyasāvako tathāgataṃ anussarati – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Yasmiṃ, mahānāma, samaye ariyasāvako tathāgataṃ anussarati nevassa tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ cittaṃ hoti; ujugatamevassa tasmiṃ samaye cittaṃ hoti tathāgataṃ ārabbha. Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ vuccati, mahānāma – ‘ariyasāvako <pageBreak edition="Vipassana Research Institut" number="2.0007" /> visamagatāya pajāya samappatto viharati, sabyāpajjāya pajāya <pageBreak edition="Thai" number="3.0318" /> abyāpajjo viharati, dhammasotaṃ samāpanno buddhānussatiṃ bhāveti’’’.</paragraph>
    <paragraph line="39">‘‘Puna caparaṃ, mahānāma, ariyasāvako dhammaṃ anussarati – ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. Yasmiṃ, mahānāma, samaye ariyasāvako dhammaṃ anussarati nevassa tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ cittaṃ hoti <pageBreak edition="Thai" number="3.0319" />; ujugatamevassa tasmiṃ samaye cittaṃ hoti dhammaṃ ārabbha. Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ, labhati dhammūpasaṃhita pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ vuccati, mahānāma – ‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati <pageBreak edition="Pali Text Society" number="3.0286" />, dhammasotaṃ samāpanno dhammānussatiṃ bhāveti’’’.</paragraph>
    <paragraph line="40">‘‘Puna caparaṃ, mahānāma, ariyasāvako saṅghaṃ anussarati – ‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā esa bhagavato <pageBreak edition="Myanmar" number="2.0253" /> sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. Yasmiṃ, mahānāma, samaye ariyasāvako saṅghaṃ anussarati nevassa tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ cittaṃ hoti; ujugatamevassa tasmiṃ samaye cittaṃ hoti saṅghaṃ ārabbha. Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ vuccati, mahānāma – ‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṃ samāpanno saṅghānussatiṃ bhāveti’’’.</paragraph>
    <paragraph line="41">‘‘Puna caparaṃ, mahānāma, ariyasāvako attano sīlāni anussarati akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni <pageBreak edition="Vipassana Research Institut" number="2.0008" />. Yasmiṃ, mahānāma, samaye ariyasāvako sīlaṃ anussarati nevassa tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ cittaṃ hoti; ujugatamevassa tasmiṃ samaye cittaṃ hoti sīlaṃ ārabbha. Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ <pageBreak edition="Pali Text Society" number="3.0287" /> vuccati, mahānāma – ‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṃ samāpanno sīlānussatiṃ bhāveti’’’.</paragraph>
    <paragraph line="42">‘‘Puna caparaṃ, mahānāma, ariyasāvako attano cāgaṃ anussarati – ‘lābhā vata me, suladdhaṃ vata me! Yohaṃ maccheramalapariyuṭṭhitāya pajāya <pageBreak edition="Thai" number="3.0320" /> vigatamalamaccherena cetasā agāraṃ ajjhāvasāmi muttacāgo payatapāṇi vossaggarato yācayogo dānasaṃvibhāgarato’ti. Yasmiṃ, mahānāma, samaye ariyasāvako cāgaṃ anussarati nevassa tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti <pageBreak edition="Myanmar" number="2.0254" />, na mohapariyuṭṭhitaṃ cittaṃ hoti; ujugatamevassa tasmiṃ samaye cittaṃ hoti cāgaṃ ārabbha. Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ vuccati, mahānāma – ‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṃ samāpanno cāgānussatiṃ bhāveti’’’.</paragraph>
    <paragraph line="43">‘‘Puna caparaṃ, mahānāma, ariyasāvako devatānussatiṃ bhāveti – ‘santi devā <alternatives line="26" extra="" separator="false"><alternative source-abbr="vri" source="vipassana research institut">cātumahārājikā</alternative><alternative source-abbr="sī." source="sri lanka">cātummahārājikā</alternative><alternative source-abbr="syā." source="thai">cātummahārājikā</alternative><alternative source-abbr="kaṃ." source="kaṃ.">cātummahārājikā</alternative><alternative source-abbr="pī." source="pali text society">cātummahārājikā</alternative></alternatives> , santi devā tāvatiṃsā, santi devā yāmā, santi devā tusitā, santi devā nimmānaratino, santi devā paranimmitavasavattino, santi devā brahmakāyikā, santi devā <alternatives line="34" extra=" a. ni. 6.25; visuddhi. 1.162 passitabbaṃ" separator="true"><alternative source-abbr="vri" source="vipassana research institut">tatuttari</alternative><alternative source-abbr="sī." source="sri lanka">tatuttariṃ</alternative><alternative source-abbr="syā." source="thai">tatuttariṃ</alternative><alternative source-abbr="kaṃ." source="kaṃ.">tatuttariṃ</alternative><alternative source-abbr="pī." source="pali text society">tatuttariṃ</alternative><alternative source-abbr="ka." source="cambodian">taduttari</alternative></alternatives> . Yathārūpāya saddhāya samannāgatā tā devatā ito cutā <alternatives line="43" extra="" separator="true"><alternative source-abbr="vri" source="vipassana research institut">tattha upapannā</alternative><alternative source-abbr="sī." source="sri lanka">tattha uppannā</alternative><alternative source-abbr="syā." source="thai">tatthūpapannā</alternative><alternative source-abbr="kaṃ." source="kaṃ.">tatthūpapannā</alternative><alternative source-abbr="a. ni. 3.71" source="a. ni. 3.71">tatthupapannā</alternative></alternatives> , mayhampi tathārūpā saddhā saṃvijjati. Yathārūpena sīlena samannāgatā tā devatā ito cutā tattha upapannā, mayhampi tathārūpaṃ sīlaṃ saṃvijjati. Yathārūpena sutena samannāgatā <pageBreak edition="Vipassana Research Institut" number="2.0009" /> tā devatā ito cutā tattha upapannā, mayhampi tathārūpaṃ sutaṃ saṃvijjati. Yathārūpena cāgena samannāgatā tā devatā ito cutā tattha upapannā, mayhampi tathārūpo <pageBreak edition="Thai" number="3.0321" /> cāgo saṃvijjati. Yathārūpāya paññāya samannāgatā tā devatā ito cutā tattha upapannā, mayhampi tathārūpā paññā saṃvijjatī’ti. Yasmiṃ <pageBreak edition="Pali Text Society" number="3.0288" />, mahānāma, samaye ariyasāvako attano ca tāsañca devatānaṃ saddhañca sīlañca sutañca cāgañca paññañca anussarati nevassa tasmiṃ samaye rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ cittaṃ hoti; ujugatamevassa tasmiṃ samaye cittaṃ hoti tā devatā ārabbha. Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ vuccati, mahānāma – ‘ariyasāvako visamagatāya pajāya samappatto viharati <pageBreak edition="Myanmar" number="2.0255" />, <alternatives line="53" extra="" separator="false"><alternative source-abbr="vri" source="vipassana research institut">sabyāpajjāya</alternative><alternative source-abbr="ka." source="cambodian">sabyāpajjhāya… abyāpajjho</alternative></alternatives>  pajāya <alternatives line="61" extra="" separator="false"><alternative source-abbr="vri" source="vipassana research institut">abyāpajjo</alternative><alternative source-abbr="ka." source="cambodian">sabyāpajjhāya… abyāpajjho</alternative></alternatives>  viharati, dhammasotaṃ samāpanno devatānussatiṃ bhāveti’’’.</paragraph>
    <paragraph line="44">‘‘Yo so, mahānāma, ariyasāvako āgataphalo viññātasāsano, so iminā vihārena bahulaṃ viharatī’’ti. Dasamaṃ.</paragraph>
    <centered line="45">Āhuneyyavaggo paṭhamo.</centered>
    <paragraph line="46">Tassuddānaṃ –</paragraph>
    <gatha1 line="47">Dve āhuneyyā indriya, balāni tayo ājānīyā;</gatha1>
    <gathalast line="48">Anuttariya anussatī, mahānāmena te dasāti.</gathalast>
  </content>
</document>