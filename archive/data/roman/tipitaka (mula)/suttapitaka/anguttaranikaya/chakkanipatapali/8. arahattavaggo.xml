<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0403m2.mul7.xml</normativeSource>
    <source>roman/tipitaka (mula)/suttapitaka/anguttaranikaya/chakkanipatapali/8. arahattavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/chakkanipatapali</directory>
    <basename>8. arahattavaggo</basename>
    <titlePath>8. Arahattavaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">8. Arahattavaggo</chapter>
    <subhead line="2">1. Dukkhasuttaṃ</subhead>
    <paragraph line="3" number="75"> ‘‘Chahi <pageBreak edition="Vipassana Research Institut" number="2.0131" />, bhikkhave, dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ, kāyassa bhedā paraṃ maraṇā duggati pāṭikaṅkhā. Katamehi chahi? Kāmavitakkena, byāpādavitakkena, vihiṃsāvitakkena, kāmasaññāya, byāpādasaññāya, vihiṃsāsaññāya – imehi, kho, bhikkhave, chahi dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ, kāyassa bhedā paraṃ maraṇā duggati pāṭikaṅkhā.</paragraph>
    <paragraph line="4">‘‘Chahi <pageBreak edition="Thai" number="3.0480" />, bhikkhave, dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ, kāyassa bhedā paraṃ <pageBreak edition="Myanmar" number="2.0375" /> maraṇā sugati pāṭikaṅkhā. Katamehi chahi? Nekkhammavitakkena, abyāpādavitakkena, avihiṃsāvitakkena, nekkhammasaññāya, abyāpādasaññāya, avihiṃsāsaññāya – imehi, kho, bhikkhave, chahi dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ, kāyassa bhedā paraṃ maraṇā sugati pāṭikaṅkhā’’ti. Paṭhamaṃ.</paragraph>
    <subhead line="5">2. Arahattasuttaṃ</subhead>
    <paragraph line="6" number="76"> ‘‘Cha <pageBreak edition="Pali Text Society" number="3.0430" />, bhikkhave, dhamme appahāya abhabbo arahattaṃ sacchikātuṃ. Katame cha? Mānaṃ, omānaṃ, atimānaṃ, adhimānaṃ, thambhaṃ, atinipātaṃ. Ime kho, bhikkhave, cha dhamme appahāya abhabbo arahattaṃ sacchikātuṃ.</paragraph>
    <paragraph line="7">‘‘Cha, bhikkhave, dhamme pahāya bhabbo arahattaṃ sacchikātuṃ. Katame cha? Mānaṃ, omānaṃ <pageBreak edition="Vipassana Research Institut" number="2.0132" />, atimānaṃ, adhimānaṃ, thambhaṃ, atinipātaṃ. Ime kho, bhikkhave, cha dhamme pahāya bhabbo arahattaṃ sacchikātu’’nti. Dutiyaṃ.</paragraph>
    <subhead line="8">3. Uttarimanussadhammasuttaṃ</subhead>
    <paragraph line="9" number="77"> ‘‘Cha, bhikkhave, dhamme appahāya abhabbo uttarimanussadhammaṃ alamariyañāṇadassanavisesaṃ sacchikātuṃ. Katame cha? Muṭṭhassaccaṃ, asampajaññaṃ, indriyesu aguttadvārataṃ, bhojane amattaññutaṃ, kuhanaṃ, lapanaṃ. Ime kho, bhikkhave, cha dhamme appahāya abhabbo uttarimanussadhammaṃ alamariyañāṇadassanavisesaṃ sacchikātuṃ.</paragraph>
    <paragraph line="10">‘‘Cha, bhikkhave, dhamme pahāya bhabbo uttarimanussadhammaṃ alamariyañāṇadassanavisesaṃ <pageBreak edition="Thai" number="3.0481" /> sacchikātuṃ. Katame cha? Muṭṭhassaccaṃ, asampajaññaṃ, indriyesu aguttadvārataṃ, bhojane amattaññutaṃ, kuhanaṃ, lapanaṃ. Ime kho, bhikkhave, cha dhamme pahāya bhabbo uttarimanussadhammaṃ alamariyañāṇadassanavisesaṃ sacchikātu’’nti. Tatiyaṃ.</paragraph>
    <subhead line="11">4. Sukhasomanassasuttaṃ</subhead>
    <paragraph line="12" number="78"> ‘‘Chahi <pageBreak edition="Pali Text Society" number="3.0431" />, bhikkhave, dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāya. Katamehi chahi? Idha, bhikkhave, bhikkhu dhammārāmo hoti, bhāvanārāmo hoti, pahānārāmo hoti, pavivekārāmo hoti <pageBreak edition="Myanmar" number="2.0376" />, abyāpajjhārāmo hoti, nippapañcārāmo hoti. Imehi kho, bhikkhave, chahi dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāyā’’ti. Catutthaṃ.</paragraph>
    <subhead line="13">5. Adhigamasuttaṃ</subhead>
    <paragraph line="14" number="79"> ‘‘Chahi, bhikkhave, dhammehi samannāgato bhikkhu abhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ <alternatives line="3" extra="" separator="true"><alternative source-abbr="vri" source="vipassana research institut">kātuṃ</alternative><alternative source-abbr="sī." source="sri lanka">phātikattuṃ</alternative><alternative source-abbr="syā." source="thai">phātikātuṃ</alternative><alternative source-abbr="kaṃ." source="kaṃ.">phātikātuṃ</alternative><alternative source-abbr="pī." source="pali text society">phātikātuṃ</alternative></alternatives> . Katamehi chahi? Idha, bhikkhave, bhikkhu <pageBreak edition="Vipassana Research Institut" number="2.0133" /> na āyakusalo ca hoti, na apāyakusalo ca hoti, na upāyakusalo ca hoti, anadhigatānaṃ kusalānaṃ dhammānaṃ adhigamāya na chandaṃ janeti, adhigate kusale dhamme na <alternatives line="15" extra="" separator="false"><alternative source-abbr="vri" source="vipassana research institut">ārakkhati</alternative><alternative source-abbr="sī." source="sri lanka">sārakkhati</alternative><alternative source-abbr="syā." source="thai">sārakkhati</alternative><alternative source-abbr="kaṃ." source="kaṃ.">sārakkhati</alternative><alternative source-abbr="pī." source="pali text society">sārakkhati</alternative></alternatives> , sātaccakiriyāya na sampādeti. Imehi kho, bhikkhave, chahi dhammehi samannāgato bhikkhu abhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātuṃ.</paragraph>
    <paragraph line="15">‘‘Chahi <pageBreak edition="Thai" number="3.0482" />, bhikkhave, dhammehi samannāgato bhikkhu bhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātuṃ. Katamehi chahi? Idha, bhikkhave, bhikkhu āyakusalo ca hoti, apāyakusalo ca hoti, upāyakusalo ca hoti, anadhigatānaṃ kusalānaṃ dhammānaṃ <pageBreak edition="Pali Text Society" number="3.0432" /> adhigamāya chandaṃ janeti, adhigate kusale dhamme ārakkhati, sātaccakiriyāya sampādeti. Imehi kho, bhikkhave, chahi dhammehi samannāgato bhikkhu bhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātu’’nti. Pañcamaṃ.</paragraph>
    <subhead line="16">6. Mahantattasuttaṃ</subhead>
    <paragraph line="17" number="80"> ‘‘Chahi, bhikkhave, dhammehi samannāgato bhikkhu nacirasseva <alternatives line="27" extra="" separator="false"><alternative source-abbr="vri" source="vipassana research institut">mahantattaṃ</alternative><alternative source-abbr="syā." source="thai">mahattaṃ</alternative><alternative source-abbr="kaṃ." source="kaṃ.">mahattaṃ</alternative></alternatives>  vepullattaṃ pāpuṇāti dhammesu. Katamehi chahi? Idha, bhikkhave, bhikkhu ālokabahulo ca hoti yogabahulo ca vedabahulo ca asantuṭṭhibahulo ca anikkhittadhuro ca kusalesu dhammesu uttari ca patāreti <note>pakaroti (ka.)</note>. Imehi kho, bhikkhave, chahi dhammehi samannāgato bhikkhu nacirasseva mahantattaṃ vepullattaṃ pāpuṇāti dhammesū’’ti. Chaṭṭhaṃ.</paragraph>
    <subhead line="18">7. Paṭhamanirayasuttaṃ</subhead>
    <paragraph line="19" number="81"> ‘‘Chahi <pageBreak edition="Myanmar" number="2.0377" />, bhikkhave, dhammehi samannāgato yathābhataṃ nikkhitto evaṃ niraye. Katamehi chahi? Pāṇātipātī hoti, adinnādāyī hoti, kāmesumicchācārī hoti, musāvādī hoti, pāpiccho ca, micchādiṭṭhi ca. Imehi kho, bhikkhave, chahi dhammehi samannāgato yathābhataṃ nikkhitto evaṃ niraye.</paragraph>
    <paragraph line="20">‘‘Chahi <pageBreak edition="Vipassana Research Institut" number="2.0134" />, bhikkhave, dhammehi samannāgato yathābhataṃ nikkhitto evaṃ sagge. Katamehi chahi? Pāṇātipātā paṭivirato hoti, adinnādānā paṭivirato hoti <pageBreak edition="Thai" number="3.0483" />, kāmesumicchācārā paṭivirato hoti, musāvādā paṭivirato hoti, appiccho ca, sammādiṭṭhi ca. Imehi kho, bhikkhave, chahi dhammehi samannāgato yathābhataṃ nikkhitto evaṃ sagge’’ti. Sattamaṃ.</paragraph>
    <subhead line="21">8. Dutiyanirayasuttaṃ</subhead>
    <paragraph line="22" number="82"> ‘‘Chahi <pageBreak edition="Pali Text Society" number="3.0433" />, bhikkhave, dhammehi samannāgato yathābhataṃ nikkhitto evaṃ niraye. Katamehi chahi <note>musāvādī hoti, pisuṇavācā hoti, pharusavāco hoti, samphappalāpī hoti, (sī. syā. pī.) evaṃ sukkapakkhepi</note>? Pāṇātipātī hoti, adinnādāyī hoti, kāmesumicchācārī hoti, <alternatives line="55" extra=" evaṃ sukkapakkhepi" separator="false"><alternative source-abbr="vri" source="vipassana research institut">musāvādī hoti</alternative><alternative source-abbr="sī." source="sri lanka">musāvādī hoti, pisuṇavācā hoti, pharusavāco hoti, samphappalāpī hoti,</alternative><alternative source-abbr="syā." source="thai">musāvādī hoti, pisuṇavācā hoti, pharusavāco hoti, samphappalāpī hoti,</alternative><alternative source-abbr="pī." source="pali text society">musāvādī hoti, pisuṇavācā hoti, pharusavāco hoti, samphappalāpī hoti,</alternative></alternatives> , luddho ca, pagabbho ca. Imehi kho, bhikkhave, chahi dhammehi samannāgato yathābhataṃ nikkhitto evaṃ niraye.</paragraph>
    <paragraph line="23">‘‘Chahi, bhikkhave, dhammehi samannāgato yathābhataṃ nikkhitto evaṃ sagge. Katamehi chahi? Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, aluddho ca, appagabbho ca. Imehi kho bhikkhave chahi dhammehi samannāgato yathābhataṃ nikkhitto evaṃ sagge’’ti. Aṭṭhamaṃ.</paragraph>
    <subhead line="24">9. Aggadhammasuttaṃ</subhead>
    <paragraph line="25" number="83"> ‘‘Chahi, bhikkhave, dhammehi samannāgato bhikkhu abhabbo aggaṃ dhammaṃ arahattaṃ sacchikātuṃ. Katamehi chahi? Idha, bhikkhave, bhikkhu assaddho hoti, ahiriko hoti, anottappī hoti, kusīto hoti, duppañño <pageBreak edition="Myanmar" number="2.0378" /> hoti, kāye ca jīvite ca sāpekkho hoti. Imehi kho, bhikkhave, chahi dhammehi samannāgato bhikkhu abhabbo aggaṃ dhammaṃ arahattaṃ sacchikātuṃ.</paragraph>
    <paragraph line="26">‘‘Chahi, bhikkhave, dhammehi samannāgato bhikkhu bhabbo aggaṃ dhammaṃ arahattaṃ <pageBreak edition="Thai" number="3.0484" /> sacchikātuṃ. Katamehi chahi? Idha <pageBreak edition="Pali Text Society" number="3.0434" />, bhikkhave, bhikkhu saddho hoti, hirimā hoti, ottappī hoti, āraddhavīriyo hoti, paññavā hoti, kāye ca jīvite ca anapekkho hoti. Imehi kho, bhikkhave <pageBreak edition="Vipassana Research Institut" number="2.0135" />, chahi dhammehi samannāgato bhikkhu bhabbo aggaṃ dhammaṃ arahattaṃ sacchikātu’’nti. Navamaṃ.</paragraph>
    <subhead line="27">10. Rattidivasasuttaṃ</subhead>
    <paragraph line="28" number="84"> ‘‘Chahi, bhikkhave, dhammehi samannāgatassa bhikkhuno yā ratti vā divaso vā āgacchati hāniyeva pāṭikaṅkhā kusalesu dhammesu, no vuddhi. Katamehi chahi? Idha, bhikkhave, bhikkhu mahiccho hoti, vighātavā, asantuṭṭho, itarītaracīvarapiṇḍapātasenāsanagilānappaccayabhesajjaparikkhārena, assaddho hoti, dussīlo hoti, kusīto hoti, muṭṭhassati hoti, duppañño hoti. Imehi kho, bhikkhave, chahi dhammehi samannāgatassa bhikkhuno yā ratti vā divaso vā āgacchati hāniyeva pāṭikaṅkhā kusalesu dhammesu, no vuddhi.</paragraph>
    <paragraph line="29">‘‘Chahi, bhikkhave, dhammehi samannāgatassa bhikkhuno yā ratti vā divaso vā āgacchati vuddhiyeva pāṭikaṅkhā kusalesu dhammesu, no parihāni. Katamehi chahi? Idha, bhikkhave, bhikkhu na mahiccho hoti, avighātavā, santuṭṭho, itarītaracīvarapiṇḍapātasenāsanagilānappaccayabhesajjaparikkhārena, saddho hoti, sīlavā hoti, āraddhavīriyo hoti, satimā hoti, paññavā hoti. Imehi kho, bhikkhave, chahi dhammehi samannāgatassa bhikkhuno yā ratti vā divaso vā āgacchati vuddhiyeva pāṭikaṅkhā <pageBreak edition="Thai" number="3.0485" />, kusalesu dhammesu no parihānī’’ti. Dasamaṃ.</paragraph>
    <centered line="30">Arahattavaggo aṭṭhamo. <note>tatiyo (syā. ka.)</note></centered>
    <paragraph line="31">Tassuddānaṃ –</paragraph>
    <gatha1 line="32">Dukkhaṃ <pageBreak edition="Myanmar" number="2.0379" /><pageBreak edition="Pali Text Society" number="3.0435" /> arahattaṃ uttari ca, sukhaṃ adhigamena ca;</gatha1>
    <gathalast line="33">Mahantattaṃ dvayaṃ <alternatives line="75" extra="" separator="false"><alternative source-abbr="vri" source="vipassana research institut">niraye</alternative><alternative source-abbr="syā." source="thai">mahattadvayaniraye</alternative></alternatives> , aggadhammañca rattiyoti.</gathalast>
  </content>
</document>