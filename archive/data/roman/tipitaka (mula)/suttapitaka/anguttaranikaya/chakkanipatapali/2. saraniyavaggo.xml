<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m2.mul1.xml</normativeSource>
    <archivePath>roman/tipitaka (mula)/suttapitaka/anguttaranikaya/chakkanipatapali/2. saraniyavaggo.xml</archivePath>
    <baseFileName>2. saraniyavaggo</baseFileName>
    <titlePath>2. Sāraṇīyavaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="sabbattha" source-abbr="sabbattha"/>
      <version source="cambodian" source-abbr="ka."/>
      <version source="katthaci" source-abbr="katthaci"/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">2. Sāraṇīyavaggo</chapter>
    <subhead line="2">1. Paṭhamasāraṇīyasuttaṃ</subhead>
    <paragraph line="3" number="11"> ‘‘Chayime <pageBreak edition="Thai" number="3.0322" /><pageBreak edition="Vipassana Research Institut" number="2.0010" />, bhikkhave, dhammā <alternatives line="3" extra="" separator="false"><alternative source-abbr="vri" source="vipassana research institut">sāraṇīyā</alternative><alternative source-abbr="sī." source="sri lanka">sārāṇīyā</alternative><alternative source-abbr="syā." source="thai">sārāṇīyā</alternative><alternative source-abbr="kaṃ." source="kaṃ.">sārāṇīyā</alternative><alternative source-abbr="pī." source="pali text society">sārāṇīyā</alternative></alternatives> . Katame cha? Idha, bhikkhave, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo.</paragraph>
    <paragraph line="4">‘‘Puna caparaṃ, bhikkhave, bhikkhuno mettaṃ vacīkammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo.</paragraph>
    <paragraph line="5">‘‘Puna caparaṃ, bhikkhave, bhikkhuno mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo.</paragraph>
    <paragraph line="6">‘‘Puna <pageBreak edition="Pali Text Society" number="3.0289" /> caparaṃ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī, ayampi dhammo sāraṇīyo.</paragraph>
    <paragraph line="7">‘‘Puna caparaṃ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni <pageBreak edition="Myanmar" number="2.0256" /> tathārūpehi sīlehi sīlasāmaññagato viharati sabrahmacārīhi āvi ceva raho ca, ayampi dhammo sāraṇīyo.</paragraph>
    <paragraph line="8">‘‘Puna caparaṃ, bhikkhave, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva <pageBreak edition="Vipassana Research Institut" number="2.0011" /> raho ca, ayampi dhammo sāraṇīyo. Ime kho, bhikkhave, cha dhammā sāraṇīyā’’ti. Paṭhamaṃ.</paragraph>
    <subhead line="9">2. Dutiyasāraṇīyasuttaṃ</subhead>
    <paragraph line="10" number="12"> ‘‘Chayime <pageBreak edition="Thai" number="3.0323" />, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṃvattanti. Katame cha? Idha, bhikkhave, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.</paragraph>
    <paragraph line="11">‘‘Puna caparaṃ, bhikkhave, bhikkhuno mettaṃ vacīkammaṃ paccupaṭṭhitaṃ hoti…pe… mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.</paragraph>
    <paragraph line="12">‘‘Puna caparaṃ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi tathārūpehi lābhehi appaṭivibhattabhogī hoti sīlavantehi <pageBreak edition="Pali Text Society" number="3.0290" /> sabrahmacārīhi sādhāraṇabhogī, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.</paragraph>
    <paragraph line="13">‘‘Puna caparaṃ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni tathārūpehi sīlehi sīlasāmaññagato viharati sabrahmacārīhi āvi ceva raho ca, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.</paragraph>
    <paragraph line="14">‘‘Puna <pageBreak edition="Myanmar" number="2.0257" /> caparaṃ, bhikkhave, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho <pageBreak edition="Thai" number="3.0324" /> ca, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā <pageBreak edition="Vipassana Research Institut" number="2.0012" /> ekībhāvāya saṃvattati. Ime kho, bhikkhave, cha dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṃvattantī’’ti. Dutiyaṃ.</paragraph>
    <subhead line="15">3. Nissāraṇīyasuttaṃ</subhead>
    <paragraph line="16" number="13"> ‘‘Chayimā, bhikkhave, nissāraṇīyā dhātuyo. Katamā cha? Idha, bhikkhave, bhikkhu evaṃ vadeyya – ‘mettā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā; atha ca pana me byāpādo cittaṃ pariyādāya tiṭṭhatī’ti. So ‘mā heva’ntissa vacanīyo – ‘māyasmā, evaṃ avaca; mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ, āvuso, anavakāso yaṃ mettāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya; atha ca <pageBreak edition="Pali Text Society" number="3.0291" /> panassa byāpādo cittaṃ pariyādāya <alternatives line="11" extra=" dī. ni. 3.326 passitabbaṃ" separator="false"><alternative source-abbr="vri" source="vipassana research institut">ṭhassati</alternative><alternative source-abbr="sabbattha" source="sabbattha">ṭhassatīti</alternative></alternatives> , netaṃ ṭhānaṃ vijjati. Nissaraṇañhetaṃ, āvuso, byāpādassa yadidaṃ <alternatives line="19" extra="" separator="false"><alternative source-abbr="vri" source="vipassana research institut">mettācetovimuttī’’’ti</alternative><alternative source-abbr="sabbattha" source="sabbattha">mettācetovimut’’ti</alternative></alternatives> .</paragraph>
    <paragraph line="17">‘‘Idha pana, bhikkhave, bhikkhu evaṃ vadeyya – ‘karuṇā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā; atha ca pana me vihesā cittaṃ pariyādāya tiṭṭhatī’ti. So ‘mā heva’ntissa vacanīyo – ‘māyasmā, evaṃ avaca; mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ, āvuso <pageBreak edition="Thai" number="3.0325" />, anavakāso yaṃ karuṇāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya; atha ca panassa vihesā cittaṃ pariyādāya ṭhassati, netaṃ ṭhānaṃ vijjati. Nissaraṇañhetaṃ, āvuso, vihesāya yadidaṃ karuṇācetovimuttī’’’ti.</paragraph>
    <paragraph line="18">‘‘Idha <pageBreak edition="Myanmar" number="2.0258" /> pana, bhikkhave, bhikkhu evaṃ vadeyya – ‘muditā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā; atha ca pana me arati cittaṃ pariyādāya tiṭṭhatī’ti. So ‘mā heva’ntissa vacanīyo – ‘māyasmā, evaṃ avaca; mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya <pageBreak edition="Vipassana Research Institut" number="2.0013" />. Aṭṭhānametaṃ, āvuso, anavakāso yaṃ muditāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya; atha ca panassa arati cittaṃ pariyādāya ṭhassati, netaṃ ṭhānaṃ vijjati. Nissaraṇañhetaṃ, āvuso, aratiyā yadidaṃ muditācetovimuttī’’’ti.</paragraph>
    <paragraph line="19">‘‘Idha pana, bhikkhave, bhikkhu evaṃ vadeyya – ‘upekkhā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā; atha ca pana me rāgo cittaṃ pariyādāya tiṭṭhatī’ti. So ‘mā heva’ntissa vacanīyo – ‘māyasmā, evaṃ avaca; mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ, āvuso, anavakāso yaṃ upekkhāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya <pageBreak edition="Thai" number="3.0326" /> paricitāya susamāraddhāya <pageBreak edition="Pali Text Society" number="3.0292" />; atha ca panassa rāgo cittaṃ pariyādāya ṭhassati, netaṃ ṭhānaṃ vijjati. Nissaraṇañhetaṃ, āvuso, rāgassa yadidaṃ upekkhācetovimuttī’’’ti.</paragraph>
    <paragraph line="20">‘‘Idha pana, bhikkhave, bhikkhu evaṃ vadeyya – ‘animittā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā; atha ca pana me nimittānusāri viññāṇaṃ hotī’ti. So ‘mā heva’ntissa vacanīyo – ‘māyasmā, evaṃ avaca; mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ, āvuso, anavakāso yaṃ animittāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya; atha ca panassa nimittānusāri viññāṇaṃ bhavissati, netaṃ ṭhānaṃ vijjati. Nissaraṇañhetaṃ, āvuso, sabbanimittānaṃ yadidaṃ animittācetovimuttī’’’ti.</paragraph>
    <paragraph line="21">‘‘Idha <pageBreak edition="Myanmar" number="2.0259" /> pana bhikkhave, bhikkhu evaṃ vadeyya – ‘asmīti kho me <alternatives line="27" extra="" separator="false"><alternative source-abbr="vri" source="vipassana research institut">vigataṃ</alternative><alternative source-abbr="syā." source="thai">vigate</alternative></alternatives> , ayamahamasmīti ca <note>ayaṃ cakāro dī. ni. 3.326 natthi</note> na samanupassāmi; atha ca pana me vicikicchākathaṃkathāsallaṃ cittaṃ pariyādāya tiṭṭhatī’ti. So ‘mā heva’ntissa vacanīyo – ‘māyasmā, evaṃ avaca; mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ, āvuso, anavakāso yaṃ asmīti vigate ayamahamasmīti ca na samanupassato; atha <pageBreak edition="Vipassana Research Institut" number="2.0014" /> ca panassa vicikicchākathaṃkathāsallaṃ cittaṃ pariyādāya ṭhassati, netaṃ ṭhānaṃ vijjati. Nissaraṇañhetaṃ, āvuso, vicikicchākathaṃkathāsallassa yadidaṃ asmīti mānasamugghāto’ti. Imā <pageBreak edition="Thai" number="3.0327" /> kho, bhikkhave, cha nissāraṇīyā dhātuyo’’ti. Tatiyaṃ.</paragraph>
    <subhead line="22">4. Bhaddakasuttaṃ</subhead>
    <paragraph line="23" number="14"> Tatra kho āyasmā sāriputto bhikkhū āmantesi – ‘‘āvuso, bhikkhavo’’ti. ‘‘Āvuso’’ti kho te bhikkhū āyasmato <pageBreak edition="Pali Text Society" number="3.0293" /> sāriputtassa paccassosuṃ. Āyasmā sāriputto etadavoca –</paragraph>
    <paragraph line="24">‘‘Tathā tathā, āvuso, bhikkhu vihāraṃ kappeti yathā yathāssa vihāraṃ kappayato na bhaddakaṃ maraṇaṃ hoti, na bhaddikā <alternatives line="38" extra=" a. ni. 3.110" separator="false"><alternative source-abbr="vri" source="vipassana research institut">kālakiriyā</alternative><alternative source-abbr="ka." source="cambodian">kālaṃkiriyā</alternative></alternatives> . Kathañcāvuso, bhikkhu tathā tathā vihāraṃ kappeti yathā yathāssa vihāraṃ kappayato na bhaddakaṃ maraṇaṃ hoti, na bhaddikā kālakiriyā?</paragraph>
    <paragraph line="25">‘‘Idhāvuso, bhikkhu kammārāmo hoti kammarato kammārāmataṃ anuyutto, bhassārāmo hoti bhassarato bhassārāmataṃ anuyutto, niddārāmo hoti niddārato niddārāmataṃ anuyutto, saṅgaṇikārāmo hoti saṅgaṇikarato saṅgaṇikārāmataṃ anuyutto, saṃsaggārāmo hoti saṃsaggarato saṃsaggārāmataṃ anuyutto, papañcārāmo hoti papañcarato papañcārāmataṃ anuyutto. Evaṃ kho, āvuso, bhikkhu tathā tathā vihāraṃ kappeti yathā yathāssa vihāraṃ kappayato na bhaddakaṃ maraṇaṃ hoti, na bhaddikā kālakiriyā. Ayaṃ vuccatāvuso – ‘bhikkhu sakkāyābhirato <alternatives line="46" extra="" separator="false"><alternative source-abbr="vri" source="vipassana research institut">nappajahāsi</alternative><alternative source-abbr="sī." source="sri lanka">na pahāsi</alternative><alternative source-abbr="syā." source="thai">na pahāsi</alternative><alternative source-abbr="kaṃ." source="kaṃ.">na pahāsi</alternative><alternative source-abbr="pī." source="pali text society">na pahāsi</alternative></alternatives>  sakkāyaṃ sammā dukkhassa antakiriyāya’’’.</paragraph>
    <paragraph line="26">‘‘Tathā <pageBreak edition="Myanmar" number="2.0260" /> tathāvuso, bhikkhu vihāraṃ kappeti yathā yathāssa vihāraṃ kappayato bhaddakaṃ maraṇaṃ hoti, bhaddikā kālakiriyā. Kathañcāvuso, bhikkhu tathā tathā vihāraṃ kappeti yathā yathāssa vihāraṃ kappayato bhaddakaṃ maraṇaṃ hoti, bhaddikā kālakiriyā?</paragraph>
    <paragraph line="27">‘‘Idhāvuso, bhikkhu <pageBreak edition="Thai" number="3.0328" /> na kammārāmo hoti na kammarato na kammārāmataṃ anuyutto, na bhassārāmo hoti na bhassarato na bhassārāmataṃ anuyutto, na niddārāmo hoti na niddārato <pageBreak edition="Vipassana Research Institut" number="2.0015" /> niddārāmataṃ anuyutto, na saṅgaṇikārāmo hoti na saṅgaṇikarato na saṅgaṇikārāmataṃ anuyutto, na saṃsaggārāmo hoti na saṃsaggarato na saṃsaggārāmataṃ anuyutto, na papañcārāmo hoti na papañcarato na papañcārāmataṃ anuyutto. Evaṃ kho, āvuso, bhikkhu tathā <pageBreak edition="Pali Text Society" number="3.0294" /> tathā vihāraṃ kappeti yathā yathāssa vihāraṃ kappayato bhaddakaṃ maraṇaṃ hoti, bhaddikā kālakiriyā. Ayaṃ vuccatāvuso – ‘bhikkhu nibbānābhirato pajahāsi sakkāyaṃ sammā dukkhassa antakiriyāyā’’’ti.</paragraph>
    <gatha1 line="28">‘‘Yo papañcamanuyutto, papañcābhirato mago;</gatha1>
    <gathalast line="29">Virādhayī so nibbānaṃ, yogakkhemaṃ anuttaraṃ.</gathalast>
    <gatha1 line="30">‘‘Yo ca papañcaṃ hitvāna, nippapañcapade rato;</gatha1>
    <gathalast line="31">Ārādhayī so nibbānaṃ, yogakkhemaṃ anuttara’’nti. catutthaṃ;</gathalast>
    <subhead line="32">5. Anutappiyasuttaṃ</subhead>
    <paragraph line="33" number="15"> Tatra kho āyasmā sāriputto bhikkhū āmantesi – ‘‘tathā tathāvuso, bhikkhu vihāraṃ kappeti yathā yathāssa vihāraṃ kappayato kālakiriyā anutappā hoti. Kathañcāvuso, bhikkhu tathā tathā vihāraṃ kappeti yathā yathāssa vihāraṃ kappayato kālakiriyā anutappā hoti?</paragraph>
    <paragraph line="34">‘‘Idhāvuso, bhikkhu kammārāmo hoti kammarato kammārāmataṃ anuyutto, bhassārāmo hoti…pe… niddārāmo hoti… saṅgaṇikārāmo hoti… saṃsaggārāmo hoti… papañcārāmo hoti papañcarato papañcārāmataṃ <pageBreak edition="Thai" number="3.0329" /> anuyutto. Evaṃ kho, āvuso, bhikkhu tathā tathā vihāraṃ kappeti yathā yathāssa vihāraṃ kappayato kālakiriyā anutappā hoti <pageBreak edition="Myanmar" number="2.0261" />. Ayaṃ vuccatāvuso – ‘bhikkhu sakkāyābhirato nappajahāsi sakkāyaṃ sammā dukkhassa antakiriyāya’’’.</paragraph>
    <paragraph line="35">‘‘Tathā tathāvuso, bhikkhu vihāraṃ kappeti yathā yathāssa vihāraṃ kappayato kālakiriyā ananutappā <pageBreak edition="Vipassana Research Institut" number="2.0016" /> hoti. Kathañcāvuso, bhikkhu tathā tathā vihāraṃ kappeti yathā yathāssa vihāraṃ kappayato kālakiriyā ananutappā hoti?</paragraph>
    <paragraph line="36">‘‘Idhāvuso, bhikkhu na kammārāmo hoti na kammarato na kammārāmataṃ anuyutto, na bhassārāmo hoti…pe… na <pageBreak edition="Pali Text Society" number="3.0295" /> niddārāmo hoti… na saṅgaṇikārāmo hoti… na saṃsaggārāmo hoti… na papañcārāmo hoti na papañcarato na papañcārāmataṃ anuyutto. Evaṃ kho, āvuso, bhikkhu tathā tathā vihāraṃ kappeti yathā yathāssa vihāraṃ kappayato kālakiriyā ananutappā hoti. Ayaṃ vuccatāvuso – ‘bhikkhu nibbānābhirato pajahāsi sakkāyaṃ sammā dukkhassa antakiriyāyā’’’ti.</paragraph>
    <gatha1 line="37">‘‘Yo papañcamanuyutto, papañcābhirato mago;</gatha1>
    <gathalast line="38">Virādhayī so nibbānaṃ, yogakkhemaṃ anuttaraṃ.</gathalast>
    <gatha1 line="39">‘‘Yo ca papañcaṃ hitvāna, nippapañcapade rato;</gatha1>
    <gathalast line="40">Ārādhayī so nibbānaṃ, yogakkhemaṃ anuttara’’nti. pañcamaṃ;</gathalast>
    <subhead line="41">6. Nakulapitusuttaṃ</subhead>
    <paragraph line="42" number="16"> Ekaṃ samayaṃ bhagavā bhaggesu viharati <alternatives line="54" extra="" separator="true"><alternative source-abbr="vri" source="vipassana research institut">susumāragire</alternative><alternative source-abbr="sī." source="sri lanka">suṃsumāragire</alternative><alternative source-abbr="pī." source="pali text society">suṃsumāragire</alternative><alternative source-abbr="katthaci" source="katthaci">saṃsumāragire</alternative></alternatives>  bhesakaḷāvane <pageBreak edition="Thai" number="3.0330" /> migadāye. Tena kho pana samayena nakulapitā gahapati ābādhiko hoti dukkhito bāḷhagilāno. Atha kho nakulamātā gahapatānī nakulapitaraṃ gahapatiṃ etadavoca –</paragraph>
    <paragraph line="43">‘‘Mā kho tvaṃ, gahapati, <alternatives line="63" extra="" separator="false"><alternative source-abbr="vri" source="vipassana research institut">sāpekkho</alternative><alternative source-abbr="pī." source="pali text society">sāpekho</alternative><alternative source-abbr="ka." source="cambodian">sāpekho</alternative></alternatives>  kālamakāsi. Dukkhā, gahapati, sāpekkhassa kālakiriyā; garahitā ca bhagavatā sāpekkhassa kālakiriyā. Siyā kho pana te, gahapati, evamassa – ‘na nakulamātā gahapatānī <alternatives line="71" extra="" separator="true"><alternative source-abbr="vri" source="vipassana research institut">mamaccayena sakkhissati</alternative><alternative source-abbr="sī." source="sri lanka">na sakkhissati</alternative><alternative source-abbr="syā." source="thai">na sakkhissati</alternative><alternative source-abbr="kaṃ." source="kaṃ.">na sakkhissati</alternative><alternative source-abbr="pī." source="pali text society">sakkoti</alternative><alternative source-abbr="ka." source="cambodian">sakkoti</alternative></alternatives>  dārake posetuṃ, gharāvāsaṃ <alternatives line="80" extra="" separator="true"><alternative source-abbr="vri" source="vipassana research institut">sandharitu’nti</alternative><alternative source-abbr="ka." source="cambodian">sandharitunti</alternative><alternative source-abbr="syā." source="thai">saṇṭharituṃ</alternative></alternatives> . Na kho panetaṃ, gahapati, evaṃ daṭṭhabbaṃ. Kusalāhaṃ, gahapati, kappāsaṃ <pageBreak edition="Myanmar" number="2.0262" /> kantituṃ veṇiṃ olikhituṃ. Sakkomahaṃ, gahapati, tavaccayena dārake posetuṃ, gharāvāsaṃ <pageBreak edition="Pali Text Society" number="3.0296" /> sandharituṃ. Tasmātiha <pageBreak edition="Vipassana Research Institut" number="2.0017" /> tvaṃ, gahapati, mā sāpekkho kālamakāsi. Dukkhā, gahapati, sāpekkhassa kālakiriyā; garahitā ca bhagavatā sāpekkhassa kālakiriyā.</paragraph>
    <paragraph line="44">‘‘Siyā kho pana te, gahapati, evamassa – ‘nakulamātā gahapatānī mamaccayena aññaṃ <alternatives line="89" extra="" separator="true"><alternative source-abbr="vri" source="vipassana research institut">gharaṃ</alternative><alternative source-abbr="syā." source="thai">bhattāraṃ</alternative><alternative source-abbr="kaṃ." source="kaṃ.">bhattāraṃ</alternative><alternative source-abbr="sī." source="sri lanka">vīraṃ</alternative></alternatives>  gamissatī’ti. Na kho panetaṃ, gahapati, evaṃ daṭṭhabbaṃ. Tvañceva kho, gahapati, jānāsi ahañca, <alternatives line="98" extra="" separator="true"><alternative source-abbr="sī." source="sri lanka">yadā te</alternative><alternative source-abbr="syā." source="thai">yathā</alternative><alternative source-abbr="vri" source="vipassana research institut">yaṃ no</alternative><alternative source-abbr="pī." source="pali text society">yathā no</alternative></alternatives>  soḷasavassāni gahaṭṭhakaṃ brahmacariyaṃ <alternatives line="108" extra="" separator="false"><alternative source-abbr="vri" source="vipassana research institut">samāciṇṇaṃ</alternative><alternative source-abbr="sī." source="sri lanka">samādinnaṃ</alternative></alternatives> . Tasmātiha tvaṃ, gahapati, mā sāpekkho kālamakāsi. Dukkhā, gahapati, sāpekkhassa kālakiriyā; garahitā ca bhagavatā sāpekkhassa kālakiriyā.</paragraph>
    <paragraph line="45">‘‘Siyā kho pana te, gahapati, evamassa – ‘nakulamātā gahapatānī mamaccayena na dassanakāmā bhavissati bhagavato na dassanakāmā bhikkhusaṅghassā’ti. Na kho panetaṃ, gahapati, evaṃ daṭṭhabbaṃ. Ahañhi, gahapati, tavaccayena dassanakāmatarā ceva bhavissāmi bhagavato, dassanakāmatarā <pageBreak edition="Thai" number="3.0331" /> ca bhikkhusaṅghassa. Tasmātiha tvaṃ, gahapati, mā sāpekkho kālamakāsi. Dukkhā, gahapati, sāpekkhassa kālakiriyā; garahitā ca bhagavatā sāpekkhassa kālakiriyā.</paragraph>
    <paragraph line="46">‘‘Siyā kho pana te, gahapati, evamassa – ‘na nakulamātā gahapatānī <alternatives line="116" extra="" separator="false"><alternative source-abbr="vri" source="vipassana research institut">mamaccayena sīlesu</alternative><alternative source-abbr="sī." source="sri lanka">nakulamātā… na sīlesu</alternative><alternative source-abbr="pī." source="pali text society">nakulamātā… na sīlesu</alternative></alternatives>  paripūrakārinī’ti. Na kho panetaṃ, gahapati, evaṃ daṭṭhabbaṃ. Yāvatā kho, gahapati, tassa bhagavato sāvikā gihī odātavasanā sīlesu paripūrakāriniyo, ahaṃ tāsaṃ aññatarā. Yassa kho panassa kaṅkhā vā vimati vā – ayaṃ so bhagavā arahaṃ sammāsambuddho bhaggesu viharati susumāragire bhesakaḷāvane migadāye – taṃ bhagavantaṃ upasaṅkamitvā pucchatu. Tasmātiha tvaṃ, gahapati, mā sāpekkho kālamakāsi <pageBreak edition="Pali Text Society" number="3.0297" />. Dukkhā, gahapati, sāpekkhassa kālakiriyā; garahitā ca bhagavatā sāpekkhassa kālakiriyā.</paragraph>
    <paragraph line="47">‘‘Siyā <pageBreak edition="Myanmar" number="2.0263" /> kho pana te, gahapati, evamassa – ‘na <alternatives line="124" extra="" separator="false"><alternative source-abbr="vri" source="vipassana research institut">nakulamātā gahapatānī lābhinī</alternative><alternative source-abbr="pī." source="pali text society">nakulamātā gahapatānī na lābhinī</alternative></alternatives>  ajjhattaṃ cetosamathassā’ti. Na kho panetaṃ, gahapati, evaṃ daṭṭhabbaṃ. Yāvatā kho, gahapati, tassa bhagavato sāvikā gihī odātavasanā lābhiniyo ajjhattaṃ cetosamathassa, ahaṃ tāsaṃ aññatarā. Yassa kho panassa kaṅkhā vā vimati vā – ayaṃ so bhagavā arahaṃ sammāsambuddho <pageBreak edition="Vipassana Research Institut" number="2.0018" /> bhaggesu viharati susumāragire bhesakaḷāvane migadāye – taṃ bhagavantaṃ upasaṅkamitvā pucchatu. Tasmātiha tvaṃ, gahapati, mā sāpekkho kālamakāsi. Dukkhā, gahapati, sāpekkhassa kālakiriyā; garahitā ca bhagavatā sāpekkhassa kālakiriyā.</paragraph>
    <paragraph line="48">‘‘Siyā kho pana te, gahapati, evamassa – ‘na nakulamātā <pageBreak edition="Thai" number="3.0332" /> gahapatānī imasmiṃ dhammavinaye ogādhappattā patigādhappattā assāsappattā tiṇṇavicikicchā vigatakathaṃkathā vesārajjappattā aparappaccayā satthusāsane viharatī’ti. Na kho panetaṃ, gahapati, evaṃ daṭṭhabbaṃ. Yāvatā kho, gahapati, tassa bhagavato sāvikā gihī odātavasanā imasmiṃ dhammavinaye ogādhappattā patigādhappattā assāsappattā tiṇṇavicikicchā vigatakathaṃkathā vesārajjappattā aparappaccayā satthusāsane viharanti, ahaṃ tāsaṃ aññatarā. Yassa kho panassa kaṅkhā vā vimati vā – ayaṃ so bhagavā arahaṃ sammāsambuddho bhaggesu viharati susumāragire bhesakaḷāvane migadāye – taṃ bhagavantaṃ upasaṅkamitvā pucchatu. Tasmātiha tvaṃ, gahapati, mā sāpekkho kālamakāsi. Dukkhā gahapati sāpekkhassa kālakiriyā; garahitā ca bhagavatā sāpekkhassa kālakiriyā’’ti.</paragraph>
    <paragraph line="49">Atha kho nakulapituno gahapatissa <alternatives line="132" extra="" separator="true"><alternative source-abbr="vri" source="vipassana research institut">nakulamātarā</alternative><alternative source-abbr="sī." source="sri lanka">nakulamātāya</alternative><alternative source-abbr="syā." source="thai">nakulamātāya</alternative><alternative source-abbr="ka." source="cambodian">nakulamātuyā</alternative></alternatives> <pageBreak edition="Pali Text Society" number="3.0298" /> gahapatāniyā iminā ovādena ovadiyamānassa so ābādho ṭhānaso paṭippassambhi. <alternatives line="141" extra="" separator="false"><alternative source-abbr="vri" source="vipassana research institut">Vuṭṭhahi</alternative><alternative source-abbr="ka." source="cambodian">vuṭṭhāti</alternative></alternatives>  ca nakulapitā gahapati tamhā ābādhā; tathā pahīno ca pana nakulapituno gahapatissa so ābādho ahosi. Atha kho nakulapitā gahapati gilānā vuṭṭhito <note>‘‘gilānabhāvato vuṭṭhāya ṭhito, bhāvappadhāno hi ayaṃ niddeso’’ti ṭīkāsaṃvaṇṇanā</note> aciravuṭṭhito gelaññā daṇḍamolubbha <pageBreak edition="Myanmar" number="2.0264" /> yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho nakulapitaraṃ gahapatiṃ bhagavā etadavoca –</paragraph>
    <paragraph line="50">‘‘Lābhā te, gahapati, suladdhaṃ te, gahapati! Yassa te nakulamātā <pageBreak edition="Thai" number="3.0333" /> gahapatānī anukampikā atthakāmā ovādikā anusāsikā. Yāvatā kho, gahapati, mama sāvikā gihī odātavasanā sīlesu paripūrakāriniyo, nakulamātā gahapatānī tāsaṃ aññatarā. Yāvatā kho, gahapati, mama sāvikā gihī odātavasanā lābhiniyo ajjhattaṃ cetosamathassa, nakulamātā gahapatānī tāsaṃ aññatarā. Yāvatā kho, gahapati, mama sāvikā gihī odātavasanā imasmiṃ dhammavinaye ogādhappattā patigādhappattā assāsappattā tiṇṇavicikicchā vigatakathaṃkathā <pageBreak edition="Vipassana Research Institut" number="2.0019" /> vesārajjappattā aparappaccayā satthusāsane viharanti, nakulamātā gahapatānī tāsaṃ aññatarā. Lābhā te, gahapati, suladdhaṃ te, gahapati! Yassa te nakulamātā gahapatānī anukampikā atthakāmā ovādikā anusāsikā’’ti. Chaṭṭhaṃ.</paragraph>
    <subhead line="51">7. Soppasuttaṃ</subhead>
    <paragraph line="52" number="17"> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavā sāyanhasamayaṃ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi. Āyasmāpi kho sāriputto sāyanhasamayaṃ paṭisallānā vuṭṭhito yenupaṭṭhānasālā tenupasaṅkami; upasaṅkamitvā bhagavantaṃ <pageBreak edition="Pali Text Society" number="3.0299" /> abhivādetvā ekamantaṃ nisīdi. Āyasmāpi kho mahāmoggallāno…pe… āyasmāpi kho mahākassapo… āyasmāpi kho mahākaccāyano… āyasmāpi kho <alternatives line="152" extra="" separator="false"><alternative source-abbr="vri" source="vipassana research institut">mahākoṭṭhiko</alternative><alternative source-abbr="sī." source="sri lanka">mahākoṭṭhito</alternative><alternative source-abbr="pī." source="pali text society">mahākoṭṭhito</alternative></alternatives>  … āyasmāpi kho mahācundo… āyasmāpi kho mahākappino… āyasmāpi kho anuruddho… āyasmāpi kho revato… āyasmāpi kho <pageBreak edition="Thai" number="3.0334" /> ānando sāyanhasamayaṃ paṭisallānā vuṭṭhito yenupaṭṭhānasālā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Atha kho bhagavā bahudeva rattiṃ nisajjāya vītināmetvā uṭṭhāyāsanā vihāraṃ pāvisi. Tepi kho āyasmanto <pageBreak edition="Myanmar" number="2.0265" /> acirapakkantassa bhagavato uṭṭhāyāsanā yathāvihāraṃ agamaṃsu. Ye pana tattha bhikkhū navā acirapabbajitā adhunāgatā imaṃ dhammavinayaṃ te yāva sūriyuggamanā kākacchamānā supiṃsu. Addasā kho bhagavā dibbena cakkhunā visuddhena atikkantamānusakena te bhikkhū yāva sūriyuggamanā kākacchamāne supante. Disvā yenupaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi –</paragraph>
    <paragraph line="53">‘‘Kahaṃ nu kho, bhikkhave, sāriputto? Kahaṃ mahāmoggallāno? Kahaṃ mahākassapo? Kahaṃ mahākaccāyano? Kahaṃ mahākoṭṭhiko? Kahaṃ mahācundo? Kahaṃ mahākappino? Kahaṃ anuruddho? Kahaṃ revato? Kahaṃ ānando? Kahaṃ nu kho te, bhikkhave, therā sāvakā gatā’’ti? ‘‘Tepi kho, bhante, āyasmanto acirapakkantassa bhagavato uṭṭhāyāsanā yathāvihāraṃ agamaṃsū’’ti. ‘‘<alternatives line="160" extra="" separator="true"><alternative source-abbr="vri" source="vipassana research institut">Kena no</alternative><alternative source-abbr="ka." source="cambodian">kena no</alternative><alternative source-abbr="katthaci" source="katthaci">ke nu</alternative></alternatives>  tumhe, bhikkhave, therā <alternatives line="169" extra="" separator="true"><alternative source-abbr="vri" source="vipassana research institut">bhikkhū nāgatāti</alternative><alternative source-abbr="sī." source="sri lanka">bhikkhū navā</alternative><alternative source-abbr="syā." source="thai">bhikkhū navā</alternative><alternative source-abbr="kaṃ." source="kaṃ.">bhikkhū navā</alternative><alternative source-abbr="pī." source="pali text society">bhikkhū navā</alternative><alternative source-abbr="?" source="unknown">bhikkhū gatāti</alternative></alternatives>  yāva sūriyuggamanā kākacchamānā supatha? Taṃ kiṃ maññatha, bhikkhave, api nu tumhehi diṭṭhaṃ vā sutaṃ <pageBreak edition="Vipassana Research Institut" number="2.0020" /> vā – ‘rājā khattiyo <alternatives line="178" extra="" separator="false"><alternative source-abbr="vri" source="vipassana research institut">muddhābhisitto</alternative><alternative source-abbr="ka." source="cambodian">muddhābhisitto</alternative></alternatives>  yāvadatthaṃ seyyasukhaṃ <pageBreak edition="Pali Text Society" number="3.0300" /> passasukhaṃ middhasukhaṃ anuyutto viharanto yāvajīvaṃ rajjaṃ kārento janapadassa vā piyo manāpo’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva <pageBreak edition="Thai" number="3.0335" /> diṭṭhaṃ na sutaṃ – ‘rājā khattiyo muddhābhisitto yāvadatthaṃ seyyasukhaṃ passasukhaṃ middhasukhaṃ anuyutto viharanto yāvajīvaṃ rajjaṃ kārento janapadassa vā piyo manāpo’’’ti.</paragraph>
    <paragraph line="54">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘raṭṭhiko…pe… pettaṇiko… senāpatiko… <alternatives line="186" extra="" separator="false"><alternative source-abbr="vri" source="vipassana research institut">gāmagāmaṇiko</alternative><alternative source-abbr="sī." source="sri lanka">gāmagāmiko</alternative><alternative source-abbr="pī." source="pali text society">gāmagāmiko</alternative></alternatives>  … pūgagāmaṇiko yāvadatthaṃ seyyasukhaṃ passasukhaṃ middhasukhaṃ anuyutto viharanto yāvajīvaṃ pūgagāmaṇikattaṃ kārento pūgassa vā piyo manāpo’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘pūgagāmaṇiko yāvadatthaṃ seyyasukhaṃ passasukhaṃ middhasukhaṃ anuyutto viharanto yāvajīvaṃ pūgagāmaṇikattaṃ vā kārento pūgassa vā piyo manāpo’’’ti.</paragraph>
    <paragraph line="55">‘‘Taṃ <pageBreak edition="Myanmar" number="2.0266" /> kiṃ maññatha, bhikkhave, api nu tumhehi diṭṭhaṃ vā sutaṃ vā – ‘samaṇo vā brāhmaṇo vā yāvadatthaṃ seyyasukhaṃ passasukhaṃ middhasukhaṃ anuyutto indriyesu aguttadvāro bhojane amattaññū jāgariyaṃ ananuyutto avipassako kusalānaṃ dhammānaṃ pubbarattāpararattaṃ <alternatives line="194" extra="" separator="true"><alternative source-abbr="vri" source="vipassana research institut">bodhipakkhiyānaṃ</alternative><alternative source-abbr="sī." source="sri lanka">bodhapakkhiyānaṃ</alternative><alternative source-abbr="pī." source="pali text society">bodhapakkhikānaṃ</alternative></alternatives>  dhammānaṃ bhāvanānuyogaṃ ananuyutto āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharanto’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ <pageBreak edition="Pali Text Society" number="3.0301" /> – ‘samaṇo vā brāhmaṇo vā yāvadatthaṃ seyyasukhaṃ passasukhaṃ middhasukhaṃ anuyutto indriyesu aguttadvāro bhojane amattaññū jāgariyaṃ ananuyutto avipassako kusalānaṃ dhammānaṃ pubbarattāpararattaṃ bodhipakkhiyānaṃ dhammānaṃ bhāvanānuyogaṃ ananuyutto <pageBreak edition="Thai" number="3.0336" /> āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharanto’’’ti.</paragraph>
    <paragraph line="56">‘‘Tasmātiha, bhikkhave, evaṃ sikkhitabbaṃ – ‘indriyesu guttadvārā bhavissāma, bhojane mattaññuno, jāgariyaṃ anuyuttā, vipassakā kusalānaṃ dhammānaṃ <pageBreak edition="Vipassana Research Institut" number="2.0021" />, pubbarattāpararattaṃ bodhipakkhiyānaṃ dhammānaṃ, bhāvanānuyogamanuyuttā viharissāmā’ti. Evañhi vo, bhikkhave, sikkhitabba’’nti. Sattamaṃ.</paragraph>
    <subhead line="57">8. Macchabandhasuttaṃ</subhead>
    <paragraph line="58" number="18"> Ekaṃ samayaṃ bhagavā kosalesu cārikaṃ carati mahatā bhikkhusaṅghena saddhiṃ. Addasā kho bhagavā addhānamaggappaṭipanno aññatarasmiṃ padese macchikaṃ macchabandhaṃ macche vadhitvā vadhitvā vikkiṇamānaṃ. Disvā maggā okkamma aññatarasmiṃ rukkhamūle paññatte āsane nisīdi. Nisajja kho bhagavā bhikkhū āmantesi – ‘‘passatha no tumhe, bhikkhave, amuṃ macchikaṃ macchabandhaṃ macche vadhitvā vadhitvā vikkiṇamāna’’nti? ‘‘Evaṃ, bhante’’.</paragraph>
    <paragraph line="59">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘macchiko macchabandho macche vadhitvā vadhitvā <pageBreak edition="Pali Text Society" number="3.0302" /> vikkiṇamāno tena kammena tena ājīvena hatthiyāyī vā assayāyī vā rathayāyī vā yānayāyī vā bhogabhogī vā mahantaṃ vā bhogakkhandhaṃ ajjhāvasanto’’’ti? ‘‘No hetaṃ, bhante’’ <pageBreak edition="Myanmar" number="2.0267" />. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘macchiko macchabandho macche vadhitvā vadhitvā vikkiṇamāno tena kammena tena ājīvena hatthiyāyī vā assayāyī vā rathayāyī vā yānayāyī vā bhogabhogī <pageBreak edition="Thai" number="3.0337" /> vā mahantaṃ vā bhogakkhandhaṃ ajjhāvasanto’ti. Taṃ kissa hetu? Te hi so, bhikkhave, macche vajjhe <alternatives line="203" extra="" separator="true"><alternative source-abbr="vri" source="vipassana research institut">vadhāyupanīte</alternative><alternative source-abbr="syā." source="thai">vadhāyānīte</alternative><alternative source-abbr="kaṃ." source="kaṃ.">vadhāyānīte</alternative><alternative source-abbr="ka." source="cambodian">vadhāya nīte</alternative></alternatives>  pāpakena manasānupekkhati, tasmā so neva hatthiyāyī hoti na assayāyī na rathayāyī na yānayāyī na bhogabhogī, na mahantaṃ bhogakkhandhaṃ ajjhāvasati.</paragraph>
    <paragraph line="60">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘goghātako gāvo vadhitvā vadhitvā vikkiṇamāno tena kammena tena ājīvena hatthiyāyī vā assayāyī vā rathayāyī vā yānayāyī vā bhogabhogī vā mahantaṃ vā bhogakkhandhaṃ ajjhāvasanto’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘goghātako gāvo vadhitvā vadhitvā vikkiṇamāno tena kammena tena ājīvena hatthiyāyī vā assayāyī vā rathayāyī vā yānayāyī vā bhogabhogī vā mahantaṃ vā bhogakkhandhaṃ ajjhāvasanto’ti. Taṃ kissa hetu? Te hi so, bhikkhave, gāvo vajjhe vadhāyupanīte pāpakena <pageBreak edition="Vipassana Research Institut" number="2.0022" /> manasānupekkhati, tasmā so neva hatthiyāyī hoti na assayāyī na rathayāyī na yānayāyī na bhogabhogī, na mahantaṃ bhogakkhandhaṃ ajjhāvasati’’.</paragraph>
    <paragraph line="61">‘‘Taṃ kiṃ maññatha, bhikkhave, api nu tumhehi diṭṭhaṃ vā <pageBreak edition="Pali Text Society" number="3.0303" /> sutaṃ vā – ‘orabbhiko…pe… <alternatives line="212" extra="" separator="false"><alternative source-abbr="vri" source="vipassana research institut">sūkariko</alternative><alternative source-abbr="syā." source="thai">sokariko</alternative></alternatives>  …pe… sākuṇiko…pe… māgaviko <alternatives line="220" extra="" separator="false"><alternative source-abbr="vri" source="vipassana research institut">mage</alternative><alternative source-abbr="syā." source="thai">mige</alternative><alternative source-abbr="kaṃ." source="kaṃ.">mige</alternative></alternatives>  vadhitvā vadhitvā vikkiṇamāno tena kammena tena ājīvena hatthiyāyī vā assayāyī vā rathayāyī vā yānayāyī <pageBreak edition="Thai" number="3.0338" /> vā bhogabhogī vā mahantaṃ vā bhogakkhandhaṃ ajjhāvasanto’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘māgaviko mage vadhitvā vadhitvā vikkiṇamāno tena kammena tena ājīvena hatthiyāyī vā assayāyī vā rathayāyī vā yānayāyī vā bhogabhogī vā mahantaṃ vā bhogakkhandhaṃ ajjhāvasanto’ti. Taṃ kissa hetu? Te hi so, bhikkhave, mage vajjhe vadhāyupanīte pāpakena manasānupekkhati, tasmā so neva hatthiyāyī hoti na assayāyī na rathayāyī na yānayāyī <pageBreak edition="Myanmar" number="2.0268" /> na bhogabhogī, na mahantaṃ bhogakkhandhaṃ ajjhāvasati. Te hi (nāma) <note>( ) bahūsu natthi</note> so, bhikkhave, tiracchānagate pāṇe vajjhe vadhāyupanīte pāpakena <alternatives line="231" extra="" separator="false"><alternative source-abbr="vri" source="vipassana research institut">manasānupekkhamāno</alternative><alternative source-abbr="syā." source="thai">manasānupekkhati, tasmā so</alternative><alternative source-abbr="ka." source="cambodian">manasānupekkhati, tasmā so</alternative></alternatives>  neva hatthiyāyī bhavissati <note>hoti (syā. ka.)</note> na assayāyī na rathayāyī na yānayāyī na bhogabhogī, na mahantaṃ bhogakkhandhaṃ <alternatives line="246" extra="" separator="false"><alternative source-abbr="vri" source="vipassana research institut">ajjhāvasissati</alternative><alternative source-abbr="syā." source="thai">ajjhāvasati</alternative><alternative source-abbr="ka." source="cambodian">ajjhāvasati</alternative></alternatives> . Ko pana vādo yaṃ manussabhūtaṃ vajjhaṃ vadhāyupanītaṃ pāpakena manasānupekkhati! <alternatives line="254" extra="" separator="false"><alternative source-abbr="vri" source="vipassana research institut">Tañhi tassa</alternative><alternative source-abbr="pī." source="pali text society">taṃ hissa</alternative><alternative source-abbr="ka." source="cambodian">taṃ hissa</alternative></alternatives> , bhikkhave, hoti dīgharattaṃ ahitāya dukkhāya. Kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Aṭṭhamaṃ.</paragraph>
    <subhead line="62">9. Paṭhamamaraṇassatisuttaṃ</subhead>
    <paragraph line="63" number="19"> Ekaṃ samayaṃ bhagavā <alternatives line="262" extra=" a. ni. 8.73" separator="false"><alternative source-abbr="vri" source="vipassana research institut">nātike</alternative><alternative source-abbr="sī." source="sri lanka">nādike</alternative><alternative source-abbr="syā." source="thai">nādike</alternative><alternative source-abbr="kaṃ." source="kaṃ.">nādike</alternative><alternative source-abbr="pī." source="pali text society">nādike</alternative></alternatives>  viharati giñjakāvasathe. Tatra kho bhagavā bhikkhū āmantesi – ‘‘bhikkhavo’’ti <pageBreak edition="Pali Text Society" number="3.0304" />. ‘‘Bhadante’’ti te bhikkhū bhagavato paccassosuṃ. Bhagavā etadavoca – ‘‘maraṇassati, bhikkhave, bhāvitā bahulīkatā mahapphalā hoti mahānisaṃsā amatogadhā amatapariyosānā. Bhāvetha no tumhe, bhikkhave, maraṇassati’’nti?</paragraph>
    <paragraph line="64">Evaṃ vutte aññataro bhikkhu <pageBreak edition="Thai" number="3.0339" /> bhagavantaṃ etadavoca – ‘‘ahaṃ kho, bhante, bhāvemi maraṇassati’’nti. ‘‘Yathā kathaṃ pana tvaṃ, bhikkhu, bhāvesi maraṇassati’’nti? ‘‘Idha mayhaṃ, bhante <pageBreak edition="Vipassana Research Institut" number="2.0023" />, evaṃ hoti – ‘aho vatāhaṃ rattindivaṃ jīveyyaṃ, bhagavato sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ, bhante, bhāvemi maraṇassati’’nti.</paragraph>
    <paragraph line="65">Aññataropi kho bhikkhu bhagavantaṃ etadavoca – ‘‘ahampi kho, bhante, bhāvemi maraṇassati’’nti. ‘‘Yathā kathaṃ pana tvaṃ, bhikkhu, bhāvesi maraṇassati’’nti? ‘‘Idha mayhaṃ, bhante, evaṃ hoti – ‘aho vatāhaṃ divasaṃ jīveyyaṃ, bhagavato sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ, bhante, bhāvemi maraṇassati’’nti.</paragraph>
    <paragraph line="66">Aññataropi kho bhikkhu bhagavantaṃ etadavoca – ‘‘ahampi kho, bhante, bhāvemi maraṇassati’’nti. ‘‘Yathā kathaṃ pana tvaṃ, bhikkhu, bhāvesi maraṇassati’’nti <pageBreak edition="Myanmar" number="2.0269" />? ‘‘Idha mayhaṃ, bhante, evaṃ hoti – ‘aho vatāhaṃ tadantaraṃ jīveyyaṃ yadantaraṃ ekapiṇḍapātaṃ bhuñjāmi, bhagavato sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ, bhante, bhāvemi maraṇassati’’nti.</paragraph>
    <paragraph line="67">Aññataropi kho bhikkhu bhagavantaṃ etadavoca – ‘‘ahampi kho, bhante, bhāvemi maraṇassati’’nti. ‘‘Yathā kathaṃ pana tvaṃ, bhikkhu, bhāvesi maraṇassati’’nti? ‘‘Idha mayhaṃ, bhante, evaṃ hoti – ‘aho vatāhaṃ tadantaraṃ jīveyyaṃ yadantaraṃ cattāro pañca ālope <alternatives line="270" extra="" separator="false"><alternative source-abbr="vri" source="vipassana research institut">saṅkhāditvā</alternative><alternative source-abbr="ka." source="cambodian">saṅkharitvā</alternative></alternatives>  ajjhoharāmi, bhagavato sāsanaṃ manasi kareyyaṃ, bahu vata <pageBreak edition="Pali Text Society" number="3.0305" /> me kataṃ assā’ti. Evaṃ kho ahaṃ, bhante, bhāvemi maraṇassati’’nti.</paragraph>
    <paragraph line="68">Aññataropi kho bhikkhu bhagavantaṃ etadavoca – ‘‘ahampi <pageBreak edition="Thai" number="3.0340" /> kho, bhante, bhāvemi maraṇassati’’nti. ‘‘Yathā kathaṃ pana tvaṃ, bhikkhu, bhāvesi maraṇassati’’nti? ‘‘Idha mayhaṃ, bhante, evaṃ hoti – ‘aho vatāhaṃ tadantaraṃ jīveyyaṃ yadantaraṃ ekaṃ ālopaṃ <alternatives line="278" extra="" separator="false"><alternative source-abbr="vri" source="vipassana research institut">saṅkhāditvā</alternative><alternative source-abbr="ka." source="cambodian">saṃharitvā</alternative></alternatives>  ajjhoharāmi, bhagavato sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ, bhante, bhāvemi maraṇassati’’nti.</paragraph>
    <paragraph line="69">Aññataropi kho bhikkhu bhagavantaṃ etadavoca – ‘‘ahampi kho, bhante, bhāvemi maraṇassati’’nti. ‘‘Yathā kathaṃ pana tvaṃ, bhikkhu, bhāvesi maraṇassati’’nti? ‘‘Idha mayhaṃ, bhante <pageBreak edition="Vipassana Research Institut" number="2.0024" />, evaṃ hoti – ‘aho vatāhaṃ tadantaraṃ jīveyyaṃ yadantaraṃ assasitvā vā passasāmi passasitvā vā assasāmi, bhagavato sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ, bhante, bhāvemi maraṇassati’’nti.</paragraph>
    <paragraph line="70">Evaṃ vutte bhagavā te bhikkhū etadavoca – ‘‘yo <alternatives line="286" extra="" separator="false"><alternative source-abbr="vri" source="vipassana research institut">cāyaṃ</alternative><alternative source-abbr="pī." source="pali text society">yvāyaṃ</alternative><alternative source-abbr="ka." source="cambodian">yvāyaṃ</alternative></alternatives> , bhikkhave, bhikkhu evaṃ maraṇassatiṃ bhāveti – ‘aho vatāhaṃ rattindivaṃ jīveyyaṃ, bhagavato sāsanaṃ manasi kareyyaṃ, bahu vata me kataṃ assā’’’ti.</paragraph>
    <paragraph line="71">‘‘Yo <alternatives line="294" extra="" separator="false"><alternative source-abbr="vri" source="vipassana research institut">cāyaṃ</alternative><alternative source-abbr="ka." source="cambodian">yopāyaṃ</alternative></alternatives> , bhikkhave, bhikkhu evaṃ maraṇassatiṃ bhāveti – ‘aho vatāhaṃ divasaṃ jīveyyaṃ, bhagavato sāsanaṃ manasi kareyyaṃ, bahu vata me kataṃ assā’’’ti.</paragraph>
    <paragraph line="72">‘‘Yo <pageBreak edition="Myanmar" number="2.0270" /> cāyaṃ, bhikkhave, bhikkhu evaṃ maraṇassatiṃ bhāveti – ‘aho vatāhaṃ tadantaraṃ jīveyyaṃ yadantaraṃ ekapiṇḍapātaṃ bhuñjāmi, bhagavato sāsanaṃ manasi kareyyaṃ, bahu vata me kataṃ assā’’’ti.</paragraph>
    <paragraph line="73">‘‘Yo cāyaṃ, bhikkhave, bhikkhu evaṃ maraṇassatiṃ bhāveti – ‘aho vatāhaṃ tadantaraṃ jīveyyaṃ yadantaraṃ cattāro pañca ālope saṅkhāditvā ajjhoharāmi, bhagavato sāsanaṃ manasi kareyyaṃ <pageBreak edition="Thai" number="3.0341" />, bahu vata me kataṃ assā’ti. Ime <pageBreak edition="Pali Text Society" number="3.0306" /> vuccanti, bhikkhave, bhikkhū pamattā viharanti dandhaṃ maraṇassatiṃ bhāventi āsavānaṃ khayāya.</paragraph>
    <paragraph line="74">‘‘Yo ca <alternatives line="302" extra="" separator="false"><alternative source-abbr="vri" source="vipassana research institut">khvāyaṃ</alternative><alternative source-abbr="ka." source="cambodian">yopāyaṃ</alternative></alternatives> , bhikkhave, bhikkhu evaṃ maraṇassatiṃ bhāveti – ‘aho vatāhaṃ tadantaraṃ jīveyyaṃ yadantaraṃ ekaṃ ālopaṃ saṅkhāditvā ajjhoharāmi, bhagavato sāsanaṃ manasi kareyyaṃ, bahu vata me kataṃ assā’’’ti.</paragraph>
    <paragraph line="75">‘‘Yo cāyaṃ, bhikkhave, bhikkhu evaṃ maraṇassatiṃ bhāveti – ‘aho vatāhaṃ tadantaraṃ jīveyyaṃ yadantaraṃ assasitvā vā passasāmi passasitvā vā assasāmi, bhagavato sāsanaṃ manasi kareyyaṃ, bahu vata me kataṃ assā’ti. Ime vuccanti, bhikkhave, bhikkhū appamattā viharanti tikkhaṃ maraṇassatiṃ bhāventi āsavānaṃ khayāya.</paragraph>
    <paragraph line="76">‘‘Tasmātiha <pageBreak edition="Vipassana Research Institut" number="2.0025" />, bhikkhave, evaṃ sikkhitabbaṃ – ‘appamattā viharissāma, tikkhaṃ maraṇassatiṃ bhāvessāma āsavānaṃ khayāyā’ti. Evañhi vo, bhikkhave, sikkhitabba’’nti. Navamaṃ.</paragraph>
    <subhead line="77">10. Dutiyamaraṇassatisuttaṃ</subhead>
    <paragraph line="78" number="20"> Ekaṃ samayaṃ bhagavā nātike viharati giñjakāvasathe. Tatra kho bhagavā bhikkhū āmantesi – ‘‘maraṇassati, bhikkhave, bhāvitā bahulīkatā mahapphalā hoti mahānisaṃsā amatogadhā amatapariyosānā. Kathaṃ bhāvitā ca, bhikkhave, maraṇassati kathaṃ bahulīkatā mahapphalā hoti mahānisaṃsā amatogadhā amatapariyosānā?</paragraph>
    <paragraph line="79">‘‘Idha, bhikkhave, bhikkhu divase nikkhante rattiyā <alternatives line="310" extra=" a. ni. 8.74" separator="false"><alternative source-abbr="vri" source="vipassana research institut">patihitāya</alternative><alternative source-abbr="ka." source="cambodian">paṭigatāya</alternative></alternatives>  iti paṭisañcikkhati – ‘bahukā kho me paccayā maraṇassa – ahi vā maṃ ḍaṃseyya, vicchiko vā maṃ ḍaṃseyya, satapadī vā maṃ ḍaṃseyya; tena me assa kālakiriyā <pageBreak edition="Myanmar" number="2.0271" />, so mamassa antarāyo. Upakkhalitvā <pageBreak edition="Thai" number="3.0342" /> vā papateyyaṃ, bhattaṃ vā me bhuttaṃ byāpajjeyya, pittaṃ vā me kuppeyya <pageBreak edition="Pali Text Society" number="3.0307" />, semhaṃ vā me kuppeyya, satthakā vā me vātā kuppeyyuṃ; tena me assa kālakiriyā, so mamassa antarāyo’ti. Tena, bhikkhave, bhikkhunā iti paṭisañcikkhitabbaṃ – ‘atthi nu kho me pāpakā akusalā dhammā appahīnā, ye me assu rattiṃ kālaṃ karontassa antarāyāyā’’’ti.</paragraph>
    <paragraph line="80">‘‘Sace, bhikkhave, bhikkhu paccavekkhamāno evaṃ jānāti – ‘atthi me pāpakā akusalā dhammā appahīnā, ye me assu rattiṃ kālaṃ karontassa antarāyāyā’ti, tena, bhikkhave, bhikkhunā tesaṃyeva pāpakānaṃ akusalānaṃ dhammānaṃ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṃ. Seyyathāpi, bhikkhave, ādittacelo vā ādittasīso vā tasseva celassa vā sīsassa vā nibbāpanāya adhimattaṃ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya; evamevaṃ kho, bhikkhave, tena bhikkhunā tesaṃyeva pāpakānaṃ akusalānaṃ dhammānaṃ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṃ.</paragraph>
    <paragraph line="81">‘‘Sace <pageBreak edition="Vipassana Research Institut" number="2.0026" /> pana, bhikkhave, bhikkhu paccavekkhamāno evaṃ jānāti – ‘natthi me pāpakā akusalā dhammā appahīnā, ye me assu rattiṃ kālaṃ karontassa antarāyāyā’ti, tena, bhikkhave, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.</paragraph>
    <paragraph line="82">‘‘Idha <pageBreak edition="Thai" number="3.0343" /> pana, bhikkhave, bhikkhu rattiyā nikkhantāya divase patihite iti paṭisañcikkhati – ‘bahukā kho me paccayā maraṇassa – ahi vā maṃ ḍaṃseyya, vicchiko vā maṃ ḍaṃseyya, satapadī vā maṃ ḍaṃseyya; tena me assa kālakiriyā so mamassa antarāyo. Upakkhalitvā vā papateyyaṃ, bhattaṃ vā me bhuttaṃ byāpajjeyya, pittaṃ vā me kuppeyya, semhaṃ vā me kuppeyya, satthakā vā me vātā kuppeyyuṃ; tena me assa kālakiriyā so mamassa antarāyo’ti. Tena, bhikkhave, bhikkhunā iti paṭisañcikkhitabbaṃ <pageBreak edition="Pali Text Society" number="3.0308" /> – ‘atthi nu kho me pāpakā akusalā dhammā appahīnā, ye me assu divā kālaṃ karontassa antarāyāyā’’’ti.</paragraph>
    <paragraph line="83">‘‘Sace <pageBreak edition="Myanmar" number="2.0272" />, bhikkhave, bhikkhu paccavekkhamāno evaṃ jānāti – ‘atthi me pāpakā akusalā dhammā appahīnā, ye me assu divā kālaṃ karontassa antarāyāyā’ti, tena, bhikkhave, bhikkhunā tesaṃyeva pāpakānaṃ akusalānaṃ dhammānaṃ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṃ. Seyyathāpi, bhikkhave, ādittacelo vā ādittasīso vā tasseva celassa vā sīsassa vā nibbāpanāya adhimattaṃ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya; evamevaṃ kho, bhikkhave, tena bhikkhunā tesaṃyeva pāpakānaṃ akusalānaṃ dhammānaṃ pahānāya adhimatto chando ca vāyāmo ca ussāho ca ussoḷhī ca appaṭivānī <pageBreak edition="Thai" number="3.0344" /> ca sati ca sampajaññañca karaṇīyaṃ.</paragraph>
    <paragraph line="84">‘‘Sace pana, bhikkhave, bhikkhu paccavekkhamāno evaṃ jānāti – ‘natthi me pāpakā akusalā dhammā appahīnā, ye me assu divā kālaṃ karontassa antarāyāyā’ti, tena, bhikkhave, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. Evaṃ bhāvitā kho, bhikkhave, maraṇassati evaṃ bahulīkatā mahapphalā hoti mahānisaṃsā amatogadhā amatapariyosānā’’ti. Dasamaṃ.</paragraph>
    <centered line="85">Sāraṇīyavaggo dutiyo.</centered>
    <paragraph line="86">Tassuddānaṃ <pageBreak edition="Vipassana Research Institut" number="2.0027" /> –</paragraph>
    <gatha1 line="87">Dve sāraṇī nisāraṇīyaṃ, bhaddakaṃ anutappiyaṃ;</gatha1>
    <gathalast line="88">Nakulaṃ soppamacchā ca, dve honti maraṇassatīti.</gathalast>
  </content>
</document>