<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="mahāva. 243" source-abbr="mahāva. 243"/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="sabbattha" source-abbr="sabbattha"/>
      <version source="kaṃ." source-abbr="kaṃ."/>
      <version source="bahūsu" source-abbr="bahūsu"/>
      <version source="a." source-abbr="a."/>
      <version source="ni." source-abbr="ni."/>
      <version source="10.217" source-abbr="10.217"/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0403m2.mul5.xml</normativeSource>
    <source>roman/tipitaka (mula)/suttapitaka/anguttaranikaya/chakkanipatapali/6. mahavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/chakkanipatapali</directory>
    <basename>6. mahavaggo</basename>
    <titlePath>6. Mahāvaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">6. Mahāvaggo</chapter>
    <subhead line="2">1. Soṇasuttaṃ</subhead>
    <paragraph line="3" number="55"><note>mahāva. 243 āgataṃ</note> Evaṃ <pageBreak edition="Thai" number="3.0419" />, <pageBreak edition="Myanmar" number="2.0329" /><pageBreak edition="Vipassana Research Institut" number="2.0085" /> me sutaṃ – ekaṃ samayaṃ bhagavā rājagahe viharati gijjhakūṭe pabbate. Tena kho pana samayena āyasmā soṇo rājagahe viharati sītavanasmiṃ. Atha kho āyasmato soṇassa rahogatassa paṭisallīnassa evaṃ cetaso parivitakko udapādi – ‘‘ye kho keci bhagavato sāvakā āraddhavīriyā viharanti, ahaṃ tesaṃ aññataro. Atha ca pana me na anupādāya āsavehi cittaṃ vimuccati, saṃvijjanti kho pana me kule bhogā, sakkā bhogā ca bhuñjituṃ puññāni ca kātuṃ. Yaṃnūnāhaṃ sikkhaṃ paccakkhāya hīnāyāvattitvā bhoge ca bhuñjeyyaṃ puññāni ca kareyya’’nti.</paragraph>
    <paragraph line="4">Atha kho bhagavā āyasmato soṇassa cetasā cetoparivitakkamaññāya – seyyathāpi nāma balavā puriso sammiñjitaṃ vā bāhaṃ pasāreyya, pasāritaṃ vā bāhaṃ sammiñjeyya, evamevaṃ kho – gijjhakūṭe pabbate antarahito sītavane āyasmato soṇassa sammukhe pāturahosi. Nisīdi bhagavā paññatte āsane. Āyasmāpi kho soṇo bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ soṇaṃ bhagavā etadavoca –</paragraph>
    <paragraph line="5">‘‘Nanu <pageBreak edition="Pali Text Society" number="3.0375" /> te, soṇa, rahogatassa paṭisallīnassa evaṃ cetaso parivitakko udapādi – ‘ye kho keci bhagavato sāvakā āraddhavīriyā viharanti, ahaṃ tesaṃ aññataro. Atha <pageBreak edition="Thai" number="3.0420" /> ca pana me na anupādāya āsavehi cittaṃ vimuccati, saṃvijjanti kho pana me kule bhogā, sakkā <alternatives line="6" extra="" separator="false"><alternative source-abbr="vri" source="vipassana research institut">bhogā</alternative><alternative source-abbr="mahāva. 243" source="mahāva. 243">bhoge</alternative></alternatives>  ca bhuñjituṃ puññāni ca kātuṃ. Yaṃnūnāhaṃ sikkhaṃ paccakkhāya hīnāyāvattitvā bhoge ca bhuñjeyyaṃ puññāni ca kareyya’’’nti? ‘‘Evaṃ, bhante’’.</paragraph>
    <paragraph line="6">‘‘Taṃ <pageBreak edition="Myanmar" number="2.0330" /><pageBreak edition="Vipassana Research Institut" number="2.0086" /> kiṃ maññasi, soṇa, kusalo tvaṃ pubbe <alternatives line="15" extra="" separator="true"><alternative source-abbr="vri" source="vipassana research institut">agāriyabhūto</alternative><alternative source-abbr="syā." source="thai">āgārikabhūto</alternative><alternative source-abbr="mahāva. 243" source="mahāva. 243">agārikabhūto</alternative></alternatives>  vīṇāya tantissare’’ti? ‘‘Evaṃ, bhante’’. ‘‘Taṃ kiṃ maññasi, soṇa, yadā te vīṇāya tantiyo accāyatā honti, api nu te vīṇā tasmiṃ samaye saravatī vā hoti kammaññā vā’’ti? ‘‘No hetaṃ, bhante’’.</paragraph>
    <paragraph line="7">‘‘Taṃ kiṃ maññasi, soṇa, yadā te vīṇāya tantiyo atisithilā honti, api nu te vīṇā tasmiṃ samaye saravatī vā hoti kammaññā vā’’ti? ‘‘No hetaṃ, bhante’’.</paragraph>
    <paragraph line="8">‘‘Yadā pana te, soṇa, vīṇāya tantiyo na accāyatā honti nātisithilā same guṇe patiṭṭhitā, api nu te vīṇā tasmiṃ samaye saravatī vā hoti kammaññā vā’’ti? ‘‘Evaṃ, bhante’’.</paragraph>
    <paragraph line="9">‘‘Evamevaṃ kho, soṇa, accāraddhavīriyaṃ uddhaccāya saṃvattati, atisithilavīriyaṃ kosajjāya saṃvattati. Tasmātiha tvaṃ, soṇa, vīriyasamathaṃ adhiṭṭhahaṃ, indriyānañca samataṃ paṭivijjha, tattha ca nimittaṃ gaṇhāhī’’ti. ‘‘Evaṃ, bhante’’ti kho āyasmā soṇo bhagavato paccassosi. Atha kho bhagavā āyasmantaṃ soṇaṃ iminā ovādena ovaditvā – seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evamevaṃ kho – sītavane antarahito gijjhakūṭe <pageBreak edition="Thai" number="3.0421" /> pabbate pāturahosi.</paragraph>
    <paragraph line="10">Atha <pageBreak edition="Pali Text Society" number="3.0376" /> kho āyasmā soṇo aparena samayena vīriyasamathaṃ adhiṭṭhāsi, indriyānañca samataṃ paṭivijjhi, tattha ca nimittaṃ aggahesi. Atha kho āyasmā soṇo eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anāgāriyaṃ pabbajanti tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’’ti abbhaññāsi. Aññataro ca panāyasmā soṇo arahataṃ ahosi.</paragraph>
    <paragraph line="11">Atha kho āyasmato soṇassa arahattappattassa etadahosi – ‘‘yaṃnūnāhaṃ yena bhagavā tenupasaṅkameyyaṃ; upasaṅkamitvā bhagavato santike aññaṃ byākareyya’’nti. Atha kho āyasmā soṇo <pageBreak edition="Vipassana Research Institut" number="2.0087" /> yena bhagavā <pageBreak edition="Myanmar" number="2.0331" /> tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā soṇo bhagavantaṃ etadavoca –</paragraph>
    <paragraph line="12">‘‘Yo so, bhante, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, so cha ṭhānāni adhimutto hoti – nekkhammādhimutto hoti, pavivekādhimutto hoti, <alternatives line="25" extra=" mahāva. 244 passitabbaṃ" separator="false"><alternative source-abbr="vri" source="vipassana research institut">abyāpajjādhimutto</alternative><alternative source-abbr="ka." source="cambodian">abyāpajjhādhimutto</alternative></alternatives>  hoti, taṇhākkhayādhimutto hoti, upādānakkhayādhimutto hoti, asammohādhimutto hoti.</paragraph>
    <paragraph line="13">‘‘Siyā kho pana, bhante, idhekaccassa āyasmato evamassa – ‘kevalaṃsaddhāmattakaṃ nūna ayamāyasmā nissāya nekkhammādhimutto’ti <pageBreak edition="Thai" number="3.0422" />. Na kho panetaṃ, bhante, evaṃ daṭṭhabbaṃ. Khīṇāsavo, bhante, bhikkhu vusitavā katakaraṇīyo karaṇīyaṃ attano asamanupassanto katassa vā paṭicayaṃ khayā rāgassa vītarāgattā nekkhammādhimutto hoti, khayā dosassa vītadosattā nekkhammādhimutto hoti, khayā mohassa vītamohattā nekkhammādhimutto hoti.</paragraph>
    <paragraph line="14">‘‘Siyā <pageBreak edition="Pali Text Society" number="3.0377" /> kho pana, bhante, idhekaccassa āyasmato evamassa – ‘lābhasakkārasilokaṃ nūna ayamāyasmā nikāmayamāno pavivekādhimutto’ti. Na kho panetaṃ, bhante, evaṃ daṭṭhabbaṃ. Khīṇāsavo, bhante, bhikkhu vusitavā katakaraṇīyo karaṇīyaṃ attano asamanupassanto katassa vā paṭicayaṃ khayā rāgassa vītarāgattā pavivekādhimutto hoti, khayā dosassa vītadosattā pavivekādhimutto hoti, khayā mohassa vītamohattā pavivekādhimutto hoti.</paragraph>
    <paragraph line="15">‘‘Siyā kho pana, bhante, idhekaccassa āyasmato evamassa – ‘sīlabbataparāmāsaṃ nūna ayamāyasmā sārato paccāgacchanto abyāpajjādhimutto’ti. Na kho panetaṃ, bhante, evaṃ daṭṭhabbaṃ. Khīṇāsavo, bhante, bhikkhu vusitavā katakaraṇīyo karaṇīyaṃ attano asamanupassanto katassa vā paṭicayaṃ khayā rāgassa vītarāgattā abyāpajjādhimutto hoti, khayā dosassa vītadosattā abyāpajjādhimutto hoti, khayā mohassa vītamohattā abyāpajjādhimutto hoti.</paragraph>
    <paragraph line="16">‘‘Khayā <pageBreak edition="Myanmar" number="2.0332" /><pageBreak edition="Vipassana Research Institut" number="2.0088" /> rāgassa vītarāgattā taṇhākkhayādhimutto hoti, khayā dosassa vītadosattā taṇhākkhayādhimutto hoti, khayā mohassa vītamohattā taṇhākkhayādhimutto hoti.</paragraph>
    <paragraph line="17">‘‘Khayā rāgassa vītarāgattā upādānakkhayādhimutto hoti, khayā dosassa vītadosattā upādānakkhayādhimutto hoti, khayā mohassa vītamohattā upādānakkhayādhimutto hoti.</paragraph>
    <paragraph line="18">‘‘Khayā rāgassa vītarāgattā <pageBreak edition="Thai" number="3.0423" /> asammohādhimutto hoti, khayā dosassa vītadosattā asammohādhimutto hoti, khayā mohassa vītamohattā asammohādhimutto hoti.</paragraph>
    <paragraph line="19">‘‘Evaṃ sammā vimuttacittassa, bhante, bhikkhuno bhusā cepi cakkhuviññeyyā rūpā cakkhussa <alternatives line="34" extra="" separator="false"><alternative source-abbr="vri" source="vipassana research institut">āpāthaṃ</alternative><alternative source-abbr="ka." source="cambodian">āpātaṃ</alternative></alternatives>  āgacchanti, nevassa cittaṃ pariyādiyanti. Amissīkatamevassa cittaṃ hoti ṭhitaṃ āneñjappattaṃ vayañcassānupassati <pageBreak edition="Pali Text Society" number="3.0378" />. Bhusā cepi sotaviññeyyā saddā…pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā… manoviññeyyā dhammā manassa āpāthaṃ āgacchanti, nevassa cittaṃ pariyādiyanti. Amissīkatamevassa cittaṃ hoti ṭhitaṃ āneñjappattaṃ vayañcassānupassati. Seyyathāpi, bhante, selo pabbato acchiddo asusiro ekagghano. Atha puratthimāya cepi disāya āgaccheyya bhusā vātavuṭṭhi neva naṃ saṅkampeyya na sampakampeyya na sampavedheyya, atha pacchimāya cepi disāya āgaccheyya bhusā vātavuṭṭhi…pe… atha uttarāya cepi disāya āgaccheyya bhusā vātavuṭṭhi… atha dakkhiṇāya cepi disāya āgaccheyya bhusā vātavuṭṭhi neva naṃ saṅkampeyya na sampakampeyya na sampavedheyya; evamevaṃ kho, bhante, evaṃ sammāvimuttacittassa bhikkhuno bhusā cepi cakkhuviññeyyā rūpā cakkhussa āpāthaṃ āgacchanti, nevassa cittaṃ pariyādiyanti. Amissīkatamevassa cittaṃ <pageBreak edition="Thai" number="3.0424" /> hoti ṭhitaṃ āneñjappattaṃ vayañcassānupassati. Bhusā cepi sotaviññeyyā saddā…pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā… manoviññeyyā dhammā manassa āpāthaṃ āgacchanti, nevassa cittaṃ pariyādiyanti. Amissīkatamevassa cittaṃ hoti ṭhitaṃ āneñjappattaṃ vayañcassānupassatī’’ti.</paragraph>
    <gatha1 line="20">‘‘Nekkhammaṃ <pageBreak edition="Myanmar" number="2.0333" /> adhimuttassa, pavivekañca cetaso;</gatha1>
    <gathalast line="21">Abyāpajjādhimuttassa, upādānakkhayassa ca.</gathalast>
    <gatha1 line="22">‘‘Taṇhākkhayādhimuttassa <pageBreak edition="Vipassana Research Institut" number="2.0089" />, asammohañca cetaso;</gatha1>
    <gathalast line="23">Disvā āyatanuppādaṃ, sammā cittaṃ vimuccati.</gathalast>
    <gatha1 line="24">‘‘Tassa sammā vimuttassa, santacittassa bhikkhuno;</gatha1>
    <gathalast line="25">Katassa paṭicayo natthi, karaṇīyaṃ na vijjati.</gathalast>
    <gatha1 line="26">‘‘Selo <pageBreak edition="Pali Text Society" number="3.0379" /> yathā ekagghano, vātena na samīrati;</gatha1>
    <gathalast line="27">Evaṃ rūpā rasā saddā, gandhā phassā ca kevalā.</gathalast>
    <gatha1 line="28">‘‘Iṭṭhā dhammā aniṭṭhā ca, nappavedhenti tādino;</gatha1>
    <gathalast line="29">Ṭhitaṃ cittaṃ vippamuttaṃ <note>vimutañca (ka.) mahāva. 244; kathā. 266</note>, vayañcassānupassatī’’ti. paṭhamaṃ;</gathalast>
    <subhead line="30">2. Phaggunasuttaṃ</subhead>
    <paragraph line="31" number="56"> Tena kho pana samayena āyasmā <alternatives line="51" extra="" separator="true"><alternative source-abbr="vri" source="vipassana research institut">phagguno</alternative><alternative source-abbr="ka." source="cambodian">phegguno</alternative><alternative source-abbr="sī." source="sri lanka">phagguṇo</alternative><alternative source-abbr="syā." source="thai">phagguṇo</alternative></alternatives>  ābādhiko hoti dukkhito bāḷhagilāno. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘āyasmā, bhante, phagguno ābādhiko dukkhito bāḷhagilāno. Sādhu, bhante <pageBreak edition="Thai" number="3.0425" />, bhagavā yenāyasmā phagguno tenupasaṅkamatu anukampaṃ upādāyā’’ti. Adhivāsesi bhagavā tuṇhībhāvena. Atha kho bhagavā sāyanhasamayaṃ paṭisallānā vuṭṭhito yenāyasmā phagguno tenupasaṅkami. Addasā kho āyasmā phagguno bhagavantaṃ dūratova āgacchantaṃ. Disvāna mañcake <alternatives line="62" extra=", saṃ + dhū + ī = samadhosi" separator="true"><alternative source-abbr="vri" source="vipassana research institut">samadhosi</alternative><alternative source-abbr="sī." source="sri lanka">samañcopi</alternative><alternative source-abbr="syā." source="thai">samañcopi</alternative><alternative source-abbr="pī." source="pali text society">samañcopi</alternative></alternatives> . Atha kho bhagavā āyasmantaṃ phaggunaṃ etadavoca – ‘‘alaṃ, phagguna, mā tvaṃ mañcake samadhosi. Santimāni āsanāni parehi paññattāni, tatthāhaṃ nisīdissāmī’’ti. Nisīdi bhagavā paññatte āsane. Nisajja kho bhagavā āyasmantaṃ phaggunaṃ etadavoca –</paragraph>
    <paragraph line="32">‘‘Kacci te, phagguna, khamanīyaṃ kacci yāpanīyaṃ? Kacci te dukkhā vedanā paṭikkamanti, no abhikkamanti; paṭikkamosānaṃ paññāyati, no abhikkamo’’ti? ‘‘Na me <pageBreak edition="Vipassana Research Institut" number="2.0090" />, bhante <pageBreak edition="Myanmar" number="2.0334" />, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo.</paragraph>
    <paragraph line="33">‘‘Seyyathāpi, bhante, balavā puriso tiṇhena sikharena <alternatives line="73" extra="" separator="false"><alternative source-abbr="vri" source="vipassana research institut">muddhani</alternative><alternative source-abbr="sī." source="sri lanka">muddhānaṃ</alternative><alternative source-abbr="pī." source="pali text society">muddhānaṃ</alternative></alternatives>  <alternatives line="83" extra="" separator="false"><alternative source-abbr="vri" source="vipassana research institut">abhimattheyya</alternative><alternative source-abbr="syā." source="thai">abhimaṭṭheyya</alternative></alternatives> ; evamevaṃ kho me, bhante, adhimattā vātā muddhani <note>hananti (sī. pī.), ohananti (syā.)</note><pageBreak edition="Pali Text Society" number="3.0380" /> ūhananti. Na me, bhante, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ <pageBreak edition="Thai" number="3.0426" /> paññāyati, no paṭikkamo.</paragraph>
    <paragraph line="34">‘‘Seyyathāpi, bhante, balavā puriso daḷhena varattakkhaṇḍena sīsaveṭhanaṃ dadeyya; evamevaṃ kho me, bhante, adhimattā sīse sīsavedanā. Na me, bhante, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo.</paragraph>
    <paragraph line="35">‘‘Seyyathāpi, bhante, dakkho goghātako vā goghātakantevāsī vā tiṇhena govikantanena kucchiṃ parikanteyya; evamevaṃ kho me, bhante, adhimattā vātā kucchiṃ parikantanti. Na me, bhante, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo.</paragraph>
    <paragraph line="36">‘‘Seyyathāpi, bhante, dve balavanto purisā dubbalataraṃ purisaṃ nānābāhāsu gahetvā aṅgārakāsuyā santāpeyyuṃ samparitāpeyyuṃ; evamevaṃ kho me, bhante, adhimatto kāyasmiṃ ḍāho. Na me, bhante, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo’’ti. Atha kho bhagavā āyasmantaṃ phaggunaṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā pakkāmi.</paragraph>
    <paragraph line="37">Atha kho āyasmā phagguno acirapakkantassa bhagavato kālamakāsi. Tamhi cassa samaye maraṇakāle indriyāni vippasīdiṃsu. Atha kho āyasmā ānando yena bhagavā <pageBreak edition="Pali Text Society" number="3.0381" /> tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā <pageBreak edition="Vipassana Research Institut" number="2.0091" /> ānando bhagavantaṃ etadavoca – ‘‘āyasmā, bhante, phagguno acirapakkantassa bhagavato <pageBreak edition="Myanmar" number="2.0335" /> kālamakāsi. Tamhi cassa samaye maraṇakāle indriyāni vippasīdiṃsū’’ti.</paragraph>
    <paragraph line="38">‘‘Kiṃ hānanda, phaggunassa <note>pheggunassa ānanda (ka.)</note> bhikkhuno indriyāni na vippasīdissanti! Phaggunassa, ānanda, bhikkhuno pañcahi orambhāgiyehi <pageBreak edition="Thai" number="3.0427" /> saṃyojanehi cittaṃ avimuttaṃ ahosi. Tassa taṃ dhammadesanaṃ sutvā pañcahi orambhāgiyehi saṃyojanehi cittaṃ vimuttaṃ.</paragraph>
    <paragraph line="39">‘‘Chayime, ānanda, ānisaṃsā kālena <alternatives line="110" extra="" separator="false"><alternative source-abbr="vri" source="vipassana research institut">dhammassavane</alternative><alternative source-abbr="sī." source="sri lanka">dhammasavaṇe</alternative></alternatives>  kālena atthupaparikkhāya. Katame cha? Idhānanda, bhikkhuno pañcahi orambhāgiyehi saṃyojanehi cittaṃ avimuttaṃ hoti. So tamhi samaye maraṇakāle labhati tathāgataṃ dassanāya. Tassa tathāgato dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Tassa taṃ dhammadesanaṃ sutvā pañcahi orambhāgiyehi saṃyojanehi cittaṃ vimuccati. Ayaṃ, ānanda, paṭhamo ānisaṃso kālena dhammassavane.</paragraph>
    <paragraph line="40">‘‘Puna caparaṃ, ānanda, bhikkhuno pañcahi orambhāgiyehi saṃyojanehi cittaṃ avimuttaṃ hoti. So tamhi samaye maraṇakāle na heva kho  labhati tathāgataṃ dassanāya, api ca kho tathāgatasāvakaṃ labhati dassanāya. Tassa tathāgatasāvako dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Tassa taṃ dhammadesanaṃ sutvā pañcahi orambhāgiyehi saṃyojanehi cittaṃ vimuccati. Ayaṃ, ānanda, dutiyo ānisaṃso kālena dhammassavane.</paragraph>
    <paragraph line="41">‘‘Puna caparaṃ, ānanda, bhikkhuno pañcahi orambhāgiyehi <pageBreak edition="Pali Text Society" number="3.0382" /> saṃyojanehi cittaṃ avimuttaṃ hoti. So tamhi samaye maraṇakāle na heva kho labhati tathāgataṃ dassanāya, napi tathāgatasāvakaṃ labhati dassanāya; api ca kho yathāsutaṃ yathāpariyattaṃ dhammaṃ cetasā anuvitakketi <pageBreak edition="Thai" number="3.0428" /> anuvicāreti manasānupekkhati. Tassa yathāsutaṃ yathāpariyattaṃ <pageBreak edition="Myanmar" number="2.0336" /> dhammaṃ cetasā anuvitakkayato anuvicārayato manasānupekkhato pañcahi orambhāgiyehi saṃyojanehi cittaṃ vimuccati. Ayaṃ, ānanda, tatiyo ānisaṃso kālena atthupaparikkhāya.</paragraph>
    <paragraph line="42">‘‘Idhānanda <pageBreak edition="Vipassana Research Institut" number="2.0092" />, bhikkhuno pañcahi orambhāgiyehi saṃyojanehi cittaṃ vimuttaṃ hoti, anuttare ca kho upadhisaṅkhaye cittaṃ avimuttaṃ hoti. So tamhi samaye maraṇakāle labhati tathāgataṃ dassanāya. Tassa tathāgato dhammaṃ deseti ādikalyāṇaṃ majjhekalyāṇaṃ…pe… brahmacariyaṃ pakāseti. Tassa taṃ dhammadesanaṃ sutvā anuttare upadhisaṅkhaye cittaṃ vimuccati. Ayaṃ, ānanda, catuttho ānisaṃso kālena dhammassavane.</paragraph>
    <paragraph line="43">‘‘Puna caparaṃ, ānanda, bhikkhuno pañcahi orambhāgiyehi saṃyojanehi cittaṃ vimuttaṃ hoti, anuttare ca kho upadhisaṅkhaye cittaṃ avimuttaṃ hoti. So tamhi samaye maraṇakāle na heva kho labhati tathāgataṃ dassanāya, api ca kho tathāgatasāvakaṃ labhati dassanāya. Tassa tathāgatasāvako dhammaṃ deseti ādikalyāṇaṃ…pe… parisuddhaṃ brahmacariyaṃ pakāseti. Tassa taṃ dhammadesanaṃ sutvā anuttare upadhisaṅkhaye cittaṃ vimuccati. Ayaṃ, ānanda, pañcamo ānisaṃso kālena dhammassavane.</paragraph>
    <paragraph line="44">‘‘Puna caparaṃ, ānanda, bhikkhuno pañcahi orambhāgiyehi saṃyojanehi cittaṃ vimuttaṃ hoti, anuttare <pageBreak edition="Pali Text Society" number="3.0383" /> ca kho upadhisaṅkhaye cittaṃ avimuttaṃ hoti. So tamhi samaye maraṇakāle na heva kho labhati tathāgataṃ dassanāya, napi tathāgatasāvakaṃ labhati dassanāya; api ca kho <pageBreak edition="Thai" number="3.0429" /> yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati. Tassa yathāsutaṃ yathāpariyattaṃ dhammaṃ cetasā anuvitakkayato anuvicārayato manasānupekkhato anuttare upadhisaṅkhaye cittaṃ vimuccati. Ayaṃ, ānanda, chaṭṭho ānisaṃso kālena atthupaparikkhāya. Ime kho, ānanda, cha ānisaṃsā kālena dhammassavane kālena atthupaparikkhāyā’’ti. Dutiyaṃ.</paragraph>
    <subhead line="45">3. Chaḷabhijātisuttaṃ</subhead>
    <paragraph line="46" number="57"> Ekaṃ samayaṃ bhagavā rājagahe viharati gijjhakūṭe pabbate. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ <pageBreak edition="Myanmar" number="2.0337" /> abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘pūraṇena, bhante, kassapena chaḷabhijātiyo paññattā – kaṇhābhijāti paññattā, nīlābhijāti paññattā, lohitābhijāti paññattā, haliddābhijāti paññattā, sukkābhijāti paññattā, paramasukkābhijāti paññattā.</paragraph>
    <paragraph line="47">‘‘Tatridaṃ <pageBreak edition="Vipassana Research Institut" number="2.0093" />, bhante, pūraṇena kassapena kaṇhābhijāti paññattā, orabbhikā sūkarikā sākuṇikā māgavikā luddā macchaghātakā corā coraghātakā bandhanāgārikā ye vā panaññepi keci kurūrakammantā.</paragraph>
    <paragraph line="48">‘‘Tatridaṃ, bhante, pūraṇena kassapena nīlābhijāti paññattā, bhikkhū kaṇṭakavuttikā ye vā panaññepi keci kammavādā kriyavādā.</paragraph>
    <paragraph line="49">‘‘Tatridaṃ, bhante, pūraṇena kassapena lohitābhijāti paññattā, nigaṇṭhā ekasāṭakā <pageBreak edition="Pali Text Society" number="3.0384" />.</paragraph>
    <paragraph line="50">‘‘Tatridaṃ, bhante, pūraṇena kassapena haliddābhijāti paññattā, gihī odātavasanā acelakasāvakā <pageBreak edition="Thai" number="3.0430" />.</paragraph>
    <paragraph line="51">‘‘Tatridaṃ, bhante, pūraṇena kassapena sukkābhijāti paññattā, ājīvakā ājīvakiniyo.</paragraph>
    <paragraph line="52">‘‘Tatridaṃ, bhante, pūraṇena kassapena paramasukkābhijāti paññattā, nando vaccho kiso saṃkicco makkhali gosālo. Pūraṇena, bhante, kassapena imā chaḷabhijātiyo paññattā’’ti.</paragraph>
    <paragraph line="53">‘‘Kiṃ panānanda, pūraṇassa kassapassa sabbo loko etadabbhanujānāti imā chaḷabhijātiyo paññāpetu’’nti? ‘‘No hetaṃ, bhante’’. ‘‘Seyyathāpi, ānanda, puriso daliddo assako anāḷhiko, tassa akāmakassa bilaṃ olaggeyyuṃ – ‘idaṃ te, ambho purisa, maṃsañca khāditabbaṃ, mūlañca anuppadātabba’nti. Evamevaṃ kho, ānanda, pūraṇena kassapena appaṭiññāya etesaṃ samaṇabrāhmaṇānaṃ imā chaḷabhijātiyo paññattā, yathā taṃ bālena abyattena akhettaññunā akusalena.</paragraph>
    <paragraph line="54">‘‘Ahaṃ kho panānanda, chaḷabhijātiyo paññāpemi. Taṃ suṇāhi, sādhukaṃ manasi karohi; bhāsissāmī’’ti. ‘‘Evaṃ, bhante’’ti kho āyasmā ānando bhagavato paccassosi. Bhagavā etadavoca – ‘‘katamā cānanda, chaḷabhijātiyo <pageBreak edition="Myanmar" number="2.0338" />? Idhānanda, ekacco kaṇhābhijātiyo samāno <pageBreak edition="Vipassana Research Institut" number="2.0094" /> kaṇhaṃ dhammaṃ abhijāyati. Idha panānanda, ekacco kaṇhābhijātiyo samāno sukkaṃ <pageBreak edition="Thai" number="3.0431" /> dhammaṃ abhijāyati. Idha panānanda, ekacco kaṇhābhijātiyo samāno akaṇhaṃ asukkaṃ nibbānaṃ abhijāyati. Idha panānanda, ekacco sukkābhijātiyo <pageBreak edition="Pali Text Society" number="3.0385" /> samāno kaṇhaṃ dhammaṃ abhijāyati. Idha panānanda, ekacco sukkābhijātiyo samāno sukkaṃ dhammaṃ abhijāyati. Idha panānanda, ekacco sukkābhijātiyo samāno akaṇhaṃ asukkaṃ nibbānaṃ abhijāyati.</paragraph>
    <paragraph line="55">‘‘Kathañcānanda, kaṇhābhijātiyo samāno kaṇhaṃ dhammaṃ abhijāyati? Idhānanda, ekacco nīce kule paccājāto hoti – caṇḍālakule vā nesādakule vā <alternatives line="128" extra="" separator="false"><alternative source-abbr="vri" source="vipassana research institut">venakule</alternative><alternative source-abbr="sabbattha" source="sabbattha">veṇakule</alternative></alternatives>  vā rathakārakule vā pukkusakule vā, dalidde appannapānabhojane kasiravuttike, yattha kasirena ghāsacchādo labbhati. So ca hoti dubbaṇṇo duddasiko okoṭimako bavhābādho kāṇo vā kuṇī vā khañjo vā pakkhahato vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā, vācāya duccaritaṃ caritvā, manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Evaṃ kho, ānanda, kaṇhābhijātiyo samāno kaṇhaṃ dhammaṃ abhijāyati.</paragraph>
    <paragraph line="56">‘‘Kathañcānanda, kaṇhābhijātiyo samāno sukkaṃ dhammaṃ abhijāyati? Idhānanda, ekacco nīce kule paccājāto hoti – caṇḍālakule vā…pe… seyyāvasathapadīpeyyassa. So kāyena sucaritaṃ carati, vācāya sucaritaṃ carati, manasā sucaritaṃ carati. So kāyena sucaritaṃ caritvā, vācāya sucaritaṃ caritvā, manasā sucaritaṃ caritvā kāyassa bhedā paraṃ maraṇā sugatiṃ saggaṃ lokaṃ upapajjati. Evaṃ kho, ānanda, kaṇhābhijātiyo samāno sukkaṃ dhammaṃ abhijāyati.</paragraph>
    <paragraph line="57">‘‘Kathañcānanda, kaṇhābhijātiyo samāno akaṇhaṃ asukkaṃ nibbānaṃ <pageBreak edition="Thai" number="3.0432" /> abhijāyati? Idhānanda, ekacco nīce kule paccājāto hoti – caṇḍālakule <pageBreak edition="Myanmar" number="2.0339" /> vā…pe… so ca hoti dubbaṇṇo duddasiko okoṭimako <pageBreak edition="Pali Text Society" number="3.0386" />. So kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. So evaṃ pabbajito samāno pañca nīvaraṇe pahāya cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacitto, saā bojjhaṅge <pageBreak edition="Vipassana Research Institut" number="2.0095" /> yathābhūtaṃ bhāvetvā akaṇhaṃ asukkaṃ nibbānaṃ abhijāyati. Evaṃ kho, ānanda, kaṇhābhijātiyo samāno akaṇhaṃ asukkaṃ nibbānaṃ abhijāyati.</paragraph>
    <paragraph line="58">‘‘Kathañcānanda, sukkābhijātiyo samāno kaṇhaṃ dhammaṃ abhijāyati? Idhānanda, ekacco ucce kule paccājāto hoti – khattiyamahāsālakule vā brāhmaṇamahāsālakule vā gahapatimahāsālakule vā, aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe. So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā, vācāya duccaritaṃ caritvā, manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Evaṃ kho, ānanda, sukkābhijātiyo samāno kaṇhaṃ dhammaṃ abhijāyati.</paragraph>
    <paragraph line="59">‘‘Kathañcānanda, sukkābhijātiyo samāno sukkaṃ dhammaṃ abhijāyati? Idhānanda, ekacco ucce kule paccājāto hoti – khattiyamahāsālakule <pageBreak edition="Thai" number="3.0433" /> vā…pe… seyyāvasathapadīpeyyassa. So kāyena sucaritaṃ carati, vācāya sucaritaṃ carati, manasā sucaritaṃ carati. So kāyena sucaritaṃ caritvā, vācāya sucaritaṃ caritvā, manasā sucaritaṃ caritvā kāyassa bhedā paraṃ maraṇā sugatiṃ saggaṃ lokaṃ upapajjati. Evaṃ kho, ānanda, sukkābhijātiyo samāno sukkaṃ dhammaṃ abhijāyati.</paragraph>
    <paragraph line="60">‘‘Kathañcānanda, sukkābhijātiyo samāno akaṇhaṃ asukkaṃ nibbānaṃ abhijāyati? Idhānanda <pageBreak edition="Pali Text Society" number="3.0387" />, ekacco ucce kule paccājāto hoti – khattiyamahāsālakule <pageBreak edition="Myanmar" number="2.0340" /> vā brāhmaṇamahāsālakule vā gahapatimahāsālakule vā, aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe. So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa <pageBreak edition="Vipassana Research Institut" number="2.0096" />. So kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. So evaṃ pabbajito samāno pañca nīvaraṇe pahāya cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacitto, satta bojjhaṅge yathābhūtaṃ bhāvetvā akaṇhaṃ asukkaṃ nibbānaṃ abhijāyati. Evaṃ kho, ānanda, sukkābhijātiyo samāno akaṇhaṃ asukkaṃ nibbānaṃ abhijāyati. Imā kho, ānanda, chaḷabhijātiyo’’ti. Tatiyaṃ.</paragraph>
    <subhead line="61">4. Āsavasuttaṃ</subhead>
    <paragraph line="62" number="58"> ‘‘Chahi, bhikkhave, dhammehi samannāgato bhikkhu āhuneyyo hoti <pageBreak edition="Thai" number="3.0434" /> pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.</paragraph>
    <paragraph line="63">Katamehi chahi? Idha, bhikkhave, bhikkhuno ye āsavā saṃvarā pahātabbā te saṃvarena pahīnā honti, ye āsavā paṭisevanā pahātabbā te paṭisevanāya pahīnā honti, ye āsavā adhivāsanā pahātabbā te adhivāsanāya pahīnā honti, ye āsavā parivajjanā pahātabbā te parivajjanāya pahīnā honti, ye āsavā vinodanā pahātabbā te vinodanāya pahīnā honti, ye āsavā bhāvanā pahātabbā te bhāvanāya pahīnā honti.</paragraph>
    <paragraph line="64">‘‘Katame ca, bhikkhave, āsavā saṃvarā pahātabbā ye saṃvarena pahīnā honti? Idha, bhikkhave, bhikkhu paṭisaṅkhā yoniso cakkhundriyasaṃvarasaṃvuto viharati. Yaṃ hissa, bhikkhave, cakkhundriyasaṃvaraṃ asaṃvutassa viharato uppajjeyyuṃ āsavā <pageBreak edition="Pali Text Society" number="3.0388" /> vighātapariḷāhā, cakkhundriyasaṃvaraṃ saṃvutassa viharato evaṃsa te āsavā vighātapariḷāhā na honti. Paṭisaṅkhā yoniso sotindriya…pe… ghānindriya… jivhindriya… kāyindriya… manindriyasaṃvarasaṃvuto <pageBreak edition="Myanmar" number="2.0341" /> viharati. Yaṃ hissa, bhikkhave, manindriyasaṃvaraṃ asaṃvutassa viharato uppajjeyyuṃ āsavā vighātapariḷāhā, manindriyasaṃvaraṃ saṃvutassa viharato evaṃsa te āsavā vighātapariḷāhā na honti. Ime vuccanti, bhikkhave, āsavā saṃvarā pahātabbā ye saṃvarena pahīnā honti.</paragraph>
    <paragraph line="65">‘‘Katame ca, bhikkhave, āsavā paṭisevanā pahātabbā ye paṭisevanāya <pageBreak edition="Thai" number="3.0435" /> pahīnā honti? Idha, bhikkhave, bhikkhu paṭisaṅkhā yoniso cīvaraṃ paṭisevati – ‘yāvadeva sītassa paṭighātāya <pageBreak edition="Vipassana Research Institut" number="2.0097" />, uṇhassa paṭighātāya, <alternatives line="137" extra=" ma. ni. 1.23" separator="false"><alternative source-abbr="vri" source="vipassana research institut">ḍaṃsamakasavātātapasarīsapasamphassānaṃ</alternative><alternative source-abbr="sī." source="sri lanka">ḍaṃsa… siriṃsapasamphassānaṃ</alternative><alternative source-abbr="syā." source="thai">ḍaṃsa… siriṃsapasamphassānaṃ</alternative><alternative source-abbr="kaṃ." source="kaṃ.">ḍaṃsa… siriṃsapasamphassānaṃ</alternative><alternative source-abbr="pī." source="pali text society">ḍaṃsa… siriṃsapasamphassānaṃ</alternative></alternatives>  paṭighātāya, yāvadeva hirikopīnapaṭicchādanatthaṃ’. Paṭisaṅkhā yoniso piṇḍapātaṃ paṭisevati – ‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya, vihiṃsūparatiyā brahmacariyānuggahāya, iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati anavajjatā ca <alternatives line="149" extra="" separator="false"><alternative source-abbr="vri" source="vipassana research institut">phāsuvihāro ca’</alternative><alternative source-abbr="sī." source="sri lanka">phāsuvihāro cāti</alternative><alternative source-abbr="syā." source="thai">phāsuvihāro cāti</alternative><alternative source-abbr="kaṃ." source="kaṃ.">phāsuvihāro cāti</alternative><alternative source-abbr="pī." source="pali text society">phāsuvihāro cāti</alternative></alternatives> . Paṭisaṅkhā yoniso senāsanaṃ paṭisevati – ‘yāvadeva sītassa paṭighātāya, uṇhassa paṭighātāya, ḍaṃsamakasavātātapasarīsapasamphassānaṃ paṭighātāya, yāvadeva utuparissayavinodanapaṭisallānārāmatthaṃ’. Paṭisaṅkhā yoniso gilānappaccayabhesajjaparikkhāraṃ paṭisevati – ‘yāvadeva uppannānaṃ veyyābādhikānaṃ vedanānaṃ paṭighātāya, abyābajjhaparamatāyā’ti. Yaṃ <pageBreak edition="Pali Text Society" number="3.0389" /> hissa, bhikkhave, appaṭisevato uppajjeyyuṃ āsavā vighātapariḷāhā, paṭisevato evaṃsa te āsavā vighātapariḷāhā na honti. Ime vuccanti, bhikkhave, āsavā paṭisevanā pahātabbā ye paṭisevanāya pahīnā honti.</paragraph>
    <paragraph line="66">‘‘Katame ca, bhikkhave, āsavā adhivāsanā pahātabbā ye adhivāsanāya pahīnā honti? Idha, bhikkhave, bhikkhu paṭisaṅkhā yoniso khamo hoti sītassa uṇhassa, jighacchāya, pipāsāya, ḍaṃsamakasavātātapasarīsapasamphassānaṃ, duruttānaṃ durāgatānaṃ vacanapathānaṃ, uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko <pageBreak edition="Thai" number="3.0436" /> hoti. Yaṃ hissa, bhikkhave <pageBreak edition="Myanmar" number="2.0342" />, anadhivāsato uppajjeyyuṃ āsavā vighātapariḷāhā, adhivāsato evaṃsa te āsavā vighātapariḷāhā na honti. Ime vuccanti, bhikkhave, āsavā adhivāsanā pahātabbā ye adhivāsanāya pahīnā honti.</paragraph>
    <paragraph line="67">‘‘Katame ca, bhikkhave, āsavā parivajjanā pahātabbā ye parivajjanāya pahīnā honti? Idha, bhikkhave, bhikkhu paṭisaṅkhā yoniso caṇḍaṃ hatthiṃ parivajjeti, caṇḍaṃ assaṃ parivajjeti, caṇḍaṃ goṇaṃ parivajjeti, caṇḍaṃ kukkuraṃ parivajjeti, ahiṃ khāṇuṃ kaṇṭakaṭṭhānaṃ sobbhaṃ papātaṃ candanikaṃ oḷigallaṃ, yathārūpe anāsane nisinnaṃ, yathārūpe agocare carantaṃ, yathārūpe pāpake mitte bhajantaṃ viññū sabrahmacārī pāpakesu ṭhānesu okappeyyuṃ, so tañca anāsanaṃ tañca agocaraṃ te ca pāpake mitte paṭisaṅkhā yoniso parivajjeti. Yaṃ hissa, bhikkhave, aparivajjayato uppajjeyyuṃ āsavā vighātapariḷāhā, parivajjayato evaṃsa te āsavā <pageBreak edition="Vipassana Research Institut" number="2.0098" /> vighātapariḷāhā na honti. Ime <pageBreak edition="Pali Text Society" number="3.0390" /> vuccanti, bhikkhave, āsavā parivajjanā pahātabbā ye parivajjanāya pahīnā honti.</paragraph>
    <paragraph line="68">‘‘Katame ca, bhikkhave, āsavā vinodanā pahātabbā ye vinodanāya pahīnā honti? Idha, bhikkhave, bhikkhu paṭisaṅkhā yoniso uppannaṃ kāmavitakkaṃ nādhivāseti pajahati vinodeti byantīkaroti anabhāvaṃ gameti, paṭisaṅkhā yoniso uppannaṃ byāpādavitakkaṃ…pe… uppannaṃ vihiṃsāvitakkaṃ… uppannuppanne pāpake akusale dhamme nādhivāseti pajahati vinodeti byantīkaroti anabhāvaṃ gameti. Yaṃ hissa, bhikkhave, avinodayato uppajjeyyuṃ āsavā vighātapariḷāhā <pageBreak edition="Thai" number="3.0437" />, vinodayato evaṃsa te āsavā vighātapariḷāhā na honti. Ime vuccanti, bhikkhave, āsavā vinodanā pahātabbā ye vinodanāya pahīnā honti.</paragraph>
    <paragraph line="69">‘‘Katame ca, bhikkhave, āsavā bhāvanā pahātabbā ye bhāvanāya pahīnā honti? Idha, bhikkhave, bhikkhu paṭisaṅkhā yoniso satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, paṭisaṅkhā yoniso dhammavicayasambojjhaṅgaṃ bhāveti…pe… vīriyasambojjhaṅgaṃ bhāveti… pītisambojjhaṅgaṃ bhāveti… passaddhisambojjhaṅgaṃ bhāveti… samādhisambojjhaṅgaṃ bhāveti… upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Yaṃ hissa, bhikkhave, abhāvayato <pageBreak edition="Myanmar" number="2.0343" /> uppajjeyyuṃ āsavā vighātapariḷāhā, bhāvayato evaṃsa te āsavā vighātapariḷāhā na honti. Ime vuccanti, bhikkhave, āsavā bhāvanā pahātabbā ye bhāvanāya pahīnā honti.</paragraph>
    <paragraph line="70">‘‘Imehi kho, bhikkhave, chahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’’ti. Catutthaṃ.</paragraph>
    <subhead line="71">5. Dārukammikasuttaṃ</subhead>
    <paragraph line="72" number="59"> Evaṃ <pageBreak edition="Pali Text Society" number="3.0391" /> me sutaṃ – ekaṃ samayaṃ bhagavā nātike viharati giñjakāvasathe. Atha kho dārukammiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho dārukammikaṃ gahapatiṃ bhagavā etadavoca – ‘‘api nu <pageBreak edition="Vipassana Research Institut" number="2.0099" /> te, gahapati, kule dānaṃ dīyatī’’ti? ‘‘Dīyati me, bhante, kule dānaṃ. Tañca kho ye te bhikkhū āraññikā piṇḍapātikā paṃsukūlikā arahanto vā arahattamaggaṃ vā samāpannā, tathārūpesu <pageBreak edition="Thai" number="3.0438" /> me, bhante, bhikkhūsu dānaṃ dīyatī’’ti.</paragraph>
    <paragraph line="73">‘‘Dujjānaṃ kho etaṃ, gahapati, tayā gihinā kāmabhoginā puttasambādhasayanaṃ ajjhāvasantena, kāsikacandanaṃ paccanubhontena, mālāgandhavilepanaṃ dhārayantena, jātarūparajataṃ sādiyantena ime vā arahanto ime vā arahattamaggaṃ samāpannāti.</paragraph>
    <paragraph line="74">‘‘Āraññiko cepi, gahapati, bhikkhu hoti uddhato unnaḷo capalo mukharo vikiṇṇavāco muṭṭhassati asampajāno asamāhito vibbhantacitto pākatindriyo. Evaṃ so tenaṅgena gārayho. Āraññiko cepi, gahapati, bhikkhu hoti anuddhato anunnaḷo acapalo amukharo avikiṇṇavāco upaṭṭhitassati sampajāno samāhito ekaggacitto saṃvutindriyo. Evaṃ so tenaṅgena pāsaṃso.</paragraph>
    <paragraph line="75">‘‘Gāmantavihārī cepi, gahapati, bhikkhu hoti uddhato…pe… evaṃ so tenaṅgena gārayho. Gāmantavihārī cepi, gahapati, bhikkhu hoti anuddhato…pe… evaṃ so tenaṅgena pāsaṃso.</paragraph>
    <paragraph line="76">‘‘Piṇḍapātiko <pageBreak edition="Myanmar" number="2.0344" /> cepi, gahapati, bhikkhu hoti uddhato…pe… evaṃ so tenaṅgena gārayho. Piṇḍapātiko cepi, gahapati, bhikkhu hoti anuddhato…pe… <pageBreak edition="Pali Text Society" number="3.0392" /> evaṃ so tenaṅgena pāsaṃso.</paragraph>
    <paragraph line="77">‘‘Nemantaniko cepi, gahapati, bhikkhu hoti uddhato…pe… evaṃ so tenaṅgena gārayho. Nemantaniko cepi, gahapati, bhikkhu hoti anuddhato…pe… evaṃ so tenaṅgena pāsaṃso.</paragraph>
    <paragraph line="78">‘‘Paṃsukūliko cepi, gahapati, bhikkhu hoti uddhato…pe… evaṃ so tenaṅgena gārayho <pageBreak edition="Vipassana Research Institut" number="2.0100" />. Paṃsukūliko cepi, gahapati, bhikkhu hoti anuddhato…pe… evaṃ so tenaṅgena pāsaṃso.</paragraph>
    <paragraph line="79">‘‘Gahapaticīvaradharo cepi, gahapati, bhikkhu <pageBreak edition="Thai" number="3.0439" /> hoti uddhato unnaḷo capalo mukharo vikiṇṇavāco muṭṭhassati asampajāno asamāhito vibbhantacitto pākatindriyo. Evaṃ so tenaṅgena gārayho. Gahapaticīvaradharo cepi, gahapati, bhikkhu hoti anuddhato anunnaḷo acapalo amukharo avikiṇṇavāco upaṭṭhitassati sampajāno samāhito ekaggacitto saṃvutindriyo. Evaṃ so tenaṅgena pāsaṃso.</paragraph>
    <paragraph line="80">‘‘Iṅgha tvaṃ, gahapati, saṅghe <alternatives line="161" extra="" separator="false"><alternative source-abbr="vri" source="vipassana research institut">dānaṃ</alternative><alternative source-abbr="ka." source="cambodian">dānāni</alternative></alternatives>  dehi. Saṅghe te dānaṃ dadato cittaṃ pasīdissati. So tvaṃ pasannacitto kāyassa bhedā paraṃ maraṇā sugatiṃ saggaṃ lokaṃ upapajjissasī’’ti. ‘‘Esāhaṃ, bhante, ajjatagge saṅghe dānaṃ dassāmī’’ti. Pañcamaṃ.</paragraph>
    <subhead line="81">6. Hatthisāriputtasuttaṃ</subhead>
    <paragraph line="82" number="60"> Evaṃ me sutaṃ – ekaṃ samayaṃ bhagavā bārāṇasiyaṃ viharati isipatane migadāye. Tena kho pana samayena sambahulā therā bhikkhū pacchābhattaṃ piṇḍapātapaṭikkantā maṇḍalamāḷe sannisinnā sannipatitā abhidhammakathaṃ kathenti. Tatra sudaṃ āyasmā citto hatthisāriputto therānaṃ bhikkhūnaṃ abhidhammakathaṃ kathentānaṃ antarantarā kathaṃ opāteti. Atha kho āyasmā mahākoṭṭhiko āyasmantaṃ cittaṃ hatthisāriputtaṃ etadavoca – ‘‘māyasmā citto hatthisāriputto therānaṃ bhikkhūnaṃ abhidhammakathaṃ <pageBreak edition="Myanmar" number="2.0345" /> kathentānaṃ antarantarā kathaṃ <pageBreak edition="Pali Text Society" number="3.0393" /> opātesi, yāva kathāpariyosānaṃ āyasmā citto āgametū’’ti. Evaṃ vutte āyasmato cittassa hatthisāriputtassa sahāyakā bhikkhū āyasmantaṃ mahākoṭṭhikaṃ etadavocuṃ – ‘‘māyasmā mahākoṭṭhiko āyasmantaṃ <pageBreak edition="Thai" number="3.0440" /> cittaṃ hatthisāriputtaṃ apasādesi, paṇḍito āyasmā citto hatthisāriputto. Pahoti cāyasmā citto hatthisāriputto therānaṃ bhikkhūnaṃ abhidhammakathaṃ kathetu’’nti.</paragraph>
    <paragraph line="83">‘‘Dujjānaṃ kho etaṃ, āvuso, parassa cetopariyāyaṃ ajānantehi. Idhāvuso, ekacco puggalo tāvadeva soratasorato hoti, nivātanivāto hoti, upasantupasanto hoti, yāva satthāraṃ <pageBreak edition="Vipassana Research Institut" number="2.0101" /> upanissāya viharati aññataraṃ vā garuṭṭhāniyaṃ sabrahmacāriṃ. Yato ca kho so vapakassateva satthārā, vapakassati garuṭṭhāniyehi sabrahmacārīhi, so saṃsaṭṭho viharati bhikkhūhi bhikkhunīhi upāsakehi upāsikāhi raññā rājamahāmattehi titthiyehi titthiyasāvakehi. Tassa saṃsaṭṭhassa vissatthassa pākatassa bhassamanuyuttassa viharato rāgo cittaṃ anuddhaṃseti. So rāgānuddhaṃsitena cittena sikkhaṃ paccakkhāya hīnāyāvattati.</paragraph>
    <paragraph line="84">‘‘Seyyathāpi, āvuso, goṇo kiṭṭhādo dāmena <alternatives line="170" extra="" separator="false"><alternative source-abbr="vri" source="vipassana research institut">vā baddho</alternative><alternative source-abbr="ka." source="cambodian">ārāme vā bandho</alternative></alternatives>  vaje vā oruddho. Yo nu kho, āvuso, evaṃ vadeyya – ‘na dānāyaṃ goṇo kiṭṭhādo punadeva kiṭṭhaṃ otarissatī’ti, sammā nu kho so, āvuso, vadamāno vadeyyā’’ti? ‘‘No hidaṃ, āvuso’’. ‘‘Ṭhānañhetaṃ, āvuso, vijjati, yaṃ so goṇo kiṭṭhādo dāmaṃ vā chetvā vajaṃ vā bhinditvā, atha punadeva kiṭṭhaṃ otareyyāti. Evamevaṃ kho, āvuso, idhekacco puggalo <pageBreak edition="Pali Text Society" number="3.0394" /> tāvadeva soratasorato hoti, nivātanivāto hoti, upasantupasanto hoti yāva satthāraṃ upanissāya viharati aññataraṃ vā garuṭṭhāniyaṃ sabrahmacāriṃ. Yato ca kho so vapakassateva satthārā, vapakassati <pageBreak edition="Thai" number="3.0441" /> garuṭṭhāniyehi sabrahmacārīhi, so saṃsaṭṭho viharati bhikkhūhi bhikkhunīhi upāsakehi upāsikāhi raññā rājamahāmattehi titthiyehi titthiyasāvakehi. Tassa saṃsaṭṭhassa vissatthassa pākatassa bhassamanuyuttassa viharato rāgo cittaṃ anuddhaṃseti <pageBreak edition="Myanmar" number="2.0346" />. So rāgānuddhaṃsitena cittena sikkhaṃ paccakkhāya hīnāyāvattati.</paragraph>
    <paragraph line="85">‘‘Idha panāvuso, ekacco puggalo vivicceva kāmehi…pe… paṭhamaṃ jhānaṃ upasampajja viharati. So ‘lābhimhi paṭhamassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati. Seyyathāpi, āvuso, cātumahāpathe <alternatives line="179" extra="" separator="false"><alternative source-abbr="vri" source="vipassana research institut">thullaphusitako devo vassanto</alternative><alternative source-abbr="ka." source="cambodian">thullaphusitake deve vassante</alternative></alternatives>  rajaṃ antaradhāpeyya, cikkhallaṃ pātukareyya. Yo nu kho, āvuso, evaṃ vadeyya – ‘na dāni <alternatives line="188" extra="" separator="false"><alternative source-abbr="vri" source="vipassana research institut">amusmiṃ</alternative><alternative source-abbr="ka." source="cambodian">amukasmiṃ</alternative></alternatives>  cātumahāpathe punadeva rajo pātubhavissatī’ti, sammā nu kho so, āvuso, vadamāno vadeyyā’’ti? ‘‘No hidaṃ, āvuso’’. ‘‘Ṭhānañhetaṃ, āvuso, vijjati, yaṃ amusmiṃ cātumahāpathe manussā vā atikkameyyuṃ, gopasū vā atikkameyyuṃ, vātātapo vā snehagataṃ pariyādiyeyya, atha punadeva rajo pātubhaveyyāti. Evamevaṃ kho, āvuso, idhekacco puggalo vivicceva kāmehi…pe… paṭhamaṃ jhānaṃ upasampajja <pageBreak edition="Vipassana Research Institut" number="2.0102" /> viharati. So ‘lābhimhi paṭhamassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati.</paragraph>
    <paragraph line="86">‘‘Idha <pageBreak edition="Pali Text Society" number="3.0395" /> panāvuso, ekacco puggalo vitakkavicārānaṃ vūpasamā…pe… dutiyaṃ jhānaṃ upasampajja viharati. So ‘lābhimhi dutiyassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati. Seyyathāpi <pageBreak edition="Thai" number="3.0442" />, āvuso, gāmassa vā nigamassa vā avidūre mahantaṃ taḷākaṃ. Tattha thullaphusitako devo vuṭṭho sippisambukampi sakkharakaṭhalampi antaradhāpeyya. Yo nu kho, āvuso, evaṃ vadeyya – ‘na dāni amusmiṃ taḷāke punadeva sippisambukā vā sakkharakaṭhalā vā pātubhavissantī’ti, sammā nu kho so, āvuso, vadamāno vadeyyā’’ti? ‘‘No hidaṃ, āvuso’’. ‘‘Ṭhānañhetaṃ, āvuso, vijjati, yaṃ amusmiṃ taḷāke manussā vā piveyyuṃ, gopasū vā piveyyuṃ, vātātapo vā snehagataṃ pariyādiyeyya, atha punadeva sippisambukāpi sakkharakaṭhalāpi pātubhaveyyunti. Evamevaṃ kho, āvuso, idhekacco puggalo vitakkavicārānaṃ vūpasamā…pe… dutiyaṃ jhānaṃ upasampajja viharati. So ‘lābhimhi dutiyassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati.</paragraph>
    <paragraph line="87">‘‘Idha <pageBreak edition="Myanmar" number="2.0347" /> panāvuso, ekacco puggalo pītiyā ca virāgā…pe… tatiyaṃ jhānaṃ upasampajja viharati. So ‘lābhimhi tatiyassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati. Seyyathāpi, āvuso, purisaṃ paṇītabhojanaṃ bhuttāviṃ ābhidosikaṃ <pageBreak edition="Pali Text Society" number="3.0396" /> bhojanaṃ nacchādeyya. Yo nu kho, āvuso, evaṃ vadeyya – ‘na dāni amuṃ purisaṃ punadeva bhojanaṃ chādessatī’ti, sammā nu kho so, āvuso, vadamāno vadeyyā’’ti? ‘‘No hidaṃ, āvuso’’. ‘‘Ṭhānañhetaṃ, āvuso, vijjati, amuṃ purisaṃ paṇītabhojanaṃ bhuttāviṃ yāvassa sā ojā kāye ṭhassati tāva na aññaṃ bhojanaṃ chādessati. Yato ca khvassa <pageBreak edition="Thai" number="3.0443" /> sā ojā antaradhāyissati, atha punadeva taṃ bhojanaṃ chādeyyāti. Evamevaṃ kho, āvuso, idhekacco puggalo pītiyā ca virāgā…pe… tatiyaṃ jhānaṃ upasampajja viharati. So ‘lābhimhi tatiyassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati.</paragraph>
    <paragraph line="88">‘‘Idha <pageBreak edition="Vipassana Research Institut" number="2.0103" />, panāvuso, ekacco puggalo sukhassa ca pahānā dukkhassa ca pahānā…pe… catutthaṃ jhānaṃ upasampajja viharati. So ‘lābhimhi catutthassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati. Seyyathāpi, āvuso, pabbatasaṅkhepe udakarahado nivāto vigataūmiko. Yo nu kho, āvuso, evaṃ vadeyya – ‘na dāni amusmiṃ udakarahade punadeva ūmi pātubhavissatī’ti, sammā nu kho so, āvuso, vadamāno vadeyyā’’ti? ‘‘No hidaṃ, āvuso’’. ‘‘Ṭhānañhetaṃ, āvuso, vijjati, yā puratthimāya disāya āgaccheyya bhusā <pageBreak edition="Pali Text Society" number="3.0397" /> vātavuṭṭhi. Sā tasmiṃ udakarahade ūmiṃ janeyya. Yā pacchimāya disāya āgaccheyya…pe… yā uttarāya disāya āgaccheyya… yā dakkhiṇāya disāya āgaccheyya bhusā vātavuṭṭhi. Sā tasmiṃ udakarahade ūmiṃ janeyyāti. Evamevaṃ kho, āvuso, idhekacco puggalo sukhassa ca pahānā dukkhassa ca pahānā…pe… catutthaṃ jhānaṃ upasampajja viharati. So ‘lābhimhi catutthassa jhānassā’ti saṃsaṭṭho viharati bhikkhūhi…pe… sikkhaṃ paccakkhāya hīnāyāvattati.</paragraph>
    <paragraph line="89">‘‘Idha, panāvuso, ekacco puggalo sabbanimittānaṃ amanasikārā animittaṃ cetosamādhiṃ upasampajja viharati. So ‘lābhimhi animittassa cetosamādhissā’ti saṃsaṭṭho viharati bhikkhūhi bhikkhunīhi upāsakehi <pageBreak edition="Thai" number="3.0444" /> upāsikāhi raññā rājamahāmattehi titthiyehi titthiyasāvakehi <pageBreak edition="Myanmar" number="2.0348" />. Tassa saṃsaṭṭhassa vissatthassa pākatassa bhassamanuyuttassa viharato rāgo cittaṃ anuddhaṃseti. So rāgānuddhaṃsitena cittena sikkhaṃ paccakkhāya hīnāyāvattati. Seyyathāpi, āvuso, rājā vā rājamahāmatto vā caturaṅginiyā senāya addhānamaggappaṭipanno aññatarasmiṃ vanasaṇḍe ekarattiṃ vāsaṃ upagaccheyya. <alternatives line="197" extra="" separator="false"><alternative source-abbr="vri" source="vipassana research institut">Tatra</alternative><alternative source-abbr="sī." source="sri lanka">tattha</alternative><alternative source-abbr="pī." source="pali text society">tattha</alternative></alternatives>  hatthisaddena assasaddena rathasaddena pattisaddena bheripaṇavasaṅkhatiṇavaninnādasaddena <alternatives line="207" extra="" separator="false"><alternative source-abbr="vri" source="vipassana research institut">cīrikasaddo</alternative><alternative source-abbr="sī." source="sri lanka">ciriḷikāsaddo</alternative><alternative source-abbr="syā." source="thai">ciriḷikāsaddo</alternative><alternative source-abbr="kaṃ." source="kaṃ.">ciriḷikāsaddo</alternative><alternative source-abbr="pī." source="pali text society">ciriḷikāsaddo</alternative></alternatives>  <alternatives line="219" extra="" separator="false"><alternative source-abbr="vri" source="vipassana research institut">antaradhāyeyya</alternative><alternative source-abbr="syā." source="thai">antaradhāpeyya</alternative><alternative source-abbr="pī." source="pali text society">antaradhāpeyya</alternative><alternative source-abbr="ka." source="cambodian">antaradhāpeyya</alternative></alternatives> . Yo nu kho, āvuso, evaṃ vadeyya – ‘na dāni amusmiṃ vanasaṇḍe punadeva cīrikasaddo pātubhavissatī’ti, sammā nu kho so <pageBreak edition="Pali Text Society" number="3.0398" />, āvuso, vadamāno vadeyyā’’ti? ‘‘No hidaṃ, āvuso’’. ‘‘Ṭhānañhetaṃ, āvuso, vijjati, yaṃ so rājā vā rājamahāmatto vā tamhā vanasaṇḍā pakkameyya, atha punadeva cīrikasaddo pātubhaveyyāti. Evamevaṃ kho, āvuso, idhekacco puggalo sabbanimittānaṃ amanasikārā animittaṃ cetosamādhiṃ upasampajja viharati. So ‘lābhimhi animittassa cetosamādhissā’ti saṃsaṭṭho viharati bhikkhūhi bhikkhunīhi upāsakehi upāsikāhi <pageBreak edition="Vipassana Research Institut" number="2.0104" /> raññā rājamahāmattehi titthiyehi titthiyasāvakehi. Tassa saṃsaṭṭhassa vissatthassa pākatassa bhassamanuyuttassa viharato rāgo cittaṃ anuddhaṃseti. So rāgānuddhaṃsitena cittena sikkhaṃ paccakkhāya hīnāyāvattatī’’ti.</paragraph>
    <paragraph line="90">Atha kho āyasmā citto hatthisāriputto aparena samayena sikkhaṃ paccakkhāya hīnāyāvattati. Atha kho cittassa hatthisāriputtassa sahāyakā <pageBreak edition="Thai" number="3.0445" /> bhikkhū yenāyasmā mahākoṭṭhiko tenupasaṅkamiṃsu; upasaṅkamitvā āyasmantaṃ mahākoṭṭhikaṃ etadavocuṃ – ‘‘kiṃ nu kho āyasmatā mahākoṭṭhikena citto hatthisāriputto cetasā ceto paricca vidito – ‘imāsañca imāsañca vihārasamāpattīnaṃ citto hatthisāriputto lābhī, atha ca pana sikkhaṃ paccakkhāya hīnāyāvattissatī’ti; udāhu devatā etamatthaṃ ārocesuṃ – ‘citto, bhante, hatthisāriputto imāsañca imāsañca vihārasamāpattīnaṃ lābhī, atha ca pana sikkhaṃ paccakkhāya hīnāyāvattissatī’’’ti? ‘‘Cetasā ceto paricca vidito me, āvuso – ‘citto hatthisāriputto imāsañca imāsañca vihārasamāpattīnaṃ lābhī, atha ca pana sikkhaṃ paccakkhāya hīnāyāvattissatī’ti. Devatāpi me etamatthaṃ <pageBreak edition="Myanmar" number="2.0349" /> ārocesuṃ – ‘citto, bhante, hatthisāriputto imāsañca imāsañca vihārasamāpattīnaṃ lābhī, atha ca pana sikkhaṃ paccakkhāya hīnāyāvattissatī’’ti.</paragraph>
    <paragraph line="91">Atha kho cittassa hatthisāriputtassa sahāyakā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ <pageBreak edition="Pali Text Society" number="3.0399" /> nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘citto, bhante, hatthisāriputto imāsañca imāsañca vihārasamāpattīnaṃ lābhī, atha ca pana sikkhaṃ paccakkhāya hīnāyāvattatī’’ti. ‘‘Na, bhikkhave, citto ciraṃ <alternatives line="230" extra="" separator="false"><alternative source-abbr="vri" source="vipassana research institut">sarissati</alternative><alternative source-abbr="ka." source="cambodian">padissati</alternative></alternatives>  nekkhammassā’’ti.</paragraph>
    <paragraph line="92">Atha kho citto hatthisāriputto nacirasseva kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. Atha kho <pageBreak edition="Thai" number="3.0446" /> āyasmā citto hatthisāriputto eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’’ti <pageBreak edition="Vipassana Research Institut" number="2.0105" /> abbhaññāsi. Aññataro ca panāyasmā citto hatthisāriputto arahataṃ ahosīti. Chaṭṭhaṃ.</paragraph>
    <subhead line="93">7. Majjhesuttaṃ</subhead>
    <paragraph line="94" number="61"> Evaṃ me sutaṃ – ekaṃ samayaṃ bhagavā bārāṇasiyaṃ viharati isipatane migadāye. Tena kho pana samayena sambahulānaṃ therānaṃ bhikkhūnaṃ pacchābhattaṃ piṇḍapātapaṭikkantānaṃ maṇḍalamāḷe sannisinnānaṃ sannipatitānaṃ ayamantarākathā udapādi – ‘‘vuttamidaṃ, āvuso, bhagavatā pārāyane metteyyapañhe –</paragraph>
    <gatha1 line="95"><note>cūḷani. tissamitteyyamāṇavapucchā 67</note> ‘‘Yo ubhonte viditvāna, majjhe mantā na lippati ;</gatha1>
    <gathalast line="96">Taṃ brūmi mahāpurisoti, sodha <alternatives line="251" extra="" separator="false"><alternative source-abbr="vri" source="vipassana research institut">sibbini</alternative><alternative source-abbr="sī." source="sri lanka">sibbani</alternative><alternative source-abbr="syā." source="thai">sibbani</alternative><alternative source-abbr="kaṃ." source="kaṃ.">sibbani</alternative><alternative source-abbr="pī." source="pali text society">sibbani</alternative></alternatives>  maccagā’’ti.</gathalast>
    <paragraph line="97">‘‘Katamo nu kho, āvuso, eko anto, katamo dutiyo anto, kiṃ majjhe, kā sibbinī’’ti? Evaṃ vutte aññataro bhikkhu there bhikkhū <pageBreak edition="Myanmar" number="2.0350" /> etadavoca – ‘‘phasso kho, āvuso, eko anto, phassasamudayo dutiyo anto <pageBreak edition="Pali Text Society" number="3.0400" />, phassanirodho majjhe, taṇhā sibbinī; taṇhā hi naṃ sibbati tassa tasseva bhavassa abhinibbattiyā. Ettāvatā kho, āvuso, bhikkhu abhiññeyyaṃ abhijānāti, pariññeyyaṃ parijānāti, abhiññeyyaṃ <alternatives line="263" extra="" separator="false"><alternative source-abbr="vri" source="vipassana research institut">abhijānanto</alternative><alternative source-abbr="ka." source="cambodian">abhijānitvā</alternative></alternatives>  pariññeyyaṃ <alternatives line="272" extra="" separator="false"><alternative source-abbr="vri" source="vipassana research institut">parijānanto</alternative><alternative source-abbr="ka." source="cambodian">parijānitvā</alternative></alternatives>  diṭṭheva dhamme dukkhassantakaro hotī’’ti.</paragraph>
    <paragraph line="98">Evaṃ vutte aññataro bhikkhu there bhikkhū etadavoca – ‘‘atītaṃ kho, āvuso, eko anto, anāgataṃ dutiyo anto, paccuppannaṃ majjhe, taṇhā sibbinī; taṇhā hi naṃ sibbati tassa tasseva bhavassa <pageBreak edition="Thai" number="3.0447" /> abhinibbattiyā. Ettāvatā kho, āvuso, bhikkhu abhiññeyyaṃ abhijānāti, pariññeyyaṃ parijānāti, abhiññeyyaṃ abhijānanto, pariññeyyaṃ parijānanto diṭṭheva dhamme dukkhassantakaro hotī’’ti.</paragraph>
    <paragraph line="99">Evaṃ vutte aññataro bhikkhu there bhikkhū etadavoca – ‘‘sukhā, āvuso, vedanā eko anto, dukkhā vedanā dutiyo anto, adukkhamasukhā vedanā majjhe, taṇhā sibbinī; taṇhā hi naṃ <pageBreak edition="Vipassana Research Institut" number="2.0106" /> sibbati tassa tasseva bhavassa abhinibbattiyā. Ettāvatā kho, āvuso, bhikkhu abhiññeyyaṃ abhijānāti, pariññeyyaṃ parijānāti, abhiññeyyaṃ abhijānanto, pariññeyyaṃ parijānanto diṭṭheva dhamme dukkhassantakaro hotī’’ti.</paragraph>
    <paragraph line="100">Evaṃ vutte aññataro bhikkhu there bhikkhū etadavoca – ‘‘nāmaṃ kho, āvuso, eko anto, rūpaṃ dutiyo anto, viññāṇaṃ majjhe, taṇhā sibbinī; taṇhā hi naṃ sibbati tassa tasseva bhavassa abhinibbattiyā. Ettāvatā kho, āvuso, bhikkhu abhiññeyyaṃ abhijānāti, pariññeyyaṃ parijānāti, abhiññeyyaṃ abhijānanto pariññeyyaṃ parijānanto diṭṭheva dhamme dukkhassantakaro hotī’’ti.</paragraph>
    <paragraph line="101">Evaṃ vutte aññataro bhikkhu there bhikkhū etadavoca – ‘‘cha kho, āvuso, ajjhattikāni āyatanāni eko anto, cha bāhirāni āyatanāni dutiyo anto, viññāṇaṃ majjhe, taṇhā sibbinī; taṇhā hi naṃ sibbati tassa tasseva bhavassa abhinibbattiyā. Ettāvatā kho āvuso <pageBreak edition="Myanmar" number="2.0351" />, bhikkhu abhiññeyyaṃ <pageBreak edition="Pali Text Society" number="3.0401" /> abhijānāti, pariññeyyaṃ <pageBreak edition="Thai" number="3.0448" /> parijānāti, abhiññeyyaṃ abhijānanto pariññeyyaṃ parijānanto diṭṭheva dhamme dukkhassantakaro hotī’’ti.</paragraph>
    <paragraph line="102">Evaṃ vutte aññataro bhikkhu there bhikkhū etadavoca – ‘‘sakkāyo kho, āvuso, eko anto, sakkāyasamudayo dutiyo anto, sakkāyanirodho majjhe, taṇhā sibbinī; taṇhā hi naṃ sibbati tassa tasseva bhavassa abhinibbattiyā. Ettāvatā kho, āvuso, bhikkhu abhiññeyyaṃ abhijānāti, pariññeyyaṃ parijānāti, abhiññeyyaṃ abhijānanto pariññeyyaṃ parijānanto <note>sabbatthapi evameva dissati</note> diṭṭheva dhamme dukkhassantakaro hotī’’ti.</paragraph>
    <paragraph line="103">Evaṃ vutte aññataro bhikkhu there bhikkhū etadavoca – ‘‘byākataṃ kho, āvuso, amhehi sabbeheva yathāsakaṃ paṭibhānaṃ. Āyāmāvuso, yena bhagavā tenupasaṅkamissāma; upasaṅkamitvā bhagavato etamatthaṃ ārocessāma. Yathā no bhagavā byākarissati tathā naṃ dhāressāmā’’ti. ‘‘Evamāvuso’’ti <pageBreak edition="Thai" number="3.0449" /> kho therā bhikkhū tassa bhikkhuno paccassosuṃ. Atha kho therā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu <pageBreak edition="Vipassana Research Institut" number="2.0107" />. Ekamantaṃ nisinnā kho therā bhikkhū yāvatako ahosi sabbeheva saddhiṃ kathāsallāpo, taṃ sabbaṃ bhagavato ārocesuṃ. ‘‘Kassa nu kho, bhante, subhāsita’’nti? ‘‘Sabbesaṃ vo, bhikkhave, subhāsitaṃ pariyāyena, api ca yaṃ mayā sandhāya bhāsitaṃ pārāyane metteyyapañhe –</paragraph>
    <gatha1 line="104">‘‘Yo ubhonte viditvāna, majjhe mantā na lippati;</gatha1>
    <gathalast line="105">Taṃ brūmi mahāpurisoti, sodha sibbinimaccagā’’ti.</gathalast>
    <paragraph line="106">‘‘Taṃ suṇātha, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho therā bhikkhū bhagavato paccassosuṃ. Bhagavā etadavoca – ‘‘phasso kho, bhikkhave, eko anto <pageBreak edition="Pali Text Society" number="3.0402" />, phassasamudayo dutiyo anto, phassanirodho majjhe, taṇhā sibbinī; taṇhā hi naṃ sibbati tassa tasseva bhavassa abhinibbattiyā. Ettāvatā kho, bhikkhave, bhikkhu abhiññeyyaṃ abhijānāti, pariññeyyaṃ parijānāti, abhiññeyyaṃ abhijānanto <pageBreak edition="Myanmar" number="2.0352" /> pariññeyyaṃ parijānanto diṭṭheva dhamme dukkhassantakaro hotī’’ti. Sattamaṃ.</paragraph>
    <subhead line="107">8. Purisindriyañāṇasuttaṃ</subhead>
    <paragraph line="108" number="62"> Evaṃ me sutaṃ – ekaṃ samayaṃ bhagavā kosalesu cārikaṃ caramāno mahatā bhikkhusaṅghena saddhiṃ yena daṇḍakappakaṃ nāma kosalānaṃ nigamo tadavasari. Atha kho bhagavā maggā okkamma aññatarasmiṃ rukkhamūle paññatte āsane nisīdi. Te ca bhikkhū daṇḍakappakaṃ pavisiṃsu āvasathaṃ pariyesituṃ.</paragraph>
    <paragraph line="109">Atha kho āyasmā ānando sambahulehi bhikkhūhi saddhiṃ yena aciravatī nadī tenupasaṅkami gattāni parisiñcituṃ. Aciravatiyā nadiyā gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. Atha <pageBreak edition="Thai" number="3.0450" /> kho aññataro bhikkhu yenāyasmā ānando tenupasaṅkami; upasaṅkamitvā āyasmantaṃ ānandaṃ etadavoca – ‘‘kiṃ nu kho, āvuso ānanda, sabbaṃ cetaso samannāharitvā nu kho devadatto bhagavatā byākato – ‘āpāyiko devadatto nerayiko <pageBreak edition="Vipassana Research Institut" number="2.0108" /> kappaṭṭho atekiccho’ti <note>cūḷava. 348; a. ni. 8.7 passitabbaṃ</note>, udāhu kenacideva pariyāyenā’ti? ‘‘Evaṃ kho panetaṃ, āvuso, bhagavatā byākata’’nti.</paragraph>
    <paragraph line="110">Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘idhāhaṃ, bhante, sambahulehi bhikkhūhi saddhiṃ yena aciravatī nadī tenupasaṅkamiṃ gattāni parisiñcituṃ. Aciravatiyā nadiyā gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno <pageBreak edition="Pali Text Society" number="3.0403" />. Atha kho, bhante, aññataro bhikkhu yenāhaṃ tenupasaṅkami; upasaṅkamitvā maṃ etadavoca – ‘kiṃ nu kho, āvuso, ānanda sabbaṃ cetaso samannāharitvā nu <pageBreak edition="Thai" number="3.0451" /> kho devadatto bhagavatā byākato – āpāyiko devadatto nerayiko kappaṭṭho atekicchoti, udāhu kenacideva pariyāyenā’ti? Evaṃ vutte ahaṃ, bhante, taṃ bhikkhuṃ etadavocaṃ – ‘evaṃ kho panetaṃ, āvuso, bhagavatā byākata’’’nti.</paragraph>
    <paragraph line="111">‘‘So <pageBreak edition="Myanmar" number="2.0353" /> <alternatives line="287" extra="" separator="false"><alternative source-abbr="vri" source="vipassana research institut">vā</alternative><alternative source-abbr="syā." source="thai">so ca</alternative></alternatives>  kho, ānanda, bhikkhu navo bhavissati acirapabbajito, thero vā pana bālo abyatto. Kathañhi nāma yaṃ mayā ekaṃsena byākataṃ tattha dvejjhaṃ āpajjissati! Nāhaṃ, ānanda, aññaṃ ekapuggalampi samanupassāmi, yo evaṃ mayā sabbaṃ cetaso samannāharitvā byākato, yathayidaṃ devadatto. Yāvakīvañcāhaṃ, ānanda, devadattassa vālaggakoṭinittudanamattampi sukkadhammaṃ addasaṃ; neva tāvāhaṃ devadattaṃ byākāsiṃ – ‘āpāyiko devadatto nerayiko kappaṭṭho atekiccho’ti. Yato ca kho ahaṃ, ānanda, devadattassa vālaggakoṭinittudanamattampi sukkadhammaṃ na addasaṃ; athāhaṃ devadattaṃ byākāsiṃ – ‘āpāyiko devadatto nerayiko kappaṭṭho atekiccho’ti.</paragraph>
    <paragraph line="112">‘‘Seyyathāpi, ānanda, gūthakūpo sādhikaporiso pūro gūthassa samatittiko. Tatra puriso sasīsako nimuggo assa. Tassa kocideva puriso uppajjeyya atthakāmo hitakāmo yogakkhemakāmo tamhā gūthakūpā uddharitukāmo. So taṃ gūthakūpaṃ samantānuparigacchanto neva passeyya tassa purisassa vālaggakoṭinittudanamattampi gūthena amakkhitaṃ, yattha taṃ <pageBreak edition="Pali Text Society" number="3.0404" /> gahetvā uddhareyya. Evamevaṃ kho ahaṃ, ānanda, yato devadattassa vālaggakoṭinittudanamattampi sukkadhammaṃ na addasaṃ; athāhaṃ devadattaṃ <pageBreak edition="Thai" number="3.0452" /> byākāsiṃ – ‘āpāyiko devadatto nerayiko kappaṭṭho atekiccho’ti <pageBreak edition="Vipassana Research Institut" number="2.0109" />. Sace tumhe, ānanda, suṇeyyātha tathāgatassa purisindriyañāṇāni <alternatives line="296" extra="" separator="false"><alternative source-abbr="vri" source="vipassana research institut">vibhajissāmī’’ti</alternative><alternative source-abbr="sī." source="sri lanka">vibhajantassā’’ti</alternative><alternative source-abbr="syā." source="thai">vibhajantassā’’ti</alternative><alternative source-abbr="pī." source="pali text society">vibhajantassā’’ti</alternative></alternatives> ?</paragraph>
    <paragraph line="113">‘‘Etassa, bhagavā, kālo; etassa, sugata, kālo yaṃ bhagavā purisindriyañāṇāni vibhajeyya. Bhagavato sutvā bhikkhū dhāressantī’’ti. ‘‘Tenahānanda, suṇāhi, sādhukaṃ manasi karohi; bhāsissāmī’’ti. ‘‘Evaṃ, bhante’’ti kho āyasmā ānando bhagavato paccassosi. Bhagavā etadavoca –</paragraph>
    <paragraph line="114">‘‘Idhāhaṃ, ānanda, ekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa kusalā dhammā antarahitā, akusalā dhammā sammukhībhūtā <pageBreak edition="Myanmar" number="2.0354" />. Atthi ca khvassa kusalamūlaṃ asamucchinnaṃ, tamhā tassa kusalā kusalaṃ pātubhavissati. Evamayaṃ puggalo āyatiṃ aparihānadhammo bhavissatī’ti. Seyyathāpi, ānanda, bījāni akhaṇḍāni apūtīni avātātapahatāni sāradāni sukhasayitāni sukhette suparikammakatāya bhūmiyā nikkhittāni. Jāneyyāsi tvaṃ, ānanda, imāni bījāni vuddhiṃ virūḷhiṃ vepullaṃ āpajjissantī’’ti? ‘‘Evaṃ, bhante’’. ‘‘Evamevaṃ kho ahaṃ, ānanda, idhekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā <pageBreak edition="Pali Text Society" number="3.0405" /> akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa kusalā dhammā antarahitā, akusalā dhammā <pageBreak edition="Thai" number="3.0453" /> sammukhībhūtā. Atthi ca khvassa kusalamūlaṃ asamucchinnaṃ, tamhā tassa kusalā kusalaṃ pātubhavissati. Evamayaṃ puggalo āyatiṃ aparihānadhammo bhavissatī’ti. Evampi kho, ānanda, tathāgatassa purisapuggalo cetasā ceto paricca vidito hoti. Evampi kho, ānanda, tathāgatassa purisindriyañāṇaṃ cetasā ceto paricca viditaṃ hoti. Evampi kho, ānanda, tathāgatassa āyatiṃ dhammasamuppādo cetasā ceto paricca vidito hoti.</paragraph>
    <paragraph line="115">‘‘Idha panāhaṃ, ānanda, ekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena <pageBreak edition="Vipassana Research Institut" number="2.0110" /> evaṃ cetasā ceto paricca pajānāmi – ‘imassa kho puggalassa akusalā dhammā antarahitā, kusalā dhammā sammukhībhūtā. Atthi ca khvassa akusalamūlaṃ asamucchinnaṃ, tamhā tassa akusalā akusalaṃ pātubhavissati. Evamayaṃ puggalo āyatiṃ parihānadhammo bhavissatī’ti. Seyyathāpi, ānanda, bījāni akhaṇḍāni apūtīni avātātapahatāni sāradāni sukhasayitāni puthusilāya nikkhittāni. Jāneyyāsi tvaṃ, ānanda, nayimāni bījāni vuddhiṃ virūḷhiṃ vepullaṃ āpajjissantī’’ti? ‘‘Evaṃ, bhante’’. ‘‘Evamevaṃ kho ahaṃ, ānanda, idhekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa akusalā dhammā antarahitā, kusalā dhammā sammukhībhūtā. Atthi <pageBreak edition="Thai" number="3.0454" /> ca khvassa akusalamūlaṃ asamucchinnaṃ, tamhā tassa akusalā akusalaṃ pātubhavissati <pageBreak edition="Myanmar" number="2.0355" />. Evamayaṃ puggalo āyatiṃ <pageBreak edition="Pali Text Society" number="3.0406" /> parihānadhammo bhavissatī’ti. Evampi kho, ānanda, tathāgatassa purisapuggalo cetasā ceto paricca vidito hoti. Evampi kho, ānanda, tathāgatassa purisindriyañāṇaṃ cetasā ceto paricca viditaṃ hoti. Evampi kho, ānanda, tathāgatassa āyatiṃ dhammasamuppādo cetasā ceto paricca vidito hoti.</paragraph>
    <paragraph line="116">‘‘Idha panāhaṃ, ānanda, ekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘natthi imassa puggalassa vālaggakoṭinittudanamattopi sukko dhammo, samannāgatoyaṃ puggalo ekantakāḷakehi akusalehi dhammehi, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjissatī’ti. Seyyathāpi, ānanda, bījāni khaṇḍāni pūtīni vātātapahatāni sukhette suparikammakatāya bhūmiyā nikkhittāni. Jāneyyāsi tvaṃ, ānanda, nayimāni bījāni vuddhiṃ virūḷhiṃ vepullaṃ āpajjissantī’’ti? ‘‘Evaṃ, bhante’’. ‘‘Evamevaṃ kho ahaṃ, ānanda, idhekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘natthi imassa puggalassa vālaggakoṭinittudanamattopi sukko dhammo, samannāgatoyaṃ puggalo ekantakāḷakehi akusalehi dhammehi, kāyassa bhedā paraṃ <pageBreak edition="Thai" number="3.0455" /> maraṇā apāyaṃ duggatiṃ vinipātaṃ nirayaṃ <pageBreak edition="Vipassana Research Institut" number="2.0111" /> upapajjissatī’ti. Evampi kho, ānanda, tathāgatassa purisapuggalo cetasā ceto paricca vidito hoti. Evampi kho, ānanda, tathāgatassa purisindriyañāṇaṃ cetasā ceto paricca viditaṃ hoti. Evampi kho, ānanda, tathāgatassa āyatiṃ dhammasamuppādo cetasā ceto paricca vidito hotī’’ti.</paragraph>
    <paragraph line="117">Evaṃ vutte āyasmā ānando bhagavantaṃ etadavoca – ‘‘sakkā <pageBreak edition="Pali Text Society" number="3.0407" /> nu kho, bhante, imesaṃ tiṇṇaṃ puggalānaṃ aparepi tayo puggalā sappaṭibhāgā paññāpetu’’nti? ‘‘Sakkā, ānandā’’ti bhagavā avoca – ‘‘idhāhaṃ, ānanda, ekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa kusalā dhammā antarahitā, akusalā dhammā sammukhībhūtā. Atthi ca khvassa kusalamūlaṃ <pageBreak edition="Myanmar" number="2.0356" /> asamucchinnaṃ, tampi sabbena sabbaṃ samugghātaṃ gacchati. Evamayaṃ puggalo āyatiṃ parihānadhammo bhavissatī’ti. Seyyathāpi, ānanda, aṅgārāni ādittāni sampajjalitāni sajotibhūtāni puthusilāya nikkhittāni. Jāneyyāsi tvaṃ, ānanda, nayimāni aṅgārāni vuddhiṃ virūḷhiṃ vepullaṃ āpajjissantī’’ti? ‘‘Evaṃ, bhante’’. ‘‘Seyyathāpi vā pana, ānanda, <alternatives line="307" extra="" separator="false"><alternative source-abbr="vri" source="vipassana research institut">sāyanhasamayaṃ</alternative><alternative source-abbr="syā." source="thai">sāyanhasamaye</alternative><alternative source-abbr="ka." source="cambodian">sāyanhasamaye</alternative></alternatives>  sūriye ogacchante, jāneyyāsi tvaṃ, ānanda, āloko antaradhāyissati andhakāro pātubhavissatī’’ti? ‘‘Evaṃ, bhante’’. ‘‘Seyyathāpi <pageBreak edition="Thai" number="3.0456" /> vā, panānanda, abhido addharattaṃ bhattakālasamaye, jāneyyāsi tvaṃ, ānanda, āloko antarahito andhakāro pātubhūto’’ti? ‘‘Evaṃ, bhante’’. ‘‘Evamevaṃ kho ahaṃ, ānanda, idhekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa kusalā dhammā antarahitā, akusalā dhammā sammukhībhūtā. Atthi ca khvassa kusalamūlaṃ asamucchinnaṃ, tampi sabbena sabbaṃ samugghātaṃ gacchati. Evamayaṃ puggalo āyatiṃ parihānadhammo bhavissatī’ti. Evampi kho, ānanda, tathāgatassa purisapuggalo cetasā ceto paricca vidito hoti. Evampi kho, ānanda, tathāgatassa <pageBreak edition="Pali Text Society" number="3.0408" /> purisindriyañāṇaṃ cetasā ceto paricca viditaṃ hoti. Evampi kho, ānanda, tathāgatassa āyatiṃ dhammasamuppādo cetasā ceto paricca vidito hoti.</paragraph>
    <paragraph line="118">‘‘Idha <pageBreak edition="Vipassana Research Institut" number="2.0112" /> panāhaṃ, ānanda, ekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa akusalā dhammā antarahitā, kusalā dhammā sammukhībhūtā. Atthi ca khvassa akusalamūlaṃ asamucchinnaṃ, tampi sabbena sabbaṃ samugghātaṃ gacchati. Evamayaṃ puggalo āyatiṃ aparihānadhammo bhavissatī’ti. Seyyathāpi, ānanda, aṅgārāni ādittāni sampajjalitāni sajotibhūtāni sukkhe tiṇapuñje vā <pageBreak edition="Thai" number="3.0457" /> kaṭṭhapuñje vā nikkhittāni. Jāneyyāsi tvaṃ, ānanda, imāni aṅgārāni vuḍḍhiṃ virūḷhiṃ vepullaṃ āpajjissantī’’ti? ‘‘Evaṃ, bhante’’. ‘‘Seyyathāpi vā <pageBreak edition="Myanmar" number="2.0357" /> panānanda, rattiyā paccūsasamayaṃ <note>rattipaccūsasamaye (ka.)</note> sūriye uggacchante, jāneyyāsi tvaṃ, ānanda, andhakāro antaradhāyissati, āloko pātubhavissatī’’ti? ‘‘Evaṃ, bhante’’. ‘‘Seyyathāpi vā panānanda, abhido majjhanhike bhattakālasamaye, jāneyyāsi tvaṃ, ānanda, andhakāro antarahito āloko pātubhūto’’ti? ‘‘Evaṃ, bhante’’. ‘‘Evamevaṃ kho ahaṃ, ānanda, idhekaccaṃ puggalaṃ evaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘imassa kho puggalassa akusalā dhammā antarahitā, kusalā dhammā sammukhībhūtā. Atthi ca khvassa akusalamūlaṃ asamucchinnaṃ, tampi sabbena sabbaṃ samugghātaṃ gacchati. Evamayaṃ puggalo āyatiṃ aparihānadhammo bhavissatī’ti. Evampi kho, ānanda, tathāgatassa purisapuggalo cetasā ceto paricca vidito hoti. Evampi kho, ānanda, tathāgatassa purisindriyañāṇaṃ cetasā ceto paricca <pageBreak edition="Pali Text Society" number="3.0409" /> viditaṃ hoti. Evampi kho, ānanda, tathāgatassa āyatiṃ dhammasamuppādo cetasā ceto paricca vidito hoti.</paragraph>
    <paragraph line="119">‘‘Idha panāhaṃ, ānanda, ekaccaṃ puggalaṃ cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘natthi imassa <pageBreak edition="Thai" number="3.0458" /> puggalassa vālaggakoṭinittudanamattopi akusalo dhammo, samannāgatoyaṃ puggalo ekantasukkehi anavajjehi dhammehi, diṭṭheva dhamme parinibbāyissatī’ti. Seyyathāpi, ānanda, aṅgārāni sītāni nibbutāni sukkhe tiṇapuñje vā kaṭṭhapuñje vā nikkhittāni. Jāneyyāsi tvaṃ, ānanda, nayimāni aṅgārāni vuḍḍhiṃ virūḷhiṃ vepullaṃ āpajjissantī’’ti? ‘‘Evaṃ, bhante’’. ‘‘Evamevaṃ kho ahaṃ, ānanda, idhekaccaṃ puggalaṃ evaṃ <pageBreak edition="Vipassana Research Institut" number="2.0113" /> cetasā ceto paricca pajānāmi – ‘imassa kho puggalassa vijjamānā kusalāpi dhammā akusalāpi dhammā’ti. Tamenaṃ aparena samayena evaṃ cetasā ceto paricca pajānāmi – ‘natthi imassa puggalassa vālaggakoṭinittudanamattopi akusalo dhammo, samannāgatoyaṃ puggalo ekantasukkehi anavajjehi dhammehi, diṭṭheva dhamme parinibbāyissatī’ti. Evampi kho, ānanda, tathāgatassa purisapuggalo cetasā ceto paricca vidito hoti. Evampi kho, ānanda, tathāgatassa purisindriyañāṇaṃ <pageBreak edition="Myanmar" number="2.0358" /> cetasā ceto paricca viditaṃ hoti. Evampi kho, ānanda, tathāgatassa āyatiṃ dhammasamuppādo cetasā ceto paricca vidito hoti.</paragraph>
    <paragraph line="120">‘‘Tatrānanda, ye te purimā tayo puggalā tesaṃ tiṇṇaṃ puggalānaṃ eko aparihānadhammo, eko parihānadhammo, eko āpāyiko nerayiko. Tatrānanda, yeme pacchimā tayo puggalā imesaṃ tiṇṇaṃ puggalānaṃ eko parihānadhammo, eko aparihānadhammo, eko parinibbānadhammo’’ti. Aṭṭhamaṃ.</paragraph>
    <subhead line="121">9. Nibbedhikasuttaṃ</subhead>
    <paragraph line="122" number="63"> ‘‘Nibbedhikapariyāyaṃ <pageBreak edition="Pali Text Society" number="3.0410" /> vo, bhikkhave, dhammapariyāyaṃ desessāmi. Taṃ <pageBreak edition="Thai" number="3.0459" /> suṇātha, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ. Bhagavā etadavoca –</paragraph>
    <paragraph line="123">‘‘Katamo ca so, bhikkhave, nibbedhikapariyāyo dhammapariyāyo? Kāmā, bhikkhave, veditabbā, kāmānaṃ nidānasambhavo veditabbo, kāmānaṃ vemattatā veditabbā, kāmānaṃ vipāko veditabbo, <alternatives line="325" extra=" evaṃ vedanānirodho-iccādīsupi" separator="false"><alternative source-abbr="vri" source="vipassana research institut">kāmanirodho</alternative><alternative source-abbr="ka." source="cambodian">kāmānaṃ nirodho</alternative></alternatives>  veditabbo, <alternatives line="334" extra=" evaṃ vedanānirodhagāminī-iccādīsupi" separator="false"><alternative source-abbr="vri" source="vipassana research institut">kāmanirodhagāminī</alternative><alternative source-abbr="ka." source="cambodian">kāmānaṃ nirodhagāminī</alternative></alternatives>  paṭipadā veditabbā.</paragraph>
    <paragraph line="124">‘‘Vedanā, bhikkhave, veditabbā, vedanānaṃ nidānasambhavo veditabbo, vedanānaṃ vemattatā veditabbā, vedanānaṃ vipāko veditabbo, vedanānirodho veditabbo, vedanānirodhagāminī paṭipadā veditabbā.</paragraph>
    <paragraph line="125">‘‘Saññā, bhikkhave, veditabbā, saññānaṃ nidānasambhavo veditabbo, saññānaṃ vemattatā veditabbā <pageBreak edition="Vipassana Research Institut" number="2.0114" />, saññānaṃ vipāko veditabbo, saññānirodho veditabbo, saññānirodhagāminī paṭipadā veditabbā.</paragraph>
    <paragraph line="126">‘‘Āsavā, bhikkhave, veditabbā, āsavānaṃ nidānasambhavo veditabbo, āsavānaṃ vemattatā veditabbā, āsavānaṃ vipāko veditabbo, āsavanirodho veditabbo, āsavanirodhagāminī paṭipadā veditabbā.</paragraph>
    <paragraph line="127">‘‘Kammaṃ <pageBreak edition="Myanmar" number="2.0359" />, bhikkhave, veditabbaṃ, kammānaṃ nidānasambhavo veditabbo, kammānaṃ vemattatā veditabbā, kammānaṃ vipāko veditabbo, kammanirodho veditabbo, kammanirodhagāminī paṭipadā veditabbā.</paragraph>
    <paragraph line="128">‘‘Dukkhaṃ, bhikkhave, veditabbaṃ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbā.</paragraph>
    <paragraph line="129">‘‘‘Kāmā, bhikkhave, veditabbā, kāmānaṃ nidānasambhavo veditabbo, kāmānaṃ <pageBreak edition="Thai" number="3.0460" /> vemattatā veditabbā, kāmānaṃ vipāko <pageBreak edition="Pali Text Society" number="3.0411" /> veditabbo, kāmanirodho veditabbo, kāmanirodhagāminī paṭipadā veditabbā’ti, iti kho panetaṃ vuttaṃ. Kiñcetaṃ paṭicca vuttaṃ <note>ma. ni. 1.166; saṃ. ni. 4.268</note>? Pañcime, bhikkhave, kāmaguṇā – cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. Api ca kho, bhikkhave, <alternatives line="346" extra="" separator="false"><alternative source-abbr="vri" source="vipassana research institut">nete kāmā kāmaguṇā nāmete</alternative><alternative source-abbr="ka." source="cambodian">te kāmaguṇā nāma nete kāmā</alternative></alternatives>  ariyassa vinaye vuccanti –</paragraph>
    <gatha1 line="130"><note>kathā. 514</note> ‘‘Saṅkapparāgo purisassa kāmo,</gatha1>
    <gatha2 line="131"><alternatives line="358" extra="" separator="false"><alternative source-abbr="vri" source="vipassana research institut">Nete</alternative><alternative source-abbr="syā." source="thai">na te</alternative></alternatives>  kāmā yāni citrāni loke;</gatha2>
    <gatha3 line="132">Saṅkapparāgo purisassa kāmo,</gatha3>
    <gatha2 line="133">Tiṭṭhanti citrāni tatheva loke;</gatha2>
    <gathalast line="134">Athettha dhīrā vinayanti chanda’’nti.</gathalast>
    <paragraph line="135">‘‘Katamo <pageBreak edition="Vipassana Research Institut" number="2.0115" /> ca, bhikkhave, kāmānaṃ nidānasambhavo? Phasso, bhikkhave, kāmānaṃ nidānasambhavo.</paragraph>
    <paragraph line="136">‘‘Katamā ca, bhikkhave, kāmānaṃ vemattatā? Añño, bhikkhave, kāmo rūpesu, añño kāmo saddesu, añño kāmo gandhesu, añño kāmo rasesu, añño kāmo phoṭṭhabbesu. Ayaṃ vuccati, bhikkhave, kāmānaṃ vemattatā.</paragraph>
    <paragraph line="137">‘‘Katamo <pageBreak edition="Myanmar" number="2.0360" /> ca, bhikkhave, kāmānaṃ vipāko? Yaṃ kho, bhikkhave, kāmayamāno tajjaṃ tajjaṃ attabhāvaṃ abhinibbatteti <pageBreak edition="Thai" number="3.0461" /> puññabhāgiyaṃ vā apuññabhāgiyaṃ vā, ayaṃ vuccati, bhikkhave, kāmānaṃ vipāko.</paragraph>
    <paragraph line="138">‘‘Katamo ca, bhikkhave, kāmanirodho? <alternatives line="367" extra="" separator="false"><alternative source-abbr="vri" source="vipassana research institut">Phassanirodho</alternative><alternative source-abbr="syā." source="thai">phassanirodhā</alternative></alternatives> , bhikkhave, kāmanirodho. Ayameva ariyo aṭṭhaṅgiko maggo kāmanirodhagāminī paṭipadā, seyyathidaṃ – sammādiṭṭhi, sammāsaṅkappo, sammāvācā, sammākammanto <pageBreak edition="Pali Text Society" number="3.0412" />, sammāājīvo, sammāvāyāmo, sammāsati, sammāsamādhi.</paragraph>
    <paragraph line="139">‘‘Yato <alternatives line="376" extra="" separator="false"><alternative source-abbr="vri" source="vipassana research institut">kho</alternative><alternative source-abbr="bahūsu" source="bahūsu">yato ca kho</alternative></alternatives> , bhikkhave, ariyasāvako evaṃ kāme pajānāti, evaṃ kāmānaṃ nidānasambhavaṃ pajānāti, evaṃ kāmānaṃ vemattataṃ pajānāti, evaṃ kāmānaṃ vipākaṃ pajānāti, evaṃ kāmanirodhaṃ pajānāti, evaṃ kāmanirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti kāmanirodhaṃ. Kāmā, bhikkhave, veditabbā…pe… kāmanirodhagāminī <note>sabbatthapi evameva dissati</note> paṭipadā veditabbāti, iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="140">‘‘Vedanā, bhikkhave, veditabbā…pe… vedanānirodhagāminī paṭipadā veditabbāti, iti kho panetaṃ vuttaṃ. Kiñcetaṃ paṭicca vuttaṃ? Tisso imā, bhikkhave, vedanā – sukhā vedanā, dukkhā vedanā, adukkhamasukhā vedanā.</paragraph>
    <paragraph line="141">‘‘Katamo ca, bhikkhave, vedanānaṃ nidānasambhavo? Phasso, bhikkhave, vedanānaṃ nidānasambhavo.</paragraph>
    <paragraph line="142">‘‘Katamā <pageBreak edition="Vipassana Research Institut" number="2.0116" /> ca, bhikkhave, vedanānaṃ vemattatā? Atthi, bhikkhave, sāmisā sukhā vedanā, atthi nirāmisā sukhā vedanā, atthi sāmisā dukkhā vedanā, atthi nirāmisā dukkhā vedanā, atthi sāmisā adukkhamasukhā vedanā, atthi nirāmisā adukkhamasukhā vedanā. Ayaṃ vuccati, bhikkhave, vedanānaṃ vemattatā.</paragraph>
    <paragraph line="143">‘‘Katamo ca, bhikkhave, vedanānaṃ vipāko <pageBreak edition="Thai" number="3.0462" />? Yaṃ kho, bhikkhave, <alternatives line="388" extra=" a. ni. 4.233" separator="false"><alternative source-abbr="vri" source="vipassana research institut">vediyamāno</alternative><alternative source-abbr="syā." source="thai">vedayamāno</alternative><alternative source-abbr="kaṃ." source="kaṃ.">vedayamāno</alternative></alternatives>  tajjaṃ tajjaṃ attabhāvaṃ abhinibbatteti puññabhāgiyaṃ vā apuññabhāgiyaṃ vā, ayaṃ vuccati, bhikkhave, vedanānaṃ vipāko.</paragraph>
    <paragraph line="144">‘‘Katamo <pageBreak edition="Myanmar" number="2.0361" /> ca, bhikkhave, vedanānirodho? <alternatives line="398" extra="" separator="false"><alternative source-abbr="vri" source="vipassana research institut">Phassanirodho</alternative><alternative source-abbr="syā." source="thai">phassanirodhā</alternative><alternative source-abbr="kaṃ." source="kaṃ.">phassanirodhā</alternative><alternative source-abbr="ka." source="cambodian">phassanirodhā</alternative></alternatives> , bhikkhave, vedanānirodho. Ayameva ariyo aṭṭhaṅgiko maggo vedanānirodhagāminī paṭipadā, seyyathidaṃ – sammādiṭṭhi…pe… sammāsamādhi.</paragraph>
    <paragraph line="145">‘‘Yato kho, bhikkhave, ariyasāvako evaṃ vedanaṃ pajānāti, evaṃ vedanānaṃ nidānasambhavaṃ pajānāti, evaṃ vedanānaṃ <pageBreak edition="Pali Text Society" number="3.0413" /> vemattataṃ pajānāti, evaṃ vedanānaṃ vipākaṃ pajānāti, evaṃ vedanānirodhaṃ pajānāti, evaṃ vedanānirodhagāminiṃ paṭipadaṃ pajānāti. So imaṃ nibbedhikaṃ brahmacariyaṃ pajānāti vedanānirodhaṃ. Vedanā, bhikkhave, veditabbā…pe… vedanānirodhagāminī paṭipadā veditabbāti, iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="146">‘‘Saññā, bhikkhave, veditabbā…pe… saññānirodhagāminī paṭipadā veditabbāti, iti kho panetaṃ vuttaṃ. Kiñcetaṃ paṭicca vuttaṃ? Chayimā, bhikkhave, saññā – rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā.</paragraph>
    <paragraph line="147">‘‘Katamo ca, bhikkhave, saññānaṃ nidānasambhavo? Phasso, bhikkhave, saññānaṃ nidānasambhavo.</paragraph>
    <paragraph line="148">‘‘Katamā ca, bhikkhave, saññānaṃ vemattatā? Aññā, bhikkhave, saññā rūpesu, aññā <pageBreak edition="Vipassana Research Institut" number="2.0117" /> <alternatives line="409" extra=" evaṃ sesesupi" separator="false"><alternative source-abbr="vri" source="vipassana research institut">saññā saddesu</alternative><alternative source-abbr="ka." source="cambodian">aññā bhikkhave rūpesu saññā aññā saddesu saññā</alternative></alternatives> , aññā saññā gandhesu, aññā saññā rasesu, aññā saññā phoṭṭhabbesu, aññā saññā dhammesu <pageBreak edition="Thai" number="3.0463" />. Ayaṃ vuccati, bhikkhave, saññānaṃ vemattatā.</paragraph>
    <paragraph line="149">‘‘Katamo ca, bhikkhave, saññānaṃ vipāko? <alternatives line="418" extra="" separator="true"><alternative source-abbr="vri" source="vipassana research institut">Vohāravepakkaṃ</alternative><alternative source-abbr="syā." source="thai">vohāravepakkāhaṃ</alternative><alternative source-abbr="pī." source="pali text society">vohāravepakkāhaṃ</alternative><alternative source-abbr="sī." source="sri lanka">vohārapakkāhaṃ</alternative></alternatives> , bhikkhave, <alternatives line="429" extra="" separator="false"><alternative source-abbr="vri" source="vipassana research institut">saññaṃ</alternative><alternative source-abbr="syā." source="thai">saññā</alternative><alternative source-abbr="pī." source="pali text society">saññā</alternative></alternatives>  vadāmi. Yathā yathā naṃ sañjānāti tathā tathā voharati, evaṃ saññī <alternatives line="439" extra="" separator="false"><alternative source-abbr="vri" source="vipassana research institut">ahosinti</alternative><alternative source-abbr="ka." source="cambodian">ahosīti</alternative></alternatives> . Ayaṃ vuccati, bhikkhave, saññānaṃ vipāko.</paragraph>
    <paragraph line="150">‘‘Katamo ca, bhikkhave, saññānirodho? <alternatives line="448" extra="" separator="false"><alternative source-abbr="vri" source="vipassana research institut">Phassanirodho</alternative><alternative source-abbr="syā." source="thai">phassanirodhā</alternative><alternative source-abbr="ka." source="cambodian">phassanirodhā</alternative></alternatives>,  bhikkhave, saññānirodho. Ayameva ariyo aṭṭhaṅgiko maggo saññānirodhagāminī paṭipadā, seyyathidaṃ – sammādiṭṭhi…pe… sammāsamādhi.</paragraph>
    <paragraph line="151">‘‘Yato <pageBreak edition="Myanmar" number="2.0362" /> kho, bhikkhave, ariyasāvako evaṃ saññaṃ pajānāti, evaṃ saññānaṃ nidānasambhavaṃ pajānāti, evaṃ saññānaṃ vemattataṃ <pageBreak edition="Pali Text Society" number="3.0414" /> pajānāti, evaṃ saññānaṃ vipākaṃ pajānāti, evaṃ saññānirodhaṃ pajānāti, evaṃ saññānirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti saññānirodhaṃ. Saññā, bhikkhave, veditabbā…pe… saññānirodhagāminī paṭipadā veditabbāti. Iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="152">‘‘Āsavā, bhikkhave, veditabbā…pe… āsavanirodhagāminī <note>sabbatthapi evameva dissati</note> paṭipadā veditabbāti, iti kho panetaṃ vuttaṃ. Kiñcetaṃ paṭicca vuttaṃ? Tayome, bhikkhave, āsavā – kāmāsavo, bhavāsavo, avijjāsavo.</paragraph>
    <paragraph line="153">‘‘Katamo ca, bhikkhave, āsavānaṃ nidānasambhavo? Avijjā, bhikkhave, āsavānaṃ nidānasambhavo.</paragraph>
    <paragraph line="154">‘‘Katamā ca, bhikkhave, āsavānaṃ vemattatā? Atthi, bhikkhave, āsavā <alternatives line="461" extra="" separator="false"><alternative source-abbr="vri" source="vipassana research institut">nirayagamanīyā</alternative><alternative source-abbr="sī." source="sri lanka">nirayagāminiyā</alternative><alternative source-abbr="ka." source="cambodian">nirayagāminiyā</alternative></alternatives> , atthi āsavā tiracchānayonigamanīyā, atthi āsavā pettivisayagamanīyā, atthi āsavā manussalokagamanīyā, atthi āsavā <pageBreak edition="Thai" number="3.0464" /> devalokagamanīyā. Ayaṃ vuccati, bhikkhave, āsavānaṃ vemattatā.</paragraph>
    <paragraph line="155">‘‘Katamo <pageBreak edition="Vipassana Research Institut" number="2.0118" /> ca, bhikkhave, āsavānaṃ vipāko? Yaṃ kho, bhikkhave, avijjāgato tajjaṃ tajjaṃ attabhāvaṃ abhinibbatteti puññabhāgiyaṃ vā apuññabhāgiyaṃ vā, ayaṃ vuccati, bhikkhave, āsavānaṃ vipāko.</paragraph>
    <paragraph line="156">‘‘Katamo ca, bhikkhave, āsavanirodho? Avijjānirodho, bhikkhave, āsavanirodho. Ayameva ariyo aṭṭhaṅgiko maggo āsavanirodhagāminī <note>sabbatthapi evameva dissati</note> paṭipadā, seyyathidaṃ – sammādiṭṭhi…pe… sammāsamādhi.</paragraph>
    <paragraph line="157">‘‘Yato kho, bhikkhave, ariyasāvako evaṃ āsave pajānāti, evaṃ āsavānaṃ nidānasambhavaṃ pajānāti, evaṃ āsavānaṃ vemattataṃ pajānāti, evaṃ āsavānaṃ vipākaṃ pajānāti, evaṃ āsavānaṃ nirodhaṃ pajānāti, evaṃ āsavānaṃ nirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti āsavanirodhaṃ. Āsavā <pageBreak edition="Pali Text Society" number="3.0415" />, bhikkhave, veditabbā…pe… āsavanirodhagāminī <pageBreak edition="Myanmar" number="2.0363" /><note>sabbatthapi evameva dissati</note> paṭipadā veditabbāti. Iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="158">‘‘Kammaṃ, bhikkhave, veditabbaṃ…pe… kammanirodhagāminī <note>sabbatthapi evameva dissati</note> paṭipadā veditabbāti, iti kho panetaṃ vuttaṃ. Kiñcetaṃ paṭicca vuttaṃ? <note>kathā. 539</note> Cetanāhaṃ, bhikkhave, kammaṃ vadāmi. Cetayitvā kammaṃ karoti – kāyena vācāya manasā.</paragraph>
    <paragraph line="159">‘‘Katamo ca, bhikkhave, kammānaṃ nidānasambhavo? Phasso, bhikkhave, kammānaṃ nidānasambhavo.</paragraph>
    <paragraph line="160">‘‘Katamā ca, bhikkhave, kammānaṃ vemattatā? Atthi, bhikkhave, kammaṃ nirayavedanīyaṃ, atthi kammaṃ tiracchānayonivedanīyaṃ, atthi kammaṃ pettivisayavedanīyaṃ, atthi kammaṃ manussalokavedanīyaṃ, atthi kammaṃ devalokavedanīyaṃ <pageBreak edition="Thai" number="3.0465" />. Ayaṃ vuccati, bhikkhave, kammānaṃ vemattatā.</paragraph>
    <paragraph line="161">‘‘Katamo ca, bhikkhave, kammānaṃ vipāko? <alternatives line="483" extra="" separator="false"><alternative source-abbr="vri" source="vipassana research institut">Tividhāhaṃ</alternative><alternative source-abbr="ka." source="cambodian">imāhaṃ</alternative></alternatives> , bhikkhave, kammānaṃ vipākaṃ vadāmi <pageBreak edition="Vipassana Research Institut" number="2.0119" /> – <alternatives line="492" extra="" separator="false"><alternative source-abbr="vri" source="vipassana research institut">diṭṭheva</alternative><alternative source-abbr="sī." source="sri lanka">diṭṭhe vā</alternative></alternatives>  dhamme, <alternatives line="501" extra=", ma. ni. 3.303 pāḷiyā tadatthavaṇṇanāya ca saṃsaddetabbaṃ" separator="true"><alternative source-abbr="vri" source="vipassana research institut">upapajje vā</alternative><alternative source-abbr="ka." source="cambodian">upapajjaṃ vā</alternative><alternative source-abbr="sī." source="sri lanka">upapajjaṃ vā</alternative><alternative source-abbr="a." source="a.">upapajjaṃ vā</alternative><alternative source-abbr="ni." source="ni.">upapajjaṃ vā</alternative><alternative source-abbr="10.217" source="10.217">upapajjaṃ vā</alternative><alternative source-abbr="?" source="unknown">upapajja vā</alternative></alternatives> , apare vā pariyāye. Ayaṃ vuccati, bhikkhave, kammānaṃ vipāko.</paragraph>
    <paragraph line="162">‘‘Katamo ca, bhikkhave, kammanirodho? <alternatives line="515" extra="" separator="false"><alternative source-abbr="vri" source="vipassana research institut">Phassanirodho</alternative><alternative source-abbr="ka." source="cambodian">phassanirodhā</alternative><alternative source-abbr="sī." source="sri lanka">phassanirodhā</alternative><alternative source-abbr="syā." source="thai">phassanirodhā</alternative><alternative source-abbr="ka." source="cambodian">phassanirodhā</alternative></alternatives>,  bhikkhave, kammanirodho. Ayameva ariyo aṭṭhaṅgiko maggo kammanirodhagāminī <note>sabbatthapi evameva dissati</note> paṭipadā, seyyathidaṃ – sammādiṭṭhi…pe… sammāsamādhi.</paragraph>
    <paragraph line="163">‘‘Yato kho, bhikkhave, ariyasāvako evaṃ kammaṃ pajānāti, evaṃ kammānaṃ nidānasambhavaṃ pajānāti, evaṃ kammānaṃ vemattataṃ pajānāti, evaṃ kammānaṃ vipākaṃ pajānāti, evaṃ kammanirodhaṃ pajānāti, evaṃ kammanirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti kammanirodhaṃ. Kammaṃ, bhikkhave, veditabbaṃ…pe… kammanirodhagāminī paṭipadā <pageBreak edition="Pali Text Society" number="3.0416" /> veditabbāti, iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="164">‘‘Dukkhaṃ, bhikkhave, veditabbaṃ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbāti. Iti kho panetaṃ vuttaṃ <pageBreak edition="Myanmar" number="2.0364" />, kiñcetaṃ paṭicca vuttaṃ? Jātipi dukkhā, jarāpi dukkhā, <alternatives line="530" extra="" separator="false"><alternative source-abbr="vri" source="vipassana research institut">byādhipi dukkho</alternative><alternative source-abbr="syā." source="thai">byādhipi dukkhā</alternative><alternative source-abbr="pī." source="pali text society">byādhipi dukkhā</alternative><alternative source-abbr="ka." source="cambodian">byādhipi dukkhā</alternative></alternatives> , maraṇampi dukkhaṃ, sokaparidevadukkhadomanassupāyāsāpi dukkhā, yampicchaṃ na labhati tampi dukkhaṃ, saṃkhittena <alternatives line="541" extra="" separator="false"><alternative source-abbr="vri" source="vipassana research institut">pañcupādānakkhandhā</alternative><alternative source-abbr="ka." source="cambodian">pañcupādānakkhandhāpi</alternative></alternatives>  dukkhā.</paragraph>
    <paragraph line="165">‘‘Katamo ca, bhikkhave, dukkhassa nidānasambhavo? Taṇhā, bhikkhave, dukkhassa nidānasambhavo <pageBreak edition="Thai" number="3.0466" />.</paragraph>
    <paragraph line="166">‘‘Katamā ca, bhikkhave, dukkhassa vemattatā? Atthi, bhikkhave, dukkhaṃ adhimattaṃ, atthi parittaṃ, atthi dandhavirāgi, atthi khippavirāgi. Ayaṃ vuccati, bhikkhave, dukkhassa vemattatā.</paragraph>
    <paragraph line="167">‘‘Katamo ca, bhikkhave, dukkhassa vipāko? Idha, bhikkhave, ekacco yena dukkhena abhibhūto <alternatives line="550" extra="" separator="false"><alternative source-abbr="vri" source="vipassana research institut">pariyādinnacitto</alternative><alternative source-abbr="ka." source="cambodian">pariyādiṇṇacitto</alternative></alternatives>  socati kilamati paridevati, urattāḷiṃ kandati, sammohaṃ āpajjati <pageBreak edition="Vipassana Research Institut" number="2.0120" />, yena vā pana dukkhena abhibhūto pariyādinnacitto bahiddhā pariyeṭṭhiṃ āpajjati – ‘ko <note>so na (ka.)</note> ekapadaṃ dvipadaṃ <alternatives line="567" extra="" separator="false"><alternative source-abbr="vri" source="vipassana research institut">jānāti</alternative><alternative source-abbr="ka." source="cambodian">pajānāti</alternative></alternatives>  imassa dukkhassa nirodhāyā’ti? Sammohavepakkaṃ vāhaṃ, bhikkhave, dukkhaṃ vadāmi pariyeṭṭhivepakkaṃ vā. Ayaṃ vuccati, bhikkhave, dukkhassa vipāko.</paragraph>
    <paragraph line="168">‘‘Katamo ca, bhikkhave, dukkhanirodho? <alternatives line="576" extra="" separator="false"><alternative source-abbr="vri" source="vipassana research institut">Taṇhānirodho</alternative><alternative source-abbr="ka." source="cambodian">taṇhānirodhā</alternative><alternative source-abbr="sī." source="sri lanka">taṇhānirodhā</alternative><alternative source-abbr="syā." source="thai">taṇhānirodhā</alternative><alternative source-abbr="ka." source="cambodian">taṇhānirodhā</alternative></alternatives>,  bhikkhave, dukkhanirodho. Ayameva ariyo aṭṭhaṅgiko maggo dukkhassa nirodhagāminī paṭipadā, seyyathidaṃ – sammādiṭṭhi…pe… sammāsamādhi.</paragraph>
    <paragraph line="169">‘‘Yato kho, bhikkhave, ariyasāvako evaṃ dukkhaṃ pajānāti, evaṃ <pageBreak edition="Pali Text Society" number="3.0417" /> dukkhassa nidānasambhavaṃ pajānāti, evaṃ dukkhassa vemattataṃ pajānāti, evaṃ dukkhassa vipākaṃ pajānāti, evaṃ dukkhanirodhaṃ pajānāti, evaṃ dukkhanirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti dukkhanirodhaṃ. Dukkhaṃ, bhikkhave, veditabbaṃ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbāti. Iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="170">‘‘Ayaṃ kho so, bhikkhave, nibbedhikapariyāyo dhammapariyāyo’’ti. Navamaṃ.</paragraph>
    <subhead line="171">10. Sīhanādasuttaṃ</subhead>
    <paragraph line="172" number="64"><note>ma. ni. 1.148; vibha. 760; a. ni. 10.21; paṭi. ma. 2.44</note> ‘‘Chayimāni <pageBreak edition="Thai" number="3.0467" /><pageBreak edition="Myanmar" number="2.0365" />, bhikkhave, tathāgatassa tathāgatabalāni, yehi balehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. Katamāni cha? Idha, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti. Yampi, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti, idampi, bhikkhave, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
    <paragraph line="173">‘‘Puna <pageBreak edition="Vipassana Research Institut" number="2.0121" /> caparaṃ, bhikkhave, tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāti. Yampi, bhikkhave, tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāti, idampi, bhikkhave, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
    <paragraph line="174">‘‘Puna caparaṃ, bhikkhave, tathāgato jhānavimokkhasamādhisamāpattīnaṃ <pageBreak edition="Pali Text Society" number="3.0418" /> saṃkilesaṃ vodānaṃ vuṭṭhānaṃ yathābhūtaṃ pajānāti. Yampi, bhikkhave, tathāgato…pe… idampi, bhikkhave, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
    <paragraph line="175">‘‘Puna caparaṃ, bhikkhave, tathāgato anekavihitaṃ pubbenivāsaṃ anussarati, seyyathidaṃ <pageBreak edition="Thai" number="3.0468" /> – ekampi jātiṃ, dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati. Yampi, bhikkhave, tathāgato anekavihitaṃ pubbenivāsaṃ anussarati, seyyathidaṃ – ekampi jātiṃ, dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati. Idampi, bhikkhave, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
    <paragraph line="176">‘‘Puna caparaṃ, bhikkhave, tathāgato dibbena cakkhunā visuddhena atikkantamānusakena…pe… yathākammūpage satte pajānāti. Yampi, bhikkhave, tathāgato <pageBreak edition="Myanmar" number="2.0366" /> dibbena cakkhunā visuddhena atikkantamānusakena…pe… yathākammūpage satte pajānāti, idampi, bhikkhave, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
    <paragraph line="177">‘‘Puna caparaṃ, bhikkhave, tathāgato āsavānaṃ khayā…pe… sacchikatvā upasampajja viharati. Yampi, bhikkhave, tathāgato āsavānaṃ khayā…pe… sacchikatvā upasampajja viharati, idampi, bhikkhave, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ <pageBreak edition="Thai" number="3.0469" /> paṭijānāti, parisāsu sīhanādaṃ nadati, brahmacakkaṃ pavatteti. Imāni <pageBreak edition="Pali Text Society" number="3.0419" /> kho, bhikkhave <pageBreak edition="Vipassana Research Institut" number="2.0122" />, cha tathāgatassa tathāgatabalāni, yehi balehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
    <paragraph line="178">‘‘Tatra ce, bhikkhave, pare tathāgataṃ ṭhānañca ṭhānato aṭṭhānañca aṭṭhānato yathābhūtaṃ ñāṇena upasaṅkamitvā pañhaṃ pucchanti. Yathā yathā, bhikkhave, tathāgatassa ṭhānañca ṭhānato aṭṭhānañca aṭṭhānato yathābhūtaṃ ñāṇaṃ viditaṃ tathā tathā tesaṃ tathāgato ṭhānañca ṭhānato aṭṭhānañca aṭṭhānato yathābhūtaṃ ñāṇena pañhaṃ puṭṭho byākaroti.</paragraph>
    <paragraph line="179">‘‘Tatra ce, bhikkhave, pare tathāgataṃ atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇena upasaṅkamitvā pañhaṃ pucchanti. Yathā yathā, bhikkhave, tathāgatassa atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇaṃ viditaṃ tathā tathā tesaṃ tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇena pañhaṃ puṭṭho byākaroti.</paragraph>
    <paragraph line="180">‘‘Tatra ce, bhikkhave, pare tathāgataṃ jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇena upasaṅkamitvā pañhaṃ pucchanti. Yathā yathā, bhikkhave, tathāgatassa jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇaṃ viditaṃ, tathā tathā tesaṃ tathāgato jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇena pañhaṃ puṭṭho byākaroti.</paragraph>
    <paragraph line="181">‘‘Tatra <pageBreak edition="Myanmar" number="2.0367" /> ce, bhikkhave, pare tathāgataṃ pubbenivāsānussatiṃ yathābhūtaṃ ñāṇena upasaṅkamitvā pañhaṃ pucchanti. Yathā yathā, bhikkhave, tathāgatassa pubbenivāsānussatiṃ yathābhūtaṃ ñāṇaṃ viditaṃ, tathā <pageBreak edition="Thai" number="3.0470" /> tathā tesaṃ <pageBreak edition="Pali Text Society" number="3.0420" /> tathāgato pubbenivāsānussatiṃ yathābhūtaṃ ñāṇena pañhaṃ puṭṭho byākaroti.</paragraph>
    <paragraph line="182">‘‘Tatra ce, bhikkhave, pare tathāgataṃ sattānaṃ cutūpapātaṃ yathābhūtaṃ ñāṇena upasaṅkamitvā pañhaṃ pucchanti. Yathā yathā, bhikkhave, tathāgatassa sattānaṃ cutūpapātaṃ yathābhūtaṃ ñāṇaṃ viditaṃ, tathā tathā tesaṃ tathāgato sattānaṃ cutūpapātaṃ yathābhūtaṃ ñāṇena pañhaṃ puṭṭho byākaroti.</paragraph>
    <paragraph line="183">‘‘Tatra <pageBreak edition="Vipassana Research Institut" number="2.0123" /> ce, bhikkhave, pare tathāgataṃ āsavānaṃ khayā…pe… yathābhūtaṃ ñāṇena upasaṅkamitvā pañhaṃ pucchanti. Yathā yathā, bhikkhave, tathāgatassa āsavānaṃ khayā…pe… yathābhūtaṃ ñāṇaṃ viditaṃ, tathā tathā tesaṃ tathāgato āsavānaṃ khayā…pe… yathābhūtaṃ ñāṇena pañhaṃ puṭṭho byākaroti.</paragraph>
    <paragraph line="184">‘‘Tatra, bhikkhave, <alternatives line="591" extra="" separator="true"><alternative source-abbr="vri" source="vipassana research institut">yampidaṃ</alternative><alternative source-abbr="sī." source="sri lanka">yamidaṃ</alternative><alternative source-abbr="pī." source="pali text society">yamidaṃ</alternative><alternative source-abbr="ka." source="cambodian">yadidaṃ</alternative></alternatives>  ṭhānañca ṭhānato aṭṭhānañca aṭṭhānato yathābhūtaṃ ñāṇaṃ tampi samāhitassa vadāmi no asamāhitassa. <alternatives line="602" extra="" separator="false"><alternative source-abbr="vri" source="vipassana research institut">Yampidaṃ</alternative><alternative source-abbr="ka." source="cambodian">yadidaṃ</alternative></alternatives>  atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇaṃ tampi samāhitassa vadāmi no asamāhitassa. <alternatives line="611" extra="" separator="false"><alternative source-abbr="vri" source="vipassana research institut">Yampidaṃ</alternative><alternative source-abbr="ka." source="cambodian">yadidaṃ</alternative></alternatives>  jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇaṃ tampi samāhitassa vadāmi no asamāhitassa. <alternatives line="620" extra="" separator="false"><alternative source-abbr="vri" source="vipassana research institut">Yampidaṃ</alternative><alternative source-abbr="ka." source="cambodian">yadidaṃ</alternative></alternatives>  pubbenivāsānussatiṃ yathābhūtaṃ ñāṇaṃ tampi samāhitassa vadāmi no asamāhitassa. <alternatives line="629" extra="" separator="false"><alternative source-abbr="vri" source="vipassana research institut">Yampidaṃ</alternative><alternative source-abbr="ka." source="cambodian">yadidaṃ</alternative></alternatives>  sattānaṃ cutūpapātaṃ yathābhūtaṃ ñāṇaṃ tampi samāhitassa vadāmi no asamāhitassa. <alternatives line="638" extra="" separator="false"><alternative source-abbr="vri" source="vipassana research institut">Yampidaṃ</alternative><alternative source-abbr="ka." source="cambodian">yadidaṃ</alternative></alternatives>  āsavānaṃ khayā…pe… yathābhūtaṃ ñāṇaṃ tampi samāhitassa vadāmi no asamāhitassa. Iti kho <pageBreak edition="Thai" number="3.0471" />, bhikkhave, samādhi maggo, asamādhi kummaggo’’ti. Dasamaṃ.</paragraph>
    <centered line="185">Mahāvaggo chaṭṭho. <note>paṭhamo (syā. ka.)</note></centered>
    <paragraph line="186">Tassuddānaṃ <pageBreak edition="Pali Text Society" number="3.0421" /> –</paragraph>
    <gatha1 line="187">Soṇo <pageBreak edition="Myanmar" number="2.0368" /> phagguno bhijāti, āsavā dāruhatthi ca;</gatha1>
    <gathalast line="188">Majjhe ñāṇaṃ nibbedhikaṃ, sīhanādoti te dasāti.</gathalast>
  </content>
</document>