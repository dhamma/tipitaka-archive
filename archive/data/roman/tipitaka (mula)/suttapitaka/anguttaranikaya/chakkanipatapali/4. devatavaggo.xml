<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="a. ni. 7.53; 2.134; saṃ. ni. 2.173" source-abbr="a. ni. 7.53; 2.134; saṃ. ni. 2.173"/>
    </versions>
    <normativeSource>http://tipitaka.org/romn/cscd/s0403m2.mul3.xml</normativeSource>
    <source>roman/tipitaka (mula)/suttapitaka/anguttaranikaya/chakkanipatapali/4. devatavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/chakkanipatapali</directory>
    <basename>4. devatavaggo</basename>
    <titlePath>4. Devatāvaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">4. Devatāvaggo</chapter>
    <subhead line="2">1. Sekhasuttaṃ</subhead>
    <paragraph line="3" number="31"> ‘‘Chayime <pageBreak edition="Vipassana Research Institut" number="2.0046" />, bhikkhave, dhammā sekhassa bhikkhuno parihānāya saṃvattanti. Katame cha? Kammārāmatā <pageBreak edition="Pali Text Society" number="3.0330" />, bhassārāmatā, niddārāmatā, saṅgaṇikārāmatā, indriyesu aguttadvāratā, bhojane amattaññutā – ime kho, bhikkhave, cha dhammā sekhassa bhikkhuno parihānāya saṃvattanti.</paragraph>
    <paragraph line="4">‘‘Chayime, bhikkhave, dhammā sekhassa bhikkhuno aparihānāya saṃvattanti. Katame cha? Na kammārāmatā, na bhassārāmatā, na niddārāmatā, na saṅgaṇikārāmatā, indriyesu guttadvāratā, bhojane mattaññutā – ime kho <pageBreak edition="Thai" number="3.0369" />, bhikkhave, cha dhammā sekhassa bhikkhuno aparihānāya saṃvattantī’’ti. Paṭhamaṃ.</paragraph>
    <subhead line="5">2. Paṭhamaaparihānasuttaṃ</subhead>
    <paragraph line="6" number="32"> Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ etadavoca –</paragraph>
    <paragraph line="7">‘‘Chayime, bhante, dhammā bhikkhuno aparihānāya saṃvattanti. Katame cha? Satthugāravatā, dhammagāravatā, saṅghagāravatā, sikkhāgāravatā, appamādagāravatā, <alternatives line="3" extra="" separator="false"><alternative source-abbr="vri" source="vipassana research institut">paṭisanthāragāravatā</alternative><alternative source-abbr="ka." source="cambodian">paṭisandhāragāravatā</alternative></alternatives>  – ime kho, bhante, cha dhammā bhikkhuno aparihānāya saṃvattantī’’ti. Idamavoca sā devatā. Samanuñño satthā ahosi. Atha kho sā devatā ‘‘samanuñño me satthā’’ti bhagavantaṃ abhivādetvā padakkhiṇaṃ katvā tatthevantaradhāyi.</paragraph>
    <paragraph line="8">Atha <pageBreak edition="Myanmar" number="2.0291" /><pageBreak edition="Vipassana Research Institut" number="2.0047" /> kho bhagavā tassā rattiyā accayena bhikkhū āmantesi – ‘‘imaṃ, bhikkhave, rattiṃ aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhitā kho, bhikkhave, sā devatā maṃ etadavoca – ‘chayime, bhante, dhammā bhikkhuno aparihānāya saṃvattanti. Katame cha? Satthugāravatā, dhammagāravatā, saṅghagāravatā, sikkhāgāravatā, appamādagāravatā, paṭisanthāragāravatā – ime <pageBreak edition="Pali Text Society" number="3.0331" /> kho, bhante, cha dhammā bhikkhuno aparihānāya saṃvattantī’ti. Idamavoca, bhikkhave, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
    <gatha1 line="9">‘‘Satthugaru <pageBreak edition="Thai" number="3.0370" /> dhammagaru, saṅghe ca tibbagāravo;</gatha1>
    <gatha2 line="10">Appamādagaru bhikkhu, paṭisanthāragāravo;</gatha2>
    <gathalast line="11">Abhabbo parihānāya, nibbānasseva santike’’ti. dutiyaṃ;</gathalast>
    <subhead line="12">3. Dutiyaaparihānasuttaṃ</subhead>
    <paragraph line="13" number="33"> ‘‘Imaṃ, bhikkhave, rattiṃ aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhitā kho, bhikkhave, sā devatā maṃ etadavoca – ‘chayime, bhante, dhammā bhikkhuno aparihānāya saṃvattanti. Katame cha? Satthugāravatā, dhammagāravatā, saṅghagāravatā, sikkhāgāravatā, hirigāravatā, ottappagāravatā – ime kho, bhante, cha dhammā bhikkhuno aparihānāya saṃvattantī’ti. Idamavoca, bhikkhave, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
    <gatha1 line="14">‘‘Satthugaru dhammagaru, saṅghe ca tibbagāravo;</gatha1>
    <gatha2 line="15">Hiriottappasampanno, sappatisso sagāravo;</gatha2>
    <gathalast line="16">Abhabbo parihānāya, nibbānasseva santike’’ti. tatiyaṃ;</gathalast>
    <subhead line="17">4. Mahāmoggallānasuttaṃ</subhead>
    <paragraph line="18" number="34"> Ekaṃ <pageBreak edition="Vipassana Research Institut" number="2.0048" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmato mahāmoggallānassa rahogatassa <pageBreak edition="Myanmar" number="2.0292" /> paṭisallīnassa evaṃ cetaso parivitakko udapādi – ‘‘katamesānaṃ devānaṃ evaṃ ñāṇaṃ hoti – ‘sotāpannā nāma <note>sotāpannāmhā (sī.), sotāpannāmha (syā. kaṃ. pī.)</note> avinipātadhammā niyatā sambodhiparāyaṇā’’’ti <pageBreak edition="Pali Text Society" number="3.0332" />? Tena kho pana samayena tisso nāma bhikkhu adhunākālaṅkato <pageBreak edition="Thai" number="3.0371" /> aññataraṃ brahmalokaṃ upapanno hoti. Tatrapi naṃ evaṃ jānanti – ‘‘tisso brahmā mahiddhiko mahānubhāvo’’ti.</paragraph>
    <paragraph line="19">Atha kho āyasmā mahāmoggallāno – seyyathāpi nāma balavā puriso <alternatives line="19" extra="" separator="false"><alternative source-abbr="vri" source="vipassana research institut">samiñjitaṃ</alternative><alternative source-abbr="sī." source="sri lanka">sammiñjitaṃ</alternative><alternative source-abbr="syā." source="thai">sammiñjitaṃ</alternative><alternative source-abbr="kaṃ." source="kaṃ.">sammiñjitaṃ</alternative><alternative source-abbr="pī." source="pali text society">sammiñjitaṃ</alternative></alternatives>  vā bāhaṃ pasāreyya pasāritaṃ vā bāhaṃ samiñjeyya, evamevaṃ – jetavane antarahito tasmiṃ brahmaloke pāturahosi. Addasā kho tisso brahmā āyasmantaṃ mahāmoggallānaṃ dūratova āgacchantaṃ. Disvāna āyasmantaṃ mahāmoggallānaṃ etadavoca – ‘‘ehi kho, mārisa moggallāna; <alternatives line="27" extra="" separator="false"><alternative source-abbr="vri" source="vipassana research institut">svāgataṃ</alternative><alternative source-abbr="sī." source="sri lanka">sāgataṃ</alternative></alternatives> , mārisa moggallāna; cirassaṃ kho, mārisa moggallāna; imaṃ pariyāyamakāsi, yadidaṃ idhāgamanāya. Nisīda, mārisa moggallāna, idamāsanaṃ paññatta’’nti. Nisīdi kho āyasmā mahāmoggallāno paññatte āsane. Tissopi kho brahmā āyasmantaṃ mahāmoggallānaṃ abhivādetvā ekamantaṃ nisīdi. Ekamantaṃ nisinnaṃ kho tissaṃ brahmānaṃ āyasmā mahāmoggallāno etadavoca –</paragraph>
    <paragraph line="20">‘‘Katamesānaṃ kho, tissa, devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti? ‘‘Cātumahārājikānaṃ kho, mārisa moggallāna, devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti.</paragraph>
    <paragraph line="21">‘‘Sabbesaññeva nu kho, tissa, cātumahārājikānaṃ devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti? ‘‘Na kho, mārisa moggallāna, sabbesaṃ cātumahārājikānaṃ devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’ti. Ye <pageBreak edition="Thai" number="3.0372" /> kho te, mārisa moggallāna, cātumahārājikā <pageBreak edition="Vipassana Research Institut" number="2.0049" /> devā buddhe aveccappasādena asamannāgatā dhamme aveccappasādena asamannāgatā saṅghe aveccappasādena asamannāgatā ariyakantehi sīlehi <pageBreak edition="Myanmar" number="2.0293" /> asamannāgatā na tesaṃ devānaṃ evaṃ ñāṇaṃ <pageBreak edition="Pali Text Society" number="3.0333" /> hoti – ‘sotāpannā nāma avinipātadhammā niyatā sambodhiparāyaṇā’ti. Ye ca kho te, mārisa moggallāna, cātumahārājikā devā buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā ariyakantehi sīlehi samannāgatā, tesaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti.</paragraph>
    <paragraph line="22">‘‘Cātumahārājikānaññeva nu kho, tissa, devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’ti udāhu tāvatiṃsānampi devānaṃ…pe… yāmānampi devānaṃ… tusitānampi devānaṃ… nimmānaratīnampi devānaṃ… paranimmitavasavattīnampi devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti? ‘‘Paranimmitavasavattīnampi kho, mārisa moggallāna, devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti.</paragraph>
    <paragraph line="23">‘‘Sabbesaññeva nu kho, tissa, paranimmitavasavattīnaṃ devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti? ‘‘Na kho, mārisa moggallāna, sabbesaṃ paranimmitavasavattīnaṃ devānaṃ evaṃ ñāṇaṃ hoti – ‘sotāpannā nāma avinipātadhammā niyatā <pageBreak edition="Thai" number="3.0373" /> sambodhiparāyaṇā’ti. Ye kho te, mārisa moggallāna, paranimmitavasavattī devā buddhe aveccappasādena asamannāgatā, dhamme aveccappasādena asamannāgatā, saṅghe aveccappasādena asamannāgatā, ariyakantehi sīlehi asamannāgatā, na tesaṃ devānaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’ti. Ye ca kho te, mārisa moggallāna, paranimmitavasavattī devā buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā, ariyakantehi sīlehi samannāgatā tesaṃ evaṃ ñāṇaṃ hoti – ‘sotāpannā nāma avinipātadhammā niyatā sambodhiparāyaṇā’’’ti.</paragraph>
    <paragraph line="24">Atha kho āyasmā mahāmoggallāno tissassa brahmuno bhāsitaṃ abhinanditvā anumoditvā <pageBreak edition="Vipassana Research Institut" number="2.0050" /> – ‘‘seyyathāpi nāma balavā <pageBreak edition="Pali Text Society" number="3.0334" /> puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evamevaṃ – ‘brahmaloke antarahito jetavane pāturahosī’’’ti. Catutthaṃ.</paragraph>
    <subhead line="25">5. Vijjābhāgiyasuttaṃ</subhead>
    <paragraph line="26" number="35"> ‘‘Chayime <pageBreak edition="Myanmar" number="2.0294" />, bhikkhave, dhammā vijjābhāgiyā. Katame cha? Aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā – ime kho, bhikkhave, cha dhammā vijjābhāgiyā’’ti. Pañcamaṃ.</paragraph>
    <subhead line="27">6. Vivādamūlasuttaṃ</subhead>
    <paragraph line="28" number="36"><note>dī. ni. 3.325; ma. ni. 3.44; cūḷava. 216</note> ‘‘Chayimāni, bhikkhave, vivādamūlāni. Katamāni cha? Idha, bhikkhave, bhikkhu kodhano hoti upanāhī. Yo so, bhikkhave, bhikkhu kodhano hoti upanāhī so sattharipi agāravo viharati appatisso, dhammepi agāravo <pageBreak edition="Thai" number="3.0374" /> viharati appatisso, saṅghepi agāravo viharati appatisso, sikkhāyapi na paripūrakārī hoti. Yo so, bhikkhave, bhikkhu satthari agāravo viharati appatisso, dhamme agāravo viharati appatisso, saṅghe agāravo viharati appatisso, sikkhāya na paripūrakārī so saṅghe vivādaṃ janeti, yo hoti vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṃ. Evarūpaṃ ce tumhe, bhikkhave, vivādamūlaṃ ajjhattaṃ vā bahiddhā vā samanupasseyyātha. Tatra tumhe, bhikkhave, tasseva pāpakassa vivādamūlassa pahānāya vāyameyyātha. Evarūpaṃ ce tumhe, bhikkhave, vivādamūlaṃ ajjhattaṃ vā bahiddhā vā na samanupasseyyātha, tatra tumhe, bhikkhave, tasseva pāpakassa vivādamūlassa āyatiṃ anavassavāya <pageBreak edition="Pali Text Society" number="3.0335" /> paṭipajjeyyātha. Evametassa pāpakassa vivādamūlassa pahānaṃ hoti. Evametassa pāpakassa vivādamūlassa āyatiṃ anavassavo hoti.</paragraph>
    <paragraph line="29">‘‘Puna caparaṃ, bhikkhave, bhikkhu makkhī hoti paḷāsī…pe… issukī hoti maccharī… saṭho hoti māyāvī… pāpiccho hoti micchādiṭṭhi… sandiṭṭhiparāmāsī hoti ādhānaggāhī <pageBreak edition="Vipassana Research Institut" number="2.0051" /> duppaṭinissaggī. Yo so, bhikkhave, bhikkhu sandiṭṭhiparāmāsī hoti ādhānaggāhī duppaṭinissaggī, so sattharipi agāravo viharati appatisso, dhammepi agāravo viharati appatisso, saṅghepi agāravo viharati appatisso, sikkhāyapi na paripūrakārī hoti. Yo so, bhikkhave, bhikkhu satthari agāravo <pageBreak edition="Thai" number="3.0375" /> viharati appatisso, dhamme…pe… saṅghe agāravo viharati appatisso, sikkhāya na paripūrakārī, so saṅghe vivādaṃ janeti, yo hoti vivādo bahujanāhitāya <pageBreak edition="Myanmar" number="2.0295" /> bahujanāsukhāya bahuno janassa anatthāya ahitāya dukkhāya devamanussānaṃ. Evarūpaṃ ce tumhe, bhikkhave, vivādamūlaṃ ajjhattaṃ vā bahiddhā vā samanupasseyyātha. Tatra tumhe, bhikkhave, tasseva pāpakassa vivādamūlassa pahānāya vāyameyyātha. Evarūpaṃ ce tumhe, bhikkhave, vivādamūlaṃ ajjhattaṃ vā bahiddhā vā na samanupasseyyātha. Tatra tumhe, bhikkhave, tasseva pāpakassa vivādamūlassa āyatiṃ anavassavāya paṭipajjeyyātha. Evametassa pāpakassa vivādamūlassa pahānaṃ hoti. Evametassa pāpakassa vivādamūlassa āyatiṃ anavassavo hoti. Imāni kho, bhikkhave, cha vivādamūlānī’’ti. Chaṭṭhaṃ.</paragraph>
    <subhead line="30">7. Chaḷaṅgadānasuttaṃ</subhead>
    <paragraph line="31" number="37"> Ekaṃ <pageBreak edition="Pali Text Society" number="3.0336" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena <alternatives line="38" extra="" separator="false"><alternative source-abbr="vri" source="vipassana research institut">veḷukaṇḍakī</alternative><alternative source-abbr="a. ni. 7.53; 2.134; saṃ. ni. 2.173" source="a. ni. 7.53; 2.134; saṃ. ni. 2.173">veḷukaṇḍakiyā</alternative></alternatives>  nandamātā upāsikā sāriputtamoggallānappamukhe bhikkhusaṅghe chaḷaṅgasamannāgataṃ dakkhiṇaṃ patiṭṭhāpeti. Addasā kho bhagavā dibbena cakkhunā visuddhena atikkantamānusakena veḷukaṇḍakiṃ nandamātaraṃ upāsikaṃ sāriputtamoggallānappamukhe bhikkhusaṅghe chaḷaṅgasamannāgataṃ dakkhiṇaṃ patiṭṭhāpentiṃ. Disvā bhikkhū āmantesi – ‘‘esā, bhikkhave, veḷukaṇḍakī nandamātā upāsikā sāriputtamoggallānappamukhe bhikkhusaṅghe chaḷaṅgasamannāgataṃ dakkhiṇaṃ patiṭṭhāpeti’’.</paragraph>
    <paragraph line="32">‘‘Kathañca, bhikkhave, chaḷaṅgasamannāgatā dakkhiṇā hoti? Idha, bhikkhave <pageBreak edition="Thai" number="3.0376" />, dāyakassa tīṇaṅgāni honti, paṭiggāhakānaṃ tīṇaṅgāni. Katamāni dāyakassa tīṇaṅgāni? Idha, bhikkhave, dāyako pubbeva dānā sumano hoti, dadaṃ cittaṃ pasādeti, datvā attamano hoti. Imāni dāyakassa tīṇaṅgāni.</paragraph>
    <paragraph line="33">‘‘Katamāni <pageBreak edition="Vipassana Research Institut" number="2.0052" /> paṭiggāhakānaṃ tīṇaṅgāni? Idha, bhikkhave, paṭiggāhakā vītarāgā vā honti rāgavinayāya vā paṭipannā, vītadosā vā honti dosavinayāya vā paṭipannā, vītamohā vā honti mohavinayāya vā paṭipannā. Imāni paṭiggāhakānaṃ tīṇaṅgāni. Iti dāyakassa tīṇaṅgāni, paṭiggāhakānaṃ tīṇaṅgāni. Evaṃ kho, bhikkhave, chaḷaṅgasamannāgatā dakkhiṇā hoti.</paragraph>
    <paragraph line="34">‘‘Evaṃ <pageBreak edition="Myanmar" number="2.0296" /> chaḷaṅgasamannāgatāya, bhikkhave, dakkhiṇāya na sukaraṃ puññassa pamāṇaṃ gahetuṃ – ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattatī’ti. Atha kho <alternatives line="46" extra="" separator="false"><alternative source-abbr="vri" source="vipassana research institut">asaṅkhyeyyo</alternative><alternative source-abbr="sī." source="sri lanka">asaṅkheyyo</alternative><alternative source-abbr="syā." source="thai">asaṅkheyyo</alternative><alternative source-abbr="kaṃ." source="kaṃ.">asaṅkheyyo</alternative><alternative source-abbr="pī." source="pali text society">asaṅkheyyo</alternative></alternatives>  appameyyo mahāpuññakkhandhotveva saṅkhaṃ gacchati.</paragraph>
    <paragraph line="35">‘‘Seyyathāpi, bhikkhave, mahāsamudde na sukaraṃ udakassa pamāṇaṃ <pageBreak edition="Pali Text Society" number="3.0337" /> gahetuṃ – ‘ettakāni udakāḷhakānīti vā ettakāni udakāḷhakasatānīti vā ettakāni udakāḷhakasahassānīti vā ettakāni udakāḷhakasatasahassānī’ti vā. Atha kho asaṅkhyeyyo appameyyo mahāudakakkhandhotveva saṅkhaṃ gacchati. Evamevaṃ kho, bhikkhave, evaṃ chaḷaṅgasamannāgatāya dakkhiṇāya na sukaraṃ puññassa pamāṇaṃ gahetuṃ – ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattatī’ti. Atha <pageBreak edition="Thai" number="3.0377" /> kho asaṅkhyeyyo appameyyo mahāpuññakkhandhotveva saṅkhaṃ gacchatī’’ti.</paragraph>
    <gatha1 line="36"><note>pe. va. 305 petavatthumhipi</note> ‘‘Pubbeva dānā sumano, dadaṃ cittaṃ pasādaye;</gatha1>
    <gathalast line="37">Datvā attamano hoti, esā <alternatives line="57" extra="" separator="false"><alternative source-abbr="vri" source="vipassana research institut">yaññassa</alternative><alternative source-abbr="ka." source="cambodian">puññassa</alternative></alternatives>  sampadā.</gathalast>
    <gatha1 line="38">‘‘<alternatives line="65" extra=" evaṃ anantarapadattayepi" separator="false"><alternative source-abbr="vri" source="vipassana research institut">Vītarāgā</alternative><alternative source-abbr="syā." source="thai">vītarāgo</alternative><alternative source-abbr="kaṃ." source="kaṃ.">vītarāgo</alternative><alternative source-abbr="ka." source="cambodian">vītarāgo</alternative></alternatives>  vītadosā, vītamohā anāsavā;</gatha1>
    <gathalast line="39">Khettaṃ yaññassa sampannaṃ, saññatā <alternatives line="73" extra="" separator="false"><alternative source-abbr="vri" source="vipassana research institut">brahmacārayo</alternative><alternative source-abbr="syā." source="thai">brahmacārino</alternative><alternative source-abbr="kaṃ." source="kaṃ.">brahmacārino</alternative></alternatives> .</gathalast>
    <gatha1 line="40">‘‘Sayaṃ ācamayitvāna, datvā sakehi pāṇibhi;</gatha1>
    <gathalast line="41">Attano parato ceso, yañño hoti mahapphalo.</gathalast>
    <gatha1 line="42"><note>a. ni. 4.40</note> ‘‘Evaṃ <pageBreak edition="Vipassana Research Institut" number="2.0053" /> yajitvā medhāvī, saddho muttena cetasā;</gatha1>
    <gathalast line="43">Abyāpajjaṃ sukhaṃ lokaṃ, paṇḍito upapajjatī’’ti. sattamaṃ;</gathalast>
    <subhead line="44">8. Attakārīsuttaṃ</subhead>
    <paragraph line="45" number="38"> Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho so brāhmaṇo bhagavantaṃ <pageBreak edition="Myanmar" number="2.0297" /> etadavoca – ‘‘ahañhi, bho gotama, evaṃvādī evaṃdiṭṭhi – ‘natthi attakāro, natthi parakāro’’’ti. ‘‘Māhaṃ, brāhmaṇa, evaṃvādiṃ evaṃdiṭṭhiṃ addasaṃ vā assosiṃ vā. Kathañhi nāma <pageBreak edition="Pali Text Society" number="3.0338" /> sayaṃ abhikkamanto, sayaṃ paṭikkamanto evaṃ vakkhati – ‘natthi attakāro, natthi parakāro’’’ti!</paragraph>
    <paragraph line="46">‘‘Taṃ kiṃ maññasi, brāhmaṇa, atthi ārabbhadhātū’’ti? ‘‘Evaṃ, bho’’. ‘‘Ārabbhadhātuyā sati ārabbhavanto sattā paññāyantī’’ti? ‘‘Evaṃ, bho’’. ‘‘Yaṃ kho, brāhmaṇa, ārabbhadhātuyā sati ārabbhavanto sattā paññāyanti, ayaṃ sattānaṃ attakāro ayaṃ parakāro’’.</paragraph>
    <paragraph line="47">‘‘Taṃ kiṃ maññasi, brāhmaṇa, atthi nikkamadhātu…pe… atthi parakkamadhātu… atthi thāmadhātu… atthi ṭhitidhātu… atthi upakkamadhātū’’ti? ‘‘Evaṃ, bho’’. ‘‘Upakkamadhātuyā sati upakkamavanto sattā paññāyantī’’ti? ‘‘Evaṃ, bho’’. ‘‘Yaṃ kho, brāhmaṇa, upakkamadhātuyā sati upakkamavanto sattā paññāyanti, ayaṃ sattānaṃ <pageBreak edition="Thai" number="3.0378" /> attakāro ayaṃ parakāro’’.</paragraph>
    <paragraph line="48">‘‘<alternatives line="84" extra="" separator="false"><alternative source-abbr="vri" source="vipassana research institut">Māhaṃ, brāhmaṇa</alternative><alternative source-abbr="ka." source="cambodian">taṃ kiṃ maññasi brāhmaṇa māhaṃ</alternative></alternatives> , evaṃvādiṃ evaṃdiṭṭhiṃ addasaṃ vā assosiṃ vā. Kathañhi nāma sayaṃ abhikkamanto sayaṃ paṭikkamanto evaṃ vakkhati – ‘natthi attakāro natthi parakāro’’’ti.</paragraph>
    <paragraph line="49">‘‘Abhikkantaṃ, bho gotama…pe… ajjatagge pāṇupetaṃ saraṇaṃ gata’’nti! Aṭṭhamaṃ.</paragraph>
    <subhead line="50">9. Nidānasuttaṃ</subhead>
    <paragraph line="51" number="39"> ‘‘Tīṇimāni <pageBreak edition="Vipassana Research Institut" number="2.0054" />, bhikkhave, nidānāni kammānaṃ samudayāya. Katamāni tīṇi? Lobho nidānaṃ kammānaṃ samudayāya, doso nidānaṃ kammānaṃ samudayāya, moho nidānaṃ kammānaṃ samudayāya. Na, bhikkhave, lobhā alobho samudeti; atha kho, bhikkhave, lobhā lobhova samudeti. Na, bhikkhave, dosā adoso samudeti; atha kho, bhikkhave, dosā dosova samudeti. Na, bhikkhave, mohā amoho samudeti; atha kho, bhikkhave, mohā mohova samudeti. Na, bhikkhave, lobhajena <pageBreak edition="Pali Text Society" number="3.0339" /> kammena dosajena kammena mohajena kammena devā paññāyanti, manussā paññāyanti, yā vā panaññāpi kāci sugatiyo. Atha kho, bhikkhave, lobhajena kammena dosajena kammena mohajena kammena <pageBreak edition="Myanmar" number="2.0298" /> nirayo paññāyati tiracchānayoni paññāyati pettivisayo paññāyati, yā vā panaññāpi kāci duggatiyo. Imāni <pageBreak edition="Thai" number="3.0379" /> kho, bhikkhave, tīṇi nidānāni kammānaṃ samudayāya.</paragraph>
    <paragraph line="52">‘‘Tīṇimāni, bhikkhave, nidānāni kammānaṃ samudayāya. Katamāni tīṇi? Alobho nidānaṃ kammānaṃ samudayāya, adoso nidānaṃ kammānaṃ samudayāya, amoho nidānaṃ kammānaṃ samudayāya. Na, bhikkhave, alobhā lobho samudeti; atha kho, bhikkhave, alobhā alobhova samudeti. Na, bhikkhave, adosā doso samudeti; atha kho, bhikkhave, adosā adosova samudeti. Na, bhikkhave, amohā moho samudeti; atha kho, bhikkhave, amohā amohova samudeti. Na, bhikkhave, alobhajena kammena adosajena kammena amohajena kammena nirayo paññāyati tiracchānayoni paññāyati pettivisayo paññāyati, yā vā panaññāpi kāci duggatiyo. Atha kho, bhikkhave, alobhajena kammena adosajena kammena amohajena kammena devā paññāyanti, manussā paññāyanti, yā vā panaññāpi kāci sugatiyo. Imāni kho, bhikkhave, tīṇi nidānāni kammānaṃ samudayāyā’’ti. Navamaṃ.</paragraph>
    <subhead line="53">10. Kimilasuttaṃ</subhead>
    <paragraph line="54" number="40"> Evaṃ me sutaṃ – ekaṃ samayaṃ bhagavā kimilāyaṃ viharati niculavane. Atha kho āyasmā kimilo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi <pageBreak edition="Vipassana Research Institut" number="2.0055" />. Ekamantaṃ nisinno kho āyasmā kimilo bhagavantaṃ etadavoca – ‘‘ko <pageBreak edition="Pali Text Society" number="3.0340" /> nu kho, bhante, hetu ko paccayo yena tathāgate parinibbute saddhammo na ciraṭṭhitiko hotī’’ti? ‘‘Idha, kimila, tathāgate parinibbute bhikkhū bhikkhuniyo upāsakā upāsikāyo satthari agāravā viharanti appatissā, dhamme agāravā viharanti <pageBreak edition="Thai" number="3.0380" /> appatissā, saṅghe agāravā viharanti appatissā, sikkhāya agāravā viharanti appatissā, appamāde agāravā viharanti appatissā, <alternatives line="92" extra=" a. ni. 5.201; 7.59" separator="false"><alternative source-abbr="vri" source="vipassana research institut">paṭisanthāre</alternative><alternative source-abbr="ka." source="cambodian">paṭisandhāre</alternative></alternatives>  agāravā viharanti appatissā. Ayaṃ kho, kimila, hetu ayaṃ paccayo yena tathāgate parinibbute saddhammo na ciraṭṭhitiko hoti’’.</paragraph>
    <paragraph line="55">‘‘Ko <pageBreak edition="Myanmar" number="2.0299" /> pana, bhante, hetu ko paccayo yena tathāgate parinibbute saddhammo ciraṭṭhitiko hotī’’ti? ‘‘Idha, kimila, tathāgate parinibbute bhikkhū bhikkhuniyo upāsakā upāsikāyo satthari sagāravā viharanti sappatissā, dhamme sagāravā viharanti sappatissā, saṅghe sagāravā viharanti sappatissā, sikkhāya sagāravā viharanti sappatissā, appamāde sagāravā viharanti sappatissā, paṭisanthāre sagāravā viharanti sappatissā. Ayaṃ kho, kimila, hetu ayaṃ paccayo yena tathāgate parinibbute saddhammo ciraṭṭhitiko hotī’’ti. Dasamaṃ.</paragraph>
    <subhead line="56">11. Dārukkhandhasuttaṃ</subhead>
    <paragraph line="57" number="41"> Evaṃ me sutaṃ – ekaṃ samayaṃ āyasmā sāriputto rājagahe viharati gijjhakūṭe pabbate. Atha kho āyasmā sāriputto pubbaṇhasamayaṃ nivāsetvā pattacīvaramādāya sambahulehi bhikkhūhi saddhiṃ gijjhakūṭā pabbatā orohanto addasa aññatarasmiṃ padese mahantaṃ dārukkhandhaṃ. Disvā bhikkhū āmantesi – ‘‘passatha no, āvuso, tumhe amuṃ mahantaṃ dārukkhandha’’nti? ‘‘Evamāvuso’’ti.</paragraph>
    <paragraph line="58">‘‘Ākaṅkhamāno, āvuso, bhikkhu iddhimā cetovasippatto amuṃ dārukkhandhaṃ pathavītveva adhimucceyya. Taṃ kissa <pageBreak edition="Pali Text Society" number="3.0341" /> hetu? Atthi, āvuso <pageBreak edition="Thai" number="3.0381" />, amumhi dārukkhandhe pathavīdhātu, yaṃ nissāya bhikkhu iddhimā cetovasippatto amuṃ dārukkhandhaṃ pathavītveva adhimucceyya. Ākaṅkhamāno, āvuso, bhikkhu iddhimā cetovasippatto amuṃ dārukkhandhaṃ āpotveva adhimucceyya <pageBreak edition="Vipassana Research Institut" number="2.0056" />…pe… tejotveva adhimucceyya… vāyotveva adhimucceyya… subhantveva adhimucceyya… asubhantveva adhimucceyya. Taṃ kissa hetu? Atthi, āvuso, amumhi dārukkhandhe asubhadhātu, yaṃ nissāya bhikkhu iddhimā cetovasippatto amuṃ dārukkhandhaṃ asubhantveva adhimucceyyā’’ti. Ekādasamaṃ.</paragraph>
    <subhead line="59">12. Nāgitasuttaṃ</subhead>
    <paragraph line="60" number="42"> Evaṃ me sutaṃ – ekaṃ samayaṃ bhagavā kosalesu cārikaṃ caramāno mahatā bhikkhusaṅghena saddhiṃ yena icchānaṅgalaṃ nāma kosalānaṃ brāhmaṇagāmo tadavasari. Tatra sudaṃ bhagavā icchānaṅgale viharati <pageBreak edition="Myanmar" number="2.0300" /> icchānaṅgalavanasaṇḍe. Assosuṃ kho icchānaṅgalakā brāhmaṇagahapatikā – ‘‘samaṇo khalu, bho, gotamo sakyaputto sakyakulā pabbajito icchānaṅgalaṃ anuppatto icchānaṅgale viharati icchānaṅgalavanasaṇḍe. Taṃ kho pana bhavantaṃ gotamaṃ evaṃ kalyāṇo kittisaddo abbhuggato – ‘itipi so bhagavā arahaṃ sammāsambuddho vijjācaraṇasampanno…pe… buddho bhagavā’ti. So imaṃ lokaṃ sadevakaṃ…pe… arahataṃ dassanaṃ hotī’’ti. Atha kho icchānaṅgalakā brāhmaṇagahapatikā tassā rattiyā accayena pahūtaṃ khādanīyaṃ bhojanīyaṃ ādāya yena icchānaṅgalavanasaṇḍo tenupasaṅkamiṃsu; upasaṅkamitvā bahidvārakoṭṭhake aṭṭhaṃsu uccāsaddā mahāsaddā.</paragraph>
    <paragraph line="61">Tena <pageBreak edition="Thai" number="3.0382" /> kho pana samayena āyasmā nāgito bhagavato upaṭṭhāko hoti. Atha kho bhagavā āyasmantaṃ nāgitaṃ āmantesi <pageBreak edition="Pali Text Society" number="3.0342" /> – ‘‘ke pana te, nāgita, uccāsaddā mahāsaddā kevaṭṭā maññe macchavilope’’ti? ‘‘Ete, bhante, icchānaṅgalakā brāhmaṇagahapatikā pahūtaṃ khādanīyaṃ bhojanīyaṃ ādāya bahidvārakoṭṭhake ṭhitā bhagavantaṃyeva uddissa bhikkhusaṅghañcā’’ti. ‘‘Māhaṃ, nāgita, yasena samāgamaṃ, mā ca mayā yaso. Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī, yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī, so taṃ mīḷhasukhaṃ middhasukhaṃ lābhasakkārasilokasukhaṃ sādiyeyyā’’ti.</paragraph>
    <paragraph line="62">‘‘Adhivāsetu <pageBreak edition="Vipassana Research Institut" number="2.0057" /> dāni, bhante, bhagavā; adhivāsetu, sugato; adhivāsanakālo dāni, bhante, bhagavato. Yena yeneva dāni, bhante, bhagavā gamissati, tanninnāva bhavissanti brāhmaṇagahapatikā negamā ceva jānapadā ca. Seyyathāpi, bhante, thullaphusitake deve vassante yathāninnaṃ udakāni pavattanti; evamevaṃ kho, bhante, yena yeneva dāni bhagavā gamissati, tanninnāva bhavissanti brāhmaṇagahapatikā negamā ceva jānapadā ca. Taṃ kissa hetu? Tathā hi, bhante, bhagavato sīlapaññāṇa’’nti.</paragraph>
    <paragraph line="63">‘‘Māhaṃ, nāgita, yasena samāgamaṃ, mā ca mayā yaso. Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa <pageBreak edition="Myanmar" number="2.0301" /> nikāmalābhī assa akicchalābhī akasiralābhī, yassāhaṃ <pageBreak edition="Thai" number="3.0383" /> nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī, so taṃ mīḷhasukhaṃ middhasukhaṃ lābhasakkārasilokasukhaṃ sādiyeyya.</paragraph>
    <paragraph line="64">‘‘Idhāhaṃ, nāgita, bhikkhuṃ passāmi gāmantavihāriṃ samāhitaṃ <pageBreak edition="Pali Text Society" number="3.0343" /> nisinnaṃ. Tassa mayhaṃ, nāgita, evaṃ hoti – ‘idānimaṃ āyasmantaṃ <note>ārāmiko vā ghaṭṭessati samaṇuddeso vā, taṃ tamhā (ka. sī. pī.) ārāmiko vā ghaṭṭessati samaṇuddeso vā, so taṃ tamhā (ka. sī.) a. ni. 8.86 passitabbaṃ</note> <alternatives line="108" extra=" a. ni. 8.86 passitabbaṃ" separator="false"><alternative source-abbr="vri" source="vipassana research institut">ārāmiko vā upaṭṭhahissati samaṇuddeso vā taṃ tamhā</alternative><alternative source-abbr="ka." source="cambodian">ārāmiko vā ghaṭṭessati samaṇuddeso vā, taṃ tamhā</alternative><alternative source-abbr="sī." source="sri lanka">ārāmiko vā ghaṭṭessati samaṇuddeso vā, taṃ tamhā</alternative><alternative source-abbr="pī." source="pali text society">ārāmiko vā ghaṭṭessati samaṇuddeso vā, taṃ tamhā</alternative><alternative source-abbr="ka." source="cambodian">ārāmiko vā ghaṭṭessati samaṇuddeso vā, so taṃ tamhā</alternative><alternative source-abbr="sī." source="sri lanka">ārāmiko vā ghaṭṭessati samaṇuddeso vā, so taṃ tamhā</alternative></alternatives>  samādhimhā cāvessatī’ti. Tenāhaṃ, nāgita, tassa bhikkhuno na attamano homi gāmantavihārena. Idha panāhaṃ, nāgita, bhikkhuṃ passāmi āraññikaṃ araññe pacalāyamānaṃ nisinnaṃ. Tassa mayhaṃ, nāgita, evaṃ hoti – ‘idāni ayamāyasmā imaṃ niddākilamathaṃ paṭivinodetvā araññasaññaṃyeva manasi karissati ekatta’nti. Tenāhaṃ, nāgita, tassa bhikkhuno attamano homi araññavihārena.</paragraph>
    <paragraph line="65">‘‘Idha panāhaṃ, nāgita, bhikkhuṃ passāmi āraññikaṃ araññe asamāhitaṃ nisinnaṃ. Tassa mayhaṃ, nāgita, evaṃ hoti – ‘idāni ayamāyasmā asamāhitaṃ vā cittaṃ samādahissati, samāhitaṃ vā cittaṃ anurakkhissatī’ti. Tenāhaṃ, nāgita, tassa bhikkhuno attamano homi araññavihārena.</paragraph>
    <paragraph line="66">‘‘Idha panāhaṃ, nāgita, bhikkhuṃ passāmi āraññikaṃ araññe samāhitaṃ nisinnaṃ. Tassa mayhaṃ, nāgita, evaṃ hoti – ‘idāni ayamāyasmā avimuttaṃ vā cittaṃ vimocessati, vimuttaṃ vā <pageBreak edition="Vipassana Research Institut" number="2.0058" /> cittaṃ anurakkhissatī’ti. Tenāhaṃ, nāgita, tassa bhikkhuno attamano homi araññavihārena.</paragraph>
    <paragraph line="67">‘‘Idha panāhaṃ, nāgita, bhikkhuṃ passāmi gāmantavihāriṃ lābhiṃ cīvarapiṇḍapātasenāsanagilānappaccayabhesajjaparikkhārānaṃ. So taṃ lābhasakkārasilokaṃ <pageBreak edition="Thai" number="3.0384" /> nikāmayamāno riñcati paṭisallānaṃ riñcati araññavanapatthāni <pageBreak edition="Pali Text Society" number="3.0344" /> pantāni senāsanāni; gāmanigamarājadhāniṃ osaritvā vāsaṃ kappeti. Tenāhaṃ, nāgita, tassa bhikkhuno na attamano homi gāmantavihārena.</paragraph>
    <paragraph line="68">‘‘Idha <pageBreak edition="Myanmar" number="2.0302" /> panāhaṃ, nāgita, bhikkhuṃ passāmi āraññikaṃ lābhiṃ cīvarapiṇḍapātasenāsanagilānappaccayabhesajjaparikkhārānaṃ. So taṃ lābhasakkārasilokaṃ paṭipaṇāmetvā na riñcati paṭisallānaṃ na riñcati araññavanapatthāni pantāni senāsanāni. Tenāhaṃ, nāgita, tassa bhikkhuno attamano homi araññavihārena. Yasmāhaṃ, nāgita, samaye addhānamaggappaṭipanno na kañci  passāmi purato vā pacchato vā, phāsu me, nāgita, tasmiṃ samaye hoti antamaso uccārapassāvakammāyā’’ti. Dvādasamaṃ.</paragraph>
    <centered line="69">Devatāvaggo <note>sekkhaparihāniyavaggo (syā.)</note> catuttho.</centered>
    <paragraph line="70">Tassuddānaṃ –</paragraph>
    <gatha1 line="71">Sekhā dve aparihāni, moggallāna vijjābhāgiyā;</gatha1>
    <gathalast line="72">Vivādadānattakārī nidānaṃ, kimiladārukkhandhena nāgitoti.</gathalast>
  </content>
</document>