<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0403m2.mul9.xml</normativeSource>
    <source>roman/tipitaka (mula)/suttapitaka/anguttaranikaya/chakkanipatapali/10. anisamsavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/chakkanipatapali</directory>
    <basename>10. anisamsavaggo</basename>
    <titlePath>10. Ānisaṃsavaggo - Chakkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">10. Ānisaṃsavaggo</chapter>
    <subhead line="2">1. Pātubhāvasuttaṃ</subhead>
    <paragraph line="3" number="96"> ‘‘Channaṃ <pageBreak edition="Thai" number="3.0491" /><pageBreak edition="Myanmar" number="2.0384" /><pageBreak edition="Pali Text Society" number="3.0441" /><pageBreak edition="Vipassana Research Institut" number="2.0141" />, bhikkhave, pātubhāvo dullabho lokasmiṃ. Katamesaṃ channaṃ? Tathāgatassa arahato sammāsambuddhassa pātubhāvo dullabho lokasmiṃ, tathāgatappaveditassa dhammavinayassa desetā puggalo dullabho lokasmiṃ, ariyāyatane <alternatives line="3" extra="" separator="false"><alternative source-abbr="vri" source="vipassana research institut">paccājāti dullabhā</alternative><alternative source-abbr="syā." source="thai">paccājāto dullabho</alternative></alternatives>  lokasmiṃ, indriyānaṃ avekallatā dullabhā lokasmiṃ, ajaḷatā aneḷamūgatā dullabhā lokasmiṃ, kusale dhamme <alternatives line="11" extra="" separator="false"><alternative source-abbr="vri" source="vipassana research institut">chando</alternative><alternative source-abbr="sī." source="sri lanka">kusaladhammacchando</alternative><alternative source-abbr="syā." source="thai">kusaladhammacchando</alternative><alternative source-abbr="pī." source="pali text society">kusaladhammacchando</alternative></alternatives>  dullabho lokasmiṃ. Imesaṃ kho, bhikkhave, channaṃ pātubhāvo dullabho lokasmi’’nti. Paṭhamaṃ.</paragraph>
    <subhead line="4">2. Ānisaṃsasuttaṃ</subhead>
    <paragraph line="5" number="97"> ‘‘Chayime, bhikkhave, ānisaṃsā sotāpattiphalasacchikiriyāya. Katame cha? Saddhammaniyato hoti, aparihānadhammo hoti, pariyantakatassa <alternatives line="19" extra="" separator="false"><alternative source-abbr="vri" source="vipassana research institut">dukkhaṃ hoti</alternative><alternative source-abbr="syā." source="thai">dukkhaṃ na hoti</alternative><alternative source-abbr="pī." source="pali text society">dukkhaṃ na hoti</alternative><alternative source-abbr="ka." source="cambodian">dukkhaṃ na hoti</alternative></alternatives> , asādhāraṇena ñāṇena samannāgato hoti, hetu cassa sudiṭṭho, hetusamuppannā ca dhammā. Ime kho, bhikkhave, cha ānisaṃsā sotāpattiphalasacchikiriyāyā’’ti. Dutiyaṃ.</paragraph>
    <subhead line="6">3. Aniccasuttaṃ</subhead>
    <paragraph line="7" number="98"> ‘‘‘So vata, bhikkhave, bhikkhu kañci saṅkhāraṃ niccato samanupassanto anulomikāya khantiyā samannāgato bhavissatī’ti netaṃ ṭhānaṃ vijjati. ‘Anulomikāya khantiyā asamannāgato sammattaniyāmaṃ okkamissatī’ti netaṃ ṭhānaṃ vijjati. ‘Sammattaniyāmaṃ anokkamamāno sotāpattiphalaṃ vā sakadāgāmiphalaṃ vā anāgāmiphalaṃ vā <alternatives line="27" extra=" paṭi. ma. 3.36" separator="false"><alternative source-abbr="vri" source="vipassana research institut">arahattaṃ</alternative><alternative source-abbr="ka." source="cambodian">arahattaphalaṃ</alternative></alternatives>  vā sacchikarissatī’ti netaṃ <pageBreak edition="Thai" number="3.0492" /> ṭhānaṃ vijjati.</paragraph>
    <paragraph line="8">‘‘‘So <pageBreak edition="Pali Text Society" number="3.0442" /> vata, bhikkhave, bhikkhu <alternatives line="35" extra="" separator="false"><alternative source-abbr="vri" source="vipassana research institut">sabbasaṅkhāre</alternative><alternative source-abbr="sī." source="sri lanka">sabbasaṅkhāraṃ</alternative><alternative source-abbr="pī." source="pali text society">sabbasaṅkhāraṃ</alternative></alternatives>  aniccato samanupassanto anulomikāya khantiyā <pageBreak edition="Vipassana Research Institut" number="2.0142" /> samannāgato bhavissatī’ti ṭhānametaṃ vijjati. ‘Anulomikāya khantiyā samannāgato sammattaniyāmaṃ okkamissatī’ti ṭhānametaṃ vijjati. ‘Sammattaniyāmaṃ okkamamāno sotāpattiphalaṃ vā sakadāgāmiphalaṃ <pageBreak edition="Myanmar" number="2.0385" /> vā anāgāmiphalaṃ vā arahattaṃ vā sacchikarissatī’ti ṭhānametaṃ vijjatī’’ti. Tatiyaṃ.</paragraph>
    <subhead line="9">4. Dukkhasuttaṃ</subhead>
    <paragraph line="10" number="99"> ‘‘So vata, bhikkhave, bhikkhu kañci saṅkhāraṃ sukhato samanupassanto…pe… sabbasaṅkhāre dukkhato samanupassanto…pe… ṭhānametaṃ vijjati’’. Catutthaṃ.</paragraph>
    <subhead line="11">5. Anattasuttaṃ</subhead>
    <paragraph line="12" number="100"> ‘‘So vata, bhikkhave, bhikkhu kañci dhammaṃ attato samanupassanto…pe… <alternatives line="43" extra=" paṭi. ma. 3.36" separator="true"><alternative source-abbr="vri" source="vipassana research institut">sabbadhamme</alternative><alternative source-abbr="sī." source="sri lanka">sabbadhammaṃ</alternative><alternative source-abbr="pī." source="pali text society">sabbadhammaṃ</alternative><alternative source-abbr="ka." source="cambodian">kiñcidhammaṃ</alternative></alternatives>  anattato samanupassanto…pe… ṭhānametaṃ vijjati’’. Pañcamaṃ.</paragraph>
    <subhead line="13">6. Nibbānasuttaṃ</subhead>
    <paragraph line="14" number="101"> ‘‘‘So vata, bhikkhave, bhikkhu nibbānaṃ dukkhato samanupassanto anulomikāya khantiyā samannāgato bhavissatī’ti netaṃ ṭhānaṃ vijjati. ‘Anulomikāya khantiyā asamannāgato sammattaniyāmaṃ okkamissatī’ti netaṃ ṭhānaṃ vijjati. ‘Sammattaniyāmaṃ anokkamamāno sotāpattiphalaṃ vā sakadāgāmiphalaṃ vā anāgāmiphalaṃ vā arahattaṃ vā sacchikarissatī’ti netaṃ ṭhānaṃ vijjati.</paragraph>
    <paragraph line="15">‘‘‘So vata, bhikkhave, bhikkhu nibbānaṃ sukhato samanupassanto anulomikāya khantiyā samannāgato bhavissatī’ti <pageBreak edition="Pali Text Society" number="3.0443" /> ṭhānametaṃ vijjati. ‘Anulomikāya khantiyā samannāgato sammattaniyāmaṃ okkamissatī’ti ṭhānametaṃ vijjati. ‘Sammattaniyāmaṃ <pageBreak edition="Thai" number="3.0493" /> okkamamāno sotāpattiphalaṃ vā sakadāgāmiphalaṃ vā anāgāmiphalaṃ vā arahattaṃ vā sacchikarissatī’ti ṭhānametaṃ vijjatī’’ti. Chaṭṭhaṃ.</paragraph>
    <subhead line="16">7. Anavatthitasuttaṃ</subhead>
    <paragraph line="17" number="102"> ‘‘Cha <pageBreak edition="Vipassana Research Institut" number="2.0143" />, bhikkhave, ānisaṃse sampassamānena alameva bhikkhunā sabbasaṅkhāresu anodhiṃ karitvā aniccasaññaṃ upaṭṭhāpetuṃ. Katame cha? ‘Sabbasaṅkhārā ca me <alternatives line="52" extra="" separator="false"><alternative source-abbr="vri" source="vipassana research institut">anavatthitā</alternative><alternative source-abbr="sī." source="sri lanka">anavaṭṭhitato</alternative><alternative source-abbr="syā." source="thai">anavaṭṭhitato</alternative><alternative source-abbr="pī." source="pali text society">anavaṭṭhitato</alternative></alternatives>  khāyissanti, sabbaloke ca me mano <alternatives line="60" extra="" separator="false"><alternative source-abbr="vri" source="vipassana research institut">nābhiramissati</alternative><alternative source-abbr="ka." source="cambodian">na ramissati</alternative></alternatives> <pageBreak edition="Myanmar" number="2.0386" />, sabbalokā ca me mano vuṭṭhahissati, nibbānapoṇañca me mānasaṃ bhavissati, saṃyojanā ca me pahānaṃ <alternatives line="68" extra="" separator="false"><alternative source-abbr="vri" source="vipassana research institut">gacchissanti</alternative><alternative source-abbr="syā." source="thai">gacchanti</alternative><alternative source-abbr="pī." source="pali text society">gacchanti</alternative><alternative source-abbr="ka." source="cambodian">gacchanti</alternative></alternatives> , paramena ca sāmaññena samannāgato bhavissāmī’ti. Ime kho, bhikkhave, cha ānisaṃse sampassamānena alameva bhikkhunā sabbasaṅkhāresu anodhiṃ karitvā aniccasaññaṃ upaṭṭhāpetu’’nti. Sattamaṃ.</paragraph>
    <subhead line="18">8. Ukkhittāsikasuttaṃ</subhead>
    <paragraph line="19" number="103"> ‘‘Cha, bhikkhave, ānisaṃse sampassamānena alameva bhikkhunā sabbasaṅkhāresu anodhiṃ karitvā dukkhasaññaṃ upaṭṭhāpetuṃ. Katame cha? ‘Sabbasaṅkhāresu ca me nibbidasaññā paccupaṭṭhitā bhavissati, seyyathāpi ukkhittāsike vadhake. Sabbalokā ca me mano vuṭṭhahissati, nibbāne ca santadassāvī bhavissāmi, anusayā ca me samugghātaṃ <alternatives line="76" extra="" separator="false"><alternative source-abbr="vri" source="vipassana research institut">gacchissanti</alternative><alternative source-abbr="pī." source="pali text society">gacchanti</alternative><alternative source-abbr="ka." source="cambodian">gacchanti</alternative></alternatives> , kiccakārī ca bhavissāmi, satthā ca me pariciṇṇo bhavissati mettāvatāyā’ti. Ime <pageBreak edition="Pali Text Society" number="3.0444" /> kho, bhikkhave, cha ānisaṃse sampassamānena alameva bhikkhunā sabbasaṅkhāresu anodhiṃ karitvā dukkhasaññaṃ upaṭṭhāpetu’’nti. Aṭṭhamaṃ.</paragraph>
    <subhead line="20">9. Atammayasuttaṃ</subhead>
    <paragraph line="21" number="104"> ‘‘Cha, bhikkhave, ānisaṃse sampassamānena alameva bhikkhunā sabbadhammesu anodhiṃ karitvā anattasaññaṃ upaṭṭhāpetuṃ. Katame cha? Sabbaloke <pageBreak edition="Thai" number="3.0494" /> ca atammayo bhavissāmi, ahaṅkārā ca me uparujjhissanti, mamaṅkārā ca me uparujjhissanti, asādhāraṇena ca ñāṇena samannāgato bhavissāmi, hetu ca me sudiṭṭho bhavissati, hetusamuppannā ca dhammā. Ime kho, bhikkhave, cha ānisaṃse sampassamānena alameva bhikkhunā sabbadhammesu anodhiṃ karitvā anattasaññaṃ upaṭṭhāpetu’’nti. Navamaṃ.</paragraph>
    <subhead line="22">10. Bhavasuttaṃ</subhead>
    <paragraph line="23" number="105"> ‘‘Tayome <pageBreak edition="Vipassana Research Institut" number="2.0144" />, bhikkhave, bhavā pahātabbā, tīsu sikkhāsu sikkhitabbaṃ. Katame tayo bhavā pahātabbā? Kāmabhavo, rūpabhavo, arūpabhavo <pageBreak edition="Myanmar" number="2.0387" /> – ime tayo bhavā pahātabbā. Katamāsu tīsu sikkhāsu sikkhitabbaṃ? Adhisīlasikkhāya, adhicittasikkhāya, adhipaññāsikkhāya – imāsu tīsu sikkhāsu sikkhitabbaṃ. Yato kho, bhikkhave, bhikkhuno ime tayo bhavā pahīnā honti, imāsu ca tīsu sikkhāsu sikkhitasikkho hoti – ayaṃ vuccati, bhikkhave, bhikkhu acchecchi taṇhaṃ, vivattayi saṃyojanaṃ, sammā mānābhisamayā antamakāsi dukkhassā’’ti. Dasamaṃ.</paragraph>
    <subhead line="24">11. Taṇhāsuttaṃ</subhead>
    <paragraph line="25" number="106"> ‘‘Tisso <pageBreak edition="Pali Text Society" number="3.0445" /> imā, bhikkhave, taṇhā pahātabbā, tayo ca mānā. Katamā tisso taṇhā pahātabbā? Kāmataṇhā, bhavataṇhā, vibhavataṇhā – imā tisso taṇhā pahātabbā. Katame tayo mānā pahātabbā? Māno, omāno, atimāno – ime tayo mānā pahātabbā. Yato kho, bhikkhave, bhikkhuno imā tisso taṇhā pahīnā honti, ime ca tayo mānā; ayaṃ vuccati, bhikkhave, bhikkhu acchecchi taṇhaṃ, vivattayi saṃyojanaṃ, sammā mānābhisamayā antamakāsi dukkhassā’’ti. Ekādasamaṃ.</paragraph>
    <centered line="26">Ānisaṃsavaggo dasamo. <note>pañcamo (syā. ka.)</note></centered>
    <paragraph line="27">Tassuddānaṃ –</paragraph>
    <gatha1 line="28">Pātubhāvo <pageBreak edition="Thai" number="3.0495" /> ānisaṃso, aniccadukkhaanattato;</gatha1>
    <gatha2 line="29">Nibbānaṃ anavatthi, ukkhittāsi atammayo;</gatha2>
    <gathalast line="30">Bhavā taṇhāyekā dasāti.</gathalast>
    <centered line="31">Dutiyapaṇṇāsakaṃ samattaṃ.</centered>
  </content>
</document>