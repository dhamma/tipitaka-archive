<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402m1.mul14.xml</normativeSource>
    <archivePath>roman/tipitaka (mula)/suttapitaka/anguttaranikaya/dukanipatapali/(15) 5. samapattivaggo.xml</archivePath>
    <baseFileName>(15) 5. samapattivaggo</baseFileName>
    <titlePath>(15) 5. Samāpattivaggo - Dukanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">(15) 5. Samāpattivaggo</chapter>
    <paragraph line="2" number="164"> ‘‘Dveme <pageBreak edition="V" number="1.0114" />, bhikkhave, dhammā. Katame dve? Samāpattikusalatā ca samāpattivuṭṭhānakusalatā ca. Ime kho, bhikkhave, dve dhammā’’ti.</paragraph>
    <paragraph line="3" number="165"> ‘‘Dveme, bhikkhave, dhammā. Katame dve? Ajjavañca maddavañca. Ime kho, bhikkhave, dve dhammā’’.</paragraph>
    <paragraph line="4" number="166"> ‘‘Dveme, bhikkhave, dhammā. Katame dve? Khanti ca soraccañca. Ime kho, bhikkhave, dve dhammā’’.</paragraph>
    <paragraph line="5" number="167"> ‘‘Dveme, bhikkhave, dhammā. Katame dve? Sākhalyañca paṭisanthāro ca. Ime kho, bhikkhave, dve dhammā’’.</paragraph>
    <paragraph line="6" number="168"> ‘Dveme, bhikkhave, dhammā. Katame dve? Avihiṃsā ca soceyyañca. Ime kho, bhikkhave, dve dhammā’’.</paragraph>
    <paragraph line="7" number="169"> ‘‘Dveme, bhikkhave, dhammā. Katame dve? Indriyesu aguttadvāratā ca bhojane amattaññutā ca. Ime kho, bhikkhave, dve dhammā’’.</paragraph>
    <paragraph line="8" number="170"> ‘‘Dveme <pageBreak edition="M" number="1.0094" />, bhikkhave, dhammā. Katame dve? Indriyesu guttadvāratā ca bhojane mattaññutā ca. Ime kho, bhikkhave, dve dhammā’’.</paragraph>
    <paragraph line="9" number="171"> ‘‘Dveme <pageBreak edition="T" number="1.0119" />, bhikkhave, dhammā. Katame dve? Paṭisaṅkhānabalañca bhāvanābalañca. Ime kho, bhikkhave, dve dhammā’’.</paragraph>
    <paragraph line="10" number="172"> ‘‘Dveme, bhikkhave, dhammā. Katame dve? Satibalañca samādhibalañca. Ime kho, bhikkhave, dve dhammā’’.</paragraph>
    <paragraph line="11" number="173"> ‘‘Dveme <pageBreak edition="V" number="1.0115" />, bhikkhave, dhammā. Katame dve? Samatho <pageBreak edition="P" number="1.0095" /> ca vipassanā ca. Ime kho, bhikkhave, dve dhammā’’.</paragraph>
    <paragraph line="12" number="174"> ‘‘Dveme, bhikkhave, dhammā. Katame dve? Sīlavipatti ca diṭṭhivipatti ca. Ime kho, bhikkhave, dve dhammā’’.</paragraph>
    <paragraph line="13" number="175"> ‘‘Dveme, bhikkhave, dhammā. Katame dve? Sīlasampadā ca diṭṭhisampadā ca. Ime kho, bhikkhave, dve dhammā’’.</paragraph>
    <paragraph line="14" number="176"> ‘‘Dveme, bhikkhave, dhammā. Katame dve? Sīlavisuddhi ca diṭṭhivisuddhi ca. Ime kho, bhikkhave, dve dhammā’’.</paragraph>
    <paragraph line="15" number="177"> ‘‘Dveme, bhikkhave, dhammā. Katame dve? Diṭṭhivisuddhi ca yathādiṭṭhissa ca padhānaṃ. Ime kho, bhikkhave, dve dhammā’’.</paragraph>
    <paragraph line="16" number="178"> ‘‘Dveme, bhikkhave, dhammā. Katame dve? Asantuṭṭhitā ca kusalesu dhammesu, appaṭivānitā ca padhānasmiṃ. Ime kho, bhikkhave, dve dhammā’’.</paragraph>
    <paragraph line="17" number="179"> ‘‘Dveme, bhikkhave, dhammā. Katame dve? Muṭṭhassaccañca asampajaññañca. Ime kho, bhikkhave, dve dhammā’’.</paragraph>
    <paragraph line="18" number="180"> ‘‘Dveme, bhikkhave, dhammā. Katame dve? Sati ca sampajaññañca <pageBreak edition="T" number="1.0120" />. Ime kho, bhikkhave, dve dhammā’’ti.</paragraph>
    <centered line="19">Samāpattivaggo pañcamo.</centered>
    <centered line="20">Tatiyo paṇṇāsako samatto.</centered>
  </content>
</document>