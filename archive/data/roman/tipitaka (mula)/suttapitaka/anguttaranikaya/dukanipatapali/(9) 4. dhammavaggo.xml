<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m1.mul8.xml</normativeSource>
<archivePath>roman/tipitaka (mula)/suttapitaka/anguttaranikaya/dukanipatapali/(9) 4. dhammavaggo.xml</archivePath>
<title>(9) 4. Dhammavaggo - Dukanipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">(9) 4. Dhammavaggo</chapter>
<paragraph line="2" number="88">‘‘Dveme <pageBreak edition="V" number="1.0100" />, bhikkhave, dhammā. Katame dve? Cetovimutti ca paññāvimutti ca. Ime kho, bhikkhave, dve dhammā’’ti.</paragraph>
<paragraph line="3" number="89">‘‘Dveme, bhikkhave, dhammā. Katame dve? Paggāho ca avikkhepo ca. Ime kho, bhikkhave, dve dhammā’’ti.</paragraph>
<paragraph line="4" number="90">‘‘Dveme <pageBreak edition="M" number="1.0082" />, bhikkhave, dhammā. Katame dve? Nāmañca rūpañca. Ime kho, bhikkhave, dve dhammā’’ti.</paragraph>
<paragraph line="5" number="91">‘‘Dveme, bhikkhave, dhammā. Katame dve? Vijjā ca vimutti ca. Ime kho, bhikkhave, dve dhammā’’ti.</paragraph>
<paragraph line="6" number="92">‘‘Dveme, bhikkhave, dhammā. Katame dve? Bhavadiṭṭhi ca vibhavadiṭṭhi ca. Ime kho, bhikkhave, dve dhammā’’ti.</paragraph>
<paragraph line="7" number="93">‘‘Dveme, bhikkhave, dhammā. Katame dve? Ahirikañca anottappañca <pageBreak edition="T" number="1.0105" />. Ime kho, bhikkhave, dve dhammā’’ti.</paragraph>
<paragraph line="8" number="94">‘‘Dveme, bhikkhave, dhammā. Katame dve? Hirī ca ottappañca. Ime kho, bhikkhave, dve dhammā’’ti.</paragraph>
<paragraph line="9" number="95">‘‘Dveme, bhikkhave, dhammā. Katame dve? Dovacassatā ca pāpamittatā ca. Ime kho, bhikkhave, dve dhammā’’ti.</paragraph>
<paragraph line="10" number="96">‘‘Dveme, bhikkhave, dhammā. Katame dve? Sovacassatā ca kalyāṇamittatā ca. Ime kho, bhikkhave, dve dhammā’’ti.</paragraph>
<paragraph line="11" number="97">‘‘Dveme <pageBreak edition="V" number="1.0101" />, bhikkhave, dhammā. Katame dve? Dhātukusalatā ca manasikārakusalatā ca. Ime kho, bhikkhave, dve dhammā’’ti.</paragraph>
<paragraph line="12" number="98">‘‘Dveme <pageBreak edition="P" number="1.0084" />, bhikkhave, dhammā. Katame dve? Āpattikusalatā ca āpattivuṭṭhānakusalatā ca. Ime kho, bhikkhave, dve dhammā’’ti.</paragraph>
<centered line="13">Dhammavaggo catuttho.</centered>
</body>
</document>