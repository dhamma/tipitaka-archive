<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402m1.mul0.xml</normativeSource>
    <archivePath>roman/tipitaka (mula)/suttapitaka/anguttaranikaya/dukanipatapali/1. kammakaranavaggo.xml</archivePath>
    <baseFileName>1. kammakaranavaggo</baseFileName>
    <titlePath>1. Kammakāraṇavaggo - Dukanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
      <version source="unknown" source-abbr="?"/>
      <version source="pali text society" source-abbr="pī."/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāyo</nikaya>
    <book line="3">Dukanipātapāḷi</book>
    <title line="4">1. Paṭhamapaṇṇāsakaṃ</title>
    <chapter line="5">1. Kammakaraṇavaggo</chapter>
    <subhead line="6">1. Vajjasuttaṃ</subhead>
    <paragraph line="7" number="1"> Evaṃ <pageBreak edition="Thai" number="1.0061" /><pageBreak edition="Vipassana Research Institut" number="1.0063" /><pageBreak edition="Pali Text Society" number="1.0047" /><pageBreak edition="Myanmar" number="1.0049" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="8">‘‘Dvemāni, bhikkhave, vajjāni. Katamāni dve? Diṭṭhadhammikañca vajjaṃ samparāyikañca vajjaṃ <pageBreak edition="Vipassana Research Institut" number="1.0064" />. Katamañca, bhikkhave, diṭṭhadhammikaṃ vajjaṃ? Idha, bhikkhave, ekacco passati coraṃ āgucāriṃ rājāno gahetvā <alternatives line="3" extra="" separator="false"><alternative source-abbr="vri" source="vipassana research institut">vividhā kammakāraṇā</alternative><alternative source-abbr="ka." source="cambodian">vividhāni kammakaraṇāni</alternative></alternatives>  kārente; kasāhipi tāḷente, vettehipi tāḷente, addhadaṇḍakehipi tāḷente, hatthampi chindante, pādampi chindante, hatthapādampi chindante, kaṇṇampi chindante, nāsampi chindante, kaṇṇanāsampi chindante, bilaṅgathālikampi karonte, saṅkhamuṇḍikampi karonte, rāhumukhampi karonte, jotimālikampi karonte, hatthapajjotikampi karonte, erakavattikampi karonte, cīrakavāsikampi <pageBreak edition="Pali Text Society" number="1.0048" /> karonte, eṇeyyakampi karonte, baḷisamaṃsikampi karonte, kahāpaṇikampi karonte, <alternatives line="11" extra="" separator="false"><alternative source-abbr="vri" source="vipassana research institut">khārāpatacchikampi</alternative><alternative source-abbr="syā." source="thai">khārāpaṭicchakampi</alternative><alternative source-abbr="kaṃ." source="kaṃ.">khārāpaṭicchakampi</alternative><alternative source-abbr="ka." source="cambodian">khārāpaṭicchakampi</alternative></alternatives> <pageBreak edition="Myanmar" number="1.0050" /> karonte, palighaparivattikampi karonte, <alternatives line="19" extra="" separator="false"><alternative source-abbr="vri" source="vipassana research institut">palālapīṭhakampi</alternative><alternative source-abbr="sī." source="sri lanka">palālapiṭṭhikampi</alternative></alternatives>  karonte, tattenapi telena osiñcante, sunakhehipi khādāpente, jīvantampi sūle uttāsente, asināpi sīsaṃ chindante.</paragraph>
    <paragraph line="9">‘‘Tassa evaṃ <pageBreak edition="Thai" number="1.0062" /> hoti – ‘yathārūpānaṃ kho pāpakānaṃ kammānaṃ hetu coraṃ āgucāriṃ rājāno gahetvā vividhā kammakāraṇā kārenti; kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṃsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṃ chindanti. <alternatives line="27" extra="" separator="false"><alternative source-abbr="vri" source="vipassana research institut">Ahañceva</alternative><alternative source-abbr="?" source="unknown">ahañce</alternative></alternatives>  kho pana evarūpaṃ pāpakammaṃ kareyyaṃ, mampi rājāno gahetvā evarūpā vividhā kammakāraṇā kāreyyuṃ; kasāhipi tāḷeyyuṃ…pe… asināpi sīsaṃ chindeyyu’nti. So diṭṭhadhammikassa vajjassa bhīto na paresaṃ pābhataṃ vilumpanto carati. Idaṃ vuccati, bhikkhave, diṭṭhadhammikaṃ vajjaṃ.</paragraph>
    <paragraph line="10">‘‘Katamañca, bhikkhave, samparāyikaṃ vajjaṃ? Idha, bhikkhave, ekacco iti paṭisañcikkhati – ‘kāyaduccaritassa kho pana pāpako dukkho vipāko abhisamparāyaṃ, vacīduccaritassa pāpako dukkho vipāko abhisamparāyaṃ, manoduccaritassa pāpako dukkho vipāko abhisamparāyaṃ. Ahañceva kho pana kāyena duccaritaṃ careyyaṃ, vācāya duccaritaṃ careyyaṃ <pageBreak edition="Vipassana Research Institut" number="1.0065" />, manasā duccaritaṃ careyyaṃ. Kiñca taṃ yāhaṃ na kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya’nti. So <pageBreak edition="Pali Text Society" number="1.0049" /> samparāyikassa vajjassa bhīto kāyaduccaritaṃ pahāya kāyasucaritaṃ bhāveti, vacīduccaritaṃ pahāya vacīsucaritaṃ bhāveti, manoduccaritaṃ pahāya manosucaritaṃ bhāveti, suddhaṃ attānaṃ pariharati. Idaṃ vuccati, bhikkhave, samparāyikaṃ vajjaṃ. ‘‘Imāni kho, bhikkhave, dve vajjāni. Tasmātiha, bhikkhave, evaṃ sikkhitabbaṃ – ‘diṭṭhadhammikassa vajjassa bhāyissāma, samparāyikassa vajjassa bhāyissāma, vajjabhīruno bhavissāma <pageBreak edition="Myanmar" number="1.0051" /> vajjabhayadassāvino’ti. Evañhi vo, bhikkhave, sikkhitabbaṃ. Vajjabhīruno, bhikkhave, vajjabhayadassāvino etaṃ pāṭikaṅkhaṃ yaṃ parimuccissati <pageBreak edition="Thai" number="1.0063" /> sabbavajjehī’’ti. Paṭhamaṃ.</paragraph>
    <subhead line="11">2. Padhānasuttaṃ</subhead>
    <paragraph line="12" number="2"> ‘‘Dvemāni, bhikkhave, padhānāni durabhisambhavāni lokasmiṃ. Katamāni dve? Yañca gihīnaṃ agāraṃ ajjhāvasataṃ cīvarapiṇḍapātasenāsanagilānapaccayabhesajjaparikkhārānuppadānatthaṃ padhānaṃ, yañca agārasmā anagāriyaṃ pabbajitānaṃ sabbūpadhipaṭinissaggatthaṃ padhānaṃ. Imāni kho, bhikkhave, dve padhānāni durabhisambhavāni lokasmiṃ.</paragraph>
    <paragraph line="13">‘‘Etadaggaṃ, bhikkhave, imesaṃ dvinnaṃ padhānānaṃ yadidaṃ sabbūpadhipaṭinissaggatthaṃ padhānaṃ. Tasmātiha, bhikkhave, evaṃ sikkhitabbaṃ – ‘sabbūpadhipaṭinissaggatthaṃ padhānaṃ padahissāmā’ti. Evañhi vo, bhikkhave, sikkhitabba’’nti. Dutiyaṃ.</paragraph>
    <subhead line="14">3. Tapanīyasuttaṃ</subhead>
    <paragraph line="15" number="3"> ‘‘Dveme, bhikkhave, dhammā tapanīyā. Katame dve? Idha, bhikkhave, ekaccassa kāyaduccaritaṃ kataṃ hoti, akataṃ hoti kāyasucaritaṃ; vacīduccaritaṃ kataṃ hoti; akataṃ hoti vacīsucaritaṃ; manoduccaritaṃ kataṃ hoti, akataṃ hoti manosucaritaṃ. So ‘kāyaduccaritaṃ me kata’nti tappati, ‘akataṃ me kāyasucarita’nti tappati; ‘vacīduccaritaṃ me kata’nti tappati, ‘akataṃ me vacīsucarita’nti tappati; ‘manoduccaritaṃ me kata’nti tappati <pageBreak edition="Vipassana Research Institut" number="1.0066" />, ‘akataṃ me manosucarita’nti tappati. Ime kho, bhikkhave, dve dhammā tapanīyā’’ti. Tatiyaṃ.</paragraph>
    <subhead line="16">4. Atapanīyasuttaṃ</subhead>
    <paragraph line="17" number="4"> ‘‘Dveme, bhikkhave, dhammā atapanīyā. Katame <pageBreak edition="Pali Text Society" number="1.0050" /> dve? Idha, bhikkhave, ekaccassa kāyasucaritaṃ kataṃ hoti, akataṃ hoti kāyaduccaritaṃ; vacīsucaritaṃ kataṃ hoti, akataṃ hoti vacīduccaritaṃ; manosucaritaṃ kataṃ hoti, akataṃ hoti manoduccaritaṃ. So ‘kāyasucaritaṃ me kata’nti na tappati, ‘akataṃ me kāyaduccarita’nti na tappati; ‘vacīsucaritaṃ me kata’nti na tappati, ‘akataṃ <pageBreak edition="Thai" number="1.0064" /> me vacīduccarita’nti na tappati; ‘manosucaritaṃ me kata’nti na tappati, ‘akataṃ me manoduccarita’nti na tappati. Ime kho, bhikkhave, dve dhammā atapanīyā’’ti. Catutthaṃ.</paragraph>
    <subhead line="18">5. Upaññātasuttaṃ</subhead>
    <paragraph line="19" number="5"> ‘‘Dvinnāhaṃ <pageBreak edition="Myanmar" number="1.0052" />, bhikkhave, dhammānaṃ upaññāsiṃ – yā ca asantuṭṭhitā kusalesu dhammesu, yā ca appaṭivānitā padhānasmiṃ. Appaṭivānī sudāhaṃ, bhikkhave, padahāmi – ‘kāmaṃ taco ca <alternatives line="35" extra="" separator="false"><alternative source-abbr="vri" source="vipassana research institut">nhāru</alternative><alternative source-abbr="sī." source="sri lanka">nahāru</alternative><alternative source-abbr="syā." source="thai">nahāru</alternative><alternative source-abbr="kaṃ." source="kaṃ.">nahāru</alternative><alternative source-abbr="pī." source="pali text society">nahāru</alternative></alternatives>  ca aṭṭhi ca avasissatu, sarīre upasussatu maṃsalohitaṃ, yaṃ taṃ purisathāmena purisavīriyena purisaparakkamena pattabbaṃ na taṃ apāpuṇitvā vīriyassa saṇṭhānaṃ bhavissatī’ti. Tassa mayhaṃ, bhikkhave, appamādādhigatā sambodhi, appamādādhigato anuttaro yogakkhemo. Tumhe cepi, bhikkhave, appaṭivānaṃ padaheyyātha – ‘kāmaṃ taco ca nhāru ca aṭṭhi ca avasissatu, sarīre upasussatu maṃsalohitaṃ, yaṃ taṃ purisathāmena purisavīriyena <pageBreak edition="Vipassana Research Institut" number="1.0067" /> purisaparakkamena pattabbaṃ na taṃ apāpuṇitvā vīriyassa saṇṭhānaṃ <pageBreak edition="Thai" number="1.0065" /> bhavissatī’ti, tumhepi, bhikkhave, nacirasseva – yassatthāya kulaputtā sammadeva agārasmā anagāriyaṃ pabbajanti tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharissatha. Tasmātiha, bhikkhave, evaṃ sikkhitabbaṃ – ‘appaṭivānaṃ padahissāma. Kāmaṃ taco ca nhāru ca aṭṭhi ca avasissatu, sarīre upasussatu maṃsalohitaṃ, yaṃ taṃ purisathāmena purisavīriyena purisaparakkamena pattabbaṃ na taṃ apāpuṇitvā vīriyassa saṇṭhānaṃ bhavissatī’ti. Evañhi vo, bhikkhave, sikkhitabba’’nti. Pañcamaṃ.</paragraph>
    <subhead line="20">6. Saṃyojanasuttaṃ</subhead>
    <paragraph line="21" number="6"> ‘‘Dveme, bhikkhave, dhammā. Katame dve? Yā ca saṃyojaniyesu dhammesu assādānupassitā, yā ca saṃyojaniyesu dhammesu nibbidānupassitā. Saṃyojaniyesu, bhikkhave, dhammesu assādānupassī viharanto rāgaṃ na <pageBreak edition="Pali Text Society" number="1.0051" /> pajahati, dosaṃ na pajahati, mohaṃ na pajahati. Rāgaṃ appahāya, dosaṃ appahāya, mohaṃ appahāya na parimuccati jātiyā jarāya maraṇena sokehi paridevehi dukkhehi domanassehi upāyāsehi. Na parimuccati dukkhasmāti vadāmi.</paragraph>
    <paragraph line="22">‘‘Saṃyojaniyesu, bhikkhave, dhammesu nibbidānupassī viharanto rāgaṃ pajahati, dosaṃ pajahati, mohaṃ pajahati. Rāgaṃ pahāya, dosaṃ pahāya, mohaṃ <pageBreak edition="Myanmar" number="1.0053" /> pahāya, parimuccati jātiyā jarāya maraṇena sokehi paridevehi dukkhehi domanassehi upāyāsehi. Parimuccati dukkhasmāti vadāmi. Ime kho, bhikkhave, dve dhammā’’ti. Chaṭṭhaṃ.</paragraph>
    <subhead line="23">7. Kaṇhasuttaṃ</subhead>
    <paragraph line="24" number="7"> ‘‘Dveme, bhikkhave, dhammā kaṇhā. Katame dve? Ahirikañca anottappañca. Ime kho, bhikkhave, dve dhammā kaṇhā’’ti. Sattamaṃ.</paragraph>
    <subhead line="25">8. Sukkasuttaṃ</subhead>
    <paragraph line="26" number="8"> ‘‘Dveme, bhikkhave, dhammā sukkā. Katame dve? <alternatives line="43" extra="" separator="false"><alternative source-abbr="vri" source="vipassana research institut">Hirī</alternative><alternative source-abbr="sī." source="sri lanka">hiri</alternative><alternative source-abbr="syā." source="thai">hiri</alternative><alternative source-abbr="kaṃ." source="kaṃ.">hiri</alternative><alternative source-abbr="pī." source="pali text society">hiri</alternative></alternatives>  ca ottappañca. Ime kho, bhikkhave, dve dhammā sukkā’’ti. Aṭṭhamaṃ.</paragraph>
    <subhead line="27">9. Cariyasuttaṃ</subhead>
    <paragraph line="28" number="9"> ‘‘Dveme <pageBreak edition="Vipassana Research Institut" number="1.0068" />, bhikkhave, dhammā sukkā lokaṃ pālenti. Katame dve? Hirī ca ottappañca. Ime kho, bhikkhave, dve sukkā dhammā lokaṃ na pāleyyuṃ, nayidha paññāyetha mātāti vā mātucchāti <pageBreak edition="Thai" number="1.0066" /> vā mātulānīti vā ācariyabhariyāti vā garūnaṃ dārāti vā. Sambhedaṃ loko agamissa, yathā ajeḷakā kukkuṭasūkarā <alternatives line="51" extra="" separator="false"><alternative source-abbr="vri" source="vipassana research institut">soṇasiṅgālā</alternative><alternative source-abbr="sī." source="sri lanka">soṇasigālā</alternative><alternative source-abbr="syā." source="thai">soṇasigālā</alternative><alternative source-abbr="kaṃ." source="kaṃ.">soṇasigālā</alternative><alternative source-abbr="pī." source="pali text society">soṇasigālā</alternative></alternatives> . Yasmā ca kho, bhikkhave, ime dve sukkā dhammā lokaṃ pālenti tasmā <alternatives line="59" extra="" separator="false"><alternative source-abbr="vri" source="vipassana research institut">paññāyati</alternative><alternative source-abbr="sī." source="sri lanka">paññāyanti</alternative></alternatives>  mātāti vā mātucchāti vā mātulānīti vā ācariyabhariyāti vā garūnaṃ dārāti vā’’ti. Navamaṃ.</paragraph>
    <subhead line="29">10. Vassūpanāyikasuttaṃ</subhead>
    <paragraph line="30" number="10"> ‘‘Dvemā, bhikkhave, vassūpanāyikā. Katamā dve? Purimikā ca pacchimikā ca. Imā kho, bhikkhave, dve vassūpanāyikā’’ti. Dasamaṃ.</paragraph>
    <centered line="31">Kammakaraṇavaggo paṭhamo.</centered>
    <paragraph line="32">Tassuddānaṃ –</paragraph>
    <gatha1 line="33">Vajjā <pageBreak edition="Pali Text Society" number="1.0052" /> padhānā dve tapanīyā, upaññātena pañcamaṃ;</gatha1>
    <gathalast line="34">Saṃyojanañca kaṇhañca, sukkaṃ cariyā vassūpanāyikena vaggo.</gathalast>
  </content>
</document>