<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m1.mul2.xml</normativeSource>
<archivePath>roman/tipitaka (mula)/suttapitaka/anguttaranikaya/dukanipatapali/3. balavaggo.xml</archivePath>
<titlePath>3. Bālavaggo - Dukanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">3. Bālavaggo</chapter>
<paragraph line="2" number="22"> ‘‘‘Dveme <pageBreak edition="V" number="1.0076" />, bhikkhave, bālā. Katame dve? Yo ca accayaṃ accayato na passati, yo ca accayaṃ desentassa yathādhammaṃ nappaṭiggaṇhāti <pageBreak edition="T" number="1.0076" />. Ime kho, bhikkhave, dve bālā’ti. ‘Dveme <pageBreak edition="M" number="1.0061" />, bhikkhave, paṇḍitā. Katame dve? Yo ca accayaṃ accayato passati, yo ca accayaṃ desentassa yathādhammaṃ paṭiggaṇhāti. Ime kho, bhikkhave, dve paṇḍitā’’’ti.</paragraph>
<paragraph line="3" number="23"> ‘‘Dveme, bhikkhave, tathāgataṃ abbhācikkhanti. Katame dve? Duṭṭho vā dosantaro, saddho vā <alternatives line="3" extra="null" separator="false"><alternative source-abbr="vri" source="vipassana research institut">duggahitena</alternative><alternative source-abbr="sī." source="sri lanka">duggahītena</alternative></alternatives> . Ime kho, bhikkhave, dve tathāgataṃ abbhācikkhantī’’ti.</paragraph>
<paragraph line="4" number="24"> ‘‘‘Dveme, bhikkhave, tathāgataṃ abbhācikkhanti. Katame dve? Yo <pageBreak edition="P" number="1.0060" /> ca abhāsitaṃ alapitaṃ tathāgatena bhāsitaṃ lapitaṃ tathāgatenāti dīpeti, yo ca bhāsitaṃ lapitaṃ tathāgatena abhāsitaṃ alapitaṃ tathāgatenāti dīpeti. Ime kho, bhikkhave, dve tathāgataṃ abbhācikkhantī’ti. ‘Dveme, bhikkhave, tathāgataṃ nābbhācikkhanti. Katame dve? Yo ca abhāsitaṃ alapitaṃ tathāgatena abhāsitaṃ alapitaṃ tathāgatenāti dīpeti, yo ca bhāsitaṃ lapitaṃ tathāgatena bhāsitaṃ lapitaṃ tathāgatenāti dīpeti. Ime kho, bhikkhave, dve tathāgataṃ nābbhācikkhantī’’’ti.</paragraph>
<paragraph line="5" number="25"> ‘‘Dveme, bhikkhave, tathāgataṃ abbhācikkhanti. Katame dve? Yo ca neyyatthaṃ suttantaṃ nītattho suttantoti dīpeti, yo ca nītatthaṃ suttantaṃ neyyattho suttantoti dīpeti. Ime kho, bhikkhave, dve tathāgataṃ abbhācikkhantī’’ti.</paragraph>
<paragraph line="6" number="26"> ‘‘Dveme, bhikkhave, tathāgataṃ nābbhācikkhanti. Katame dve? Yo ca neyyatthaṃ suttantaṃ neyyattho suttantoti dīpeti <pageBreak edition="T" number="1.0077" />, yo ca nītatthaṃ suttantaṃ nītattho suttantoti dīpeti. Ime kho, bhikkhave, dve tathāgataṃ nābbhācikkhantī’’ti.</paragraph>
<paragraph line="7" number="27"> ‘‘Paṭicchannakammantassa <pageBreak edition="V" number="1.0077" />, bhikkhave, dvinnaṃ gatīnaṃ aññatarā gati pāṭikaṅkhā – nirayo vā tiracchānayoni vāti. Appaṭicchannakammantassa, bhikkhave, dvinnaṃ gatīnaṃ aññatarā gati pāṭikaṅkhā – devā vā manussā vā’’ti.</paragraph>
<paragraph line="8" number="28"> ‘‘Micchādiṭṭhikassa <pageBreak edition="M" number="1.0062" />, bhikkhave, dvinnaṃ gatīnaṃ aññatarā gati pāṭikaṅkhā – nirayo vā tiracchānayoni vā’’ti.</paragraph>
<paragraph line="9" number="29"> ‘‘Sammādiṭṭhikassa, bhikkhave, dvinnaṃ gatīnaṃ aññatarā gati pāṭikaṅkhā – devā vā manussā vā’’ti.</paragraph>
<paragraph line="10" number="30"> ‘‘Dussīlassa, bhikkhave, dve paṭiggāhā – nirayo vā tiracchānayoni vā. Sīlavato, bhikkhave, dve paṭiggāhā – <alternatives line="11" extra="null" separator="false"><alternative source-abbr="vri" source="vipassana research institut">devā vā manussā vā’’ti</alternative><alternative source-abbr="ka." source="cambodian">devo vā manusso vā’’ti</alternative></alternatives> .</paragraph>
<paragraph line="11" number="31"> ‘‘Dvāhaṃ, bhikkhave, atthavase sampassamāno <alternatives line="19" extra="null" separator="false"><alternative source-abbr="vri" source="vipassana research institut">araññavanapatthāni</alternative><alternative source-abbr="sī. pī." source="sī. pī.">araññe pavanapatthāni</alternative></alternatives>  pantāni senāsanāni paṭisevāmi. Katame dve? Attano ca diṭṭhadhammasukhavihāraṃ sampassamāno, pacchimañca <pageBreak edition="P" number="1.0061" /> janataṃ anukampamāno. Ime kho ahaṃ, bhikkhave, dve atthavase sampassamāno araññavanapatthāni pantāni senāsanāni paṭisevāmī’’ti.</paragraph>
<paragraph line="12" number="32"> ‘‘Dve me, bhikkhave, dhammā vijjābhāgiyā. Katame dve? Samatho ca vipassanā ca. Samatho, bhikkhave, bhāvito <alternatives line="27" extra="null" separator="true"><alternative source-abbr="vri" source="vipassana research institut">kamattha</alternative><alternative source-abbr="syā. kaṃ." source="syā. kaṃ.">kimattha</alternative><alternative source-abbr="ka." source="cambodian">katamattha</alternative></alternatives>  manubhoti? Cittaṃ <pageBreak edition="T" number="1.0078" /> bhāvīyati. Cittaṃ bhāvitaṃ kamatthamanubhoti? Yo rāgo so pahīyati. Vipassanā, bhikkhave, bhāvitā kamatthamanubhoti? Paññā bhāvīyati. Paññā bhāvitā kamatthamanubhoti? Yā avijjā sā pahīyati. Rāgupakkiliṭṭhaṃ vā, bhikkhave, cittaṃ na vimuccati, avijjupakkiliṭṭhā vā paññā bhāvīyati. Iti kho, bhikkhave, rāgavirāgā cetovimutti, avijjāvirāgā paññāvimuttī’’ti.</paragraph>
<centered line="13">Bālavaggo tatiyo.</centered>
</body>
</document>