<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402m1.mul7.xml</normativeSource>
    <source>roman/tipitaka (mula)/suttapitaka/anguttaranikaya/dukanipatapali/(8) 3. sanimittavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/dukanipatapali</directory>
    <basename>(8) 3. sanimittavaggo</basename>
    <titlePath>(8) 3. Sanimittavaggo - Dukanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(8) 3. Sanimittavaggo</chapter>
    <paragraph line="2" number="78"> ‘‘Sanimittā <pageBreak edition="Vipassana Research Institut" number="1.0098" />, bhikkhave, uppajjanti pāpakā akusalā dhammā, no animittā. Tasseva nimittassa pahānā evaṃ te pāpakā akusalā dhammā <pageBreak edition="Thai" number="1.0103" /> na hontī’’ti.</paragraph>
    <paragraph line="3" number="79"> ‘‘Sanidānā, bhikkhave, uppajjanti pāpakā akusalā dhammā, no anidānā. Tasseva nidānassa pahānā evaṃ te pāpakā akusalā dhammā na hontī’’ti.</paragraph>
    <paragraph line="4" number="80"> ‘‘Sahetukā, bhikkhave, uppajjanti pāpakā akusalā dhammā, no ahetukā. Tasseva hetussa pahānā evaṃ te pāpakā akusalā dhammā na hontī’’ti.</paragraph>
    <paragraph line="5" number="81"> ‘‘Sasaṅkhārā, bhikkhave, uppajjanti pāpakā akusalā dhammā, no asaṅkhārā. Tesaṃyeva saṅkhārānaṃ pahānā evaṃ te pāpakā akusalā dhammā na hontī’’ti.</paragraph>
    <paragraph line="6" number="82"> ‘‘Sappaccayā <pageBreak edition="Myanmar" number="1.0081" />, bhikkhave, uppajjanti pāpakā akusalā dhammā, no appaccayā. Tasseva paccayassa pahānā evaṃ te pāpakā akusalā dhammā na hontī’’ti.</paragraph>
    <paragraph line="7" number="83"> ‘‘Sarūpā <pageBreak edition="Pali Text Society" number="1.0083" />, bhikkhave, uppajjanti pāpakā akusalā dhammā, no arūpā. Tasseva rūpassa pahānā evaṃ te pāpakā akusalā dhammā na hontī’’ti.</paragraph>
    <paragraph line="8" number="84"> ‘‘Savedanā, bhikkhave, uppajjanti pāpakā akusalā dhammā, no avedanā. Tassāyeva vedanāya pahānā evaṃ te pāpakā akusalā dhammā na hontī’’ti.</paragraph>
    <paragraph line="9" number="85"> ‘‘Sasaññā, bhikkhave, uppajjanti pāpakā akusalā dhammā, no <pageBreak edition="Thai" number="1.0104" /> asaññā. Tassāyeva saññāya pahānā evaṃ te pāpakā akusalā dhammā na hontī’’ti.</paragraph>
    <paragraph line="10" number="86"> ‘‘Saviññāṇā <pageBreak edition="Vipassana Research Institut" number="1.0099" />, bhikkhave, uppajjanti pāpakā akusalā dhammā, no aviññāṇā. Tasseva viññāṇassa pahānā evaṃ te pāpakā akusalā dhammā na hontī’’ti.</paragraph>
    <paragraph line="11" number="87"> ‘‘Saṅkhatārammaṇā, bhikkhave, uppajjanti pāpakā akusalā dhammā, no asaṅkhatārammaṇā. Tasseva saṅkhatassa pahānā evaṃ te pāpakā akusalā dhammā na hontī’’ti.</paragraph>
    <centered line="12">Sanimittavaggo tatiyo.</centered>
  </content>
</document>