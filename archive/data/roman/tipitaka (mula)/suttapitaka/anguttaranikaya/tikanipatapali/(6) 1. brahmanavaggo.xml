<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sabbattha" source-abbr="sabbattha"/>
      <version source="kaṃ" source-abbr="kaṃ"/>
    </versions>
    <normativeSource>http://tipitaka.org/romn/cscd/s0402m2.mul5.xml</normativeSource>
    <source>roman/tipitaka (mula)/suttapitaka/anguttaranikaya/tikanipatapali/(6) 1. brahmanavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/tikanipatapali</directory>
    <basename>(6) 1. brahmanavaggo</basename>
    <titlePath>(6) 1. Brāhmaṇavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(6) 1. Brāhmaṇavaggo</chapter>
    <subhead line="2">1. Paṭhamadvebrāhmaṇasuttaṃ</subhead>
    <paragraph line="3" number="52"> Atha <pageBreak edition="Thai" number="1.0197" /><pageBreak edition="Vipassana Research Institut" number="1.0181" /><pageBreak edition="Myanmar" number="1.0154" /> kho dve brāhmaṇā jiṇṇā vuddhā mahallakā addhagatā vayoanuppattā vīsavassasatikā jātiyā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te brāhmaṇā bhagavantaṃ etadavocuṃ – ‘‘mayamassu, bho gotama, brāhmaṇā jiṇṇā vuddhā mahallakā addhagatā vayoanuppattā vīsavassasatikā jātiyā; te camhā akatakalyāṇā akatakusalā akatabhīruttāṇā. Ovadatu no bhavaṃ gotamo, anusāsatu no bhavaṃ gotamo yaṃ amhākaṃ assa dīgharattaṃ hitāya sukhāyā’’ti.</paragraph>
    <paragraph line="4">‘‘Taggha tumhe, brāhmaṇā, jiṇṇā vuddhā mahallakā addhagatā vayoanuppattā vīsavassasatikā jātiyā; te cattha akatakalyāṇā akatakusalā akatabhīruttāṇā. Upanīyati kho ayaṃ, brāhmaṇā, loko jarāya byādhinā maraṇena. Evaṃ upanīyamāne kho, brāhmaṇā, loke jarāya byādhinā maraṇena, yo idha kāyena saṃyamo vācāya saṃyamo manasā saṃyamo, taṃ tassa petassa tāṇañca leṇañca dīpañca saraṇañca parāyaṇañcā’’ti.</paragraph>
    <gatha1 line="5">‘‘Upanīyati <pageBreak edition="Thai" number="1.0198" /> jīvitamappamāyu,</gatha1>
    <gatha2 line="6">Jarūpanītassa na santi tāṇā;</gatha2>
    <gatha3 line="7">Etaṃ bhayaṃ maraṇe pekkhamāno,</gatha3>
    <gathalast line="8">Puññāni kayirātha sukhāvahāni.</gathalast>
    <gatha1 line="9">‘‘Yodha <pageBreak edition="Vipassana Research Institut" number="1.0182" /> kāyena saṃyamo, vācāya uda cetasā;</gatha1>
    <gatha2 line="10">Taṃ tassa petassa sukhāya hoti,</gatha2>
    <gathalast line="11">Yaṃ jīvamāno pakaroti puñña’’nti. <note>saṃ. ni. 1.100</note> paṭhamaṃ;</gathalast>
    <subhead line="12">2. Dutiyadvebrāhmaṇasuttaṃ</subhead>
    <paragraph line="13" number="53"> Atha <pageBreak edition="Myanmar" number="1.0155" /><pageBreak edition="Pali Text Society" number="1.0156" /> kho dve brāhmaṇā jiṇṇā vuddhā mahallakā addhagatā vayoanuppattā vīsavassasatikā jātiyā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te brāhmaṇā bhagavantaṃ etadavocuṃ – ‘‘mayamassu, bho gotama, brāhmaṇā jiṇṇā vuddhā mahallakā addhagatā vayoanuppattā vīsavassasatikā jātiyā; te camhā akatakalyāṇā akatakusalā akatabhīruttāṇā. Ovadatu no bhavaṃ gotamo, anusāsatu no bhavaṃ gotamo yaṃ amhākaṃ assa dīgharattaṃ hitāya sukhāyā’’ti.</paragraph>
    <paragraph line="14">‘‘Taggha tumhe, brāhmaṇā, jiṇṇā vuddhā mahallakā addhagatā vayoanuppattā vīsavassasatikā jātiyā; te cattha akatakalyāṇā akatakusalā akatabhīruttāṇā. Āditto kho ayaṃ, brāhmaṇā, loko jarāya byādhinā maraṇena. Evaṃ āditte kho, brāhmaṇā, loke jarāya byādhinā maraṇena, yo idha kāyena saṃyamo vācāya saṃyamo manasā saṃyamo, taṃ <pageBreak edition="Thai" number="1.0199" /> tassa petassa tāṇañca leṇañca dīpañca saraṇañca parāyaṇañcā’’ti.</paragraph>
    <gatha1 line="15">‘‘Ādittasmiṃ agārasmiṃ, yaṃ nīharati bhājanaṃ;</gatha1>
    <gathalast line="16">Taṃ tassa hoti atthāya, no ca yaṃ tattha ḍayhati.</gathalast>
    <gatha1 line="17">‘‘Evaṃ āditto kho <note>evaṃ ādīvito (sī. pī.), evaṃ ādittako (syā. kaṃ.) saṃ. ni. 1.41</note> loko, jarāya maraṇena ca;</gatha1>
    <gathalast line="18">Nīharetheva dānena, dinnaṃ hoti <alternatives line="17" extra="" separator="false"><alternative source-abbr="vri" source="vipassana research institut">sunīhataṃ</alternative><alternative source-abbr="ka." source="cambodian">sunibbhataṃ</alternative></alternatives> .</gathalast>
    <gatha1 line="19">‘‘Yodha kāyena saṃyamo, vācāya uda cetasā;</gatha1>
    <gatha2 line="20">Taṃ tassa petassa sukhāya hoti,</gatha2>
    <gathalast line="21">Yaṃ jīvamāno pakaroti puñña’’nti. dutiyaṃ;</gathalast>
    <subhead line="22">3. Aññatarabrāhmaṇasuttaṃ</subhead>
    <paragraph line="23" number="54"> Atha <pageBreak edition="Vipassana Research Institut" number="1.0183" /> kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi…pe… ekamantaṃ nisinno kho so brāhmaṇo <pageBreak edition="Myanmar" number="1.0156" /> bhagavantaṃ etadavoca – ‘‘‘sandiṭṭhiko dhammo sandiṭṭhiko dhammo’ti, bho gotama, vuccati. Kittāvatā nu kho, bho gotama, sandiṭṭhiko dhammo hoti akāliko ehipassiko <alternatives line="26" extra=" pañcamasuttassa ṭīkā oloketabbā" separator="false"><alternative source-abbr="vri" source="vipassana research institut">opaneyyiko</alternative><alternative source-abbr="sī." source="sri lanka">opanayiko</alternative><alternative source-abbr="syā." source="thai">opanayiko</alternative><alternative source-abbr="kaṃ." source="kaṃ.">opanayiko</alternative><alternative source-abbr="pī." source="pali text society">opanayiko</alternative></alternatives>  paccattaṃ veditabbo viññūhī’’ti?</paragraph>
    <paragraph line="24">‘‘Ratto kho, brāhmaṇa, rāgena abhibhūto pariyādinnacitto attabyābādhāyapi <pageBreak edition="Pali Text Society" number="1.0157" /> ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Rāge pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṃ dukkhaṃ domanassaṃ paṭisaṃvedeti. (Ratto kho…pe… kāyena duccaritaṃ carati, vācāya duccaritaṃ carati, manasā duccaritaṃ carati. Rāge pahīnā neva kāyena duccaritaṃ carati, na vācāya duccaritaṃ carati, na manasā duccaritaṃ carati. Ratto kho…pe… attatthampi yathābhūtaṃ nappajānāti, paratthampi yathābhūtaṃ nappajānāti, ubhayatthampi yathābhūtaṃ nappajānāti. Rāge pahīne attatthampi yathābhūtaṃ pajānāti, paratthampi yathābhūtaṃ pajānāti, ubhayatthampi yathābhūtaṃ pajānāti.) <note>( ) etthantare pāṭho sī. syā. kaṃ. pī. potthakesu na dissati, idhapi duṭṭhamūḷhavāresu</note> Evampi kho, brāhmaṇa, sandiṭṭhiko dhammo hoti…pe….</paragraph>
    <paragraph line="25">‘‘Duṭṭho kho, brāhmaṇa, dosena abhibhūto pariyādinnacitto attabyābādhāyapi ceteti, parabyābādhāyapi <pageBreak edition="Thai" number="1.0200" /> ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Dose pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikampi  dukkhaṃ domanassaṃ paṭisaṃvedeti. Evampi kho, brāhmaṇa, sandiṭṭhiko dhammo hoti…pe….</paragraph>
    <paragraph line="26">‘‘Mūḷho kho, brāhmaṇa, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Mohe pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi <pageBreak edition="Vipassana Research Institut" number="1.0184" /> ceteti, na cetasikaṃ dukkhaṃ domanassaṃ paṭisaṃvedeti <pageBreak edition="Myanmar" number="1.0157" />. Evaṃ kho, brāhmaṇa, sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhī’’ti.</paragraph>
    <paragraph line="27">‘‘Abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya – ‘cakkhumanto rūpāni dakkhantī’ti; evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Tatiyaṃ.</paragraph>
    <subhead line="28">4. Paribbājakasuttaṃ</subhead>
    <paragraph line="29" number="55"> Atha kho aññataro brāhmaṇaparibbājako yena bhagavā tenupasaṅkami; upasaṅkamitvā…pe… ekamantaṃ nisinno kho so brāhmaṇaparibbājako bhagavantaṃ etadavoca – ‘‘‘sandiṭṭhiko dhammo sandiṭṭhiko dhammo’ti, bho gotama, vuccati. Kittāvatā nu kho, bho gotama, sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhī’’ti?</paragraph>
    <paragraph line="30">‘‘Ratto kho, brāhmaṇa, rāgena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Rāge pahīne nevattabyābādhāyapi <pageBreak edition="Thai" number="1.0201" /> ceteti, na parabyābādhāyapi ceteti, na ubhayabyābādhāyapi ceteti, na cetasikampi dukkhaṃ domanassaṃ paṭisaṃvedeti.</paragraph>
    <paragraph line="31">‘‘Ratto <pageBreak edition="Pali Text Society" number="1.0158" /> kho, brāhmaṇa, rāgena abhibhūto pariyādinnacitto kāyena duccaritaṃ carati, vācāya duccaritaṃ carati, manasā duccaritaṃ carati. Rāge pahīne neva kāyena duccaritaṃ carati, na vācāya duccaritaṃ carati, na manasā duccaritaṃ carati.</paragraph>
    <paragraph line="32">‘‘Ratto <pageBreak edition="Vipassana Research Institut" number="1.0185" /> kho, brāhmaṇa, rāgena abhibhūto pariyādinnacitto attatthampi yathābhūtaṃ nappajānāti, paratthampi yathābhūtaṃ nappajānāti, ubhayatthampi yathābhūtaṃ nappajānāti. Rāge pahīne attatthampi yathābhūtaṃ pajānāti <pageBreak edition="Myanmar" number="1.0158" />, paratthampi yathābhūtaṃ pajānāti, ubhayatthampi yathābhūtaṃ pajānāti. Evampi kho, brāhmaṇa, sandiṭṭhiko dhammo hoti…pe….</paragraph>
    <paragraph line="33">‘‘Duṭṭho kho, brāhmaṇa, dosena…pe… mūḷho kho, brāhmaṇa, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Mohe pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṃ dukkhaṃ domanassaṃ paṭisaṃvedeti.</paragraph>
    <paragraph line="34">‘‘Mūḷho kho, brāhmaṇa, mohena abhibhūto pariyādinnacitto, kāyena duccaritaṃ carati, vācāya duccaritaṃ carati, manasā duccaritaṃ carati. Mohe pahīne neva kāyena duccaritaṃ carati, na vācāya duccaritaṃ carati, na manasā duccaritaṃ carati.</paragraph>
    <paragraph line="35">‘‘Mūḷho kho, brāhmaṇa, mohena abhibhūto pariyādinnacitto attatthampi yathābhūtaṃ nappajānāti, paratthampi yathābhūtaṃ nappajānāti <pageBreak edition="Thai" number="1.0202" />, ubhayatthampi yathābhūtaṃ nappajānāti. Mohe pahīne attatthampi yathābhūtaṃ pajānāti, paratthampi yathābhūtaṃ pajānāti, ubhayatthampi yathābhūtaṃ pajānāti. Evaṃ kho, brāhmaṇa, sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhī’’ti.</paragraph>
    <paragraph line="36">‘‘Abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Catutthaṃ.</paragraph>
    <subhead line="37">5. Nibbutasuttaṃ</subhead>
    <paragraph line="38" number="56"> Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho jāṇussoṇi brāhmaṇo bhagavantaṃ etadavoca – ‘‘‘sandiṭṭhikaṃ nibbānaṃ sandiṭṭhikaṃ nibbāna’nti, bho gotama, vuccati. Kittāvatā <pageBreak edition="Vipassana Research Institut" number="1.0186" /> nu kho, bho gotama, sandiṭṭhikaṃ nibbānaṃ hoti akālikaṃ ehipassikaṃ opaneyyikaṃ paccattaṃ veditabbaṃ viññūhī’’ti?</paragraph>
    <paragraph line="39">‘‘Ratto <pageBreak edition="Myanmar" number="1.0159" /><pageBreak edition="Pali Text Society" number="1.0159" /> kho, brāhmaṇa, rāgena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Rāge pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikampi dukkhaṃ domanassaṃ paṭisaṃvedeti. Evampi kho, brāhmaṇa, sandiṭṭhikaṃ nibbānaṃ hoti.</paragraph>
    <paragraph line="40">‘‘Duṭṭho kho, brāhmaṇa…pe… mūḷho kho, brāhmaṇa, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti. Mohe pahīne nevattabyābādhāyapi <pageBreak edition="Thai" number="1.0203" /> ceteti, na parabyābādhāyapi ceteti, na ubhayabyābādhāyapi ceteti, na cetasikaṃ dukkhaṃ domanassaṃ paṭisaṃvedeti. Evampi kho, brāhmaṇa, sandiṭṭhikaṃ nibbānaṃ hoti.</paragraph>
    <paragraph line="41">‘‘Yato <alternatives line="52" extra="" separator="true"><alternative source-abbr="vri" source="vipassana research institut">kho ayaṃ, brāhmaṇa</alternative><alternative source-abbr="sī." source="sri lanka">yato ca kho ayaṃ brāhmaṇa</alternative><alternative source-abbr="ka." source="cambodian">yato kho brāhmaṇa akālikaṃ ehipassikaṃ opaneyyikaṃ paccattaṃ veditabbaṃ</alternative></alternatives> , anavasesaṃ rāgakkhayaṃ paṭisaṃvedeti, anavasesaṃ dosakkhayaṃ paṭisaṃvedeti, anavasesaṃ mohakkhayaṃ paṭisaṃvedeti; evaṃ kho, brāhmaṇa, sandiṭṭhikaṃ nibbānaṃ hoti akālikaṃ ehipassikaṃ opaneyyikaṃ paccattaṃ veditabbaṃ viññūhī’’ti. ‘‘Abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Pañcamaṃ.</paragraph>
    <subhead line="42">6. Palokasuttaṃ</subhead>
    <paragraph line="43" number="57"> Atha kho aññataro brāhmaṇamahāsālo yena bhagavā tenupasaṅkami…pe… ekamantaṃ nisinno kho so brāhmaṇamahāsālo bhagavantaṃ etadavoca – ‘‘sutaṃ metaṃ, bho gotama, pubbakānaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ – ‘pubbe <alternatives line="62" extra="" separator="false"><alternative source-abbr="vri" source="vipassana research institut">sudaṃ</alternative><alternative source-abbr="sī." source="sri lanka">pubbassudaṃ</alternative><alternative source-abbr="syā." source="thai">pubbassudaṃ</alternative><alternative source-abbr="kaṃ." source="kaṃ.">pubbassudaṃ</alternative><alternative source-abbr="pī." source="pali text society">pubbassudaṃ</alternative></alternatives>  ayaṃ loko avīci maññe phuṭo ahosi manussehi, kukkuṭasaṃpātikā gāmanigamarājadhāniyo’ti. Ko nu kho, bho gotama, hetu ko paccayo yenetarahi manussānaṃ khayo hoti, tanuttaṃ paññāyati, gāmāpi <pageBreak edition="Vipassana Research Institut" number="1.0187" /><pageBreak edition="Myanmar" number="1.0160" /> agāmā honti <pageBreak edition="Pali Text Society" number="1.0160" />, nigamāpi anigamā honti, nagarāpi anagarā honti, janapadāpi ajanapadā hontī’’ti?</paragraph>
    <paragraph line="44">‘‘Etarahi, brāhmaṇa, manussā adhammarāgarattā visamalobhābhibhūtā micchādhammaparetā. Te adhammarāgarattā visamalobhābhibhūtā micchādhammaparetā tiṇhāni satthāni gahetvā <alternatives line="74" extra="" separator="false"><alternative source-abbr="vri" source="vipassana research institut">aññamaññaṃ</alternative><alternative source-abbr="sabbattha" source="sabbattha">aññamaññassa</alternative></alternatives>  jīvitā voropenti, tena bahū manussā kālaṃ karonti. Ayampi kho <pageBreak edition="Thai" number="1.0204" />, brāhmaṇa, hetu ayaṃ paccayo yenetarahi manussānaṃ khayo hoti, tanuttaṃ paññāyati, gāmāpi agāmā honti, nigamāpi anigamā honti, nagarāpi anagarā honti, janapadāpi ajanapadā honti.</paragraph>
    <paragraph line="45">‘‘Puna caparaṃ, brāhmaṇa, etarahi manussā adhammarāgarattā visamalobhābhibhūtā micchādhammaparetā. Tesaṃ adhammarāgarattānaṃ visamalobhābhibhūtānaṃ micchādhammaparetānaṃ devo na sammādhāraṃ anuppavecchati. Tena dubbhikkhaṃ hoti dussassaṃ setaṭṭhikaṃ salākāvuttaṃ. Tena bahū manussā kālaṃ karonti. Ayampi kho, brāhmaṇa, hetu ayaṃ paccayo yenetarahi manussānaṃ khayo hoti, tanuttaṃ paññāyati, gāmāpi agāmā honti, nigamāpi anigamā honti, nagarāpi anagarā honti, janapadāpi ajanapadā honti.</paragraph>
    <paragraph line="46">‘‘Puna caparaṃ, brāhmaṇa, etarahi manussā adhammarāgarattā visamalobhābhibhūtā micchādhammaparetā. Tesaṃ adhammarāgarattānaṃ visamalobhābhibhūtānaṃ micchādhammaparetānaṃ yakkhā vāḷe amanusse <alternatives line="83" extra="" separator="false"><alternative source-abbr="vri" source="vipassana research institut">ossajjanti</alternative><alternative source-abbr="sī." source="sri lanka">ossajanti</alternative></alternatives> , tena bahū manussā kālaṃ karonti. Ayampi kho, brāhmaṇa, hetu ayaṃ paccayo yenetarahi manussānaṃ khayo hoti, tanuttaṃ paññāyati, gāmāpi agāmā honti, nigamāpi anigamā honti, nagarāpi anagarā honti, janapadāpi ajanapadā hontī’’ti.</paragraph>
    <paragraph line="47">‘‘Abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Chaṭṭhaṃ.</paragraph>
    <subhead line="48">7. Vacchagottasuttaṃ</subhead>
    <paragraph line="49" number="58"> Atha <pageBreak edition="Myanmar" number="1.0161" /> kho <alternatives line="92" extra="" separator="false"><alternative source-abbr="vri" source="vipassana research institut">vacchagotto</alternative><alternative source-abbr="ka." source="cambodian">vacchaputto</alternative></alternatives>  paribbājako yena bhagavā tenupasaṅkami <pageBreak edition="Thai" number="1.0205" />; upasaṅkamitvā bhagavatā <pageBreak edition="Vipassana Research Institut" number="1.0188" /> saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca – ‘‘sutaṃ metaṃ, bho gotama, samaṇo gotamo evamāha – ‘mayhameva dānaṃ dātabbaṃ <pageBreak edition="Pali Text Society" number="1.0161" />, nāññesaṃ dānaṃ dātabbaṃ; mayhameva sāvakānaṃ dānaṃ dātabbaṃ, nāññesaṃ sāvakānaṃ dānaṃ dātabbaṃ; mayhameva dinnaṃ mahapphalaṃ, nāññesaṃ dinnaṃ mahapphalaṃ; mayhameva sāvakānaṃ dinnaṃ mahapphalaṃ, nāññesaṃ sāvakānaṃ dinnaṃ mahapphala’nti. Ye te, bho gotama, evamāhaṃsu ‘samaṇo gotamo evamāha mayhameva dānaṃ dātabbaṃ, nāññesaṃ dānaṃ dātabbaṃ. Mayhameva sāvakānaṃ dānaṃ dātabbaṃ, nāññesaṃ sāvakānaṃ dānaṃ dātabbaṃ. Mayhameva dinnaṃ mahapphalaṃ, nāññesaṃ dinnaṃ mahapphalaṃ. Mayhameva sāvakānaṃ dinnaṃ mahapphalaṃ, nāññesaṃ sāvakānaṃ dinnaṃ mahapphala’nti. Kacci te bhoto gotamassa vuttavādino ca bhavantaṃ gotamaṃ abhūtena abbhācikkhanti, dhammassa cānudhammaṃ byākaronti, na ca koci sahadhammiko <alternatives line="101" extra="" separator="false"><alternative source-abbr="vri" source="vipassana research institut">vādānupāto</alternative><alternative source-abbr="ka." source="cambodian">vādānuvādo</alternative></alternatives>  gārayhaṃ ṭhānaṃ āgacchati? Anabbhakkhātukāmā hi mayaṃ bhavantaṃ gotama’’nti.</paragraph>
    <paragraph line="50">‘‘Ye te, vaccha, evamāhaṃsu – ‘samaṇo gotamo evamāha – mayhameva dānaṃ dātabbaṃ…pe… nāññesaṃ sāvakānaṃ dinnaṃ mahapphala’nti na me te vuttavādino. Abbhācikkhanti <alternatives line="110" extra="" separator="false"><alternative source-abbr="vri" source="vipassana research institut">ca pana maṃ</alternative><alternative source-abbr="sī." source="sri lanka">ca pana maṃ te</alternative><alternative source-abbr="syā." source="thai">ca pana maṃ te</alternative><alternative source-abbr="kaṃ." source="kaṃ.">ca pana maṃ te</alternative><alternative source-abbr="pī." source="pali text society">ca pana maṃ te</alternative></alternatives>  asatā abhūtena. Yo kho, vaccha, paraṃ dānaṃ dadantaṃ vāreti so tiṇṇaṃ antarāyakaro hoti, tiṇṇaṃ pāripanthiko. Katamesaṃ tiṇṇaṃ? Dāyakassa puññantarāyakaro <pageBreak edition="Thai" number="1.0206" /> hoti, paṭiggāhakānaṃ lābhantarāyakaro hoti, pubbeva kho panassa attā khato ca hoti upahato ca. Yo kho, vaccha, paraṃ dānaṃ dadantaṃ vāreti so imesaṃ tiṇṇaṃ antarāyakaro hoti, tiṇṇaṃ pāripanthiko.</paragraph>
    <paragraph line="51">‘‘Ahaṃ kho pana, vaccha, evaṃ vadāmi – ye hi te candanikāya vā oligalle vā pāṇā, tatrapi yo <alternatives line="122" extra="" separator="false"><alternative source-abbr="vri" source="vipassana research institut">thālidhovanaṃ</alternative><alternative source-abbr="ka." source="cambodian">thālakadhovanaṃ</alternative></alternatives>  vā sarāvadhovanaṃ vā chaḍḍeti – ye <pageBreak edition="Myanmar" number="1.0162" /> tattha pāṇā te tena yāpentūti, tato nidānampāhaṃ, vaccha, puññassa āgamaṃ vadāmi. Ko pana vādo manussabhūte! Api cāhaṃ, vaccha, sīlavato dinnaṃ mahapphalaṃ vadāmi, no tathā dussīlassa, so ca hoti pañcaṅgavippahīno pañcaṅgasamannāgato.</paragraph>
    <paragraph line="52">‘‘Katamāni pañcaṅgāni pahīnāni honti? Kāmacchando pahīno hoti, byāpādo pahīno hoti <pageBreak edition="Vipassana Research Institut" number="1.0189" />, thinamiddhaṃ <pageBreak edition="Pali Text Society" number="1.0162" /> pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti. Imāni pañcaṅgāni vippahīnāni honti.</paragraph>
    <paragraph line="53">‘‘Katamehi pañcahi aṅgehi samannāgato hoti? Asekkhena sīlakkhandhena samannāgato hoti, asekkhena samādhikkhandhena samannāgato hoti, asekkhena paññākkhandhena samannāgato hoti, asekkhena vimuttikkhandhena samannāgato hoti, asekkhena vimuttiñāṇadassanakkhandhena samannāgato hoti; imehi pañcahi aṅgehi samannāgato hoti. Iti pañcaṅgavippahīne pañcaṅgasamannāgate dinnaṃ mahapphalanti vadāmī’’ti.</paragraph>
    <gatha1 line="54">‘‘Iti kaṇhāsu setāsu, rohiṇīsu harīsu vā;</gatha1>
    <gathalast line="55">Kammāsāsu sarūpāsu, gosu pārevatāsu vā.</gathalast>
    <gatha1 line="56">‘‘Yāsu <pageBreak edition="Thai" number="1.0207" /> kāsuci etāsu, danto jāyati puṅgavo;</gatha1>
    <gatha2 line="57">Dhorayho balasampanno, kalyāṇajavanikkamo;</gatha2>
    <gathalast line="58">Tameva bhāre yuñjanti, nāssa vaṇṇaṃ parikkhare.</gathalast>
    <gatha1 line="59">‘‘Evamevaṃ manussesu, yasmiṃ kasmiñci jātiye;</gatha1>
    <gathalast line="60">Khattiye brāhmaṇe vesse, sudde caṇḍālapukkuse.</gathalast>
    <gatha1 line="61">‘‘Yāsu kāsuci etāsu, danto jāyati subbato;</gatha1>
    <gathalast line="62">Dhammaṭṭho sīlasampanno, saccavādī hirīmano.</gathalast>
    <gatha1 line="63">‘‘Pahīnajātimaraṇo, brahmacariyassa kevalī;</gatha1>
    <gathalast line="64">Pannabhāro visaṃyutto, katakicco anāsavo.</gathalast>
    <gatha1 line="65">‘‘Pāragū sabbadhammānaṃ, anupādāya nibbuto;</gatha1>
    <gathalast line="66"><alternatives line="131" extra="" separator="false"><alternative source-abbr="vri" source="vipassana research institut">Tasmiṃyeva</alternative><alternative source-abbr="syā." source="thai">tasmiṃ ve</alternative><alternative source-abbr="kaṃ." source="kaṃ.">tasmiṃ ve</alternative></alternatives>  viraje khette, vipulā hoti dakkhiṇā.</gathalast>
    <gatha1 line="67">‘‘Bālā <pageBreak edition="Vipassana Research Institut" number="1.0190" /><pageBreak edition="Myanmar" number="1.0163" /> ca avijānantā, dummedhā assutāvino;</gatha1>
    <gathalast line="68">Bahiddhā denti dānāni, na hi sante upāsare.</gathalast>
    <gatha1 line="69">‘‘Ye ca sante upāsanti, sappaññe dhīrasammate;</gatha1>
    <gathalast line="70">Saddhā ca nesaṃ sugate, mūlajātā patiṭṭhitā.</gathalast>
    <gatha1 line="71">‘‘Devalokañca te yanti, kule vā idha jāyare;</gatha1>
    <gathalast line="72">Anupubbena nibbānaṃ, adhigacchanti paṇḍitā’’ti. sattamaṃ;</gathalast>
    <subhead line="73">8. Tikaṇṇasuttaṃ</subhead>
    <paragraph line="74" number="59"> Atha <pageBreak edition="Pali Text Society" number="1.0163" /> kho tikaṇṇo brāhmaṇo yena bhagavā tenupasaṅkami; upasaṅkamitvā bhagavatā saddhiṃ…pe… ekamantaṃ nisinno kho tikaṇṇo <pageBreak edition="Thai" number="1.0208" /> brāhmaṇo bhagavato sammukhā tevijjānaṃ sudaṃ brāhmaṇānaṃ vaṇṇaṃ bhāsati – ‘‘evampi tevijjā brāhmaṇā, itipi tevijjā brāhmaṇā’’ti.</paragraph>
    <paragraph line="75">‘‘Yathā kathaṃ pana, brāhmaṇa, brāhmaṇā brāhmaṇaṃ tevijjaṃ paññāpentī’’ti? ‘‘Idha, bho gotama, brāhmaṇo ubhato sujāto hoti mātito ca pitito ca, saṃsuddhagahaṇiko yāva sattamā pitāmahayugā, akkhitto anupakkuṭṭho jātivādena, ajjhāyako, mantadharo, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayoti. Evaṃ kho, bho gotama, brāhmaṇā tevijjaṃ paññāpentī’’ti.</paragraph>
    <paragraph line="76">‘‘Aññathā kho, brāhmaṇa, brāhmaṇā brāhmaṇaṃ tevijjaṃ paññapenti, aññathā ca pana ariyassa vinaye tevijjo hotī’’ti. ‘‘Yathā kathaṃ pana, bho gotama, ariyassa vinaye tevijjo hoti? Sādhu me bhavaṃ gotamo tathā dhammaṃ desetu yathā ariyassa vinaye tevijjo hotī’’ti. ‘‘Tena hi, brāhmaṇa, suṇāhi, sādhukaṃ manasi karohi; bhāsissāmī’’ti. ‘‘Evaṃ, bho’’ti kho tikaṇṇo brāhmaṇo bhagavato paccassosi. Bhagavā etadavoca –</paragraph>
    <paragraph line="77">‘‘Idha <pageBreak edition="Vipassana Research Institut" number="1.0191" />, brāhmaṇa, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Pītiyā <pageBreak edition="Myanmar" number="1.0164" /> ca virāgā upekkhako ca viharati sato ca sampajāno, sukhañca kāyena paṭisaṃvedeti yaṃ taṃ ariyā <pageBreak edition="Thai" number="1.0209" /> ācikkhanti – ‘upekkhako satimā sukhavihārī’ti tatiyaṃ jhānaṃ upasampajja viharati. Sukhassa ca pahānā dukkhassa ca pahānā, pubbeva somanassadomanassānaṃ atthaṅgamā adukkhamasukhaṃ <pageBreak edition="Pali Text Society" number="1.0164" /> upekkhāsatipārisuddhiṃ catutthaṃ jhānaṃ upasampajja viharati.</paragraph>
    <paragraph line="78">‘‘So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi, anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe – ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ. Tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sauddesaṃ anekavihitaṃ pubbenivāsaṃ anussarati. Ayamassa paṭhamā vijjā adhigatā hoti; avijjā vihatā, vijjā uppannā; tamo vihato, āloko uppanno yathā taṃ appamattassa ātāpino pahitattassa viharato.</paragraph>
    <paragraph line="79">‘‘So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ <pageBreak edition="Thai" number="1.0210" /> cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti – ‘ime vata bhonto sattā kāyaduccaritena samannāgatā…pe… manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ <pageBreak edition="Vipassana Research Institut" number="1.0192" /> vinipātaṃ nirayaṃ upapannā. Ime vā pana bhonto sattā kāyasucaritena samannāgatā, vacīsucaritena samannāgatā, manosucaritena samannāgatā <pageBreak edition="Myanmar" number="1.0165" /> ariyānaṃ anupavādakā sammādiṭṭhikā <pageBreak edition="Pali Text Society" number="1.0165" /> sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. Ayamassa dutiyā vijjā adhigatā hoti; avijjā vihatā, vijjā uppannā; tamo vihato, āloko uppanno yathā taṃ appamattassa ātāpino pahitattassa viharato.</paragraph>
    <paragraph line="80">‘‘So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkha’nti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti; ‘ime āsavā’ti <pageBreak edition="Thai" number="1.0211" /> yathābhūtaṃ pajānāti, ‘ayaṃ āsavasamudayo’ti yathābhūtaṃ pajānāti, ‘ayaṃ āsavanirodho’ti yathābhūtaṃ pajānāti, ‘ayaṃ āsavanirodhagāminī paṭipadā’ti yathābhūtaṃ pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. Ayamassa tatiyā vijjā adhigatā hoti; avijjā vihatā, vijjā uppannā; tamo vihato, āloko uppanno yathā taṃ appamattassa ātāpino pahitattassa viharato’’ti.</paragraph>
    <gatha1 line="81">‘‘Anuccāvacasīlassa, nipakassa ca jhāyino;</gatha1>
    <gathalast line="82">Cittaṃ yassa vasībhūtaṃ, ekaggaṃ susamāhitaṃ.</gathalast>
    <gatha1 line="83">‘‘Taṃ ve tamonudaṃ dhīraṃ, tevijjaṃ maccuhāyinaṃ;</gatha1>
    <gathalast line="84">Hitaṃ devamanussānaṃ, āhu sabbappahāyinaṃ.</gathalast>
    <gatha1 line="85">‘‘Tīhi vijjāhi sampannaṃ, asammūḷhavihārinaṃ;</gatha1>
    <gathalast line="86">Buddhaṃ <alternatives line="141" extra="" separator="false"><alternative source-abbr="vri" source="vipassana research institut">antimadehinaṃ</alternative><alternative source-abbr="sī." source="sri lanka">antimasārīraṃ</alternative><alternative source-abbr="syā." source="thai">antimasārīraṃ</alternative><alternative source-abbr="kaṃ." source="kaṃ.">antimasārīraṃ</alternative><alternative source-abbr="pī." source="pali text society">antimasārīraṃ</alternative></alternatives> , taṃ namassanti gotamaṃ.</gathalast>
    <gatha1 line="87"><note>dha. pa. 423; itivu. 99</note> ‘‘Pubbenivāsaṃ <pageBreak edition="Vipassana Research Institut" number="1.0193" /><pageBreak edition="Myanmar" number="1.0166" /> yo vedī, saggāpāyañca passati;</gatha1>
    <gathalast line="88">Atho jātikkhayaṃ patto, abhiññāvosito muni.</gathalast>
    <gatha1 line="89">‘‘Etāhi tīhi vijjāhi, tevijjo hoti brāhmaṇo;</gatha1>
    <gathalast line="90">Tamahaṃ vadāmi tevijjaṃ, nāññaṃ lapitalāpana’’nti.</gathalast>
    <paragraph line="91">‘‘Evaṃ <pageBreak edition="Thai" number="1.0212" /><pageBreak edition="Pali Text Society" number="1.0166" /> kho, brāhmaṇa, ariyassa vinaye tevijjo hotī’’ti. ‘‘Aññathā, bho gotama, brāhmaṇānaṃ tevijjo, aññathā ca pana ariyassa vinaye tevijjo hoti. Imassa ca pana, bho gotama, ariyassa vinaye tevijjassa brāhmaṇānaṃ tevijjo kalaṃ nāgghati soḷasiṃ’’.</paragraph>
    <paragraph line="92">‘‘Abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Aṭṭhamaṃ.</paragraph>
    <subhead line="93">9. Jāṇussoṇisuttaṃ</subhead>
    <paragraph line="94" number="60"> Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṃ…pe… ekamantaṃ nisinno kho jāṇussoṇi brāhmaṇo bhagavantaṃ etadavoca – ‘‘yassassu, bho gotama, yañño vā saddhaṃ vā thālipāko vā deyyadhammaṃ vā, tevijjesu brāhmaṇesu dānaṃ dadeyyā’’ti. ‘‘Yathā kathaṃ pana, brāhmaṇa, brāhmaṇā tevijjaṃ paññapentī’’ti? ‘‘Idha kho, bho gotama, brāhmaṇo ubhato sujāto hoti mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena, ajjhāyako mantadharo, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayoti. Evaṃ kho, bho gotama, brāhmaṇā tevijjaṃ paññapentī’’ti.</paragraph>
    <paragraph line="95">‘‘Aññathā kho, brāhmaṇa, brāhmaṇā brāhmaṇaṃ tevijjaṃ paññapenti, aññathā ca pana ariyassa vinaye tevijjo hotī’’ti. ‘‘Yathā kathaṃ pana, bho gotama, ariyassa vinaye tevijjo hoti? Sādhu me bhavaṃ gotamo tathā dhammaṃ desetu yathā ariyassa vinaye tevijjo hotī’’ti <pageBreak edition="Vipassana Research Institut" number="1.0194" />. ‘‘Tena hi, brāhmaṇa, suṇāhi <pageBreak edition="Thai" number="1.0213" />, sādhukaṃ manasi karohi; bhāsissāmī’’ti <pageBreak edition="Myanmar" number="1.0167" />. ‘‘Evaṃ, bho’’ti kho jāṇussoṇi brāhmaṇo bhagavato paccassosi. Bhagavā etadavoca –</paragraph>
    <paragraph line="96">‘‘Idha pana, brāhmaṇa, bhikkhu vivicceva kāmehi…pe… catutthaṃ jhānaṃ upasampajja viharati.</paragraph>
    <paragraph line="97">‘‘So evaṃ samāhite citte parisuddhe pariyodāte anaṅgaṇe vigatūpakkilese <pageBreak edition="Pali Text Society" number="1.0167" /> mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati. Ayamassa paṭhamā vijjā adhigatā hoti; avijjā vihatā, vijjā uppannā; tamo vihato, āloko uppanno yathā taṃ appamattassa ātāpino pahitattassa viharato.</paragraph>
    <paragraph line="98">‘‘So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena…pe… yathākammūpage satte pajānāti. Ayamassa dutiyā vijjā adhigatā hoti; avijjā vihatā, vijjā uppannā; tamo vihato, āloko uppanno yathā taṃ appamattassa ātāpino pahitattassa viharato.</paragraph>
    <paragraph line="99">‘‘So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkha’nti yathābhūtaṃ pajānāti…pe… <pageBreak edition="Vipassana Research Institut" number="1.0195" /> ‘ayaṃ dukkhanirodhagāminī paṭipadā’ti yathābhūtaṃ pajānāti; ‘ime āsavā’ti yathābhūtaṃ pajānāti…pe… ‘ayaṃ āsavanirodhagāminī paṭipadā’ti yathābhūtaṃ pajānāti. Tassa evaṃ jānato <pageBreak edition="Thai" number="1.0214" /> evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. Ayamassa tatiyā vijjā adhigatā hoti; avijjā vihatā, vijjā uppannā; tamo vihato <pageBreak edition="Myanmar" number="1.0168" />, āloko uppanno yathā taṃ appamattassa ātāpino pahitattassa viharato’’ti.</paragraph>
    <gatha1 line="100">‘‘Yo sīlabbatasampanno, pahitatto samāhito;</gatha1>
    <gathalast line="101">Cittaṃ yassa vasībhūtaṃ, ekaggaṃ susamāhitaṃ.</gathalast>
    <gatha1 line="102"><note>dha. pa. 423; itivu. 99</note> ‘‘Pubbenivāsaṃ yo vedī, saggāpāyañca passati;</gatha1>
    <gathalast line="103">Atho jātikkhayaṃ patto, abhiññāvosito muni.</gathalast>
    <gatha1 line="104">‘‘Etāhi <pageBreak edition="Pali Text Society" number="1.0168" /> tīhi vijjāhi, tevijjo hoti brāhmaṇo;</gatha1>
    <gathalast line="105">Tamahaṃ vadāmi tevijjaṃ, nāññaṃ lapitalāpana’’nti.</gathalast>
    <paragraph line="106">‘‘Evaṃ kho, brāhmaṇa, ariyassa vinaye tevijjo hotī’’ti. ‘‘Aññathā, bho gotama, brāhmaṇānaṃ tevijjo, aññathā ca pana ariyassa vinaye tevijjo hoti. Imassa ca, bho gotama, ariyassa vinaye tevijjassa brāhmaṇānaṃ tevijjo kalaṃ nāgghati soḷasiṃ’’.</paragraph>
    <paragraph line="107">‘‘Abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Navamaṃ.</paragraph>
    <subhead line="108">10. Saṅgāravasuttaṃ</subhead>
    <paragraph line="109" number="61"> Atha <pageBreak edition="Vipassana Research Institut" number="1.0196" /> kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā <pageBreak edition="Thai" number="1.0215" /> ekamantaṃ nisīdi. Ekamantaṃ nisinno kho saṅgāravo brāhmaṇo bhagavantaṃ etadavoca – ‘‘mayamassu, bho gotama, brāhmaṇā nāma. Yaññaṃ yajāmapi yajāpemapi. Tatra, bho gotama, <alternatives line="159" extra="" separator="false"><alternative source-abbr="vri" source="vipassana research institut">yo ceva yajati</alternative><alternative source-abbr="syā." source="thai">yo ceva yaññaṃ yajati</alternative><alternative source-abbr="kaṃ." source="kaṃ.">yo ceva yaññaṃ yajati</alternative></alternatives>  yo ca yajāpeti sabbe te anekasārīrikaṃ puññappaṭipadaṃ paṭipannā honti, yadidaṃ yaññādhikaraṇaṃ. Yo panāyaṃ, bho gotama, yassa vā tassa vā kulā agārasmā anagāriyaṃ pabbajito ekamattānaṃ dameti, ekamattānaṃ sameti, ekamattānaṃ parinibbāpeti, evamassāyaṃ ekasārīrikaṃ puññappaṭipadaṃ paṭipanno hoti, yadidaṃ pabbajjādhikaraṇa’’nti.</paragraph>
    <paragraph line="110">‘‘Tena hi, brāhmaṇa, taññevettha paṭipucchissāmi. Yathā te khameyya tathā naṃ byākareyyāsi. Taṃ kiṃ maññasi, brāhmaṇa, idha tathāgato loke <pageBreak edition="Myanmar" number="1.0169" /> uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So evamāha – ‘ethāyaṃ maggo ayaṃ paṭipadā yathāpaṭipanno ahaṃ anuttaraṃ brahmacariyogadhaṃ sayaṃ abhiññā sacchikatvā pavedemi; etha <note>etaṃ (ka.)</note>, tumhepi tathā paṭipajjatha, yathāpaṭipannā tumhepi anuttaraṃ brahmacariyogadhaṃ sayaṃ abhiññā sacchikatvā upasampajja viharissathā’ti. Iti <alternatives line="177" extra="" separator="false"><alternative source-abbr="vri" source="vipassana research institut">ayañceva</alternative><alternative source-abbr="ka." source="cambodian">sayaṃ ceva</alternative></alternatives>  satthā dhammaṃ deseti, pare ca tathatthāya <pageBreak edition="Pali Text Society" number="1.0169" /> paṭipajjanti, tāni kho pana honti anekānipi satāni anekānipi sahassāni anekānipi satasahassāni.</paragraph>
    <paragraph line="111">‘‘Taṃ kiṃ maññasi, brāhmaṇa, iccāyaṃ evaṃ sante ekasārīrikā vā puññappaṭipadā hoti anekasārīrikā vā, yadidaṃ pabbajjādhikaraṇa’’nti? ‘‘<alternatives line="186" extra="" separator="false"><alternative source-abbr="vri" source="vipassana research institut">Iccāyampi</alternative><alternative source-abbr="ka." source="cambodian">iccāyante</alternative></alternatives> <pageBreak edition="Thai" number="1.0216" />, bho gotama, evaṃ sante anekasārīrikā puññappaṭipadā hoti, yadidaṃ pabbajjādhikaraṇa’’nti.</paragraph>
    <paragraph line="112">Evaṃ vutte āyasmā ānando saṅgāravaṃ brāhmaṇaṃ etadavoca – ‘‘imāsaṃ te, brāhmaṇa, dvinnaṃ paṭipadānaṃ katamā paṭipadā khamati appatthatarā ca appasamārambhatarā ca mahapphalatarā ca <pageBreak edition="Vipassana Research Institut" number="1.0197" /> mahānisaṃsatarā cā’’ti? Evaṃ vutte saṅgāravo brāhmaṇo āyasmantaṃ ānandaṃ etadavoca – ‘‘seyyathāpi bhavaṃ gotamo bhavaṃ cānando. Ete me pujjā, ete me pāsaṃsā’’ti.</paragraph>
    <paragraph line="113">Dutiyampi kho āyasmā ānando saṅgāravaṃ brāhmaṇaṃ etadavoca – ‘‘na kho tyāhaṃ, brāhmaṇa, evaṃ pucchāmi – ‘ke vā te pujjā ke vā te pāsaṃsā’ti? Evaṃ kho tyāhaṃ, brāhmaṇa, pucchāmi – ‘imāsaṃ te, brāhmaṇa, dvinnaṃ paṭipadānaṃ katamā paṭipadā khamati appatthatarā ca appasamārambhatarā ca mahapphalatarā ca mahānisaṃsatarā cā’’’ti? Dutiyampi kho saṅgāravo brāhmaṇo āyasmantaṃ ānandaṃ etadavoca – ‘‘seyyathāpi bhavaṃ gotamo bhavaṃ cānando. Ete me pujjā, ete me pāsaṃsā’’ti.</paragraph>
    <paragraph line="114">Tatiyampi kho āyasmā ānando saṅgāravaṃ brāhmaṇaṃ etadavoca – ‘‘na kho tyāhaṃ, brāhmaṇa, evaṃ pucchāmi – ‘ke vā te pujjā ke vā te pāsaṃsā’ti? Evaṃ kho tyāhaṃ, brāhmaṇa, pucchāmi – ‘imāsaṃ te, brāhmaṇa, dvinnaṃ paṭipadānaṃ katamā paṭipadā khamati appatthatarā ca appasamārambhatarā ca mahapphalatarā <pageBreak edition="Myanmar" number="1.0170" /> ca mahānisaṃsatarā cā’’’ti? Tatiyampi kho saṅgāravo brāhmaṇo āyasmantaṃ ānandaṃ etadavoca – ‘‘seyyathāpi bhavaṃ gotamo bhavaṃ cānando. Ete me pujjā, ete me <pageBreak edition="Thai" number="1.0217" /> pāsaṃsā’’ti.</paragraph>
    <paragraph line="115">Atha <pageBreak edition="Pali Text Society" number="1.0170" /> kho bhagavato etadahosi – ‘‘yāva tatiyampi kho saṅgāravo brāhmaṇo ānandena sahadhammikaṃ pañhaṃ puṭṭho saṃsādeti <note>ma. ni. 1.337</note> no vissajjeti. Yaṃnūnāhaṃ parimoceyya’’nti. Atha kho bhagavā saṅgāravaṃ brāhmaṇaṃ etadavoca – ‘‘kā nvajja, brāhmaṇa, rājantepure <alternatives line="198" extra="" separator="false"><alternative source-abbr="vri" source="vipassana research institut">rājapurisānaṃ</alternative><alternative source-abbr="sī." source="sri lanka">rājaparisāyaṃ</alternative><alternative source-abbr="syā." source="thai">rājaparisāyaṃ</alternative><alternative source-abbr="kaṃ." source="kaṃ.">rājaparisāyaṃ</alternative><alternative source-abbr="pī." source="pali text society">rājaparisāyaṃ</alternative></alternatives>  sannisinnānaṃ sannipatitānaṃ antarākathā udapādī’’ti? ‘‘Ayaṃ khvajja, bho gotama, rājantepure rājapurisānaṃ sannisinnānaṃ sannipatitānaṃ antarākathā udapādi – ‘pubbe sudaṃ appatarā ceva bhikkhū ahesuṃ bahutarā ca uttari manussadhammā iddhipāṭihāriyaṃ dassesuṃ; etarahi pana bahutarā ceva bhikkhū appatarā ca uttari manussadhammā iddhipāṭihāriyaṃ dassentī’ti. Ayaṃ khvajja, bho gotama, rājantepure rājapurisānaṃ sannisinnānaṃ sannipatitānaṃ antarākathā udapādī’’ti.</paragraph>
    <paragraph line="116"><note>paṭi. ma. 3.30; dī. ni. 1.483</note> ‘‘Tīṇi kho imāni, brāhmaṇa, pāṭihāriyāni. Katamāni tīṇi? Iddhipāṭihāriyaṃ, ādesanāpāṭihāriyaṃ <pageBreak edition="Vipassana Research Institut" number="1.0198" />, anusāsanīpāṭihāriyaṃ. Katamañca, brāhmaṇa, iddhipāṭihāriyaṃ? Idha, brāhmaṇa, ekacco anekavihitaṃ iddhividhaṃ paccanubhoti – ‘ekopi hutvā bahudhā hoti, bahudhāpi hutvā eko hoti; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ asajjamāno gacchati, seyyathāpi ākāse; pathaviyāpi ummujjanimujjaṃ karoti, seyyathāpi udake; udakepi abhijjamāne gacchati, seyyathāpi pathaviyaṃ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṃmahiddhike evaṃmahānubhāve pāṇinā parimasati <note>parāmasati (dī. ni. 1.484; paṭi. ma. 1.102</note> parimajjati, yāva brahmalokāpi kāyena vasaṃ vatteti’. Idaṃ vuccati, brāhmaṇa, iddhipāṭihāriyaṃ <pageBreak edition="Thai" number="1.0218" />.</paragraph>
    <paragraph line="117">‘‘Katamañca, brāhmaṇa, ādesanāpāṭihāriyaṃ? Idha, brāhmaṇa, ekacco nimittena ādisati – ‘evampi te mano, itthampi te mano, itipi te citta’nti. So bahuṃ cepi ādisati tatheva taṃ hoti, no aññathā.</paragraph>
    <paragraph line="118">‘‘Idha <pageBreak edition="Myanmar" number="1.0171" /> pana, brāhmaṇa, ekacco na heva kho nimittena ādisati <pageBreak edition="Pali Text Society" number="1.0171" />, api ca kho manussānaṃ vā amanussānaṃ vā devatānaṃ vā saddaṃ sutvā ādisati – ‘evampi te mano, itthampi te mano, itipi te citta’nti. So bahuṃ cepi ādisati tatheva taṃ hoti, no aññathā.</paragraph>
    <paragraph line="119">‘‘Idha pana, brāhmaṇa, ekacco na heva kho nimittena ādisati napi manussānaṃ vā amanussānaṃ vā devatānaṃ vā saddaṃ sutvā ādisati, api ca kho vitakkayato vicārayato vitakkavipphārasaddaṃ sutvā ādisati – ‘evampi te mano, itthampi te mano, itipi te citta’nti. So bahuṃ cepi ādisati tatheva taṃ hoti, no aññathā.</paragraph>
    <paragraph line="120">‘‘Idha pana, brāhmaṇa, ekacco na heva kho nimittena ādisati, napi manussānaṃ vā amanussānaṃ vā devatānaṃ vā saddaṃ sutvā ādisati, napi vitakkayato vicārayato vitakkavipphārasaddaṃ sutvā ādisati, api ca kho avitakkaṃ avicāraṃ samādhiṃ samāpannassa cetasā ceto paricca pajānāti – ‘yathā imassa bhoto manosaṅkhārā paṇihitā imassa <pageBreak edition="Vipassana Research Institut" number="1.0199" /> cittassa anantarā amuṃ nāma vitakkaṃ vitakkessatī’ti. So bahuṃ cepi ādisati tatheva taṃ hoti, no aññathā. Idaṃ vuccati, brāhmaṇa, ādesanāpāṭihāriyaṃ.</paragraph>
    <paragraph line="121">‘‘Katamañca, brāhmaṇa, anusāsanīpāṭihāriyaṃ? Idha, brāhmaṇa <pageBreak edition="Thai" number="1.0219" />, ekacco evamanusāsati – ‘evaṃ vitakketha, mā evaṃ vitakkayittha; evaṃ manasi karotha, mā evaṃ manasākattha; idaṃ pajahatha, idaṃ upasampajja viharathā’ti. Idaṃ vuccati, brāhmaṇa, anusāsanīpāṭihāriyaṃ. Imāni kho, brāhmaṇa, tīṇi pāṭihāriyāni. Imesaṃ te, brāhmaṇa, tiṇṇaṃ pāṭihāriyānaṃ katamaṃ pāṭihāriyaṃ khamati abhikkantatarañca paṇītatarañcā’’ti?</paragraph>
    <paragraph line="122">‘‘Tatra, bho gotama, <alternatives line="216" extra="" separator="false"><alternative source-abbr="vri" source="vipassana research institut">yadidaṃ</alternative><alternative source-abbr="syā." source="thai">yamidaṃ</alternative><alternative source-abbr="kaṃ." source="kaṃ.">yamidaṃ</alternative><alternative source-abbr="pī." source="pali text society">yamidaṃ</alternative></alternatives>  pāṭihāriyaṃ idhekacco anekavihitaṃ iddhividhaṃ paccanubhoti…pe… yāva brāhmalokāpi kāyena vasaṃ vatteti, idaṃ, bho gotama, pāṭihāriyaṃ <alternatives line="227" extra="" separator="false"><alternative source-abbr="vri" source="vipassana research institut">yova</alternative><alternative source-abbr="syā." source="thai">yo ca</alternative><alternative source-abbr="kaṃ." source="kaṃ.">yo ca</alternative><alternative source-abbr="pī." source="pali text society">yo ca</alternative><alternative source-abbr="ka." source="cambodian">yo ca</alternative></alternatives>  naṃ karoti <alternatives line="239" extra="" separator="false"><alternative source-abbr="vri" source="vipassana research institut">sova</alternative><alternative source-abbr="syā." source="thai">soca ca</alternative><alternative source-abbr="kaṃ" source="kaṃ">soca ca</alternative><alternative source-abbr="pī." source="pali text society">soca ca</alternative><alternative source-abbr="ka." source="cambodian">soca ca</alternative></alternatives>  naṃ paṭisaṃvedeti, <alternatives line="251" extra="" separator="false"><alternative source-abbr="vri" source="vipassana research institut">yova</alternative><alternative source-abbr="syā." source="thai">yo ca</alternative><alternative source-abbr="kaṃ." source="kaṃ.">yo ca</alternative><alternative source-abbr="pī." source="pali text society">yo ca</alternative><alternative source-abbr="ka." source="cambodian">yo ca</alternative></alternatives>  naṃ karoti <alternatives line="263" extra="" separator="true"><alternative source-abbr="vri" source="vipassana research institut">tasseva</alternative><alternative source-abbr="sī." source="sri lanka">tassameva</alternative><alternative source-abbr="ka." source="cambodian">tassameva</alternative><alternative source-abbr="syā." source="thai">tassa ceva</alternative><alternative source-abbr="kaṃ." source="kaṃ.">tassa ceva</alternative><alternative source-abbr="pī." source="pali text society">tassa ceva</alternative></alternatives>  taṃ hoti. Idaṃ me, bho gotama, pāṭihāriyaṃ māyāsahadhammarūpaṃ viya khāyati.</paragraph>
    <paragraph line="123">‘‘Yampidaṃ <pageBreak edition="Myanmar" number="1.0172" />, bho gotama, pāṭihāriyaṃ idhekacco nimittena ādisati – ‘evampi te mano, itthampi te mano, itipi te citta’nti, so bahuṃ cepi ādisati tatheva taṃ hoti, no aññathā. Idha pana, bho gotama, ekacco na heva kho nimittena ādisati, api ca kho manussānaṃ vā amanussānaṃ vā devatānaṃ vā saddaṃ sutvā ādisati…pe… napi manussānaṃ vā amanussānaṃ vā devatānaṃ vā saddaṃ sutvā ādisati, api ca kho vitakkayato vicārayato vitakkavipphārasaddaṃ sutvā ādisati…pe… napi vitakkayato vicārayato vitakkavipphārasaddaṃ sutvā ādisati, api ca kho avitakkaṃ avicāraṃ samādhiṃ samāpannassa cetasā ceto paricca pajānāti – ‘yathā <pageBreak edition="Pali Text Society" number="1.0172" /> imassa bhoto manosaṅkhārā paṇihitā imassa cittassa anantarā amhaṃ nāma vitakkaṃ <pageBreak edition="Thai" number="1.0220" /> vitakkessatī’ti, so bahuṃ cepi ādisati tatheva taṃ hoti, no aññathā. Idampi, bho gotama, pāṭihāriyaṃ yova naṃ karoti sova naṃ paṭisaṃvedeti, yova naṃ karoti tasseva taṃ hoti. Idampi me, bho gotama, pāṭihāriyaṃ māyāsahadhammarūpaṃ viya khāyati.</paragraph>
    <paragraph line="124">‘‘Yañca kho idaṃ, bho gotama, pāṭihāriyaṃ idhekacco evaṃ anusāsati – ‘evaṃ vitakketha <pageBreak edition="Vipassana Research Institut" number="1.0200" />, mā evaṃ vitakkayittha; evaṃ manasi karotha, mā evaṃ manasākattha; idaṃ pajahatha, idaṃ upasampajja viharathā’ti. Idameva, bho gotama, pāṭihāriyaṃ khamati imesaṃ tiṇṇaṃ pāṭihāriyānaṃ abhikkantatarañca paṇītatarañca.</paragraph>
    <paragraph line="125">‘‘Acchariyaṃ, bho gotama, abbhutaṃ, bho gotama! Yāvasubhāsitamidaṃ bhotā gotamena imehi ca mayaṃ tīhi pāṭihāriyehi samannāgataṃ bhavantaṃ gotamaṃ dhārema. Bhavañhi gotamo anekavihitaṃ iddhividhaṃ paccanubhoti…pe… yāva brahmalokāpi kāyena vasaṃ vatteti, bhavañhi gotamo avitakkaṃ avicāraṃ samādhiṃ samāpannassa cetasā ceto paricca pajānāti – ‘yathā imassa bhoto manosaṅkhārā paṇihitā imassa cittassa anantarā amuṃ nāma vitakkaṃ vitakkessatī’ti. Bhavañhi gotamo evamanusāsati – ‘evaṃ vitakketha, mā evaṃ vitakkayittha; evaṃ manasi karotha, mā evaṃ manasākattha; idaṃ pajahatha, idaṃ upasampajja viharathā’’’ti.</paragraph>
    <paragraph line="126">‘‘Addhā <pageBreak edition="Myanmar" number="1.0173" /> kho tyāhaṃ, brāhmaṇa, āsajja upanīya vācā bhāsitā; api ca tyāhaṃ byākarissāmi. Ahañhi, brāhmaṇa, anekavihitaṃ iddhividhaṃ paccanubhomi…pe… yāva brahmalokāpi kāyena vasaṃ vattemi. Ahañhi <pageBreak edition="Thai" number="1.0221" />, brāhmaṇa, avitakkaṃ avicāraṃ samādhiṃ samāpannassa cetasā ceto paricca pajānāmi – ‘yathā imassa bhoto manosaṅkhārā paṇihitā, imassa cittassa anantarā amuṃ nāma vitakkaṃ vitakkessatī’ti. Ahañhi, brāhmaṇa, evamanusāsāmi – ‘evaṃ vitakketha, mā evaṃ vitakkayittha; evaṃ manasi karotha, mā evaṃ manasākattha; idaṃ pajahatha, idaṃ upasampajja viharathā’’’ti.</paragraph>
    <paragraph line="127">‘‘Atthi pana, bho gotama, añño ekabhikkhupi yo imehi tīhi pāṭihāriyehi samannāgato, aññatra bhotā gotamenā’’ti? ‘‘Na kho, brāhmaṇa, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova, ye <note>te (ka.) passa ma. ni. 2.195</note> bhikkhū imehi tīhi pāṭihāriyehi samannāgatā’’ti. ‘‘Kahaṃ pana, bho gotama, etarahi te bhikkhū viharantī’’ti? ‘‘Imasmiṃyeva <pageBreak edition="Pali Text Society" number="1.0173" /> kho, brāhmaṇa, bhikkhusaṅghe’’ti.</paragraph>
    <paragraph line="128">‘‘Abhikkantaṃ, bho gotama, abhikkantaṃ, bho gotama! Seyyathāpi bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre <pageBreak edition="Vipassana Research Institut" number="1.0201" /> vā telapajjotaṃ dhāreyya – ‘cakkhumanto rūpāni dakkhantī’ti, evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi, dhammañca bhikkhusaṅghañca. Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti. Dasamaṃ.</paragraph>
    <centered line="129">Brāhmaṇavaggo paṭhamo.</centered>
    <paragraph line="130">Tassuddānaṃ –</paragraph>
    <gatha1 line="131">Dve <pageBreak edition="Thai" number="1.0222" /> brāhmaṇā caññataro, paribbājakena nibbutaṃ;</gatha1>
    <gathalast line="132">Palokavaccho tikaṇṇo, soṇi saṅgāravena cāti.</gathalast>
  </content>
</document>