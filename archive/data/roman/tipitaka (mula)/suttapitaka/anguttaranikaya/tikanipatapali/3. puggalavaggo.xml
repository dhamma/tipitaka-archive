<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="sabbattha" source-abbr="sabbattha"/>
      <version source="aṭṭhakathā" source-abbr="aṭṭhakathā"/>
    </versions>
    <normativeSource>http://tipitaka.org/romn/cscd/s0402m2.mul2.xml</normativeSource>
    <source>roman/tipitaka (mula)/suttapitaka/anguttaranikaya/tikanipatapali/3. puggalavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/tikanipatapali</directory>
    <basename>3. puggalavaggo</basename>
    <titlePath>3. Puggalavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Puggalavaggo</chapter>
    <subhead line="2">1. Samiddhasuttaṃ</subhead>
    <paragraph line="3" number="21"> Evaṃ <pageBreak edition="Vipassana Research Institut" number="1.0141" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā ca <alternatives line="3" extra="" separator="false"><alternative source-abbr="vri" source="vipassana research institut">samiddho</alternative><alternative source-abbr="sī." source="sri lanka">saviṭṭho</alternative><alternative source-abbr="syā." source="thai">saviṭṭho</alternative><alternative source-abbr="kaṃ." source="kaṃ.">saviṭṭho</alternative><alternative source-abbr="pī." source="pali text society">saviṭṭho</alternative></alternatives>  āyasmā ca <alternatives line="11" extra="" separator="false"><alternative source-abbr="vri" source="vipassana research institut">mahākoṭṭhiko</alternative><alternative source-abbr="sī." source="sri lanka">mahākoṭṭhito</alternative><alternative source-abbr="syā." source="thai">mahākoṭṭhito</alternative><alternative source-abbr="kaṃ." source="kaṃ.">mahākoṭṭhito</alternative><alternative source-abbr="pī." source="pali text society">mahākoṭṭhito</alternative></alternatives>  yenāyasmā sāriputto tenupasaṅkamiṃsu; upasaṅkamitvā āyasmatā sāriputtena saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnaṃ kho āyasmantaṃ samiddhaṃ āyasmā sāriputto etadavoca –</paragraph>
    <paragraph line="4">‘‘Tayome, āvuso samiddha, puggalā santo saṃvijjamānā lokasmiṃ. Katame tayo? Kāyasakkhī, <alternatives line="19" extra="" separator="false"><alternative source-abbr="vri" source="vipassana research institut">diṭṭhippatto</alternative><alternative source-abbr="ka." source="cambodian">diṭṭhappatto</alternative></alternatives> , saddhāvimutto. Ime kho, āvuso, tayo puggalā santo <pageBreak edition="Thai" number="1.0149" /> saṃvijjamānā lokasmiṃ. Imesaṃ, āvuso, tiṇṇaṃ puggalānaṃ katamo te puggalo khamati abhikkantataro ca paṇītataro cā’’ti?</paragraph>
    <paragraph line="5">‘‘Tayome, āvuso sāriputta, puggalā santo saṃvijjamānā lokasmiṃ. Katame tayo? Kāyasakkhī, diṭṭhippatto, saddhāvimutto. Ime kho, āvuso, tayo puggalā santo saṃvijjamānā lokasmiṃ. Imesaṃ, āvuso, tiṇṇaṃ puggalānaṃ <alternatives line="27" extra="" separator="false"><alternative source-abbr="vri" source="vipassana research institut">yvāyaṃ</alternative><alternative source-abbr="ka." source="cambodian">yoyaṃ</alternative></alternatives>  puggalo saddhāvimutto, ayaṃ me puggalo khamati imesaṃ tiṇṇaṃ puggalānaṃ abhikkantataro ca paṇītataro ca. Taṃ kissa hetu? Imassa, āvuso, puggalassa saddhindriyaṃ adhimatta’’nti.</paragraph>
    <paragraph line="6">Atha kho āyasmā sāriputto āyasmantaṃ mahākoṭṭhikaṃ etadavoca – ‘‘tayome, āvuso koṭṭhika, puggalā santo saṃvijjamānā lokasmiṃ <pageBreak edition="Myanmar" number="1.0117" />. Katame tayo? Kāyasakkhī, diṭṭhippatto, saddhāvimutto. Ime kho, āvuso, tayo puggalā santo saṃvijjamānā lokasmiṃ. Imesaṃ <pageBreak edition="Pali Text Society" number="1.0119" />, āvuso, tiṇṇaṃ puggalānaṃ katamo te puggalo khamati abhikkantataro ca paṇītataro cā’’ti?</paragraph>
    <paragraph line="7">‘‘Tayome <pageBreak edition="Vipassana Research Institut" number="1.0142" />, āvuso sāriputta, puggalā santo saṃvijjamānā lokasmiṃ. Katame tayo? Kāyasakkhī, diṭṭhippatto, saddhāvimutto. Ime kho, āvuso, tayo puggalā santo saṃvijjamānā lokasmiṃ. Imesaṃ, āvuso, tiṇṇaṃ puggalānaṃ yvāyaṃ puggalo kāyasakkhī, ayaṃ me puggalo khamati imesaṃ tiṇṇaṃ puggalānaṃ abhikkantataro ca paṇītataro ca. Taṃ kissa hetu? Imassa, āvuso, puggalassa samādhindriyaṃ adhimatta’’nti.</paragraph>
    <paragraph line="8">Atha kho āyasmā mahākoṭṭhiko āyasmantaṃ sāriputtaṃ etadavoca – ‘‘tayome, āvuso sāriputta, puggalā santo saṃvijjamānā lokasmiṃ. Katame tayo? Kāyasakkhī <pageBreak edition="Thai" number="1.0150" />, diṭṭhippatto, saddhāvimutto. Ime kho, āvuso, tayo puggalā santo saṃvijjamānā lokasmiṃ. Imesaṃ, āvuso, tiṇṇaṃ puggalānaṃ katamo te puggalo khamati abhikkantataro ca paṇītataro cā’’ti?</paragraph>
    <paragraph line="9">‘‘Tayome, āvuso koṭṭhika, puggalā santo saṃvijjamānā lokasmiṃ. Katame tayo? Kāyasakkhī, diṭṭhippatto, saddhāvimutto. Ime kho, āvuso, tayo puggalā santo saṃvijjamānā lokasmiṃ. Imesaṃ, āvuso, tiṇṇaṃ puggalānaṃ yvāyaṃ puggalo diṭṭhippatto, ayaṃ me puggalo khamati imesaṃ tiṇṇaṃ puggalānaṃ abhikkantataro ca paṇītataro ca. Taṃ kissa hetu? Imassa, āvuso, puggalassa paññindriyaṃ adhimatta’’nti.</paragraph>
    <paragraph line="10">Atha kho āyasmā sāriputto āyasmantañca samiddhaṃ āyasmantañca mahākoṭṭhikaṃ etadavoca – ‘‘byākataṃ kho, āvuso, amhehi sabbeheva yathāsakaṃ paṭibhānaṃ. Āyāmāvuso, yena bhagavā tenupasaṅkamissāma; upasaṅkamitvā bhagavato etamatthaṃ ārocessāma. Yathā no bhagavā byākarissati tathā naṃ dhāressāmā’’ti. ‘‘Evamāvuso’’ti kho āyasmā ca samiddho āyasmā ca mahākoṭṭhiko āyasmato sāriputtassa <pageBreak edition="Myanmar" number="1.0118" /> paccassosuṃ. Atha kho āyasmā ca sāriputto āyasmā ca samiddho āyasmā ca mahākoṭṭhiko yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ <pageBreak edition="Pali Text Society" number="1.0120" /> nisinno kho āyasmā sāriputto yāvatako ahosi āyasmatā ca samiddhena āyasmatā ca mahākoṭṭhikena saddhiṃ kathāsallāpo taṃ sabbaṃ <pageBreak edition="Thai" number="1.0151" /> bhagavato ārocesi.</paragraph>
    <paragraph line="11">‘‘Na <pageBreak edition="Vipassana Research Institut" number="1.0143" /> khvettha, sāriputta, sukaraṃ ekaṃsena byākātuṃ – ‘ayaṃ imesaṃ tiṇṇaṃ puggalānaṃ abhikkantataro ca paṇītataro cā’ti. Ṭhānañhetaṃ, sāriputta, vijjati yvāyaṃ puggalo saddhāvimutto <alternatives line="35" extra="" separator="true"><alternative source-abbr="vri" source="vipassana research institut">svāssa</alternative><alternative source-abbr="syā." source="thai">svāyaṃ</alternative><alternative source-abbr="kaṃ." source="kaṃ.">svāyaṃ</alternative><alternative source-abbr="pī." source="pali text society">svāyaṃ</alternative><alternative source-abbr="ka." source="cambodian">soyaṃ</alternative></alternatives>  arahattāya paṭipanno, yvāyaṃ puggalo kāyasakkhī svāssa sakadāgāmī vā anāgāmī vā, yo cāyaṃ puggalo diṭṭhippatto sopassa <note>soyaṃ (ka.)</note> sakadāgāmī vā anāgāmī vā.</paragraph>
    <paragraph line="12">‘‘Na khvettha, sāriputta, sukaraṃ ekaṃsena byākātuṃ – ‘ayaṃ imesaṃ tiṇṇaṃ puggalānaṃ abhikkantataro ca paṇītataro cā’ti. Ṭhānañhetaṃ, sāriputta, vijjati yvāyaṃ puggalo kāyasakkhī svāssa arahattāya paṭipanno, yvāyaṃ puggalo saddhāvimutto svāssa sakadāgāmī vā anāgāmī vā, yo cāyaṃ puggalo diṭṭhippatto sopassa sakadāgāmī vā anāgāmī vā.</paragraph>
    <paragraph line="13">‘‘Na khvettha, sāriputta, sukaraṃ ekaṃsena byākātuṃ – ‘ayaṃ imesaṃ tiṇṇaṃ puggalānaṃ abhikkantataro ca paṇītataro cā’ti. Ṭhānañhetaṃ, sāriputta, vijjati yvāyaṃ puggalo diṭṭhippatto svāssa arahattāya paṭipanno, yvāyaṃ puggalo saddhāvimutto svāssa sakadāgāmī vā anāgāmī vā, yo cāyaṃ puggalo kāyasakkhī sopassa sakadāgāmī vā anāgāmī vā.</paragraph>
    <paragraph line="14">‘‘Na khvettha, sāriputta, sukaraṃ ekaṃsena byākātuṃ – ‘ayaṃ imesaṃ tiṇṇaṃ puggalānaṃ abhikkantataro ca paṇītataro cā’’’ti. Paṭhamaṃ.</paragraph>
    <subhead line="15">2. Gilānasuttaṃ</subhead>
    <paragraph line="16" number="22"><note>pu. pa. 94</note> ‘‘Tayome, bhikkhave, gilānā santo saṃvijjamānā lokasmiṃ. Katame tayo? Idha, bhikkhave, ekacco gilāno labhanto vā sappāyāni bhojanāni alabhanto vā sappāyāni bhojanāni, labhanto vā sappāyāni bhesajjāni <pageBreak edition="Thai" number="1.0152" /> alabhanto vā sappāyāni bhesajjāni, labhanto vā <pageBreak edition="Myanmar" number="1.0119" /><pageBreak edition="Pali Text Society" number="1.0121" /> patirūpaṃ upaṭṭhākaṃ alabhanto vā patirūpaṃ upaṭṭhākaṃ neva vuṭṭhāti tamhā ābādhā.</paragraph>
    <paragraph line="17">‘‘Idha pana, bhikkhave, ekacco gilāno labhanto vā sappāyāni bhojanāni alabhanto vā sappāyāni bhojanāni, labhanto vā sappāyāni bhesajjāni alabhanto vā sappāyāni bhesajjāni <pageBreak edition="Vipassana Research Institut" number="1.0144" />, labhanto vā patirūpaṃ upaṭṭhākaṃ alabhanto vā patirūpaṃ upaṭṭhākaṃ vuṭṭhāti tamhā ābādhā.</paragraph>
    <paragraph line="18">‘‘Idha pana, bhikkhave, ekacco gilāno labhantova sappāyāni bhojanāni no alabhanto, labhantova sappāyāni bhesajjāni no alabhanto, labhantova patirūpaṃ upaṭṭhākaṃ no alabhanto vuṭṭhāti tamhā ābādhā.</paragraph>
    <paragraph line="19">‘‘Tatra, bhikkhave, yvāyaṃ gilāno labhantova sappāyāni bhojanāni no alabhanto, labhantova sappāyāni bhesajjāni no alabhanto, labhantova patirūpaṃ upaṭṭhākaṃ no alabhanto vuṭṭhāti tamhā ābādhā, imaṃ kho, bhikkhave, gilānaṃ paṭicca gilānabhattaṃ anuññātaṃ gilānabhesajjaṃ anuññātaṃ gilānupaṭṭhāko anuññāto. Imañca pana, bhikkhave, gilānaṃ paṭicca aññepi gilānā upaṭṭhātabbā. Ime kho, bhikkhave, tayo gilānā santo saṃvijjamānā lokasmiṃ.</paragraph>
    <paragraph line="20">‘‘Evamevaṃ kho, bhikkhave, tayome gilānūpamā puggalā santo saṃvijjamānā lokasmiṃ. Katame tayo? Idha, bhikkhave, ekacco puggalo labhanto vā tathāgataṃ dassanāya alabhanto vā tathāgataṃ dassanāya, labhanto vā tathāgatappaveditaṃ dhammavinayaṃ savanāya alabhanto vā tathāgatappaveditaṃ dhammavinayaṃ <pageBreak edition="Thai" number="1.0153" /> savanāya neva okkamati niyāmaṃ kusalesu dhammesu sammattaṃ.</paragraph>
    <paragraph line="21">‘‘Idha, pana, bhikkhave, ekacco puggalo labhanto vā tathāgataṃ dassanāya alabhanto vā tathāgataṃ dassanāya, labhanto vā tathāgatappaveditaṃ dhammavinayaṃ savanāya alabhanto vā tathāgatappaveditaṃ dhammavinayaṃ savanāya okkamati niyāmaṃ kusalesu dhammesu sammattaṃ.</paragraph>
    <paragraph line="22">‘‘Idha pana, bhikkhave, ekacco puggalo labhantova tathāgataṃ dassanāya no alabhanto, labhantova tathāgatappaveditaṃ dhammavinayaṃ savanāya no alabhanto okkamati niyāmaṃ kusalesu dhammesu sammattaṃ.</paragraph>
    <paragraph line="23">‘‘Tatra <pageBreak edition="Myanmar" number="1.0120" /><pageBreak edition="Pali Text Society" number="1.0122" />, bhikkhave, yvāyaṃ puggalo labhantova tathāgataṃ dassanāya no alabhanto, labhantova <pageBreak edition="Vipassana Research Institut" number="1.0145" /> tathāgatappaveditaṃ dhammavinayaṃ savanāya no alabhanto okkamati niyāmaṃ kusalesu dhammesu sammattaṃ, imaṃ kho bhikkhave, puggalaṃ paṭicca dhammadesanā anuññātā. Imañca pana, bhikkhave, puggalaṃ paṭicca aññesampi dhammo desetabbo. ‘‘Ime kho, bhikkhave, tayo gilānūpamā puggalā santo saṃvijjamānā lokasmi’’nti. Dutiyaṃ.</paragraph>
    <subhead line="24">3. Saṅkhārasuttaṃ</subhead>
    <paragraph line="25" number="23"> ‘‘Tayome, bhikkhave, puggalā santo saṃvijjamānā lokasmiṃ. Katame tayo? Idha, bhikkhave, ekacco puggalo <alternatives line="54" extra=" evamuparipi" separator="false"><alternative source-abbr="vri" source="vipassana research institut">sabyābajjhaṃ</alternative><alternative source-abbr="sabbattha" source="sabbattha">sabyāpajjhaṃ</alternative></alternatives>  kāyasaṅkhāraṃ abhisaṅkharoti, sabyābajjhaṃ vacīsaṅkhāraṃ abhisaṅkharoti, sabyābajjhaṃ manosaṅkhāraṃ abhisaṅkharoti. So sabyābajjhaṃ kāyasaṅkhāraṃ abhisaṅkharitvā, sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ abhisaṅkharitvā sabyābajjhaṃ lokaṃ upapajjati. Tamenaṃ sabyābajjhaṃ lokaṃ <pageBreak edition="Thai" number="1.0154" /> upapannaṃ samānaṃ sabyābajjhā phassā phusanti. So sabyābajjhehi phassehi phuṭṭho samāno sabyābajjhaṃ vedanaṃ vedayati ekantadukkhaṃ, seyyathāpi sattā nerayikā.</paragraph>
    <paragraph line="26">‘‘Idha pana, bhikkhave, ekacco puggalo abyābajjhaṃ kāyasaṅkhāraṃ abhisaṅkharoti, abyābajjhaṃ vacīsaṅkhāraṃ abhisaṅkharoti, abyābajjhaṃ manosaṅkhāraṃ abhisaṅkharoti. So abyābajjhaṃ kāyasaṅkhāraṃ abhisaṅkharitvā, abyābajjhaṃ vacīsaṅkhāraṃ abhisaṅkharitvā, abyābajjhaṃ manosaṅkhāraṃ abhisaṅkharitvā abyābajjhaṃ lokaṃ upapajjati. Tamenaṃ abyābajjhaṃ lokaṃ upapannaṃ samānaṃ abyābajjhā phassā phusanti. So abyābajjhehi phassehi phuṭṭho samāno abyābajjhaṃ vedanaṃ vedayati ekantasukhaṃ, seyyathāpi devā subhakiṇhā.</paragraph>
    <paragraph line="27">‘‘Idha pana, bhikkhave, ekacco puggalo sabyābajjhampi abyābajjhampi kāyasaṅkhāraṃ abhisaṅkharoti, sabyābajjhampi abyābajjhampi vacīsaṅkhāraṃ abhisaṅkharoti, sabyābajjhampi abyābajjhampi manosaṅkhāraṃ abhisaṅkharoti. So sabyābajjhampi abyābajjhampi kāyasaṅkhāraṃ abhisaṅkharitvā, sabyābajjhampi abyābajjhampi vacīsaṅkhāraṃ abhisaṅkharitvā, sabyābajjhampi abyābajjhampi <pageBreak edition="Pali Text Society" number="1.0123" /> manosaṅkhāraṃ abhisaṅkharitvā sabyābajjhampi abyābajjhampi lokaṃ upapajjati. Tamenaṃ sabyābajjhampi abyābajjhampi lokaṃ <pageBreak edition="Myanmar" number="1.0121" /> upapannaṃ samānaṃ sabyābajjhāpi abyābajjhāpi phassā <pageBreak edition="Vipassana Research Institut" number="1.0146" /> phusanti. So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vedayati vokiṇṇasukhadukkhaṃ, seyyathāpi manussā ekacce ca devā ekacce ca vinipātikā. Ime kho, bhikkhave, tayo puggalā santo saṃvijjamānā lokasmi’’nti. Tatiyaṃ.</paragraph>
    <subhead line="28">4. Bahukārasuttaṃ</subhead>
    <paragraph line="29" number="24"> ‘‘Tayome <pageBreak edition="Thai" number="1.0155" />, bhikkhave, puggalā puggalassa bahukārā. Katame tayo? Yaṃ, bhikkhave, puggalaṃ āgamma puggalo buddhaṃ saraṇaṃ gato hoti, dhammaṃ saraṇaṃ gato hoti, saṅghaṃ saraṇaṃ gato hoti; ayaṃ, bhikkhave, puggalo imassa puggalassa bahukāro.</paragraph>
    <paragraph line="30">‘‘Puna caparaṃ, bhikkhave, yaṃ puggalaṃ āgamma puggalo ‘idaṃ dukkha’nti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti; ayaṃ, bhikkhave, puggalo imassa puggalassa bahukāro.</paragraph>
    <paragraph line="31">‘‘Puna caparaṃ, bhikkhave, yaṃ puggalaṃ āgamma puggalo āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati; ayaṃ, bhikkhave, puggalo imassa puggalassa bahukāro. Ime kho, bhikkhave, tayo puggalā puggalassa bahukārā.</paragraph>
    <paragraph line="32">‘‘Imehi ca pana, bhikkhave, tīhi puggalehi imassa puggalassa natthañño puggalo bahukāroti vadāmi. Imesaṃ pana, bhikkhave, tiṇṇaṃ puggalānaṃ iminā puggalena na suppatikāraṃ vadāmi, yadidaṃ abhivādanapaccuṭṭhānaañjalikammasāmīcikammacīvarapiṇḍapātasenāsana-gilānapaccayabhesajjaparikkhārānuppadānenā’’ti. Catutthaṃ.</paragraph>
    <subhead line="33">5. Vajirūpamasuttaṃ</subhead>
    <paragraph line="34" number="25"> ‘‘Tayome <pageBreak edition="Vipassana Research Institut" number="1.0147" />, bhikkhave, puggalā santo saṃvijjamānā lokasmiṃ <pageBreak edition="Pali Text Society" number="1.0124" />. Katame tayo? Arukūpamacitto puggalo, vijjūpamacitto puggalo, vajirūpamacitto puggalo. Katamo ca, bhikkhave, arukūpamacitto puggalo? Idha, bhikkhave, ekacco puggalo kodhano hoti upāyāsabahulo appampi <pageBreak edition="Myanmar" number="1.0122" /> vutto <pageBreak edition="Thai" number="1.0156" /> samāno abhisajjati kuppati byāpajjati patitthīyati kopañca dosañca appaccayañca pātukaroti. Seyyathāpi, bhikkhave, <alternatives line="62" extra="" separator="false"><alternative source-abbr="vri" source="vipassana research institut">duṭṭhāruko</alternative><alternative source-abbr="sī." source="sri lanka">duṭṭhārukā</alternative></alternatives>  kaṭṭhena vā <alternatives line="70" extra="" separator="true"><alternative source-abbr="vri" source="vipassana research institut">kaṭhalāya</alternative><alternative source-abbr="syā." source="thai">kathalāya</alternative><alternative source-abbr="kaṃ." source="kaṃ.">kathalāya</alternative><alternative source-abbr="ka." source="cambodian">kathalāya</alternative><alternative source-abbr="aṭṭhakathā" source="aṭṭhakathā">kaṭhalena-kathalena</alternative></alternatives>  vā <alternatives line="79" extra="" separator="false"><alternative source-abbr="vri" source="vipassana research institut">ghaṭṭito</alternative><alternative source-abbr="sī." source="sri lanka">ghaṭṭitā</alternative></alternatives>  bhiyyosomattāya āsavaṃ deti <note>assavanoti (sī.)</note>; evamevaṃ kho, bhikkhave, idhekacco puggalo kodhano hoti upāyāsabahulo appampi vutto samāno abhisajjati kuppati byāpajjati patitthīyati kopañca dosañca appaccayañca pātukaroti. Ayaṃ vuccati, bhikkhave, arukūpamacitto puggalo.</paragraph>
    <paragraph line="35">‘‘Katamo ca, bhikkhave, vijjūpamacitto puggalo? Idha, bhikkhave, ekacco puggalo ‘idaṃ dukkha’nti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti. Seyyathāpi bhikkhave, cakkhumā puriso rattandhakāratimisāyaṃ vijjantarikāya rūpāni passeyya; evamevaṃ kho, bhikkhave, idhekacco puggalo ‘idaṃ dukkha’nti yathābhūtaṃ pajānāti…pe… ‘ayaṃ dukkhanirodhagāminī paṭipadā’ti yathābhūtaṃ pajānāti. Ayaṃ vuccati, bhikkhave, vijjūpamacitto puggalo.</paragraph>
    <paragraph line="36">‘‘Katamo ca, bhikkhave, vajirūpamacitto puggalo? Idha, bhikkhave, ekacco puggalo āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Seyyathāpi, bhikkhave, vajirassa natthi kiñci abhejjaṃ maṇi vā pāsāṇo vā; evamevaṃ kho, bhikkhave, idhekacco puggalo āsavānaṃ khayā…pe… upasampajja viharati. Ayaṃ vuccati, bhikkhave, vajirūpamacitto puggalo. ‘Ime kho, bhikkhave, tayo puggalā santo saṃvijjamānā <pageBreak edition="Thai" number="1.0157" /> lokasmi’’’nti <note>pu. pa. 102</note>. Pañcamaṃ.</paragraph>
    <subhead line="37">6. Sevitabbasuttaṃ</subhead>
    <paragraph line="38" number="26"> ‘‘Tayome <pageBreak edition="Vipassana Research Institut" number="1.0148" />, bhikkhave, puggalā santo saṃvijjamānā lokasmiṃ. Katame tayo? Atthi, bhikkhave, puggalo na sevitabbo na bhajitabbo na payirupāsitabbo. Atthi, bhikkhave, puggalo sevitabbo bhajitabbo payirupāsitabbo. Atthi, bhikkhave, puggalo <pageBreak edition="Pali Text Society" number="1.0125" /> sakkatvā garuṃ katvā sevitabbo bhajitabbo payirupāsitabbo. Katamo ca, bhikkhave, puggalo <pageBreak edition="Myanmar" number="1.0123" /> na sevitabbo na bhajitabbo na payirupāsitabbo? Idha, bhikkhave, ekacco puggalo hīno hoti sīlena samādhinā paññāya. Evarūpo, bhikkhave, puggalo na sevitabbo na bhajitabbo na payirupāsitabbo aññatra anuddayā aññatra anukampā.</paragraph>
    <paragraph line="39">‘‘Katamo ca, bhikkhave, puggalo sevitabbo bhajitabbo payirupāsitabbo? Idha, bhikkhave, ekacco puggalo sadiso hoti sīlena samādhinā paññāya. Evarūpo, bhikkhave, puggalo sevitabbo bhajitabbo payirupāsitabbo. Taṃ kissa hetu? Sīlasāmaññagatānaṃ sataṃ sīlakathā ca no bhavissati, sā ca no <alternatives line="97" extra=" pu. pa. 122 passitabbaṃ" separator="false"><alternative source-abbr="vri" source="vipassana research institut">pavattinī</alternative><alternative source-abbr="sī." source="sri lanka">pavattanī</alternative><alternative source-abbr="syā." source="thai">pavattanī</alternative><alternative source-abbr="kaṃ." source="kaṃ.">pavattanī</alternative><alternative source-abbr="pī." source="pali text society">pavattanī</alternative></alternatives>  bhavissati, sā ca no phāsu bhavissati. Samādhisāmaññagatānaṃ sataṃ samādhikathā ca no bhavissati, sā ca no pavattinī bhavissati, sā ca no phāsu bhavissati. Paññāsāmaññagatānaṃ sataṃ paññākathā ca no bhavissati, sā ca no pavattinī bhavissati, sā ca no phāsu bhavissatīti. Tasmā evarūpo puggalo sevitabbo bhajitabbo payirupāsitabbo.</paragraph>
    <paragraph line="40">‘‘Katamo ca, bhikkhave, puggalo sakkatvā garuṃ katvā sevitabbo bhajitabbo payirupāsitabbo? Idha, bhikkhave <pageBreak edition="Thai" number="1.0158" />, ekacco puggalo adhiko hoti sīlena samādhinā paññāya. Evarūpo, bhikkhave, puggalo sakkatvā garuṃ katvā sevitabbo bhajitabbo payirupāsitabbo. Taṃ kissa hetu? Iti aparipūraṃ vā sīlakkhandhaṃ paripūressāmi, paripūraṃ vā sīlakkhandhaṃ tattha tattha paññāya anuggahessāmi; aparipūraṃ vā samādhikkhandhaṃ paripūressāmi, paripūraṃ vā samādhikkhandhaṃ tattha tattha paññāya anuggahessāmi; aparipūraṃ vā paññākkhandhaṃ paripūressāmi, paripūraṃ vā paññākkhandhaṃ tattha tattha paññāya anuggahessāmīti. Tasmā evarūpo puggalo sakkatvā garuṃ katvā sevitabbo bhajitabbo payirupāsitabbo. Ime kho, bhikkhave, tayo puggalā santo saṃvijjamānā lokasmi’’nti.</paragraph>
    <gatha1 line="41">‘‘Nihīyati <pageBreak edition="Vipassana Research Institut" number="1.0149" /><pageBreak edition="Pali Text Society" number="1.0126" /> puriso nihīnasevī,</gatha1>
    <gatha2 line="42">Na ca hāyetha kadāci tulyasevī;</gatha2>
    <gatha3 line="43">Seṭṭhamupanamaṃ udeti khippaṃ,</gatha3>
    <gathalast line="44">Tasmā attano uttariṃ bhajethā’’ti. chaṭṭhaṃ;</gathalast>
    <subhead line="45">7. Jigucchitabbasuttaṃ</subhead>
    <paragraph line="46" number="27"> ‘‘Tayome <pageBreak edition="Myanmar" number="1.0124" />, bhikkhave, puggalā santo saṃvijjamānā lokasmiṃ. Katame tayo? Atthi, bhikkhave, puggalo jigucchitabbo na sevitabbo na bhajitabbo na payirupāsitabbo. Atthi, bhikkhave, puggalo ajjhupekkhitabbo na sevitabbo na bhajitabbo na payirupāsitabbo. Atthi, bhikkhave, puggalo sevitabbo bhajitabbo payirupāsitabbo. Katamo ca, bhikkhave, puggalo jigucchitabbo na sevitabbo na bhajitabbo na payirupāsitabbo? Idha <pageBreak edition="Thai" number="1.0159" />, bhikkhave, ekacco puggalo dussīlo hoti pāpadhammo asuci saṅkassarasamācāro paṭicchannakammanto, assamaṇo samaṇapaṭiñño, abrahmacārī brahmacāripaṭiñño, antopūti avassuto kasambujāto. Evarūpo, bhikkhave, puggalo jigucchitabbo na sevitabbo na bhajitabbo na payirupāsitabbo. Taṃ kissa hetu? Kiñcāpi, bhikkhave, evarūpassa puggalassa na diṭṭhānugatiṃ āpajjati, atha kho naṃ pāpako kittisaddo abbhuggacchati – ‘pāpamitto purisapuggalo pāpasahāyo pāpasampavaṅko’ti. Seyyathāpi, bhikkhave, ahi gūthagato kiñcāpi na <alternatives line="105" extra="" separator="true"><alternative source-abbr="vri" source="vipassana research institut">daṃsati</alternative><alternative source-abbr="sī." source="sri lanka">ḍaṃsati</alternative><alternative source-abbr="syā." source="thai">ḍaṃsati</alternative><alternative source-abbr="pī." source="pali text society">ḍassati</alternative></alternatives> , atha kho naṃ makkheti; evamevaṃ kho, bhikkhave, kiñcāpi evarūpassa puggalassa na diṭṭhānugatiṃ āpajjati, atha kho naṃ pāpako kittisaddo abbhuggacchati – ‘pāpamitto purisapuggalo pāpasahāyo pāpasampavaṅko’ti. Tasmā evarūpo puggalo jigucchitabbo na sevitabbo na bhajitabbo na payirupāsitabbo.</paragraph>
    <paragraph line="47">‘‘Katamo ca, bhikkhave, puggalo ajjhupekkhitabbo na sevitabbo na bhajitabbo na payirupāsitabbo? Idha, bhikkhave, ekacco puggalo kodhano hoti upāyāsabahulo <pageBreak edition="Pali Text Society" number="1.0127" />, appampi vutto samāno abhisajjati kuppati byāpajjati patitthīyati, kopañca dosañca appaccayañca pātukaroti. Seyyathāpi, bhikkhave, duṭṭhāruko kaṭṭhena vā kaṭhalāya vā ghaṭṭito bhiyyosomattāya āsavaṃ deti; evamevaṃ kho, bhikkhave…pe… seyyathāpi, bhikkhave, tindukālātaṃ <pageBreak edition="Vipassana Research Institut" number="1.0150" /> kaṭṭhena <pageBreak edition="Thai" number="1.0160" /> vā kaṭhalāya vā ghaṭṭitaṃ bhiyyosomattāya cicciṭāyati ciṭiciṭāyati; evamevaṃ kho bhikkhave…pe… seyyathāpi, bhikkhave, gūthakūpo kaṭṭhena vā kaṭhalāya vā ghaṭṭito bhiyyosomattāya duggandho hoti; evamevaṃ kho, bhikkhave, idhekacco puggalo <pageBreak edition="Myanmar" number="1.0125" /> kodhano hoti upāyāsabahulo, appampi vutto samāno abhisajjati kuppati byāpajjati patitthīyati, kopañca dosañca appaccayañca pātukaroti. Evarūpo, bhikkhave, puggalo ajjhupekkhitabbo na sevitabbo na bhajitabbo na payirupāsitabbo. Taṃ kissa hetu? Akkoseyyapi maṃ paribhāseyyapi maṃ anatthampi maṃ kareyyāti. Tasmā evarūpo puggalo ajjhupekkhitabbo na sevitabbo na bhajitabbo na payirupāsitabbo.</paragraph>
    <paragraph line="48">‘‘Katamo ca, bhikkhave, puggalo sevitabbo bhajitabbo payirupāsitabbo? Idha, bhikkhave, ekacco puggalo sīlavā hoti kalyāṇadhammo. Evarūpo, bhikkhave, puggalo sevitabbo bhajitabbo payirupāsitabbo. Taṃ kissa hetu? Kiñcāpi, bhikkhave, evarūpassa puggalassa na diṭṭhānugatiṃ āpajjati, atha kho naṃ kalyāṇo kittisaddo abbhuggacchati – ‘kalyāṇamitto purisapuggalo kalyāṇasahāyo kalyāṇasampavaṅko’ti. Tasmā evarūpo puggalo sevitabbo bhajitabbo payirupāsitabbo. ‘Ime kho, bhikkhave, tayo puggalā santo saṃvijjamānā lokasmi’’’nti.</paragraph>
    <gatha1 line="49">‘‘Nihīyati <pageBreak edition="Thai" number="1.0161" /> puriso nihīnasevī,</gatha1>
    <gatha2 line="50">Na ca hāyetha kadāci tulyasevī;</gatha2>
    <gatha3 line="51">Seṭṭhamupanamaṃ udeti khippaṃ,</gatha3>
    <gathalast line="52">Tasmā attano uttariṃ bhajethā’’ti. sattamaṃ;</gathalast>
    <subhead line="53">8. Gūthabhāṇīsuttaṃ</subhead>
    <paragraph line="54" number="28"> ‘‘Tayome, bhikkhave, puggalā santo saṃvijjamānā lokasmiṃ <pageBreak edition="Pali Text Society" number="1.0128" />. Katame tayo? Gūthabhāṇī, pupphabhāṇī, madhubhāṇī. Katamo ca, bhikkhave, puggalo gūthabhāṇī? Idha, bhikkhave, ekacco puggalo sabhaggato vā <alternatives line="114" extra="" separator="false"><alternative source-abbr="vri" source="vipassana research institut">parisaggato vā</alternative><alternative source-abbr="syā." source="thai">sabhāgato vā parisāgato vā</alternative><alternative source-abbr="kaṃ." source="kaṃ.">sabhāgato vā parisāgato vā</alternative></alternatives>  ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho – ‘ehambho purisa, yaṃ jānāsi taṃ vadehī’ti. So <pageBreak edition="Vipassana Research Institut" number="1.0151" /> ajānaṃ vā āha ‘jānāmī’ti, jānaṃ vā āha ‘na jānāmī’ti, apassaṃ vā āha ‘passāmī’ti, passaṃ vā āha ‘na <pageBreak edition="Myanmar" number="1.0126" /> passāmī’ti <note>ma. ni. 1.440; pu. pa. 91</note>; iti attahetu vā parahetu vā āmisakiñcikkhahetu vā sampajānamusā bhāsitā hoti. Ayaṃ vuccati, bhikkhave, puggalo gūthabhāṇī.</paragraph>
    <paragraph line="55">‘‘Katamo ca, bhikkhave, puggalo pupphabhāṇī? Idha, bhikkhave, ekacco puggalo sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho – ‘ehambho purisa, yaṃ pajānāsi taṃ vadehī’ti, so ajānaṃ vā āha ‘na jānāmī’ti, jānaṃ vā āha ‘jānāmī’ti, apassaṃ vā āha ‘na passāmī’ti, passaṃ vā āha ‘passāmī’ti; iti attahetu vā parahetu vā āmisakiñcikkhahetu vā na sampajānamusā bhāsitā hoti. Ayaṃ vuccati, bhikkhave, puggalo <pageBreak edition="Thai" number="1.0162" /> pupphabhāṇī.</paragraph>
    <paragraph line="56">‘‘Katamo ca, bhikkhave, puggalo madhubhāṇī? Idha, bhikkhave, ekacco puggalo pharusaṃ vācaṃ pahāya pharusāya vācāya paṭivirato hoti; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti. Ayaṃ vuccati, bhikkhave, puggalo madhubhāṇī. Ime kho, bhikkhave, tayo puggalā santo saṃvijjamānā lokasmi’’nti. Aṭṭhamaṃ.</paragraph>
    <subhead line="57">9. Andhasuttaṃ</subhead>
    <paragraph line="58" number="29"> ‘‘Tayome, bhikkhave, puggalā santo saṃvijjamānā lokasmiṃ. Katame tayo? Andho, ekacakkhu, dvicakkhu. Katamo ca, bhikkhave, puggalo andho? Idha, bhikkhave, ekaccassa puggalassa tathārūpaṃ cakkhu na <pageBreak edition="Pali Text Society" number="1.0129" /> hoti yathārūpena cakkhunā anadhigataṃ vā bhogaṃ adhigaccheyya adhigataṃ vā bhogaṃ phātiṃ <alternatives line="125" extra="" separator="false"><alternative source-abbr="vri" source="vipassana research institut">kareyya</alternative><alternative source-abbr="sī." source="sri lanka">phātikareyya</alternative></alternatives> ; tathārūpampissa cakkhu na hoti yathārūpena cakkhunā kusalākusale dhamme jāneyya, sāvajjānavajje dhamme jāneyya, hīnappaṇīte dhamme jāneyya, kaṇhasukkasappaṭibhāge dhamme jāneyya. Ayaṃ vuccati, bhikkhave, puggalo andho.</paragraph>
    <paragraph line="59">‘‘Katamo ca, bhikkhave, puggalo ekacakkhu? Idha, bhikkhave, ekaccassa puggalassa tathārūpaṃ <pageBreak edition="Vipassana Research Institut" number="1.0152" /> cakkhu hoti yathārūpena cakkhunā anadhigataṃ vā bhogaṃ <pageBreak edition="Myanmar" number="1.0127" /> adhigaccheyya adhigataṃ vā bhogaṃ phātiṃ kareyya; tathārūpaṃ panassa <note>tathārūpampissa (syā. kaṃ. pī. ka.)</note> cakkhu na hoti yathārūpena cakkhunā kusalākusale dhamme jāneyya, sāvajjānavajje dhamme jāneyya, hīnappaṇīte dhamme jāneyya, kaṇhasukkasappaṭibhāge <pageBreak edition="Thai" number="1.0163" /> dhamme jāneyya. Ayaṃ vuccati, bhikkhave, puggalo ekacakkhu.</paragraph>
    <paragraph line="60">‘‘Katamo ca, bhikkhave, puggalo dvicakkhu? Idha, bhikkhave, ekaccassa puggalassa tathārūpaṃ cakkhu hoti yathārūpena cakkhunā anadhigataṃ vā bhogaṃ adhigaccheyya, adhigataṃ vā bhogaṃ phātiṃ kareyya; tathārūpampissa cakkhu hoti yathārūpena cakkhunā kusalākusale dhamme jāneyya; sāvajjānavajje dhamme jāneyya, hīnappaṇīte dhamme jāneyya, kaṇhasukkasappaṭibhāge dhamme jāneyya. Ayaṃ vuccati, bhikkhave, puggalo dvicakkhu. ‘Ime kho, bhikkhave, tayo puggalā santo saṃvijjamānā lokasmi’’’nti.</paragraph>
    <gatha1 line="61">‘‘Na ceva bhogā tathārūpā, na ca puññāni kubbati;</gatha1>
    <gathalast line="62">Ubhayattha kaliggāho, andhassa hatacakkhuno.</gathalast>
    <gatha1 line="63">‘‘Athāparāyaṃ akkhāto, ekacakkhu ca puggalo;</gatha1>
    <gathalast line="64">Dhammādhammena <alternatives line="140" extra="" separator="true"><alternative source-abbr="sī." source="sri lanka">saṃsaṭṭho</alternative><alternative source-abbr="syā." source="thai">saṃsaṭṭho</alternative><alternative source-abbr="kaṃ." source="kaṃ.">saṃsaṭṭho</alternative><alternative source-abbr="pī." source="pali text society">saṃsaṭṭho</alternative><alternative source-abbr="vri" source="vipassana research institut">saṭhoso</alternative><alternative source-abbr="ka." source="cambodian">saṭhoti</alternative></alternatives> , bhogāni pariyesati.</gathalast>
    <gatha1 line="65">‘‘Theyyena kūṭakammena, musāvādena cūbhayaṃ;</gatha1>
    <gatha2 line="66">Kusalo hoti <alternatives line="149" extra="" separator="false"><alternative source-abbr="vri" source="vipassana research institut">saṅghātuṃ</alternative><alternative source-abbr="syā." source="thai">saṃhātuṃ</alternative></alternatives> , kāmabhogī ca mānavo;</gatha2>
    <gathalast line="67">Ito so nirayaṃ gantvā, ekacakkhu vihaññati.</gathalast>
    <gatha1 line="68">‘‘Dvicakkhu pana akkhāto, seṭṭho purisapuggalo;</gatha1>
    <gathalast line="69">Dhammaladdhehi bhogehi, uṭṭhānādhigataṃ dhanaṃ.</gathalast>
    <gatha1 line="70">‘‘Dadāti <pageBreak edition="Pali Text Society" number="1.0130" /> seṭṭhasaṅkappo, abyaggamānaso naro;</gatha1>
    <gathalast line="71">Upeti bhaddakaṃ ṭhānaṃ, yattha gantvā na socati.</gathalast>
    <gatha1 line="72">‘‘Andhañca <pageBreak edition="Vipassana Research Institut" number="1.0153" /> ekacakkhuñca, ārakā parivajjaye;</gatha1>
    <gathalast line="73">Dvicakkhuṃ <pageBreak edition="Thai" number="1.0164" /> pana sevetha, seṭṭhaṃ purisapuggala’’nti. navamaṃ;</gathalast>
    <subhead line="74">10. Avakujjasuttaṃ</subhead>
    <paragraph line="75" number="30"> ‘‘Tayome <pageBreak edition="Myanmar" number="1.0128" />, bhikkhave <note>pu. pa. 107-108</note>, puggalā santo saṃvijjamānā lokasmiṃ. Katame tayo? Avakujjapañño puggalo, ucchaṅgapañño puggalo, puthupañño puggalo. Katamo ca, bhikkhave, avakujjapañño puggalo? Idha, bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya. Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. So tasmiṃ āsane nisinno tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti; vuṭṭhitopi tamhā āsanā tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti. Seyyathāpi, bhikkhave, kumbho <alternatives line="160" extra="" separator="false"><alternative source-abbr="vri" source="vipassana research institut">nikkujjo</alternative><alternative source-abbr="sī." source="sri lanka">nikkujjo</alternative><alternative source-abbr="pī." source="pali text society">nikkujjo</alternative></alternatives>  tatra udakaṃ āsittaṃ vivaṭṭati, no saṇṭhāti; evamevaṃ kho, bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya. Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. So tasmiṃ āsane nisinno tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti; vuṭṭhitopi tamhā āsanā tassā kathāya nevādiṃ manasi karoti, na majjhaṃ manasi karoti, na pariyosānaṃ manasi karoti. Ayaṃ vuccati, bhikkhave, avakujjapañño <pageBreak edition="Thai" number="1.0165" /> puggalo.</paragraph>
    <paragraph line="76">‘‘Katamo ca, bhikkhave, ucchaṅgapañño puggalo? Idha, bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya. Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti; vuṭṭhito ca kho tamhā āsanā tassā kathāya nevādiṃ manasi karoti, na majjhaṃ manasi karoti, na pariyosānaṃ manasi karoti. Seyyathāpi, bhikkhave, purisassa ucchaṅge nānākhajjakāni ākiṇṇāni – tilā <pageBreak edition="Vipassana Research Institut" number="1.0154" /> taṇḍulā modakā badarā. So tamhā āsanā vuṭṭhahanto <pageBreak edition="Pali Text Society" number="1.0131" /> satisammosā pakireyya <pageBreak edition="Myanmar" number="1.0129" />. Evamevaṃ kho, bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya. Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti; vuṭṭhito ca kho tamhā āsanā tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti. Ayaṃ vuccati, bhikkhave, ucchaṅgapañño puggalo.</paragraph>
    <paragraph line="77">‘‘Katamo ca, bhikkhave, puthupañño puggalo? Idha, bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ <pageBreak edition="Thai" number="1.0166" /> santike dhammassavanāya. Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti; vuṭṭhitopi tamhā āsanā tassā kathāya ādimpi manasi karoti, majjhampi manasi karoti, pariyosānampi manasi karoti. Seyyathāpi, bhikkhave, kumbho ukkujjo tatra udakaṃ āsittaṃ saṇṭhāti no vivaṭṭati; evamevaṃ kho, bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya. Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti; vuṭṭhitopi tamhā āsanā tassā kathāya ādimpi manasi karoti, majjhampi manasi karoti, pariyosānampi manasi karoti. Ayaṃ vuccati, bhikkhave, puthupañño puggalo. ‘Ime kho, bhikkhave, tayo puggalā santo saṃvijjamānā lokasmi’’’nti.</paragraph>
    <gatha1 line="78">‘‘Avakujjapañño puriso, dummedho avicakkhaṇo;</gatha1>
    <gathalast line="79">Abhikkhaṇampi ce hoti, gantā bhikkhūna santike.</gathalast>
    <gatha1 line="80">‘‘Ādiṃ <pageBreak edition="Vipassana Research Institut" number="1.0155" /> kathāya majjhañca, pariyosānañca tādiso;</gatha1>
    <gathalast line="81">Uggahetuṃ na sakkoti, paññā hissa na vijjati.</gathalast>
    <gatha1 line="82">‘‘Ucchaṅgapañño <pageBreak edition="Thai" number="1.0167" /><pageBreak edition="Myanmar" number="1.0130" /> puriso, seyyo etena vuccati;</gatha1>
    <gathalast line="83">Abhikkhaṇampi ce hoti, gantā bhikkhūna santike.</gathalast>
    <gatha1 line="84">‘‘Ādiṃ kathāya majjhañca, pariyosānañca tādiso;</gatha1>
    <gatha2 line="85">Nisinno āsane tasmiṃ, uggahetvāna byañjanaṃ;</gatha2>
    <gathalast line="86">Vuṭṭhito nappajānāti, gahitaṃ <alternatives line="168" extra="" separator="false"><alternative source-abbr="vri" source="vipassana research institut">hissa</alternative><alternative source-abbr="ka." source="cambodian">gahitampissa</alternative></alternatives>  mussati.</gathalast>
    <gatha1 line="87">‘‘Puthupañño ca puriso, seyyo <alternatives line="176" extra="" separator="false"><alternative source-abbr="vri" source="vipassana research institut">etehi</alternative><alternative source-abbr="ka." source="cambodian">etena</alternative></alternatives>  vuccati;</gatha1>
    <gathalast line="88">Abhikkhaṇampi ce hoti, gantā bhikkhūna santike.</gathalast>
    <gatha1 line="89">‘‘Ādiṃ kathāya majjhañca, pariyosānañca tādiso;</gatha1>
    <gathalast line="90">Nisinno āsane tasmiṃ, uggahetvāna byañjanaṃ.</gathalast>
    <gatha1 line="91">‘‘Dhāreti seṭṭhasaṅkappo, abyaggamānaso naro;</gatha1>
    <gathalast line="92">Dhammānudhammappaṭipanno, dukkhassantakaro siyā’’ti. dasamaṃ;</gathalast>
    <centered line="93">Puggalavaggo tatiyo.</centered>
    <paragraph line="94">Tassuddānaṃ –</paragraph>
    <gatha1 line="95"><alternatives line="184" extra="" separator="true"><alternative source-abbr="sī." source="sri lanka">kāyasakkhi</alternative><alternative source-abbr="vri" source="vipassana research institut">Samiddha</alternative><alternative source-abbr="syā." source="thai">saviṭṭha</alternative><alternative source-abbr="kaṃ." source="kaṃ.">saviṭṭha</alternative><alternative source-abbr="ka." source="cambodian">seṭṭha</alternative></alternatives>  -gilāna-saṅkhārā, bahukārā vajirena ca;</gatha1>
    <gathalast line="96">Sevi-jiguccha-gūthabhāṇī, andho ca avakujjatāti.</gathalast>
  </content>
</document>