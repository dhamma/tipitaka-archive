<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m2.mul0.xml</normativeSource>
<archivePath>roman/tipitaka (mula)/suttapitaka/anguttaranikaya/tikanipatapali/1. balavaggo.xml</archivePath>
<titlePath>1. Bālavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<nikaya line="2">Aṅguttaranikāyo</nikaya>
<book line="3">Tikanipātapāḷi</book>
<title line="4">1. Paṭhamapaṇṇāsakaṃ</title>
<chapter line="5">1. Bālavaggo</chapter>
<subhead line="6">1. Bhayasuttaṃ</subhead>
<paragraph line="7" number="1"> Evaṃ <pageBreak edition="T" number="1.0127" /><pageBreak edition="V" number="1.0123" /><pageBreak edition="P" number="1.0101" /><pageBreak edition="M" number="1.0099" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘<alternatives line="3" extra="null" separator="false"><alternative source-abbr="vri" source="vipassana research institut">Bhadante</alternative><alternative source-abbr="ka." source="cambodian">bhaddante</alternative></alternatives> ’’ti te bhikkhū bhagavato paccassosuṃ. Bhagavā etadavoca –</paragraph>
<paragraph line="8">‘‘Yāni kānici, bhikkhave, bhayāni uppajjanti sabbāni tāni bālato uppajjanti, no <pageBreak edition="V" number="1.0124" /> paṇḍitato. Ye keci upaddavā uppajjanti sabbe te bālato uppajjanti, no paṇḍitato. Ye keci upasaggā uppajjanti sabbe te bālato uppajjanti, no paṇḍitato. Seyyathāpi, bhikkhave, <alternatives line="11" extra="null" separator="false"><alternative source-abbr="vri" source="vipassana research institut">naḷāgārā vā tiṇāgārā vā</alternative><alternative source-abbr="sī." source="sri lanka">naḷāgāraṃ vā tiṇāgāraṃ vā</alternative></alternatives>  <alternatives line="19" extra="null" separator="true"><alternative source-abbr="sī." source="sri lanka">aggimukko</alternative><alternative source-abbr="vri" source="vipassana research institut">aggi mutto</alternative><alternative source-abbr="syā." source="thai">aggi mukko</alternative><alternative source-abbr="kaṃ." source="kaṃ.">aggi mukko</alternative><alternative source-abbr="pī." source="pali text society">aggi mukko</alternative></alternatives>  kūṭāgārānipi ḍahati ullittāvalittāni nivātāni phusitaggaḷāni pihitavātapānāni; evamevaṃ kho, bhikkhave, yāni kānici bhayāni uppajjanti sabbāni tāni bālato uppajjanti, no paṇḍitato. Ye keci upaddavā uppajjanti sabbe te bālato uppajjanti, no paṇḍitato. Ye keci upasaggā uppajjanti sabbe te bālato uppajjanti, no paṇḍitato.</paragraph>
<paragraph line="9">‘‘Iti <pageBreak edition="M" number="1.0100" /> kho, bhikkhave, sappaṭibhayo <pageBreak edition="T" number="1.0128" /> bālo, appaṭibhayo paṇḍito. Saupaddavo bālo, anupaddavo paṇḍito. Saupasaggo bālo, anupasaggo paṇḍito. Natthi, bhikkhave, paṇḍitato bhayaṃ, natthi paṇḍitato upaddavo, natthi paṇḍitato upasaggo.</paragraph>
<paragraph line="10">‘‘Tasmātiha, bhikkhave, evaṃ sikkhitabbaṃ – ‘yehi tīhi dhammehi samannāgato bālo veditabbo te tayo dhamme abhinivajjetvā, yehi tīhi dhammehi samannāgato paṇḍito veditabbo te tayo dhamme samādāya vattissāmā’ti. Evañhi vo, bhikkhave, sikkhitabba’’nti. Paṭhamaṃ.</paragraph>
<subhead line="11">2. Lakkhaṇasuttaṃ</subhead>
<paragraph line="12" number="2"> ‘‘Kammalakkhaṇo <pageBreak edition="P" number="1.0102" />, bhikkhave, bālo, kammalakkhaṇo paṇḍito, apadānasobhanī <note>apadāne sobhati (syā. kaṃ. pī.)</note> <alternatives line="35" extra="null" separator="false"><alternative source-abbr="vri" source="vipassana research institut">paññāti</alternative><alternative source-abbr="?" source="unknown">paññatti</alternative></alternatives> . Tīhi, bhikkhave, dhammehi samannāgato bālo veditabbo. Katamehi tīhi? Kāyaduccaritena, vacīduccaritena, manoduccaritena. Imehi kho, bhikkhave, tīhi dhammehi samannāgato bālo veditabbo.</paragraph>
<paragraph line="13">‘‘Tīhi, bhikkhave, dhammehi samannāgato paṇḍito veditabbo. Katamehi tīhi? Kāyasucaritena, vacīsucaritena, manosucaritena. Imehi kho, bhikkhave, tīhi dhammehi samannāgato paṇḍito veditabbo.</paragraph>
<paragraph line="14">‘‘Tasmātiha, bhikkhave, evaṃ sikkhitabbaṃ – ‘yehi tīhi dhammehi samannāgato bālo veditabbo <pageBreak edition="V" number="1.0125" /> te tayo dhamme abhinivajjetvā, yehi tīhi dhammehi samannāgato paṇḍito veditabbo te tayo dhamme samādāya vattissāmā’ti. Evañhi vo, bhikkhave, sikkhitabba’’nti. Dutiyaṃ.</paragraph>
<subhead line="15">3. Cintīsuttaṃ</subhead>
<paragraph line="16" number="3"> ‘‘Tīṇimāni, bhikkhave, bālassa bālalakkhaṇāni bālanimittāni bālāpadānāni <pageBreak edition="T" number="1.0129" />. Katamāni tīṇi? Idha, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca. <alternatives line="43" extra="null" separator="false"><alternative source-abbr="vri" source="vipassana research institut">No cedaṃ</alternative><alternative source-abbr="syā." source="thai">no cetaṃ</alternative><alternative source-abbr="kaṃ." source="kaṃ.">no cetaṃ</alternative><alternative source-abbr="ka." source="cambodian">no cetaṃ</alternative></alternatives> , bhikkhave, bālo duccintitacintī ca abhavissa dubbhāsitabhāsī ca dukkaṭakammakārī ca, <alternatives line="51" extra="null" separator="true"><alternative source-abbr="vri" source="vipassana research institut">kena naṃ paṇḍitā jāneyyuṃ</alternative><alternative source-abbr="ka." source="cambodian">tena naṃ paṇḍitā na jāneyyuṃ</alternative><alternative source-abbr="?" source="unknown">na naṃ paṇḍitā jāneyyuṃ</alternative></alternatives>  – ‘bālo ayaṃ bhavaṃ asappuriso’ti? Yasmā <pageBreak edition="M" number="1.0101" /> ca kho, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca tasmā naṃ paṇḍitā jānanti – ‘bālo ayaṃ bhavaṃ asappuriso’ti. Imāni kho, bhikkhave, tīṇi bālassa bālalakkhaṇāni bālanimittāni bālāpadānāni.</paragraph>
<paragraph line="17">‘‘Tīṇimāni, bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni. Katamāni tīṇi? Idha, bhikkhave, paṇḍito sucintitacintī ca hoti subhāsitabhāsī ca sukatakammakārī ca. No cedaṃ, bhikkhave, paṇḍito sucintitacintī ca abhavissa subhāsitabhāsī ca sukatakammakārī ca, kena naṃ paṇḍitā jāneyyuṃ – ‘paṇḍito ayaṃ bhavaṃ sappuriso’ti? Yasmā <pageBreak edition="P" number="1.0103" /> ca kho, bhikkhave, paṇḍito sucintitacintī ca hoti subhāsitabhāsī ca sukatakammakārī ca tasmā naṃ paṇḍitā jānanti – ‘paṇḍito ayaṃ bhavaṃ sappuriso’ti. Imāni kho, bhikkhave, tīṇi paṇḍitassa paṇḍitalakkhaṇāni paṇḍitanimittāni paṇḍitāpadānāni. Tasmātiha…. Tatiyaṃ.</paragraph>
<subhead line="18">4. Accayasuttaṃ</subhead>
<paragraph line="19" number="4"> ‘‘Tīhi <pageBreak edition="T" number="1.0130" />, bhikkhave, dhammehi samannāgato bālo veditabbo. Katamehi tīhi? Accayaṃ accayato na passati, accayaṃ accayato disvā yathādhammaṃ nappaṭikaroti, parassa kho <pageBreak edition="V" number="1.0126" /> pana accayaṃ desentassa yathādhammaṃ nappaṭiggaṇhāti. Imehi kho, bhikkhave, tīhi dhammehi samannāgato bālo veditabbo.</paragraph>
<paragraph line="20">‘‘Tīhi, bhikkhave, dhammehi samannāgato paṇḍito veditabbo. Katamehi tīhi? Accayaṃ accayato passati, accayaṃ accayato disvā yathādhammaṃ paṭikaroti, parassa kho pana accayaṃ desentassa yathādhammaṃ paṭiggaṇhāti. Imehi kho, bhikkhave, tīhi dhammehi samannāgato paṇḍito veditabbo. Tasmātiha…. Catutthaṃ.</paragraph>
<subhead line="21">5. Ayonisosuttaṃ</subhead>
<paragraph line="22" number="5"> ‘‘Tīhi, bhikkhave, dhammehi samannāgato bālo veditabbo. Katamehi tīhi? Ayoniso pañhaṃ kattā hoti, ayoniso pañhaṃ vissajjetā hoti, parassa kho pana yoniso pañhaṃ vissajjitaṃ parimaṇḍalehi <pageBreak edition="M" number="1.0102" /> padabyañjanehi siliṭṭhehi upagatehi nābbhanumoditā hoti. Imehi kho, bhikkhave, tīhi dhammehi samannāgato bālo veditabbo.</paragraph>
<paragraph line="23">‘‘Tīhi, bhikkhave, dhammehi samannāgato paṇḍito veditabbo. Katamehi tīhi? Yoniso pañhaṃ kattā hoti, yoniso pañhaṃ vissajjetā hoti, parassa kho pana yoniso pañhaṃ vissajjitaṃ parimaṇḍalehi padabyañjanehi siliṭṭhehi upagatehi abbhanumoditā hoti. Imehi kho, bhikkhave, tīhi dhammehi samannāgato paṇḍito veditabbo. Tasmātiha…. Pañcamaṃ.</paragraph>
<subhead line="24">6. Akusalasuttaṃ</subhead>
<paragraph line="25" number="6"> ‘‘Tīhi, bhikkhave, dhammehi samannāgato bālo veditabbo. Katamehi <pageBreak edition="T" number="1.0131" /> tīhi? Akusalena <pageBreak edition="P" number="1.0104" /> kāyakammena, akusalena vacīkammena, akusalena manokammena. Imehi kho, bhikkhave, tīhi dhammehi samannāgato bālo veditabbo.</paragraph>
<paragraph line="26">‘‘Tīhi, bhikkhave, dhammehi samannāgato paṇḍito veditabbo. Katamehi tīhi? Kusalena kāyakammena <pageBreak edition="V" number="1.0127" />, kusalena vacīkammena, kusalena manokammena. Imehi kho, bhikkhave, tīhi dhammehi samannāgato paṇḍito veditabbo. Tasmātiha…. Chaṭṭhaṃ.</paragraph>
<subhead line="27">7. Sāvajjasuttaṃ</subhead>
<paragraph line="28" number="7"> ‘‘Tīhi, bhikkhave, dhammehi samannāgato bālo veditabbo. Katamehi tīhi? Sāvajjena kāyakammena, sāvajjena vacīkammena, sāvajjena manokammena…pe… anavajjena kāyakammena, anavajjena vacīkammena, anavajjena manokammena…pe…. Sattamaṃ.</paragraph>
<subhead line="29">8. Sabyābajjhasuttaṃ</subhead>
<paragraph line="30" number="8"> ‘‘Tīhi, bhikkhave, dhammehi samannāgato bālo veditabbo. Katamehi tīhi? Sabyābajjhena kāyakammena, sabyābajjhena vacīkammena, sabyābajjhena manokammena…pe… abyābajjhena kāyakammena, abyābajjhena vacīkammena <pageBreak edition="M" number="1.0103" />, abyābajjhena manokammena. Imehi, kho, bhikkhave, tīhi dhammehi samannāgato paṇḍito veditabbo.</paragraph>
<paragraph line="31">‘‘Tasmātiha, bhikkhave, evaṃ <pageBreak edition="T" number="1.0132" /> sikkhitabbaṃ – ‘yehi tīhi dhammehi samannāgato bālo veditabbo te tayo dhamme abhinivajjetvā, yehi tīhi dhammehi samannāgato paṇḍito veditabbo te tayo dhamme samādāya vattissāmā’ti. Evañhi vo, bhikkhave, sikkhitabba’’nti. Aṭṭhamaṃ.</paragraph>
<subhead line="32">9. Khatasuttaṃ</subhead>
<paragraph line="33" number="9"> ‘‘Tīhi <pageBreak edition="P" number="1.0105" />, bhikkhave, dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati. Katamehi tīhi? Kāyaduccaritena, vacīduccaritena, manoduccaritena. Imehi kho, bhikkhave, tīhi dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati.</paragraph>
<paragraph line="34">‘‘Tīhi <pageBreak edition="V" number="1.0128" />, bhikkhave, dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Katamehi tīhi? Kāyasucaritena, vacīsucaritena, manosucaritena. Imehi kho, bhikkhave, tīhi dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavatī’’ti. Navamaṃ.</paragraph>
<subhead line="35">10. Malasuttaṃ</subhead>
<paragraph line="36" number="10"> ‘‘Tīhi, bhikkhave, dhammehi samannāgato tayo male appahāya yathābhataṃ nikkhitto evaṃ niraye. Katamehi tīhi? Dussīlo ca hoti, dussīlyamalañcassa appahīnaṃ <pageBreak edition="T" number="1.0133" /> hoti; issukī ca hoti, issāmalañcassa appahīnaṃ hoti; maccharī ca hoti, maccheramalañcassa appahīnaṃ hoti. Imehi kho, bhikkhave, tīhi dhammehi samannāgato ime tayo male appahāya yathābhataṃ nikkhitto evaṃ niraye.</paragraph>
<paragraph line="37">‘‘Tīhi <pageBreak edition="M" number="1.0104" />, bhikkhave, dhammehi samannāgato tayo male pahāya yathābhataṃ nikkhitto evaṃ sagge. Katamehi tīhi? Sīlavā ca hoti, dussīlyamalañcassa pahīnaṃ hoti; anissukī ca hoti, issāmalañcassa pahīnaṃ hoti; amaccharī ca hoti, maccheramalañcassa pahīnaṃ hoti. Imehi kho, bhikkhave, tīhi dhammehi samannāgato ime tayo male pahāya yathābhataṃ nikkhitto evaṃ sagge’’ti. Dasamaṃ.</paragraph>
<centered line="38">Bālavaggo paṭhamo.</centered>
<paragraph line="39">Tassuddānaṃ –</paragraph>
<gatha1 line="40">Bhayaṃ lakkhaṇacintī ca, accayañca ayoniso;</gatha1>
<gathalast line="41">Akusalañca sāvajjaṃ, sabyābajjhakhataṃ malanti.</gathalast>
</body>
</document>