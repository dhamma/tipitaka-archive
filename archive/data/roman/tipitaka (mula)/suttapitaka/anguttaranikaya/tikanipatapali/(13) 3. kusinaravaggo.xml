<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m2.mul12.xml</normativeSource>
<archivePath>roman/tipitaka (mula)/suttapitaka/anguttaranikaya/tikanipatapali/(13) 3. kusinaravaggo.xml</archivePath>
<titlePath>(13) 3. Kusināravaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">(13) 3. Kusināravaggo</chapter>
<subhead line="2">1. Kusinārasuttaṃ</subhead>
<paragraph line="3" number="124"> Ekaṃ <pageBreak edition="V" number="1.0309" /><pageBreak edition="P" number="1.0274" /> samayaṃ bhagavā kusinārāyaṃ viharati baliharaṇe vanasaṇḍe. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
<paragraph line="4">‘‘Idha, bhikkhave, bhikkhu aññataraṃ gāmaṃ vā nigamaṃ vā upanissāya viharati. Tamenaṃ gahapati vā gahapatiputto vā upasaṅkamitvā svātanāya bhattena nimanteti <pageBreak edition="M" number="1.0278" />. Ākaṅkhamāno, bhikkhave, bhikkhu adhivāseti. So tassā rattiyā accayena pubbaṇhasamayaṃ nivāsetvā pattacīvaramādāya yena tassa gahapatissa vā gahapatiputtassa vā nivesanaṃ tenupasaṅkamati; upasaṅkamitvā paññatte āsane nisīdati. Tamenaṃ so gahapati vā gahapatiputto vā paṇītena khādanīyena bhojanīyena sahatthā santappeti sampavāreti.</paragraph>
<paragraph line="5">‘‘Tassa evaṃ hoti – ‘sādhu vata myāyaṃ gahapati vā gahapatiputto vā paṇītena khādanīyena bhojanīyena sahatthā santappeti sampavāretī’ti. Evampissa hoti – ‘aho vata māyaṃ gahapati vā gahapatiputto vā āyatimpi evarūpena paṇītena khādanīyena bhojanīyena sahatthā santappeyya <pageBreak edition="T" number="1.0354" /> sampavāreyyā’ti! So taṃ piṇḍapātaṃ <alternatives line="3" extra="null" separator="false"><alternative source-abbr="vri" source="vipassana research institut">gathito</alternative><alternative source-abbr="syā." source="thai">gadhito</alternative><alternative source-abbr="kaṃ." source="kaṃ.">gadhito</alternative><alternative source-abbr="ka." source="cambodian">gadhito</alternative></alternatives>  mucchito <alternatives line="11" extra="null" separator="false"><alternative source-abbr="vri" source="vipassana research institut">ajjhosanno</alternative><alternative source-abbr="sī." source="sri lanka">ajjhāpanno</alternative><alternative source-abbr="ka." source="cambodian">ajjhāpanno</alternative><alternative source-abbr="ṭīkā" source="ṭīkā">ajjhopanno</alternative></alternatives>  anādīnavadassāvī anissaraṇapañño paribhuñjati. So tattha kāmavitakkampi vitakketi, byāpādavitakkampi vitakketi, vihiṃsāvitakkampi vitakketi. Evarūpassāhaṃ, bhikkhave, bhikkhuno dinnaṃ na mahapphalanti vadāmi. Taṃ kissa hetu? Pamatto hi, bhikkhave, bhikkhu viharati.</paragraph>
<paragraph line="6">‘‘Idha pana, bhikkhave, bhikkhu aññataraṃ gāmaṃ vā nigamaṃ vā upanissāya viharati. Tamenaṃ gahapati vā gahapatiputto vā upasaṅkamitvā svātanāya bhattena nimanteti. Ākaṅkhamāno, bhikkhave, bhikkhu adhivāseti. So tassā rattiyā accayena pubbaṇhasamayaṃ nivāsetvā <pageBreak edition="V" number="1.0310" /> pattacīvaramādāya yena tassa gahapatissa vā gahapatiputtassa vā nivesanaṃ tenupasaṅkamati; upasaṅkamitvā paññatte āsane nisīdati. Tamenaṃ so gahapati vā gahapatiputto vā paṇītena khādanīyena bhojanīyena sahatthā santappeti sampavāreti.</paragraph>
<paragraph line="7">‘‘Tassa na evaṃ hoti – ‘sādhu vata myāyaṃ gahapati vā <pageBreak edition="P" number="1.0275" /> gahapatiputto vā paṇītena khādanīyena bhojanīyena sahatthā santappeti sampavāretī’ti. Evampissa na hoti – ‘aho vata māyaṃ gahapati vā gahapatiputto vā āyatimpi evarūpena paṇītena khādanīyena bhojanīyena sahatthā santappeyya sampavāreyyā’ti! So taṃ piṇḍapātaṃ agathito amucchito anajjhosanno ādīnavadassāvī nissaraṇapañño paribhuñjati. So tattha nekkhammavitakkampi <pageBreak edition="M" number="1.0279" /> vitakketi, abyāpādavitakkampi vitakketi, avihiṃsāvitakkampi vitakketi. Evarūpassāhaṃ, bhikkhave, bhikkhuno dinnaṃ mahapphalanti <pageBreak edition="T" number="1.0355" /> vadāmi. Taṃ kissa hetu? Appamatto hi, bhikkhave, bhikkhu viharatī’’ti. Paṭhamaṃ.</paragraph>
<subhead line="8">2. Bhaṇḍanasuttaṃ</subhead>
<paragraph line="9" number="125"> ‘‘Yassaṃ, bhikkhave, disāyaṃ bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti, manasi kātumpi me esā, bhikkhave, disā na phāsu hoti, pageva gantuṃ! Niṭṭhamettha gacchāmi – ‘addhā te āyasmanto tayo dhamme pajahiṃsu, tayo dhamme <alternatives line="20" extra="null" separator="false"><alternative source-abbr="vri" source="vipassana research institut">bahulamakaṃsu</alternative><alternative source-abbr="syā." source="thai">bahulīmakaṃsu</alternative><alternative source-abbr="kaṃ." source="kaṃ.">bahulīmakaṃsu</alternative><alternative source-abbr="pī." source="pali text society">bahulīmakaṃsu</alternative></alternatives> . Katame tayo dhamme pajahiṃsu? Nekkhammavitakkaṃ, abyāpādavitakkaṃ, avihiṃsāvitakkaṃ – ime tayo dhamme pajahiṃsu. Katame tayo dhamme bahulamakaṃsu? Kāmavitakkaṃ, byāpādavitakkaṃ, vihiṃsāvitakkaṃ – ime tayo dhamme bahulamakaṃsu’. Yassaṃ, bhikkhave, disāyaṃ bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti, manasi kātumpi me esā, bhikkhave, disā na phāsu hoti, pageva gantuṃ! Niṭṭhamettha gacchāmi – ‘addhā te āyasmanto ime tayo dhamme pajahiṃsu, ime tayo dhamme bahulamakaṃsu’’’.</paragraph>
<paragraph line="10">‘‘Yassaṃ pana, bhikkhave, disāyaṃ bhikkhū samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharanti, gantumpi me esā, bhikkhave, disā phāsu hoti, pageva manasi kātuṃ! Niṭṭhamettha gacchāmi – ‘addhā te āyasmanto tayo dhamme <pageBreak edition="V" number="1.0311" /> pajahiṃsu, tayo dhamme bahulamakaṃsu. Katame tayo dhamme pajahiṃsu? Kāmavitakkaṃ <pageBreak edition="P" number="1.0276" />, byāpādavitakkaṃ, vihiṃsāvitakkaṃ – ime tayo dhamme pajahiṃsu. Katame tayo dhamme bahulamakaṃsu? Nekkhammavitakkaṃ, abyāpādavitakkaṃ, avihiṃsāvitakkaṃ – ime tayo dhamme bahulamakaṃsu’. Yassaṃ <pageBreak edition="T" number="1.0356" />, bhikkhave, disāyaṃ bhikkhū samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharanti, gantumpi me esā, bhikkhave, disā phāsu hoti, pageva manasi kātuṃ! Niṭṭhamettha gacchāmi – ‘addhā te āyasmanto ime tayo dhamme pajahiṃsu, ime tayo dhamme bahulamakaṃsū’’’ti. Dutiyaṃ.</paragraph>
<subhead line="11">3. Gotamakacetiyasuttaṃ</subhead>
<paragraph line="12" number="126"> Ekaṃ <pageBreak edition="M" number="1.0280" /> samayaṃ bhagavā vesāliyaṃ viharati gotamake cetiye. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
<paragraph line="13">‘‘Abhiññāyāhaṃ, bhikkhave, dhammaṃ desemi, no anabhiññāya. Sanidānāhaṃ, bhikkhave, dhammaṃ desemi, no anidānaṃ. Sappāṭihāriyāhaṃ, bhikkhave, dhammaṃ desemi, no appāṭihāriyaṃ. Tassa mayhaṃ, bhikkhave, abhiññāya dhammaṃ desayato no anabhiññāya, sanidānaṃ dhammaṃ desayato no anidānaṃ, sappāṭihāriyaṃ dhammaṃ desayato no appāṭihāriyaṃ, karaṇīyo ovādo, karaṇīyā anusāsanī. Alañca pana vo, bhikkhave, tuṭṭhiyā, alaṃ attamanatāya, alaṃ somanassāya – ‘sammāsambuddho bhagavā, svākkhāto dhammo, suppaṭipanno saṅgho’’’ti.</paragraph>
<paragraph line="14">Idamavoca bhagavā. Attamanā te bhikkhū bhagavato bhāsitaṃ abhinandunti. Imasmiñca pana veyyākaraṇasmiṃ bhaññamāne sahassī lokadhātu akampitthāti. Tatiyaṃ.</paragraph>
<subhead line="15">4. Bharaṇḍukālāmasuttaṃ</subhead>
<paragraph line="16" number="127"> Ekaṃ samayaṃ bhagavā kosalesu cārikaṃ caramāno yena kapilavatthu tadavasari. Assosi kho mahānāmo sakko – ‘‘bhagavā kira kapilavatthuṃ <pageBreak edition="T" number="1.0357" /> anuppatto’’ti. Atha kho mahānāmo <pageBreak edition="V" number="1.0312" /> sakko yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitaṃ kho mahānāmaṃ sakkaṃ bhagavā etadavoca –</paragraph>
<paragraph line="17">‘‘Gaccha, mahānāma, kapilavatthusmiṃ, tathārūpaṃ āvasathaṃ jāna yatthajja mayaṃ ekarattiṃ vihareyyāmā’’ti. ‘‘Evaṃ <pageBreak edition="P" number="1.0277" />, bhante’’ti kho mahānāmo sakko bhagavato paṭissutvā kapilavatthuṃ pavisitvā kevalakappaṃ kapilavatthuṃ <alternatives line="28" extra="null" separator="false"><alternative source-abbr="vri" source="vipassana research institut">anvāhiṇḍanto</alternative><alternative source-abbr="syā." source="thai">āhiṇḍanto</alternative><alternative source-abbr="kaṃ." source="kaṃ.">āhiṇḍanto</alternative></alternatives>  nāddasa kapilavatthusmiṃ tathārūpaṃ āvasathaṃ yatthajja bhagavā ekarattiṃ vihareyya.</paragraph>
<paragraph line="18">Atha kho mahānāmo sakko yena bhagavā tenupasaṅkami; upasaṅkamitvā bhagavantaṃ etadavoca – ‘‘natthi, bhante, kapilavatthusmiṃ tathārūpo āvasatho <pageBreak edition="M" number="1.0281" /> yatthajja bhagavā ekarattiṃ vihareyya. Ayaṃ, bhante, bharaṇḍu kālāmo bhagavato purāṇasabrahmacārī. Tassajja bhagavā assame ekarattiṃ viharatū’’ti. ‘‘Gaccha, mahānāma, santharaṃ paññapehī’’ti. ‘‘Evaṃ, bhante’’ti kho mahānāmo sakko bhagavato paṭissutvā yena bharaṇḍussa kālāmassa assamo tenupasaṅkami; upasaṅkamitvā santharaṃ paññāpetvā udakaṃ ṭhapetvā pādānaṃ dhovanāya yena bhagavā tenupasaṅkami; upasaṅkamitvā bhagavantaṃ etadavoca – ‘‘santhato, bhante, santhāro, udakaṃ ṭhapitaṃ pādānaṃ dhovanāya. Yassadāni, bhante, bhagavā kālaṃ maññatī’’ti.</paragraph>
<paragraph line="19">Atha kho bhagavā yena bharaṇḍussa kālāmassa assamo tenupasaṅkami; upasaṅkamitvā paññatte āsane nisīdi. Nisajja kho bhagavā pāde pakkhālesi. Atha kho mahānāmassa sakkassa etadahosi – ‘‘akālo kho ajja bhagavantaṃ payirupāsituṃ. Kilanto <pageBreak edition="T" number="1.0358" /> bhagavā. Sve dānāhaṃ bhagavantaṃ payirupāsissāmī’’ti bhagavantaṃ abhivādetvā padakkhiṇaṃ katvā pakkāmi.</paragraph>
<paragraph line="20">Atha kho mahānāmo sakko tassā rattiyā accayena yena bhagavā tenupasaṅkami; upasaṅkamitvā ekamantaṃ nisīdi. Ekamantaṃ nisinnaṃ kho mahānāmaṃ sakkaṃ bhagavā etadavoca – ‘‘tayo khome, mahānāma, satthāro santo saṃvijjamānā lokasmiṃ. Katame tayo? Idha, mahānāma, ekacco satthā kāmānaṃ pariññaṃ paññāpeti; na rūpānaṃ pariññaṃ paññāpeti, na vedanānaṃ pariññaṃ paññāpeti. Idha pana, mahānāma, ekacco satthā kāmānaṃ pariññaṃ paññāpeti <pageBreak edition="V" number="1.0313" />, rūpānaṃ pariññaṃ paññāpeti; na vedanānaṃ <pageBreak edition="P" number="1.0278" /> pariññaṃ paññāpeti. Idha pana, mahānāma, ekacco satthā kāmānaṃ pariññaṃ paññāpeti, rūpānaṃ pariññaṃ paññāpeti, vedanānaṃ pariññaṃ paññāpeti. Ime kho, mahānāma, tayo satthāro santo saṃvijjamānā lokasmiṃ. ‘Imesaṃ, mahānāma, tiṇṇaṃ satthārānaṃ ekā niṭṭhā udāhu puthu niṭṭhā’’’ti?</paragraph>
<paragraph line="21">Evaṃ vutte bharaṇḍu kālāmo mahānāmaṃ sakkaṃ etadavoca – ‘‘ekāti, mahānāma, vadehī’’ti. Evaṃ vutte bhagavā mahānāmaṃ sakkaṃ etadavoca – ‘‘nānāti, mahānāma, vadehī’’ti. Dutiyampi kho bharaṇḍu kālāmo mahānāmaṃ sakkaṃ etadavoca – ‘‘ekāti, mahānāma, vadehī’’ti. Dutiyampi kho bhagavā mahānāmaṃ sakkaṃ etadavoca – ‘‘nānāti, mahānāma, vadehī’’ti. Tatiyampi kho bharaṇḍu kālāmo mahānāmaṃ sakkaṃ etadavoca – ‘‘ekāti, mahānāma <pageBreak edition="M" number="1.0282" />, vadehī’’ti. Tatiyampi kho bhagavā mahānāmaṃ sakkaṃ <pageBreak edition="T" number="1.0359" /> etadavoca – ‘‘nānāti, mahānāma, vadehī’’ti.</paragraph>
<paragraph line="22">Atha kho bharaṇḍu kālāmassa etadahosi – ‘‘mahesakkhassa vatamhi mahānāmassa sakkassa sammukhā samaṇena gotamena yāvatatiyaṃ apasādito. Yaṃnūnāhaṃ kapilavatthumhā pakkameyya’’nti. Atha kho bharaṇḍu kālāmo kapilavatthumhā pakkāmi. Yaṃ kapilavatthumhā pakkāmi tathā pakkantova ahosi na puna paccāgacchīti. Catutthaṃ.</paragraph>
<subhead line="23">5. Hatthakasuttaṃ</subhead>
<paragraph line="24" number="128"> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho hatthako devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā – ‘‘bhagavato purato <alternatives line="36" extra="null" separator="true"><alternative source-abbr="vri" source="vipassana research institut">ṭhassāmī’’ti osīdatimeva saṃsīdatimeva</alternative><alternative source-abbr="sī." source="sri lanka">osīdati ceva saṃsīdati ca</alternative><alternative source-abbr="pī." source="pali text society">osīdati ceva saṃsīdati ca</alternative><alternative source-abbr="syā." source="thai">osīdati saṃsīdati</alternative><alternative source-abbr="kaṃ." source="kaṃ.">osīdati saṃsīdati</alternative></alternatives> , na sakkoti saṇṭhātuṃ. Seyyathāpi nāma sappi vā telaṃ vā vālukāya āsittaṃ osīdatimeva saṃsīdatimeva, na saṇṭhāti; evamevaṃ hatthako devaputto – ‘‘bhagavato purato ṭhassāmī’’ti osīdatimeva saṃsīdatimeva, na sakkoti saṇṭhātuṃ.</paragraph>
<paragraph line="25">Atha <pageBreak edition="P" number="1.0279" /> kho bhagavā hatthakaṃ devaputtaṃ etadavoca – ‘‘oḷārikaṃ, hatthaka, attabhāvaṃ abhinimmināhī’’ti <pageBreak edition="V" number="1.0314" />. ‘‘Evaṃ, bhante’’ti, kho hatthako devaputto bhagavato paṭissutvā oḷārikaṃ attabhāvaṃ abhinimminitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitaṃ kho hatthakaṃ devaputtaṃ bhagavā etadavoca –</paragraph>
<paragraph line="26">‘‘Ye te, hatthaka, dhammā pubbe manussabhūtassa pavattino ahesuṃ, api nu te te dhammā etarahi pavattino’’ti? ‘‘Ye ca me, bhante, dhammā pubbe manussabhūtassa pavattino ahesuṃ, te ca me dhammā etarahi pavattino; ye ca me, bhante, dhammā pubbe manussabhūtassa <pageBreak edition="T" number="1.0360" /> nappavattino ahesuṃ, te ca me dhammā etarahi pavattino. Seyyathāpi, bhante, bhagavā etarahi ākiṇṇo viharati bhikkhūhi bhikkhunīhi upāsakehi upāsikāhi rājūhi <pageBreak edition="M" number="1.0283" /> rājamahāmattehi titthiyehi titthiyasāvakehi; evamevaṃ kho ahaṃ, bhante, ākiṇṇo viharāmi devaputtehi. Dūratopi, bhante, devaputtā āgacchanti hatthakassa devaputtassa santike ‘dhammaṃ sossāmā’ti. Tiṇṇāhaṃ, bhante, dhammānaṃ atitto appaṭivāno kālaṅkato. Katamesaṃ tiṇṇaṃ? Bhagavato ahaṃ, bhante, dassanassa atitto appaṭivāno kālaṅkato; saddhammasavanassāhaṃ, bhante, atitto appaṭivāno kālaṅkato; saṅghassāhaṃ, bhante, upaṭṭhānassa atitto appaṭivāno kālaṅkato. Imesaṃ kho ahaṃ, bhante, tiṇṇaṃ dhammānaṃ atitto appaṭivāno kālaṅkato’’ti.</paragraph>
<gatha1 line="27">‘‘Nāhaṃ bhagavato dassanassa, tittimajjhagā <note>titti tittisambhavaṃ (ka.)</note> kudācanaṃ;</gatha1>
<gathalast line="28">Saṅghassa upaṭṭhānassa, saddhammasavanassa ca.</gathalast>
<gatha1 line="29">‘‘Adhisīlaṃ sikkhamāno, saddhammasavane rato;</gatha1>
<gathalast line="30">Tiṇṇaṃ dhammānaṃ atitto, hatthako avihaṃ gato’’ti. pañcamaṃ;</gathalast>
<subhead line="31">6. Kaṭuviyasuttaṃ</subhead>
<paragraph line="32" number="129"> Ekaṃ samayaṃ bhagavā bārāṇasiyaṃ viharati isipatane migadāye. Atha kho bhagavā pubbaṇhasamayaṃ nivāsetvā pattacīvaramādāya bārāṇasiṃ piṇḍāya pāvisi. Addasā <pageBreak edition="P" number="1.0280" /> kho bhagavā <alternatives line="52" extra="null" separator="false"><alternative source-abbr="vri" source="vipassana research institut">goyogapilakkhasmiṃ</alternative><alternative source-abbr="syā." source="thai">goyogamilakkhasmiṃ</alternative><alternative source-abbr="kaṃ." source="kaṃ.">goyogamilakkhasmiṃ</alternative><alternative source-abbr="ka." source="cambodian">goyogamilakkhasmiṃ</alternative></alternatives>  piṇḍāya <alternatives line="60" extra="null" separator="false"><alternative source-abbr="vri" source="vipassana research institut">caramāno</alternative><alternative source-abbr="ka." source="cambodian">caramānaṃ</alternative></alternatives>  aññataraṃ bhikkhuṃ rittassādaṃ bāhirassādaṃ muṭṭhassatiṃ <pageBreak edition="V" number="1.0315" /> asampajānaṃ asamāhitaṃ vibbhantacittaṃ pākatindriyaṃ. Disvā taṃ bhikkhuṃ etadavoca <pageBreak edition="T" number="1.0361" /> –</paragraph>
<paragraph line="33">‘‘Mā kho tvaṃ, bhikkhu, attānaṃ kaṭuviyamakāsi. Taṃ vata bhikkhu kaṭuviyakataṃ attānaṃ <alternatives line="68" extra="null" separator="false"><alternative source-abbr="vri" source="vipassana research institut">āmagandhena</alternative><alternative source-abbr="sī." source="sri lanka">āmagandhe</alternative><alternative source-abbr="syā." source="thai">āmagandhe</alternative><alternative source-abbr="kaṃ." source="kaṃ.">āmagandhe</alternative><alternative source-abbr="pī." source="pali text society">āmagandhe</alternative></alternatives>  avassutaṃ makkhikā nānupatissanti nānvāssavissantīti <note>nānubandhissanti (ka.)</note>, netaṃ ṭhānaṃ vijjatī’’ti. Atha kho so bhikkhu bhagavatā iminā ovādena ovadito saṃvegamāpādi. Atha kho bhagavā bārāṇasiyaṃ piṇḍāya caritvā pacchābhattaṃ piṇḍapātapaṭikkanto bhikkhū āmantesi –</paragraph>
<paragraph line="34">‘‘Idhāhaṃ, bhikkhave, pubbaṇhasamayaṃ nivāsetvā pattacīvaramādāya bārāṇasiṃ <pageBreak edition="M" number="1.0284" /> piṇḍāya pāvisiṃ. Addasaṃ kho ahaṃ, bhikkhave, goyogapilakkhasmiṃ piṇḍāya caramāno aññataraṃ bhikkhuṃ rittassādaṃ bāhirassādaṃ muṭṭhassatiṃ asampajānaṃ asamāhitaṃ vibbhantacittaṃ pākatindriyaṃ. Disvā taṃ bhikkhuṃ etadavocaṃ –</paragraph>
<paragraph line="35">‘‘‘Mā kho tvaṃ, bhikkhu, attānaṃ kaṭuviyamakāsi. Taṃ vata bhikkhu kaṭuviyakataṃ attānaṃ āmagandhena avassutaṃ makkhikā nānupatissanti nānvāssavissantīti, netaṃ ṭhānaṃ vijjatī’ti. Atha kho, bhikkhave, so bhikkhu mayā iminā ovādena ovadito saṃvegamāpādī’’ti. Evaṃ vutte aññataro bhikkhu bhagavantaṃ etadavoca – ‘‘kiṃ nu kho, bhante, kaṭuviyaṃ? Ko āmagandho? Kā makkhikā’’ti?</paragraph>
<paragraph line="36">‘‘Abhijjhā kho, bhikkhu, kaṭuviyaṃ; byāpādo āmagandho; pāpakā akusalā vitakkā makkhikā. Taṃ vata, bhikkhu, kaṭuviyakataṃ attānaṃ āmagandhena avassutaṃ makkhikā nānupatissanti nānvāssavissantīti, netaṃ ṭhānaṃ vijjatī’’ti.</paragraph>
<gatha1 line="37">‘‘Aguttaṃ <pageBreak edition="P" number="1.0281" /> cakkhusotasmiṃ, indriyesu asaṃvutaṃ;</gatha1>
<gathalast line="38">Makkhikānupatissanti <pageBreak edition="T" number="1.0362" />, saṅkappā rāganissitā.</gathalast>
<gatha1 line="39">‘‘Kaṭuviyakato <pageBreak edition="V" number="1.0316" /> bhikkhu, āmagandhe avassuto;</gatha1>
<gathalast line="40">Ārakā hoti nibbānā, vighātasseva bhāgavā.</gathalast>
<gatha1 line="41">‘‘Gāme vā yadi vāraññe, aladdhā <alternatives line="83" extra="null" separator="true"><alternative source-abbr="vri" source="vipassana research institut">samathamattano</alternative><alternative source-abbr="sī." source="sri lanka">samamattano</alternative><alternative source-abbr="syā." source="thai">samamattano</alternative><alternative source-abbr="kaṃ." source="kaṃ.">samamattano</alternative><alternative source-abbr="pī." source="pali text society">sammamattano</alternative></alternatives> ;</gatha1>
<gathalast line="42"><alternatives line="92" extra="null" separator="false"><alternative source-abbr="vri" source="vipassana research institut">Pareti</alternative><alternative source-abbr="syā." source="thai">careti</alternative><alternative source-abbr="ka." source="cambodian">careti</alternative></alternatives>  bālo dummedho, makkhikāhi purakkhato.</gathalast>
<gatha1 line="43">‘‘Ye ca sīlena sampannā, paññāyūpasameratā;</gatha1>
<gathalast line="44">Upasantā sukhaṃ senti, nāsayitvāna makkhikā’’ti. chaṭṭhaṃ;</gathalast>
<subhead line="45">7. Paṭhamaanuruddhasuttaṃ</subhead>
<paragraph line="46" number="130"> Atha kho āyasmā anuruddho yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā anuruddho bhagavantaṃ etadavoca – ‘‘idhāhaṃ, bhante, dibbena cakkhunā <pageBreak edition="M" number="1.0285" /> visuddhena atikkantamānusakena yebhuyyena passāmi mātugāmaṃ kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjamānaṃ. Katihi nu kho, bhante, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti?</paragraph>
<paragraph line="47">‘‘Tīhi kho, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi tīhi? Idha, anuruddha, mātugāmo pubbaṇhasamayaṃ maccheramalapariyuṭṭhitena cetasā agāraṃ ajjhāvasati, majjhanhikasamayaṃ issāpariyuṭṭhitena cetasā agāraṃ ajjhāvasati, sāyanhasamayaṃ kāmarāgapariyuṭṭhitena cetasā agāraṃ ajjhāvasati <pageBreak edition="T" number="1.0363" />. Imehi kho, anuruddha, tīhi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Sattamaṃ.</paragraph>
<subhead line="48">8. Dutiyaanuruddhasuttaṃ</subhead>
<paragraph line="49" number="131"> Atha kho āyasmā anuruddho yenāyasmā sāriputto tenupasaṅkami; upasaṅkamitvā āyasmatā <pageBreak edition="V" number="1.0317" /> sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā <pageBreak edition="P" number="1.0282" /> ekamantaṃ nisīdi. Ekamantaṃ nisinno kho āyasmā anuruddho āyasmantaṃ sāriputtaṃ etadavoca – ‘‘idhāhaṃ, āvuso sāriputta, dibbena cakkhunā visuddhena atikkantamānusakena sahassaṃ lokaṃ olokemi. Āraddhaṃ kho pana me vīriyaṃ asallīnaṃ, upaṭṭhitā sati <alternatives line="100" extra="null" separator="true"><alternative source-abbr="vri" source="vipassana research institut">asammuṭṭhā</alternative><alternative source-abbr="sī." source="sri lanka">apammuṭṭhā</alternative><alternative source-abbr="syā." source="thai">apamuṭṭhā</alternative><alternative source-abbr="kaṃ." source="kaṃ.">apamuṭṭhā</alternative></alternatives> , passaddho kāyo asāraddho, samāhitaṃ cittaṃ ekaggaṃ. Atha ca pana me <alternatives line="109" extra="null" separator="false"><alternative source-abbr="vri" source="vipassana research institut">nānupādāya</alternative><alternative source-abbr="sī." source="sri lanka">na anupādāya</alternative><alternative source-abbr="syā." source="thai">na anupādāya</alternative><alternative source-abbr="kaṃ." source="kaṃ.">na anupādāya</alternative><alternative source-abbr="pī." source="pali text society">na anupādāya</alternative></alternatives>  āsavehi cittaṃ vimuccatī’’ti.</paragraph>
<paragraph line="50">‘‘Yaṃ kho te, āvuso anuruddha, evaṃ hoti – ‘ahaṃ dibbena cakkhunā visuddhena atikkantamānusakena sahassaṃ lokaṃ volokemī’ti, idaṃ te mānasmiṃ. Yampi te, āvuso anuruddha, evaṃ hoti – ‘āraddhaṃ kho pana me vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekagga’nti, idaṃ te uddhaccasmiṃ. Yampi te, āvuso anuruddha, evaṃ hoti – ‘atha ca pana me nānupādāya āsavehi cittaṃ vimuccatī’ti, idaṃ <pageBreak edition="M" number="1.0286" /> te kukkuccasmiṃ. Sādhu vatāyasmā anuruddho ime tayo dhamme pahāya, ime tayo dhamme amanasikaritvā amatāya dhātuyā cittaṃ upasaṃharatū’’ti.</paragraph>
<paragraph line="51">Atha kho āyasmā anuruddho aparena <pageBreak edition="T" number="1.0364" /> samayena ime tayo dhamme pahāya, ime tayo dhamme amanasikaritvā amatāya dhātuyā cittaṃ <alternatives line="117" extra="null" separator="true"><alternative source-abbr="vri" source="vipassana research institut">upasaṃhari</alternative><alternative source-abbr="syā." source="thai">upasaṃhāsi</alternative><alternative source-abbr="kaṃ." source="kaṃ.">upasaṃhāsi</alternative><alternative source-abbr="pī." source="pali text society">upasaṃhāsi</alternative><alternative source-abbr="ka." source="cambodian">upasaṃharati</alternative></alternatives> . Atha kho āyasmā anuruddho eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti, tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’’ti abbhaññāsi. Aññataro ca panāyasmā anuruddho arahataṃ ahosīti. Aṭṭhamaṃ.</paragraph>
<subhead line="52">9. Paṭicchannasuttaṃ</subhead>
<paragraph line="53" number="132"> ‘‘Tīṇimāni, bhikkhave, paṭicchannāni <alternatives line="126" extra="null" separator="false"><alternative source-abbr="vri" source="vipassana research institut">āvahanti</alternative><alternative source-abbr="sī." source="sri lanka">vahanti</alternative><alternative source-abbr="syā." source="thai">vahanti</alternative><alternative source-abbr="kaṃ." source="kaṃ.">vahanti</alternative><alternative source-abbr="pī." source="pali text society">vahanti</alternative></alternatives> , no vivaṭāni. Katamāni tīṇi? Mātugāmo, bhikkhave, paṭicchanno āvahati, no vivaṭo; brāhmaṇānaṃ, bhikkhave, mantā paṭicchannā āvahanti, no vivaṭā <pageBreak edition="P" number="1.0283" />; micchādiṭṭhi, bhikkhave, paṭicchannā āvahati, no vivaṭā. Imāni kho, bhikkhave, tīṇi paṭicchannāni āvahanti, no vivaṭāni.</paragraph>
<paragraph line="54">‘‘Tīṇimāni <pageBreak edition="V" number="1.0318" />, bhikkhave, vivaṭāni virocanti, no paṭicchannāni. Katamāni tīṇi? Candamaṇḍalaṃ, bhikkhave, vivaṭaṃ virocati, no paṭicchannaṃ; sūriyamaṇḍalaṃ, bhikkhave, vivaṭaṃ virocati, no paṭicchannaṃ; tathāgatappavedito dhammavinayo, bhikkhave, vivaṭo virocati, no paṭicchanno. Imāni kho, bhikkhave, tīṇi vivaṭāni virocanti, no paṭicchannānī’’ti. Navamaṃ.</paragraph>
<subhead line="55">10. Lekhasuttaṃ</subhead>
<paragraph line="56" number="133"> ‘‘Tayome, bhikkhave, puggalā santo saṃvijjamānā lokasmiṃ. Katame tayo? Pāsāṇalekhūpamo puggalo, pathavilekhūpamo puggalo, udakalekhūpamo <pageBreak edition="T" number="1.0365" /> puggalo. Katamo ca, bhikkhave, pāsāṇalekhūpamo puggalo? Idha, bhikkhave, ekacco puggalo abhiṇhaṃ kujjhati. So ca khvassa kodho <pageBreak edition="M" number="1.0287" /> dīgharattaṃ anuseti. Seyyathāpi, bhikkhave, pāsāṇe lekhā na khippaṃ lujjati vātena vā udakena vā, ciraṭṭhitikā hoti; evamevaṃ kho, bhikkhave, idhekacco puggalo abhiṇhaṃ kujjhati. So ca khvassa kodho dīgharattaṃ anuseti. Ayaṃ vuccati, bhikkhave, pāsāṇalekhūpamo puggalo.</paragraph>
<paragraph line="57">‘‘Katamo ca, bhikkhave, pathavilekhūpamo puggalo? Idha, bhikkhave, ekacco puggalo abhiṇhaṃ kujjhati. So ca khvassa kodho na dīgharattaṃ anuseti. Seyyathāpi, bhikkhave, pathaviyā lekhā khippaṃ lujjati vātena vā udakena vā, na ciraṭṭhitikā hoti; evamevaṃ kho, bhikkhave, idhekacco puggalo abhiṇhaṃ kujjhati. So ca khvassa kodho na dīgharattaṃ anuseti. Ayaṃ vuccati, bhikkhave, pathavilekhūpamo puggalo.</paragraph>
<paragraph line="58">‘‘Katamo ca, bhikkhave, udakalekhūpamo puggalo? Idha, bhikkhave, ekacco puggalo āgāḷhenapi vuccamāno pharusenapi <pageBreak edition="P" number="1.0284" /> vuccamāno amanāpenapi vuccamāno sandhiyatimeva <note>… yeva (syā. kaṃ.) … ceva (pī.)</note> <alternatives line="142" extra="null" separator="false"><alternative source-abbr="vri" source="vipassana research institut">saṃsandatimeva</alternative><alternative source-abbr="syā." source="thai">… yeva</alternative><alternative source-abbr="kaṃ." source="kaṃ.">… yeva</alternative><alternative source-abbr="pī." source="pali text society">… ceva</alternative></alternatives>  <alternatives line="151" extra="null" separator="false"><alternative source-abbr="vri" source="vipassana research institut">sammodatimeva</alternative><alternative source-abbr="syā." source="thai">… yeva</alternative><alternative source-abbr="kaṃ." source="kaṃ.">… yeva</alternative><alternative source-abbr="pī." source="pali text society">… ceva</alternative></alternatives> . Seyyathāpi, bhikkhave, udake lekhā khippaṃyeva paṭivigacchati, na ciraṭṭhitikā hoti; evamevaṃ kho, bhikkhave, idhekacco puggalo āgāḷhenapi vuccamāno pharusenapi vuccamāno amanāpenapi vuccamāno sandhiyatimeva saṃsandatimeva sammodatimeva. Ayaṃ <pageBreak edition="V" number="1.0319" /> vuccati, bhikkhave, udakalekhūpamo puggalo. Ime kho, bhikkhave, tayo puggalā santo saṃvijjamānā lokasmi’’nti <note>pu. pa. 115</note>. Dasamaṃ.</paragraph>
<centered line="59">Kusināravaggo terasamo.</centered>
<paragraph line="60">Tassuddānaṃ –</paragraph>
<gatha1 line="61">Kusinārabhaṇḍanā <pageBreak edition="T" number="1.0366" /> ceva, gotamabharaṇḍuhatthako;</gatha1>
<gathalast line="62">Kaṭuviyaṃ dve anuruddhā, paṭicchannaṃ lekhena te dasāti.</gathalast>
</body>
</document>