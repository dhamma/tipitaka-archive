<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="ma. ni. 2.236" source-abbr="ma. ni. 2.236"/>
      <version source="saddanīti" source-abbr="saddanīti"/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0402m2.mul7.xml</normativeSource>
    <source>roman/tipitaka (mula)/suttapitaka/anguttaranikaya/tikanipatapali/(8) 3. anandavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/tikanipatapali</directory>
    <basename>(8) 3. anandavaggo</basename>
    <titlePath>(8) 3. Ānandavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(8) 3. Ānandavaggo</chapter>
    <subhead line="2">1. Channasuttaṃ</subhead>
    <paragraph line="3" number="72"> Ekaṃ <pageBreak edition="Vipassana Research Institut" number="1.0246" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho channo paribbājako yenāyasmā ānando tenupasaṅkami; upasaṅkamitvā āyasmatā ānandena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho channo paribbājako āyasmantaṃ ānandaṃ etadavoca – ‘‘tumhepi, āvuso ānanda, rāgassa pahānaṃ paññāpetha, dosassa pahānaṃ paññāpetha, mohassa pahānaṃ paññāpethāti. Mayaṃ kho, āvuso, rāgassa pahānaṃ paññāpema, dosassa pahānaṃ <pageBreak edition="Pali Text Society" number="1.0216" /> paññāpema, mohassa pahānaṃ paññapemā’’ti.</paragraph>
    <paragraph line="4">‘‘Kiṃ pana tumhe, āvuso, rāge ādīnavaṃ disvā rāgassa pahānaṃ paññāpetha, kiṃ dose ādīnavaṃ disvā dosassa pahānaṃ paññāpetha, kiṃ mohe ādīnavaṃ disvā mohassa pahānaṃ <pageBreak edition="Thai" number="1.0278" /> paññāpethā’’ti?</paragraph>
    <paragraph line="5">‘‘Ratto <pageBreak edition="Myanmar" number="1.0217" /> kho, āvuso, rāgena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti; rāge pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṃ dukkhaṃ domanassaṃ paṭisaṃvedeti. Ratto kho, āvuso, rāgena abhibhūto pariyādinnacitto kāyena duccaritaṃ carati, vācāya duccaritaṃ carati, manasā duccaritaṃ carati; rāge pahīne neva kāyena duccaritaṃ carati, na vācāya duccaritaṃ carati, na manasā duccaritaṃ carati. Ratto kho, āvuso, rāgena abhibhūto pariyādinnacitto attatthampi yathābhūtaṃ nappajānāti, paratthampi yathābhūtaṃ nappajānāti, ubhayatthampi yathābhūtaṃ nappajānāti; rāge pahīne attatthampi yathābhūtaṃ pajānāti, paratthampi yathābhūtaṃ pajānāti, ubhayatthampi <pageBreak edition="Vipassana Research Institut" number="1.0247" /> yathābhūtaṃ pajānāti. Rāgo kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṃvattaniko.</paragraph>
    <paragraph line="6">‘‘Duṭṭho kho, āvuso, dosena…pe… mūḷho kho, āvuso, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti; mohe pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṃ dukkhaṃ domanassaṃ paṭisaṃvedeti. Mūḷho kho, āvuso, mohena abhibhūto pariyādinnacitto kāyena duccaritaṃ carati, vācāya duccaritaṃ <pageBreak edition="Thai" number="1.0279" /> carati, manasā duccaritaṃ carati; mohe pahīne neva kāyena duccaritaṃ carati, na vācāya duccaritaṃ carati, na manasā duccaritaṃ carati. Mūḷho kho, āvuso, mohena abhibhūto pariyādinnacitto attatthampi yathābhūtaṃ nappajānāti, paratthampi yathābhūtaṃ nappajānāti, ubhayatthampi yathābhūtaṃ nappajānāti; mohe pahīne <pageBreak edition="Pali Text Society" number="1.0217" /> attatthampi yathābhūtaṃ pajānāti, paratthampi yathābhūtaṃ pajānāti, ubhayatthampi yathābhūtaṃ pajānāti. Moho kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṃvattaniko. Idaṃ kho mayaṃ, āvuso, rāge ādīnavaṃ disvā rāgassa pahānaṃ <pageBreak edition="Myanmar" number="1.0218" /> paññāpema. Idaṃ dose ādīnavaṃ disvā dosassa pahānaṃ paññāpema. Idaṃ mohe ādīnavaṃ disvā mohassa pahānaṃ paññāpemā’’ti.</paragraph>
    <paragraph line="7">‘‘Atthi panāvuso, maggo atthi paṭipadā etassa rāgassa dosassa mohassa pahānāyā’’ti? ‘‘Atthāvuso, maggo atthi paṭipadā etassa rāgassa dosassa mohassa pahānāyā’’ti. ‘‘Katamo panāvuso, maggo katamā paṭipadā etassa rāgassa dosassa mohassa pahānāyā’’ti? ‘‘Ayameva ariyo aṭṭhaṅgiko maggo, seyyathidaṃ – sammādiṭṭhi…pe… sammāsamādhi. Ayaṃ kho, āvuso, maggo ayaṃ paṭipadā etassa rāgassa dosassa mohassa pahānāyā’’ti. ‘‘Bhaddako kho, āvuso, maggo bhaddikā paṭipadā etassa rāgassa dosassa mohassa pahānāya. Alañca panāvuso ānanda, appamādāyā’’ti. Paṭhamaṃ.</paragraph>
    <subhead line="8">2. Ājīvakasuttaṃ</subhead>
    <paragraph line="9" number="73"> Ekaṃ <pageBreak edition="Thai" number="1.0280" /><pageBreak edition="Vipassana Research Institut" number="1.0248" /> samayaṃ āyasmā ānando kosambiyaṃ viharati ghositārāme. Atha kho aññataro ājīvakasāvako gahapati yenāyasmā ānando tenupasaṅkami; upasaṅkamitvā āyasmantaṃ ānandaṃ abhivādetvā ekamantaṃ nisīdi. Ekamantaṃ nisinno kho so ājīvakasāvako gahapati āyasmantaṃ ānandaṃ etadavoca –</paragraph>
    <paragraph line="10">‘‘Kesaṃ no, bhante ānanda, dhammo svākkhāto? Ke loke suppaṭipannā? Ke loke <alternatives line="3" extra="" separator="false"><alternative source-abbr="vri" source="vipassana research institut">sukatā’’ti</alternative><alternative source-abbr="sī." source="sri lanka">sugatā’’ti</alternative><alternative source-abbr="syā." source="thai">sugatā’’ti</alternative><alternative source-abbr="kaṃ." source="kaṃ.">sugatā’’ti</alternative><alternative source-abbr="pī." source="pali text society">sugatā’’ti</alternative></alternatives> ? ‘‘Tena hi, gahapati, taññevettha paṭipucchissāmi, yathā te khameyya tathā naṃ byākareyyāsi. Taṃ kiṃ maññasi, gahapati, ye rāgassa pahānāya dhammaṃ desenti, dosassa pahānāya dhammaṃ desenti, mohassa pahānāya dhammaṃ desenti, tesaṃ dhammo svākkhāto no vā? Kathaṃ vā te ettha hotī’’ti? ‘‘Ye <pageBreak edition="Pali Text Society" number="1.0218" />, bhante, rāgassa pahānāya dhammaṃ desenti, dosassa pahānāya dhammaṃ desenti, mohassa pahānāya dhammaṃ desenti, tesaṃ dhammo svākkhāto. Evaṃ me ettha hotī’’ti.</paragraph>
    <paragraph line="11">‘‘Taṃ kiṃ maññasi, gahapati, ye rāgassa pahānāya paṭipannā, dosassa pahānāya paṭipannā, mohassa pahānāya paṭipannā, te loke suppaṭipannā <pageBreak edition="Myanmar" number="1.0219" /> no vā? Kathaṃ vā te ettha hotī’’ti? ‘‘Ye, bhante, rāgassa pahānāya paṭipannā, dosassa pahānāya paṭipannā, mohassa pahānāya paṭipannā, te loke suppaṭipannā. Evaṃ me ettha hotī’’ti.</paragraph>
    <paragraph line="12">‘‘Taṃ kiṃ maññasi, gahapati, yesaṃ rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, yesaṃ doso pahīno ucchinnamūlo tālāvatthukato anabhāvaṅkato āyatiṃ anuppādadhammo, yesaṃ moho pahīno ucchinnamūlo tālāvatthukato anabhāvaṃkato āyatiṃ anuppādadhammo, te loke sukatā no vā? Kathaṃ vā te ettha hotī’’ti? ‘‘Yesaṃ, bhante, rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, yesaṃ doso pahīno…pe… yesaṃ moho pahīno <pageBreak edition="Thai" number="1.0281" /> ucchinnamūlo tālāvatthukato anabhāvaṃkato āyatiṃ anuppādadhammo, te loke sukatā. Evaṃ me ettha hotī’’ti.</paragraph>
    <paragraph line="13">‘‘Iti <pageBreak edition="Vipassana Research Institut" number="1.0249" /> kho, gahapati, <alternatives line="15" extra="" separator="false"><alternative source-abbr="vri" source="vipassana research institut">tayāvetaṃ</alternative><alternative source-abbr="sī." source="sri lanka">tayā cetaṃ</alternative><alternative source-abbr="pī." source="pali text society">tayā cetaṃ</alternative><alternative source-abbr="ka." source="cambodian">tayā cetaṃ</alternative></alternatives>  byākataṃ – ‘ye, bhante, rāgassa pahānāya dhammaṃ desenti, dosassa pahānāya dhammaṃ desenti, mohassa pahānāya dhammaṃ desenti, tesaṃ dhammo svākkhāto’ti. Tayāvetaṃ byākataṃ – ‘ye, bhante, rāgassa pahānāya paṭipannā, dosassa pahānāya paṭipannā, mohassa pahānāya paṭipannā, te loke suppaṭipannā’ti. Tayāvetaṃ byākataṃ – ‘yesaṃ, bhante, rāgo pahīno ucchinnamūlo tālāvatthukato anabhāvaṅkato āyatiṃ anuppādadhammo, yesaṃ doso pahīno…pe… yesaṃ moho pahīno ucchinnamūlo tālāvatthukato anabhāvaṅkato āyatiṃ anuppādadhammo, te loke sukatā’’’ti.</paragraph>
    <paragraph line="14">‘‘Acchariyaṃ, bhante, abbhutaṃ, bhante! Na ceva nāma sadhammukkaṃsanā bhavissati, na <alternatives line="26" extra="" separator="true"><alternative source-abbr="vri" source="vipassana research institut">ca paradhammāpasādanā</alternative><alternative source-abbr="sī." source="sri lanka">na paradhammāpasādanā</alternative><alternative source-abbr="pī." source="pali text society">na paradhammāpasādanā</alternative><alternative source-abbr="ma. ni. 2.236" source="ma. ni. 2.236">na paradhammavambhanā</alternative></alternatives> . <alternatives line="37" extra="" separator="false"><alternative source-abbr="vri" source="vipassana research institut">Āyataneva</alternative><alternative source-abbr="ma. ni. 2.236" source="ma. ni. 2.236">āyatane ca</alternative></alternatives>  dhammadesanā, attho ca vutto, attā ca anupanīto. Tumhe, bhante ānanda, rāgassa pahānāya dhammaṃ desetha, dosassa…pe… mohassa pahanāya dhammaṃ <pageBreak edition="Pali Text Society" number="1.0219" /> desetha. Tumhākaṃ, bhante ānanda, dhammo svākkhāto. Tumhe, bhante ānanda, rāgassa pahānāya <pageBreak edition="Myanmar" number="1.0220" /> paṭipannā, dosassa…pe… mohassa <pageBreak edition="Thai" number="1.0282" /> pahānāya paṭipannā. Tumhe, bhante, loke suppaṭipannā. Tumhākaṃ, bhante ānanda, rāgo pahīno ucchinnamūlo tālāvatthukato anabhāvaṅkato āyatiṃ anuppādadhammo, tumhākaṃ doso pahīno…pe… tumhākaṃ moho pahīno ucchinnamūlo tālāvatthukato anabhāvaṅkato āyatiṃ anuppādadhammo. Tumhe loke sukatā.</paragraph>
    <paragraph line="15">‘‘Abhikkantaṃ, bhante, abhikkantaṃ, bhante! Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya – ‘cakkhumanto rūpāni dakkhantī’ti; evamevaṃ ayyena ānandena anekapariyāyena dhammo pakāsito. Esāhaṃ, bhante ānanda, taṃ bhagavantaṃ saraṇaṃ gacchāmi dhammañca bhikkhusaṅghañca. Upāsakaṃ maṃ ayyo ānando dhāretu, ajjatagge pāṇupetaṃ saraṇaṃ gata’’nti. Dutiyaṃ.</paragraph>
    <subhead line="16">3. Mahānāmasakkasuttaṃ</subhead>
    <paragraph line="17" number="74"> Evaṃ me sutaṃ – ekaṃ samayaṃ bhagavā sakkesu viharati kapilavatthusmiṃ nigrodhārāme. Tena kho pana samayena bhagavā <alternatives line="46" extra="" separator="false"><alternative source-abbr="vri" source="vipassana research institut">gilānāvuṭṭhito</alternative><alternative source-abbr="saddanīti" source="saddanīti">gilānavuṭṭhito</alternative></alternatives>  hoti aciravuṭṭhito gelaññā. Atha <pageBreak edition="Vipassana Research Institut" number="1.0250" /> kho mahānāmo sakko yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho mahānāmo sakko bhagavantaṃ etadavoca – ‘‘dīgharattāhaṃ, bhante, bhagavatā evaṃ dhammaṃ desitaṃ ājānāmi – ‘samāhitassa ñāṇaṃ, no asamāhitassā’ti. Samādhi nu kho, bhante, pubbe, pacchā ñāṇaṃ; udāhu ñāṇaṃ pubbe, pacchā samādhī’’ti? Atha kho āyasmato ānandassa etadahosi – ‘‘bhagavā kho gilānavuṭṭhito aciravuṭṭhito gelaññā <pageBreak edition="Thai" number="1.0283" />. Ayañca mahānāmo sakko bhagavantaṃ atigambhīraṃ pañhaṃ pucchati. Yaṃnūnāhaṃ mahānāmaṃ sakkaṃ ekamantaṃ apanetvā dhammaṃ deseyya’’nti.</paragraph>
    <paragraph line="18">Atha kho āyasmā ānando mahānāmaṃ sakkaṃ bāhāyaṃ gahetvā ekamantaṃ apanetvā mahānāmaṃ sakkaṃ etadavoca – ‘‘sekhampi kho, mahānāma, sīlaṃ vuttaṃ bhagavatā, asekhampi sīlaṃ vuttaṃ bhagavatā; sekhopi samādhi vutto bhagavatā <pageBreak edition="Pali Text Society" number="1.0220" />, asekhopi samādhi vutto bhagavatā; sekhāpi paññā vuttā bhagavatā, asekhāpi paññā vuttā bhagavatā. Katamañca, mahānāma <pageBreak edition="Myanmar" number="1.0221" />, sekhaṃ sīlaṃ? Idha, mahānāma, bhikkhu sīlavā hoti pātimokkhasaṃvarasaṃvuto viharati…pe… samādāya sikkhati sikkhāpadesu. Idaṃ vuccati, mahānāma, sekhaṃ sīlaṃ’’.</paragraph>
    <paragraph line="19">‘‘Katamo ca, mahānāma, sekho samādhi? Idha, mahānāma, bhikkhu vivicceva kāmehi…pe… catutthaṃ jhānaṃ upasampajja viharati. Ayaṃ vuccati, mahānāma, sekho samādhi.</paragraph>
    <paragraph line="20">‘‘Katamā ca, mahānāma, sekhā paññā? Idha, mahānāma, bhikkhu idaṃ dukkhanti yathābhūtaṃ pajānāti…pe… <pageBreak edition="Vipassana Research Institut" number="1.0251" /> ayaṃ dukkhanirodhagāminī paṭipadāti yathābhūtaṃ pajānāti. Ayaṃ vuccati, mahānāma, sekhā paññā.</paragraph>
    <paragraph line="21">‘‘Sa kho so, mahānāma, ariyasāvako evaṃ sīlasampanno evaṃ samādhisampanno evaṃ paññāsampanno āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Evaṃ kho, mahānāma, sekhampi sīlaṃ vuttaṃ bhagavatā, asekhampi sīlaṃ vuttaṃ bhagavatā; sekhopi samādhi vutto bhagavatā, asekhopi samādhi vutto bhagavatā; sekhāpi paññā vuttā bhagavatā, asekhāpi paññā vuttā bhagavatā’’ti. Tatiyaṃ.</paragraph>
    <subhead line="22">4. Nigaṇṭhasuttaṃ</subhead>
    <paragraph line="23" number="75"> Ekaṃ <pageBreak edition="Thai" number="1.0284" /> samayaṃ āyasmā ānando vesāliyaṃ viharati mahāvane kūṭāgārasālāyaṃ. Atha kho abhayo ca licchavi paṇḍitakumārako ca licchavi yenāyasmā ānando tenupasaṅkamiṃsu; upasaṅkamitvā āyasmantaṃ ānandaṃ abhivādetvā ekamantaṃ nisīdiṃsu. Ekamantaṃ nisinno kho abhayo licchavi āyasmantaṃ ānandaṃ etadavoca – ‘‘nigaṇṭho, bhante, <alternatives line="55" extra="" separator="false"><alternative source-abbr="vri" source="vipassana research institut">nāṭaputto</alternative><alternative source-abbr="sī." source="sri lanka">nāthaputto</alternative><alternative source-abbr="pī." source="pali text society">nāthaputto</alternative></alternatives>  sabbaññū sabbadassāvī aparisesaṃ ñāṇadassanaṃ paṭijānāti – ‘carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhita’nti. So purāṇānaṃ kammānaṃ tapasā byantībhāvaṃ paññapeti navānaṃ kammānaṃ akaraṇā setughātaṃ <pageBreak edition="Pali Text Society" number="1.0221" />. Iti kammakkhayā dukkhakkhayo, dukkhakkhayā vedanākkhayo, vedanākkhayā sabbaṃ dukkhaṃ nijjiṇṇaṃ bhavissati – evametissā sandiṭṭhikāya nijjarāya <pageBreak edition="Myanmar" number="1.0222" /> visuddhiyā samatikkamo hoti. Idha, bhante, bhagavā kimāhā’’ti?</paragraph>
    <paragraph line="24">‘‘Tisso kho imā, abhaya, nijjarā visuddhiyo tena bhagavatā jānatā passatā arahatā sammāsambuddhena sammadakkhātā sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāya. Katamā tisso? Idha, abhaya, bhikkhu sīlavā hoti…pe… samādāya sikkhati sikkhāpadesu. So navañca kammaṃ na karoti, purāṇañca kammaṃ phussa phussa byantīkaroti. Sandiṭṭhikā nijjarā akālikā ehipassikā opaneyyikā paccattaṃ veditabbā viññūhīti.</paragraph>
    <paragraph line="25">‘‘Sa <pageBreak edition="Vipassana Research Institut" number="1.0252" /> kho so, abhaya, bhikkhu evaṃ sīlasampanno vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti yaṃ taṃ ariyā ācikkhanti – ‘upekkhako satimā sukhavihārī’ti tatiyaṃ jhānaṃ upasampajja viharati. Sukhassa ca pahānā dukkhassa ca pahānā, pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja <pageBreak edition="Thai" number="1.0285" /> viharati. So navañca kammaṃ na karoti, purāṇañca kammaṃ phussa phussa byantīkaroti. Sandiṭṭhikā nijjarā akālikā ehipassikā opaneyyikā paccattaṃ veditabbā viññūhīti.</paragraph>
    <paragraph line="26">‘‘Sa kho so, abhaya, bhikkhu <alternatives line="65" extra="" separator="false"><alternative source-abbr="vri" source="vipassana research institut">evaṃ samādhisampanno</alternative><alternative source-abbr="sī." source="sri lanka">evaṃ sīlasampanno evaṃ samādhisampanno</alternative><alternative source-abbr="syā." source="thai">evaṃ sīlasampanno evaṃ samādhisampanno</alternative><alternative source-abbr="kaṃ." source="kaṃ.">evaṃ sīlasampanno evaṃ samādhisampanno</alternative></alternatives>  āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. So navañca kammaṃ na karoti, purāṇañca kammaṃ phussa phussa byantīkaroti. Sandiṭṭhikā nijjarā akālikā ehipassikā opaneyyikā paccattaṃ veditabbā viññūhīti. Imā kho, abhaya, tisso nijjarā visuddhiyo tena bhagavatā jānatā passatā arahatā sammāsambuddhena sammadakkhātā sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāyā’’ti.</paragraph>
    <paragraph line="27">Evaṃ vutte paṇḍitakumārako licchavi abhayaṃ licchaviṃ etadavoca – ‘‘kiṃ pana tvaṃ, samma abhaya, āyasmato ānandassa subhāsitaṃ subhāsitato nābbhanumodasī’’ti? ‘‘Kyāhaṃ, samma paṇḍitakumāraka, āyasmato ānandassa subhāsitaṃ subhāsitato <pageBreak edition="Pali Text Society" number="1.0222" /> nābbhanumodissāmi! Muddhāpi tassa vipateyya yo āyasmato ānandassa subhāsitaṃ subhāsitato nābbhanumodeyyā’’ti. Catutthaṃ.</paragraph>
    <subhead line="28">5. Nivesakasuttaṃ</subhead>
    <paragraph line="29" number="76"> Atha <pageBreak edition="Myanmar" number="1.0223" /> kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā <pageBreak edition="Vipassana Research Institut" number="1.0253" /> ekamantaṃ nisīdi. Ekamantaṃ nisinnaṃ kho āyasmantaṃ ānandaṃ bhagavā etadavoca –</paragraph>
    <paragraph line="30">‘‘Ye, ānanda, anukampeyyātha ye ca sotabbaṃ maññeyyuṃ mittā vā amaccā vā ñātī vā <pageBreak edition="Thai" number="1.0286" /> sālohitā vā te vo, ānanda, tīsu ṭhānesu <alternatives line="76" extra="" separator="false"><alternative source-abbr="vri" source="vipassana research institut">samādapetabbā</alternative><alternative source-abbr="?" source="unknown">samādāpetabbā</alternative></alternatives>  nivesetabbā patiṭṭhāpetabbā. Katamesu tīsu? Buddhe aveccappasāde samādapetabbā nivesetabbā patiṭṭhāpetabbā – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi; satthā devamanussānaṃ, buddho bhagavā’ti, dhamme aveccappasāde samādapetabbā nivesetabbā patiṭṭhāpetabbā – ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti, saṅghe aveccappasāde samādapetabbā nivesetabbā patiṭṭhāpetabbā – ‘suppaṭipanno bhagavato sāvakasaṅgho ujuppaṭipanno bhagavato sāvakasaṅgho ñāyappaṭipanno bhagavato sāvakasaṅgho sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’’’ti.</paragraph>
    <paragraph line="31">‘‘Siyā, ānanda, catunnaṃ mahābhūtānaṃ aññathattaṃ – pathavīdhātuyā āpodhātuyā tejodhātuyā vāyodhātuyā, na tveva buddhe aveccappasādena samannāgatassa ariyasāvakassa siyā aññathattaṃ tatridaṃ aññathattaṃ. So vatānanda, buddhe aveccappasādena samannāgato ariyasāvako nirayaṃ vā tiracchānayoniṃ vā pettivisayaṃ vā upapajjissatīti netaṃ ṭhānaṃ vijjati.</paragraph>
    <paragraph line="32">‘‘Siyā <pageBreak edition="Pali Text Society" number="1.0223" />, ānanda, catunnaṃ mahābhūtānaṃ aññathattaṃ – pathavīdhātuyā āpodhātuyā tejodhātuyā vāyodhātuyā, na tveva dhamme…pe… na tveva saṅghe aveccappasādena <pageBreak edition="Thai" number="1.0287" /> samannāgatassa ariyasāvakassa siyā aññathattaṃ tatridaṃ aññathattaṃ. So vatānanda, saṅghe aveccappasādena samannāgato <pageBreak edition="Myanmar" number="1.0224" /> ariyasāvako nirayaṃ vā tiracchānayoniṃ vā pettivisayaṃ vā upapajjissatīti netaṃ ṭhānaṃ vijjati.</paragraph>
    <paragraph line="33">‘‘Ye, ānanda, anukampeyyātha ye ca sotabbaṃ maññeyyuṃ mittā vā amaccā vā ñātī vā <pageBreak edition="Vipassana Research Institut" number="1.0254" /> sālohitā vā te vo, ānanda, imesu tīsu ṭhānesu samādapetabbā nivesetabbā patiṭṭhāpetabbā’’ti. Pañcamaṃ.</paragraph>
    <subhead line="34">6. Paṭhamabhavasuttaṃ</subhead>
    <paragraph line="35" number="77"> Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘bhavo, bhavoti, bhante, vuccati. Kittāvatā nu kho, bhante, bhavo hotī’’ti?</paragraph>
    <paragraph line="36">‘‘Kāmadhātuvepakkañca, ānanda, kammaṃ nābhavissa, api nu kho kāmabhavo paññāyethā’’ti? ‘‘No hetaṃ, bhante’’. ‘‘Iti kho, ānanda, kammaṃ khettaṃ, viññāṇaṃ bījaṃ, taṇhā <alternatives line="85" extra="" separator="false"><alternative source-abbr="vri" source="vipassana research institut">sneho</alternative><alternative source-abbr="sī." source="sri lanka">sineho</alternative><alternative source-abbr="syā." source="thai">sineho</alternative><alternative source-abbr="kaṃ." source="kaṃ.">sineho</alternative><alternative source-abbr="pī." source="pali text society">sineho</alternative></alternatives> . Avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā viññāṇaṃ patiṭṭhitaṃ evaṃ <alternatives line="97" extra="" separator="false"><alternative source-abbr="vri" source="vipassana research institut">āyatiṃ</alternative><alternative source-abbr="sī." source="sri lanka">āyati</alternative></alternatives>  punabbhavābhinibbatti hoti. ( ) <note>(evaṃ kho ānanda bhavo hotīti) (ka.) dutiyasutte pana idaṃ pāṭhanānattaṃ natthi</note></paragraph>
    <paragraph line="37">‘‘Rūpadhātuvepakkañca, ānanda, kammaṃ nābhavissa, api nu kho rūpabhavo paññāyethā’’ti? ‘‘No hetaṃ, bhante’’. ‘‘Iti kho ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ majjhimāya dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. ( ) <note>(evaṃ kho ānanda bhavo hotīti) (ka.) dutiyasutte pana idaṃ pāṭhanānattaṃ natthi</note></paragraph>
    <paragraph line="38">‘‘Arūpadhātuvepakkañca, ānanda, kammaṃ nābhavissa, api <pageBreak edition="Thai" number="1.0288" /> nu kho arūpabhavo paññāyethā’’ti? ‘‘No <pageBreak edition="Pali Text Society" number="1.0224" /> hetaṃ, bhante’’. ‘‘Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ paṇītāya dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. Evaṃ kho, ānanda, bhavo hotī’’ti. Chaṭṭhaṃ.</paragraph>
    <subhead line="39">7. Dutiyabhavasuttaṃ</subhead>
    <paragraph line="40" number="78"> Atha <pageBreak edition="Vipassana Research Institut" number="1.0255" /><pageBreak edition="Myanmar" number="1.0225" /> kho āyasmā ānando yena bhagavā tenupasaṅkami…pe… āyasmā ānando bhagavantaṃ etadavoca – ‘‘bhavo, bhavoti, bhante, vuccati. Kittāvatā nu kho, bhante, bhavo hotī’’ti?</paragraph>
    <paragraph line="41">‘‘Kāmadhātuvepakkañca, ānanda, kammaṃ nābhavissa, api nu kho kāmabhavo paññāyethā’’ti? ‘‘No hetaṃ bhante’’. ‘‘Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā cetanā patiṭṭhitā patthanā patiṭṭhitā evaṃ āyatiṃ punabbhavābhinibbatti hoti’’.</paragraph>
    <paragraph line="42">‘‘Rūpadhātuvepakkañca, ānanda, kammaṃ nābhavissa, api nu kho rūpabhavo paññāyethā’’ti? ‘‘No hetaṃ, bhante’’. ‘‘Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ majjhimāya dhātuyā cetanā patiṭṭhitā patthanā patiṭṭhitā evaṃ āyatiṃ punabbhavābhinibbatti hoti’’.</paragraph>
    <paragraph line="43">‘‘Arūpadhātuvepakkañca, ānanda, kammaṃ nābhavissa, api nu kho arūpabhavo paññāyethā’’ti? ‘‘No hetaṃ, bhante’’. ‘‘Iti kho, ānanda, kammaṃ <pageBreak edition="Thai" number="1.0289" /> khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ paṇītāya dhātuyā cetanā patiṭṭhitā patthanā patiṭṭhitā evaṃ āyatiṃ punabbhavābhinibbatti hoti. Evaṃ kho, ānanda, bhavo hotī’’ti. Sattamaṃ.</paragraph>
    <subhead line="44">8. Sīlabbatasuttaṃ</subhead>
    <paragraph line="45" number="79"> Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ <pageBreak edition="Pali Text Society" number="1.0225" /> nisinnaṃ kho āyasmantaṃ ānandaṃ bhagavā etadavoca – ‘‘sabbaṃ nu kho, ānanda, sīlabbataṃ jīvitaṃ brahmacariyaṃ upaṭṭhānasāraṃ saphala’’nti? ‘‘Na khvettha, bhante, ekaṃsenā’’ti. ‘‘Tena hānanda, vibhajassū’’ti.</paragraph>
    <paragraph line="46">‘‘<alternatives line="112" extra=" sevitabbāsevitabbasuttānurūpaṃ" separator="false"><alternative source-abbr="vri" source="vipassana research institut">Yañhissa</alternative><alternative source-abbr="?" source="unknown">yathārūpaṃ hissa</alternative></alternatives> <pageBreak edition="Vipassana Research Institut" number="1.0256" />, bhante, sīlabbataṃ jīvitaṃ brahmacariyaṃ upaṭṭhānasāraṃ sevato akusalā dhammā abhivaḍḍhanti kusalā dhammā parihāyanti, evarūpaṃ sīlabbataṃ jīvitaṃ <pageBreak edition="Myanmar" number="1.0226" /> brahmacariyaṃ upaṭṭhānasāraṃ aphalaṃ. <alternatives line="121" extra="" separator="true"><alternative source-abbr="ka." source="cambodian">yañhissa</alternative><alternative source-abbr="vri" source="vipassana research institut">Yañca khvāssa</alternative><alternative source-abbr="?" source="unknown">yathārūpañca khvāssa</alternative></alternatives> , bhante, sīlabbataṃ jīvitaṃ brahmacariyaṃ upaṭṭhānasāraṃ sevato akusalā dhammā parihāyanti, kusalā dhammā abhivaḍḍhanti, evarūpaṃ sīlabbataṃ jīvitaṃ brahmacariyaṃ upaṭṭhānasāraṃ saphala’’nti. Idamavoca āyasmā ānando; samanuñño satthā ahosi.</paragraph>
    <paragraph line="47">Atha kho āyasmā ānando ‘‘samanuñño me satthā’’ti, uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Atha kho bhagavā acirapakkante āyasmante ānande bhikkhū āmantesi – ‘‘sekho, bhikkhave, ānando; na ca panassa sulabharūpo samasamo paññāyā’’ti. Aṭṭhamaṃ.</paragraph>
    <subhead line="48">9. Gandhajātasuttaṃ</subhead>
    <paragraph line="49" number="80"> Atha <pageBreak edition="Thai" number="1.0290" /> kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca –</paragraph>
    <paragraph line="50">‘‘Tīṇimāni, bhante, gandhajātāni, yesaṃ anuvātaṃyeva gandho gacchati, no paṭivātaṃ. Katamāni tīṇi? Mūlagandho, sāragandho, pupphagandho – imāni kho, bhante, tīṇi gandhajātāni, yesaṃ anuvātaṃyeva gandho gacchati, no paṭivātaṃ. Atthi nu kho, bhante, kiñci gandhajātaṃ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatī’’ti?</paragraph>
    <paragraph line="51">‘‘Atthānanda, kiñci <alternatives line="131" extra="" separator="false"><alternative source-abbr="vri" source="vipassana research institut">gandhajātaṃ</alternative><alternative source-abbr="sī." source="sri lanka">atthānanda gandhajātaṃ</alternative><alternative source-abbr="syā." source="thai">atthānanda gandhajātaṃ</alternative><alternative source-abbr="kaṃ." source="kaṃ.">atthānanda gandhajātaṃ</alternative><alternative source-abbr="pī." source="pali text society">atthānanda gandhajātaṃ</alternative></alternatives>  yassa anuvātampi gandho gacchati <pageBreak edition="Pali Text Society" number="1.0226" />, paṭivātampi gandho gacchati, anuvātapaṭivātampi gandho gacchatī’’ti. ‘‘Katamañca pana, bhante, gandhajātaṃ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatī’’ti?</paragraph>
    <paragraph line="52">‘‘Idhānanda <pageBreak edition="Vipassana Research Institut" number="1.0257" />, yasmiṃ gāme vā nigame vā itthī vā puriso vā buddhaṃ saraṇaṃ gato hoti, dhammaṃ saraṇaṃ gato hoti, saṅghaṃ saraṇaṃ gato hoti, pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti <pageBreak edition="Myanmar" number="1.0227" />, sīlavā hoti kalyāṇadhammo, vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato.</paragraph>
    <paragraph line="53">‘‘Tassa disāsu samaṇabrāhmaṇā vaṇṇaṃ bhāsanti – ‘<alternatives line="143" extra="" separator="false"><alternative source-abbr="vri" source="vipassana research institut">amukasmiṃ</alternative><alternative source-abbr="sī." source="sri lanka">asukasmiṃ</alternative><alternative source-abbr="syā." source="thai">asukasmiṃ</alternative><alternative source-abbr="kaṃ." source="kaṃ.">asukasmiṃ</alternative><alternative source-abbr="pī." source="pali text society">asukasmiṃ</alternative></alternatives>  nāma gāme vā nigame vā itthī vā puriso vā buddhaṃ saraṇaṃ gato hoti, dhammaṃ <pageBreak edition="Thai" number="1.0291" /> saraṇaṃ gato hoti, saṅghaṃ saraṇaṃ gato hoti, pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti, sīlavā hoti kalyāṇadhammo, vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato’’’ti.</paragraph>
    <paragraph line="54">‘‘<alternatives line="155" extra="" separator="true"><alternative source-abbr="vri" source="vipassana research institut">Devatāpissa</alternative><alternative source-abbr="sī." source="sri lanka">devatāpissa amanussā</alternative><alternative source-abbr="pī." source="pali text society">devatāpissa amanussā</alternative><alternative source-abbr="ka." source="cambodian">devatāpissa amanussāpi</alternative><alternative source-abbr="?" source="unknown">devatāpissa…pe… manussāpissa</alternative></alternatives>  vaṇṇaṃ bhāsanti – ‘amukasmiṃ nāma gāme vā nigame vā itthī vā puriso vā buddhaṃ saraṇaṃ gato hoti, dhammaṃ saraṇaṃ gato hoti, saṅghaṃ saraṇaṃ gato hoti, pāṇātipātā paṭivirato hoti…pe… surāmerayamajjapamādaṭṭhānā paṭivirato hoti, sīlavā hoti kalyāṇadhammo, vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato’ti. Idaṃ kho taṃ, ānanda, gandhajātaṃ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatī’’ti.</paragraph>
    <gatha1 line="55">‘‘Na pupphagandho paṭivātameti,</gatha1>
    <gatha2 line="56">Na candanaṃ <alternatives line="167" extra="" separator="false"><alternative source-abbr="vri" source="vipassana research institut">tagaramallikā</alternative><alternative source-abbr="pī." source="pali text society">taggaramallikā</alternative></alternatives>  vā;</gatha2>
    <gatha3 line="57">Satañca gandho paṭivātameti,</gatha3>
    <gathalast line="58">Sabbā disā sappuriso pavāyatī’’ti. navamaṃ;</gathalast>
    <subhead line="59">10. Cūḷanikāsuttaṃ</subhead>
    <paragraph line="60" number="81"> Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā <pageBreak edition="Vipassana Research Institut" number="1.0258" /> ekamantaṃ nisīdi <pageBreak edition="Pali Text Society" number="1.0227" />. Ekamantaṃ nisinno kho āyasmā ānando bhagavantaṃ etadavoca – ‘‘sammukhāmetaṃ, bhante, bhagavato <pageBreak edition="Myanmar" number="1.0228" /> sutaṃ sammukhā paṭiggahitaṃ – ‘bhagavato, ānanda, sikhissa abhibhū nāma sāvako brahmaloke ṭhito <alternatives line="176" extra=" saṃ. ni. 1.185 vitthāro" separator="false"><alternative source-abbr="vri" source="vipassana research institut">sahassilokadhātuṃ</alternative><alternative source-abbr="pī." source="pali text society">sahassīlokadhātuṃ</alternative></alternatives>  sarena viññāpesī’ti. Bhagavā pana, bhante, arahaṃ sammāsambuddho kīvatakaṃ pahoti sarena <pageBreak edition="Thai" number="1.0292" /> viññāpetu’’nti? ‘‘Sāvako so, ānanda, appameyyā tathāgatā’’ti.</paragraph>
    <paragraph line="61">Dutiyampi kho āyasmā ānando bhagavantaṃ etadavoca – ‘‘sammukhā metaṃ, bhante, bhagavato sutaṃ sammukhā paṭiggahitaṃ – ‘bhagavato, ānanda, sikhissa abhibhū nāma sāvako brahmaloke ṭhito sahassilokadhātuṃ sarena viññāpesī’ti. Bhagavā pana, bhante, arahaṃ sammāsambuddho kīvatakaṃ pahoti sarena viññāpetu’’nti? ‘‘Sāvako so, ānanda, appameyyā tathāgatā’’ti.</paragraph>
    <paragraph line="62">Tatiyampi kho āyasmā ānando bhagavantaṃ etadavoca – ‘‘sammukhāmetaṃ, bhante, bhagavato sutaṃ sammukhā paṭiggahitaṃ – ‘bhagavato, ānanda, sikhissa abhibhū nāma sāvako brahmaloke ṭhito sahassilokadhātuṃ sarena viññāpesī’ti. Bhagavā pana, bhante, arahaṃ sammāsambuddho kīvatakaṃ pahoti sarena viññāpetu’’nti? ‘‘Sutā te, ānanda, sahassī cūḷanikā lokadhātū’’ti? ‘‘Etassa, bhagavā, kālo; etassa, sugata, kālo! Yaṃ bhagavā bhāseyya. Bhagavato sutvā bhikkhū dhāressantī’’ti. ‘‘Tenahānanda, suṇāhi sādhukaṃ manasi karohi, bhāsissāmī’’ti. ‘‘Evaṃ, bhante’’ti kho āyasmā ānando bhagavato paccassosi. Bhagavā etadavoca –</paragraph>
    <paragraph line="63">‘‘Yāvatā, ānanda, <alternatives line="185" extra="" separator="false"><alternative source-abbr="vri" source="vipassana research institut">candimasūriyā</alternative><alternative source-abbr="sī." source="sri lanka">candimasuriyā</alternative><alternative source-abbr="syā." source="thai">candimasuriyā</alternative><alternative source-abbr="kaṃ." source="kaṃ.">candimasuriyā</alternative><alternative source-abbr="pī." source="pali text society">candimasuriyā</alternative></alternatives>  pariharanti, disā bhanti virocanā, tāva sahassadhā loko. Tasmiṃ sahassadhā loke <alternatives line="197" extra="" separator="false"><alternative source-abbr="vri" source="vipassana research institut">sahassaṃ</alternative><alternative source-abbr="syā." source="thai">tasmiṃ sahassaṃ</alternative><alternative source-abbr="kaṃ." source="kaṃ.">tasmiṃ sahassaṃ</alternative><alternative source-abbr="pī." source="pali text society">tasmiṃ sahassaṃ</alternative></alternatives>  candānaṃ, sahassaṃ sūriyānaṃ, sahassaṃ sinerupabbatarājānaṃ, sahassaṃ jambudīpānaṃ, sahassaṃ aparagoyānānaṃ, sahassaṃ uttarakurūnaṃ, sahassaṃ pubbavidehānaṃ, cattāri mahāsamuddasahassāni, cattāri mahārājasahassāni, sahassaṃ cātumahārājikānaṃ, sahassaṃ tāvatiṃsānaṃ <pageBreak edition="Thai" number="1.0293" />, sahassaṃ yāmānaṃ <pageBreak edition="Pali Text Society" number="1.0228" />, sahassaṃ tusitānaṃ, sahassaṃ nimmānaratīnaṃ, sahassaṃ paranimmitavasavattīnaṃ, sahassaṃ brahmalokānaṃ – ayaṃ vuccatānanda, sahassī cūḷanikā lokadhātu.</paragraph>
    <paragraph line="64">‘‘Yāvatānanda <pageBreak edition="Vipassana Research Institut" number="1.0259" /><pageBreak edition="Myanmar" number="1.0229" />, sahassī cūḷanikā lokadhātu tāva sahassadhā loko. Ayaṃ vuccatānanda, dvisahassī majjhimikā lokadhātu.</paragraph>
    <paragraph line="65">‘‘Yāvatānanda, dvisahassī majjhimikā lokadhātu tāva sahassadhā loko. Ayaṃ vuccatānanda, tisahassī mahāsahassī lokadhātu.</paragraph>
    <paragraph line="66">‘‘Ākaṅkhamāno, ānanda, tathāgato <alternatives line="208" extra="" separator="true"><alternative source-abbr="vri" source="vipassana research institut">tisahassimahāsahassilokadhātuṃ</alternative><alternative source-abbr="syā." source="thai">tisahassi mahāsahassiṃ lokadhātuṃ</alternative><alternative source-abbr="kaṃ." source="kaṃ.">tisahassi mahāsahassiṃ lokadhātuṃ</alternative><alternative source-abbr="pī." source="pali text society">tisahassīmahāsahassīlokadhātuṃ</alternative></alternatives>  sarena viññāpeyya, yāvatā pana ākaṅkheyyā’’ti.</paragraph>
    <paragraph line="67">‘‘Yathā kathaṃ pana, bhante, bhagavā tisahassimahāsahassilokadhātuṃ sarena viññāpeyya, yāvatā pana ākaṅkheyyā’’ti? ‘‘Idhānanda, tathāgato tisahassimahāsahassilokadhātuṃ obhāsena phareyya. Yadā te sattā taṃ ālokaṃ sañjāneyyuṃ, atha tathāgato ghosaṃ kareyya saddamanussāveyya. Evaṃ kho, ānanda, tathāgato tisahassimahāsahassilokadhātuṃ sarena viññāpeyya, yāvatā pana ākaṅkheyyā’’ti.</paragraph>
    <paragraph line="68">Evaṃ vutte āyasmā ānando (āyasmantaṃ udāyiṃ) <note>(bhagavantaṃ) (sī.), ( ) natthi syā. kaṃ. potthakesu. aṭṭhakathāya sameti</note> etadavoca – ‘‘lābhā vata me, suladdhaṃ vata me, yassa me satthā evaṃmahiddhiko evaṃmahānubhāvo’’ti. Evaṃ vutte āyasmā udāyī āyasmantaṃ ānandaṃ etadavoca – ‘‘kiṃ tuyhettha, āvuso ānanda, yadi te satthā evaṃmahiddhiko evaṃmahānubhāvo’’ti? Evaṃ vutte bhagavā āyasmantaṃ udāyiṃ etadavoca – ‘‘mā hevaṃ, udāyi, mā hevaṃ, udāyi. Sace, udāyi, ānando avītarāgo kālaṃ kareyya, tena cittappasādena sattakkhattuṃ devesu devarajjaṃ kāreyya, sattakkhattuṃ <pageBreak edition="Thai" number="1.0294" /> imasmiṃyeva jambudīpe mahārajjaṃ kāreyya. Api ca, udāyi, ānando diṭṭheva dhamme parinibbāyissatī’’ti. Dasamaṃ.</paragraph>
    <centered line="69">Ānandavaggo tatiyo.</centered>
    <paragraph line="70">Tassuddānaṃ –</paragraph>
    <gatha1 line="71">Channo ājīvako sakko, nigaṇṭho ca nivesako;</gatha1>
    <gathalast line="72">Duve bhavā sīlabbataṃ, gandhajātañca cūḷanīti.</gathalast>
  </content>
</document>