<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402m2.mul16.xml</normativeSource>
    <source>roman/tipitaka (mula)/suttapitaka/anguttaranikaya/tikanipatapali/(17) 7. kammapathapeyyalam.xml</source>
    <script>roman</script>
    <directory>/tipitaka (mula)/suttapitaka/anguttaranikaya/tikanipatapali</directory>
    <basename>(17) 7. kammapathapeyyalam</basename>
    <titlePath>(17) 7. Kammapathapeyyālaṃ - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(17) 7. Kammapathapeyyālaṃ</chapter>
    <paragraph line="2" number="164-183"> ‘‘Tīhi <pageBreak edition="Vipassana Research Institut" number="1.0336" />, bhikkhave, dhammehi samannāgato yathābhataṃ nikkhitto evaṃ niraye. Katamehi tīhi? Attanā ca pāṇātipātī hoti, parañca pāṇātipāte samādapeti, pāṇātipāte ca samanuñño hoti. Imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.</paragraph>
    <paragraph line="3">‘‘Tīhi, bhikkhave, dhammehi samannāgato yathābhataṃ nikkhitto evaṃ sagge. Katamehi tīhi? Attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca samanuñño hoti….</paragraph>
    <paragraph line="4">‘‘Attanā ca adinnādāyī hoti, parañca adinnādāne samādapeti, adinnādāne ca samanuñño hoti….</paragraph>
    <paragraph line="5">‘‘Attanā ca adinnādānā paṭivirato hoti, parañca adinnādānā veramaṇiyā samādapeti, adinnādānā veramaṇiyā ca samanuñño hoti….</paragraph>
    <paragraph line="6">‘‘Attanā <pageBreak edition="Myanmar" number="1.0303" /> ca kāmesumicchācārī hoti, parañca kāmesumicchācāre <pageBreak edition="Pali Text Society" number="1.0298" /> samādapeti, kāmesumicchācāre ca samanuñño hoti….</paragraph>
    <paragraph line="7">‘‘Attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti, kāmesumicchācārā veramaṇiyā ca samanuñño hoti….</paragraph>
    <paragraph line="8">‘‘Attanā ca musāvādī hoti, parañca musāvāde samādapeti, musāvāde ca samanuñño hoti….</paragraph>
    <paragraph line="9">‘‘Attanā <pageBreak edition="Vipassana Research Institut" number="1.0337" /> ca musāvādā paṭivirato hoti, parañca musāvādā <pageBreak edition="Thai" number="1.0384" /> veramaṇiyā samādapeti, musāvādā veramaṇiyā ca samanuñño hoti….</paragraph>
    <paragraph line="10">‘‘Attanā ca pisuṇavāco hoti, parañca pisuṇāya vācāya samādapeti, pisuṇāya vācāya ca samanuñño hoti….</paragraph>
    <paragraph line="11">‘‘Attanā ca pisuṇāya vācāya paṭivirato hoti, parañca pisuṇāya vācāya veramaṇiyā samādapeti, pisuṇāya vācāya veramaṇiyā ca samanuñño hoti….</paragraph>
    <paragraph line="12">‘‘Attanā ca pharusavāco hoti, parañca pharusāya vācāya samādapeti, pharusāya vācāya ca samanuñño hoti….</paragraph>
    <paragraph line="13">‘‘Attanā ca pharusāya vācāya paṭivirato hoti, parañca pharusāya vācāya veramaṇiyā samādapeti, pharusāya vācāya veramaṇiyā ca samanuñño hoti….</paragraph>
    <paragraph line="14">‘‘Attanā ca samphappalāpī hoti, parañca samphappalāpe samādapeti, samphappalāpe ca samanuñño hoti….</paragraph>
    <paragraph line="15">‘‘Attanā ca samphappalāpā paṭivirato hoti, parañca samphappalāpā veramaṇiyā samādapeti, samphappalāpā veramaṇiyā ca samanuñño hoti….</paragraph>
    <paragraph line="16">‘‘Attanā ca abhijjhālu hoti, parañca abhijjhāya samādapeti, abhijjhāya ca samanuñño hoti….</paragraph>
    <paragraph line="17">‘‘Attanā ca anabhijjhālu hoti, parañca anabhijjhāya samādapeti, anabhijjhāya ca samanuñño hoti….</paragraph>
    <paragraph line="18">‘‘Attanā <pageBreak edition="Vipassana Research Institut" number="1.0338" /><pageBreak edition="Pali Text Society" number="1.0299" /><pageBreak edition="Myanmar" number="1.0304" /> ca byāpannacitto hoti, parañca byāpāde samādapeti, byāpāde ca samanuñño hoti….</paragraph>
    <paragraph line="19">‘‘Attanā ca abyāpannacitto hoti, parañca abyāpāde samādapeti, abyāpāde ca samanuñño hoti….</paragraph>
    <paragraph line="20">‘‘Attanā ca micchādiṭṭhiko hoti, parañca micchādiṭṭhiyā samādapeti, micchādiṭṭhiyā ca samanuñño hoti <pageBreak edition="Thai" number="1.0385" />….</paragraph>
    <paragraph line="21">‘‘Attanā ca sammādiṭṭhiko hoti, parañca sammādiṭṭhiyā samādapeti, sammādiṭṭhiyā ca samanuñño hoti. Imehi kho, bhikkhave, tīhi dhammehi samannāgato yathābhataṃ nikkhitto evaṃ sagge’’ti.</paragraph>
    <centered line="22">Kammapathapeyyālaṃ niṭṭhitaṃ.</centered>
    <paragraph line="23">Tassuddānaṃ –</paragraph>
    <gatha1 line="24">Pāṇaṃ adinnamicchā ca, musāvādī ca pisuṇā;</gatha1>
    <gatha2 line="25">Pharusā samphappalāpo ca, abhijjhā byāpādadiṭṭhi ca;</gatha2>
    <gathalast line="26">Kammapathesu peyyālaṃ, tikakena niyojayeti.</gathalast>
  </content>
</document>