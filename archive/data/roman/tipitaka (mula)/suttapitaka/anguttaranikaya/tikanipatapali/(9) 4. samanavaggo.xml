<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="unknown" source-abbr="?"/>
      <version source="cambodian" source-abbr="ka."/>
      <version source="thokaṃ visadisaṃ" source-abbr="thokaṃ visadisaṃ"/>
    </versions>
    <normativeSource>http://tipitaka.org/romn/cscd/s0402m2.mul8.xml</normativeSource>
    <source>roman/tipitaka (mula)/suttapitaka/anguttaranikaya/tikanipatapali/(9) 4. samanavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/tikanipatapali</directory>
    <basename>(9) 4. samanavaggo</basename>
    <titlePath>(9) 4. Samaṇavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(9) 4. Samaṇavaggo</chapter>
    <subhead line="2">1. Samaṇasuttaṃ</subhead>
    <paragraph line="3" number="82"> ‘‘Tīṇimāni <pageBreak edition="Vipassana Research Institut" number="1.0260" /><pageBreak edition="Pali Text Society" number="1.0229" /><pageBreak edition="Myanmar" number="1.0230" />, bhikkhave, samaṇassa samaṇiyāni samaṇakaraṇīyāni. Katamāni tīṇi? Adhisīlasikkhāsamādānaṃ, adhicittasikkhāsamādānaṃ, adhipaññāsikkhāsamādānaṃ – imāni kho, bhikkhave, tīṇi samaṇassa samaṇiyāni samaṇakaraṇīyāni.</paragraph>
    <paragraph line="4">‘‘Tasmātiha, bhikkhave, evaṃ sikkhitabbaṃ – ‘tibbo no chando bhavissati adhisīlasikkhāsamādāne, tibbo no chando bhavissati adhicittasikkhāsamādāne, tibbo no chando bhavissati adhipaññāsikkhāsamādāne’ti. Evañhi vo, bhikkhave, sikkhitabba’’nti. Paṭhamaṃ.</paragraph>
    <subhead line="5">2. Gadrabhasuttaṃ</subhead>
    <paragraph line="6" number="83"> ‘‘Seyyathāpi, bhikkhave, gadrabho gogaṇaṃ piṭṭhito piṭṭhito anubandho hoti – ‘<alternatives line="3" extra="" separator="true"><alternative source-abbr="vri" source="vipassana research institut">ahampi dammo, ahampi dammo’ti</alternative><alternative source-abbr="sī." source="sri lanka">ahampi go amhā ahampi go amhāti</alternative><alternative source-abbr="syā." source="thai">ahampi amhā ahampi amhāti</alternative><alternative source-abbr="kaṃ." source="kaṃ.">ahampi amhā ahampi amhāti</alternative><alternative source-abbr="pī." source="pali text society">ahampi amhā ahampi amhāti</alternative><alternative source-abbr="?" source="unknown">ahampi go ahampi goti</alternative></alternatives> . Tassa na tādiso vaṇṇo hoti seyyathāpi gunnaṃ, na tādiso saro hoti seyyathāpi gunnaṃ, na tādisaṃ padaṃ hoti seyyathāpi gunnaṃ. So gogaṇaṃyeva piṭṭhito piṭṭhito anubandho hoti – ‘ahampi dammo, ahampi dammo’’’ti.</paragraph>
    <paragraph line="7">‘‘Evamevaṃ <pageBreak edition="Thai" number="1.0295" /> kho, bhikkhave, idhekacco bhikkhu bhikkhusaṅghaṃ piṭṭhito piṭṭhito anubandho hoti – ‘ahampi bhikkhu, ahampi bhikkhū’ti. Tassa na tādiso chando hoti adhisīlasikkhāsamādāne seyyathāpi aññesaṃ bhikkhūnaṃ, na tādiso chando hoti adhicittasikkhāsamādāne seyyathāpi aññesaṃ bhikkhūnaṃ, na tādiso chando hoti adhipaññāsikkhāsamādāne seyyathāpi aññesaṃ bhikkhūnaṃ. So bhikkhusaṅghaṃyeva piṭṭhito piṭṭhito anubandho hoti – ‘ahampi bhikkhu, ahampi bhikkhū’’’ti.</paragraph>
    <paragraph line="8">‘‘Tasmātiha <pageBreak edition="Vipassana Research Institut" number="1.0261" /><pageBreak edition="Myanmar" number="1.0231" />, bhikkhave, evaṃ sikkhitabbaṃ – ‘tibbo no chando bhavissati adhisīlasikkhāsamādāne, tibbo no chando bhavissati adhicittasikkhāsamādāne, tibbo no chando bhavissati adhipaññāsikkhāsamādāne’ti. Evañhi vo, bhikkhave, sikkhitabba’’nti. Dutiyaṃ.</paragraph>
    <subhead line="9">3. Khettasuttaṃ</subhead>
    <paragraph line="10" number="84"> ‘‘Tīṇimāni, bhikkhave, kassakassa gahapatissa pubbe karaṇīyāni. Katamāni tīṇi? Idha, bhikkhave, kassako gahapati <alternatives line="16" extra="" separator="false"><alternative source-abbr="vri" source="vipassana research institut">paṭikacceva</alternative><alternative source-abbr="sī." source="sri lanka">paṭigacceva</alternative><alternative source-abbr="pī." source="pali text society">paṭigacceva</alternative></alternatives>  khettaṃ sukaṭṭhaṃ karoti <alternatives line="26" extra=", ettha matisaddo kaṭṭhakhettassa samīkaraṇasādhane dārubhaṇḍe vattatīti sakkataabhidhānesu āgataṃ. taṃ ‘‘matiyā suṭṭhu samīkata’’nti aṭṭhakathāya sameti" separator="true"><alternative source-abbr="vri" source="vipassana research institut">sumatikataṃ</alternative><alternative source-abbr="ka." source="cambodian">sumattikataṃ</alternative></alternatives> . Paṭikacceva khettaṃ sukaṭṭhaṃ karitvā sumatikataṃ kālena bījāni patiṭṭhāpeti. Kālena bījāni patiṭṭhāpetvā samayena udakaṃ abhinetipi apanetipi. Imāni <pageBreak edition="Pali Text Society" number="1.0230" /> kho, bhikkhave, tīṇi kassakassa gahapatissa pubbe karaṇīyāni.</paragraph>
    <paragraph line="11">‘‘Evamevaṃ kho, bhikkhave, tīṇimāni bhikkhussa pubbe karaṇīyāni. Katamāni tīṇi? Adhisīlasikkhāsamādānaṃ, adhicittasikkhāsamādānaṃ, adhipaññāsikkhāsamādānaṃ – imāni kho, bhikkhave, tīṇi bhikkhussa pubbe karaṇīyāni.</paragraph>
    <paragraph line="12">‘‘Tasmātiha, bhikkhave, evaṃ sikkhitabbaṃ – ‘tibbo no chando bhavissati adhisīlasikkhāsamādāne, tibbo <pageBreak edition="Thai" number="1.0296" /> no chando bhavissati adhicittasikkhāsamādāne, tibbo no chando bhavissati adhipaññāsikkhāsamādāne’ti. Evañhi vo, bhikkhave, sikkhitabba’’nti. Tatiyaṃ.</paragraph>
    <subhead line="13">4. Vajjiputtasuttaṃ</subhead>
    <paragraph line="14" number="85"> Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho aññataro vajjiputtako bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so vajjiputtako bhikkhu bhagavantaṃ etadavoca – ‘‘sādhikamidaṃ, bhante, <alternatives line="35" extra="" separator="false"><alternative source-abbr="vri" source="vipassana research institut">diyaḍḍhasikkhāpadasataṃ</alternative><alternative source-abbr="sī." source="sri lanka">diyaḍḍhaṃ sikkhāpadasataṃ</alternative></alternatives>  anvaddhamāsaṃ uddesaṃ āgacchati. Nāhaṃ <pageBreak edition="Vipassana Research Institut" number="1.0262" /><pageBreak edition="Myanmar" number="1.0232" />, bhante, ettha sakkomi sikkhitu’’nti. ‘‘Sakkhissasi pana tvaṃ, bhikkhu, tīsu sikkhāsu sikkhituṃ – adhisīlasikkhāya, adhicittasikkhāya adhipaññāsikkhāyā’’ti? ‘‘Sakkomahaṃ, bhante, tīsu sikkhāsu sikkhituṃ – adhisīlasikkhāya, adhicittasikkhāya, adhipaññāsikkhāyā’’ti. ‘‘Tasmātiha tvaṃ, bhikkhu, tīsu sikkhāsu sikkhassu – adhisīlasikkhāya, adhicittasikkhāya, adhipaññāsikkhāya’’.</paragraph>
    <paragraph line="15">‘‘Yato kho tvaṃ, bhikkhu, adhisīlampi sikkhissasi, adhicittampi sikkhissasi, adhipaññampi sikkhissasi, tassa tuyhaṃ bhikkhu adhisīlampi sikkhato adhicittampi sikkhato adhipaññampi sikkhato rāgo pahīyissati, doso pahīyissati, moho pahīyissati. So tvaṃ rāgassa pahānā dosassa pahānā mohassa pahānā yaṃ akusalaṃ na taṃ karissasi, yaṃ pāpaṃ na taṃ sevissasī’’ti.</paragraph>
    <paragraph line="16">Atha kho so bhikkhu aparena samayena adhisīlampi sikkhi, adhicittampi sikkhi, adhipaññampi sikkhi. Tassa adhisīlampi <pageBreak edition="Pali Text Society" number="1.0231" /> sikkhato adhicittampi sikkhato adhipaññampi <pageBreak edition="Thai" number="1.0297" /> sikkhato rāgo pahīyi, doso pahīyi, moho pahīyi. So rāgassa pahānā dosassa pahānā mohassa pahānā yaṃ akusalaṃ taṃ nākāsi, yaṃ pāpaṃ taṃ na sevīti. Catutthaṃ.</paragraph>
    <subhead line="17">5. Sekkhasuttaṃ</subhead>
    <paragraph line="18" number="86"> Atha kho aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca –</paragraph>
    <paragraph line="19">‘‘‘Sekho, sekho’ti, bhante, vuccati. Kittāvatā nu kho, bhante, sekho hotī’’ti? ‘‘Sikkhatīti kho, bhikkhu, tasmā sekhoti vuccati. Kiñca sikkhati? Adhisīlampi sikkhati, adhicittampi sikkhati, adhipaññampi sikkhati. Sikkhatīti kho, bhikkhu, tasmā sekhoti vuccatī’’ti.</paragraph>
    <gatha1 line="20">‘‘Sekhassa <pageBreak edition="Vipassana Research Institut" number="1.0263" /> sikkhamānassa, ujumaggānusārino;</gatha1>
    <gathalast line="21">Khayasmiṃ paṭhamaṃ ñāṇaṃ, tato aññā anantarā.</gathalast>
    <gatha1 line="22">‘‘Tato <alternatives line="44" extra="" separator="false"><alternative source-abbr="vri" source="vipassana research institut">aññāvimuttassa</alternative><alternative source-abbr="ka." source="cambodian">aññāvimuttiyā</alternative></alternatives> , ñāṇaṃ ve <note>ñāṇañca (ka.)</note> hoti tādino;</gatha1>
    <gathalast line="23">Akuppā me vimuttīti, bhavasaṃyojanakkhaye’’ti. pañcamaṃ; ( ) <note>(aṭṭhamaṃ bhāṇavāraṃ niṭṭhitaṃ) (ka.)</note></gathalast>
    <subhead line="24">6. Paṭhamasikkhāsuttaṃ</subhead>
    <paragraph line="25" number="87"> ‘‘Sādhikamidaṃ <pageBreak edition="Myanmar" number="1.0233" />, bhikkhave, diyaḍḍhasikkhāpadasataṃ anvaddhamāsaṃ uddesaṃ āgacchati, yattha attakāmā kulaputtā sikkhanti. Tisso imā, bhikkhave, sikkhā yatthetaṃ sabbaṃ samodhānaṃ gacchati. Katamā tisso? Adhisīlasikkhā, adhicittasikkhā adhipaññāsikkhā – imā kho, bhikkhave, tisso sikkhā, yatthetaṃ sabbaṃ samodhānaṃ gacchati.</paragraph>
    <paragraph line="26">‘‘Idha, bhikkhave, bhikkhu sīlesu paripūrakārī hoti samādhismiṃ mattaso kārī paññāya <pageBreak edition="Thai" number="1.0298" /> mattaso kārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni, tattha <alternatives line="64" extra="" separator="false"><alternative source-abbr="vri" source="vipassana research institut">dhuvasīlo</alternative><alternative source-abbr="sī." source="sri lanka">dhuvasīlī</alternative><alternative source-abbr="thokaṃ visadisaṃ" source="thokaṃ visadisaṃ">pu. pa. 127-129</alternative></alternatives>  ca hoti <alternatives line="74" extra="" separator="false"><alternative source-abbr="vri" source="vipassana research institut">ṭhitasīlo</alternative><alternative source-abbr="sī." source="sri lanka">ṭhitasīlī</alternative></alternatives>  ca, samādāya sikkhati sikkhāpadesu. So tiṇṇaṃ saṃyojanānaṃ parikkhayā <pageBreak edition="Pali Text Society" number="1.0232" /> sotāpanno hoti avinipātadhammo niyato sambodhiparāyaṇo.</paragraph>
    <paragraph line="27">‘‘Idha pana, bhikkhave, bhikkhu sīlesu paripūrakārī hoti samādhismiṃ mattaso kārī paññāya mattaso kārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu. So tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, sakideva imaṃ lokaṃ āgantvā dukkhassantaṃ karoti.</paragraph>
    <paragraph line="28">‘‘Idha pana, bhikkhave, bhikkhu sīlesu paripūrakārī hoti samādhismiṃ paripūrakārī paññāya <pageBreak edition="Vipassana Research Institut" number="1.0264" /> mattaso kārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu. So pañcannaṃ orambhāgiyānaṃ <pageBreak edition="Myanmar" number="1.0234" /> saṃyojanānaṃ parikkhayā opapātiko hoti tattha parinibbāyī <pageBreak edition="Thai" number="1.0299" /> anāvattidhammo tasmā lokā.</paragraph>
    <paragraph line="29">‘‘Idha pana, bhikkhave, bhikkhu sīlesu paripūrakārī hoti samādhismiṃ paripūrakārī paññāya paripūrakārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu. So āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.</paragraph>
    <paragraph line="30">‘‘Iti kho, bhikkhave, padesaṃ padesakārī ārādheti paripūraṃ paripūrakārī. Avañjhāni <alternatives line="83" extra="" separator="false"><alternative source-abbr="vri" source="vipassana research institut">tvevāhaṃ</alternative><alternative source-abbr="ka." source="cambodian">avañcuvanevāhaṃ</alternative></alternatives> , bhikkhave, sikkhāpadāni vadāmī’’ti. Chaṭṭhaṃ.</paragraph>
    <subhead line="31">7. Dutiyasikkhāsuttaṃ</subhead>
    <paragraph line="32" number="88"> ‘‘Sādhikamidaṃ, bhikkhave, diyaḍḍhasikkhāpadasataṃ anvaddhamāsaṃ uddesaṃ āgacchati yattha attakāmā kulaputtā <pageBreak edition="Pali Text Society" number="1.0233" /> sikkhanti. Tisso imā, bhikkhave, sikkhā yatthetaṃ sabbaṃ samodhānaṃ gacchati. Katamā tisso? Adhisīlasikkhā, adhicittasikkhā, adhipaññāsikkhā – imā kho, bhikkhave, tisso sikkhā yatthetaṃ sabbaṃ samodhānaṃ gacchati.</paragraph>
    <paragraph line="33">‘‘Idha, bhikkhave, bhikkhu sīlesu paripūrakārī hoti samādhismiṃ mattaso kārī paññāya mattaso kārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati <pageBreak edition="Thai" number="1.0300" /> sikkhāpadesu. So tiṇṇaṃ saṃyojanānaṃ parikkhayā sattakkhattuparamo hoti <pageBreak edition="Vipassana Research Institut" number="1.0265" />. Sattakkhattuparamaṃ deve ca manusse ca sandhāvitvā saṃsaritvā dukkhassantaṃ karoti. So tiṇṇaṃ saṃyojanānaṃ parikkhayā kolaṃkolo hoti, dve vā tīṇi vā kulāni sandhāvitvā saṃsaritvā dukkhassantaṃ karoti. So tiṇṇaṃ <pageBreak edition="Myanmar" number="1.0235" /> saṃyojanānaṃ parikkhayā ekabījī hoti, ekaṃyeva mānusakaṃ bhavaṃ nibbattetvā dukkhassantaṃ karoti. So tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, sakideva imaṃ lokaṃ āgantvā dukkhassantaṃ karoti.</paragraph>
    <paragraph line="34">‘‘Idha pana, bhikkhave, bhikkhu sīlesu paripūrakārī hoti samādhismiṃ paripūrakārī paññāya mattaso kārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu. So pañcannaṃ orambhāgiyānaṃ saṃyojanānaṃ parikkhayā uddhaṃsoto akaniṭṭhagāmī. So pañcannaṃ orambhāgiyānaṃ saṃyojanānaṃ parikkhayā sasaṅkhāraparinibbāyī hoti. So pañcannaṃ orambhāgiyānaṃ saṃyojanānaṃ parikkhayā asaṅkhāraparinibbāyī hoti. So pañcannaṃ orambhāgiyānaṃ saṃyojanānaṃ parikkhayā upahaccaparinibbāyī hoti. So pañcannaṃ orambhāgiyānaṃ saṃyojanānaṃ parikkhayā antarāparinibbāyī hoti.</paragraph>
    <paragraph line="35">‘‘Idha pana, bhikkhave, bhikkhu sīlesu paripūrakārī hoti samādhismiṃ paripūrakārī <pageBreak edition="Thai" number="1.0301" /> paññāya paripūrakārī. So yāni tāni <pageBreak edition="Pali Text Society" number="1.0234" /> dhuvasīlo ca hoti ṭhitasīlo ca, samādāya sikkhati sikkhāpadesu. So āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.</paragraph>
    <paragraph line="36">‘‘Iti kho, bhikkhave, padesaṃ padesakārī ārādheti, paripūraṃ paripūrakārī, avañjhāni tvevāhaṃ, bhikkhave, sikkhāpadāni vadāmī’’ti. Sattamaṃ.</paragraph>
    <subhead line="37">8. Tatiyasikkhāsuttaṃ</subhead>
    <paragraph line="38" number="89"> ‘‘Sādhikamidaṃ <pageBreak edition="Vipassana Research Institut" number="1.0266" />, bhikkhave, diyaḍḍhasikkhāpadasataṃ anvaddhamāsaṃ uddesaṃ āgacchati yattha attakāmā kulaputtā sikkhanti. Tisso imā, bhikkhave, sikkhā <pageBreak edition="Myanmar" number="1.0236" /> yatthetaṃ sabbaṃ samodhānaṃ gacchati. Katamā tisso? Adhisīlasikkhā, adhicittasikkhā, adhipaññāsikkhā – imā kho, bhikkhave, tisso sikkhā yatthetaṃ sabbaṃ samodhānaṃ gacchati.</paragraph>
    <paragraph line="39">‘‘Idha, bhikkhave, bhikkhu sīlesu paripūrakārī hoti samādhismiṃ paripūrakārī paññāya paripūrakārī. So yāni tāni khuddānukhuddakāni sikkhāpadāni tāni āpajjatipi vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu. So āsavānaṃ khayā anāsavaṃ cetovimuttiṃ paññāvimuttiṃ <pageBreak edition="Thai" number="1.0302" /> diṭṭheva dhamme sayaṃ abhiññā sacchikatvā upasampajja viharati. Taṃ vā pana anabhisambhavaṃ appaṭivijjhaṃ pañcannaṃ orambhāgiyānaṃ saṃyojanānaṃ parikkhayā antarāparinibbāyī hoti. Taṃ vā pana anabhisambhavaṃ appaṭivijjhaṃ pañcannaṃ orambhāgiyānaṃ saṃyojanānaṃ parikkhayā upahaccaparinibbāyī hoti. Taṃ vā pana anabhisambhavaṃ appaṭivijjhaṃ pañcannaṃ orambhāgiyānaṃ saṃyojanānaṃ parikkhayā asaṅkhāraparinibbāyī hoti. Taṃ vā pana anabhisambhavaṃ appaṭivijjhaṃ pañcannaṃ orambhāgiyānaṃ saṃyojanānaṃ parikkhayā sasaṅkhāraparinibbāyī hoti. Taṃ vā pana anabhisambhavaṃ appaṭivijjhaṃ pañcannaṃ orambhāgiyānaṃ saṃyojanānaṃ parikkhayā uddhaṃsoto hoti akaniṭṭhagāmī taṃ vā pana anabhisambhavaṃ appaṭivijjhaṃ tiṇṇaṃ saṃyojanānaṃ parikkhayā, rāgadosamohānaṃ tanuttā sakadāgāmī hoti, sakideva imaṃ lokaṃ <pageBreak edition="Pali Text Society" number="1.0235" /> āgantvā dukkhassantaṃ karoti. Taṃ vā pana anabhisambhavaṃ appaṭivijjhaṃ tiṇṇaṃ saṃyojanānaṃ parikkhayā ekabījī hoti, ekaṃyeva mānusakaṃ bhavaṃ nibbattetvā dukkhassantaṃ karoti. Taṃ vā pana anabhisambhavaṃ appaṭivijjhaṃ tiṇṇaṃ saṃyojanānaṃ parikkhayā kolaṃkolo hoti, dve vā tīṇi vā kulāni sandhāvitvā saṃsaritvā dukkhassantaṃ karoti. Taṃ vā pana anabhisambhavaṃ appaṭivijjhaṃ tiṇṇaṃ saṃyojanānaṃ parikkhayā sattakkhattuparamo hoti, sattakkhattuparamaṃ deve ca manusse ca sandhāvitvā saṃsaritvā dukkhassantaṃ karoti.</paragraph>
    <paragraph line="40">‘‘Iti <pageBreak edition="Vipassana Research Institut" number="1.0267" /> kho, bhikkhave, paripūraṃ paripūrakārī ārādheti padesaṃ padesakārī. Avañjhānitvevāhaṃ <pageBreak edition="Thai" number="1.0303" />, bhikkhave, sikkhāpadāni vadāmī’’ti. Aṭṭhamaṃ.</paragraph>
    <subhead line="41">9. Paṭhamasikkhattayasuttaṃ</subhead>
    <paragraph line="42" number="90"> ‘‘Tisso <pageBreak edition="Myanmar" number="1.0237" /> imā, bhikkhave, sikkhā. Katamā tisso? Adhisīlasikkhā, adhicittasikkhā, adhipaññāsikkhā.</paragraph>
    <paragraph line="43">‘‘Katamā ca, bhikkhave, adhisīlasikkhā? Idha, bhikkhave, bhikkhu sīlavā hoti…pe… samādāya sikkhati sikkhāpadesu. Ayaṃ vuccati, bhikkhave, adhisīlasikkhā.</paragraph>
    <paragraph line="44">‘‘Katamā ca, bhikkhave, adhicittasikkhā? Idha, bhikkhave, bhikkhu vivicceva kāmehi…pe… catutthaṃ jhānaṃ upasampajja viharati. Ayaṃ vuccati, bhikkhave, adhicittasikkhā.</paragraph>
    <paragraph line="45">‘‘Katamā ca, bhikkhave, adhipaññāsikkhā? Idha, bhikkhave, bhikkhu ‘idaṃ dukkha’nti yathābhūtaṃ pajānāti…pe… ‘ayaṃ dukkhanirodhagāminī paṭipadā’ti yathābhūtaṃ pajānāti. Ayaṃ vuccati, bhikkhave, adhipaññāsikkhā. Imā kho, bhikkhave, tisso sikkhā’’ti. Navamaṃ.</paragraph>
    <subhead line="46">10. Dutiyasikkhattayasuttaṃ</subhead>
    <paragraph line="47" number="91"> ‘‘Tisso <pageBreak edition="Vipassana Research Institut" number="1.0268" /> imā, bhikkhave, sikkhā. Katamā tisso? Adhisīlasikkhā, adhicittasikkhā, adhipaññāsikkhā.</paragraph>
    <paragraph line="48">‘‘Katamā ca, bhikkhave, adhisīlasikkhā? Idha, bhikkhave, bhikkhu sīlavā hoti…pe… samādāya sikkhati sikkhāpadesu. Ayaṃ vuccati, bhikkhave, adhisīlasikkhā.</paragraph>
    <paragraph line="49">‘‘Katamā ca, bhikkhave, adhicittasikkhā? Idha, bhikkhave, bhikkhu vivicceva kāmehi…pe… catutthaṃ jhānaṃ <pageBreak edition="Pali Text Society" number="1.0236" /> upasampajja viharati. Ayaṃ vuccati, bhikkhave, adhicittasikkhā.</paragraph>
    <paragraph line="50">‘‘Katamā ca, bhikkhave, adhipaññāsikkhā? Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ayaṃ vuccati, bhikkhave, adhipaññā sikkhā. Imā <pageBreak edition="Thai" number="1.0304" /> kho, bhikkhave, tisso sikkhā’’ti.</paragraph>
    <gatha1 line="51">‘‘Adhisīlaṃ <pageBreak edition="Myanmar" number="1.0238" /> adhicittaṃ, adhipaññañca vīriyavā;</gatha1>
    <gathalast line="52">Thāmavā dhitimā jhāyī, sato <alternatives line="92" extra="" separator="false"><alternative source-abbr="vri" source="vipassana research institut">guttindriyo</alternative><alternative source-abbr="ka." source="cambodian">uppattindriyo</alternative></alternatives>  care.</gathalast>
    <gatha1 line="53">‘‘Yathā pure tathā pacchā, yathā pacchā tathā pure;</gatha1>
    <gathalast line="54">Yathā adho tathā uddhaṃ, yathā uddhaṃ tathā adho.</gathalast>
    <gatha1 line="55">‘‘Yathā <pageBreak edition="Vipassana Research Institut" number="1.0269" /> divā tathā rattiṃ, yathā rattiṃ tathā divā;</gatha1>
    <gathalast line="56">Abhibhuyya disā sabbā, appamāṇasamādhinā.</gathalast>
    <gatha1 line="57">‘‘Tamāhu sekhaṃ <alternatives line="101" extra=" ma. ni. 2.27 passitabbaṃ" separator="false"><alternative source-abbr="vri" source="vipassana research institut">paṭipadaṃ</alternative><alternative source-abbr="?" source="unknown">pāṭipadaṃ</alternative></alternatives> , atho <alternatives line="110" extra="" separator="true"><alternative source-abbr="vri" source="vipassana research institut">saṃsuddhacāriyaṃ</alternative><alternative source-abbr="sī." source="sri lanka">saṃsuddhacāraṇaṃ</alternative><alternative source-abbr="pī." source="pali text society">saṃsuddhacāraṇaṃ</alternative><alternative source-abbr="syā." source="thai">saṃsuddhacārinaṃ</alternative><alternative source-abbr="kaṃ." source="kaṃ.">saṃsuddhacārinaṃ</alternative></alternatives> ;</gatha1>
    <gathalast line="58">Tamāhu loke sambuddhaṃ, dhīraṃ paṭipadantaguṃ.</gathalast>
    <gatha1 line="59">‘‘Viññāṇassa nirodhena, taṇhākkhayavimuttino;</gatha1>
    <gathalast line="60">Pajjotasseva nibbānaṃ, vimokkho hoti cetaso’’ti. dasamaṃ;</gathalast>
    <subhead line="61">11. Saṅkavāsuttaṃ</subhead>
    <paragraph line="62" number="92"> Ekaṃ samayaṃ bhagavā kosalesu cārikaṃ caramāno mahatā bhikkhusaṅghena saddhiṃ yena saṅkavā <note>paṅkadhā (sī. syā. kaṃ. pī.)</note> nāma kosalānaṃ nigamo tadavasari. Tatra sudaṃ bhagavā saṅkavāyaṃ viharati. Tena kho pana samayena kassapagotto nāma bhikkhu saṅkavāyaṃ āvāsiko hoti. Tatra sudaṃ bhagavā sikkhāpadapaṭisaṃyuttāya dhammiyā kathāya bhikkhū sandasseti samādapeti samuttejeti sampahaṃseti. Atha kho kassapagottassa bhikkhuno bhagavati sikkhāpadapaṭisaṃyuttāya dhammiyā kathāya bhikkhū sandassente samādapente samuttejente sampahaṃsente ahudeva akkhanti ahu appaccayo – ‘‘<alternatives line="133" extra="" separator="false"><alternative source-abbr="vri" source="vipassana research institut">adhisallikhatevāyaṃ</alternative><alternative source-abbr="syā." source="thai">adhisallekhatevāyaṃ</alternative><alternative source-abbr="kaṃ." source="kaṃ.">adhisallekhatevāyaṃ</alternative><alternative source-abbr="ka." source="cambodian">adhisallekhatevāyaṃ</alternative></alternatives>  samaṇo’’ti. Atha kho bhagavā saṅkavāyaṃ yathābhirantaṃ <pageBreak edition="Thai" number="1.0305" /> viharitvā yena rājagahaṃ tena cārikaṃ pakkāmi. Anupubbena cārikaṃ caramāno yena rājagahaṃ tadavasari. Tatra <pageBreak edition="Pali Text Society" number="1.0237" /> sudaṃ bhagavā rājagahe viharati.</paragraph>
    <paragraph line="63">Atha kho kassapagottassa bhikkhuno acirapakkantassa bhagavato ahudeva kukkuccaṃ ahu vippaṭisāro – ‘‘alābhā vata me, na vata me lābhā <pageBreak edition="Myanmar" number="1.0239" />; dulladdhaṃ vata me, na vata me suladdhaṃ; yassa me bhagavati sikkhāpadapaṭisaṃyuttāya dhammiyā kathāya bhikkhū sandassente samādapente samuttejente sampahaṃsente ahudeva akkhanti ahu appaccayo – ‘adhisallikhatevāyaṃ samaṇo’ti. Yaṃnūnāhaṃ yena bhagavā tenupasaṅkameyyaṃ; upasaṅkamitvā bhagavato santike accayaṃ accayato deseyya’’nti. Atha kho kassapagotto bhikkhu senāsanaṃ saṃsāmetvā pattacīvaramādāya yena rājagahaṃ tena pakkāmi. Anupubbena yena rājagahaṃ yena gijjhakūṭo pabbato yena bhagavā tenupasaṅkami <pageBreak edition="Vipassana Research Institut" number="1.0270" />; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho kassapagotto bhikkhu bhagavantaṃ etadavoca –</paragraph>
    <paragraph line="64">‘‘Ekamidaṃ, bhante, samayaṃ bhagavā saṅkavāyaṃ viharati, saṅkavā nāma kosalānaṃ nigamo. Tatra, bhante, bhagavā sikkhāpadapaṭisaṃyuttāya dhammiyā kathāya bhikkhū sandassesi samādapesi samuttejesi sampahaṃsesi. Tassa mayhaṃ bhagavati sikkhāpadapaṭisaṃyuttāya dhammiyā kathāya bhikkhū sandassente samādapente samuttejente sampahaṃsente ahudeva akkhanti ahu appaccayo <pageBreak edition="Thai" number="1.0306" /> – ‘adhisallikhatevāyaṃ samaṇo’ti. Atha kho bhagavā saṅkavāyaṃ yathābhirantaṃ viharitvā yena rājagahaṃ tena cārikaṃ pakkāmi. ( ) <note>(anupubbena cārikaṃ caramāno yena rājagahaṃ tadavasari. tatra sudaṃ bhagavā rājagahe viharati. atha kho (ka.)</note> Tassa mayhaṃ, bhante, acirapakkantassa bhagavato ahudeva kukkuccaṃ ahu vippaṭisāro – alābhā vata me, na vata me lābhā; dulladdhaṃ vata me, na vata me suladdhaṃ; yassa me bhagavati sikkhāpadapaṭisaṃyuttāya dhammiyā kathāya bhikkhū sandassente samādapente samuttejente sampahaṃsente ahudeva akkhanti ahu appaccayo – ‘adhisallikhatevāyaṃ samaṇo’ti. Yaṃnūnāhaṃ yena bhagavā tenupasaṅkameyyaṃ; upasaṅkamitvā bhagavato santike accayaṃ accayato deseyyanti. Accayo maṃ, bhante <pageBreak edition="Pali Text Society" number="1.0238" />, accagamā yathābālaṃ yathāmūḷhaṃ yathāakusalaṃ yassa me bhagavati sikkhāpadapaṭisaṃyuttāya dhammiyā kathāya bhikkhū sandassente samādapente samuttejente sampahaṃsente ahudeva akkhanti ahu appaccayo – ‘adhisallikhatevāyaṃ samaṇo’ti. Tassa <pageBreak edition="Myanmar" number="1.0240" /> me, bhante, bhagavā accayaṃ accayato paṭiggaṇhātu, āyatiṃ saṃvarāyā’’ti.</paragraph>
    <paragraph line="65">‘‘<alternatives line="147" extra="" separator="false"><alternative source-abbr="vri" source="vipassana research institut">Taggha taṃ</alternative><alternative source-abbr="sī." source="sri lanka">taggha tvaṃ</alternative><alternative source-abbr="pī." source="pali text society">taggha tvaṃ</alternative></alternatives> , kassapa, accayo accagamā yathābālaṃ yathāmūḷhaṃ yathāakusalaṃ, yassa te mayi sikkhāpadapaṭisaṃyuttāya dhammiyā kathāya bhikkhū sandassente samādapente samuttejente sampahaṃsente ahudeva akkhanti ahu appaccayo – ‘adhisallikhatevāyaṃ samaṇo’ti. Yato ca kho tvaṃ, kassapa, accayaṃ accayato disvā yathādhammaṃ paṭikarosi, taṃ te mayaṃ paṭiggaṇhāma. Vuddhihesā, kassapa, ariyassa vinaye yo accayaṃ accayato disvā yathādhammaṃ paṭikaroti, āyatiṃ saṃvaraṃ āpajjati.</paragraph>
    <paragraph line="66">‘‘Thero cepi <pageBreak edition="Thai" number="1.0307" />, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū <pageBreak edition="Vipassana Research Institut" number="1.0271" /> sikkhākāmā tesañca na vaṇṇaṃ bhaṇati bhūtaṃ tacchaṃ kālena, evarūpassāhaṃ, kassapa, therassa bhikkhuno na vaṇṇaṃ bhaṇāmi. Taṃ kissa hetu? Satthā hissa vaṇṇaṃ bhaṇatīti aññe <alternatives line="157" extra="" separator="false"><alternative source-abbr="vri" source="vipassana research institut">naṃ</alternative><alternative source-abbr="sī." source="sri lanka">taṃ</alternative><alternative source-abbr="pī." source="pali text society">taṃ</alternative></alternatives>  bhikkhū bhajeyyuṃ, ye naṃ bhajeyyuṃ tyāssa diṭṭhānugatiṃ āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ assa dīgharattaṃ ahitāya dukkhāyāti. Tasmāhaṃ, kassapa, evarūpassa therassa bhikkhuno na vaṇṇaṃ bhaṇāmi.</paragraph>
    <paragraph line="67">‘‘Majjhimo cepi, kassapa, bhikkhu hoti…pe… navo cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṃ bhaṇati bhūtaṃ tacchaṃ kālena, evarūpassāhaṃ, kassapa, navassa bhikkhuno na vaṇṇaṃ bhaṇāmi. Taṃ kissa hetu? Satthā hissa vaṇṇaṃ bhaṇatīti aññe naṃ bhikkhū bhajeyyuṃ, ye naṃ bhajeyyuṃ <pageBreak edition="Pali Text Society" number="1.0239" /> tyāssa diṭṭhānugatiṃ āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ assa dīgharattaṃ ahitāya dukkhāyāti. Tasmāhaṃ, kassapa, evarūpassa navassa bhikkhuno na vaṇṇaṃ bhaṇāmi.</paragraph>
    <paragraph line="68">‘‘Thero <pageBreak edition="Myanmar" number="1.0241" /> cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṃ bhaṇati <pageBreak edition="Thai" number="1.0308" /> bhūtaṃ tacchaṃ kālena, evarūpassāhaṃ, kassapa, therassa bhikkhuno vaṇṇaṃ bhaṇāmi. Taṃ kissa hetu? Satthā hissa vaṇṇaṃ bhaṇatīti aññe naṃ bhikkhū bhajeyyuṃ, ye naṃ bhajeyyuṃ tyāssa diṭṭhānugatiṃ āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ assa dīgharattaṃ hitāya sukhāyāti. Tasmāhaṃ, kassapa, evarūpassa therassa bhikkhuno vaṇṇaṃ bhaṇāmi.</paragraph>
    <paragraph line="69">‘‘Majjhimo cepi, kassapa, bhikkhu hoti sikkhākāmo…pe… navo cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṃ bhaṇati bhūtaṃ tacchaṃ kālena, evarūpassāhaṃ, kassapa, navassa bhikkhuno vaṇṇaṃ bhaṇāmi. Taṃ kissa hetu? Satthā hissa vaṇṇaṃ bhaṇatīti aññe naṃ bhikkhū bhajeyyuṃ, ye naṃ bhajeyyuṃ tyāssa <pageBreak edition="Vipassana Research Institut" number="1.0272" /> diṭṭhānugatiṃ āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ assa dīgharattaṃ hitāya sukhāyāti. Tasmāhaṃ, kassapa, evarūpassa navassa bhikkhuno vaṇṇaṃ bhaṇāmī’’ti. Ekādasamaṃ.</paragraph>
    <centered line="70">Samaṇavaggo navamo.</centered>
    <paragraph line="71">Tassuddānaṃ –</paragraph>
    <gatha1 line="72">Samaṇo gadrabho khettaṃ, vajjiputto ca sekkhakaṃ;</gatha1>
    <gathalast line="73">Tayo ca sikkhanā vuttā, dve sikkhā saṅkavāya cāti.</gathalast>
  </content>
</document>