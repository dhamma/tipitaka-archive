<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m2.mul3.xml</normativeSource>
<archivePath>roman/tipitaka (mula)/suttapitaka/anguttaranikaya/tikanipatapali/4. devadutavaggo.xml</archivePath>
<titlePath>4. Devadūtavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">4. Devadūtavaggo</chapter>
<subhead line="2">1.Sabrahmakasuttaṃ</subhead>
<paragraph line="3" number="31"> ‘‘Sabrahmakāni <pageBreak edition="V" number="1.0156" /><pageBreak edition="P" number="1.0132" />, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti. Sapubbācariyakāni, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti. Sāhuneyyāni <pageBreak edition="T" number="1.0168" />, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti. ‘Brahmā’ti, bhikkhave, mātāpitūnaṃ etaṃ adhivacanaṃ. ‘Pubbācariyā’ti, bhikkhave, mātāpitūnaṃ etaṃ adhivacanaṃ. ‘Āhuneyyā’ti <pageBreak edition="M" number="1.0131" />, bhikkhave, mātāpitūnaṃ etaṃ adhivacanaṃ. Taṃ kissa hetu? Bahukārā, bhikkhave, mātāpitaro puttānaṃ, āpādakā posakā, imassa lokassa dassetāroti.</paragraph>
<gatha1 line="4">‘‘Brahmāti mātāpitaro, pubbācariyāti vuccare;</gatha1>
<gathalast line="5">Āhuneyyā ca puttānaṃ, pajāya anukampakā.</gathalast>
<gatha1 line="6">‘‘Tasmā hi ne namasseyya, sakkareyya ca paṇḍito;</gatha1>
<gatha1 line="7">Annena atha pānena, vatthena sayanena ca;</gatha1>
<gathalast line="8">Ucchādanena <alternatives line="3" extra="null" separator="false"><alternative source-abbr="vri" source="vipassana research institut">nhāpanena</alternative><alternative source-abbr="sī." source="sri lanka">nahāpanena</alternative></alternatives> , pādānaṃ dhovanena ca.</gathalast>
<gatha1 line="9">‘‘Tāya naṃ pāricariyāya, mātāpitūsu paṇḍitā;</gatha1>
<gathalast line="10"><alternatives line="11" extra="null" separator="false"><alternative source-abbr="vri" source="vipassana research institut">Idheva</alternative><alternative source-abbr="sī." source="sri lanka">idha ceva</alternative></alternatives>  naṃ pasaṃsanti, pecca <alternatives line="19" extra=" itivu. 106 itivuttake" separator="false"><alternative source-abbr="vri" source="vipassana research institut">sagge pamodatī’’ti</alternative><alternative source-abbr="sī." source="sri lanka">sagge ca modatī’’ti</alternative></alternatives> . paṭhamaṃ;</gathalast>
<subhead line="11">2. Ānandasuttaṃ</subhead>
<paragraph line="12" number="32"> Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā <pageBreak edition="V" number="1.0157" /> ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca –</paragraph>
<paragraph line="13">‘‘Siyā nu kho, bhante, bhikkhuno tathārūpo samādhipaṭilābho yathā imasmiñca saviññāṇake kāye ahaṅkāramamaṅkāramānānusayā nāssu, bahiddhā ca sabbanimittesu ahaṅkāramamaṅkāramānānusayā nāssu; yañca cetovimuttiṃ paññāvimuttiṃ upasampajja viharato ahaṅkāramamaṅkāramānānusayā na honti tañca cetovimuttiṃ paññāvimuttiṃ upasampajja vihareyyā’’ti? ‘‘Siyā, ānanda, bhikkhuno <pageBreak edition="T" number="1.0169" /> tathārūpo samādhipaṭilābho yathā imasmiñca saviññāṇake kāye ahaṅkāramamaṅkāramānānusayā nāssu, bahiddhā ca sabbanimittesu ahaṅkāramamaṅkāramānānusayā nāssu; yañca cetovimuttiṃ paññāvimuttiṃ upasampajja viharato ahaṅkāramamaṅkāramānānusayā na honti tañca cetovimuttiṃ paññāvimuttiṃ upasampajja vihareyyā’’ti.</paragraph>
<paragraph line="14">‘‘Yathā kathaṃ pana, bhante, siyā bhikkhuno tathārūpo samādhipaṭilābho yathā imasmiñca saviññāṇake kāye ahaṅkāramamaṅkāramānānusayā nāssu, bahiddhā ca sabbanimittesu ahaṅkāramamaṅkāramānānusayā <pageBreak edition="M" number="1.0132" /> nāssu; yañca cetovimuttiṃ paññāvimuttiṃ upasampajja viharato ahaṅkāramamaṅkāramānānusayā na honti tañca cetovimuttiṃ paññāvimuttiṃ upasampajja vihareyyā’’ti?</paragraph>
<paragraph line="15">‘‘Idhānanda <pageBreak edition="P" number="1.0133" />, bhikkhuno evaṃ hoti – ‘etaṃ santaṃ etaṃ paṇītaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbāna’nti. Evaṃ kho, ānanda, siyā bhikkhuno tathārūpo samādhipaṭilābho yathā imasmiñca saviññāṇake kāye ahaṅkāramamaṅkāramānānusayā nāssu, bahiddhā ca sabbanimittesu ahaṅkāramamaṅkāramānānusayā nāssu; yañca cetovimuttiṃ paññāvimuttiṃ upasampajja viharato ahaṅkāramamaṅkāramānānusayā na honti tañca cetovimuttiṃ paññāvimuttiṃ upasampajja vihareyyā’’ti.</paragraph>
<paragraph line="16">‘‘Idañca pana metaṃ, ānanda, sandhāya bhāsitaṃ pārāyane puṇṇakapañhe –</paragraph>
<gatha1 line="17">‘‘Saṅkhāya lokasmiṃ <alternatives line="27" extra=" su. ni. 1054; cūḷani. puṇṇakamāṇavapucchā 73" separator="false"><alternative source-abbr="vri" source="vipassana research institut">paroparāni</alternative><alternative source-abbr="sī." source="sri lanka">parovarāni</alternative><alternative source-abbr="pī." source="pali text society">parovarāni</alternative></alternatives> ,</gatha1>
<gatha2 line="18">Yassiñjitaṃ natthi kuhiñci loke;</gatha2>
<gatha3 line="19">Santo <pageBreak edition="T" number="1.0170" /><pageBreak edition="V" number="1.0158" /> vidhūmo <alternatives line="35" extra="null" separator="true"><alternative source-abbr="vri" source="vipassana research institut">anīgho</alternative><alternative source-abbr="sī." source="sri lanka">anigho</alternative><alternative source-abbr="syā." source="thai">anigho</alternative><alternative source-abbr="kaṃ." source="kaṃ.">anigho</alternative><alternative source-abbr="pī." source="pali text society">anigho</alternative><alternative source-abbr="?" source="unknown">anagho</alternative></alternatives>  nirāso,</gatha3>
<gathalast line="20">Atāri so jātijaranti brūmī’’ti. dutiyaṃ;</gathalast>
<subhead line="21">3. Sāriputtasuttaṃ</subhead>
<paragraph line="22" number="33"> Atha kho āyasmā sāriputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ sāriputtaṃ bhagavā etadavoca – ‘‘saṃkhittenapi kho ahaṃ, sāriputta, dhammaṃ deseyyaṃ; vitthārenapi kho ahaṃ, sāriputta, dhammaṃ deseyyaṃ; saṃkhittavitthārenapi kho ahaṃ, sāriputta, dhammaṃ deseyyaṃ; aññātāro ca dullabhā’’ti. ‘‘Etassa, bhagavā, kālo, etassa, sugata, kālo yaṃ bhagavā saṃkhittenapi dhammaṃ deseyya, vitthārenapi dhammaṃ deseyya, saṃkhittavitthārenapi dhammaṃ deseyya. Bhavissanti dhammassa aññātāro’’ti.</paragraph>
<paragraph line="23">‘‘Tasmātiha, sāriputta, evaṃ sikkhitabbaṃ – ‘imasmiñca saviññāṇake kāye ahaṅkāramamaṅkāramānānusayā na bhavissanti, bahiddhā ca sabbanimittesu ahaṅkāramamaṅkāramānānusayā na bhavissanti, yañca cetovimuttiṃ paññāvimuttiṃ <pageBreak edition="M" number="1.0133" /> upasampajja viharato ahaṅkāramamaṅkāramānānusayā na honti tañca cetovimuttiṃ paññāvimuttiṃ upasampajja viharissāmā’ti. Evañhi kho, sāriputta, sikkhitabbaṃ.</paragraph>
<paragraph line="24">‘‘Yato ca kho, sāriputta, bhikkhuno imasmiñca saviññāṇake <pageBreak edition="P" number="1.0134" /> kāye ahaṅkāramamaṅkāramānānusayā na honti, bahiddhā ca sabbanimittesu ahaṅkāramamaṅkāramānānusayā na honti, yañca cetovimuttiṃ paññāvimuttiṃ upasampajja <pageBreak edition="T" number="1.0171" /> viharato ahaṅkāramamaṅkāramānānusayā na honti tañca cetovimuttiṃ paññāvimuttiṃ upasampajja viharati; ayaṃ vuccati, sāriputta – ‘bhikkhu <alternatives line="44" extra="null" separator="false"><alternative source-abbr="vri" source="vipassana research institut">acchecchi</alternative><alternative source-abbr="syā." source="thai">acchejji</alternative><alternative source-abbr="kaṃ." source="kaṃ.">acchejji</alternative><alternative source-abbr="ka." source="cambodian">acchejji</alternative></alternatives>  taṇhaṃ, <alternatives line="52" extra="null" separator="false"><alternative source-abbr="vri" source="vipassana research institut">vivattayi</alternative><alternative source-abbr="sī." source="sri lanka">vāvattayi</alternative><alternative source-abbr="pī." source="pali text society">vāvattayi</alternative></alternatives>  saṃyojanaṃ, sammā mānābhisamayā antamakāsi dukkhassa’. Idañca pana metaṃ, sāriputta, sandhāya bhāsitaṃ <alternatives line="60" extra="null" separator="false"><alternative source-abbr="vri" source="vipassana research institut">pārāyane</alternative><alternative source-abbr="sī." source="sri lanka">pārāyaṇe</alternative></alternatives>  udayapañhe –</paragraph>
<gatha1 line="25">‘‘Pahānaṃ kāmasaññānaṃ, domanassāna cūbhayaṃ;</gatha1>
<gathalast line="26">Thinassa ca panūdanaṃ, kukkuccānaṃ nivāraṇaṃ.</gathalast>
<gatha1 line="27">‘‘Upekkhāsatisaṃsuddhaṃ <pageBreak edition="V" number="1.0159" />, dhammatakkapurejavaṃ;</gatha1>
<gathalast line="28">Aññāvimokkhaṃ pabrūmi, avijjāya pabhedana’’nti <note>su. ni. 1112; cūḷani. udayamāṇavapucchā 131</note>. tatiyaṃ;</gathalast>
<subhead line="29">4. Nidānasuttaṃ</subhead>
<paragraph line="30" number="34"> ‘‘Tīṇimāni, bhikkhave, nidānāni kammānaṃ samudayāya. Katamāni tīṇi? Lobho nidānaṃ kammānaṃ samudayāya, doso nidānaṃ kammānaṃ samudayāya, moho nidānaṃ kammānaṃ samudayāya.</paragraph>
<paragraph line="31">‘‘Yaṃ, bhikkhave, lobhapakataṃ kammaṃ lobhajaṃ lobhanidānaṃ lobhasamudayaṃ, yatthassa attabhāvo nibbattati tattha taṃ kammaṃ vipaccati. Yattha taṃ kammaṃ vipaccati tattha tassa kammassa vipākaṃ paṭisaṃvedeti, diṭṭhe vā dhamme <alternatives line="71" extra=" upapajjitvāti ma. ni. 3.303 pāḷiyā saṃvaṇṇanā" separator="false"><alternative source-abbr="vri" source="vipassana research institut">upapajja vā</alternative><alternative source-abbr="sī." source="sri lanka">upapajje vā</alternative><alternative source-abbr="syā." source="thai">upapajje vā</alternative><alternative source-abbr="kaṃ." source="kaṃ.">upapajje vā</alternative></alternatives>  <alternatives line="79" extra="null" separator="false"><alternative source-abbr="vri" source="vipassana research institut">apare vā</alternative><alternative source-abbr="ka." source="cambodian">aparāpare vā</alternative></alternatives>  pariyāye.</paragraph>
<paragraph line="32">‘‘Yaṃ <pageBreak edition="M" number="1.0134" />, bhikkhave, dosapakataṃ kammaṃ dosajaṃ dosanidānaṃ dosasamudayaṃ, yatthassa attabhāvo nibbattati tattha taṃ kammaṃ vipaccati. Yattha taṃ kammaṃ vipaccati tattha tassa kammassa vipākaṃ paṭisaṃvedeti, diṭṭhe vā dhamme upapajja vā apare vā pariyāye.</paragraph>
<paragraph line="33">‘‘Yaṃ, bhikkhave, mohapakataṃ kammaṃ mohajaṃ mohanidānaṃ mohasamudayaṃ, yatthassa attabhāvo nibbattati tattha taṃ kammaṃ vipaccati. Yattha taṃ kammaṃ vipaccati tattha <pageBreak edition="P" number="1.0135" /> tassa kammassa vipākaṃ paṭisaṃvedeti, diṭṭhe vā dhamme upapajja <pageBreak edition="T" number="1.0172" /> vā apare vā pariyāye.</paragraph>
<paragraph line="34">‘‘Seyyathāpi, bhikkhave, bījāni akhaṇḍāni apūtīni avātātapahatāni sārādāni sukhasayitāni sukhette suparikammakatāya bhūmiyā nikkhittāni. Devo ca sammādhāraṃ anuppaveccheyya. Evassu tāni, bhikkhave, bījāni vuddhiṃ viruḷhiṃ vepullaṃ āpajjeyyuṃ. Evamevaṃ kho, bhikkhave, yaṃ lobhapakataṃ kammaṃ lobhajaṃ lobhanidānaṃ lobhasamudayaṃ, yatthassa attabhāvo nibbattati tattha taṃ kammaṃ vipaccati. Yattha taṃ kammaṃ vipaccati tattha tassa kammassa vipākaṃ paṭisaṃvedeti, diṭṭhe vā dhamme upapajja vā apare vā pariyāye.</paragraph>
<paragraph line="35">‘‘Yaṃ <pageBreak edition="V" number="1.0160" /> dosapakataṃ kammaṃ…pe… yaṃ mohapakataṃ kammaṃ mohajaṃ mohanidānaṃ mohasamudayaṃ, yatthassa attabhāvo nibbattati tattha taṃ kammaṃ vipaccati. Yattha taṃ kammaṃ vipaccati tattha tassa kammassa vipākaṃ paṭisaṃvedeti, diṭṭhe vā dhamme upapajja vā apare vā pariyāye. Imāni kho, bhikkhave, tīṇi nidānāni kammānaṃ samudayāya.</paragraph>
<paragraph line="36">‘‘Tīṇimāni, bhikkhave, nidānāni kammānaṃ samudayāya. Katamāni tīṇi? Alobho nidānaṃ kammānaṃ samudayāya, adoso nidānaṃ kammānaṃ samudayāya, amoho nidānaṃ kammānaṃ samudayāya.</paragraph>
<paragraph line="37">‘‘Yaṃ, bhikkhave, alobhapakataṃ kammaṃ alobhajaṃ alobhanidānaṃ alobhasamudayaṃ, lobhe vigate evaṃ taṃ kammaṃ pahīnaṃ hoti ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammaṃ.</paragraph>
<paragraph line="38">‘‘Yaṃ, bhikkhave, adosapakataṃ kammaṃ adosajaṃ adosanidānaṃ adosasamudayaṃ, dose vigate evaṃ taṃ kammaṃ pahīnaṃ hoti ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammaṃ.</paragraph>
<paragraph line="39">‘‘Yaṃ <pageBreak edition="M" number="1.0135" />, bhikkhave, amohapakataṃ kammaṃ amohajaṃ amohanidānaṃ amohasamudayaṃ, mohe vigate evaṃ taṃ kammaṃ pahīnaṃ hoti ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammaṃ.</paragraph>
<paragraph line="40">‘‘Seyyathāpi <pageBreak edition="T" number="1.0173" />, bhikkhave, bījāni akhaṇḍāni apūtīni avātātapahatāni <pageBreak edition="P" number="1.0136" /> sārādāni sukhasayitāni. Tāni puriso agginā ḍaheyya. Agginā ḍahitvā masiṃ kareyya. Masiṃ karitvā mahāvāte vā <alternatives line="87" extra="null" separator="false"><alternative source-abbr="vri" source="vipassana research institut">ophuṇeyya</alternative><alternative source-abbr="sī." source="sri lanka">opuneyya</alternative><alternative source-abbr="pī." source="pali text society">opuneyya</alternative></alternatives>  nadiyā vā sīghasotāya pavāheyya. Evassu tāni, bhikkhave, bījāni ucchinnamūlāni tālāvatthukatāni <alternatives line="95" extra="null" separator="false"><alternative source-abbr="vri" source="vipassana research institut">anabhāvaṅkatāni</alternative><alternative source-abbr="sī." source="sri lanka">anabhāvakatāni</alternative><alternative source-abbr="pī." source="pali text society">anabhāvakatāni</alternative></alternatives>  āyatiṃ anuppādadhammāni. Evamevaṃ kho, bhikkhave, yaṃ alobhapakataṃ kammaṃ alobhajaṃ alobhanidānaṃ alobhasamudayaṃ, lobhe vigate evaṃ taṃ kammaṃ pahīnaṃ hoti ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammaṃ.</paragraph>
<paragraph line="41">‘‘Yaṃ <pageBreak edition="V" number="1.0161" /> adosapakataṃ kammaṃ…pe… yaṃ amohapakataṃ kammaṃ amohajaṃ amohanidānaṃ amohasamudayaṃ, mohe vigate evaṃ taṃ kammaṃ pahīnaṃ hoti…pe… āyatiṃ anuppādadhammaṃ. Imāni kho, bhikkhave, tīṇi nidānāni kammānaṃ samudayāyā’’ti.</paragraph>
<gatha1 line="42">‘‘Lobhajaṃ <alternatives line="103" extra="null" separator="false"><alternative source-abbr="vri" source="vipassana research institut">dosajañceva</alternative><alternative source-abbr="ka." source="cambodian">dosajaṃ kammaṃ</alternative></alternatives> , mohajañcāpaviddasu;</gatha1>
<gatha2 line="43">Yaṃ tena pakataṃ kammaṃ, appaṃ vā yadi vā bahuṃ;</gatha2>
<gathalast line="44">Idheva taṃ vedaniyaṃ, vatthu aññaṃ na vijjati.</gathalast>
<gatha1 line="45">‘‘Tasmā lobhañca dosañca, mohajañcāpi viddasu;</gatha1>
<gathalast line="46">Vijjaṃ uppādayaṃ bhikkhu, sabbā duggatiyo jahe’’ti. catutthaṃ;</gathalast>
<subhead line="47">5. Hatthakasuttaṃ</subhead>
<paragraph line="48" number="35"> Evaṃ me sutaṃ – ekaṃ samayaṃ bhagavā āḷaviyaṃ viharati gomagge siṃsapāvane paṇṇasanthare. Atha kho hatthako āḷavako jaṅghāvihāraṃ anucaṅkamamāno anuvicaramāno addasa bhagavantaṃ gomagge siṃsapāvane paṇṇasanthare nisinnaṃ. Disvā yena bhagavā tenupasaṅkami; upasaṅkamitvā <pageBreak edition="T" number="1.0174" /> bhagavantaṃ abhivādetvā ekamantaṃ nisīdi. Ekamantaṃ nisinno kho hatthako āḷavako bhagavantaṃ etadavoca – ‘‘kacci, bhante, bhagavā sukhamasayitthā’’ti? ‘‘Evaṃ <pageBreak edition="M" number="1.0136" />, kumāra, sukhamasayitthaṃ. Ye ca pana loke sukhaṃ senti, ahaṃ tesaṃ aññataro’’ti.</paragraph>
<paragraph line="49">‘‘Sītā, bhante, hemantikā ratti, antaraṭṭhako himapātasamayo, kharā gokaṇṭakahatā bhūmi, tanuko paṇṇasantharo, viraḷāni rukkhassa <pageBreak edition="P" number="1.0137" /> pattāni, sītāni kāsāyāni vatthāni, sīto ca verambho vāto vāyati. Atha ca pana bhagavā evamāha – ‘evaṃ, kumāra, sukhamasayitthaṃ. Ye ca pana loke sukhaṃ senti, ahaṃ tesaṃ aññataro’’’ti.</paragraph>
<paragraph line="50">‘‘Tena hi, kumāra, taññevettha paṭipucchissāmi. Yathā te khameyya tathā naṃ byākareyyāsi. Taṃ kiṃ maññasi, kumāra, idhassa gahapatissa vā gahapatiputtassa vā kūṭāgāraṃ ullittāvalittaṃ nivātaṃ phusitaggaḷaṃ pihitavātapānaṃ. Tatrassa pallaṅko gonakatthato paṭikatthato paṭalikatthato <pageBreak edition="V" number="1.0162" /> <alternatives line="111" extra="null" separator="false"><alternative source-abbr="vri" source="vipassana research institut">kadalimigapavarapaccattharaṇo</alternative><alternative source-abbr="sī." source="sri lanka">kādalimigapavarapaccattharaṇo</alternative></alternatives>  sauttaracchado ubhato lohitakūpadhāno; telappadīpo cettha <alternatives line="119" extra="null" separator="false"><alternative source-abbr="vri" source="vipassana research institut">jhāyeyya</alternative><alternative source-abbr="ka." source="cambodian">jāleyya</alternative></alternatives> ; catasso ca <note>tasseva (ka.)</note> pajāpatiyo manāpāmanāpena paccupaṭṭhitā assu. Taṃ kiṃ maññasi, kumāra, sukhaṃ vā so sayeyya no vā? Kathaṃ vā te ettha hotī’’ti? ‘‘Sukhaṃ so, bhante, sayeyya. Ye ca pana loke sukhaṃ senti, so tesaṃ aññataro’’ti.</paragraph>
<paragraph line="51">‘‘Taṃ kiṃ maññasi, kumāra, api nu tassa gahapatissa vā gahapatiputtassa vā uppajjeyyuṃ rāgajā pariḷāhā kāyikā vā cetasikā vā yehi so rāgajehi pariḷāhehi pariḍayhamāno dukkhaṃ sayeyyā’’ti? ‘‘Evaṃ, bhante’’ti.</paragraph>
<paragraph line="52">‘‘Yehi <pageBreak edition="T" number="1.0175" /> kho so, kumāra, gahapati vā gahapatiputto vā rāgajehi pariḷāhehi pariḍayhamāno dukkhaṃ sayeyya, so rāgo tathāgatassa pahīno ucchinnamūlo tālāvatthukato anabhāvaṅkato āyatiṃ anuppādadhammo. Tasmāhaṃ sukhamasayitthaṃ.</paragraph>
<paragraph line="53">‘‘Taṃ kiṃ maññasi, kumāra, api nu tassa gahapatissa vā gahapatiputtassa vā uppajjeyyuṃ dosajā pariḷāhā…pe… mohajā pariḷāhā kāyikā vā cetasikā vā yehi so mohajehi pariḷāhehi pariḍayhamāno dukkhaṃ sayeyyā’’ti? ‘‘Evaṃ, bhante’’ti.</paragraph>
<paragraph line="54">‘‘Ye <pageBreak edition="M" number="1.0137" /> hi kho so, kumāra, gahapati vā gahapatiputto vā mohajehi pariḷāhehi pariḍayhamāno dukkhaṃ sayeyya, so moho tathāgatassa pahīno ucchinnamūlo tālāvatthukato anabhāvaṅkato <pageBreak edition="P" number="1.0138" /> āyatiṃ anuppādadhammo. Tasmāhaṃ sukhamasayittha’’nti.</paragraph>
<gatha1 line="55"><note>cūḷava. 305; saṃ. ni. 1.242</note> ‘‘Sabbadā ve sukhaṃ seti, brāhmaṇo parinibbuto;</gatha1>
<gathalast line="56">Yo na <alternatives line="137" extra="null" separator="false"><alternative source-abbr="vri" source="vipassana research institut">limpati</alternative><alternative source-abbr="sī." source="sri lanka">lippati</alternative><alternative source-abbr="syā." source="thai">lippati</alternative><alternative source-abbr="kaṃ." source="kaṃ.">lippati</alternative><alternative source-abbr="ka." source="cambodian">lippati</alternative></alternatives>  kāmesu, sītibhūto nirūpadhi.</gathalast>
<gatha1 line="57">‘‘Sabbā āsattiyo chetvā, vineyya hadaye daraṃ;</gatha1>
<gathalast line="58">Upasanto sukhaṃ seti, santiṃ pappuyya cetaso’’ti. pañcamaṃ;</gathalast>
<subhead line="59">6. Devadūtasuttaṃ</subhead>
<paragraph line="60" number="36"> ‘‘Tīṇimāni <pageBreak edition="V" number="1.0163" />, bhikkhave, devadūtāni. Katamāni tīṇi? Idha, bhikkhave, ekacco kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā, vācāya duccaritaṃ caritvā, manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Tamenaṃ, bhikkhave, nirayapālā nānābāhāsu gahetvā yamassa rañño dassenti – ‘ayaṃ, deva, puriso amatteyyo <pageBreak edition="T" number="1.0176" /> apetteyyo asāmañño abrahmañño, na kule jeṭṭhāpacāyī. Imassa devo daṇḍaṃ paṇetū’’’ti.</paragraph>
<paragraph line="61">‘‘Tamenaṃ, bhikkhave, yamo rājā paṭhamaṃ devadūtaṃ samanuyuñjati samanugāhati samanubhāsati – ‘ambho, purisa, na tvaṃ addasa manussesu paṭhamaṃ devadūtaṃ pātubhūta’nti? So evamāha – ‘nāddasaṃ, bhante’’’ti.</paragraph>
<paragraph line="62">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu itthiṃ vā purisaṃ vā āsītikaṃ vā nāvutikaṃ vā vassasatikaṃ vā <note>passa ma. ni. 3.263</note> jātiyā jiṇṇaṃ gopānasivaṅkaṃ bhoggaṃ <alternatives line="148" extra="null" separator="false"><alternative source-abbr="vri" source="vipassana research institut">daṇḍaparāyaṇaṃ</alternative><alternative source-abbr="syā." source="thai">daṇḍaparāyanaṃ</alternative><alternative source-abbr="kaṃ." source="kaṃ.">daṇḍaparāyanaṃ</alternative><alternative source-abbr="pī." source="pali text society">daṇḍaparāyanaṃ</alternative></alternatives>  pavedhamānaṃ gacchantaṃ āturaṃ gatayobbanaṃ khaṇḍadantaṃ palitakesaṃ vilūnaṃ <alternatives line="156" extra=" ma. ni. 3.263" separator="true"><alternative source-abbr="vri" source="vipassana research institut">khallitasiraṃ</alternative><alternative source-abbr="sī." source="sri lanka">khalitaṃ siro</alternative><alternative source-abbr="pī." source="pali text society">khalitaṃ siro</alternative><alternative source-abbr="syā." source="thai">khalitasiraṃ</alternative><alternative source-abbr="kaṃ." source="kaṃ.">khalitasiraṃ</alternative></alternatives>  valitaṃ tilakāhatagatta’nti? So evamāha – ‘addasaṃ, bhante’’’ti.</paragraph>
<paragraph line="63">‘‘Tamenaṃ <pageBreak edition="M" number="1.0138" />, bhikkhave, yamo rājā evamāha – ‘ambho, purisa, tassa te viññussa sato mahallakassa na etadahosi – ahampi khomhi jarādhammo jaraṃ anatīto, handāhaṃ kalyāṇaṃ karomi, kāyena vācāya manasā’ti? So <pageBreak edition="P" number="1.0139" /> evamāha – ‘nāsakkhissaṃ, bhante. Pamādassaṃ, bhante’’’ti.</paragraph>
<paragraph line="64">‘‘Tamenaṃ, bhikkhave, yamo rājā evamāha – ‘ambho, purisa, <alternatives line="165" extra=" ma. ni. 3.262" separator="false"><alternative source-abbr="vri" source="vipassana research institut">pamādatāya</alternative><alternative source-abbr="sī." source="sri lanka">pamādavatāya</alternative><alternative source-abbr="syā." source="thai">pamādavatāya</alternative><alternative source-abbr="kaṃ." source="kaṃ.">pamādavatāya</alternative><alternative source-abbr="pī." source="pali text society">pamādavatāya</alternative></alternatives>  na kalyāṇamakāsi kāyena vācāya manasā. Taggha <alternatives line="173" extra="null" separator="false"><alternative source-abbr="vri" source="vipassana research institut">tvaṃ</alternative><alternative source-abbr="ka." source="cambodian">taṃ</alternative></alternatives> , ambho purisa, tathā karissanti yathā taṃ <note>te (ka.)</note> pamattaṃ. Taṃ kho pana <alternatives line="188" extra="null" separator="false"><alternative source-abbr="vri" source="vipassana research institut">te etaṃ</alternative><alternative source-abbr="sī." source="sri lanka">taṃ kho panetaṃ</alternative><alternative source-abbr="syā." source="thai">taṃ kho panetaṃ</alternative><alternative source-abbr="kaṃ." source="kaṃ.">taṃ kho panetaṃ</alternative><alternative source-abbr="pī." source="pali text society">taṃ kho panetaṃ</alternative></alternatives>  <alternatives line="196" extra="null" separator="false"><alternative source-abbr="vri" source="vipassana research institut">pāpakammaṃ</alternative><alternative source-abbr="sī." source="sri lanka">pāpaṃ kammaṃ</alternative></alternatives>  neva mātarā kataṃ, na pitarā kataṃ, na bhātarā kataṃ, na bhaginiyā kataṃ, na mittāmaccehi kataṃ, na ñātisālohitehi kataṃ, na devatāhi kataṃ <pageBreak edition="V" number="1.0164" />, na samaṇabrāhmaṇehi kataṃ; atha kho tayāvetaṃ pāpakammaṃ kataṃ, tvaññevetassa vipākaṃ paṭisaṃvedissasī’’’ti.</paragraph>
<paragraph line="65">‘‘Tamenaṃ, bhikkhave, yamo rājā paṭhamaṃ devadūtaṃ <pageBreak edition="T" number="1.0177" /> samanuyuñjitvā samanugāhitvā samanubhāsitvā, dutiyaṃ devadūtaṃ samanuyuñjati samanugāhati samanubhāsati – ‘ambho purisa, na tvaṃ addasa manussesu dutiyaṃ devadūtaṃ pātubhūta’nti? So evamāha – ‘nāddasaṃ, bhante’ti. ‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu itthiṃ vā purisaṃ vā ābādhikaṃ dukkhitaṃ bāḷhagilānaṃ, sake muttakarīse palipannaṃ semānaṃ, aññehi vuṭṭhāpiyamānaṃ, aññehi saṃvesiyamāna’nti? So evamāha – ‘addasaṃ, bhante’’’ti.</paragraph>
<paragraph line="66">‘‘Tamenaṃ, bhikkhave, yamo rājā evamāha – ‘ambho purisa, tassa te viññussa sato mahallakassa na etadahosi – ahampi khomhi byādhidhammo byādhiṃ anatīto, handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante. Pamādassaṃ, bhante’’’ti.</paragraph>
<paragraph line="67">‘‘Tamenaṃ, bhikkhave, yamo rājā evamāha – ‘ambho purisa <pageBreak edition="P" number="1.0140" />, pamādatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te etaṃ pāpakammaṃ neva mātarā kataṃ, na pitarā kataṃ, na bhātarā kataṃ, na bhaginiyā kataṃ, na mittāmaccehi <pageBreak edition="M" number="1.0139" /> kataṃ, na ñātisālohitehi kataṃ, na devatāhi kataṃ, na samaṇabrāhmaṇehi kataṃ; atha kho tayāvetaṃ pāpakammaṃ kataṃ. Tvaññevetassa vipākaṃ paṭisaṃvedissasī’’’ti.</paragraph>
<paragraph line="68">‘‘Tamenaṃ, bhikkhave, yamo rājā dutiyaṃ devadūtaṃ samanuyuñjitvā samanugāhitvā samanubhāsitvā, tatiyaṃ devadūtaṃ samanuyuñjati samanugāhati samanubhāsati – ‘ambho purisa, na tvaṃ addasa manussesu <pageBreak edition="T" number="1.0178" /> tatiyaṃ devadūtaṃ pātubhūta’nti? So evamāha – ‘nāddasaṃ, bhante’’’ti.</paragraph>
<paragraph line="69">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu itthiṃ <pageBreak edition="V" number="1.0165" /> vā purisaṃ vā ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajāta’nti? So evamāha – ‘addasaṃ, bhante’’’ti.</paragraph>
<paragraph line="70">‘‘Tamenaṃ, bhikkhave, yamo rājā evamāha – ‘ambho purisa, tassa te viññussa sato mahallakassa na etadahosi – ahampi khomhi maraṇadhammo maraṇaṃ anatīto, handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante. Pamādassaṃ, bhante’’’ti.</paragraph>
<paragraph line="71">‘‘Tamenaṃ, bhikkhave, yamo rājā evamāha – ‘ambho purisa, pamādatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te etaṃ pāpakammaṃ neva mātarā kataṃ, na pitarā kataṃ, na bhātarā kataṃ, na bhaginiyā kataṃ, na mittāmaccehi kataṃ, na ñātisālohitehi kataṃ, na devatāhi kataṃ, na samaṇabrāhmaṇehi kataṃ; atha kho tayāvetaṃ pāpakammaṃ kataṃ. Tvaññevetassa vipākaṃ paṭisaṃvedissasī’’’ti.</paragraph>
<paragraph line="72">‘‘Tamenaṃ, bhikkhave, yamo rājā tatiyaṃ devadūtaṃ samanuyuñjitvā samanugāhitvā samanubhāsitvā tuṇhī hoti. Tamenaṃ <pageBreak edition="P" number="1.0141" />, bhikkhave, nirayapālā pañcavidhabandhanaṃ nāma kāraṇaṃ karonti. Tattaṃ ayokhilaṃ hatthe gamenti. Tattaṃ ayokhilaṃ dutiyasmiṃ hatthe gamenti. Tattaṃ ayokhilaṃ pāde gamenti. Tattaṃ ayokhilaṃ dutiyasmiṃ pāde gamenti. Tattaṃ ayokhilaṃ majjhe urasmiṃ gamenti. So tattha dukkhā <pageBreak edition="T" number="1.0179" /> <alternatives line="204" extra="null" separator="false"><alternative source-abbr="vri" source="vipassana research institut">tibbā</alternative><alternative source-abbr="sī." source="sri lanka">tippā</alternative></alternatives>  kharā kaṭukā vedanā vediyati, na ca tāva kālaṅkaroti yāva na taṃ pāpakammaṃ byantīhoti.</paragraph>
<paragraph line="73">‘‘Tamenaṃ <pageBreak edition="M" number="1.0140" />, bhikkhave, nirayapālā <alternatives line="212" extra="null" separator="false"><alternative source-abbr="vri" source="vipassana research institut">saṃvesetvā</alternative><alternative source-abbr="ka." source="cambodian">saṃkaḍḍhitvā</alternative></alternatives>  kudhārīhi tacchanti. So tattha dukkhā tibbā kharā kaṭukā vedanā vediyati, na ca tāva kālaṅkaroti yāva na taṃ pāpakammaṃ byantīhoti.</paragraph>
<paragraph line="74">‘‘Tamenaṃ, bhikkhave, nirayapālā uddhaṃpādaṃ adhosiraṃ gahetvā vāsīhi tacchanti…pe… tamenaṃ, bhikkhave, nirayapālā rathe yojetvā ādittāya bhūmiyā sampajjalitāya <alternatives line="220" extra="null" separator="false"><alternative source-abbr="vri" source="vipassana research institut">sajotibhūtāya</alternative><alternative source-abbr="syā." source="thai">sañjotibhūtāya</alternative><alternative source-abbr="kaṃ." source="kaṃ.">sañjotibhūtāya</alternative></alternatives>  sārentipi paccāsārentipi…pe… tamenaṃ, bhikkhave, nirayapālā mahantaṃ aṅgārapabbataṃ ādittaṃ <pageBreak edition="V" number="1.0166" /> sampajjalitaṃ sajotibhūtaṃ āropentipi oropentipi…pe… tamenaṃ, bhikkhave, nirayapālā uddhaṃpādaṃ adhosiraṃ gahetvā tattāya lohakumbhiyā pakkhipanti, ādittāya sampajjalitāya sajotibhūtāya. So tattha pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi tiriyaṃ gacchati. So tattha dukkhā tibbā kharā kaṭukā vedanā vediyati, na ca tāva kālaṃ karoti yāva na taṃ pāpakammaṃ byantīhoti. Tamenaṃ, bhikkhave, nirayapālā mahāniraye pakkhipanti. So kho pana, bhikkhave, mahānirayo –</paragraph>
<gatha1 line="75">‘‘Catukkaṇṇo catudvāro, vibhatto bhāgaso mito;</gatha1>
<gathalast line="76">Ayopākārapariyanto, ayasā paṭikujjito.</gathalast>
<gatha1 line="77">‘‘Tassa <pageBreak edition="P" number="1.0142" /> ayomayā bhūmi, jalitā tejasā yutā;</gatha1>
<gathalast line="78">Samantā <pageBreak edition="T" number="1.0180" /> yojanasataṃ, pharitvā tiṭṭhati sabbadā’’ti <note>pe. va. 70-71, 240-241</note>.</gathalast>
<paragraph line="79">‘‘Bhūtapubbaṃ, bhikkhave, yamassa rañño etadahosi – ‘ye kira, bho, loke pāpakāni kammāni karonti te evarūpā vividhā kammakāraṇā karīyanti. Aho vatāhaṃ manussattaṃ labheyyaṃ, tathāgato ca loke uppajjeyya arahaṃ sammāsambuddho, tañcāhaṃ bhagavantaṃ payirupāseyyaṃ. So ca me bhagavā dhammaṃ deseyya, tassa cāhaṃ bhagavato dhammaṃ ājāneyya’nti. Taṃ kho panāhaṃ, bhikkhave, na aññassa samaṇassa vā brāhmaṇassa vā sutvā evaṃ vadāmi, api ca kho, bhikkhave, yadeva me sāmaṃ ñātaṃ sāmaṃ diṭṭhaṃ sāmaṃ viditaṃ tadevāhaṃ vadāmī’’ti.</paragraph>
<gatha1 line="80">‘‘Coditā <pageBreak edition="M" number="1.0141" /> devadūtehi, ye pamajjanti māṇavā;</gatha1>
<gathalast line="81">Te dīgharattaṃ socanti, hīnakāyūpagā narā.</gathalast>
<gatha1 line="82">‘‘Ye ca kho devadūtehi, santo sappurisā idha;</gatha1>
<gathalast line="83">Coditā nappamajjanti, ariyadhamme kudācanaṃ.</gathalast>
<gatha1 line="84">‘‘Upādāne <pageBreak edition="V" number="1.0167" /> bhayaṃ disvā, jātimaraṇasambhave;</gatha1>
<gathalast line="85">Anupādā vimuccanti, jātimaraṇasaṅkhaye.</gathalast>
<gatha1 line="86">‘‘<alternatives line="231" extra=" ma. ni. 3.271" separator="true"><alternative source-abbr="vri" source="vipassana research institut">Te appamattā</alternative><alternative source-abbr="sī." source="sri lanka">te khoppamattā</alternative><alternative source-abbr="syā." source="thai">te khemappattā</alternative><alternative source-abbr="kaṃ." source="kaṃ.">te khemappattā</alternative><alternative source-abbr="pī." source="pali text society">te khemappattā</alternative></alternatives>  <alternatives line="240" extra="null" separator="false"><alternative source-abbr="vri" source="vipassana research institut">sukhino</alternative><alternative source-abbr="sī." source="sri lanka">sukhitā</alternative><alternative source-abbr="syā." source="thai">sukhitā</alternative></alternatives> , diṭṭhadhammābhinibbutā;</gatha1>
<gathalast line="87">Sabbaverabhayātītā, sabbadukkhaṃ upaccagu’’nti. chaṭṭhaṃ;</gathalast>
<subhead line="88">7. Catumahārājasuttaṃ</subhead>
<paragraph line="89" number="37"> ‘‘Aṭṭhamiyaṃ, bhikkhave, pakkhassa catunnaṃ mahārājānaṃ amaccā pārisajjā imaṃ lokaṃ anuvicaranti – ‘kacci bahū manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ <pageBreak edition="T" number="1.0181" /> upavasanti paṭijāgaronti puññāni karontī’ti. Cātuddasiṃ, bhikkhave, pakkhassa catunnaṃ mahārājānaṃ puttā imaṃ lokaṃ anuvicaranti – ‘kacci bahū manussā manussesu matteyyā petteyyā sāmaññā brahmaññā kule jeṭṭhāpacāyino <pageBreak edition="P" number="1.0143" /> uposathaṃ upavasanti paṭijāgaronti puññāni karontī’ti. Tadahu, bhikkhave, uposathe pannarase cattāro mahārājāno sāmaññeva imaṃ lokaṃ anuvicaranti – ‘kacci bahū manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti paṭijāgaronti puññāni karontī’’’ti.</paragraph>
<paragraph line="90">‘‘Sace, bhikkhave, appakā honti manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti paṭijāgaronti puññāni karonti. Tamenaṃ, bhikkhave, cattāro mahārājāno devānaṃ tāvatiṃsānaṃ sudhammāya sabhāya sannisinnānaṃ sannipatitānaṃ ārocenti – ‘appakā kho, mārisā, manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti paṭijāgaronti puññāni karontī’ti. Tena kho, bhikkhave <pageBreak edition="M" number="1.0142" />, devā tāvatiṃsā anattamanā honti – ‘dibbā vata, bho, kāyā parihāyissanti, paripūrissanti asurakāyā’’’ti.</paragraph>
<paragraph line="91">‘‘Sace pana, bhikkhave, bahū honti manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti paṭijāgaronti puññāni karonti. Tamenaṃ, bhikkhave <pageBreak edition="V" number="1.0168" />, cattāro mahārājāno devānaṃ tāvatiṃsānaṃ sudhammāya sabhāya sannisinnānaṃ sannipatitānaṃ ārocenti – ‘bahū kho <pageBreak edition="T" number="1.0182" />, mārisā, manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti paṭijāgaronti puññāni karontī’ti. Tena, bhikkhave, devā tāvatiṃsā attamanā honti – ‘dibbā vata, bho, kāyā paripūrissanti, parihāyissanti asurakāyā’’’ti.</paragraph>
<paragraph line="92">‘‘Bhūtapubbaṃ, bhikkhave, sakko devānamindo deve tāvatiṃse anunayamāno tāyaṃ velāyaṃ imaṃ gāthaṃ abhāsi –</paragraph>
<gatha1 line="93">‘‘Cātuddasiṃ <pageBreak edition="P" number="1.0144" /> pañcadasiṃ, yā ca pakkhassa aṭṭhamī;</gatha1>
<gatha1 line="94">Pāṭihāriyapakkhañca, aṭṭhaṅgasusamāgataṃ;</gatha1>
<gathalast line="95">Uposathaṃ upavaseyya, <alternatives line="248" extra="null" separator="false"><alternative source-abbr="vri" source="vipassana research institut">yopissa</alternative><alternative source-abbr="sī." source="sri lanka">yopassa</alternative><alternative source-abbr="syā." source="thai">yopassa</alternative><alternative source-abbr="kaṃ." source="kaṃ.">yopassa</alternative><alternative source-abbr="pī." source="pali text society">yopassa</alternative></alternatives>  mādiso naro’’ti.</gathalast>
<paragraph line="96">‘‘Sā kho panesā, bhikkhave, sakkena devānamindena gāthā duggītā na sugītā dubbhāsitā na subhāsitā. Taṃ kissa hetu? Sakko hi, bhikkhave, devānamindo avītarāgo avītadoso avītamoho.</paragraph>
<paragraph line="97">‘‘Yo ca kho so, bhikkhave, bhikkhu arahaṃ khīṇāsavo vusitavā brahmacariyo katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, tassa kho etaṃ, bhikkhave, <alternatives line="256" extra="null" separator="true"><alternative source-abbr="vri" source="vipassana research institut">bhikkhuno</alternative><alternative source-abbr="sī." source="sri lanka">tassa kho etaṃ bhikkhuno</alternative><alternative source-abbr="syā." source="thai">tassa kho etaṃ bhikkhuno</alternative><alternative source-abbr="ka." source="cambodian">tassa kho evaṃ bhikkhave bhikkhuno</alternative></alternatives>  kallaṃ vacanāya –</paragraph>
<gatha1 line="98">‘‘Cātuddasiṃ pañcadasiṃ, yā ca pakkhassa aṭṭhamī;</gatha1>
<gatha2 line="99">Pāṭihāriyapakkhañca, aṭṭhaṅgasusamāgataṃ;</gatha2>
<gathalast line="100">Uposathaṃ upavaseyya, yopissa mādiso naro’’ti.</gathalast>
<paragraph line="101">‘‘Taṃ <pageBreak edition="M" number="1.0143" /> kissa hetu? So hi, bhikkhave, bhikkhu vītarāgo vītadoso vītamoho’’ti. Sattamaṃ.</paragraph>
<subhead line="102">8. Dutiyacatumahārājasuttaṃ</subhead>
<paragraph line="103" number="38"> ‘‘Bhūtapubbaṃ <pageBreak edition="V" number="1.0169" />, bhikkhave, sakko devānamindo deve tāvatiṃse anunayamāno tāyaṃ <pageBreak edition="T" number="1.0183" /> velāyaṃ imaṃ gāthaṃ abhāsi –</paragraph>
<gatha1 line="104">‘‘Cātuddasiṃ pañcadasiṃ, yā ca pakkhassa aṭṭhamī;</gatha1>
<gatha2 line="105">Pāṭihāriyapakkhañca, aṭṭhaṅgasusamāgataṃ;</gatha2>
<gathalast line="106">Uposathaṃ upavaseyya, yopissa mādiso naro’’ti.</gathalast>
<paragraph line="107">‘‘Sā kho panesā, bhikkhave, sakkena devānamindena gāthā duggītā na sugītā dubbhāsitā na subhāsitā. Taṃ kissa hetu? Sakko hi, bhikkhave, devānamindo aparimutto jātiyā jarāya maraṇena sokehi paridevehi dukkhehi domanassehi upāyāsehi, aparimutto dukkhasmāti vadāmi.</paragraph>
<paragraph line="108">‘‘Yo ca kho so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, tassa kho etaṃ, bhikkhave, bhikkhuno kallaṃ vacanāya –</paragraph>
<gatha1 line="109">‘‘Cātuddasiṃ pañcadasiṃ, yā ca pakkhassa aṭṭhamī;</gatha1>
<gatha2 line="110">Pāṭihāriyapakkhañca, aṭṭhaṅgasusamāgataṃ;</gatha2>
<gathalast line="111">Uposathaṃ upavaseyya, yopissa mādiso naro’’ti.</gathalast>
<paragraph line="112">‘‘Taṃ <pageBreak edition="P" number="1.0145" /> kissa hetu? So hi, bhikkhave, bhikkhu parimutto jātiyā jarāya maraṇena sokehi paridevehi dukkhehi domanassehi upāyāsehi, parimutto dukkhasmāti vadāmī’’ti. Aṭṭhamaṃ.</paragraph>
<subhead line="113">9. Sukhumālasuttaṃ</subhead>
<paragraph line="114" number="39"> ‘‘Sukhumālo <pageBreak edition="V" number="1.0170" /> ahaṃ, bhikkhave, paramasukhumālo accantasukhumālo. Mama sudaṃ, bhikkhave, pitu nivesane pokkharaṇiyo kāritā honti. Ekattha sudaṃ, bhikkhave, uppalaṃ vappati <note>pupphati (sī. pī.)</note>, ekattha padumaṃ, ekattha puṇḍarīkaṃ, yāvadeva mamatthāya <pageBreak edition="T" number="1.0184" />. Na kho panassāhaṃ, bhikkhave, akāsikaṃ <alternatives line="272" extra="null" separator="true"><alternative source-abbr="vri" source="vipassana research institut">candanaṃ dhāremi</alternative><alternative source-abbr="syā." source="thai">kāsikaṃ candanaṃ dhāremi</alternative><alternative source-abbr="kaṃ." source="kaṃ.">kāsikaṃ candanaṃ dhāremi</alternative><alternative source-abbr="ka." source="cambodian">kāsikaṃ candanaṃ dhāremi</alternative><alternative source-abbr="?" source="unknown">akāsikaṃ dhāremi</alternative></alternatives> . Kāsikaṃ <pageBreak edition="M" number="1.0144" />, bhikkhave, su me taṃ veṭhanaṃ hoti, kāsikā kañcukā, kāsikaṃ nivāsanaṃ, kāsiko uttarāsaṅgo. <alternatives line="281" extra="null" separator="false"><alternative source-abbr="vri" source="vipassana research institut">Rattindivaṃ</alternative><alternative source-abbr="ka." source="cambodian">rattidivaṃ</alternative></alternatives>  kho pana me su taṃ, bhikkhave, setacchattaṃ dhārīyati – ‘mā naṃ phusi sītaṃ vā uṇhaṃ vā tiṇaṃ vā rajo vā ussāvo vā’’’ti.</paragraph>
<paragraph line="115">‘‘Tassa mayhaṃ, bhikkhave, tayo pāsādā ahesuṃ – eko hemantiko, eko gimhiko, eko vassiko. So kho ahaṃ, bhikkhave, vassike pāsāde vassike cattāro māse nippurisehi tūriyehi <alternatives line="289" extra="null" separator="false"><alternative source-abbr="vri" source="vipassana research institut">paricārayamāno</alternative><alternative source-abbr="syā." source="thai">paricāriyamāno</alternative><alternative source-abbr="kaṃ." source="kaṃ.">paricāriyamāno</alternative><alternative source-abbr="pī." source="pali text society">paricāriyamāno</alternative><alternative source-abbr="ka." source="cambodian">paricāriyamāno</alternative></alternatives>  na heṭṭhāpāsādaṃ orohāmi. Yathā kho pana, bhikkhave, aññesaṃ nivesane dāsakammakaraporisassa kaṇājakaṃ bhojanaṃ dīyati bilaṅgadutiyaṃ, evamevassu me, bhikkhave, pitu nivesane dāsakammakaraporisassa sālimaṃsodano dīyati.</paragraph>
<paragraph line="116">‘‘Tassa mayhaṃ, bhikkhave, evarūpāya iddhiyā samannāgatassa evarūpena ca sukhumālena etadahosi – ‘assutavā kho puthujjano attanā jarādhammo samāno jaraṃ anatīto paraṃ jiṇṇaṃ disvā aṭṭīyati harāyati jigucchati attānaṃyeva atisitvā, ahampi khomhi jarādhammo jaraṃ anatīto. <alternatives line="297" extra="null" separator="false"><alternative source-abbr="vri" source="vipassana research institut">Ahañceva</alternative><alternative source-abbr="?" source="unknown">ahañce</alternative></alternatives>  kho pana jarādhammo samāno jaraṃ anatīto paraṃ jiṇṇaṃ disvā aṭṭīyeyyaṃ harāyeyyaṃ jiguccheyyaṃ <pageBreak edition="P" number="1.0146" /> na metaṃ assa patirūpa’nti. Tassa mayhaṃ, bhikkhave, iti paṭisañcikkhato yo yobbane yobbanamado so sabbaso pahīyi.</paragraph>
<paragraph line="117">‘‘Assutavā kho puthujjano attanā byādhidhammo samāno byādhiṃ anatīto paraṃ byādhitaṃ disvā <pageBreak edition="T" number="1.0185" /> aṭṭīyati harāyati jigucchati attānaṃyeva atisitvā – ‘ahampi khomhi byādhidhammo byādhiṃ anatīto, ahañceva kho pana byādhidhammo samāno byādhiṃ anatīto paraṃ byādhikaṃ disvā aṭṭīyeyyaṃ harāyeyyaṃ jiguccheyyaṃ, na metaṃ assa patirūpa’nti. Tassa mayhaṃ, bhikkhave, iti paṭisañcikkhato yo ārogye ārogyamado so sabbaso pahīyi.</paragraph>
<paragraph line="118">‘‘Assutavā <pageBreak edition="V" number="1.0171" /> kho puthujjano attanā maraṇadhammo samāno maraṇaṃ anatīto paraṃ mataṃ disvā aṭṭīyati harāyati jigucchati attānaṃyeva atisitvā – ‘ahampi khomhi maraṇadhammo, maraṇaṃ anatīto, ahaṃ ceva kho pana <pageBreak edition="M" number="1.0145" /> maraṇadhammo samāno maraṇaṃ anatīto paraṃ mataṃ disvā aṭṭīyeyyaṃ harāyeyyaṃ jiguccheyyaṃ, na metaṃ assa patirūpa’nti. Tassa mayhaṃ, bhikkhave, iti paṭisañcikkhato yo jīvite jīvitamado so sabbaso pahīyī’’ti.</paragraph>
<paragraph line="119">‘‘Tayome, bhikkhave, madā. Katame tayo? Yobbanamado, ārogyamado, jīvitamado. Yobbanamadamatto vā, bhikkhave, assutavā puthujjano kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā, vācāya duccaritaṃ caritvā, manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ārogyamadamatto vā, bhikkhave, assutavā puthujjano…pe… jīvitamadamatto vā, bhikkhave, assutavā puthujjano kāyena duccaritaṃ <pageBreak edition="P" number="1.0147" /> carati, vācāya duccaritaṃ carati, manasā duccaritaṃ carati. So kāyena duccaritaṃ caritvā <pageBreak edition="T" number="1.0186" />, vācāya duccaritaṃ caritvā, manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</paragraph>
<paragraph line="120">‘‘Yobbanamadamatto vā, bhikkhave, bhikkhu sikkhaṃ paccakkhāya hīnāyāvattati. Ārogyamadamatto vā, bhikkhave, bhikkhu…pe… jīvitamadamatto vā, bhikkhave, bhikkhu sikkhaṃ paccakkhāya hīnāyāvattatī’’ti.</paragraph>
<gatha1 line="121">‘‘Byādhidhammā jarādhammā, atho maraṇadhammino;</gatha1>
<gathalast line="122">Yathādhammā <note>byādhidhammo jarādhammo, atho maraṇadhammiko; yathā dhammo (ka.)</note> tathāsantā, jigucchanti puthujjanā.</gathalast>
<gatha1 line="123">‘‘Ahañce taṃ jiguccheyyaṃ, evaṃdhammesu pāṇisu;</gatha1>
<gathalast line="124">Na metaṃ patirūpassa, mama evaṃ vihārino.</gathalast>
<gatha1 line="125">‘‘Sohaṃ evaṃ viharanto, ñatvā dhammaṃ nirūpadhiṃ;</gatha1>
<gathalast line="126">Ārogye yobbanasmiñca, jīvitasmiñca ye madā.</gathalast>
<gatha1 line="127">‘‘Sabbe <pageBreak edition="V" number="1.0172" /> made <alternatives line="312" extra="null" separator="false"><alternative source-abbr="vri" source="vipassana research institut">abhibhosmi</alternative><alternative source-abbr="ka." source="cambodian">atītosmi</alternative></alternatives> , nekkhamme daṭṭhu khemataṃ;</gatha1>
<gathalast line="128">Tassa me ahu ussāho, nibbānaṃ abhipassato.</gathalast>
<gatha1 line="129">‘‘Nāhaṃ bhabbo etarahi, kāmāni paṭisevituṃ;</gatha1>
<gathalast line="130">Anivatti bhavissāmi, brahmacariyaparāyaṇo’’ti. navamaṃ;</gathalast>
<subhead line="131">10. Ādhipateyyasuttaṃ</subhead>
<paragraph line="132" number="40"> ‘‘Tīṇimāni <pageBreak edition="M" number="1.0146" />, bhikkhave, ādhipateyyāni. Katamāni tīṇi? Attādhipateyyaṃ, lokādhipateyyaṃ, dhammādhipateyyaṃ. Katamañca, bhikkhave, attādhipateyyaṃ? Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati – ‘na kho panāhaṃ cīvarahetu agārasmā anagāriyaṃ pabbajito. Na piṇḍapātahetu, na senāsanahetu, na <pageBreak edition="T" number="1.0187" /> itibhavābhavahetu agārasmā anagāriyaṃ pabbajito. Api ca khomhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto. Appeva nāma imassa kevalassa dukkhakkhandhassa antakiriyā paññāyethāti. Ahañceva kho pana <alternatives line="320" extra="null" separator="false"><alternative source-abbr="vri" source="vipassana research institut">yādisake</alternative><alternative source-abbr="sī." source="sri lanka">yādisake vā</alternative><alternative source-abbr="pī." source="pali text society">yādisake vā</alternative><alternative source-abbr="ka." source="cambodian">yādisake vā</alternative></alternatives> <pageBreak edition="P" number="1.0148" /> kāme ohāya agārasmā anagāriyaṃ pabbajito tādisake vā <note>ca (ka.)</note> kāme pariyeseyyaṃ tato vā <note>ca (ka.)</note> pāpiṭṭhatare, na metaṃ patirūpa’nti. So iti paṭisañcikkhati – ‘āraddhaṃ kho pana me vīriyaṃ bhavissati asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekagga’nti. So attānaṃyeva adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati, anavajjaṃ bhāveti, suddhaṃ attānaṃ pariharati. Idaṃ vuccati, bhikkhave, attādhipateyyaṃ.</paragraph>
<paragraph line="133">‘‘Katamañca, bhikkhave, lokādhipateyyaṃ? Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati – ‘na kho panāhaṃ cīvarahetu agārasmā anagāriyaṃ pabbajito. Na piṇḍapātahetu, na senāsanahetu, na itibhavābhavahetu agārasmā anagāriyaṃ pabbajito. Api ca khomhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto. Appeva nāma imassa kevalassa dukkhakkhandhassa antakiriyā paññāyethā’ti. Ahañceva kho pana evaṃ pabbajito <pageBreak edition="V" number="1.0173" /> samāno kāmavitakkaṃ vā vitakkeyyaṃ, byāpādavitakkaṃ vā vitakkeyyaṃ, vihiṃsāvitakkaṃ vā vitakkeyyaṃ, mahā kho panāyaṃ <pageBreak edition="T" number="1.0188" /> lokasannivāso. Mahantasmiṃ kho pana lokasannivāse santi samaṇabrāhmaṇā iddhimanto dibbacakkhukā paracittaviduno. Te dūratopi passanti, āsannāpi na dissanti, cetasāpi cittaṃ <alternatives line="342" extra="null" separator="false"><alternative source-abbr="vri" source="vipassana research institut">pajānanti</alternative><alternative source-abbr="ka." source="cambodian">jānanti</alternative></alternatives> . Tepi maṃ evaṃ jāneyyuṃ – ‘passatha, bho, imaṃ kulaputtaṃ <pageBreak edition="M" number="1.0147" /> saddhā agārasmā anagāriyaṃ pabbajito samāno vokiṇṇo viharati pāpakehi akusalehi dhammehī’ti. Devatāpi kho santi iddhimantiniyo dibbacakkhukā paracittaviduniyo. Tā dūratopi passanti, āsannāpi na dissanti, cetasāpi cittaṃ jānanti. Tāpi maṃ evaṃ jāneyyuṃ – ‘passatha, bho, imaṃ kulaputtaṃ saddhā agārasmā anagāriyaṃ pabbajito samāno vokiṇṇo viharati pāpakehi akusalehi dhammehī’ti. So iti paṭisañcikkhati – ‘āraddhaṃ kho pana me vīriyaṃ bhavissati <pageBreak edition="P" number="1.0149" /> asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekagga’nti. So lokaṃyeva adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati, anavajjaṃ bhāveti, suddhaṃ attānaṃ pariharati. Idaṃ vuccati, bhikkhave, lokādhipateyyaṃ.</paragraph>
<paragraph line="134">‘‘Katamañca, bhikkhave, dhammādhipateyyaṃ? Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati – ‘na kho panāhaṃ cīvarahetu agārasmā anagāriyaṃ pabbajito. Na piṇḍapātahetu, na senāsanahetu, na itibhavābhavahetu agārasmā anagāriyaṃ pabbajito. Api ca khomhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo <pageBreak edition="T" number="1.0189" /> dukkhapareto. Appeva nāma imassa kevalassa dukkhakkhandhassa antakiriyā paññāyethāti. Svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhīti. Santi kho pana me sabrahmacārī jānaṃ passaṃ viharanti. Ahañceva kho pana evaṃ svākkhāte dhammavinaye pabbajito samāno kusīto vihareyyaṃ pamatto, na metaṃ assa patirūpa’nti. So iti paṭisañcikkhati – ‘āraddhaṃ kho pana me vīriyaṃ bhavissati asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekagga’nti. So dhammaṃyeva adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati, anavajjaṃ bhāveti, suddhaṃ attānaṃ pariharati. Idaṃ vuccati, bhikkhave, dhammādhipateyyaṃ. Imāni kho, bhikkhave, tīṇi ādhipateyyānī’’ti.</paragraph>
<gatha1 line="135">‘‘Natthi <pageBreak edition="V" number="1.0174" /> loke raho nāma, pāpakammaṃ pakubbato;</gatha1>
<gathalast line="136">Attā te purisa jānāti, saccaṃ vā yadi vā musā.</gathalast>
<gatha1 line="137">‘‘Kalyāṇaṃ <pageBreak edition="M" number="1.0148" /> vata bho sakkhi, attānaṃ atimaññasi;</gatha1>
<gathalast line="138">Yo santaṃ attani pāpaṃ, attānaṃ parigūhasi.</gathalast>
<gatha1 line="139">‘‘Passanti <pageBreak edition="P" number="1.0150" /> devā ca tathāgatā ca,</gatha1>
<gatha2 line="140">Lokasmiṃ bālaṃ visamaṃ carantaṃ;</gatha2>
<gatha3 line="141">Tasmā hi <alternatives line="350" extra="null" separator="false"><alternative source-abbr="vri" source="vipassana research institut">attādhipateyyako ca</alternative><alternative source-abbr="sī." source="sri lanka">attādhipako sako care</alternative><alternative source-abbr="syā." source="thai">attādhipako sako care</alternative><alternative source-abbr="kaṃ." source="kaṃ.">attādhipako sako care</alternative><alternative source-abbr="pī." source="pali text society">attādhipako sako care</alternative></alternatives> ,</gatha3>
<gathalast line="142">Lokādhipo ca nipako ca jhāyī.</gathalast>
<gatha1 line="143">‘‘Dhammādhipo ca anudhammacārī,</gatha1>
<gatha2 line="144">Na <pageBreak edition="T" number="1.0190" /> hīyati saccaparakkamo muni;</gatha2>
<gatha3 line="145">Pasayha māraṃ abhibhuyya antakaṃ,</gatha3>
<gatha2 line="146">Yo ca phusī jātikkhayaṃ padhānavā;</gatha2>
<gatha3 line="147">So tādiso lokavidū sumedho,</gatha3>
<gathalast line="148">Sabbesu dhammesu atammayo munī’’ti. dasamaṃ;</gathalast>
<centered line="149">Devadūtavaggo catuttho.</centered>
<paragraph line="150">Tassuddānaṃ –</paragraph>
<gatha1 line="151">Brahma ānanda sāriputto, nidānaṃ hatthakena ca;</gatha1>
<gathalast line="152">Dūtā duve ca rājāno, sukhumālādhipateyyena cāti.</gathalast>
</body>
</document>