<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m2.mul14.xml</normativeSource>
<archivePath>roman/tipitaka (mula)/suttapitaka/anguttaranikaya/tikanipatapali/(15) 5. mangalavaggo.xml</archivePath>
<title>(15) 5. Maṅgalavaggo - Tikanipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">(15) 5. Maṅgalavaggo</chapter>
<subhead line="2">1. Akusalasuttaṃ</subhead>
<paragraph line="3" number="147">‘‘Tīhi <pageBreak edition="V" number="1.0329" />, bhikkhave, dhammehi samannāgato yathābhataṃ nikkhitto evaṃ niraye. Katamehi tīhi? Akusalena kāyakammena, akusalena vacīkammena, akusalena manokammena – imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.</paragraph>
<paragraph line="4">‘‘Tīhi, bhikkhave, dhammehi samannāgato yathābhataṃ nikkhitto evaṃ sagge. Katamehi tīhi? Kusalena kāyakammena, kusalena vacīkammena, kusalena manokammena – imehi kho <pageBreak edition="T" number="1.0377" />, bhikkhave, tīhi dhammehi samannāgato yathābhataṃ nikkhitto evaṃ sagge’’ti. Paṭhamaṃ.</paragraph>
<subhead line="5">2. Sāvajjasuttaṃ</subhead>
<paragraph line="6" number="148">‘‘Tīhi, bhikkhave, dhammehi samannāgato yathābhataṃ nikkhitto evaṃ niraye. Katamehi tīhi? Sāvajjena kāyakammena, sāvajjena vacīkammena, sāvajjena manokammena – imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.</paragraph>
<paragraph line="7">‘‘Tīhi, bhikkhave, dhammehi samannāgato yathābhataṃ nikkhitto evaṃ sagge. Katamehi tīhi? Anavajjena kāyakammena, anavajjena vacīkammena, anavajjena manokammena – imehi kho…pe… evaṃ sagge’’ti. Dutiyaṃ.</paragraph>
<subhead line="8">3. Visamasuttaṃ</subhead>
<paragraph line="9" number="149">‘‘Tīhi <pageBreak edition="M" number="1.0297" /><pageBreak edition="P" number="1.0293" />, bhikkhave…pe… visamena kāyakammena, visamena vacīkammena, visamena manokammena – imehi kho…pe… evaṃ niraye.</paragraph>
<paragraph line="10">‘‘Tīhi <pageBreak edition="V" number="1.0330" />, bhikkhave, dhammehi…pe… samena kāyakammena, samena vacīkammena, samena manokammena – imehi kho…pe… evaṃ sagge’’ti. Tatiyaṃ.</paragraph>
<subhead line="11">4. Asucisuttaṃ</subhead>
<paragraph line="12" number="150">‘‘Tīhi, bhikkhave…pe… asucinā kāyakammena, asucinā vacīkammena, asucinā manokammena – imehi kho…pe… evaṃ niraye.</paragraph>
<paragraph line="13">‘‘Tīhi, bhikkhave…pe… sucinā kāyakammena, sucinā vacīkammena, sucinā manokammena – imehi kho, bhikkhave, tīhi dhammehi samannāgato yathābhataṃ nikkhitto evaṃ sagge’’ti. Catutthaṃ.</paragraph>
<subhead line="14">5. Paṭhamakhatasuttaṃ</subhead>
<paragraph line="15" number="151">‘‘Tīhi, bhikkhave, dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati. Katamehi tīhi? Akusalena kāyakammena, akusalena vacīkammena, akusalena manokammena – imehi kho, bhikkhave, tīhi dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati.</paragraph>
<paragraph line="16">‘‘Tīhi, bhikkhave, dhammehi samannāgato <pageBreak edition="T" number="1.0378" />paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Katamehi tīhi? Kusalena kāyakammena, kusalena vacīkammena, kusalena manokammena…pe…. Pañcamaṃ.</paragraph>
<subhead line="17">6. Dutiyakhatasuttaṃ</subhead>
<paragraph line="18" number="152">‘‘Tīhi, bhikkhave…pe… sāvajjena kāyakammena, sāvajjena vacīkammena, sāvajjena manokammena…pe….</paragraph>
<paragraph line="19">‘‘Tīhi <pageBreak edition="V" number="1.0331" /><pageBreak edition="M" number="1.0298" />, bhikkhave…pe… anavajjena kāyakammena, anavajjena vacīkammena, anavajjena manokammena…pe…. Chaṭṭhaṃ.</paragraph>
<subhead line="20">7. Tatiyakhatasuttaṃ</subhead>
<paragraph line="21" number="153">‘‘Tīhi, bhikkhave…pe… visamena kāyakammena, visamena vacīkammena, visamena manokammena…pe….</paragraph>
<paragraph line="22">‘‘Tīhi <pageBreak edition="P" number="1.0294" />, bhikkhave…pe… samena kāyakammena, samena vacīkammena, samena manokammena…pe…. Sattamaṃ.</paragraph>
<subhead line="23">8. Catutthakhatasuttaṃ</subhead>
<paragraph line="24" number="154">‘‘Tīhi, bhikkhave…pe… asucinā kāyakammena, asucinā vacīkammena, asucinā manokammena…pe….</paragraph>
<paragraph line="25">‘‘Tīhi, bhikkhave…pe… sucinā kāyakammena, sucinā vacīkammena, sucinā manokammena – imehi kho, bhikkhave, tīhi dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavatī’’ti. Aṭṭhamaṃ.</paragraph>
<subhead line="26">9. Vandanāsuttaṃ</subhead>
<paragraph line="27" number="155">‘‘Tisso imā, bhikkhave, vandanā. Katamā tisso? Kāyena, vācāya, manasā – imā kho, bhikkhave, tisso vandanā’’ti. Navamaṃ.</paragraph>
<subhead line="28">10. Pubbaṇhasuttaṃ</subhead>
<paragraph line="29" number="156">‘‘Ye <pageBreak edition="V" number="1.0332" />, bhikkhave, sattā pubbaṇhasamayaṃ kāyena sucaritaṃ caranti <pageBreak edition="T" number="1.0379" />, vācāya sucaritaṃ caranti, manasā sucaritaṃ caranti, supubbaṇho, bhikkhave, tesaṃ sattānaṃ.</paragraph>
<paragraph line="30">‘‘Ye, bhikkhave, sattā majjhanhikasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, sumajjhanhiko, bhikkhave, tesaṃ sattānaṃ.</paragraph>
<paragraph line="31">‘‘Ye <pageBreak edition="M" number="1.0299" />, bhikkhave, sattā sāyanhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, susāyanho, bhikkhave, tesaṃ sattāna’’nti.</paragraph>
<gatha1 line="32">‘‘Sunakkhattaṃ sumaṅgalaṃ, suppabhātaṃ <alternatives line="3"><alternative source-abbr="vri" source="vipassana research institut">suhuṭṭhitaṃ</alternative><alternative source-abbr="sī. pī." source="sī. pī.">suvuṭṭhitaṃ</alternative></alternatives> ;</gatha1>
<gathalast line="33">Sukhaṇo sumuhutto ca, suyiṭṭhaṃ brahmacārisu.</gathalast>
<gatha1 line="34">‘‘Padakkhiṇaṃ kāyakammaṃ, vācākammaṃ padakkhiṇaṃ;</gatha1>
<gatha2 line="35">Padakkhiṇaṃ manokammaṃ, paṇīdhi te <alternatives line="11"><alternative source-abbr="vri" source="vipassana research institut">padakkhiṇe</alternative><alternative source-abbr="sī. pī." source="sī. pī.">paṇidhiyo padakkhiṇā</alternative><alternative source-abbr="syā. kaṃ." source="syā. kaṃ.">paṇidhi te padakkhiṇā</alternative></alternatives> ;</gatha2>
<gathalast line="36">Padakkhiṇāni katvāna, <alternatives line="20"><alternative source-abbr="vri" source="vipassana research institut">labhantatthe</alternative><alternative source-abbr="sī. pī." source="sī. pī.">labhatatthe</alternative></alternatives> padakkhiṇe.</gathalast>
<gatha1 line="37">‘‘Te atthaladdhā sukhitā, viruḷhā buddhasāsane;</gatha1>
<gathalast line="38">Arogā sukhitā hotha, saha sabbehi ñātibhī’’ti. dasamaṃ;</gathalast>
<centered line="39">Maṅgalavaggo pañcamo.</centered>
<paragraph line="40">Tassuddānaṃ –</paragraph>
<gatha1 line="41">Akusalañca sāvajjaṃ, visamāsucinā saha;</gatha1>
<gathalast line="42">Caturo khatā vandanā, pubbaṇhena ca te dasāti.</gathalast>
<centered line="43">Tatiyo paṇṇāsako samatto.</centered>
</body>
</document>