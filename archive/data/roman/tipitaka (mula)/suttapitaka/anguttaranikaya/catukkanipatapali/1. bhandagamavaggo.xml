<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
    </versions>
    <normativeSource>http://tipitaka.org/romn/cscd/s0402m3.mul0.xml</normativeSource>
    <source>roman/tipitaka (mula)/suttapitaka/anguttaranikaya/catukkanipatapali/1. bhandagamavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/catukkanipatapali</directory>
    <basename>1. bhandagamavaggo</basename>
    <titlePath>1. Bhaṇḍagāmavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāyo</nikaya>
    <book line="3">Catukkanipātapāḷi</book>
    <title line="4">1. Paṭhamapaṇṇāsakaṃ</title>
    <chapter line="5">1. Bhaṇḍagāmavaggo</chapter>
    <subhead line="6">1. Anubuddhasuttaṃ</subhead>
    <paragraph line="7" number="1"> Evaṃ <pageBreak edition="Thai" number="2.0001" /><pageBreak edition="Vipassana Research Institut" number="1.0001" /><pageBreak edition="Pali Text Society" number="2.0001" /><pageBreak edition="Myanmar" number="1.0307" /> me sutaṃ – ekaṃ samayaṃ bhagavā vajjīsu viharati bhaṇḍagāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="8">‘‘Catunnaṃ, bhikkhave, dhammānaṃ ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ <pageBreak edition="Vipassana Research Institut" number="1.0002" /> mamañceva tumhākañca. Katamesaṃ catunnaṃ? Ariyassa, bhikkhave, sīlassa ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca. Ariyassa, bhikkhave, samādhissa ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca. Ariyāya, bhikkhave, paññāya ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca <pageBreak edition="Thai" number="2.0002" />. Ariyāya, bhikkhave, vimuttiyā ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca. Tayidaṃ, bhikkhave, ariyaṃ sīlaṃ anubuddhaṃ paṭividdhaṃ, ariyo samādhi anubuddho paṭividdho, ariyā paññā anubuddhā paṭividdhā, ariyā vimutti anubuddhā paṭividdhā, ucchinnā bhavataṇhā, khīṇā bhavanetti, natthi dāni punabbhavo’’ti.</paragraph>
    <paragraph line="9">Idamavoca <pageBreak edition="Myanmar" number="1.0308" /> bhagavā. Idaṃ vatvāna sugato athāparaṃ etadavoca satthā –</paragraph>
    <gatha1 line="10">‘‘Sīlaṃ <pageBreak edition="Pali Text Society" number="2.0002" /> samādhi paññā ca, vimutti ca anuttarā;</gatha1>
    <gathalast line="11">Anubuddhā ime dhammā, gotamena yasassinā.</gathalast>
    <gatha1 line="12">‘‘Iti buddho abhiññāya, dhammamakkhāsi bhikkhunaṃ;</gatha1>
    <gathalast line="13">Dukkhassantakaro satthā, cakkhumā parinibbuto’’ti. paṭhamaṃ;</gathalast>
    <subhead line="14">2. Papatitasuttaṃ</subhead>
    <paragraph line="15" number="2"> ‘‘Catūhi, bhikkhave, dhammehi asamannāgato ‘imasmā dhammavinayā papatito’ti vuccati. Katamehi catūhi? Ariyena, bhikkhave, sīlena asamannāgato ‘imasmā dhammavinayā papatito’ti vuccati. Ariyena, bhikkhave, samādhinā asamannāgato ‘imasmā dhammavinayā papatito’ti vuccati. Ariyāya, bhikkhave, paññāya asamannāgato ‘imasmā dhammavinayā papatito’ti vuccati. Ariyāya, bhikkhave, vimuttiyā asamannāgato ‘imasmā dhammavinayā papatito’ti vuccati. Imehi kho, bhikkhave, catūhi dhammehi asamannāgato ‘imasmā dhammavinayā papatito’ti vuccati.</paragraph>
    <paragraph line="16">‘‘Catūhi <pageBreak edition="Vipassana Research Institut" number="1.0003" />, bhikkhave, dhammehi samannāgato ‘imasmā dhammavinayā <alternatives line="3" extra="" separator="false"><alternative source-abbr="vri" source="vipassana research institut">apapatito’ti</alternative><alternative source-abbr="ka." source="cambodian">appapatitoti</alternative></alternatives>  vuccati. Katamehi catūhi? Ariyena, bhikkhave, sīlena samannāgato ‘imasmā dhammavinayā apapatito’ti vuccati. Ariyena, bhikkhave, samādhinā samannāgato <pageBreak edition="Thai" number="2.0003" /> ‘imasmā dhammavinayā apapatito’ti vuccati. Ariyāya, bhikkhave, paññāya samannāgato ‘imasmā dhammavinayā apapatito’ti vuccati. Ariyāya, bhikkhave, vimuttiyā samannāgato ‘imasmā dhammavinayā apapatito’ti vuccati. Imehi kho, bhikkhave, catūhi dhammehi samannāgato ‘imasmā dhammavinayā apapatito’ti vuccatī’’ti.</paragraph>
    <gatha1 line="17">‘‘Cutā patanti patitā, giddhā ca punarāgatā;</gatha1>
    <gathalast line="18">Kataṃ kiccaṃ rataṃ rammaṃ, sukhenānvāgataṃ sukha’’ntntti. dutiyaṃ;</gathalast>
    <subhead line="19">3. Paṭhamakhatasuttaṃ</subhead>
    <paragraph line="20" number="3"> ‘‘Catūhi <pageBreak edition="Myanmar" number="1.0309" />, bhikkhave, dhammehi samannāgato bālo <alternatives line="11" extra="" separator="false"><alternative source-abbr="vri" source="vipassana research institut">abyatto</alternative><alternative source-abbr="sī." source="sri lanka">avyatto</alternative><alternative source-abbr="pī." source="pali text society">avyatto</alternative></alternatives>  asappuriso khataṃ upahataṃ attānaṃ pariharati, sāvajjo ca <pageBreak edition="Pali Text Society" number="2.0003" /> hoti sānuvajjo ca viññūnaṃ, bahuñca apuññaṃ pasavati. Katamehi catūhi? Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, ananuvicca apariyogāhetvā appasādanīye ṭhāne pasādaṃ upadaṃseti, ananuvicca apariyogāhetvā pasādanīye ṭhāne appasādaṃ upadaṃseti – imehi kho, bhikkhave, catūhi dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati.</paragraph>
    <paragraph line="21">‘‘Catūhi, bhikkhave, dhammehi samannāgato paṇḍito <alternatives line="19" extra="" separator="true"><alternative source-abbr="vri" source="vipassana research institut">viyatto</alternative><alternative source-abbr="sī." source="sri lanka">vyatto</alternative><alternative source-abbr="pī." source="pali text society">vyatto</alternative><alternative source-abbr="syā." source="thai">byatto</alternative><alternative source-abbr="kaṃ." source="kaṃ.">byatto</alternative></alternatives>  sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Katamehi catūhi? Anuvicca pariyogāhetvā avaṇṇārahassa avaṇṇaṃ bhāsati <pageBreak edition="Thai" number="2.0004" />, anuvicca pariyogāhetvā vaṇṇārahassa vaṇṇaṃ bhāsati, anuvicca pariyogāhetvā appasādanīye ṭhāne appasādaṃ upadaṃseti, anuvicca pariyogāhetvā pasādanīye ṭhāne pasādaṃ upadaṃseti – imehi kho, bhikkhave, catūhi dhammehi samannāgato paṇḍito viyatto sappuriso akkhataṃ anupahataṃ <pageBreak edition="Vipassana Research Institut" number="1.0004" /> attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavatī’’ti.</paragraph>
    <gatha1 line="22"><note>su. ni. 663; saṃ. ni. 1.180</note> ‘‘Yo nindiyaṃ pasaṃsati,</gatha1>
    <gatha2 line="23">Taṃ vā nindati yo pasaṃsiyo;</gatha2>
    <gatha3 line="24">Vicināti mukhena so kaliṃ,</gatha3>
    <gathalast line="25">Kalinā tena sukhaṃ na vindati.</gathalast>
    <gatha1 line="26"><note>su. ni. 663; saṃ. ni. 1.180</note> ‘‘Appamatto ayaṃ kali,</gatha1>
    <gatha2 line="27">Yo akkhesu dhanaparājayo;</gatha2>
    <gatha3 line="28">Sabbassāpi sahāpi attanā,</gatha3>
    <gatha2 line="29">Ayameva mahantataro kali;</gatha2>
    <gathalast line="30">Yo sugatesu manaṃ padosaye.</gathalast>
    <gatha1 line="31">‘‘Sataṃ <pageBreak edition="Myanmar" number="1.0310" /> sahassānaṃ nirabbudānaṃ,</gatha1>
    <gatha2 line="32">Chattiṃsatī pañca ca abbudāni;</gatha2>
    <gatha3 line="33"><alternatives line="34" extra="" separator="false"><alternative source-abbr="vri" source="vipassana research institut">Yamariyagarahī</alternative><alternative source-abbr="syā." source="thai">yamariyaṃ garahīya</alternative><alternative source-abbr="kaṃ." source="kaṃ.">yamariyaṃ garahīya</alternative></alternatives> <pageBreak edition="Pali Text Society" number="2.0004" /> nirayaṃ upeti,</gatha3>
    <gathalast line="34">Vācaṃ manañca paṇidhāya pāpaka’’nti. tatiyaṃ;</gathalast>
    <subhead line="35">4. Dutiyakhatasuttaṃ</subhead>
    <paragraph line="36" number="4"> ‘‘Catūsu, bhikkhave, micchā paṭipajjamāno bālo abyatto asappuriso khataṃ upahataṃ attānaṃ pariharati sāvajjo ca hoti sānuvajjo ca viññūnaṃ, bahuñca apuññaṃ pasavati. Katamesu catūsu? Mātari, bhikkhave, micchā paṭipajjamāno bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati. Pitari, bhikkhave, micchā paṭipajjamāno…pe… tathāgate <pageBreak edition="Thai" number="2.0005" />, bhikkhave, micchā paṭipajjamāno…pe… tathāgatasāvake, bhikkhave, micchā paṭipajjamāno bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca <pageBreak edition="Vipassana Research Institut" number="1.0005" /> viññūnaṃ, bahuñca apuññaṃ pasavati. Imesu kho, bhikkhave, catūsu micchā paṭipajjamāno bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati.</paragraph>
    <paragraph line="37">‘‘Catūsu, bhikkhave, sammā paṭipajjamāno paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Katamesu catūsu? Mātari, bhikkhave, sammā paṭipajjamāno paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Pitari, bhikkhave, sammā paṭipajjamāno…pe… tathāgate, bhikkhave, sammā paṭipajjamāno…pe… tathāgatasāvake, bhikkhave, sammā paṭipajjamāno paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Imesu kho, bhikkhave, catūsu sammā paṭipajjamāno paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavatī’’ti.</paragraph>
    <gatha1 line="38">‘‘Mātari <pageBreak edition="Myanmar" number="1.0311" /> pitari cāpi, yo micchā paṭipajjati;</gatha1>
    <gatha2 line="39">Tathāgate vā sambuddhe, atha vā tassa sāvake;</gatha2>
    <gathalast line="40">Bahuñca <pageBreak edition="Thai" number="2.0006" /><pageBreak edition="Pali Text Society" number="2.0005" /> so pasavati, apuññaṃ tādiso naro.</gathalast>
    <gatha1 line="41">‘‘Tāya naṃ <alternatives line="42" extra="" separator="false"><alternative source-abbr="vri" source="vipassana research institut">adhammacariyāya</alternative><alternative source-abbr="sī." source="sri lanka">tāya adhammacariyāya</alternative><alternative source-abbr="syā." source="thai">tāya adhammacariyāya</alternative><alternative source-abbr="kaṃ." source="kaṃ.">tāya adhammacariyāya</alternative><alternative source-abbr="pī." source="pali text society">tāya adhammacariyāya</alternative></alternatives> , mātāpitūsu paṇḍitā;</gatha1>
    <gathalast line="42">Idheva naṃ garahanti, peccāpāyañca gacchati.</gathalast>
    <gatha1 line="43">‘‘Mātari pitari cāpi, yo sammā paṭipajjati;</gatha1>
    <gatha2 line="44">Tathāgate vā sambuddhe, atha vā tassa sāvake;</gatha2>
    <gathalast line="45">Bahuñca so pasavati, <alternatives line="50" extra="" separator="false"><alternative source-abbr="vri" source="vipassana research institut">puññaṃ etādiso</alternative><alternative source-abbr="sī." source="sri lanka">puññampi tādiso</alternative><alternative source-abbr="syā." source="thai">puññampi tādiso</alternative><alternative source-abbr="kaṃ." source="kaṃ.">puññampi tādiso</alternative></alternatives>  naro.</gathalast>
    <gatha1 line="46">‘‘Tāya naṃ dhammacariyāya, mātāpitūsu paṇḍitā;</gatha1>
    <gathalast line="47"><alternatives line="58" extra="" separator="false"><alternative source-abbr="vri" source="vipassana research institut">Idheva</alternative><alternative source-abbr="sī." source="sri lanka">idha ceva</alternative></alternatives>  naṃ pasaṃsanti, pecca <alternatives line="66" extra="" separator="false"><alternative source-abbr="vri" source="vipassana research institut">sagge pamodatī’’ti</alternative><alternative source-abbr="sī." source="sri lanka">sagge ca modatī’’ti</alternative></alternatives> . catutthaṃ;</gathalast>
    <subhead line="48">5. Anusotasuttaṃ</subhead>
    <paragraph line="49" number="5"> ‘‘Cattārome <pageBreak edition="Vipassana Research Institut" number="1.0006" />, bhikkhave, puggalā santo saṃvijjamānā lokasmiṃ. Katame cattāro? Anusotagāmī puggalo, paṭisotagāmī puggalo, ṭhitatto puggalo, tiṇṇo <alternatives line="74" extra="" separator="false"><alternative source-abbr="vri" source="vipassana research institut">pāraṅgato</alternative><alternative source-abbr="sī." source="sri lanka">pāragato</alternative><alternative source-abbr="syā." source="thai">pāragato</alternative><alternative source-abbr="kaṃ." source="kaṃ.">pāragato</alternative></alternatives>  thale tiṭṭhati brāhmaṇo. Katamo ca, bhikkhave, anusotagāmī puggalo? Idha, bhikkhave, ekacco puggalo kāme ca paṭisevati, pāpañca kammaṃ karoti. Ayaṃ vuccati, bhikkhave, anusotagāmī puggalo.</paragraph>
    <paragraph line="50">‘‘Katamo ca, bhikkhave, paṭisotagāmī puggalo? Idha, bhikkhave, ekacco puggalo kāme ca nappaṭisevati, pāpañca kammaṃ na karoti, sahāpi dukkhena sahāpi domanassena assumukhopi rudamāno paripuṇṇaṃ parisuddhaṃ brahmacariyaṃ carati. Ayaṃ vuccati, bhikkhave, paṭisotagāmī puggalo.</paragraph>
    <paragraph line="51">‘‘Katamo ca, bhikkhave, ṭhitatto puggalo? Idha, bhikkhave, ekacco puggalo pañcannaṃ orambhāgiyānaṃ saṃyojanānaṃ parikkhayā <pageBreak edition="Thai" number="2.0007" /> opapātiko hoti, tattha parinibbāyī, anāvattidhammo tasmā lokā. Ayaṃ vuccati, bhikkhave, ṭhitatto puggalo.</paragraph>
    <paragraph line="52">‘‘Katamo <pageBreak edition="Myanmar" number="1.0312" /> ca, bhikkhave, puggalo tiṇṇo pāraṅgato thale tiṭṭhati brāhmaṇo? Idha <pageBreak edition="Pali Text Society" number="2.0006" />, bhikkhave, ekacco puggalo āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ayaṃ vuccati, bhikkhave, puggalo tiṇṇo pāraṅgato thale tiṭṭhati brāhmaṇo. Ime kho, bhikkhave, cattāro puggalā santo saṃvijjamānā lokasmi’’nti.</paragraph>
    <gatha1 line="53">‘‘Ye keci kāmesu asaññatā janā,</gatha1>
    <gatha2 line="54">Avītarāgā idha kāmabhogino;</gatha2>
    <gatha3 line="55">Punappunaṃ <alternatives line="82" extra="" separator="true"><alternative source-abbr="sī." source="sri lanka">jātijarūpagāhino</alternative><alternative source-abbr="vri" source="vipassana research institut">jātijarūpagāmi te</alternative><alternative source-abbr="syā." source="thai">jātijarūpagā hi te</alternative><alternative source-abbr="kaṃ." source="kaṃ.">jātijarūpagā hi te</alternative></alternatives> ,</gatha3>
    <gathalast line="56">Taṇhādhipannā anusotagāmino.</gathalast>
    <gatha1 line="57">‘‘Tasmā <pageBreak edition="Vipassana Research Institut" number="1.0007" /> hi dhīro idhupaṭṭhitassatī,</gatha1>
    <gatha2 line="58">Kāme ca pāpe ca asevamāno;</gatha2>
    <gatha3 line="59">Sahāpi dukkhena jaheyya kāme,</gatha3>
    <gathalast line="60">Paṭisotagāmīti tamāhu puggalaṃ.</gathalast>
    <gatha1 line="61">‘‘Yo ve kilesāni pahāya pañca,</gatha1>
    <gatha2 line="62">Paripuṇṇasekho aparihānadhammo;</gatha2>
    <gatha3 line="63">Cetovasippatto samāhitindriyo,</gatha3>
    <gathalast line="64">Sa ve ṭhitattoti naro pavuccati.</gathalast>
    <gatha1 line="65">‘‘Paroparā <pageBreak edition="Thai" number="2.0008" /> yassa samecca dhammā,</gatha1>
    <gatha2 line="66">Vidhūpitā atthagatā na santi;</gatha2>
    <gatha3 line="67">Sa ve muni <note>sa vedagū (sī. syā. kaṃ. pī.)</note> vusitabrahmacariyo,</gatha3>
    <gathalast line="68">Lokantagū pāragatoti vuccatī’’ti. pañcamaṃ;</gathalast>
    <subhead line="69">6. Appassutasuttaṃ</subhead>
    <paragraph line="70" number="6"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Appassuto sutena anupapanno, appassuto sutena upapanno, bahussuto sutena anupapanno, bahussuto sutena upapanno. Kathañca, bhikkhave, puggalo appassuto hoti sutena anupapanno <pageBreak edition="Myanmar" number="1.0313" />? Idha <pageBreak edition="Pali Text Society" number="2.0007" />, bhikkhave, ekaccassa puggalassa appakaṃ sutaṃ hoti – suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ. So tassa appakassa sutassa na <alternatives line="98" extra="" separator="false"><alternative source-abbr="vri" source="vipassana research institut">atthamaññāya dhammamaññāya</alternative><alternative source-abbr="pī." source="pali text society">na dhammamaññāya</alternative><alternative source-abbr="ka." source="cambodian">na dhammamaññāya</alternative></alternatives>  dhammānudhammappaṭipanno hoti. Evaṃ kho, bhikkhave, puggalo appassuto hoti sutena anupapanno.</paragraph>
    <paragraph line="71">‘‘Kathañca, bhikkhave, puggalo appassuto hoti sutena upapanno? Idha, bhikkhave, ekaccassa puggalassa appakaṃ sutaṃ hoti – suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ <pageBreak edition="Vipassana Research Institut" number="1.0008" /> abbhutadhammaṃ vedallaṃ. So tassa appakassa sutassa atthamaññāya dhammamaññāya dhammānudhammappaṭipanno hoti. Evaṃ kho, bhikkhave, puggalo appassuto hoti sutena upapanno.</paragraph>
    <paragraph line="72">‘‘Kathañca, bhikkhave, puggalo bahussuto hoti sutena anupapanno? Idha, bhikkhave, ekaccassa puggalassa bahukaṃ sutaṃ hoti – suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ. So tassa bahukassa sutassa na <alternatives line="106" extra="" separator="false"><alternative source-abbr="vri" source="vipassana research institut">atthamaññāya dhammamaññāya</alternative><alternative source-abbr="pī." source="pali text society">na dhammamaññāya</alternative></alternatives> <pageBreak edition="Thai" number="2.0009" /> dhammānudhammappaṭipanno hoti. Evaṃ kho, bhikkhave, puggalo bahussuto hoti sutena anupapanno.</paragraph>
    <paragraph line="73">‘‘Kathañca, bhikkhave, puggalo bahussuto hoti sutena upapanno? Idha, bhikkhave, ekaccassa puggalassa bahukaṃ sutaṃ hoti – suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ. So tassa bahukassa sutassa atthamaññāya dhammamaññāya dhammānudhammappaṭipanno hoti. Evaṃ kho, bhikkhave, puggalo bahussuto hoti sutena upapanno. Ime kho, bhikkhave, cattāro puggalā santo saṃvijjamānā lokasmi’’nti.</paragraph>
    <gatha1 line="74">‘‘Appassutopi ce hoti, sīlesu asamāhito;</gatha1>
    <gathalast line="75">Ubhayena naṃ garahanti, sīlato ca sutena ca.</gathalast>
    <gatha1 line="76">‘‘Appassutopi ce hoti, sīlesu susamāhito;</gatha1>
    <gathalast line="77">Sīlato naṃ pasaṃsanti, tassa sampajjate sutaṃ.</gathalast>
    <gatha1 line="78">‘‘Bahussutopi <pageBreak edition="Myanmar" number="1.0314" /> ce hoti, sīlesu asamāhito;</gatha1>
    <gathalast line="79">Sīlato naṃ garahanti, nāssa sampajjate sutaṃ.</gathalast>
    <gatha1 line="80">‘‘Bahussutopi <pageBreak edition="Pali Text Society" number="2.0008" /> ce hoti, sīlesu susamāhito;</gatha1>
    <gathalast line="81">Ubhayena naṃ pasaṃsanti, sīlato ca sutena ca.</gathalast>
    <gatha1 line="82">‘‘Bahussutaṃ <pageBreak edition="Vipassana Research Institut" number="1.0009" /> dhammadharaṃ, sappaññaṃ buddhasāvakaṃ;</gatha1>
    <gatha2 line="83">Nekkhaṃ jambonadasseva, ko taṃ ninditumarahati;</gatha2>
    <gathalast line="84">Devāpi naṃ pasaṃsanti, brahmunāpi pasaṃsito’’ti. chaṭṭhaṃ;</gathalast>
    <subhead line="85">7. Sobhanasuttaṃ</subhead>
    <paragraph line="86" number="7"> ‘‘Cattārome, bhikkhave, viyattā vinītā visāradā bahussutā dhammadharā <pageBreak edition="Thai" number="2.0010" /> dhammānudhammappaṭipannā saṅghaṃ sobhenti. Katame cattāro? Bhikkhu, bhikkhave, viyatto vinīto visārado bahussuto dhammadharo dhammānudhammappaṭipanno saṅghaṃ sobheti. Bhikkhunī, bhikkhave, viyattā vinītā visāradā bahussutā dhammadharā dhammānudhammappaṭipannā saṅghaṃ sobheti. Upāsako, bhikkhave, viyatto vinīto visārado bahussuto dhammadharo dhammānudhammappaṭipanno saṅghaṃ sobheti. Upāsikā, bhikkhave, viyattā vinītā visāradā bahussutā dhammadharā dhammānudhammappaṭipannā saṅghaṃ sobheti. Ime kho, bhikkhave, cattāro viyattā vinītā visāradā bahussutā dhammadharā dhammānudhammappaṭipannā saṅghaṃ sobhentī’’ti.</paragraph>
    <gatha1 line="87">‘‘Yo hoti <alternatives line="114" extra="" separator="true"><alternative source-abbr="vri" source="vipassana research institut">viyatto</alternative><alternative source-abbr="sī." source="sri lanka">vyatto</alternative><alternative source-abbr="pī." source="pali text society">vyatto</alternative><alternative source-abbr="syā." source="thai">byatto</alternative><alternative source-abbr="kaṃ." source="kaṃ.">byatto</alternative></alternatives>  ca visārado ca,</gatha1>
    <gatha2 line="88">Bahussuto dhammadharo ca hoti;</gatha2>
    <gatha3 line="89">Dhammassa hoti anudhammacārī,</gatha3>
    <gathalast line="90">Sa tādiso vuccati <alternatives line="123" extra="" separator="false"><alternative source-abbr="vri" source="vipassana research institut">saṅghasobhano</alternative><alternative source-abbr="ka." source="cambodian">saṃghasobhaṇo</alternative></alternatives> .</gathalast>
    <gatha1 line="91">‘‘Bhikkhu ca sīlasampanno, bhikkhunī ca bahussutā;</gatha1>
    <gatha2 line="92">Upāsako ca yo saddho, yā ca saddhā upāsikā;</gatha2>
    <gathalast line="93">Ete kho saṅghaṃ sobhenti, ete hi saṅghasobhanā’’ti. sattamaṃ;</gathalast>
    <subhead line="94">8. Vesārajjasuttaṃ</subhead>
    <paragraph line="95" number="8"> ‘‘Cattārimāni <pageBreak edition="Myanmar" number="1.0315" />, bhikkhave, tathāgatassa vesārajjāni, yehi vesārajjehi samannāgato tathāgato āsabhaṃ ṭhānaṃ paṭijānāti <pageBreak edition="Pali Text Society" number="2.0009" />, parisāsu sīhanādaṃ nadati, brahmacakkaṃ pavatteti. Katamāni <pageBreak edition="Vipassana Research Institut" number="1.0010" /> cattāri? ‘Sammāsambuddhassa te paṭijānato ime dhammā anabhisambuddhā’ti tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti nimittametaṃ, bhikkhave, na samanupassāmi <pageBreak edition="Thai" number="2.0011" />. <alternatives line="131" extra="" separator="false"><alternative source-abbr="vri" source="vipassana research institut">Etamahaṃ</alternative><alternative source-abbr="sī." source="sri lanka">etampahaṃ</alternative><alternative source-abbr="syā." source="thai">etampahaṃ</alternative><alternative source-abbr="kaṃ." source="kaṃ.">etampahaṃ</alternative><alternative source-abbr="pī." source="pali text society">etampahaṃ</alternative></alternatives> , bhikkhave, nimittaṃ asamanupassanto khemappatto abhayappatto vesārajjappatto viharāmi.</paragraph>
    <paragraph line="96">‘‘‘Khīṇāsavassa te paṭijānato ime āsavā aparikkhīṇā’ti tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti nimittametaṃ, bhikkhave, na samanupassāmi. Etamahaṃ, bhikkhave, nimittaṃ asamanupassanto khemappatto abhayappatto vesārajjappatto viharāmi.</paragraph>
    <paragraph line="97">‘‘‘Ye kho pana te antarāyikā dhammā vuttā te paṭisevato nālaṃ antarāyāyā’ti tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti nimittametaṃ, bhikkhave, na samanupassāmi. Etamahaṃ, bhikkhave, nimittaṃ asamanupassanto khemappatto abhayappatto vesārajjappatto viharāmi.</paragraph>
    <paragraph line="98">‘‘‘Yassa kho pana te atthāya dhammo desito so na niyyāti takkarassa sammā dukkhakkhayāyā’ti tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti nimittametaṃ, bhikkhave, na samanupassāmi. Etamahaṃ, bhikkhave, nimittaṃ asamanupassanto khemappatto abhayappatto vesārajjappatto viharāmi. Imāni kho, bhikkhave, cattāri tathāgatassa vesārajjāni, yehi vesārajjehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavattetī’’ti.</paragraph>
    <gatha1 line="99">‘‘Ye <pageBreak edition="Myanmar" number="1.0316" /> kecime vādapathā puthussitā,</gatha1>
    <gatha2 line="100">Yaṃ <pageBreak edition="Thai" number="2.0012" /> nissitā samaṇabrāhmaṇā ca;</gatha2>
    <gatha3 line="101">Tathāgataṃ patvā na te bhavanti,</gatha3>
    <gathalast line="102">Visāradaṃ <alternatives line="139" extra="" separator="true"><alternative source-abbr="vri" source="vipassana research institut">vādapathātivattaṃ</alternative><alternative source-abbr="sī." source="sri lanka">vādapathābhivattinaṃ</alternative><alternative source-abbr="pī." source="pali text society">vādapathāti vuttaṃ</alternative><alternative source-abbr="ka." source="cambodian">vādapathāti vuttaṃ</alternative></alternatives> .</gathalast>
    <gatha1 line="103">‘‘Yo dhammacakkaṃ abhibhuyya <alternatives line="148" extra="" separator="true"><alternative source-abbr="vri" source="vipassana research institut">kevalī</alternative><alternative source-abbr="syā." source="thai">kevalaṃ</alternative><alternative source-abbr="ka." source="cambodian">kevalo</alternative></alternatives> ,</gatha1>
    <gatha2 line="104">Pavattayī sabbabhūtānukampī;</gatha2>
    <gatha3 line="105">Taṃ <pageBreak edition="Vipassana Research Institut" number="1.0011" /> tādisaṃ devamanussaseṭṭhaṃ,</gatha3>
    <gathalast line="106">Sattā namassanti bhavassa pāragu’’nti. aṭṭhamaṃ;</gathalast>
    <subhead line="107">9. Taṇhuppādasuttaṃ</subhead>
    <paragraph line="108" number="9"> ‘‘Cattārome <pageBreak edition="Pali Text Society" number="2.0010" />, bhikkhave, taṇhuppādā yattha bhikkhuno taṇhā uppajjamānā uppajjati. Katame cattāro? Cīvarahetu vā, bhikkhave, bhikkhuno taṇhā uppajjamānā uppajjati; piṇḍapātahetu vā, bhikkhave, bhikkhuno taṇhā uppajjamānā uppajjati; senāsanahetu vā, bhikkhave, bhikkhuno taṇhā uppajjamānā uppajjati; itibhavābhavahetu vā, bhikkhave, bhikkhuno taṇhā uppajjamānā uppajjati. Ime kho, bhikkhave, cattāro taṇhuppādā yattha bhikkhuno taṇhā uppajjamānā uppajjatī’’ti.</paragraph>
    <gatha1 line="109">‘‘Taṇhā dutiyo puriso, dīghamaddhāna saṃsaraṃ;</gatha1>
    <gathalast line="110">Itthabhāvaññathābhāvaṃ, saṃsāraṃ nātivattati.</gathalast>
    <gatha1 line="111">‘‘Evamādīnavaṃ ñatvā, taṇhaṃ dukkhassa sambhavaṃ;</gatha1>
    <gathalast line="112">Vītataṇho anādāno, sato bhikkhu paribbaje’’ti <note>itivu. 15, 105</note>. navamaṃ;</gathalast>
    <subhead line="113">10. Yogasuttaṃ</subhead>
    <paragraph line="114" number="10"> ‘‘Cattārome <pageBreak edition="Thai" number="2.0013" />, bhikkhave, yogā. Katame cattāro? Kāmayogo, bhavayogo, diṭṭhiyogo, avijjāyogo. Katamo ca, bhikkhave, kāmayogo? Idha, bhikkhave, ekacco kāmānaṃ samudayañca <alternatives line="160" extra="" separator="false"><alternative source-abbr="vri" source="vipassana research institut">atthaṅgamañca</alternative><alternative source-abbr="sī." source="sri lanka">atthagamañca</alternative><alternative source-abbr="pī." source="pali text society">atthagamañca</alternative></alternatives>  assādañca ādīnavañca nissaraṇañca yathābhūtaṃ nappajānāti. Tassa <pageBreak edition="Myanmar" number="1.0317" /> kāmānaṃ samudayañca atthaṅgamañca assādañca ādīnavañca nissaraṇañca yathābhūtaṃ <alternatives line="168" extra="" separator="false"><alternative source-abbr="vri" source="vipassana research institut">appajānato</alternative><alternative source-abbr="syā." source="thai">nappajānato</alternative><alternative source-abbr="kaṃ." source="kaṃ.">nappajānato</alternative><alternative source-abbr="ka." source="cambodian">nappajānato</alternative></alternatives>  yo kāmesu kāmarāgo <alternatives line="176" extra="" separator="false"><alternative source-abbr="vri" source="vipassana research institut">kāmanandī</alternative><alternative source-abbr="sī." source="sri lanka">kāmanandi</alternative><alternative source-abbr="syā." source="thai">kāmanandi</alternative><alternative source-abbr="kaṃ." source="kaṃ.">kāmanandi</alternative></alternatives>  kāmasneho kāmamucchā kāmapipāsā kāmapariḷāho kāmajjhosānaṃ kāmataṇhā sānuseti. Ayaṃ vuccati, bhikkhave, kāmayogo. Iti kāmayogo.</paragraph>
    <paragraph line="115">‘‘Bhavayogo <pageBreak edition="Vipassana Research Institut" number="1.0012" /> ca kathaṃ hoti? Idha, bhikkhave, ekacco bhavānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Tassa bhavānaṃ samudayañca atthaṅgamañca assādañca ādīnavañca nissaraṇañca yathābhūtaṃ appajānato yo bhavesu bhavarāgo bhavanandī bhavasneho bhavamucchā bhavapipāsā bhavapariḷāho bhavajjhosānaṃ bhavataṇhā sānuseti. Ayaṃ vuccati, bhikkhave, bhavayogo. Iti kāmayogo bhavayogo.</paragraph>
    <paragraph line="116">‘‘Diṭṭhiyogo ca kathaṃ hoti? Idha, bhikkhave, ekacco diṭṭhīnaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Tassa diṭṭhīnaṃ samudayañca atthaṅgamañca assādañca ādīnavañca nissaraṇañca yathābhūtaṃ appajānato yo <pageBreak edition="Pali Text Society" number="2.0011" /> diṭṭhīsu diṭṭhirāgo diṭṭhinandī diṭṭhisneho diṭṭhimucchā diṭṭhipipāsā diṭṭhipariḷāho <alternatives line="184" extra="" separator="false"><alternative source-abbr="vri" source="vipassana research institut">diṭṭhijjhosānaṃ</alternative><alternative source-abbr="sī." source="sri lanka">diṭṭhiajjhosānaṃ</alternative><alternative source-abbr="pī." source="pali text society">diṭṭhiajjhosānaṃ</alternative></alternatives>  diṭṭhitaṇhā sānuseti. Ayaṃ vuccati, bhikkhave, diṭṭhiyogo. Iti kāmayogo bhavayogo diṭṭhiyogo.</paragraph>
    <paragraph line="117">‘‘Avijjāyogo <pageBreak edition="Thai" number="2.0014" /> ca kathaṃ hoti? Idha, bhikkhave, ekacco channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Tassa channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ appajānato yā chasu phassāyatanesu avijjā aññāṇaṃ sānuseti. Ayaṃ vuccati, bhikkhave, avijjāyogo. Iti kāmayogo bhavayogo diṭṭhiyogo avijjāyogo, saṃyutto pāpakehi akusalehi dhammehi saṃkilesikehi <alternatives line="192" extra="" separator="false"><alternative source-abbr="vri" source="vipassana research institut">ponobhavikehi</alternative><alternative source-abbr="syā." source="thai">pono bbhavikehi</alternative><alternative source-abbr="ka." source="cambodian">pono bbhavikehi</alternative></alternatives>  sadarehi dukkhavipākehi āyatiṃ jātijarāmaraṇikehi. Tasmā ayogakkhemīti vuccati. Ime kho, bhikkhave, cattāro yogā.</paragraph>
    <paragraph line="118">‘‘Cattārome <pageBreak edition="Myanmar" number="1.0318" />, bhikkhave, visaṃyogā. Katame cattāro? Kāmayogavisaṃyogo, bhavayogavisaṃyogo, diṭṭhiyogavisaṃyogo, avijjāyogavisaṃyogo. Katamo ca, bhikkhave, kāmayogavisaṃyogo? Idha, bhikkhave, ekacco kāmānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti. Tassa kāmānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānato yo kāmesu kāmarāgo kāmanandī kāmasneho kāmamucchā kāmapipāsā kāmapariḷāho kāmajjhosānaṃ kāmataṇhā sā nānuseti. Ayaṃ vuccati, bhikkhave, kāmayogavisaṃyogo. Iti kāmayogavisaṃyogo.</paragraph>
    <paragraph line="119">‘‘Bhavayogavisaṃyogo <pageBreak edition="Vipassana Research Institut" number="1.0013" /> ca kathaṃ hoti? Idha, bhikkhave, ekacco bhavānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti. Tassa bhavānaṃ samudayañca atthaṅgamañca assādañca ādīnavañca nissaraṇañca <pageBreak edition="Thai" number="2.0015" /> yathābhūtaṃ pajānato yo bhavesu bhavarāgo bhavanandī bhavasneho bhavamucchā bhavapipāsā bhavapariḷāho bhavajjhosānaṃ bhavataṇhā sā nānuseti. Ayaṃ vuccati, bhikkhave, bhavayogavisaṃyogo. Iti kāmayogavisaṃyogo bhavayogavisaṃyogo.</paragraph>
    <paragraph line="120">‘‘Diṭṭhiyogavisaṃyogo ca kathaṃ hoti? Idha, bhikkhave, ekacco diṭṭhīnaṃ samudayañca atthaṅgamañca assādañca ādīnavañca nissaraṇañca <pageBreak edition="Pali Text Society" number="2.0012" /> yathābhūtaṃ pajānāti. Tassa diṭṭhīnaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānato yo diṭṭhīsu diṭṭhirāgo diṭṭhinandī diṭṭhisneho diṭṭhimucchā diṭṭhipipāsā diṭṭhipariḷāho diṭṭhijjhosānaṃ diṭṭhitaṇhā sā nānuseti. Ayaṃ vuccati, bhikkhave, diṭṭhiyogavisaṃyogo. Iti kāmayogavisaṃyogo bhavayogavisaṃyogo diṭṭhiyogavisaṃyogo.</paragraph>
    <paragraph line="121">‘‘Avijjāyogavisaṃyogo ca kathaṃ hoti? Idha, bhikkhave, ekacco channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti. Tassa channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānato yā chasu phassāyatanesu avijjā aññāṇaṃ sā nānuseti. Ayaṃ vuccati, bhikkhave, avijjāyogavisaṃyogo <pageBreak edition="Myanmar" number="1.0319" />. Iti kāmayogavisaṃyogo bhavayogavisaṃyogo diṭṭhiyogavisaṃyogo avijjāyogavisaṃyogo, visaṃyutto pāpakehi akusalehi dhammehi saṃkilesikehi ponobhavikehi sadarehi dukkhavipākehi āyatiṃ jātijarāmaraṇikehi. Tasmā yogakkhemīti vuccati. Ime kho, bhikkhave, cattāro visaṃyogā’’ti.</paragraph>
    <gatha1 line="122">‘‘Kāmayogena <pageBreak edition="Thai" number="2.0016" /> saṃyuttā, bhavayogena cūbhayaṃ;</gatha1>
    <gathalast line="123">Diṭṭhiyogena saṃyuttā, avijjāya purakkhatā.</gathalast>
    <gatha1 line="124">‘‘Sattā gacchanti saṃsāraṃ, jātimaraṇagāmino;</gatha1>
    <gathalast line="125">Ye ca kāme pariññāya, bhavayogañca sabbaso.</gathalast>
    <gatha1 line="126">‘‘Diṭṭhiyogaṃ <pageBreak edition="Vipassana Research Institut" number="1.0014" /> samūhacca, avijjañca virājayaṃ;</gatha1>
    <gathalast line="127">Sabbayogavisaṃyuttā, te ve yogātigā munī’’ti. dasamaṃ;</gathalast>
    <centered line="128">Bhaṇḍagāmavaggo paṭhamo.</centered>
    <paragraph line="129">Tassuddānaṃ –</paragraph>
    <gatha1 line="130">Anubuddhaṃ papatitaṃ dve, khatā anusotapañcamaṃ;</gatha1>
    <gathalast line="131">Appassuto <pageBreak edition="Pali Text Society" number="2.0013" /> ca sobhanaṃ, vesārajjaṃ taṇhāyogena te dasāti.</gathalast>
  </content>
</document>