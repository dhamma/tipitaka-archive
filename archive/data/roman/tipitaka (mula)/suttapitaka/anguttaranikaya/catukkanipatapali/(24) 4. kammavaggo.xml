<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="sabbattha" source-abbr="sabbattha"/>
      <version source="cambodian" source-abbr="ka."/>
      <version source="kaṃ." source-abbr="kaṃ."/>
    </versions>
    <normativeSource>http://tipitaka.org/romn/cscd/s0402m3.mul23.xml</normativeSource>
    <source>roman/tipitaka (mula)/suttapitaka/anguttaranikaya/catukkanipatapali/(24) 4. kammavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/catukkanipatapali</directory>
    <basename>(24) 4. kammavaggo</basename>
    <titlePath>(24) 4. Kammavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(24) 4. Kammavaggo</chapter>
    <subhead line="2">1. Saṃkhittasuttaṃ</subhead>
    <paragraph line="3" number="232"> ‘‘Cattārimāni <pageBreak edition="Vipassana Research Institut" number="1.0265" />, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ <pageBreak edition="Thai" number="2.0314" /> kaṇhasukkaṃ kaṇhasukkavipākaṃ; atthi, bhikkhave, <alternatives line="3" extra="" separator="false"><alternative source-abbr="vri" source="vipassana research institut">kammaṃ akaṇhaasukkaṃ</alternative><alternative source-abbr="sī." source="sri lanka">akaṇhaṃ asukkaṃ</alternative><alternative source-abbr="syā." source="thai">akaṇhaṃ asukkaṃ</alternative><alternative source-abbr="pī." source="pali text society">akaṇhaṃ asukkaṃ</alternative></alternatives>  akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī’’ti. Paṭhamaṃ.</paragraph>
    <subhead line="4">2. Vitthārasuttaṃ</subhead>
    <paragraph line="5" number="233"> ‘‘Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave <pageBreak edition="Pali Text Society" number="2.0231" />, kammaṃ kaṇhasukkaṃ kaṇhasukkavipākaṃ; atthi, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati.</paragraph>
    <paragraph line="6">‘‘Katamañca, bhikkhave, kammaṃ kaṇhaṃ kaṇhavipākaṃ? Idha, bhikkhave, ekacco <alternatives line="14" extra="" separator="false"><alternative source-abbr="vri" source="vipassana research institut">sabyābajjhaṃ</alternative><alternative source-abbr="sabbattha" source="sabbattha">sabyāpajjhaṃ</alternative></alternatives>  kāyasaṅkhāraṃ abhisaṅkharoti, sabyābajjhaṃ vacīsaṅkhāraṃ abhisaṅkharoti, sabyābajjhaṃ <pageBreak edition="Myanmar" number="1.0554" /> manosaṅkhāraṃ abhisaṅkharoti. So sabyābajjhaṃ kāyasaṅkhāraṃ abhisaṅkharitvā, sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ abhisaṅkharitvā sabyābajjhaṃ lokaṃ upapajjati. Tamenaṃ sabyābajjhaṃ lokaṃ upapannaṃ samānaṃ sabyābajjhā phassā phusanti. So sabyābajjhehi phassehi phuṭṭho samāno sabyābajjhaṃ vedanaṃ <alternatives line="23" extra=" a. ni. 6.63" separator="false"><alternative source-abbr="vri" source="vipassana research institut">vediyati</alternative><alternative source-abbr="ka." source="cambodian">vedayati</alternative></alternatives>  ekantadukkhaṃ, seyyathāpi sattā nerayikā. Idaṃ vuccati, bhikkhave, kammaṃ kaṇhaṃ kaṇhavipākaṃ.</paragraph>
    <paragraph line="7">‘‘Katamañca <pageBreak edition="Vipassana Research Institut" number="1.0266" />, bhikkhave, kammaṃ sukkaṃ sukkavipākaṃ? Idha, bhikkhave, ekacco abyābajjhaṃ kāyasaṅkhāraṃ abhisaṅkharoti, abyābajjhaṃ vacīsaṅkhāraṃ abhisaṅkharoti, abyābajjhaṃ manosaṅkhāraṃ abhisaṅkharoti. So abyābajjhaṃ kāyasaṅkhāraṃ abhisaṅkharitvā, abyābajjhaṃ vacīsaṅkhāraṃ abhisaṅkharitvā, abyābajjhaṃ manosaṅkhāraṃ abhisaṅkharitvā abyābajjhaṃ <pageBreak edition="Thai" number="2.0315" /> lokaṃ upapajjati. Tamenaṃ abyābajjhaṃ lokaṃ upapannaṃ samānaṃ abyābajjhā phassā phusanti. So abyābajjhehi phassehi phuṭṭho samāno abyābajjhaṃ vedanaṃ vediyati ekantasukhaṃ, seyyathāpi devā subhakiṇhā. Idaṃ vuccati, bhikkhave, kammaṃ sukkaṃ sukkavipākaṃ.</paragraph>
    <paragraph line="8">‘‘Katamañca, bhikkhave, kammaṃ kaṇhasukkaṃ kaṇhasukkavipākaṃ? Idha, bhikkhave, ekacco sabyābajjhampi abyābajjhampi kāyasaṅkhāraṃ abhisaṅkharoti, sabyābajjhampi abyābajjhampi vacīsaṅkhāraṃ abhisaṅkharoti, sabyābajjhampi abyābajjhampi manosaṅkhāraṃ abhisaṅkharoti. So sabyābajjhampi abyābajjhampi kāyasaṅkhāraṃ abhisaṅkharitvā, sabyābajjhampi abyābajjhampi vacīsaṅkhāraṃ abhisaṅkharitvā, sabyābajjhampi abyābajjhampi manosaṅkhāraṃ abhisaṅkharitvā sabyābajjhampi abyābajjhampi lokaṃ upapajjati. Tamenaṃ sabyābajjhampi abyābajjhampi <pageBreak edition="Pali Text Society" number="2.0232" /> lokaṃ upapannaṃ samānaṃ sabyābajjhāpi abyābajjhāpi phassā phusanti. So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vediyati vokiṇṇasukhadukkhaṃ, seyyathāpi manussā ekacce ca devā ekacce ca vinipātikā. Idaṃ vuccati, bhikkhave, kammaṃ kaṇhasukkaṃ kaṇhasukkavipākaṃ.</paragraph>
    <paragraph line="9">‘‘Katamañca, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Tatra, bhikkhave, yamidaṃ kammaṃ kaṇhaṃ kaṇhavipākaṃ tassa pahānāya yā cetanā, <alternatives line="32" extra="" separator="false"><alternative source-abbr="vri" source="vipassana research institut">yamidaṃ</alternative><alternative source-abbr="sī." source="sri lanka">yampidaṃ</alternative><alternative source-abbr="syā." source="thai">yampidaṃ</alternative><alternative source-abbr="kaṃ." source="kaṃ.">yampidaṃ</alternative><alternative source-abbr="pī." source="pali text society">yampidaṃ</alternative></alternatives>  kammaṃ sukkaṃ sukkavipākaṃ tassa pahānāya yā cetanā, <alternatives line="44" extra="" separator="false"><alternative source-abbr="vri" source="vipassana research institut">yamidaṃ</alternative><alternative source-abbr="sī." source="sri lanka">yampidaṃ</alternative><alternative source-abbr="syā." source="thai">yampidaṃ</alternative><alternative source-abbr="kaṃ." source="kaṃ.">yampidaṃ</alternative><alternative source-abbr="pī." source="pali text society">yampidaṃ</alternative></alternatives>  kammaṃ kaṇhasukkaṃ kaṇhasukkavipākaṃ tassa pahānāya <pageBreak edition="Myanmar" number="1.0555" /> yā cetanā – idaṃ vuccati, bhikkhave <pageBreak edition="Thai" number="2.0316" />, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī’’ti. Dutiyaṃ.</paragraph>
    <subhead line="10">3. Soṇakāyanasuttaṃ</subhead>
    <paragraph line="11" number="234"> Atha <pageBreak edition="Vipassana Research Institut" number="1.0267" /> kho sikhāmoggallāno brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sikhāmoggallāno brāhmaṇo bhagavantaṃ etadavoca –</paragraph>
    <paragraph line="12">‘‘Purimāni, bho gotama, divasāni purimatarāni soṇakāyano māṇavo yenāhaṃ tenupasaṅkami; upasaṅkamitvā maṃ etadavoca – ‘samaṇo gotamo sabbakammānaṃ akiriyaṃ paññapeti, sabbakammānaṃ kho pana akiriyaṃ paññapento ucchedaṃ āha lokassa – <alternatives line="56" extra="" separator="false"><alternative source-abbr="vri" source="vipassana research institut">kammasaccāyaṃ</alternative><alternative source-abbr="ka." source="cambodian">kammasaccāyī</alternative></alternatives> , bho, loko kammasamārambhaṭṭhāyī’’’ti.</paragraph>
    <paragraph line="13">‘‘Dassanampi kho ahaṃ, brāhmaṇa, soṇakāyanassa māṇavassa nābhijānāmi; kuto panevarūpo kathāsallāpo! Cattārimāni, brāhmaṇa, kammāni mayā sayaṃ abhiññā sacchikatvā paveditāni. Katamāni cattāri? Atthi, brāhmaṇa, kammaṃ kaṇhaṃ kaṇhavipākaṃ; atthi, brāhmaṇa, kammaṃ sukkaṃ sukkavipākaṃ; atthi, brāhmaṇa, kammaṃ kaṇhasukkaṃ kaṇhasukkavipākaṃ; atthi <pageBreak edition="Pali Text Society" number="2.0233" />, brāhmaṇa, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati.</paragraph>
    <paragraph line="14">‘‘Katamañca, brāhmaṇa, kammaṃ kaṇhaṃ kaṇhavipākaṃ? Idha, brāhmaṇa, ekacco sabyābajjhaṃ kāyasaṅkhāraṃ abhisaṅkharoti, sabyābajjhaṃ vacīsaṅkhāraṃ abhisaṅkharoti, sabyābajjhaṃ manosaṅkhāraṃ abhisaṅkharoti. So sabyābajjhaṃ <pageBreak edition="Thai" number="2.0317" /> kāyasaṅkhāraṃ abhisaṅkharitvā, sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ abhisaṅkharitvā sabyābajjhaṃ lokaṃ upapajjati. Tamenaṃ sabyābajjhaṃ lokaṃ upapannaṃ samānaṃ sabyābajjhā phassā phusanti. So sabyābajjhehi phassehi phuṭṭho samāno sabyābajjhaṃ vedanaṃ vediyati ekantadukkhaṃ, seyyathāpi sattā nerayikā. Idaṃ vuccati, brāhmaṇa, kammaṃ kaṇhaṃ kaṇhavipākaṃ.</paragraph>
    <paragraph line="15">‘‘Katamañca <pageBreak edition="Myanmar" number="1.0556" />, brāhmaṇa, kammaṃ sukkaṃ sukkavipākaṃ? Idha, brāhmaṇa, ekacco abyābajjhaṃ kāyasaṅkhāraṃ abhisaṅkharoti, abyābajjhaṃ vacīsaṅkhāraṃ abhisaṅkharoti, abyābajjhaṃ manosaṅkhāraṃ abhisaṅkharoti. So abyābajjhaṃ kāyasaṅkhāraṃ abhisaṅkharitvā, abyābajjhaṃ vacīsaṅkhāraṃ abhisaṅkharitvā <pageBreak edition="Vipassana Research Institut" number="1.0268" />, abyābajjhaṃ manosaṅkhāraṃ abhisaṅkharitvā abyābajjhaṃ lokaṃ upapajjati. Tamenaṃ abyābajjhaṃ lokaṃ upapannaṃ samānaṃ abyābajjhā phassā phusanti. So abyābajjhehi phassehi phuṭṭho samāno abyābajjhaṃ vedanaṃ vediyati ekantasukhaṃ, seyyathāpi devā subhakiṇhā. Idaṃ vuccati, brāhmaṇa, kammaṃ sukkaṃ sukkavipākaṃ.</paragraph>
    <paragraph line="16">‘‘Katamañca, brāhmaṇa, kammaṃ kaṇhasukkaṃ kaṇhasukkavipākaṃ? Idha, brāhmaṇa, ekacco sabyābajjhampi abyābajjhampi kāyasaṅkhāraṃ abhisaṅkharoti, sabyābajjhampi abyābajjhampi vacīsaṅkhāraṃ abhisaṅkharoti, sabyābajjhampi abyābajjhampi manosaṅkhāraṃ abhisaṅkharoti. So sabyābajjhampi abyābajjhampi kāyasaṅkhāraṃ abhisaṅkharitvā, sabyābajjhampi abyābajjhampi vacīsaṅkhāraṃ abhisaṅkharitvā, sabyābajjhampi abyābajjhampi manosaṅkhāraṃ abhisaṅkharitvā sabyābajjhampi abyābajjhampi lokaṃ <pageBreak edition="Thai" number="2.0318" /> upapajjati. Tamenaṃ sabyābajjhampi abyābajjhampi lokaṃ upapannaṃ samānaṃ sabyābajjhāpi abyābajjhāpi phassā phusanti. So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vediyati vokiṇṇasukhadukkhaṃ, seyyathāpi manussā ekacce ca devā ekacce ca vinipātikā. Idaṃ vuccati, brāhmaṇa, kammaṃ kaṇhasukkaṃ kaṇhasukkavipākaṃ.</paragraph>
    <paragraph line="17">‘‘Katamañca, brāhmaṇa, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Tatra, brāhmaṇa, yamidaṃ kammaṃ kaṇhaṃ kaṇhavipākaṃ tassa pahānāya yā cetanā, yamidaṃ kammaṃ sukkaṃ sukkavipākaṃ tassa pahānāya yā cetanā, yamidaṃ kammaṃ kaṇhasukkaṃ kaṇhasukkavipākaṃ tassa pahānāya yā cetanā – idaṃ vuccati, brāhmaṇa, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, brāhmaṇa, cattāri kammāni mayā sayaṃ abhiññā sacchikatvā paveditānī’’ti. Tatiyaṃ.</paragraph>
    <subhead line="18">4. Paṭhamasikkhāpadasuttaṃ</subhead>
    <paragraph line="19" number="235"> ‘‘Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi <pageBreak edition="Pali Text Society" number="2.0234" />, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ kaṇhasukkaṃ kaṇhasukkavipākaṃ <pageBreak edition="Myanmar" number="1.0557" /><pageBreak edition="Vipassana Research Institut" number="1.0269" />; atthi, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Katamañca, bhikkhave, kammaṃ kaṇhaṃ kaṇhavipākaṃ? Idha, bhikkhave, ekacco pāṇātipātī hoti, adinnādāyī hoti, kāmesumicchācārī hoti, musāvādī hoti, surāmerayamajjapamādaṭṭhāyī <pageBreak edition="Thai" number="2.0319" /> hoti. Idaṃ vuccati, bhikkhave, kammaṃ kaṇhaṃ kaṇhavipākaṃ.</paragraph>
    <paragraph line="20">‘‘Katamañca, bhikkhave, kammaṃ sukkaṃ sukkavipākaṃ? Idha, bhikkhave, ekacco pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Idaṃ vuccati, bhikkhave, kammaṃ sukkaṃ sukkavipākaṃ.</paragraph>
    <paragraph line="21">‘‘Katamañca, bhikkhave, kammaṃ kaṇhasukkaṃ kaṇhasukkavipākaṃ? Idha, bhikkhave, ekacco sabyābajjhampi abyābajjhampi kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ kaṇhasukkaṃ kaṇhasukkavipākaṃ.</paragraph>
    <paragraph line="22">‘‘Katamañca, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Tatra, bhikkhave, yamidaṃ kammaṃ kaṇhaṃ kaṇhavipākaṃ…pe… idaṃ vuccati, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī’’ti. Catutthaṃ.</paragraph>
    <subhead line="23">5. Dutiyasikkhāpadasuttaṃ</subhead>
    <paragraph line="24" number="236"> ‘‘Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ kaṇhasukkaṃ kaṇhasukkavipākaṃ; atthi, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati.</paragraph>
    <paragraph line="25">‘‘Katamañca, bhikkhave, kammaṃ kaṇhaṃ kaṇhavipākaṃ? Idha, bhikkhave, <alternatives line="65" extra="" separator="false"><alternative source-abbr="vri" source="vipassana research institut">ekaccena mātā</alternative><alternative source-abbr="ka." source="cambodian">ekacco mātaraṃ</alternative></alternatives>  jīvitā voropitā hoti, <alternatives line="74" extra="" separator="false"><alternative source-abbr="vri" source="vipassana research institut">pitā</alternative><alternative source-abbr="ka." source="cambodian">pitaraṃ</alternative></alternatives>  jīvitā <alternatives line="83" extra="" separator="false"><alternative source-abbr="vri" source="vipassana research institut">voropito</alternative><alternative source-abbr="ka." source="cambodian">voropitā</alternative></alternatives>  hoti, <alternatives line="92" extra="" separator="false"><alternative source-abbr="vri" source="vipassana research institut">arahaṃ</alternative><alternative source-abbr="ka." source="cambodian">arahantaṃ</alternative></alternatives>  jīvitā <alternatives line="101" extra="" separator="false"><alternative source-abbr="vri" source="vipassana research institut">voropito</alternative><alternative source-abbr="ka." source="cambodian">voropitā</alternative></alternatives> <pageBreak edition="Thai" number="2.0320" /> hoti <pageBreak edition="Vipassana Research Institut" number="1.0270" />, tathāgatassa duṭṭhena cittena lohitaṃ <pageBreak edition="Myanmar" number="1.0558" /> <alternatives line="110" extra="" separator="false"><alternative source-abbr="vri" source="vipassana research institut">uppāditaṃ</alternative><alternative source-abbr="ka." source="cambodian">uppāditā</alternative></alternatives>  hoti, saṅgho bhinno hoti. Idaṃ <pageBreak edition="Pali Text Society" number="2.0235" /> vuccati, bhikkhave, kammaṃ kaṇhaṃ kaṇhavipākaṃ.</paragraph>
    <paragraph line="26">‘‘Katamañca, bhikkhave, kammaṃ sukkaṃ sukkavipākaṃ? Idha, bhikkhave, ekacco pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, <alternatives line="119" extra="" separator="false"><alternative source-abbr="vri" source="vipassana research institut">sammādiṭṭhi</alternative><alternative source-abbr="sī." source="sri lanka">sammādiṭṭhiko</alternative><alternative source-abbr="syā." source="thai">sammādiṭṭhiko</alternative><alternative source-abbr="kaṃ." source="kaṃ.">sammādiṭṭhiko</alternative></alternatives>  hoti. Idaṃ vuccati, bhikkhave, kammaṃ sukkaṃ sukkavipākaṃ.</paragraph>
    <paragraph line="27">‘‘Katamañca, bhikkhave, kammaṃ kaṇhasukkaṃ kaṇhasukkavipākaṃ? Idha, bhikkhave, ekacco sabyābajjhampi abyābajjhampi kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ kaṇhasukkaṃ kaṇhasukkavipākaṃ.</paragraph>
    <paragraph line="28">‘‘Katamañca, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Tatra, bhikkhave, yamidaṃ kammaṃ kaṇhaṃ kaṇhavipākaṃ…pe… idaṃ vuccati, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī’’ti. Pañcamaṃ.</paragraph>
    <subhead line="29">6. Ariyamaggasuttaṃ</subhead>
    <paragraph line="30" number="237"> ‘‘Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ kaṇhasukkaṃ kaṇhasukkavipākaṃ; atthi, bhikkhave, kammaṃ akaṇhaasukkaṃ <pageBreak edition="Thai" number="2.0321" /> akaṇhaasukkavipākaṃ kammakkhayāya saṃvattati.</paragraph>
    <paragraph line="31">‘‘Katamañca, bhikkhave, kammaṃ kaṇhaṃ kaṇhavipākaṃ? Idha, bhikkhave, ekacco sabyābajjhaṃ <pageBreak edition="Vipassana Research Institut" number="1.0271" /> kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ kaṇhaṃ kaṇhavipākaṃ.</paragraph>
    <paragraph line="32">‘‘Katamañca <pageBreak edition="Myanmar" number="1.0559" />, bhikkhave, kammaṃ sukkaṃ sukkavipākaṃ? Idha <pageBreak edition="Pali Text Society" number="2.0236" />, bhikkhave, ekacco abyābajjhaṃ kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ sukkaṃ sukkavipākaṃ.</paragraph>
    <paragraph line="33">‘‘Katamañca, bhikkhave, kammaṃ kaṇhasukkaṃ kaṇhasukkavipākaṃ? Idha, bhikkhave, ekacco sabyābajjhampi abyābajjhampi kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ kaṇhasukkaṃ kaṇhasukkavipākaṃ.</paragraph>
    <paragraph line="34">‘‘Katamañca, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Sammādiṭṭhi…pe… sammāsamādhi. Idaṃ vuccati, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī’’ti. Chaṭṭhaṃ.</paragraph>
    <subhead line="35">7. Bojjhaṅgasuttaṃ</subhead>
    <paragraph line="36" number="238"> ‘‘Cattārimāni, bhikkhave, kammāni…pe… kaṇhaṃ kaṇhavipākaṃ…pe… idha, bhikkhave, ekacco sabyābajjhaṃ kāyasaṅkhāraṃ <pageBreak edition="Thai" number="2.0322" /> abhisaṅkharoti…pe… idaṃ vuccati, bhikkhave, kammaṃ kaṇhaṃ kaṇhavipākaṃ.</paragraph>
    <paragraph line="37">‘‘Katamañca, bhikkhave, kammaṃ sukkaṃ sukkavipākaṃ? Idha, bhikkhave, ekacco abyābajjhaṃ kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ sukkaṃ sukkavipākaṃ.</paragraph>
    <paragraph line="38">‘‘Katamañca, bhikkhave, kammaṃ kaṇhasukkaṃ kaṇhasukkavipākaṃ? Idha <pageBreak edition="Pali Text Society" number="2.0237" />, bhikkhave, ekacco <pageBreak edition="Vipassana Research Institut" number="1.0272" /> sabyābajjhampi abyābajjhampi kāyasaṅkhāraṃ abhisaṅkharoti…pe… idaṃ vuccati, bhikkhave, kammaṃ kaṇhasukkaṃ kaṇhasukkavipākaṃ.</paragraph>
    <paragraph line="39">‘‘Katamañca, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo – idaṃ vuccati, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī’’ti. Sattamaṃ.</paragraph>
    <subhead line="40">8. Sāvajjasuttaṃ</subhead>
    <paragraph line="41" number="239"> ‘‘Catūhi <pageBreak edition="Myanmar" number="1.0560" />, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Sāvajjena kāyakammena, sāvajjena vacīkammena, sāvajjena manokammena, sāvajjāya diṭṭhiyā – imehi kho, bhikkhave, catūhi dhammehi samannāgato yathābhataṃ nikkhitto evaṃ niraye.</paragraph>
    <paragraph line="42">‘‘Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Anavajjena kāyakammena, anavajjena vacīkammena, anavajjena manokammena, anavajjāya diṭṭhiyā – imehi kho, bhikkhave, catūhi dhammehi samannāgato yathābhataṃ nikkhitto evaṃ sagge’’ti. Aṭṭhamaṃ.</paragraph>
    <subhead line="43">9. Abyābajjhasuttaṃ</subhead>
    <paragraph line="44" number="240"> ‘‘Catūhi <pageBreak edition="Thai" number="2.0323" />, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Sabyābajjhena kāyakammena, sabyābajjhena vacīkammena, sabyābajjhena manokammena, sabyābajjhāya diṭṭhiyā – imehi kho, bhikkhave, catūhi dhammehi samannāgato yathābhataṃ nikkhitto evaṃ niraye.</paragraph>
    <paragraph line="45">‘‘Catūhi <pageBreak edition="Vipassana Research Institut" number="1.0273" /><pageBreak edition="Pali Text Society" number="2.0238" />, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Abyābajjhena kāyakammena, abyābajjhena vacīkammena, abyābajjhena manokammena, abyābajjhāya diṭṭhiyā – imehi kho, bhikkhave, catūhi dhammehi samannāgato yathābhataṃ nikkhitto evaṃ sagge’’ti. Navamaṃ.</paragraph>
    <subhead line="46">10. Samaṇasuttaṃ</subhead>
    <paragraph line="47" number="241"> ‘‘‘Idheva, bhikkhave, (paṭhamo) samaṇo, idha dutiyo samaṇo, idha tatiyo samaṇo, idha catuttho samaṇo; suññā parappavādā <alternatives line="130" extra=" ettha aññehīti sakāya paṭiññāya saccābhiññehīti attho veditabbo. dī. ni. 2.214; ma. ni. 1.140" separator="false"><alternative source-abbr="vri" source="vipassana research institut">samaṇehi aññehī’ti</alternative><alternative source-abbr="sī." source="sri lanka">samaṇehi aññeti</alternative><alternative source-abbr="pī." source="pali text society">samaṇehi aññeti</alternative><alternative source-abbr="ka." source="cambodian">samaṇehi aññeti</alternative></alternatives>  – evametaṃ, bhikkhave, sammā sīhanādaṃ nadatha.</paragraph>
    <paragraph line="48">‘‘Katamo ca, bhikkhave, paṭhamo samaṇo? Idha, bhikkhave, bhikkhu tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo. Ayaṃ, bhikkhave, paṭhamo samaṇo.</paragraph>
    <paragraph line="49">‘‘Katamo <pageBreak edition="Myanmar" number="1.0561" /> ca, bhikkhave, dutiyo samaṇo? Idha, bhikkhave, bhikkhu tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, sakideva imaṃ lokaṃ āgantvā dukkhassantaṃ karoti. Ayaṃ, bhikkhave, dutiyo samaṇo.</paragraph>
    <paragraph line="50">‘‘Katamo ca, bhikkhave, tatiyo samaṇo? Idha, bhikkhave, bhikkhu pañcannaṃ orambhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā. Ayaṃ, bhikkhave, tatiyo samaṇo.</paragraph>
    <paragraph line="51">‘‘Katamo ca, bhikkhave, catuttho samaṇo? Idha <pageBreak edition="Thai" number="2.0324" />, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ayaṃ, bhikkhave, catuttho samaṇo.</paragraph>
    <paragraph line="52">‘‘‘Idheva, bhikkhave, paṭhamo samaṇo, idha dutiyo samaṇo, idha tatiyo samaṇo, idha catuttho <pageBreak edition="Vipassana Research Institut" number="1.0274" /> samaṇo; suññā parappavādā samaṇebhi aññehī’ti – evametaṃ, bhikkhave, sammā sīhanādaṃ nadathā’’ti. Dasamaṃ.</paragraph>
    <subhead line="53">11. Sappurisānisaṃsasuttaṃ</subhead>
    <paragraph line="54" number="242"> ‘‘Sappurisaṃ <pageBreak edition="Pali Text Society" number="2.0239" />, bhikkhave, nissāya cattāro ānisaṃsā pāṭikaṅkhā. Katame cattāro? Ariyena sīlena vaḍḍhati, ariyena samādhinā vaḍḍhati, ariyāya paññāya vaḍḍhati, ariyāya vimuttiyā vaḍḍhati – sappurisaṃ, bhikkhave, nissāya ime cattāro ānisaṃsā pāṭikaṅkhā’’ti. Ekādasamaṃ.</paragraph>
    <centered line="55">Kammavaggo catuttho.</centered>
    <paragraph line="56">Tassuddānaṃ –</paragraph>
    <gatha1 line="57">Saṃkhitta vitthāra soṇakāyana,</gatha1>
    <gatha2 line="58">Sikkhāpadaṃ ariyamaggo bojjhaṅgaṃ;</gatha2>
    <gatha3 line="59">Sāvajjañceva abyābajjhaṃ,</gatha3>
    <gathalast line="60">Samaṇo ca sappurisānisaṃsoti.</gathalast>
  </content>
</document>