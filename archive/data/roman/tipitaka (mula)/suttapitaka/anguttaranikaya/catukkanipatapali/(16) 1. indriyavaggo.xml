<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0402m3.mul15.xml</normativeSource>
    <source>roman/tipitaka (mula)/suttapitaka/anguttaranikaya/catukkanipatapali/(16) 1. indriyavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/catukkanipatapali</directory>
    <basename>(16) 1. indriyavaggo</basename>
    <titlePath>(16) 1. Indriyavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(16) 1. Indriyavaggo</chapter>
    <subhead line="2">1. Indriyasuttaṃ</subhead>
    <paragraph line="3" number="151"> ‘‘Cattārimāni <pageBreak edition="Thai" number="2.0190" /><pageBreak edition="Vipassana Research Institut" number="1.0163" /><pageBreak edition="Myanmar" number="1.0459" />, bhikkhave, indriyāni. Katamāni cattāri? Saddhindriyaṃ, vīriyindriyaṃ, satindriyaṃ, samādhindriyaṃ – imāni kho, bhikkhave, cattāri indriyānī’’ti. Paṭhamaṃ.</paragraph>
    <subhead line="4">2. Saddhābalasuttaṃ</subhead>
    <paragraph line="5" number="152"> ‘‘Cattārimāni, bhikkhave, balāni. Katamāni cattāri? Saddhābalaṃ, vīriyabalaṃ, satibalaṃ, samādhibalaṃ – imāni kho, bhikkhave, cattāri balānī’’ti. Dutiyaṃ.</paragraph>
    <subhead line="6">3. Paññābalasuttaṃ</subhead>
    <paragraph line="7" number="153"> ‘‘Cattārimāni <pageBreak edition="Pali Text Society" number="2.0142" />, bhikkhave, balāni. Katamāni cattāri? Paññābalaṃ, vīriyabalaṃ, anavajjabalaṃ, <alternatives line="3" extra="" separator="false"><alternative source-abbr="vri" source="vipassana research institut">saṅgahabalaṃ</alternative><alternative source-abbr="sī." source="sri lanka">saṅgāhabalaṃ</alternative><alternative source-abbr="syā." source="thai">saṅgāhabalaṃ</alternative><alternative source-abbr="kaṃ." source="kaṃ.">saṅgāhabalaṃ</alternative><alternative source-abbr="pī." source="pali text society">saṅgāhabalaṃ</alternative></alternatives>  – imāni kho, bhikkhave, cattāri balānī’’ti. Tatiyaṃ.</paragraph>
    <subhead line="8">4. Satibalasuttaṃ</subhead>
    <paragraph line="9" number="154"> ‘‘Cattārimāni, bhikkhave, balāni. Katamāni cattāri? Satibalaṃ, samādhibalaṃ, anavajjabalaṃ, saṅgahabalaṃ – imāni kho, bhikkhave, cattāri balānī’’ti. Catutthaṃ.</paragraph>
    <subhead line="10">5. Paṭisaṅkhānabalasuttaṃ</subhead>
    <paragraph line="11" number="155"> ‘‘Cattārimāni <pageBreak edition="Vipassana Research Institut" number="1.0164" />, bhikkhave, balāni. Katamāni cattāri? Paṭisaṅkhānabalaṃ, bhāvanābalaṃ, anavajjabalaṃ, saṅgahabalaṃ – imāni kho, bhikkhave, cattāri balānī’’ti. Pañcamaṃ.</paragraph>
    <subhead line="12">6. Kappasuttaṃ</subhead>
    <paragraph line="13" number="156"> ‘‘Cattārimāni <pageBreak edition="Myanmar" number="1.0460" />, bhikkhave, kappassa asaṅkhyeyyāni. Katamāni cattāri? Yadā, bhikkhave, kappo saṃvaṭṭati, taṃ na sukaraṃ saṅkhātuṃ <pageBreak edition="Thai" number="2.0191" /> – ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā.</paragraph>
    <paragraph line="14">‘‘Yadā, bhikkhave, kappo saṃvaṭṭo tiṭṭhati, taṃ na sukaraṃ saṅkhātuṃ – ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā.</paragraph>
    <paragraph line="15">‘‘Yadā, bhikkhave, kappo vivaṭṭati, taṃ na sukaraṃ saṅkhātuṃ – ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā.</paragraph>
    <paragraph line="16">‘‘Yadā, bhikkhave, kappo vivaṭṭo tiṭṭhati, taṃ na sukaraṃ saṅkhātuṃ – ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā. Imāni kho, bhikkhave, cattāri kappassa asaṅkhyeyyānī’’ti. Chaṭṭhaṃ.</paragraph>
    <subhead line="17">7. Rogasuttaṃ</subhead>
    <paragraph line="18" number="157"> ‘‘Dveme, bhikkhave, rogā. Katame dve? Kāyiko <pageBreak edition="Pali Text Society" number="2.0143" /> ca rogo cetasiko ca rogo. Dissanti, bhikkhave, sattā kāyikena rogena ekampi vassaṃ ārogyaṃ paṭijānamānā, dvepi <pageBreak edition="Vipassana Research Institut" number="1.0165" /> vassāni ārogyaṃ paṭijānamānā, tīṇipi vassāni ārogyaṃ paṭijānamānā, cattāripi vassāni ārogyaṃ paṭijānamānā, pañcapi vassāni ārogyaṃ paṭijānamānā, dasapi vassāni ārogyaṃ paṭijānamānā, vīsatipi vassāni ārogyaṃ paṭijānamānā, tiṃsampi vassāni ārogyaṃ paṭijānamānā, cattārīsampi vassāni ārogyaṃ paṭijānamānā, paññāsampi vassāni ārogyaṃ paṭijānamānā, vassasatampi, bhiyyopi ārogyaṃ paṭijānamānā <pageBreak edition="Thai" number="2.0192" />. Te, bhikkhave, sattā <alternatives line="15" extra="" separator="false"><alternative source-abbr="vri" source="vipassana research institut">sudullabhā</alternative><alternative source-abbr="sī." source="sri lanka">dullabhā</alternative><alternative source-abbr="syā." source="thai">dullabhā</alternative><alternative source-abbr="kaṃ." source="kaṃ.">dullabhā</alternative><alternative source-abbr="pī." source="pali text society">dullabhā</alternative></alternatives>  lokasmiṃ ye cetasikena rogena muhuttampi ārogyaṃ paṭijānanti, aññatra khīṇāsavehi.</paragraph>
    <paragraph line="19">‘‘Cattārome <pageBreak edition="Myanmar" number="1.0461" />, bhikkhave, pabbajitassa rogā. Katame cattāro? Idha, bhikkhave, bhikkhu mahiccho hoti vighātavā asantuṭṭho itarītaracīvarapiṇḍapātasenāsanagilānappaccayabhesajjaparikkhārena. So mahiccho samāno vighātavā asantuṭṭho itarītaracīvarapiṇḍapātasenāsanagilānappaccayabhesajjaparikkhārena pāpikaṃ icchaṃ paṇidahati anavaññappaṭilābhāya lābhasakkārasilokappaṭilābhāya. So uṭṭhahati ghaṭati vāyamati anavaññappaṭilābhāya lābhasakkārasilokappaṭilābhāya. So saṅkhāya kulāni upasaṅkamati, saṅkhāya nisīdati, saṅkhāya dhammaṃ bhāsati, saṅkhāya uccārapassāvaṃ sandhāreti. Ime kho, bhikkhave, cattāro pabbajitassa rogā.</paragraph>
    <paragraph line="20">‘‘Tasmātiha, bhikkhave, evaṃ sikkhitabbaṃ – ‘na mahicchā bhavissāma vighātavanto asantuṭṭhā itarītaracīvarapiṇḍapātasenāsanagilānappaccayabhesajjaparikkhārena, na pāpikaṃ icchaṃ paṇidahissāma anavaññappaṭilābhāya lābhasakkārasilokappaṭilābhāya, na uṭṭhahissāma na ghaṭessāma na vāyamissāma anavaññappaṭilābhāya lābhasakkārasilokappaṭilābhāya, khamā bhavissāma sītassa uṇhassa jighacchāya pipāsāya ḍaṃsamakasavātātapasarīsapasamphassānaṃ duruttānaṃ durāgatānaṃ vacanapathānaṃ, uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātikā bhavissāmā’ti. Evañhi vo, bhikkhave <pageBreak edition="Thai" number="2.0193" />, sikkhitabba’’nti. Sattamaṃ.</paragraph>
    <subhead line="21">8. Parihānisuttaṃ</subhead>
    <paragraph line="22" number="158"> Tatra <pageBreak edition="Vipassana Research Institut" number="1.0166" /> kho āyasmā sāriputto bhikkhū āmantesi – ‘‘āvuso bhikkhave’’ti <pageBreak edition="Pali Text Society" number="2.0144" />. ‘‘Āvuso’’ti kho te bhikkhū āyasmato sāriputtassa paccassosuṃ. Āyasmā sāriputto etadavoca –</paragraph>
    <paragraph line="23">‘‘Yo hi koci, āvuso, bhikkhu vā bhikkhunī vā cattāro dhamme attani samanupassati, niṭṭhamettha gantabbaṃ – ‘parihāyāmi kusalehi dhammehi’. Parihānametaṃ vuttaṃ bhagavatā. Katame cattāro? <alternatives line="27" extra="" separator="false"><alternative source-abbr="vri" source="vipassana research institut">Rāgavepullattaṃ</alternative><alternative source-abbr="sī." source="sri lanka">rāgavepullataṃ</alternative><alternative source-abbr="syā." source="thai">rāgavepullataṃ</alternative><alternative source-abbr="kaṃ." source="kaṃ.">rāgavepullataṃ</alternative><alternative source-abbr="pī." source="pali text society">rāgavepullataṃ</alternative></alternatives> , dosavepullattaṃ, mohavepullattaṃ, gambhīresu kho panassa ṭhānāṭhānesu paññācakkhu <pageBreak edition="Myanmar" number="1.0462" /> na kamati. Yo hi koci, āvuso, bhikkhu vā bhikkhunī vā ime cattāro dhamme attani samanupassati, niṭṭhamettha gantabbaṃ – ‘parihāyāmi kusalehi dhammehi’. Parihānametaṃ vuttaṃ bhagavatā.</paragraph>
    <paragraph line="24">‘‘Yo hi koci, āvuso, bhikkhu vā bhikkhunī vā cattāro dhamme attani samanupassati, niṭṭhamettha gantabbaṃ – ‘na parihāyāmi kusalehi dhammehi’. Aparihānametaṃ vuttaṃ bhagavatā. Katame cattāro? <alternatives line="39" extra="" separator="false"><alternative source-abbr="vri" source="vipassana research institut">Rāgatanuttaṃ</alternative><alternative source-abbr="ka." source="cambodian">rāgatanuttanaṃ</alternative></alternatives> , dosatanuttaṃ, mohatanuttaṃ, gambhīresu kho panassa ṭhānāṭhānesu paññācakkhu kamati. Yo hi koci, āvuso, bhikkhu vā bhikkhunī vā ime cattāro dhamme attani samanupassati, niṭṭhamettha gantabbaṃ – ‘na parihāyāmi kusalehi dhammehi’. Aparihānametaṃ vuttaṃ bhagavatā’’ti. Aṭṭhamaṃ.</paragraph>
    <subhead line="25">9. Bhikkhunīsuttaṃ</subhead>
    <paragraph line="26" number="159"> Evaṃ me sutaṃ – ekaṃ samayaṃ āyasmā ānando kosambiyaṃ viharati ghositārāme <pageBreak edition="Thai" number="2.0194" />. Atha kho aññatarā bhikkhunī aññataraṃ purisaṃ āmantesi – ‘‘ehi tvaṃ, ambho purisa, yenayyo ānando tenupasaṅkama; upasaṅkamitvā mama vacanena ayyassa ānandassa pāde sirasā vanda – ‘itthannāmā, bhante, bhikkhunī ābādhikinī dukkhitā bāḷhagilānā. Sā ayyassa ānandassa pāde sirasā vandatī’ti. Evañca vadehi – ‘sādhu kira, bhante, ayyo ānando yena bhikkhunupassayo yena sā bhikkhunī tenupasaṅkamatu anukampaṃ upādāyā’’’ti <pageBreak edition="Vipassana Research Institut" number="1.0167" />. ‘‘Evaṃ, ayye’’ti kho so puriso tassā bhikkhuniyā paṭissutvā yenāyasmā ānando tenupasaṅkami; upasaṅkamitvā āyasmantaṃ <pageBreak edition="Pali Text Society" number="2.0145" /> ānandaṃ abhivādetvā ekamantaṃ nisīdi. Ekamantaṃ nisinno kho so puriso āyasmantaṃ ānandaṃ etadavoca –</paragraph>
    <paragraph line="27">‘‘Itthannāmā, bhante, bhikkhunī ābādhikinī dukkhitā bāḷhagilānā. Sā āyasmato ānandassa pāde sirasā vandati, evañca vadeti – ‘sādhu kira, bhante, āyasmā ānando yena bhikkhunupassayo yena sā bhikkhunī tenupasaṅkamatu anukampaṃ upādāyā’’’ti. Adhivāsesi kho āyasmā ānando tuṇhībhāvena.</paragraph>
    <paragraph line="28">Atha <pageBreak edition="Myanmar" number="1.0463" /> kho āyasmā ānando nivāsetvā pattacīvaramādāya yena bhikkhunupassayo yena sā bhikkhunī tenupasaṅkami. Addasā kho sā bhikkhunī āyasmantaṃ ānandaṃ dūratova āgacchantaṃ. Disvā sasīsaṃ pārupitvā mañcake nipajji. Atha kho āyasmā ānando yena sā bhikkhunī tenupasaṅkami; upasaṅkamitvā paññatte āsane nisīdi. Nisajja <pageBreak edition="Thai" number="2.0195" /> kho āyasmā ānando taṃ bhikkhuniṃ etadavoca –</paragraph>
    <paragraph line="29">‘‘Āhārasambhūto ayaṃ, bhagini, kāyo āhāraṃ nissāya. Āhāro pahātabbo. Taṇhāsambhūto ayaṃ, bhagini, kāyo taṇhaṃ nissāya. Taṇhā pahātabbā. Mānasambhūto ayaṃ, bhagini, kāyo mānaṃ nissāya. Māno pahātabbo. Methunasambhūto ayaṃ, bhagini, kāyo. Methune ca setughāto vutto bhagavatā.</paragraph>
    <paragraph line="30">‘‘‘Āhārasambhūto ayaṃ, bhagini, kāyo āhāraṃ nissāya. Āhāro pahātabbo’ti, iti kho panetaṃ vuttaṃ. Kiñcetaṃ paṭicca vuttaṃ? Idha, bhagini, bhikkhu paṭisaṅkhā yoniso āhāraṃ āhāreti – ‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya. Iti purāṇañca vedanaṃ paṭihaṅkhāmi, navañca vedanaṃ na uppādessāmi. Yātrā ca me bhavissati anavajjatā ca phāsuvihāro cā’ti. So aparena samayena āhāraṃ nissāya āhāraṃ pajahati. ‘Āhārasambhūto ayaṃ, bhagini, kāyo āhāraṃ nissāya. Āhāro pahātabbo’ti, iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="31">‘‘‘Taṇhāsambhūto <pageBreak edition="Vipassana Research Institut" number="1.0168" /> ayaṃ, bhagini, kāyo taṇhaṃ nissāya. Taṇhā pahātabbā’ti, iti kho panetaṃ vuttaṃ. Kiñcetaṃ paṭicca <pageBreak edition="Pali Text Society" number="2.0146" /> vuttaṃ? Idha, bhagini, bhikkhu suṇāti – ‘itthannāmo kira bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī’ti. Tassa evaṃ hoti – ‘kudāssu nāma ahampi <pageBreak edition="Thai" number="2.0196" /> āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharissāmī’ti! So aparena samayena taṇhaṃ nissāya taṇhaṃ pajahati. ‘Taṇhāsambhūto ayaṃ, bhagini, kāyo taṇhaṃ nissāya. Taṇhā pahātabbā’ti, iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="32">‘‘‘Mānasambhūto <pageBreak edition="Myanmar" number="1.0464" /> ayaṃ, bhagini, kāyo mānaṃ nissāya. Māno pahātabbo’ti, iti kho panetaṃ vuttaṃ. Kiñcetaṃ paṭicca vuttaṃ? Idha, bhagini, bhikkhu suṇāti – ‘itthannāmo kira bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī’ti. Tassa evaṃ hoti – ‘so hi nāma āyasmā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharissati; <alternatives line="48" extra=" a. ni. 5.180; cūḷava. 331; saṃ. ni. 5.1020" separator="false"><alternative source-abbr="vri" source="vipassana research institut">kimaṅgaṃ</alternative><alternative source-abbr="sī." source="sri lanka">kimaṅga</alternative><alternative source-abbr="pī." source="pali text society">kimaṅga</alternative></alternatives>  panāha’nti! So aparena samayena mānaṃ nissāya mānaṃ pajahati. ‘Mānasambhūto ayaṃ, bhagini, kāyo mānaṃ nissāya. Māno pahātabbo’ti, iti yaṃ taṃ vuttaṃ idametaṃ paṭicca vuttaṃ.</paragraph>
    <paragraph line="33">‘‘Methunasambhūto ayaṃ, bhagini, kāyo. Methune ca setughāto vutto bhagavatā’’ti.</paragraph>
    <paragraph line="34">Atha kho sā bhikkhunī mañcakā vuṭṭhahitvā ekaṃsaṃ uttarāsaṅgaṃ karitvā āyasmato ānandassa pādesu sirasā nipatitvā āyasmantaṃ ānandaṃ etadavoca – ‘‘accayo maṃ, bhante, accagamā, yathābālaṃ yathāmūḷhaṃ yathāakusalaṃ, yāhaṃ evamakāsiṃ. Tassā me, bhante, ayyo ānando accayaṃ accayato paṭiggaṇhātu, āyatiṃ <pageBreak edition="Thai" number="2.0197" /> saṃvarāyā’’ti. ‘‘<alternatives line="58" extra="" separator="false"><alternative source-abbr="vri" source="vipassana research institut">Taggha taṃ</alternative><alternative source-abbr="sī." source="sri lanka">taggha tvaṃ</alternative><alternative source-abbr="pī." source="pali text society">taggha tvaṃ</alternative><alternative source-abbr="ka." source="cambodian">taggha tvaṃ</alternative></alternatives> , bhagini, accayo accagamā, yathābālaṃ yathāmūḷhaṃ yathāakusalaṃ, yā tvaṃ evamakāsi. Yato ca kho tvaṃ, bhagini, accayaṃ accayato disvā yathādhammaṃ paṭikarosi, taṃ te mayaṃ paṭiggaṇhāma. Vuddhi hesā, bhagini, ariyassa vinaye yo accayaṃ accayato disvā yathādhammaṃ paṭikaroti āyatiṃ saṃvaraṃ āpajjatī’’ti. Navamaṃ.</paragraph>
    <subhead line="35">10. Sugatavinayasuttaṃ</subhead>
    <paragraph line="36" number="160"> ‘‘Sugato <pageBreak edition="Vipassana Research Institut" number="1.0169" /><pageBreak edition="Pali Text Society" number="2.0147" /> vā, bhikkhave, loke tiṭṭhamāno sugatavinayo vā tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ.</paragraph>
    <paragraph line="37">‘‘Katamo ca, bhikkhave, sugato? Idha, bhikkhave, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro <pageBreak edition="Myanmar" number="1.0465" /> purisadammasārathi satthā devamanussānaṃ buddho bhagavā. Ayaṃ, bhikkhave, sugato.</paragraph>
    <paragraph line="38">‘‘Katamo ca, bhikkhave, sugatavinayo? So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Ayaṃ, bhikkhave, sugatavinayo. Evaṃ sugato vā, bhikkhave, loke tiṭṭhamāno sugatavinayo vā tadassa bahujanahitāya bahujanasukhāya lokānukampāya atthāya hitāya sukhāya devamanussānanti.</paragraph>
    <paragraph line="39">‘‘Cattārome, bhikkhave, dhammā saddhammassa sammosāya antaradhānāya saṃvattanti. Katame cattāro? Idha, bhikkhave, bhikkhū duggahitaṃ suttantaṃ pariyāpuṇanti dunnikkhittehi padabyañjanehi. Dunnikkhittassa, bhikkhave, padabyañjanassa <pageBreak edition="Thai" number="2.0198" /> atthopi dunnayo hoti. Ayaṃ, bhikkhave, paṭhamo dhammo saddhammassa sammosāya antaradhānāya saṃvattati.</paragraph>
    <paragraph line="40">‘‘Puna caparaṃ, bhikkhave, bhikkhū dubbacā honti dovacassakaraṇehi dhammehi samannāgatā akkhamā appadakkhiṇaggāhino anusāsaniṃ. Ayaṃ, bhikkhave, dutiyo dhammo saddhammassa sammosāya antaradhānāya saṃvattati.</paragraph>
    <paragraph line="41">‘‘Puna caparaṃ, bhikkhave, ye te bhikkhū bahussutā āgatāgamā dhammadharā vinayadharā mātikādharā, te na sakkaccaṃ suttantaṃ paraṃ vācenti. Tesaṃ accayena chinnamūlako suttanto hoti appaṭisaraṇo. Ayaṃ, bhikkhave, tatiyo dhammo saddhammassa sammosāya antaradhānāya saṃvattati.</paragraph>
    <paragraph line="42">‘‘Puna <pageBreak edition="Vipassana Research Institut" number="1.0170" /> caparaṃ, bhikkhave, therā bhikkhū bāhulikā honti <pageBreak edition="Pali Text Society" number="2.0148" /> sāthalikā, okkamane pubbaṅgamā, paviveke nikkhittadhurā, na vīriyaṃ ārabhanti appattassa pattiyā anadhigatassa adhigamāya asacchikatassa sacchikiriyāya. Tesaṃ pacchimā janatā diṭṭhānugatiṃ āpajjati. Sāpi hoti bāhulikā sāthalikā, okkamane pubbaṅgamā, paviveke nikkhittadhurā, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. Ayaṃ, bhikkhave, catuttho dhammo saddhammassa sammosāya antaradhānāya saṃvattati. Ime kho, bhikkhave, cattāro dhammā saddhammassa sammosāya antaradhānāya saṃvattantī’’ti.</paragraph>
    <paragraph line="43">‘‘Cattārome <pageBreak edition="Myanmar" number="1.0466" />, bhikkhave, dhammā saddhammassa ṭhitiyā asammosāya anantaradhānāya saṃvattanti. Katame cattāro? Idha, bhikkhave, bhikkhū suggahitaṃ suttantaṃ pariyāpuṇanti sunikkhittehi padabyañjanehi. Sunikkhittassa, bhikkhave, padabyañjanassa atthopi sunayo <pageBreak edition="Thai" number="2.0199" /> hoti. Ayaṃ, bhikkhave, paṭhamo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="44">‘‘Puna caparaṃ, bhikkhave, bhikkhū suvacā honti sovacassakaraṇehi dhammehi samannāgatā khamā padakkhiṇaggāhino anusāsaniṃ. Ayaṃ, bhikkhave, dutiyo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="45">‘‘Puna caparaṃ, bhikkhave, ye te bhikkhū bahussutā āgatāgamā dhammadharā vinayadharā mātikādharā, te sakkaccaṃ suttantaṃ paraṃ vācenti. Tesaṃ accayena <alternatives line="69" extra=" a. ni. 5.156" separator="false"><alternative source-abbr="vri" source="vipassana research institut">nacchinnamūlako</alternative><alternative source-abbr="syā." source="thai">acchinnamūlako</alternative><alternative source-abbr="kaṃ." source="kaṃ.">acchinnamūlako</alternative></alternatives>  suttanto hoti sappaṭisaraṇo. Ayaṃ, bhikkhave, tatiyo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="46">‘‘Puna caparaṃ, bhikkhave, therā bhikkhū na bāhulikā honti na sāthalikā, okkamane nikkhittadhurā, paviveke pubbaṅgamā, vīriyaṃ ārabhanti appattassa pattiyā anadhigatassa adhigamāya asacchikatassa sacchikiriyāya. Tesaṃ pacchimā janatā diṭṭhānugatiṃ āpajjati. Sāpi hoti na bāhulikā na sāthalikā, okkamane nikkhittadhurā, paviveke pubbaṅgamā, vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya <pageBreak edition="Vipassana Research Institut" number="1.0171" />. Ayaṃ, bhikkhave, catuttho dhammo saddhammassa ṭhitiyā asammosāya anantaradhānāya saṃvattati. Ime <pageBreak edition="Pali Text Society" number="2.0149" /> kho, bhikkhave, cattāro dhammā saddhammassa ṭhitiyā asammosāya anantaradhānāya saṃvattantī’’ti. Dasamaṃ.</paragraph>
    <centered line="47">Indriyavaggo paṭhamo.</centered>
    <paragraph line="48">Tassuddānaṃ –</paragraph>
    <gatha1 line="49">Indriyāni saddhā paññā, sati saṅkhānapañcamaṃ;</gatha1>
    <gathalast line="50">Kappo rogo parihāni, bhikkhunī sugatena cāti.</gathalast>
  </content>
</document>