<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402m3.mul22.xml</normativeSource>
    <archivePath>roman/tipitaka (mula)/suttapitaka/anguttaranikaya/catukkanipatapali/(23) 3. duccaritavaggo.xml</archivePath>
    <baseFileName>(23) 3. duccaritavaggo</baseFileName>
    <titlePath>(23) 3. Duccaritavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
    </versions>
  </metadata>
  <content>
    <chapter line="1">(23) 3. Duccaritavaggo</chapter>
    <subhead line="2">1. Duccaritasuttaṃ</subhead>
    <paragraph line="3" number="221"> ‘‘Cattārimāni <pageBreak edition="T" number="2.0311" /><pageBreak edition="V" number="1.0261" />, bhikkhave, vacīduccaritāni. Katamāni cattāri? Musāvādo, pisuṇā vācā, pharusā vācā, samphappalāpo – imāni kho, bhikkhave, cattāri vacīduccaritāni. Cattārimāni, bhikkhave, vacīsucaritāni. Katamāni cattāri? Saccavācā, apisuṇā vācā, saṇhā vācā, <alternatives line="3" extra="" separator="false"><alternative source-abbr="vri" source="vipassana research institut">mantavācā</alternative><alternative source-abbr="sī." source="sri lanka">mantā vācā</alternative><alternative source-abbr="syā." source="thai">mantā vācā</alternative><alternative source-abbr="kaṃ." source="kaṃ.">mantā vācā</alternative><alternative source-abbr="pī." source="pali text society">mantā vācā</alternative></alternatives>  – imāni kho, bhikkhave, cattāri vacīsucaritānī’’ti. Paṭhamaṃ.</paragraph>
    <subhead line="4">2. Diṭṭhisuttaṃ</subhead>
    <paragraph line="5" number="222"> ‘‘Catūhi, bhikkhave, dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo <pageBreak edition="M" number="1.0551" /> ca viññūnaṃ; bahuñca apuññaṃ pasavati. Katamehi catūhi? Kāyaduccaritena, vacīduccaritena, manoduccaritena, micchādiṭṭhiyā – imehi kho, bhikkhave, catūhi dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati.</paragraph>
    <paragraph line="6">‘‘Catūhi, bhikkhave, dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo viññūnaṃ, bahuñca puññaṃ pasavati. Katamehi catūhi? Kāyasucaritena, vacīsucaritena, manosucaritena, sammādiṭṭhiyā – imehi kho, bhikkhave, catūhi dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo viññūnaṃ; bahuñca puññaṃ pasavatī’’ti. Dutiyaṃ.</paragraph>
    <subhead line="7">3. Akataññutāsuttaṃ</subhead>
    <paragraph line="8" number="223"> ‘‘Catūhi <pageBreak edition="T" number="2.0312" /><pageBreak edition="V" number="1.0262" /><pageBreak edition="P" number="2.0229" />, bhikkhave, dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo viññūnaṃ, bahuñca apuññaṃ pasavati. Katamehi catūhi? Kāyaduccaritena, vacīduccaritena, manoduccaritena, akataññutā akataveditā – imehi…pe… paṇḍito… kāyasucaritena, vacīsucaritena, manosucaritena kataññutākataveditā…pe…. Tatiyaṃ.</paragraph>
    <subhead line="9">4. Pāṇātipātīsuttaṃ</subhead>
    <paragraph line="10" number="224"> … Pāṇātipātī hoti, adinnādāyī hoti, kāmesumicchācārī hoti, musāvādī hoti…pe… pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti…pe…. Catutthaṃ.</paragraph>
    <subhead line="11">5. Paṭhamamaggasuttaṃ</subhead>
    <paragraph line="12" number="225"> … Micchādiṭṭhiko hoti, micchāsaṅkappo hoti, micchāvāco hoti, micchākammanto hoti…pe… sammādiṭṭhiko hoti, sammāsaṅkappo hoti, sammāvāco hoti, sammākammanto hoti…pe…. Pañcamaṃ.</paragraph>
    <subhead line="13">6. Dutiyamaggasuttaṃ</subhead>
    <paragraph line="14" number="226"> … Micchāājīvo <pageBreak edition="M" number="1.0552" /> hoti, micchāvāyāmo hoti, micchāsati hoti, micchāsamādhi hoti…pe… sammāājīvo hoti, sammāvāyāmo hoti, sammāsati hoti, sammāsamādhi hoti…pe…. Chaṭṭhaṃ.</paragraph>
    <subhead line="15">7. Paṭhamavohārapathasuttaṃ</subhead>
    <paragraph line="16" number="227"> … <pageBreak edition="V" number="1.0263" /> Adiṭṭhe diṭṭhavādī hoti, asute sutavādī hoti, amute mutavādī hoti, aviññāte viññātavādī hoti…pe… adiṭṭhe adiṭṭhavādī hoti, asute asutavādī hoti, amute amutavādī hoti, aviññāte aviññātavādī hoti…pe…. Sattamaṃ.</paragraph>
    <subhead line="17">8. Dutiyavohārapathasuttaṃ</subhead>
    <paragraph line="18" number="228"> … Diṭṭhe adiṭṭhavādī hoti, sute asutavādī hoti, mute amutavādī hoti, viññāte aviññātavādī hoti…pe… diṭṭhe <pageBreak edition="T" number="2.0313" /> diṭṭhavādī hoti, sute sutavādī hoti, mute mutavādī hoti, viññāte viññātavādī hoti…pe…. Aṭṭhamaṃ.</paragraph>
    <subhead line="19">9. Ahirikasuttaṃ</subhead>
    <paragraph line="20" number="229"> … Assaddho hoti, dussīlo hoti, ahiriko hoti, anottappī hoti…pe… saddho hoti, sīlavā hoti, hirimā hoti, ottappī hoti…pe…. Navamaṃ.</paragraph>
    <subhead line="21">10. Duppaññasuttaṃ</subhead>
    <paragraph line="22" number="230"> … <pageBreak edition="P" number="2.0230" /> Assaddho hoti, dussīlo hoti, kusīto hoti, duppañño hoti…pe… saddho hoti, sīlavā hoti, āraddhavīriyo hoti, paññavā hoti – imehi kho, bhikkhave, catūhi dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo viññūnaṃ, bahuñca puññaṃ pasavatī’’ti. Dasamaṃ.</paragraph>
    <subhead line="23">11. Kavisuttaṃ</subhead>
    <paragraph line="24" number="231"> ‘‘Cattārome <pageBreak edition="V" number="1.0264" /><pageBreak edition="M" number="1.0553" />, bhikkhave, kavī. Katame cattāro? Cintākavi, sutakavi, atthakavi, paṭibhānakavi – ime kho, bhikkhave, cattāro kavī’’ti. Ekādasamaṃ.</paragraph>
    <centered line="25">Duccaritavaggo tatiyo.</centered>
    <paragraph line="26">Tassuddānaṃ –</paragraph>
    <gatha1 line="27">Duccaritaṃ diṭṭhi akataññū ca, pāṇātipātāpi dve maggā;</gatha1>
    <gathalast line="28">Dve vohārapathā vuttā, ahirikaṃ duppaññakavinā cāti.</gathalast>
  </content>
</document>