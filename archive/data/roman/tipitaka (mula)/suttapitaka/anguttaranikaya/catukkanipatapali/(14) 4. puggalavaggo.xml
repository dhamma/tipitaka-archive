<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402m3.mul13.xml</normativeSource>
    <archivePath>roman/tipitaka (mula)/suttapitaka/anguttaranikaya/catukkanipatapali/(14) 4. puggalavaggo.xml</archivePath>
    <baseFileName>(14) 4. puggalavaggo</baseFileName>
    <titlePath>(14) 4. Puggalavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
    </versions>
  </metadata>
  <content>
    <chapter line="1">(14) 4. Puggalavaggo</chapter>
    <subhead line="2">1. Saṃyojanasuttaṃ</subhead>
    <paragraph line="3" number="131"> ‘‘Cattārome <pageBreak edition="Vipassana Research Institut" number="1.0153" /><pageBreak edition="Thai" number="2.0181" />, bhikkhave, puggalā santo saṃvijjamānā lokasmiṃ. Katame cattāro? Idha, bhikkhave, ekaccassa puggalassa orambhāgiyāni saṃyojanāni appahīnāni honti, upapattipaṭilābhiyāni saṃyojanāni appahīnāni honti, bhavapaṭilābhiyāni saṃyojanāni appahīnāni honti.</paragraph>
    <paragraph line="4">‘‘Idha pana, bhikkhave, ekaccassa puggalassa orambhāgiyāni saṃyojanāni pahīnāni honti, upapattipaṭilābhiyāni saṃyojanāni appahīnāni honti, bhavapaṭilābhiyāni saṃyojanāni appahīnāni honti.</paragraph>
    <paragraph line="5">‘‘Idha <pageBreak edition="Myanmar" number="1.0451" /><pageBreak edition="Pali Text Society" number="2.0134" /> pana, bhikkhave, ekaccassa puggalassa orambhāgiyāni saṃyojanāni pahīnāni honti, upapattipaṭilābhiyāni saṃyojanāni pahīnāni honti, bhavapaṭilābhiyāni saṃyojanāni appahīnāni honti.</paragraph>
    <paragraph line="6">‘‘Idha pana, bhikkhave, ekaccassa puggalassa orambhāgiyāni saṃyojanāni pahīnāni honti, upapattipaṭilābhiyāni saṃyojanāni pahīnāni honti, bhavapaṭilābhiyāni saṃyojanāni pahīnāni honti.</paragraph>
    <paragraph line="7">‘‘Katamassa, bhikkhave, puggalassa orambhāgiyāni saṃyojanāni appahīnāni, upapattipaṭilābhiyāni saṃyojanāni appahīnāni, bhavapaṭilābhiyāni saṃyojanāni appahīnāni? Sakadāgāmissa. Imassa kho, bhikkhave, puggalassa orambhāgiyāni saṃyojanāni appahīnāni, upapattipaṭilābhiyāni saṃyojanāni appahīnāni, bhavapaṭilābhiyāni saṃyojanāni appahīnāni.</paragraph>
    <paragraph line="8">‘‘Katamassa <pageBreak edition="Vipassana Research Institut" number="1.0154" />, bhikkhave, puggalassa orambhāgiyāni saṃyojanāni pahīnāni, upapattipaṭilābhiyāni saṃyojanāni appahīnāni, bhavapaṭilābhiyāni saṃyojanāni <pageBreak edition="Thai" number="2.0182" /> appahīnāni? Uddhaṃsotassa akaniṭṭhagāmino. Imassa kho, bhikkhave, puggalassa orambhāgiyāni saṃyojanāni pahīnāni, upapattipaṭilābhiyāni saṃyojanāni appahīnāni, bhavapaṭilābhiyāni saṃyojanāni appahīnāni.</paragraph>
    <paragraph line="9">‘‘Katamassa, bhikkhave, puggalassa orambhāgiyāni saṃyojanāni pahīnāni, upapattipaṭilābhiyāni saṃyojanāni pahīnāni, bhavapaṭilābhiyāni saṃyojanāni appahīnāni? Antarāparinibbāyissa. Imassa kho, bhikkhave, puggalassa orambhāgiyāni saṃyojanāni pahīnāni, upapattipaṭilābhiyāni saṃyojanāni pahīnāni, bhavapaṭilābhiyāni saṃyojanāni appahīnāni.</paragraph>
    <paragraph line="10">‘‘Katamassa, bhikkhave, puggalassa orambhāgiyāni saṃyojanāni pahīnāni, upapattipaṭilābhiyāni saṃyojanāni pahīnāni, bhavapaṭilābhiyāni saṃyojanāni pahīnāni? Arahato. Imassa kho, bhikkhave, puggalassa orambhāgiyāni saṃyojanāni pahīnāni, upapattipaṭilābhiyāni saṃyojanāni pahīnāni, bhavapaṭilābhiyāni saṃyojanāni pahīnāni. Ime kho, bhikkhave, cattāro puggalā santo saṃvijjamānā lokasmi’’nti. Paṭhamaṃ.</paragraph>
    <subhead line="11">2. Paṭibhānasuttaṃ</subhead>
    <paragraph line="12" number="132"> ‘‘Cattārome <pageBreak edition="Myanmar" number="1.0452" /><pageBreak edition="Pali Text Society" number="2.0135" />, bhikkhave, puggalā santo saṃvijjamānā lokasmiṃ. Katame cattāro? Yuttappaṭibhāno, no muttappaṭibhāno; muttappaṭibhāno, no yuttappaṭibhāno; yuttappaṭibhāno ca muttappaṭibhāno ca; neva yuttappaṭibhāno na muttappaṭibhāno – ime kho, bhikkhave, cattāro puggalā santo saṃvijjamānā lokasmi’’nti <note>pu. pa. 152 ādayo</note>. Dutiyaṃ.</paragraph>
    <subhead line="13">3. Ugghaṭitaññūsuttaṃ</subhead>
    <paragraph line="14" number="133"> ‘‘Cattārome <pageBreak edition="Thai" number="2.0183" />, bhikkhave, puggalā santo saṃvijjamānā lokasmiṃ. Katame cattāro <pageBreak edition="Vipassana Research Institut" number="1.0155" />? Ugghaṭitaññū, vipañcitaññū, neyyo, padaparamo – ime kho, bhikkhave, cattāro puggalā santo saṃvijjamānā lokasmi’’nti <note>pu. pa. 152 ādayo</note>. Tatiyaṃ.</paragraph>
    <subhead line="15">4. Uṭṭhānaphalasuttaṃ</subhead>
    <paragraph line="16" number="134"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Uṭṭhānaphalūpajīvī na kammaphalūpajīvī, kammaphalūpajīvī na uṭṭhānaphalūpajīvī, uṭṭhānaphalūpajīvī ceva kammaphalūpajīvī ca, neva uṭṭhānaphalūpajīvī na kammaphalūpajīvī – ime kho, bhikkhave, cattāro puggalā santo saṃvijjamānā lokasmi’’nti <note>pu. pa. 167</note>. Catutthaṃ.</paragraph>
    <subhead line="17">5. Sāvajjasuttaṃ</subhead>
    <paragraph line="18" number="135"> ‘‘Cattārome, bhikkhave, puggalā <note>pu. pa. 144 ādayo</note> santo saṃvijjamānā lokasmiṃ. Katame cattāro? Sāvajjo, vajjabahulo, appavajjo, anavajjo.</paragraph>
    <paragraph line="19">‘‘Kathañca, bhikkhave, puggalo sāvajjo hoti? Idha, bhikkhave, ekacco puggalo sāvajjena kāyakammena samannāgato hoti, sāvajjena vacīkammena samannāgato hoti, sāvajjena manokammena samannāgato hoti. Evaṃ kho, bhikkhave, puggalo sāvajjo hoti.</paragraph>
    <paragraph line="20">‘‘Kathañca <pageBreak edition="Pali Text Society" number="2.0136" />, bhikkhave, puggalo vajjabahulo hoti? Idha, bhikkhave, ekacco puggalo sāvajjena bahulaṃ kāyakammena samannāgato hoti, appaṃ anavajjena; sāvajjena bahulaṃ vacīkammena samannāgato hoti, appaṃ anavajjena; sāvajjena bahulaṃ manokammena samannāgato hoti, appaṃ anavajjena. Evaṃ kho, bhikkhave, puggalo vajjabahulo hoti.</paragraph>
    <paragraph line="21">‘‘Kathañca <pageBreak edition="Myanmar" number="1.0453" />, bhikkhave, puggalo appavajjo hoti? Idha, bhikkhave, ekacco puggalo anavajjena bahulaṃ kāyakammena samannāgato <pageBreak edition="Thai" number="2.0184" /> hoti, appaṃ sāvajjena; anavajjena bahulaṃ vacīkammena samannāgato hoti, appaṃ sāvajjena; anavajjena bahulaṃ manokammena samannāgato hoti, appaṃ sāvajjena. Evaṃ kho, bhikkhave, puggalo appavajjo hoti.</paragraph>
    <paragraph line="22">‘‘Kathañca <pageBreak edition="Vipassana Research Institut" number="1.0156" />, bhikkhave, puggalo anavajjo hoti? Idha, bhikkhave, ekacco puggalo anavajjena kāyakammena samannāgato hoti, anavajjena vacīkammena samannāgato hoti, anavajjena manokammena samannāgato hoti. Evaṃ kho, bhikkhave, puggalo anavajjo hoti. Ime kho, bhikkhave, cattāro puggalā santo saṃvijjamānā lokasmi’’nti. Pañcamaṃ.</paragraph>
    <subhead line="23">6. Paṭhamasīlasuttaṃ</subhead>
    <paragraph line="24" number="136"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Idha, bhikkhave, ekacco puggalo sīlesu na paripūrakārī hoti, samādhismiṃ na paripūrakārī, paññāya na paripūrakārī.</paragraph>
    <paragraph line="25">‘‘Idha pana, bhikkhave, ekacco puggalo sīlesu paripūrakārī hoti, samādhismiṃ na paripūrakārī, paññāya na paripūrakārī.</paragraph>
    <paragraph line="26">‘‘Idha pana, bhikkhave, ekacco puggalo sīlesu paripūrakārī hoti, samādhismiṃ paripūrakārī, paññāya na paripūrakārī.</paragraph>
    <paragraph line="27">‘‘Idha pana, bhikkhave, ekacco puggalo sīlesu paripūrakārī hoti, samādhismiṃ paripūrakārī, paññāya paripūrakārī. Ime kho, bhikkhave, cattāro puggalā santo saṃvijjamānā lokasmi’’nti. Chaṭṭhaṃ.</paragraph>
    <subhead line="28">7. Dutiyasīlasuttaṃ</subhead>
    <paragraph line="29" number="137"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Idha <pageBreak edition="Pali Text Society" number="2.0137" />, bhikkhave, ekacco puggalo na sīlagaru hoti na sīlādhipateyyo, na samādhigaru hoti na samādhādhipateyyo, na <pageBreak edition="Thai" number="2.0185" /> paññāgaru hoti na paññādhipateyyo.</paragraph>
    <paragraph line="30">‘‘Idha <pageBreak edition="Vipassana Research Institut" number="1.0157" /><pageBreak edition="Myanmar" number="1.0454" /> pana, bhikkhave, ekacco puggalo sīlagaru hoti sīlādhipateyyo, na samādhigaru hoti na samādhādhipateyyo, na paññāgaru hoti na paññādhipateyyo.</paragraph>
    <paragraph line="31">‘‘Idha pana, bhikkhave, ekacco puggalo sīlagaru hoti sīlādhipateyyo, samādhigaru hoti samādhādhipateyyo, na paññāgaru hoti na paññādhipateyyo.</paragraph>
    <paragraph line="32">‘‘Idha pana, bhikkhave, ekacco puggalo sīlagaru hoti sīlādhipateyyo, samādhigaru hoti samādhādhipateyyo, paññāgaru hoti paññādhipateyyo. Ime kho, bhikkhave, cattāro puggalā santo saṃvijjamānā lokasmi’’nti. Sattamaṃ.</paragraph>
    <subhead line="33">8. Nikaṭṭhasuttaṃ</subhead>
    <paragraph line="34" number="138"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Nikaṭṭhakāyo anikaṭṭhacitto, anikaṭṭhakāyo nikaṭṭhacitto, anikaṭṭhakāyo ca anikaṭṭhacitto ca, nikaṭṭhakāyo ca nikaṭṭhacitto ca.</paragraph>
    <paragraph line="35">‘‘Kathañca, bhikkhave, puggalo nikaṭṭhakāyo hoti anikaṭṭhacitto? Idha, bhikkhave, ekacco puggalo <alternatives line="15" extra="" separator="false"><alternative source-abbr="vri" source="vipassana research institut">araññavanapatthāni</alternative><alternative source-abbr="sī." source="sri lanka">araññe vanapatthāni</alternative><alternative source-abbr="pī." source="pali text society">araññe vanapatthāni</alternative></alternatives>  pantāni senāsanāni paṭisevati. So tattha kāmavitakkampi vitakketi byāpādavitakkampi vitakketi vihiṃsāvitakkampi vitakketi. Evaṃ kho, bhikkhave, puggalo nikaṭṭhakāyo hoti anikaṭṭhacitto.</paragraph>
    <paragraph line="36">‘‘Kathañca, bhikkhave, puggalo anikaṭṭhakāyo hoti nikaṭṭhacitto? Idha, bhikkhave, ekacco puggalo naheva kho araññavanapatthāni pantāni senāsanāni paṭisevati. So tattha nekkhammavitakkampi vitakketi abyāpādavitakkampi vitakketi avihiṃsāvitakkampi vitakketi. Evaṃ kho, bhikkhave, puggalo anikaṭṭhakāyo hoti <pageBreak edition="Thai" number="2.0186" /> nikaṭṭhacitto.</paragraph>
    <paragraph line="37">‘‘Kathañca, bhikkhave, puggalo anikaṭṭhakāyo ca hoti anikaṭṭhacitto ca? Idha, bhikkhave, ekacco puggalo naheva kho araññavanapatthāni pantāni senāsanāni <pageBreak edition="Myanmar" number="1.0455" /> paṭisevati <pageBreak edition="Pali Text Society" number="2.0138" />. So <pageBreak edition="Vipassana Research Institut" number="1.0158" /> tattha kāmavitakkampi vitakketi byāpādavitakkampi vitakketi vihiṃsāvitakkampi vitakketi. Evaṃ kho, bhikkhave, puggalo anikaṭṭhakāyo ca hoti anikaṭṭhacitto ca.</paragraph>
    <paragraph line="38">‘‘Kathañca, bhikkhave, puggalo nikaṭṭhakāyo ca hoti nikaṭṭhacitto ca? Idha, bhikkhave, ekacco puggalo araññavanapatthāni pantāni senāsanāni paṭisevati. So tattha nekkhammavitakkampi vitakketi abyāpādavitakkampi vitakketi avihiṃsāvitakkampi vitakketi. Evaṃ kho, bhikkhave, puggalo nikaṭṭhakāyo ca hoti nikaṭṭhacitto ca. Ime kho, bhikkhave, cattāro puggalā santo saṃvijjamānā lokasmi’’nti. Aṭṭhamaṃ.</paragraph>
    <subhead line="39">9. Dhammakathikasuttaṃ</subhead>
    <paragraph line="40" number="139"> ‘‘Cattārome, bhikkhave, dhammakathikā. Katame cattāro? Idha, bhikkhave, ekacco dhammakathiko appañca bhāsati asahitañca; <alternatives line="23" extra=" pu. pa. 156" separator="false"><alternative source-abbr="vri" source="vipassana research institut">parisā cassa</alternative><alternative source-abbr="sī." source="sri lanka">parisā ca</alternative><alternative source-abbr="syā." source="thai">parisā ca</alternative><alternative source-abbr="kaṃ." source="kaṃ.">parisā ca</alternative><alternative source-abbr="pī." source="pali text society">parisā ca</alternative></alternatives>  na kusalā hoti sahitāsahitassa. Evarūpo, bhikkhave, dhammakathiko evarūpāya parisāya dhammakathikotveva saṅkhaṃ gacchati.</paragraph>
    <paragraph line="41">‘‘Idha pana, bhikkhave, ekacco dhammakathiko appañca bhāsati sahitañca; parisā cassa kusalā hoti sahitāsahitassa. Evarūpo, bhikkhave, dhammakathiko evarūpāya parisāya dhammakathikotveva saṅkhaṃ gacchati.</paragraph>
    <paragraph line="42">‘‘Idha pana, bhikkhave, ekacco dhammakathiko bahuñca bhāsati asahitañca; parisā cassa na kusalā hoti sahitāsahitassa. Evarūpo, bhikkhave, dhammakathiko evarūpāya parisāya dhammakathikotveva saṅkhaṃ gacchati.</paragraph>
    <paragraph line="43">‘‘Idha pana, bhikkhave, ekacco dhammakathiko bahuñca <pageBreak edition="Thai" number="2.0187" /> bhāsati sahitañca; parisā cassa kusalā hoti sahitāsahitassa. Evarūpo, bhikkhave, dhammakathiko evarūpāya parisāya dhammakathikotveva saṅkhaṃ gacchati. Ime kho, bhikkhave, cattāro dhammakathikā’’ti. Navamaṃ.</paragraph>
    <subhead line="44">10. Vādīsuttaṃ</subhead>
    <paragraph line="45" number="140"> ‘‘Cattārome <pageBreak edition="Vipassana Research Institut" number="1.0159" />, bhikkhave, vādī. Katame cattāro? Atthi <pageBreak edition="Pali Text Society" number="2.0139" />, bhikkhave, vādī atthato pariyādānaṃ gacchati, no byañjanato; atthi, bhikkhave, vādī byañjanato <pageBreak edition="Myanmar" number="1.0456" /> pariyādānaṃ gacchati, no atthato; atthi, bhikkhave, vādī atthato ca byañjanato ca pariyādānaṃ gacchati; atthi, bhikkhave, vādī nevatthato no byañjanato pariyādānaṃ gacchati. Ime kho, bhikkhave, cattāro vādī. Aṭṭhānametaṃ, bhikkhave, anavakāso yaṃ catūhi paṭisambhidāhi <alternatives line="31" extra="" separator="false"><alternative source-abbr="vri" source="vipassana research institut">samannāgato</alternative><alternative source-abbr="sī." source="sri lanka">samannāgato bhikkhu</alternative><alternative source-abbr="syā." source="thai">samannāgato bhikkhu</alternative><alternative source-abbr="kaṃ." source="kaṃ.">samannāgato bhikkhu</alternative></alternatives>  atthato vā byañjanato vā pariyādānaṃ gaccheyyā’’ti. Dasamaṃ.</paragraph>
    <centered line="46">Puggalavaggo catuttho.</centered>
    <paragraph line="47">Tassuddānaṃ –</paragraph>
    <gatha1 line="48">Saṃyojanaṃ paṭibhāno, ugghaṭitaññu uṭṭhānaṃ;</gatha1>
    <gathalast line="49">Sāvajjo dve ca sīlāni, nikaṭṭha dhamma vādī cāti.</gathalast>
  </content>
</document>