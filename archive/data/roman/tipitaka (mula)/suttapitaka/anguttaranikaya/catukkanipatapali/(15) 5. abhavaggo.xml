<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402m3.mul14.xml</normativeSource>
    <archivePath>roman/tipitaka (mula)/suttapitaka/anguttaranikaya/catukkanipatapali/(15) 5. abhavaggo.xml</archivePath>
    <baseFileName>(15) 5. abhavaggo</baseFileName>
    <titlePath>(15) 5. Ābhāvaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
    </versions>
  </metadata>
  <content>
    <chapter line="1">(15) 5. Ābhāvaggo</chapter>
    <subhead line="2">1. Ābhāsuttaṃ</subhead>
    <paragraph line="3" number="141"> ‘‘Catasso <pageBreak edition="Vipassana Research Institut" number="1.0160" /> imā, bhikkhave, ābhā. Katamā catasso? Candābhā, sūriyābhā, aggābhā, paññābhā – imā kho, bhikkhave, catasso ābhā. Etadaggaṃ, bhikkhave, imāsaṃ <alternatives line="3" extra=" saddanītipadamālā passitabbā" separator="false"><alternative source-abbr="vri" source="vipassana research institut">catunnaṃ</alternative><alternative source-abbr="syā." source="thai">catassannaṃ</alternative><alternative source-abbr="kaṃ." source="kaṃ.">catassannaṃ</alternative></alternatives>  ābhānaṃ yadidaṃ paññābhā’’ti. Paṭhamaṃ.</paragraph>
    <subhead line="4">2. Pabhāsuttaṃ</subhead>
    <paragraph line="5" number="142"> ‘‘Catasso imā, bhikkhave, pabhā. Katamā catasso? Candappabhā <pageBreak edition="Thai" number="2.0188" />, sūriyappabhā, aggippabhā, paññāpabhā – imā kho, bhikkhave, catasso pabhā. Etadaggaṃ, bhikkhave, imāsaṃ catunnaṃ pabhānaṃ yadidaṃ paññāpabhā’’ti. Dutiyaṃ.</paragraph>
    <subhead line="6">3. Ālokasuttaṃ</subhead>
    <paragraph line="7" number="143"> ‘‘Cattārome, bhikkhave, ālokā. Katame cattāro? Candāloko, sūriyāloko, aggāloko, paññāloko – ime kho, bhikkhave, cattāro ālokā. Etadaggaṃ, bhikkhave, imesaṃ catunnaṃ ālokānaṃ yadidaṃ paññāloko’’ti. Tatiyaṃ.</paragraph>
    <subhead line="8">4. Obhāsasuttaṃ</subhead>
    <paragraph line="9" number="144"> ‘‘Cattārome <pageBreak edition="Myanmar" number="1.0457" />, bhikkhave, obhāsā. Katame cattāro? Candobhāso, sūriyobhāso, aggobhāso, paññobhāso – ime <pageBreak edition="Pali Text Society" number="2.0140" /> kho, bhikkhave, cattāro obhāsā. Etadaggaṃ, bhikkhave, imesaṃ catunnaṃ obhāsānaṃ yadidaṃ paññobhāso’’ti. Catutthaṃ.</paragraph>
    <subhead line="10">5. Pajjotasuttaṃ</subhead>
    <paragraph line="11" number="145"> ‘‘Cattārome <pageBreak edition="Vipassana Research Institut" number="1.0161" />, bhikkhave, pajjotā. Katame cattāro? Candapajjoto, sūriyapajjoto, aggipajjoto, paññāpajjoto – ime kho, bhikkhave, cattāro pajjotā. Etadaggaṃ, bhikkhave, imesaṃ catunnaṃ pajjotānaṃ yadidaṃ paññāpajjoto’’ti. Pañcamaṃ.</paragraph>
    <subhead line="12">6. Paṭhamakālasuttaṃ</subhead>
    <paragraph line="13" number="146"> ‘‘Cattārome, bhikkhave, kālā. Katame cattāro? Kālena dhammassavanaṃ, <alternatives line="11" extra="" separator="false"><alternative source-abbr="vri" source="vipassana research institut">kālena dhammasākacchā, kālena sammasanā</alternative><alternative source-abbr="sī." source="sri lanka">kālena samatho</alternative><alternative source-abbr="syā." source="thai">kālena samatho</alternative><alternative source-abbr="kaṃ." source="kaṃ.">kālena samatho</alternative><alternative source-abbr="pī." source="pali text society">kālena samatho</alternative></alternatives> , kālena vipassanā – ime kho, bhikkhave, cattāro kālā’’ti. Chaṭṭhaṃ.</paragraph>
    <subhead line="14">7. Dutiyakālasuttaṃ</subhead>
    <paragraph line="15" number="147"> ‘‘Cattārome, bhikkhave, kālā sammā bhāviyamānā sammā anuparivattiyamānā anupubbena āsavānaṃ khayaṃ pāpenti. Katame cattāro? Kālena dhammassavanaṃ, kālena dhammasākacchā, kālena sammasanā, kālena vipassanā <pageBreak edition="Thai" number="2.0189" /> – ime kho, bhikkhave, cattāro kālā sammā bhāviyamānā sammā anuparivattiyamānā anupubbena āsavānaṃ khayaṃ pāpenti.</paragraph>
    <paragraph line="16">‘‘Seyyathāpi, bhikkhave, uparipabbate thullaphusitake deve vassante taṃ udakaṃ yathāninnaṃ pavattamānaṃ pabbatakandarapadarasākhā paripūreti; pabbatakandarapadarasākhā paripūrā kusobbhe paripūrenti; kusobbhā paripūrā mahāsobbhe paripūrenti; mahāsobbhā paripūrā kunnadiyo paripūrenti; kunnadiyo <pageBreak edition="Myanmar" number="1.0458" /> paripūrā mahānadiyo paripūrenti; mahānadiyo paripūrā <alternatives line="19" extra="" separator="true"><alternative source-abbr="vri" source="vipassana research institut">samuddaṃ</alternative><alternative source-abbr="sī." source="sri lanka">samuddaṃ sāgaraṃ</alternative><alternative source-abbr="pī." source="pali text society">samuddaṃ sāgaraṃ</alternative><alternative source-abbr="ka." source="cambodian">samuddaṃ sāgaraṃ</alternative><alternative source-abbr="syā." source="thai">samuddasāgaraṃ</alternative><alternative source-abbr="kaṃ." source="kaṃ.">samuddasāgaraṃ</alternative></alternatives>  paripūrenti. Evamevaṃ kho, bhikkhave, ime cattāro kālā sammā bhāviyamānā sammā anuparivattiyamānā anupubbena āsavānaṃ khayaṃ pāpentī’’ti. Sattamaṃ.</paragraph>
    <subhead line="17">8. Duccaritasuttaṃ</subhead>
    <paragraph line="18" number="148"> ‘‘Cattārimāni <pageBreak edition="Vipassana Research Institut" number="1.0162" /><pageBreak edition="Pali Text Society" number="2.0141" />, bhikkhave, vacīduccaritāni. Katamāni cattāri? Musāvādo, pisuṇā vācā, pharusā vācā, samphappalāpo – imāni kho, bhikkhave, cattāri vacīduccaritānī’’ti. Aṭṭhamaṃ.</paragraph>
    <subhead line="19">9. Sucaritasuttaṃ</subhead>
    <paragraph line="20" number="149"> ‘‘Cattārimāni, bhikkhave, vacīsucaritāni. Katamāni cattāri? Saccavācā, apisuṇā vācā, saṇhā vācā, mantabhāsā – imāni kho, bhikkhave, cattāri vacīsucaritānī’’ti. Navamaṃ.</paragraph>
    <subhead line="21">10. Sārasuttaṃ</subhead>
    <paragraph line="22" number="150"> ‘‘Cattārome, bhikkhave, sārā. Katame cattāro? Sīlasāro, samādhisāro, paññāsāro, vimuttisāro – ime kho, bhikkhave, cattāro sārā’’ti. Dasamaṃ.</paragraph>
    <centered line="23">Ābhāvaggo pañcamo.</centered>
    <paragraph line="24">Tassuddānaṃ –</paragraph>
    <gatha1 line="25">Ābhā pabhā ca ālokā, obhāsā ceva pajjotā;</gatha1>
    <gathalast line="26">Dve kālā caritā dve ca, honti sārena te dasāti.</gathalast>
    <centered line="27">Tatiyapaṇṇāsakaṃ samattaṃ.</centered>
    <title line="28">4. Catutthapaṇṇāsakaṃ</title>
  </content>
</document>