<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m3.mul3.xml</normativeSource>
<archivePath>roman/tipitaka (mula)/suttapitaka/anguttaranikaya/catukkanipatapali/4. cakkavaggo.xml</archivePath>
<titlePath>4. Cakkavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">4. Cakkavaggo</chapter>
<subhead line="2">1. Cakkasuttaṃ</subhead>
<paragraph line="3" number="31"> ‘‘Cattārimāni <pageBreak edition="V" number="1.0038" /><pageBreak edition="M" number="1.0341" /><pageBreak edition="P" number="2.0032" />, bhikkhave, cakkāni, yehi samannāgatānaṃ devamanussānaṃ catucakkaṃ vattati, yehi samannāgatā devamanussā nacirasseva mahantattaṃ vepullattaṃ pāpuṇanti bhogesu. Katamāni cattāri? Patirūpadesavāso, <alternatives line="3" extra="null" separator="false"><alternative source-abbr="vri" source="vipassana research institut">sappurisāvassayo</alternative><alternative source-abbr="sī." source="sri lanka">sappurisūpassayo</alternative><alternative source-abbr="syā." source="thai">sappurisūpassayo</alternative><alternative source-abbr="kaṃ." source="kaṃ.">sappurisūpassayo</alternative><alternative source-abbr="pī." source="pali text society">sappurisūpassayo</alternative></alternatives> , attasammāpaṇidhi, pubbe ca katapuññatā – imāni kho, bhikkhave, cattāri cakkāni, yehi samannāgatānaṃ devamanussānaṃ catucakkaṃ vattati, yehi samannāgatā devamanussā nacirasseva mahantattaṃ vepullattaṃ pāpuṇanti bhogesū’’ti.</paragraph>
<gatha1 line="4">‘‘Patirūpe <pageBreak edition="T" number="2.0042" /> vase dese, ariyamittakaro siyā;</gatha1>
<gatha2 line="5">Sammāpaṇidhisampanno, pubbe puññakato naro;</gatha2>
<gathalast line="6">Dhaññaṃ dhanaṃ yaso kitti, sukhañcetaṃdhivattatī’’ti. paṭhamaṃ;</gathalast>
<subhead line="7">2. Saṅgahasuttaṃ</subhead>
<paragraph line="8" number="32"> ‘‘Cattārimāni, bhikkhave, saṅgahavatthūni. Katamāni cattāri? Dānaṃ, peyyavajjaṃ, atthacariyā, samānattatā – imāni kho, bhikkhave, cattāri saṅgahavatthūnī’’ti.</paragraph>
<gatha1 line="9">‘‘Dānañca peyyavajjañca <note>saṅgahe (aṭṭhakathāyaṃ pāṭhantaraṃ) dī. ni. 3.273 passitabbaṃ</note>, atthacariyā ca yā idha;</gatha1>
<gatha2 line="10">Samānattatā ca dhammesu, tattha tattha yathārahaṃ;</gatha2>
<gathalast line="11">Ete kho saṅgahā loke, rathassāṇīva yāyato.</gathalast>
<gatha1 line="12">‘‘Ete ca saṅgahā nāssu, na mātā puttakāraṇā;</gatha1>
<gathalast line="13">Labhetha mānaṃ pūjaṃ vā, pitā vā puttakāraṇā.</gathalast>
<gatha1 line="14">‘‘Yasmā <pageBreak edition="V" number="1.0039" /> ca <alternatives line="18" extra=" dī. ni. 3.273 passitabbaṃ" separator="false"><alternative source-abbr="vri" source="vipassana research institut">saṅgahā</alternative><alternative source-abbr="aṭṭhakathāyaṃ pāṭhantaraṃ" source="aṭṭhakathāyaṃ pāṭhantaraṃ">saṅgahe</alternative></alternatives>  ete, samavekkhanti paṇḍitā;</gatha1>
<gathalast line="15">Tasmā mahattaṃ papponti, pāsaṃsā ca bhavanti te’’ti. dutiyaṃ;</gathalast>
<subhead line="16">3. Sīhasuttaṃ</subhead>
<paragraph line="17" number="33"> ‘‘Sīho <pageBreak edition="M" number="1.0342" /><pageBreak edition="P" number="2.0033" />, bhikkhave, migarājā sāyanhasamayaṃ āsayā nikkhamati. Āsayā nikkhamitvā vijambhati. Vijambhitvā samantā catuddisā anuviloketi. Samantā catuddisā anuviloketvā tikkhattuṃ sīhanādaṃ nadati. Tikkhattuṃ sīhanādaṃ naditvā gocarāya pakkamati. Ye kho pana te, bhikkhave, tiracchānagatā pāṇā sīhassa migarañño nadato saddaṃ suṇanti, te yebhuyyena bhayaṃ saṃvegaṃ santāsaṃ āpajjanti. Bilaṃ bilāsayā pavisanti, <alternatives line="26" extra=" saṃ. ni. 3.78; paṭi. ma. aṭṭha. 1.1.37 passitabbaṃ" separator="false"><alternative source-abbr="vri" source="vipassana research institut">dakaṃ dakāsayā</alternative><alternative source-abbr="ka." source="cambodian">udakaṃ udakāsayā</alternative></alternatives>  pavisanti, vanaṃ vanāsayā pavisanti, ākāsaṃ pakkhino bhajanti <pageBreak edition="T" number="2.0043" />. Yepi te, bhikkhave, rañño nāgā gāmanigamarājadhānīsu daḷhehi varattehi bandhanehi baddhā, tepi tāni bandhanāni sañchinditvā sampadāletvā bhītā muttakarīsaṃ cajamānā yena vā tena vā palāyanti. Evaṃ mahiddhiko kho, bhikkhave, sīho migarājā tiracchānagatānaṃ pāṇānaṃ, evaṃ mahesakkho evaṃ mahānubhāvo.</paragraph>
<paragraph line="18">‘‘Evamevaṃ kho, bhikkhave, yadā tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā, so dhammaṃ deseti – ‘iti sakkāyo, iti sakkāyasamudayo, iti sakkāyanirodho <note>sakkāyassa atthaṅgamo (aṭṭha., saṃ. ni. 3.78) ‘‘sakkāyanirodhagāminī’’ti pacchimapadaṃ pana passitabbaṃ</note>, iti sakkāyanirodhagāminī paṭipadā’ti. Yepi te, bhikkhave, devā dīghāyukā vaṇṇavanto sukhabahulā uccesu vimānesu ciraṭṭhitikā, tepi tathāgatassa dhammadesanaṃ sutvā yebhuyyena bhayaṃ saṃvegaṃ santāsaṃ āpajjanti – ‘aniccā vata kira, bho, mayaṃ samānā niccamhāti amaññimha; addhuvā vata kira, bho, mayaṃ samānā dhuvamhāti amaññimha; asassatā vata kira, bho, mayaṃ samānā sassatamhāti amaññimha. Mayaṃ kira, bho, aniccā addhuvā asassatā sakkāyapariyāpannā’ti. Evaṃ mahiddhiko kho, bhikkhave, tathāgato sadevakassa lokassa, evaṃ mahesakkho evaṃ mahānubhāvo’’ti.</paragraph>
<gatha1 line="19">‘‘Yadā <pageBreak edition="V" number="1.0040" /><pageBreak edition="P" number="2.0034" /> buddho abhiññāya, dhammacakkaṃ pavattayī;</gatha1>
<gathalast line="20">Sadevakassa lokassa, satthā appaṭipuggalo.</gathalast>
<gatha1 line="21">‘‘Sakkāyañca <pageBreak edition="T" number="2.0044" /><pageBreak edition="M" number="1.0343" /> nirodhañca, sakkāyassa ca sambhavaṃ;</gatha1>
<gathalast line="22">Ariyañcaṭṭhaṅgikaṃ maggaṃ, dukkhūpasamagāminaṃ.</gathalast>
<gatha1 line="23">‘‘Yepi dīghāyukā devā, vaṇṇavanto yasassino;</gatha1>
<gathalast line="24">Bhītā santāsamāpāduṃ, sīhassevi’taremigā.</gathalast>
<gatha1 line="25">‘‘Avītivattā sakkāyaṃ, aniccā kira bho mayaṃ;</gatha1>
<gathalast line="26">Sutvā arahato vākyaṃ, vippamuttassa tādino’’ti <note>saṃ. ni. 3.78</note>. tatiyaṃ;</gathalast>
<subhead line="27">4. Aggappasādasuttaṃ</subhead>
<paragraph line="28" number="34"> ‘‘Cattārome, bhikkhave, aggappasādā. Katame cattāro? Yāvatā, bhikkhave, sattā apadā vā <alternatives line="44" extra=" a. ni. 5.32; itivu. 90" separator="false"><alternative source-abbr="vri" source="vipassana research institut">dvipadā</alternative><alternative source-abbr="sī." source="sri lanka">dipadā</alternative><alternative source-abbr="pī." source="pali text society">dipadā</alternative></alternatives>  vā catuppadā vā bahuppadā vā rūpino vā arūpino vā saññino vā asaññino vā nevasaññināsaññino vā, tathāgato tesaṃ aggamakkhāyati arahaṃ sammāsambuddho. Ye, bhikkhave, buddhe pasannā, agge te pasannā. Agge kho pana pasannānaṃ aggo vipāko hoti.</paragraph>
<paragraph line="29">‘‘Yāvatā, bhikkhave, dhammā saṅkhatā, ariyo aṭṭhaṅgiko maggo tesaṃ aggamakkhāyati. Ye, bhikkhave, ariye aṭṭhaṅgike magge pasannā, agge te pasannā. Agge kho pana pasannānaṃ aggo vipāko hoti.</paragraph>
<paragraph line="30">‘‘Yāvatā, bhikkhave, dhammā saṅkhatā vā asaṅkhatā vā, virāgo tesaṃ aggamakkhāyati, yadidaṃ madanimmadano pipāsavinayo ālayasamugghāto vaṭṭupacchedo taṇhākkhayo virāgo nirodho nibbānaṃ. Ye, bhikkhave, virāge dhamme pasannā, agge te pasannā. Agge kho pana pasannānaṃ aggo vipāko hoti.</paragraph>
<paragraph line="31">‘‘Yāvatā <pageBreak edition="V" number="1.0041" /><pageBreak edition="T" number="2.0045" />, bhikkhave, saṅghā vā gaṇā vā, tathāgatasāvakasaṅgho tesaṃ aggamakkhāyati, yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa. Ye <pageBreak edition="P" number="2.0035" />, bhikkhave, saṅghe pasannā <pageBreak edition="M" number="1.0344" />, agge te pasannā. Agge kho pana pasannānaṃ aggo vipāko hoti. Ime kho, bhikkhave, cattāro aggappasādā’’ti.</paragraph>
<gatha1 line="32">‘‘Aggato ve pasannānaṃ, aggaṃ dhammaṃ vijānataṃ;</gatha1>
<gathalast line="33">Agge buddhe pasannānaṃ, dakkhiṇeyye anuttare.</gathalast>
<gatha1 line="34">‘‘Agge dhamme pasannānaṃ, virāgūpasame sukhe;</gatha1>
<gathalast line="35">Agge saṅghe pasannānaṃ, puññakkhette anuttare.</gathalast>
<gatha1 line="36">‘‘Aggasmiṃ dānaṃ dadataṃ, aggaṃ puññaṃ pavaḍḍhati;</gatha1>
<gathalast line="37">Aggaṃ āyu ca vaṇṇo ca, yaso kitti sukhaṃ balaṃ.</gathalast>
<gatha1 line="38">‘‘Aggassa dātā medhāvī, aggadhammasamāhito;</gatha1>
<gathalast line="39">Devabhūto manusso vā, aggappatto pamodatī’’ti <note>itivu. 90</note>. catutthaṃ;</gathalast>
<subhead line="40">5. Vassakārasuttaṃ</subhead>
<paragraph line="41" number="35"> Ekaṃ samayaṃ bhagavā rājagahe viharati veḷuvane kalandakanivāpe. Atha kho vassakāro brāhmaṇo magadhamahāmatto yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vassakāro brāhmaṇo magadhamahāmatto bhagavantaṃ etadavoca –</paragraph>
<paragraph line="42">‘‘Catūhi kho mayaṃ, bho gotama, dhammehi samannāgataṃ mahāpaññaṃ mahāpurisaṃ paññāpema <pageBreak edition="T" number="2.0046" />. Katamehi catūhi? Idha, bho gotama, bahussuto hoti tassa tasseva sutajātassa tassa tasseva kho pana bhāsitassa atthaṃ jānāti – ‘ayaṃ imassa bhāsitassa attho, ayaṃ imassa bhāsitassa <pageBreak edition="V" number="1.0042" /> attho’ti. Satimā kho pana hoti cirakatampi cirabhāsitampi saritā anussaritā yāni kho pana tāni gahaṭṭhakāni kiṃkaraṇīyāni, tattha dakkho hoti analaso, tatrupāyāya vīmaṃsāya samannāgato alaṃ kātuṃ alaṃ saṃvidhātuṃ. Imehi kho mayaṃ, bho gotama, catūhi dhammehi samannāgataṃ mahāpaññaṃ mahāpurisaṃ paññāpema. <alternatives line="55" extra="null" separator="true"><alternative source-abbr="vri" source="vipassana research institut">Sace me</alternative><alternative source-abbr="sī." source="sri lanka">sace pana me</alternative><alternative source-abbr="ka." source="cambodian">sace pana me</alternative><alternative source-abbr="pī." source="pali text society">sace me pana</alternative></alternatives> , bho gotama, anumoditabbaṃ anumodatu me bhavaṃ gotamo; sace <pageBreak edition="M" number="1.0345" /> pana me, bho gotama, paṭikkositabbaṃ paṭikkosatu me bhavaṃ gotamo’’ti.</paragraph>
<paragraph line="43">‘‘Neva kho tyāhaṃ, brāhmaṇa, anumodāmi na paṭikkosāmi <pageBreak edition="P" number="2.0036" />. Catūhi kho ahaṃ, brāhmaṇa, dhammehi samannāgataṃ mahāpaññaṃ mahāpurisaṃ paññāpemi. Katamehi catūhi? Idha, brāhmaṇa, bahujanahitāya paṭipanno hoti bahujanasukhāya; bahussa janatā ariye ñāye patiṭṭhāpitā, yadidaṃ kalyāṇadhammatā kusaladhammatā. So yaṃ vitakkaṃ ākaṅkhati vitakketuṃ taṃ vitakkaṃ vitakketi, yaṃ vitakkaṃ nākaṅkhati vitakketuṃ na taṃ vitakkaṃ vitakketi; yaṃ saṅkappaṃ ākaṅkhati saṅkappetuṃ taṃ saṅkappaṃ saṅkappeti, yaṃ saṅkappaṃ nākaṅkhati saṅkappetuṃ na taṃ saṅkappaṃ saṅkappeti. Iti cetovasippatto hoti vitakkapathe. Catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme <pageBreak edition="T" number="2.0047" /> sayaṃ abhiññā sacchikatvā upasampajja viharati. Neva kho tyāhaṃ, brāhmaṇa, anumodāmi na pana paṭikkosāmi. Imehi kho ahaṃ, brāhmaṇa, catūhi dhammehi samannāgataṃ mahāpaññaṃ mahāpurisaṃ paññāpemī’’ti.</paragraph>
<paragraph line="44">‘‘Acchariyaṃ, bho gotama, abbhutaṃ, bho gotama! Yāva subhāsitaṃ cidaṃ bhotā gotamena. Imehi ca mayaṃ, bho gotama, catūhi dhammehi samannāgataṃ bhavantaṃ gotamaṃ dhārema; bhavañhi gotamo bahujanahitāya paṭipanno bahujanasukhāya; bahu te <note>bahussa (syā. kaṃ. ka.)</note> janatā ariye ñāye patiṭṭhāpitā, yadidaṃ kalyāṇadhammatā kusaladhammatā. Bhavañhi gotamo yaṃ vitakkaṃ ākaṅkhati vitakketuṃ taṃ vitakkaṃ vitakketi, yaṃ vitakkaṃ nākaṅkhati vitakketuṃ na taṃ vitakkaṃ vitakketi, yaṃ saṅkappaṃ ākaṅkhati saṅkappetuṃ taṃ saṅkappaṃ saṅkappeti, yaṃ saṅkappaṃ nākaṅkhati saṅkappetuṃ na taṃ saṅkappaṃ saṅkappeti. Bhavañhi gotamo cetovasippatto vitakkapathe. Bhavañhi gotamo catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī akicchalābhī akasiralābhī <pageBreak edition="V" number="1.0043" />. Bhavañhi gotamo āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī’’ti.</paragraph>
<paragraph line="45">‘‘Addhā <pageBreak edition="M" number="1.0346" /><pageBreak edition="P" number="2.0037" /> kho tyāhaṃ, brāhmaṇa, āsajja upanīya vācā bhāsitā. Api ca, tyāhaṃ byākarissāmi – ‘ahañhi, brāhmaṇa, bahujanahitāya paṭipanno bahujanasukhāya; bahu me <note>bahussa (syā. kaṃ. ka.)</note> janatā ariye ñāye patiṭṭhāpitā, yadidaṃ kalyāṇadhammatā kusaladhammatā. Ahañhi, brāhmaṇa, yaṃ vitakkaṃ ākaṅkhāmi vitakketuṃ taṃ vitakkaṃ vitakkemi, yaṃ vitakkaṃ nākaṅkhāmi vitakketuṃ na taṃ vitakkaṃ vitakkemi <pageBreak edition="T" number="2.0048" />, yaṃ saṅkappaṃ ākaṅkhāmi saṅkappetuṃ taṃ saṅkappaṃ saṅkappemi, yaṃ saṅkappaṃ nākaṅkhāmi saṅkappetuṃ na taṃ saṅkappaṃ saṅkappemi. Ahañhi, brāhmaṇa, cetovasippatto vitakkapathe. Ahañhi, brāhmaṇa, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī akicchalābhī akasiralābhī. Ahañhi, brāhmaṇa, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharāmī’’’ti.</paragraph>
<gatha1 line="46">‘‘Yo vedi sabbasattānaṃ, maccupāsappamocanaṃ;</gatha1>
<gatha2 line="47">Hitaṃ devamanussānaṃ, ñāyaṃ dhammaṃ pakāsayi;</gatha2>
<gathalast line="48">Yaṃ ve disvā ca sutvā ca, pasīdanti bahū janā <note>pasīdati bahujjano (sī. syā. kaṃ. pī.)</note>.</gathalast>
<gatha1 line="49">‘‘Maggāmaggassa kusalo, katakicco anāsavo;</gatha1>
<gathalast line="50">Buddho <alternatives line="85" extra="null" separator="false"><alternative source-abbr="vri" source="vipassana research institut">antimasārīro</alternative><alternative source-abbr="ka." source="cambodian">antimadhārito</alternative></alternatives> , ‘‘(mahāpañño) <note>( ) syā. potthake natthi</note> mahāpurisoti vuccatī’’ti. pañcamaṃ;</gathalast>
<subhead line="51">6. Doṇasuttaṃ</subhead>
<paragraph line="52" number="36"> Ekaṃ samayaṃ bhagavā antarā ca ukkaṭṭhaṃ antarā ca setabyaṃ addhānamaggappaṭipanno hoti. Doṇopi sudaṃ brāhmaṇo antarā ca ukkaṭṭhaṃ antarā ca setabyaṃ addhānamaggappaṭipanno hoti. Addasā kho doṇo brāhmaṇo bhagavato pādesu cakkāni sahassārāni sanemikāni sanābhikāni sabbākāraparipūrāni; disvānassa etadahosi – ‘‘acchariyaṃ vata, bho, abbhutaṃ vata, bho! Na vatimāni manussabhūtassa padāni bhavissantī’’ti!! Atha <pageBreak edition="P" number="2.0038" /> kho bhagavā maggā okkamma aññatarasmiṃ rukkhamūle nisīdi <pageBreak edition="T" number="2.0049" /><pageBreak edition="M" number="1.0347" /> pallaṅkaṃ <pageBreak edition="V" number="1.0044" /> ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Atha kho doṇo brāhmaṇo bhagavato padāni anugacchanto addasa bhagavantaṃ aññatarasmiṃ rukkhamūle nisinnaṃ pāsādikaṃ pasādanīyaṃ santindriyaṃ santamānasaṃ uttamadamathasamathamanuppattaṃ dantaṃ guttaṃ <alternatives line="96" extra="null" separator="false"><alternative source-abbr="vri" source="vipassana research institut">saṃyatindriyaṃ</alternative><alternative source-abbr="mahāva. 257" source="mahāva. 257">yatindriyaṃ</alternative></alternatives>  nāgaṃ. Disvāna yena bhagavā tenupasaṅkami; upasaṅkamitvā bhagavantaṃ etadavoca –</paragraph>
<paragraph line="53">‘‘Devo no bhavaṃ bhavissatī’’ti? ‘‘Na kho ahaṃ, brāhmaṇa, devo bhavissāmī’’ti. ‘‘Gandhabbo no bhavaṃ bhavissatī’’ti? ‘‘Na kho ahaṃ, brāhmaṇa, gandhabbo bhavissāmī’’ti. ‘‘Yakkho no bhavaṃ bhavissatī’’ti? ‘‘Na kho ahaṃ, brāhmaṇa, yakkho bhavissāmī’’ti. ‘‘Manusso no bhavaṃ bhavissatī’’ti? ‘‘Na kho ahaṃ, brāhmaṇa, manusso bhavissāmī’’ti.</paragraph>
<paragraph line="54">‘‘‘Devo no bhavaṃ bhavissatī’ti, iti puṭṭho samāno – ‘na kho ahaṃ, brāhmaṇa, devo bhavissāmī’ti vadesi. ‘Gandhabbo no bhavaṃ bhavissatī’ti, iti puṭṭho samāno – ‘na kho ahaṃ, brāhmaṇa, gandhabbo bhavissāmī’ti vadesi. ‘Yakkho no bhavaṃ bhavissatī’ti, iti puṭṭho samāno – ‘na kho ahaṃ, brāhmaṇa, yakkho bhavissāmī’ti vadesi. ‘Manusso no bhavaṃ bhavissatī’ti, iti puṭṭho samāno – ‘na kho ahaṃ, brāhmaṇa, manusso bhavissāmī’ti vadesi. Atha ko carahi bhavaṃ bhavissatī’’ti?</paragraph>
<paragraph line="55">‘‘Yesaṃ kho ahaṃ, brāhmaṇa, āsavānaṃ appahīnattā devo bhaveyyaṃ, te me āsavā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Yesaṃ kho ahaṃ, brāhmaṇa, āsavānaṃ <pageBreak edition="T" number="2.0050" /> appahīnattā gandhabbo bhaveyyaṃ… yakkho bhaveyyaṃ… manusso bhaveyyaṃ, te me āsavā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Seyyathāpi, brāhmaṇa, uppalaṃ vā padumaṃ vā puṇḍarīkaṃ vā udake jātaṃ udake saṃvaḍḍhaṃ udakā accuggamma tiṭṭhati anupalittaṃ <pageBreak edition="P" number="2.0039" /> udakena; evamevaṃ kho ahaṃ, brāhmaṇa, loke jāto loke saṃvaḍḍho lokaṃ abhibhuyya viharāmi anupalitto lokena. Buddhoti maṃ, brāhmaṇa, dhārehī’’ti.</paragraph>
<gatha1 line="56">‘‘Yena <pageBreak edition="M" number="1.0348" /> devūpapatyassa, gandhabbo vā vihaṅgamo;</gatha1>
<gatha2 line="57">Yakkhattaṃ yena gaccheyyaṃ, manussattañca abbaje;</gatha2>
<gathalast line="58">Te mayhaṃ, āsavā khīṇā, viddhastā vinaḷīkatā.</gathalast>
<gatha1 line="59">‘‘Puṇḍarīkaṃ <pageBreak edition="V" number="1.0045" /> yathā vaggu, toyena <alternatives line="104" extra="null" separator="false"><alternative source-abbr="vri" source="vipassana research institut">nupalippati</alternative><alternative source-abbr="ka." source="cambodian">nupalimpati</alternative></alternatives> ;</gatha1>
<gathalast line="60"><alternatives line="112" extra="null" separator="false"><alternative source-abbr="vri" source="vipassana research institut">Nupalippāmi</alternative><alternative source-abbr="ka." source="cambodian">nupalimpāmi</alternative></alternatives>  lokena, tasmā buddhosmi brāhmaṇā’’ti. chaṭṭhaṃ;</gathalast>
<subhead line="61">7. Aparihāniyasuttaṃ</subhead>
<paragraph line="62" number="37"> ‘‘Catūhi, bhikkhave, dhammehi samannāgato bhikkhu abhabbo parihānāya nibbānasseva santike. Katamehi catūhi? Idha, bhikkhave, bhikkhu sīlasampanno hoti, indriyesu guttadvāro hoti, bhojane mattaññū hoti, jāgariyaṃ anuyutto hoti.</paragraph>
<paragraph line="63">‘‘Kathañca, bhikkhave, bhikkhu sīlasampanno hoti? Idha, bhikkhave, bhikkhu sīlavā hoti pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Evaṃ kho, bhikkhave, bhikkhu sīlasampanno hoti.</paragraph>
<paragraph line="64">‘‘Kathañca, bhikkhave, bhikkhu indriyesu guttadvāro hoti <pageBreak edition="T" number="2.0051" />? Idha, bhikkhave, bhikkhu cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati; rakkhati cakkhundriyaṃ; cakkhundriye saṃvaraṃ āpajjati. Sotena saddaṃ sutvā… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā <pageBreak edition="P" number="2.0040" /> anvāssaveyyuṃ, tassa saṃvarāya paṭipajjati; rakkhati manindriyaṃ; manindriye saṃvaraṃ āpajjati. Evaṃ kho, bhikkhave, bhikkhu indriyesu guttadvāro hoti.</paragraph>
<paragraph line="65">‘‘Kathañca <pageBreak edition="M" number="1.0349" />, bhikkhave, bhikkhu bhojane mattaññū hoti? Idha, bhikkhave, bhikkhu paṭisaṅkhā yoniso āhāraṃ āhāreti – ‘neva davāya na madāya na maṇḍanāya na vibhūsanāya; yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya. Iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati, anavajjatā ca phāsuvihāro cā’ti. Evaṃ kho, bhikkhave, bhikkhu bhojane mattaññū hoti.</paragraph>
<paragraph line="66">‘‘Kathañca <pageBreak edition="V" number="1.0046" />, bhikkhave, bhikkhu jāgariyaṃ anuyutto hoti? Idha, bhikkhave, bhikkhu divasaṃ caṅkamena nisajjāya āvaraṇīyehi dhammehi cittaṃ parisodheti; rattiyā paṭhamaṃ yāmaṃ caṅkamena nisajjāya āvaraṇīyehi dhammehi cittaṃ parisodheti; rattiyā majjhimaṃ yāmaṃ dakkhiṇena passena sīhaseyyaṃ kappeti <pageBreak edition="T" number="2.0052" />, pāde pādaṃ accādhāya, sato sampajāno uṭṭhānasaññaṃ manasi karitvā; rattiyā pacchimaṃ yāmaṃ paccuṭṭhāya caṅkamena nisajjāya āvaraṇīyehi dhammehi cittaṃ parisodheti. Evaṃ kho, bhikkhave, bhikkhu jāgariyaṃ anuyutto hoti. Imehi kho, bhikkhave, catūhi dhammehi samannāgato bhikkhu abhabbo parihānāya, nibbānasseva santiketi.</paragraph>
<gatha1 line="67">‘‘Sīle patiṭṭhito bhikkhu, indriyesu ca saṃvuto;</gatha1>
<gathalast line="68">Bhojanamhi ca mattaññū, jāgariyaṃ anuyuñjati.</gathalast>
<gatha1 line="69">‘‘Evaṃ vihārī ātāpī, ahorattamatandito;</gatha1>
<gathalast line="70">Bhāvayaṃ kusalaṃ dhammaṃ, yogakkhemassa pattiyā.</gathalast>
<gatha1 line="71">‘‘Appamādarato bhikkhu, pamāde bhayadassi vā <note>bhayadassāvī (ka.) dha. pa. 32 dhammapadepi</note>;</gatha1>
<gathalast line="72">Abhabbo parihānāya, nibbānasseva santike’’ti. sattamaṃ;</gathalast>
<subhead line="73">8. Patilīnasuttaṃ</subhead>
<paragraph line="74" number="38"> ‘‘<alternatives line="127" extra="null" separator="false"><alternative source-abbr="vri" source="vipassana research institut">Panuṇṇapaccekasacco</alternative><alternative source-abbr="?" source="unknown">paṇunnapaccekasacco</alternative></alternatives> <pageBreak edition="P" number="2.0041" />, bhikkhave, bhikkhu ‘samavayasaṭṭhesano passaddhakāyasaṅkhāro patilīno’ti vuccati. Kathañca, bhikkhave, bhikkhu panuṇṇapaccekasacco hoti? Idha, bhikkhave, bhikkhuno yāni tāni puthusamaṇabrāhmaṇānaṃ <pageBreak edition="M" number="1.0350" /> puthupaccekasaccāni, seyyathidaṃ – sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na <pageBreak edition="T" number="2.0053" /> na hoti tathāgato paraṃ maraṇāti vā; sabbāni tāni nuṇṇāni honti panuṇṇāni cattāni vantāni muttāni pahīnāni paṭinissaṭṭhāni. Evaṃ kho, bhikkhave, bhikkhu panuṇṇapaccekasacco hoti.</paragraph>
<paragraph line="75">‘‘Kathañca <pageBreak edition="V" number="1.0047" />, bhikkhave, bhikkhu samavayasaṭṭhesano hoti? Idha, bhikkhave, bhikkhuno kāmesanā pahīnā hoti, bhavesanā pahīnā hoti, brahmacariyesanā paṭippassaddhā. Evaṃ kho, bhikkhave, bhikkhu samavayasaṭṭhesano hoti.</paragraph>
<paragraph line="76">‘‘Kathañca, bhikkhave, bhikkhu passaddhakāyasaṅkhāro hoti? Idha, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Evaṃ kho, bhikkhave, bhikkhu passaddhakāyasaṅkhāro hoti.</paragraph>
<paragraph line="77">‘‘Kathañca, bhikkhave, bhikkhu patilīno hoti? Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Evaṃ kho, bhikkhave, bhikkhu patilīno hoti. Panuṇṇapaccekasacco, bhikkhave, bhikkhu ‘samavayasaṭṭhesano passaddhakāyasaṅkhāro patilīno’ti vuccatī’’ti.</paragraph>
<gatha1 line="78"><note>itivu. 55 itivuttakepi</note> ‘‘Kāmesanā <pageBreak edition="P" number="2.0042" /> bhavesanā, brahmacariyesanā saha;</gatha1>
<gathalast line="79">Iti saccaparāmāso, diṭṭhiṭṭhānā samussayā.</gathalast>
<gatha1 line="80"><note>itivu. 55 itivuttakepi</note> ‘‘Sabbarāgavirattassa, taṇhakkhayavimuttino;</gatha1>
<gathalast line="81">Esanā paṭinissaṭṭhā, diṭṭhiṭṭhānā samūhatā.</gathalast>
<gatha1 line="82">‘‘Sa ve santo sato bhikkhu, passaddho aparājito;</gatha1>
<gathalast line="83">Mānābhisamayā buddho, patilīnoti vuccatī’’ti. aṭṭhamaṃ;</gathalast>
<subhead line="84">9. Ujjayasuttaṃ</subhead>
<paragraph line="85" number="39"> Atha <pageBreak edition="T" number="2.0054" /><pageBreak edition="M" number="1.0351" /> kho ujjayo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho ujjayo brāhmaṇo bhagavantaṃ etadavoca – ‘‘bhavampi no gotamo yaññaṃ vaṇṇetī’’ti <pageBreak edition="V" number="1.0048" />? ‘‘Na kho ahaṃ, brāhmaṇa, sabbaṃ yaññaṃ vaṇṇemi; na panāhaṃ, brāhmaṇa, sabbaṃ yaññaṃ na vaṇṇemi. Yathārūpe kho, brāhmaṇa, yaññe gāvo haññanti, ajeḷakā haññanti, kukkuṭasūkarā haññanti, vividhā pāṇā saṅghātaṃ āpajjanti; evarūpaṃ kho ahaṃ, brāhmaṇa, sārambhaṃ yaññaṃ na vaṇṇemi. Taṃ kissa hetu? Evarūpañhi, brāhmaṇa, sārambhaṃ yaññaṃ na upasaṅkamanti arahanto vā arahattamaggaṃ vā samāpannā.</paragraph>
<paragraph line="86">‘‘Yathārūpe ca kho, brāhmaṇa, yaññe neva gāvo haññanti, na ajeḷakā haññanti, na kukkuṭasūkarā haññanti, na vividhā pāṇā saṅghātaṃ āpajjanti; evarūpaṃ kho ahaṃ, brāhmaṇa, nirārambhaṃ yaññaṃ vaṇṇemi, yadidaṃ niccadānaṃ anukulayaññaṃ. Taṃ kissa hetu? Evarūpañhi, brāhmaṇa, nirārambhaṃ yaññaṃ upasaṅkamanti arahanto vā arahattamaggaṃ vā samāpannā’’ti.</paragraph>
<gatha1 line="87">‘‘Assamedhaṃ purisamedhaṃ, sammāpāsaṃ vājapeyyaṃ niraggaḷaṃ <pageBreak edition="P" number="2.0043" />;</gatha1>
<gathalast line="88">Mahāyaññā <alternatives line="141" extra=" saṃ. ni. 1.120" separator="false"><alternative source-abbr="vri" source="vipassana research institut">mahārambhā</alternative><alternative source-abbr="pī." source="pali text society">sammāpāsaṃ vājapeyyaṃ; niraggaḷaṃ mahārambhā</alternative></alternatives> , na te honti mahapphalā.</gathalast>
<gatha1 line="89">‘‘Ajeḷakā ca gāvo ca, vividhā yattha haññare;</gatha1>
<gathalast line="90">Na taṃ sammaggatā yaññaṃ, upayanti mahesino.</gathalast>
<gatha1 line="91">‘‘Ye <pageBreak edition="T" number="2.0055" /> ca yaññā nirārambhā, yajanti anukulaṃ sadā;</gatha1>
<gatha2 line="92">Ajeḷakā <alternatives line="149" extra="null" separator="false"><alternative source-abbr="vri" source="vipassana research institut">ca gāvo ca, vividhā nettha haññare</alternative><alternative source-abbr="syā." source="thai">nājeḷakā ca gāvo ca, vividhā yattha haññare</alternative><alternative source-abbr="kaṃ." source="kaṃ.">nājeḷakā ca gāvo ca, vividhā yattha haññare</alternative></alternatives> ;</gatha2>
<gathalast line="93">Tañca sammaggatā yaññaṃ, upayanti mahesino.</gathalast>
<gatha1 line="94">‘‘<alternatives line="157" extra="null" separator="false"><alternative source-abbr="vri" source="vipassana research institut">Etaṃ</alternative><alternative source-abbr="syā." source="thai">evaṃ</alternative><alternative source-abbr="kaṃ." source="kaṃ.">evaṃ</alternative></alternatives> <pageBreak edition="M" number="1.0352" /> yajetha medhāvī, eso yañño mahapphalo;</gatha1>
<gatha2 line="95"><alternatives line="165" extra="null" separator="false"><alternative source-abbr="vri" source="vipassana research institut">Etaṃ</alternative><alternative source-abbr="syā." source="thai">evaṃ</alternative><alternative source-abbr="kaṃ." source="kaṃ.">evaṃ</alternative><alternative source-abbr="ka." source="cambodian">evaṃ</alternative></alternatives>  hi yajamānassa, seyyo hoti na pāpiyo;</gatha2>
<gathalast line="96">Yañño ca vipulo hoti, pasīdanti ca devatā’’ti. navamaṃ;</gathalast>
<subhead line="97">10. Udāyīsuttaṃ</subhead>
<paragraph line="98" number="40"> Atha kho <alternatives line="173" extra="null" separator="false"><alternative source-abbr="vri" source="vipassana research institut">udāyī</alternative><alternative source-abbr="sabbattha" source="sabbattha">udāyi</alternative></alternatives>  brāhmaṇo yena bhagavā tenupasaṅkami; upasaṅkamitvā bhagavatā <pageBreak edition="V" number="1.0049" /> …pe… ekamantaṃ nisinno kho udāyī brāhmaṇo bhagavantaṃ etadavoca – ‘‘bhavampi no gotamo yaññaṃ vaṇṇetī’’ti? ‘‘Na kho ahaṃ, brāhmaṇa, sabbaṃ yaññaṃ vaṇṇemi; na panāhaṃ, brāhmaṇa, sabbaṃ yaññaṃ na vaṇṇemi. Yathārūpe kho, brāhmaṇa, yaññe gāvo haññanti, ajeḷakā haññanti, kukkuṭasūkarā haññanti, vividhā pāṇā saṅghātaṃ āpajjanti; evarūpaṃ kho ahaṃ, brāhmaṇa, sārambhaṃ yaññaṃ na vaṇṇemi. Taṃ kissa hetu? Evarūpañhi, brāhmaṇa, sārambhaṃ yaññaṃ na upasaṅkamanti arahanto vā arahattamaggaṃ vā samāpannā.</paragraph>
<paragraph line="99">‘‘Yathārūpe ca kho, brāhmaṇa, yaññe neva gāvo haññanti, na ajeḷakā haññanti, na kukkuṭasūkarā haññanti, na vividhā pāṇā saṅghātaṃ āpajjanti; evarūpaṃ kho ahaṃ, brāhmaṇa, nirārambhaṃ yaññaṃ vaṇṇemi <pageBreak edition="T" number="2.0056" />, yadidaṃ niccadānaṃ anukulayaññaṃ. Taṃ kissa hetu? Evarūpañhi, brāhmaṇa, nirārambhaṃ yaññaṃ upasaṅkamanti arahanto vā arahattamaggaṃ vā samāpannā’’ti.</paragraph>
<gatha1 line="100">‘‘Abhisaṅkhataṃ nirārambhaṃ, yaññaṃ kālena kappiyaṃ;</gatha1>
<gathalast line="101">Tādisaṃ <pageBreak edition="P" number="2.0044" /> upasaṃyanti, saññatā brahmacārayo.</gathalast>
<gatha1 line="102">‘‘<alternatives line="181" extra="null" separator="true"><alternative source-abbr="vri" source="vipassana research institut">Vivaṭacchadā</alternative><alternative source-abbr="sī." source="sri lanka">vivattacchadā</alternative><alternative source-abbr="pī." source="pali text society">vivattacchadā</alternative><alternative source-abbr="ka." source="cambodian">vivaṭṭacchadā</alternative></alternatives>  ye loke, vītivattā kulaṃ gatiṃ;</gatha1>
<gathalast line="103">Yaññametaṃ pasaṃsanti, buddhā <alternatives line="190" extra="null" separator="false"><alternative source-abbr="vri" source="vipassana research institut">yaññassa</alternative><alternative source-abbr="syā." source="thai">puññassa</alternative><alternative source-abbr="kaṃ." source="kaṃ.">puññassa</alternative><alternative source-abbr="pī." source="pali text society">puññassa</alternative></alternatives>  kovidā.</gathalast>
<gatha1 line="104">‘‘Yaññe vā yadi vā saddhe, <alternatives line="198" extra="null" separator="true"><alternative source-abbr="vri" source="vipassana research institut">habyaṃ</alternative><alternative source-abbr="sī." source="sri lanka">havyaṃ</alternative><alternative source-abbr="pī." source="pali text society">havyaṃ</alternative><alternative source-abbr="syā." source="thai">huññaṃ</alternative><alternative source-abbr="kaṃ." source="kaṃ.">huññaṃ</alternative></alternatives>  katvā yathārahaṃ;</gatha1>
<gathalast line="105"><alternatives line="207" extra="null" separator="false"><alternative source-abbr="vri" source="vipassana research institut">Pasannacitto yajati</alternative><alternative source-abbr="ka." source="cambodian">pasannacittā yajanti</alternative></alternatives> , sukhette brahmacārisu.</gathalast>
<gatha1 line="106">‘‘Suhutaṃ <pageBreak edition="M" number="1.0353" /> suyiṭṭhaṃ <alternatives line="215" extra="null" separator="false"><alternative source-abbr="vri" source="vipassana research institut">suppattaṃ</alternative><alternative source-abbr="syā." source="thai">sampattaṃ</alternative><alternative source-abbr="kaṃ." source="kaṃ.">sampattaṃ</alternative><alternative source-abbr="ka." source="cambodian">sampattaṃ</alternative></alternatives> , dakkhiṇeyyesu yaṃ kataṃ;</gatha1>
<gathalast line="107">Yañño ca vipulo hoti, pasīdanti ca devatā.</gathalast>
<gatha1 line="108">‘‘<alternatives line="223" extra=" a. ni. 6.37" separator="false"><alternative source-abbr="vri" source="vipassana research institut">Evaṃ</alternative><alternative source-abbr="ka." source="cambodian">etaṃ</alternative></alternatives>  yajitvā medhāvī, saddho muttena cetasā;</gatha1>
<gathalast line="109">Abyābajjhaṃ sukhaṃ lokaṃ, paṇḍito upapajjatī’’ti. dasamaṃ;</gathalast>
<centered line="110">Cakkavaggo catuttho.</centered>
<paragraph line="111">Tassuddānaṃ –</paragraph>
<gatha1 line="112">Cakko <pageBreak edition="V" number="1.0050" /> saṅgaho sīho, pasādo vassakārena pañcamaṃ;</gatha1>
<gathalast line="113">Doṇo aparihāniyo patilīno, ujjayo udāyinā te dasāti.</gathalast>
</body>
</document>