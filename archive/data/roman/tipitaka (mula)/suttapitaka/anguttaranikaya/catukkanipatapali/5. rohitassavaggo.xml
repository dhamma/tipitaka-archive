<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sabbattha" source-abbr="sabbattha"/>
    </versions>
    <normativeSource>http://tipitaka.org/romn/cscd/s0402m3.mul4.xml</normativeSource>
    <source>roman/tipitaka (mula)/suttapitaka/anguttaranikaya/catukkanipatapali/5. rohitassavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/catukkanipatapali</directory>
    <basename>5. rohitassavaggo</basename>
    <titlePath>5. Rohitassavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">5. Rohitassavaggo</chapter>
    <subhead line="2">1. Samādhibhāvanāsuttaṃ</subhead>
    <paragraph line="3" number="41"> ‘‘Catasso <pageBreak edition="Thai" number="2.0057" /><pageBreak edition="Vipassana Research Institut" number="1.0051" /> imā, bhikkhave, samādhibhāvanā. Katamā catasso? Atthi, bhikkhave, samādhibhāvanā bhāvitā bahulīkatā diṭṭhadhammasukhavihārāya saṃvattati; atthi, bhikkhave, samādhibhāvanā bhāvitā bahulīkatā ñāṇadassanappaṭilābhāya saṃvattati; atthi, bhikkhave, samādhibhāvanā bhāvitā bahulīkatā satisampajaññāya saṃvattati; atthi, bhikkhave, samādhibhāvanā bhāvitā bahulīkatā āsavānaṃ khayāya saṃvattati.</paragraph>
    <paragraph line="4">‘‘Katamā <pageBreak edition="Pali Text Society" number="2.0045" /> ca, bhikkhave, samādhibhāvanā bhāvitā bahulīkatā diṭṭhadhammasukhavihārāya saṃvattati? Idha, bhikkhave, bhikkhu vivicceva kāmehi… catutthaṃ jhānaṃ upasampajja viharati. Ayaṃ, bhikkhave, samādhibhāvanā bhāvitā bahulīkatā diṭṭhadhammasukhavihārāya saṃvattati.</paragraph>
    <paragraph line="5">‘‘Katamā <pageBreak edition="Myanmar" number="1.0354" /> ca, bhikkhave, samādhibhāvanā bhāvitā bahulīkatā ñāṇadassanappaṭilābhāya saṃvattati? Idha, bhikkhave, bhikkhu ālokasaññaṃ manasi karoti, divāsaññaṃ adhiṭṭhāti – yathā divā tathā rattiṃ, yathā <pageBreak edition="Thai" number="2.0058" /> rattiṃ tathā divā. Iti vivaṭena cetasā apariyonaddhena sappabhāsaṃ cittaṃ bhāveti. Ayaṃ, bhikkhave, samādhibhāvanā bhāvitā bahulīkatā ñāṇadassanappaṭilābhāya saṃvattati.</paragraph>
    <paragraph line="6">‘‘Katamā ca, bhikkhave, samādhibhāvanā bhāvitā bahulīkatā satisampajaññāya saṃvattati? Idha, bhikkhave, bhikkhuno viditā vedanā uppajjanti, viditā upaṭṭhahanti, viditā abbhatthaṃ <pageBreak edition="Vipassana Research Institut" number="1.0052" /> gacchanti; viditā saññā…pe… viditā vitakkā uppajjanti, viditā upaṭṭhahanti, viditā abbhatthaṃ gacchanti. Ayaṃ, bhikkhave, samādhibhāvanā bhāvitā bahulīkatā satisampajaññāya saṃvattati.</paragraph>
    <paragraph line="7">‘‘Katamā ca, bhikkhave, samādhibhāvanā bhāvitā bahulīkatā āsavānaṃ khayāya saṃvattati? Idha, bhikkhave, bhikkhu pañcasu upādānakkhandhesu udayabbayānupassī viharati – ‘iti rūpaṃ, iti rūpassa samudayo, iti rūpassa <alternatives line="3" extra="" separator="false"><alternative source-abbr="vri" source="vipassana research institut">atthaṅgamo</alternative><alternative source-abbr="sī." source="sri lanka">atthagamo</alternative><alternative source-abbr="pī." source="pali text society">atthagamo</alternative></alternatives> ; iti vedanā, iti vedanāya samudayo, iti vedanāya atthaṅgamo; iti saññā, iti saññāya samudayo, iti saññāya atthaṅgamo; iti saṅkhārā, iti saṅkhārānaṃ samudayo, iti saṅkhārānaṃ atthaṅgamo; iti viññāṇaṃ, iti viññāṇassa samudayo, iti viññāṇassa atthaṅgamo’ti. Ayaṃ, bhikkhave, samādhibhāvanā bhāvitā bahulīkatā āsavānaṃ khayāya saṃvattati. Imā kho, bhikkhave, catasso samādhibhāvanā. Idañca pana metaṃ, bhikkhave, sandhāya bhāsitaṃ pārāyane puṇṇakapañhe –</paragraph>
    <gatha1 line="8">‘‘Saṅkhāya lokasmiṃ paroparāni,</gatha1>
    <gatha2 line="9">Yassiñjitaṃ natthi kuhiñci loke;</gatha2>
    <gatha3 line="10">Santo <pageBreak edition="Pali Text Society" number="2.0046" /> vidhūmo anīgho nirāso,</gatha3>
    <gathalast line="11">Atāri <pageBreak edition="Thai" number="2.0059" /> so jātijaranti brūmī’’ti <note>su. ni. 1054; cūḷani. puṇṇakamāṇavapucchā 73</note>. paṭhamaṃ;</gathalast>
    <subhead line="12">2. Pañhabyākaraṇasuttaṃ</subhead>
    <paragraph line="13" number="42"> ‘‘Cattārimāni <pageBreak edition="Myanmar" number="1.0355" />, bhikkhave, <alternatives line="14" extra="" separator="false"><alternative source-abbr="vri" source="vipassana research institut">pañhabyākaraṇāni</alternative><alternative source-abbr="ka." source="cambodian">pañhābyākaraṇāni</alternative></alternatives> . Katamāni cattāri? Atthi, bhikkhave, pañho ekaṃsabyākaraṇīyo; atthi, bhikkhave, pañho vibhajjabyākaraṇīyo; atthi, bhikkhave, pañho paṭipucchābyākaraṇīyo; atthi, bhikkhave, pañho ṭhapanīyo. Imāni kho, bhikkhave, cattāri pañhabyākaraṇānī’’ti.</paragraph>
    <gatha1 line="14">‘‘Ekaṃsavacanaṃ ekaṃ, vibhajjavacanāparaṃ;</gatha1>
    <gathalast line="15">Tatiyaṃ paṭipuccheyya, catutthaṃ pana ṭhāpaye.</gathalast>
    <gatha1 line="16">‘‘Yo <pageBreak edition="Vipassana Research Institut" number="1.0053" /> ca <alternatives line="22" extra="" separator="false"><alternative source-abbr="vri" source="vipassana research institut">tesaṃ</alternative><alternative source-abbr="sī." source="sri lanka">nesaṃ</alternative><alternative source-abbr="syā." source="thai">nesaṃ</alternative><alternative source-abbr="kaṃ." source="kaṃ.">nesaṃ</alternative></alternatives>  tattha tattha, jānāti anudhammataṃ;</gatha1>
    <gathalast line="17">Catupañhassa kusalo, āhu bhikkhuṃ tathāvidhaṃ.</gathalast>
    <gatha1 line="18">‘‘Durāsado duppasaho, gambhīro duppadhaṃsiyo;</gatha1>
    <gathalast line="19">Atho atthe anatthe ca, ubhayassa hoti <alternatives line="30" extra="" separator="false"><alternative source-abbr="vri" source="vipassana research institut">kovido</alternative><alternative source-abbr="syā." source="thai">ubhayatthassa kovido</alternative><alternative source-abbr="kaṃ." source="kaṃ.">ubhayatthassa kovido</alternative></alternatives> .</gathalast>
    <gatha1 line="20">‘‘Anatthaṃ parivajjeti, atthaṃ gaṇhāti paṇḍito;</gatha1>
    <gathalast line="21">Atthābhisamayā dhīro, paṇḍitoti pavuccatī’’ti. dutiyaṃ;</gathalast>
    <subhead line="22">3. Paṭhamakodhagarusuttaṃ</subhead>
    <paragraph line="23" number="43"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Kodhagaru na saddhammagaru, makkhagaru na saddhammagaru, lābhagaru na saddhammagaru, sakkāragaru na saddhammagaru. Ime kho, bhikkhave, cattāro puggalā santo saṃvijjamānā lokasmiṃ.</paragraph>
    <paragraph line="24">‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Saddhammagaru na kodhagaru, saddhammagaru na makkhagaru, saddhammagaru na lābhagaru <pageBreak edition="Thai" number="2.0060" />, saddhammagaru na sakkāragaru. Ime <pageBreak edition="Pali Text Society" number="2.0047" /> kho, bhikkhave, cattāro puggalā santo saṃvijjamānā lokasmi’’nti.</paragraph>
    <gatha1 line="25">‘‘Kodhamakkhagarū bhikkhū, lābhasakkāragāravā;</gatha1>
    <gathalast line="26">Na te dhamme virūhanti, sammāsambuddhadesite.</gathalast>
    <gatha1 line="27">‘‘Ye <pageBreak edition="Myanmar" number="1.0356" /> ca saddhammagaruno, vihaṃsu viharanti ca;</gatha1>
    <gathalast line="28">Te ve dhamme virūhanti, sammāsambuddhadesite’’ti. tatiyaṃ;</gathalast>
    <subhead line="29">4. Dutiyakodhagarusuttaṃ</subhead>
    <paragraph line="30" number="44"> ‘‘Cattārome <pageBreak edition="Vipassana Research Institut" number="1.0054" />, bhikkhave, asaddhammā. Katame cattāro? Kodhagarutā na saddhammagarutā, makkhagarutā na saddhammagarutā, lābhagarutā na saddhammagarutā, sakkāragarutā na saddhammagarutā. Ime kho, bhikkhave, cattāro asaddhammā.</paragraph>
    <paragraph line="31">‘‘Cattārome, bhikkhave, saddhammā. Katame cattāro? Saddhammagarutā na kodhagarutā, saddhammagarutā na makkhagarutā, saddhammagarutā na lābhagarutā, saddhammagarutā na sakkāragarutā. Ime kho, bhikkhave, cattāro saddhammā’’ti.</paragraph>
    <gatha1 line="32">‘‘Kodhamakkhagaru bhikkhu, lābhasakkāragāravo;</gatha1>
    <gathalast line="33">Sukhette pūtibījaṃva, saddhamme na virūhati.</gathalast>
    <gatha1 line="34">‘‘Ye ca saddhammagaruno, vihaṃsu viharanti ca;</gatha1>
    <gathalast line="35">Te ve dhamme virūhanti, <alternatives line="38" extra="" separator="false"><alternative source-abbr="vri" source="vipassana research institut">snehānvayamivosadhā’’ti</alternative><alternative source-abbr="sī." source="sri lanka">snehamanvāyamivosadhā’’ti</alternative><alternative source-abbr="syā." source="thai">snehamanvāyamivosadhā’’ti</alternative><alternative source-abbr="kaṃ." source="kaṃ.">snehamanvāyamivosadhā’’ti</alternative><alternative source-abbr="pī." source="pali text society">snehamanvāyamivosadhā’’ti</alternative></alternatives> . catutthaṃ;</gathalast>
    <subhead line="36">5. Rohitassasuttaṃ</subhead>
    <paragraph line="37" number="45"> Ekaṃ samayaṃ bhagavā <note>saṃ. ni. 1.107</note> sāvatthiyaṃ viharati jetavane anāthapiṇḍikassa ārāme. Atha kho rohitasso devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā <pageBreak edition="Thai" number="2.0061" /> tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho rohitasso devaputto bhagavantaṃ etadavoca –</paragraph>
    <paragraph line="38">‘‘Yattha nu kho, bhante, na jāyati na jīyati na mīyati na <pageBreak edition="Pali Text Society" number="2.0048" /> cavati na upapajjati, sakkā nu kho so, bhante, gamanena lokassa anto ñātuṃ vā daṭṭhuṃ vā pāpuṇituṃ vā’’ti? ‘‘Yattha kho, āvuso, na jāyati na <pageBreak edition="Myanmar" number="1.0357" /> jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’’ti.</paragraph>
    <paragraph line="39">‘‘Acchariyaṃ <pageBreak edition="Vipassana Research Institut" number="1.0055" />, bhante, abbhutaṃ, bhante! Yāva subhāsitamidaṃ, bhante, bhagavatā – ‘yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’’’ti.</paragraph>
    <paragraph line="40">‘‘Bhūtapubbāhaṃ, bhante, rohitasso nāma isi ahosiṃ bhojaputto iddhimā vehāsaṅgamo. Tassa mayhaṃ, bhante, evarūpo javo ahosi, seyyathāpi nāma <alternatives line="49" extra=" ṭīkā ca moggallānabyākaraṇaṃ ca oloketabbaṃ" separator="false"><alternative source-abbr="vri" source="vipassana research institut">daḷhadhammā</alternative><alternative source-abbr="sabbattha" source="sabbattha">daḷhadhammo, a. ni. 9.38; ma. ni. 1.161</alternative></alternatives>  dhanuggaho sikkhito katahattho katūpāsano lahukena asanena appakasirena tiriyaṃ tālacchāyaṃ atipāteyya. Tassa mayhaṃ, bhante, evarūpo padavītihāro ahosi, seyyathāpi nāma puratthimā samuddā pacchimo samuddo. Tassa mayhaṃ, bhante, evarūpena javena samannāgatassa evarūpena ca padavītihārena evarūpaṃ icchāgataṃ uppajji – ‘ahaṃ gamanena lokassa antaṃ pāpuṇissāmī’ti. So kho ahaṃ, bhante, aññatreva asitapītakhāyitasāyitā aññatra uccārapassāvakammā aññatra niddākilamathapaṭivinodanā vassasatāyuko vassasatajīvī vassasataṃ gantvā appatvāva lokassa <pageBreak edition="Thai" number="2.0062" /> antaṃ antarāyeva kālaṅkato.</paragraph>
    <paragraph line="41">‘‘Acchariyaṃ, bhante, abbhutaṃ, bhante! Yāva subhāsitamidaṃ, bhante, bhagavatā – ‘yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’’’ti.</paragraph>
    <paragraph line="42">‘‘‘Yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyya’nti vadāmi. Na cāhaṃ, āvuso, appatvāva lokassa antaṃ dukkhassa antakiriyaṃ vadāmi. Api cāhaṃ, āvuso, imasmiṃyeva byāmamatte <alternatives line="57" extra="" separator="false"><alternative source-abbr="vri" source="vipassana research institut">kaḷevare</alternative><alternative source-abbr="sī." source="sri lanka">kaḷebare</alternative><alternative source-abbr="pī." source="pali text society">kaḷebare</alternative></alternatives>  sasaññimhi samanake lokañca paññāpemi lokasamudayañca lokanirodhañca lokanirodhagāminiñca paṭipada’’nti.</paragraph>
    <gatha1 line="43">‘‘Gamanena <pageBreak edition="Myanmar" number="1.0358" /><pageBreak edition="Pali Text Society" number="2.0049" /> na pattabbo, lokassanto kudācanaṃ;</gatha1>
    <gathalast line="44">Na ca appatvā lokantaṃ, dukkhā atthi pamocanaṃ.</gathalast>
    <gatha1 line="45">‘‘Tasmā <pageBreak edition="Vipassana Research Institut" number="1.0056" /> have lokavidū sumedho,</gatha1>
    <gatha2 line="46">Lokantagū vusitabrahmacariyo;</gatha2>
    <gatha3 line="47">Lokassa antaṃ samitāvi ñatvā,</gatha3>
    <gathalast line="48"><alternatives line="65" extra="" separator="false"><alternative source-abbr="vri" source="vipassana research institut">Nāsīsatī</alternative><alternative source-abbr="sī." source="sri lanka">nāsiṃsatī</alternative></alternatives>  lokamimaṃ parañcā’’ti. pañcamaṃ;</gathalast>
    <subhead line="49">6. Dutiyarohitassasuttaṃ</subhead>
    <paragraph line="50" number="46"> Atha kho bhagavā tassā rattiyā accayena bhikkhū āmantesi – ‘‘imaṃ, bhikkhave, rattiṃ rohitasso devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhito kho <pageBreak edition="Thai" number="2.0063" />, bhikkhave, rohitasso devaputto maṃ etadavoca – ‘yattha nu kho, bhante <note>saṃ. ni. 1.107</note>, na jāyati na jīyati na mīyati na cavati na upapajjati, sakkā nu kho so, bhante, gamanena lokassa anto ñātuṃ vā daṭṭhuṃ vā pāpuṇituṃ vā’ti? Evaṃ vutte ahaṃ, bhikkhave, rohitassaṃ devaputtaṃ etadavocaṃ – ‘yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’ti. Evaṃ vutte, bhikkhave, rohitasso devaputto maṃ etadavoca – ‘acchariyaṃ, bhante, abbhutaṃ, bhante! Yāva subhāsitamidaṃ, bhante, bhagavatā – yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmi’’’.</paragraph>
    <paragraph line="51">‘‘Bhūtapubbāhaṃ, bhante, rohitasso nāma isi ahosiṃ bhojaputto iddhimā vehāsaṅgamo. Tassa mayhaṃ, bhante, evarūpo javo ahosi, seyyathāpi nāma daḷhadhammā dhanuggaho sikkhito katahattho katūpāsano lahukena asanena appakasirena tiriyaṃ tālacchāyaṃ atipāteyya <pageBreak edition="Myanmar" number="1.0359" />. Tassa mayhaṃ, bhante, evarūpo padavītihāro ahosi, seyyathāpi nāma puratthimā samuddā pacchimo samuddo. Tassa mayhaṃ, bhante, evarūpena javena samannāgatassa evarūpena ca padavītihārena evarūpaṃ icchāgataṃ uppajji – ahaṃ gamanena lokassa antaṃ pāpuṇissāmī’’ti. So kho ahaṃ, bhante, aññatreva asitapītakhāyitasāyitā <pageBreak edition="Pali Text Society" number="2.0050" /> aññatra uccārapassāvakammā <pageBreak edition="Thai" number="2.0064" /> aññatra niddākilamathapaṭivinodanā <pageBreak edition="Vipassana Research Institut" number="1.0057" /> vassasatāyuko vassasatajīvī vassasataṃ gantvā appatvāva lokassa antaṃ antarāyeva kālaṅkato.</paragraph>
    <paragraph line="52">‘‘Acchariyaṃ, bhante, abbhutaṃ, bhante! Yāva subhāsitamidaṃ, bhante, bhagavatā – ‘yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’’’ti. Evaṃ vutte ahaṃ, bhikkhave, rohitassaṃ devaputtaṃ etadavocaṃ –</paragraph>
    <paragraph line="53">‘‘‘Yattha kho, āvuso, na jāyati na jīyati na mīyati na cavati na upapajjati, nāhaṃ, taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’ti. Na cāhaṃ, āvuso, appatvāva lokassa antaṃ dukkhassantakiriyaṃ vadāmi. Api cāhaṃ, āvuso, imasmiṃyeva byāmamatte kaḷevare sasaññimhi samanake lokañca paññāpemi lokasamudayañca lokanirodhañca lokanirodhagāminiñca paṭipada’’nti.</paragraph>
    <gatha1 line="54">‘‘Gamanena na pattabbo, lokassanto kudācanaṃ;</gatha1>
    <gathalast line="55">Na ca appatvā lokantaṃ, dukkhā atthi pamocanaṃ.</gathalast>
    <gatha1 line="56">‘‘Tasmā have lokavidū sumedho,</gatha1>
    <gatha2 line="57">Lokantagū vusitabrahmacariyo;</gatha2>
    <gatha3 line="58">Lokassa antaṃ samitāvi ñatvā,</gatha3>
    <gathalast line="59">Nāsīsatī lokamimaṃ parañcā’’ti. chaṭṭhaṃ;</gathalast>
    <subhead line="60">7. Suvidūrasuttaṃ</subhead>
    <paragraph line="61" number="47"> ‘‘Cattārimāni, bhikkhave, suvidūravidūrāni. Katamāni cattāri? Nabhañca <pageBreak edition="Thai" number="2.0065" />, bhikkhave, pathavī ca; idaṃ paṭhamaṃ suvidūravidūre. Orimañca, bhikkhave, tīraṃ samuddassa pārimañca; idaṃ dutiyaṃ suvidūravidūre. Yato ca, bhikkhave, verocano abbhudeti <pageBreak edition="Myanmar" number="1.0360" /> yattha ca <alternatives line="76" extra="" separator="true"><alternative source-abbr="vri" source="vipassana research institut">atthameti</alternative><alternative source-abbr="syā." source="thai">atthaṅgameti</alternative><alternative source-abbr="ka." source="cambodian">veti</alternative></alternatives> ; idaṃ tatiyaṃ suvidūravidūre. Satañca, bhikkhave, dhammo asatañca dhammo; idaṃ catutthaṃ suvidūravidūre. Imāni kho, bhikkhave, cattāri suvidūravidūrānī’’ti.</paragraph>
    <gatha1 line="62"><note>jā. 2.21.414, 448</note> ‘‘Nabhañca <pageBreak edition="Vipassana Research Institut" number="1.0058" /><pageBreak edition="Pali Text Society" number="2.0051" /> dūre pathavī ca dūre,</gatha1>
    <gatha2 line="63">Pāraṃ samuddassa tadāhu dūre;</gatha2>
    <gatha3 line="64">Yato ca verocano abbhudeti,</gatha3>
    <gatha2 line="65">Pabhaṅkaro yattha ca atthameti;</gatha2>
    <gatha3 line="66">Tato have dūrataraṃ vadanti,</gatha3>
    <gathalast line="67">Satañca dhammaṃ asatañca dhammaṃ.</gathalast>
    <gatha1 line="68">‘‘Abyāyiko hoti sataṃ samāgamo,</gatha1>
    <gatha2 line="69"><alternatives line="88" extra="" separator="false"><alternative source-abbr="vri" source="vipassana research institut">Yāvāpi</alternative><alternative source-abbr="sī." source="sri lanka">yāvampi</alternative><alternative source-abbr="syā." source="thai">yāvampi</alternative><alternative source-abbr="kaṃ." source="kaṃ.">yāvampi</alternative><alternative source-abbr="pī." source="pali text society">yāvampi</alternative></alternatives>  tiṭṭheyya tatheva hoti;</gatha2>
    <gatha3 line="70">Khippañhi veti asataṃ samāgamo,</gatha3>
    <gathalast line="71">Tasmā sataṃ dhammo asabbhi ārakā’’ti. sattamaṃ;</gathalast>
    <subhead line="72">8. Visākhasuttaṃ</subhead>
    <paragraph line="73" number="48"> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā visākho <alternatives line="96" extra="" separator="false"><alternative source-abbr="vri" source="vipassana research institut">pañcālaputto</alternative><alternative source-abbr="sī." source="sri lanka">pañcāliputto</alternative><alternative source-abbr="syā." source="thai">pañcāliputto</alternative><alternative source-abbr="kaṃ." source="kaṃ.">pañcāliputto</alternative><alternative source-abbr="pī." source="pali text society">pañcāliputto</alternative></alternatives>  upaṭṭhānasālāyaṃ bhikkhū dhammiyā kathāya sandasseti samādapeti <pageBreak edition="Thai" number="2.0066" /> samuttejeti sampahaṃseti, poriyā vācāya vissaṭṭhāya anelagalāya atthassa viññāpaniyā pariyāpannāya anissitāya. Atha kho bhagavā sāyanhasamayaṃ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi –</paragraph>
    <paragraph line="74">‘‘Ko nu kho, bhikkhave, upaṭṭhānasālāyaṃ bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya anelagalāya atthassa viññāpaniyā pariyāpannāya anissitāyā’’ti <pageBreak edition="Myanmar" number="1.0361" />? ‘‘Āyasmā, bhante, visākho pañcālaputto upaṭṭhānasālāyaṃ bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya anelagalāya atthassa viññāpaniyā pariyāpannāya anissitāyā’’ti.</paragraph>
    <paragraph line="75">Atha kho bhagavā āyasmantaṃ visākhaṃ pañcālaputtaṃ etadavoca – ‘‘sādhu sādhu, visākha! Sādhu <pageBreak edition="Vipassana Research Institut" number="1.0059" /> kho tvaṃ, visākha, bhikkhū dhammiyā kathāya sandassesi samādapesi samuttejesi sampahaṃsesi poriyā vācāya vissaṭṭhāya anelagalāya atthassa viññāpaniyā pariyāpannāya anissitāyāti.</paragraph>
    <gatha1 line="76">‘‘Nābhāsamānaṃ jānanti, missaṃ bālehi paṇḍitaṃ;</gatha1>
    <gathalast line="77">Bhāsamānañca jānanti, desentaṃ amataṃ padaṃ.</gathalast>
    <gatha1 line="78">‘‘Bhāsaye jotaye dhammaṃ, paggaṇhe isinaṃ dhajaṃ;</gatha1>
    <gathalast line="79">Subhāsitadhajā isayo, dhammo hi isinaṃ dhajo’’ti. aṭṭhamaṃ;</gathalast>
    <subhead line="80">9. Vipallāsasuttaṃ</subhead>
    <paragraph line="81" number="49"> ‘‘Cattārome <pageBreak edition="Pali Text Society" number="2.0052" />, bhikkhave, saññāvipallāsā cittavipallāsā diṭṭhivipallāsā <pageBreak edition="Thai" number="2.0067" />. Katame cattāro? Anicce, bhikkhave, niccanti saññāvipallāso cittavipallāso diṭṭhivipallāso; dukkhe, bhikkhave, sukhanti saññāvipallāso cittavipallāso diṭṭhivipallāso; anattani, bhikkhave, attāti saññāvipallāso cittavipallāso diṭṭhivipallāso; asubhe, bhikkhave, subhanti saññāvipallāso cittavipallāso diṭṭhivipallāso. Ime kho, bhikkhave, cattāro saññāvipallāsā cittavipallāsā diṭṭhivipallāsā.</paragraph>
    <paragraph line="82">‘‘Cattārome, bhikkhave, nasaññāvipallāsā nacittavipallāsā nadiṭṭhivipallāsā. Katame cattāro? Anicce, bhikkhave, aniccanti nasaññāvipallāso nacittavipallāso nadiṭṭhivipallāso; dukkhe, bhikkhave, dukkhanti nasaññāvipallāso nacittavipallāso nadiṭṭhivipallāso; anattani, bhikkhave, anattāti nasaññāvipallāso nacittavipallāso nadiṭṭhivipallāso; asubhe, bhikkhave, asubhanti nasaññāvipallāso nacittavipallāso nadiṭṭhivipallāso <pageBreak edition="Myanmar" number="1.0362" />. Ime kho, bhikkhave, cattāro nasaññāvipallāsā nacittavipallāsā nadiṭṭhivipallāsā’’ti.</paragraph>
    <gatha1 line="83">‘‘Anicce <pageBreak edition="Vipassana Research Institut" number="1.0060" /> niccasaññino, dukkhe ca sukhasaññino;</gatha1>
    <gatha2 line="84">Anattani ca attāti, asubhe subhasaññino;</gatha2>
    <gathalast line="85">Micchādiṭṭhihatā sattā, khittacittā visaññino.</gathalast>
    <gatha1 line="86">‘‘Te yogayuttā mārassa, ayogakkhemino janā;</gatha1>
    <gathalast line="87">Sattā gacchanti saṃsāraṃ, jātimaraṇagāmino.</gathalast>
    <gatha1 line="88">‘‘Yadā ca buddhā lokasmiṃ, uppajjanti pabhaṅkarā;</gatha1>
    <gathalast line="89">Te <pageBreak edition="Thai" number="2.0068" /> <alternatives line="104" extra="" separator="false"><alternative source-abbr="vri" source="vipassana research institut">imaṃ dhammaṃ</alternative><alternative source-abbr="sī." source="sri lanka">temaṃ dhammaṃ</alternative><alternative source-abbr="syā." source="thai">temaṃ dhammaṃ</alternative><alternative source-abbr="kaṃ." source="kaṃ.">temaṃ dhammaṃ</alternative></alternatives>  pakāsenti, dukkhūpasamagāminaṃ.</gathalast>
    <gatha1 line="90">‘‘Tesaṃ sutvāna sappaññā, sacittaṃ paccaladdhā te;</gatha1>
    <gathalast line="91">Aniccaṃ aniccato dakkhuṃ, dukkhamaddakkhu dukkhato.</gathalast>
    <gatha1 line="92">‘‘Anattani anattāti, asubhaṃ asubhataddasuṃ;</gatha1>
    <gathalast line="93">Sammādiṭṭhisamādānā, sabbaṃ dukkhaṃ upaccagu’’nti <note>paṭi. ma. 1.236</note>. navamaṃ;</gathalast>
    <subhead line="94">10. Upakkilesasuttaṃ</subhead>
    <paragraph line="95" number="50"> ‘‘Cattārome <pageBreak edition="Pali Text Society" number="2.0053" />, bhikkhave <note>cūḷava. 447</note>, candimasūriyānaṃ upakkilesā, yehi upakkilesehi upakkiliṭṭhā candimasūriyā na tapanti na bhāsanti na virocanti. Katame cattāro? Abbhā, bhikkhave, candimasūriyānaṃ upakkilesā, yena upakkilesena upakkiliṭṭhā candimasūriyā na tapanti na bhāsanti na virocanti.</paragraph>
    <paragraph line="96">‘‘Mahikā, bhikkhave, candimasūriyānaṃ upakkilesā, yena upakkilesena upakkiliṭṭhā candimasūriyā na tapanti na bhāsanti na virocanti.</paragraph>
    <paragraph line="97">‘‘Dhūmo rajo, bhikkhave, candimasūriyānaṃ upakkileso, yena upakkilesena upakkiliṭṭhā candimasūriyā na tapanti na bhāsanti na virocanti.</paragraph>
    <paragraph line="98">‘‘Rāhu <pageBreak edition="Vipassana Research Institut" number="1.0061" />, bhikkhave, asurindo candimasūriyānaṃ upakkileso, yena upakkilesena upakkiliṭṭhā candimasūriyā na tapanti na bhāsanti na virocanti. Ime kho <pageBreak edition="Myanmar" number="1.0363" />, bhikkhave, cattāro candimasūriyānaṃ upakkilesā, yehi upakkilesehi upakkiliṭṭhā candimasūriyā na tapanti na bhāsanti na virocanti.</paragraph>
    <paragraph line="99">‘‘Evamevaṃ kho, bhikkhave, cattārome samaṇabrāhmaṇānaṃ upakkilesā, yehi upakkilesehi upakkiliṭṭhā eke samaṇabrāhmaṇā na tapanti na bhāsanti na virocanti. Katame cattāro? Santi, bhikkhave <pageBreak edition="Thai" number="2.0069" />, eke samaṇabrāhmaṇā suraṃ pivanti merayaṃ, surāmerayapānā appaṭiviratā. Ayaṃ, bhikkhave, paṭhamo samaṇabrāhmaṇānaṃ upakkileso, yena upakkilesena upakkiliṭṭhā eke samaṇabrāhmaṇā na tapanti na bhāsanti na virocanti.</paragraph>
    <paragraph line="100">‘‘Santi, bhikkhave, eke samaṇabrāhmaṇā methunaṃ dhammaṃ paṭisevanti, methunasmā dhammā appaṭiviratā. Ayaṃ, bhikkhave, dutiyo samaṇabrāhmaṇānaṃ upakkileso, yena upakkilesena upakkiliṭṭhā eke samaṇabrāhmaṇā na tapanti na bhāsanti na virocanti.</paragraph>
    <paragraph line="101">‘‘Santi, bhikkhave, eke samaṇabrāhmaṇā jātarūparajataṃ sādiyanti, jātarūparajatapaṭiggahaṇā appaṭiviratā. Ayaṃ, bhikkhave, tatiyo samaṇabrāhmaṇānaṃ upakkileso, yena upakkilesena upakkiliṭṭhā eke samaṇabrāhmaṇā na tapanti na bhāsanti na virocanti.</paragraph>
    <paragraph line="102">‘‘Santi, bhikkhave, eke samaṇabrāhmaṇā micchājīvena jīvanti, micchājīvā appaṭiviratā. Ayaṃ, bhikkhave, catuttho samaṇabrāhmaṇānaṃ upakkileso, yena upakkilesena upakkiliṭṭhā eke samaṇabrāhmaṇā na tapanti na bhāsanti na virocanti. Ime kho, bhikkhave, cattāro samaṇabrāhmaṇānaṃ upakkilesā <pageBreak edition="Pali Text Society" number="2.0054" />, yehi upakkilesehi upakkiliṭṭhā eke samaṇabrāhmaṇā na tapanti na bhāsanti na virocantī’’ti.</paragraph>
    <gatha1 line="103">‘‘Rāgadosaparikkiṭṭhā, eke samaṇabrāhmaṇā;</gatha1>
    <gathalast line="104">Avijjānivutā posā, piyarūpābhinandino.</gathalast>
    <gatha1 line="105">‘‘Suraṃ <pageBreak edition="Vipassana Research Institut" number="1.0062" /> pivanti merayaṃ, paṭisevanti methunaṃ;</gatha1>
    <gatha2 line="106">Rajataṃ <pageBreak edition="Thai" number="2.0070" /> jātarūpañca, sādiyanti aviddasū;</gatha2>
    <gathalast line="107">Micchājīvena jīvanti, eke samaṇabrāhmaṇā.</gathalast>
    <gatha1 line="108">‘‘Ete <pageBreak edition="Myanmar" number="1.0364" /> upakkilesā vuttā, buddhenādiccabandhunā;</gatha1>
    <gatha2 line="109">Yehi <alternatives line="118" extra="" separator="false"><alternative source-abbr="vri" source="vipassana research institut">upakkilesehi</alternative><alternative source-abbr="sī." source="sri lanka">upakkiliṭṭhā</alternative><alternative source-abbr="pī." source="pali text society">upakkiliṭṭhā</alternative></alternatives> , eke samaṇabrāhmaṇā;</gatha2>
    <gathalast line="110">Na tapanti na bhāsanti, asuddhā sarajā magā.</gathalast>
    <gatha1 line="111">‘‘Andhakārena onaddhā, taṇhādāsā sanettikā;</gatha1>
    <gathalast line="112">Vaḍḍhenti kaṭasiṃ ghoraṃ, ādiyanti punabbhava’’nti. dasamaṃ;</gathalast>
    <centered line="113">Rohitassavaggo pañcamo.</centered>
    <paragraph line="114">Tassuddānaṃ –</paragraph>
    <gatha1 line="115">Samādhipañhā dve kodhā, rohitassāpare duve;</gatha1>
    <gathalast line="116">Suvidūravisākhavipallāsā, upakkilesena te dasāti.</gathalast>
    <centered line="117">Paṭhamapaṇṇāsakaṃ samattaṃ.</centered>
    <title line="118">2. Dutiyapaṇṇāsakaṃ</title>
  </content>
</document>