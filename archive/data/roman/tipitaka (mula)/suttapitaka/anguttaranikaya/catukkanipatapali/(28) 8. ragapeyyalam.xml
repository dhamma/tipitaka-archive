<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m3.mul27.xml</normativeSource>
<archivePath>roman/tipitaka (mula)/suttapitaka/anguttaranikaya/catukkanipatapali/(28) 8. ragapeyyalam.xml</archivePath>
<title>(28) 8. Rāgapeyyālaṃ - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">(28) 8. Rāgapeyyālaṃ</chapter>
<subhead line="2">1. Satipaṭṭhānasuttaṃ</subhead>
<paragraph line="3" number="274">‘‘Rāgassa <pageBreak edition="V" number="1.0294" /><pageBreak edition="T" number="2.0345" />, bhikkhave, abhiññāya cattāro dhammā bhāvetabbā. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ; vedanāsu…pe… citte…pe… dhammesu dhammānupassī viharati ātāpī sampajāno satimā vineyya loke abhijjhādomanassaṃ. Rāgassa, bhikkhave, abhiññāya ime cattāro dhammā bhāvetabbā’’ti. Paṭhamaṃ.</paragraph>
<subhead line="4">2. Sammappadhānasuttaṃ</subhead>
<paragraph line="5" number="275">‘‘Rāgassa, bhikkhave, abhiññāya cattāro dhammā bhāvetabbā. Katame cattāro? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya…pe… anuppannānaṃ kusalānaṃ dhammānaṃ uppādāya…pe… uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Rāgassa, bhikkhave, abhiññāya ime cattāro dhammā bhāvetabbā’’ti. Dutiyaṃ.</paragraph>
<subhead line="6">3. Iddhipādasuttaṃ</subhead>
<paragraph line="7" number="276">‘‘Rāgassa, bhikkhave, abhiññāya cattāro dhammā bhāvetabbā. Katame cattāro? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti; vīriyasamādhi…pe… cittasamādhi…pe… vīmaṃsāsamādhipadhānasaṅkhārasamannāgataṃ iddhipādaṃ <pageBreak edition="M" number="1.0580" />bhāveti. Rāgassa, bhikkhave, abhiññāya ime cattāro dhammā bhāvetabbā’’ti. Tatiyaṃ.</paragraph>
<subhead line="8">4-30. Pariññādisuttāni</subhead>
<paragraph line="9" number="277-303">‘‘Rāgassa <pageBreak edition="V" number="1.0295" /><pageBreak edition="T" number="2.0346" />, bhikkhave, pariññāya…pe… parikkhayāya… pahānāya… khayāya <pageBreak edition="P" number="2.0257" />… vayāya… virāgāya… nirodhāya… cāgāya… paṭinissaggāya cattāro dhammā bhāvetabbā…pe…. Tiṃsatimaṃ.</paragraph>
<subhead line="10">31-510. Dosaabhiññādisuttāni</subhead>
<paragraph line="11" number="304-783">‘‘Dosassa…pe… mohassa… kodhassa… upanāhassa… makkhassa… paḷāsassa… issāya… macchariyassa… māyāya… sāṭheyyassa… thambhassa… sārambhassa… mānassa… atimānassa… madassa… pamādassa abhiññāya… pariññāya… parikkhayāya… pahānāya… khayāya… vayāya… virāgāya… nirodhāya… cāgāya… paṭinissaggāya ime cattāro dhammā bhāvetabbā’’ti. Dasuttarapañcasatimaṃ.</paragraph>
<centered line="12">Rāgapeyyālaṃ niṭṭhitaṃ.</centered>
<centered line="13">Catukkanipātapāḷi niṭṭhitā.</centered>
</body>
</document>