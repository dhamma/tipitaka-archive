<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
    </versions>
    <normativeSource>http://tipitaka.org/romn/cscd/s0402m3.mul5.xml</normativeSource>
    <source>roman/tipitaka (mula)/suttapitaka/anguttaranikaya/catukkanipatapali/(6) 1. punnabhisandavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/catukkanipatapali</directory>
    <basename>(6) 1. punnabhisandavaggo</basename>
    <titlePath>(6) 1. Puññābhisandavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(6) 1. Puññābhisandavaggo</chapter>
    <subhead line="2">1. Paṭhamapuññābhisandasuttaṃ</subhead>
    <paragraph line="3" number="51"> Sāvatthinidānaṃ <pageBreak edition="Vipassana Research Institut" number="1.0063" /><pageBreak edition="Myanmar" number="1.0365" />. Cattārome <pageBreak edition="Thai" number="2.0071" />, bhikkhave, puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti. Katame cattāro? Yassa, bhikkhave, bhikkhu cīvaraṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
    <paragraph line="4">‘‘Yassa, bhikkhave, bhikkhu piṇḍapātaṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
    <paragraph line="5">‘‘Yassa <pageBreak edition="Pali Text Society" number="2.0055" />, bhikkhave, bhikkhu senāsanaṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
    <paragraph line="6">‘‘Yassa, bhikkhave, bhikkhu gilānappaccayabhesajjaparikkhāraṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro <pageBreak edition="Vipassana Research Institut" number="1.0064" /> sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. Ime kho, bhikkhave, cattāro puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti.</paragraph>
    <paragraph line="7">‘‘Imehi ca pana, bhikkhave, catūhi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ <alternatives line="3" extra="" separator="false"><alternative source-abbr="vri" source="vipassana research institut">gahetuṃ</alternative><alternative source-abbr="ka." source="cambodian">gaṇetuṃ</alternative></alternatives>  – ‘ettako <pageBreak edition="Myanmar" number="1.0366" /> puññābhisando kusalābhisando sukhassāhāro sovaggiko sukhavipāko saggasaṃvattaniko <pageBreak edition="Thai" number="2.0072" /> iṭṭhāya kantāya manāpāya hitāya sukhāya saṃvattatī’ti. Atha kho <alternatives line="11" extra="" separator="false"><alternative source-abbr="vri" source="vipassana research institut">asaṅkhyeyyo</alternative><alternative source-abbr="sī." source="sri lanka">asaṅkheyyo</alternative><alternative source-abbr="syā." source="thai">asaṅkheyyo</alternative><alternative source-abbr="kaṃ." source="kaṃ.">asaṅkheyyo</alternative><alternative source-abbr="pī." source="pali text society">asaṅkheyyo</alternative></alternatives>  appameyyo mahāpuññakkhandhotveva <alternatives line="19" extra="" separator="false"><alternative source-abbr="vri" source="vipassana research institut">saṅkhyaṃ</alternative><alternative source-abbr="sī." source="sri lanka">saṅkhaṃ</alternative><alternative source-abbr="syā." source="thai">saṅkhaṃ</alternative><alternative source-abbr="kaṃ." source="kaṃ.">saṅkhaṃ</alternative><alternative source-abbr="pī." source="pali text society">saṅkhaṃ</alternative></alternatives>  gacchati.</paragraph>
    <paragraph line="8">‘‘Seyyathāpi, bhikkhave, mahāsamudde na sukaraṃ udakassa pamāṇaṃ gahetuṃ – ‘ettakāni udakāḷhakānīti vā, ettakāni udakāḷhakasatānīti vā, ettakāni udakāḷhakasahassānīti vā, ettakāni udakāḷhakasatasahassānīti vā’, atha kho asaṅkhyeyyo appameyyo mahāudakakkhandhotveva saṅkhyaṃ gacchati; evamevaṃ kho, bhikkhave, imehi catūhi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gahetuṃ – ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattatī’ti. Atha kho asaṅkhyeyyo appameyyo mahāpuññakkhandhotveva saṅkhyaṃ gacchatī’’ti.</paragraph>
    <gatha1 line="9">‘‘Mahodadhiṃ aparimitaṃ mahāsaraṃ,</gatha1>
    <gatha2 line="10">Bahubheravaṃ <alternatives line="27" extra="" separator="false"><alternative source-abbr="vri" source="vipassana research institut">ratanavarānamālayaṃ</alternative><alternative source-abbr="sī." source="sri lanka">ratanagaṇānamālayaṃ</alternative><alternative source-abbr="syā." source="thai">ratanagaṇānamālayaṃ</alternative><alternative source-abbr="kaṃ." source="kaṃ.">ratanagaṇānamālayaṃ</alternative><alternative source-abbr="pī." source="pali text society">ratanagaṇānamālayaṃ</alternative></alternatives> ;</gatha2>
    <gatha3 line="11">Najjo yathā naragaṇasaṅghasevitā <note>macchagaṇasaṃghasevitā (syā. kaṃ.)</note>,</gatha3>
    <gathalast line="12">Puthū <pageBreak edition="Pali Text Society" number="2.0056" /> savantī upayanti sāgaraṃ.</gathalast>
    <gatha1 line="13">‘‘Evaṃ naraṃ annadapānavatthadaṃ <note>annapānavatthaṃ (ka.)</note>,</gatha1>
    <gatha2 line="14">Seyyānisajjattharaṇassa dāyakaṃ;</gatha2>
    <gatha3 line="15">Puññassa dhārā upayanti paṇḍitaṃ,</gatha3>
    <gathalast line="16">Najjo yathā vārivahāva sāgara’’nti. paṭhamaṃ;</gathalast>
    <subhead line="17">2. Dutiyapuññābhisandasuttaṃ</subhead>
    <paragraph line="18" number="52"> ‘‘Cattārome <pageBreak edition="Thai" number="2.0073" /><pageBreak edition="Vipassana Research Institut" number="1.0065" />, bhikkhave, puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti. Katame cattāro? Idha, bhikkhave, ariyasāvako <pageBreak edition="Myanmar" number="1.0367" /> buddhe aveccappasādena samannāgato hoti – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Ayaṃ, bhikkhave, paṭhamo puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
    <paragraph line="19">‘‘Puna caparaṃ, bhikkhave, ariyasāvako dhamme aveccappasādena samannāgato hoti – ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. Ayaṃ, bhikkhave, dutiyo puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
    <paragraph line="20">‘‘Puna caparaṃ, bhikkhave, ariyasāvako saṅghe aveccappasādena samannāgato hoti – ‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā, esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. Ayaṃ, bhikkhave, tatiyo puññābhisando kusalābhisando sukhassāhāro sovaggiko sukhavipāko <pageBreak edition="Thai" number="2.0074" /> saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
    <paragraph line="21">‘‘Puna caparaṃ, bhikkhave, ariyasāvako ariyakantehi sīlehi samannāgato hoti akhaṇḍehi acchiddehi asabalehi akammāsehi <pageBreak edition="Pali Text Society" number="2.0057" /> bhujissehi viññuppasatthehi aparāmaṭṭhehi samādhisaṃvattanikehi. Ayaṃ, bhikkhave, catuttho puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati <pageBreak edition="Vipassana Research Institut" number="1.0066" />. Ime kho, bhikkhave, cattāro puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattantī’’ti.</paragraph>
    <gatha1 line="22"><note>a. ni. 5.47</note> ‘‘Yassa <pageBreak edition="Myanmar" number="1.0368" /> saddhā tathāgate, acalā suppatiṭṭhitā;</gatha1>
    <gathalast line="23">Sīlañca yassa kalyāṇaṃ, ariyakantaṃ pasaṃsitaṃ.</gathalast>
    <gatha1 line="24">‘‘Saṅghe pasādo yassatthi, ujubhūtañca dassanaṃ;</gatha1>
    <gathalast line="25">Adaliddoti taṃ āhu, amoghaṃ tassa jīvitaṃ.</gathalast>
    <gatha1 line="26">‘‘Tasmā saddhañca sīlañca, pasādaṃ dhammadassanaṃ;</gatha1>
    <gathalast line="27">Anuyuñjetha medhāvī, saraṃ buddhāna sāsana’’nti. dutiyaṃ;</gathalast>
    <subhead line="28">3. Paṭhamasaṃvāsasuttaṃ</subhead>
    <paragraph line="29" number="53"> Ekaṃ samayaṃ bhagavā antarā ca madhuraṃ antarā ca verañjaṃ addhānamaggappaṭipanno hoti. Sambahulāpi kho gahapatī ca gahapatāniyo ca antarā ca madhuraṃ antarā ca verañjaṃ addhānamaggappaṭipannā honti. Atha kho bhagavā maggā okkamma aññatarasmiṃ rukkhamūle ( ) <note>(paññatte āsane) (pī. ka.)</note> nisīdi. Addasaṃsu <pageBreak edition="Thai" number="2.0075" /> kho gahapatī ca gahapatāniyo ca bhagavantaṃ aññatarasmiṃ rukkhamūle nisinnaṃ. Disvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te gahapatī ca gahapatāniyo ca bhagavā etadavoca –</paragraph>
    <paragraph line="30">‘‘Cattārome, gahapatayo, saṃvāsā. Katame cattāro? Chavo chavāya saddhiṃ saṃvasati, chavo deviyā saddhiṃ saṃvasati, devo chavāya saddhiṃ saṃvasati, devo deviyā saddhiṃ saṃvasati.</paragraph>
    <paragraph line="31">‘‘Kathañca, gahapatayo, chavo chavāya saddhiṃ saṃvasati? Idha <pageBreak edition="Pali Text Society" number="2.0058" />, gahapatayo, sāmiko hoti pāṇātipātī adinnādāyī kāmesumicchācārī musāvādī surāmerayamajjapamādaṭṭhāyī dussīlo pāpadhammo maccheramalapariyuṭṭhitena cetasā agāraṃ ajjhāvasati akkosakaparibhāsako samaṇabrāhmaṇānaṃ <pageBreak edition="Vipassana Research Institut" number="1.0067" />; bhariyāpissa hoti pāṇātipātinī adinnādāyinī kāmesumicchācārinī musāvādinī surāmerayamajjapamādaṭṭhāyinī dussīlā pāpadhammā maccheramalapariyuṭṭhitena cetasā agāraṃ ajjhāvasati akkosikaparibhāsikā samaṇabrāhmaṇānaṃ. Evaṃ kho, gahapatayo, chavo chavāya saddhiṃ saṃvasati.</paragraph>
    <paragraph line="32">‘‘Kathañca <pageBreak edition="Myanmar" number="1.0369" />, gahapatayo, chavo deviyā saddhiṃ saṃvasati? Idha, gahapatayo, sāmiko hoti pāṇātipātī adinnādāyī kāmesumicchācārī musāvādī surāmerayamajjapamādaṭṭhāyī dussīlo pāpadhammo maccheramalapariyuṭṭhitena cetasā agāraṃ ajjhāvasati akkosakaparibhāsako samaṇabrāhmaṇānaṃ; bhariyā khvassa hoti pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā sīlavatī kalyāṇadhammā <pageBreak edition="Thai" number="2.0076" /> vigatamalamaccherena cetasā agāraṃ ajjhāvasati anakkosikaparibhāsikā samaṇabrāhmaṇānaṃ. Evaṃ kho, gahapatayo, chavo deviyā saddhiṃ saṃvasati.</paragraph>
    <paragraph line="33">‘‘Kathañca, gahapatayo, devo chavāya saddhiṃ saṃvasati? Idha, gahapatayo, sāmiko hoti pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato surāmerayamajjapamādaṭṭhānā paṭivirato sīlavā kalyāṇadhammo vigatamalamaccherena cetasā agāraṃ ajjhāvasati anakkosakaparibhāsako samaṇabrāhmaṇānaṃ; bhariyā khvassa hoti pāṇātipātinī…pe… surāmerayamajjapamādaṭṭhāyinī dussīlā pāpadhammā maccheramalapariyuṭṭhitena cetasā agāraṃ ajjhāvasati akkosikaparibhāsikā samaṇabrāhmaṇānaṃ. Evaṃ kho, gahapatayo, devo chavāya saddhiṃ saṃvasati.</paragraph>
    <paragraph line="34">‘‘Kathañca, gahapatayo, devo deviyā saddhiṃ saṃvasati? Idha, gahapatayo, sāmiko hoti pāṇātipātā paṭivirato…pe… sīlavā kalyāṇadhammo vigatamalamaccherena cetasā agāraṃ ajjhāvasati anakkosakaparibhāsako samaṇabrāhmaṇānaṃ; bhariyāpissa hoti pāṇātipātā paṭiviratā…pe… surāmerayamajjapamādaṭṭhānā paṭiviratā sīlavatī kalyāṇadhammā vigatamalamaccherena cetasā agāraṃ ajjhāvasati anakkosikaparibhāsikā samaṇabrāhmaṇānaṃ. Evaṃ <pageBreak edition="Vipassana Research Institut" number="1.0068" /> kho, gahapatayo, devo deviyā saddhiṃ saṃvasati. Ime <pageBreak edition="Pali Text Society" number="2.0059" /> kho, gahapatayo, cattāro saṃvāsā’’ti.</paragraph>
    <gatha1 line="35">‘‘Ubho ca honti dussīlā, kadariyā paribhāsakā;</gatha1>
    <gathalast line="36">Te <pageBreak edition="Thai" number="2.0077" /> honti jānipatayo, chavā saṃvāsamāgatā.</gathalast>
    <gatha1 line="37">‘‘Sāmiko <pageBreak edition="Myanmar" number="1.0370" /> hoti dussīlo, kadariyo paribhāsako;</gatha1>
    <gatha2 line="38">Bhariyā sīlavatī hoti, vadaññū vītamaccharā;</gatha2>
    <gathalast line="39">Sāpi devī saṃvasati, chavena patinā saha.</gathalast>
    <gatha1 line="40">‘‘Sāmiko sīlavā hoti, vadaññū vītamaccharo;</gatha1>
    <gatha2 line="41">Bhariyā hoti dussīlā, kadariyā paribhāsikā;</gatha2>
    <gathalast line="42">Sāpi chavā saṃvasati, devena patinā saha.</gathalast>
    <gatha1 line="43">‘‘Ubho saddhā vadaññū ca, saññatā dhammajīvino;</gatha1>
    <gathalast line="44">Te honti jānipatayo, aññamaññaṃ piyaṃvadā.</gathalast>
    <gatha1 line="45">‘‘Atthāsaṃ pacurā honti, <alternatives line="55" extra="" separator="true"><alternative source-abbr="vri" source="vipassana research institut">phāsukaṃ</alternative><alternative source-abbr="sī." source="sri lanka">phāsattaṃ</alternative><alternative source-abbr="pī." source="pali text society">vāsatthaṃ</alternative></alternatives>  upajāyati;</gatha1>
    <gathalast line="46">Amittā dummanā honti, ubhinnaṃ samasīlinaṃ.</gathalast>
    <gatha1 line="47">‘‘Idha dhammaṃ caritvāna, samasīlabbatā ubho;</gatha1>
    <gathalast line="48">Nandino devalokasmiṃ, modanti kāmakāmino’’ti. tatiyaṃ;</gathalast>
    <subhead line="49">4. Dutiyasaṃvāsasuttaṃ</subhead>
    <paragraph line="50" number="54"> ‘‘Cattārome, bhikkhave, saṃvāsā. Katame cattāro? Chavo chavāya saddhiṃ saṃvasati, chavo deviyā saddhiṃ saṃvasati, devo chavāya saddhiṃ saṃvasati, devo deviyā saddhiṃ saṃvasati.</paragraph>
    <paragraph line="51">‘‘Kathañca <pageBreak edition="Vipassana Research Institut" number="1.0069" /><pageBreak edition="Myanmar" number="1.0371" />, bhikkhave, chavo chavāya saddhiṃ saṃvasati. Idha, bhikkhave, sāmiko hoti pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko dussīlo pāpadhammo maccheramalapariyuṭṭhitena cetasā agāraṃ ajjhāvasati akkosakaparibhāsako <pageBreak edition="Thai" number="2.0078" /> samaṇabrāhmaṇānaṃ; bhariyāpissa hoti pāṇātipātinī adinnādāyinī kāmesumicchācārinī musāvādinī pisuṇavācā pharusavācā samphappalāpinī abhijjhālunī byāpannacittā micchādiṭṭhikā dussīlā pāpadhammā maccheramalapariyuṭṭhitena cetasā agāraṃ ajjhāvasati <pageBreak edition="Pali Text Society" number="2.0060" /> akkosikaparibhāsikā samaṇabrāhmaṇānaṃ. Evaṃ kho, bhikkhave, chavo chavāya saddhiṃ saṃvasati.</paragraph>
    <paragraph line="52">‘‘Kathañca, bhikkhave, chavo deviyā saddhiṃ saṃvasati? Idha, bhikkhave, sāmiko hoti pāṇātipātī…pe… micchādiṭṭhiko dussīlo pāpadhammo maccheramalapariyuṭṭhitena cetasā agāraṃ ajjhāvasati akkosakaparibhāsako samaṇabrāhmaṇānaṃ; bhariyā khvassa hoti pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālunī abyāpannacittā sammādiṭṭhikā sīlavatī kalyāṇadhammā vigatamalamaccherena cetasā agāraṃ ajjhāvasati anakkosikaparibhāsikā samaṇabrāhmaṇānaṃ. Evaṃ kho, bhikkhave, chavo deviyā saddhiṃ saṃvasati.</paragraph>
    <paragraph line="53">‘‘Kathañca, bhikkhave, devo chavāya saddhiṃ saṃvasati? Idha, bhikkhave, sāmiko hoti pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko sīlavā kalyāṇadhammo vigatamalamaccherena cetasā agāraṃ ajjhāvasati anakkosakaparibhāsako samaṇabrāhmaṇānaṃ; bhariyā <pageBreak edition="Thai" number="2.0079" /> khvassa hoti pāṇātipātinī…pe… micchādiṭṭhikā dussīlā pāpadhammā maccheramalapariyuṭṭhitena cetasā agāraṃ ajjhāvasati akkosikaparibhāsikā samaṇabrāhmaṇānaṃ. Evaṃ kho, bhikkhave, devo chavāya saddhiṃ saṃvasati.</paragraph>
    <paragraph line="54">‘‘Kathañca, bhikkhave, devo deviyā saddhiṃ saṃvasati? Idha, bhikkhave, sāmiko hoti pāṇātipātā paṭivirato…pe… sammādiṭṭhiko sīlavā kalyāṇadhammo vigatamalamaccherena cetasā agāraṃ ajjhāvasati anakkosakaparibhāsako samaṇabrāhmaṇānaṃ; bhariyāpissa hoti pāṇātipātā <pageBreak edition="Vipassana Research Institut" number="1.0070" /> paṭiviratā…pe… sammādiṭṭhikā sīlavatī kalyāṇadhammā vigatamalamaccherena cetasā agāraṃ ajjhāvasati anakkosikaparibhāsikā samaṇabrāhmaṇānaṃ. Evaṃ kho, bhikkhave, devo deviyā saddhiṃ saṃvasati. Ime kho, bhikkhave, cattāro saṃvāsā’’ti.</paragraph>
    <gatha1 line="55">‘‘Ubho ca honti dussīlā, kadariyā paribhāsakā;</gatha1>
    <gathalast line="56">Te <pageBreak edition="Pali Text Society" number="2.0061" /> honti jānipatayo, chavā saṃvāsamāgatā.</gathalast>
    <gatha1 line="57">‘‘Sāmiko <pageBreak edition="Myanmar" number="1.0372" /> hoti dussīlo, kadariyo paribhāsako;</gatha1>
    <gatha2 line="58">Bhariyā sīlavatī hoti, vadaññū vītamaccharā;</gatha2>
    <gathalast line="59">Sāpi devī saṃvasati, chavena patinā saha.</gathalast>
    <gatha1 line="60">‘‘Sāmiko sīlavā hoti, vadaññū vītamaccharo;</gatha1>
    <gatha2 line="61">Bhariyā hoti dussīlā, kadariyā paribhāsikā;</gatha2>
    <gathalast line="62">Sāpi chavā saṃvasati, devena patinā saha.</gathalast>
    <gatha1 line="63">‘‘Ubho saddhā vadaññū ca, saññatā dhammajīvino;</gatha1>
    <gathalast line="64">Te honti jānipatayo, aññamaññaṃ piyaṃvadā.</gathalast>
    <gatha1 line="65">‘‘Atthāsaṃ pacurā honti, phāsukaṃ upajāyati;</gatha1>
    <gathalast line="66">Amittā <pageBreak edition="Thai" number="2.0080" /> dummanā honti, ubhinnaṃ samasīlinaṃ.</gathalast>
    <gatha1 line="67">‘‘Idha dhammaṃ caritvāna, samasīlabbatā ubho;</gatha1>
    <gathalast line="68">Nandino devalokasmiṃ, modanti kāmakāmino’’ti. catutthaṃ;</gathalast>
    <subhead line="69">5. Paṭhamasamajīvīsuttaṃ</subhead>
    <paragraph line="70" number="55"> Evaṃ <pageBreak edition="Vipassana Research Institut" number="1.0071" /> me sutaṃ – ekaṃ samayaṃ bhagavā bhaggesu viharati <alternatives line="64" extra="" separator="false"><alternative source-abbr="vri" source="vipassana research institut">susumāragire</alternative><alternative source-abbr="sī." source="sri lanka">suṃsumāragire</alternative><alternative source-abbr="syā." source="thai">suṃsumāragire</alternative><alternative source-abbr="kaṃ." source="kaṃ.">suṃsumāragire</alternative><alternative source-abbr="pī." source="pali text society">suṃsumāragire</alternative></alternatives>  <alternatives line="72" extra="" separator="false"><alternative source-abbr="vri" source="vipassana research institut">bhesakaḷāvane</alternative><alternative source-abbr="sī." source="sri lanka">bhesakalāvane</alternative><alternative source-abbr="pī." source="pali text society">bhesakalāvane</alternative><alternative source-abbr="ka." source="cambodian">bhesakalāvane</alternative></alternatives>  migadāye. Atha kho bhagavā pubbaṇhasamayaṃ nivāsetvā pattacīvaramādāya yena nakulapituno gahapatissa nivesanaṃ tenupasaṅkami; upasaṅkamitvā paññatte āsane nisīdi. Atha kho nakulapitā ca gahapati nakulamātā ca gahapatānī yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho nakulapitā gahapati bhagavantaṃ etadavoca –</paragraph>
    <paragraph line="71">‘‘Yato me, bhante, nakulamātā gahapatānī daharasseva daharā ānītā, nābhijānāmi nakulamātaraṃ gahapatāniṃ manasāpi aticaritā, kuto pana kāyena! Iccheyyāma mayaṃ, bhante, diṭṭhe ceva dhamme aññamaññaṃ passituṃ abhisamparāyañca aññamaññaṃ passitu’’nti. Nakulamātāpi kho gahapatānī bhagavantaṃ etadavoca – ‘‘yatohaṃ, bhante, nakulapituno gahapatissa daharasseva daharā ānītā, nābhijānāmi nakulapitaraṃ gahapatiṃ manasāpi aticaritā, kuto pana kāyena! Iccheyyāma mayaṃ, bhante <pageBreak edition="Myanmar" number="1.0373" />, diṭṭhe ceva dhamme aññamaññaṃ passituṃ abhisamparāyañca aññamaññaṃ passitu’’nti.</paragraph>
    <paragraph line="72">‘‘Ākaṅkheyyuṃ <pageBreak edition="Pali Text Society" number="2.0062" /> ce, gahapatayo, ubho jānipatayo diṭṭhe ceva dhamme aññamaññaṃ passituṃ abhisamparāyañca aññamaññaṃ passituṃ <alternatives line="80" extra="" separator="false"><alternative source-abbr="vri" source="vipassana research institut">ubhova</alternative><alternative source-abbr="sī." source="sri lanka">ubho ca</alternative><alternative source-abbr="pī." source="pali text society">ubho ca</alternative></alternatives>  assu <pageBreak edition="Thai" number="2.0081" /> samasaddhā samasīlā samacāgā samapaññā, te diṭṭhe ceva dhamme aññamaññaṃ passanti abhisamparāyañca aññamaññaṃ <alternatives line="88" extra="" separator="false"><alternative source-abbr="vri" source="vipassana research institut">passantī’’ti</alternative><alternative source-abbr="ka." source="cambodian">passissantī’’ti</alternative></alternatives> .</paragraph>
    <gatha1 line="73">‘‘Ubho saddhā vadaññū ca, saññatā dhammajīvino;</gatha1>
    <gathalast line="74">Te honti jānipatayo, aññamaññaṃ piyaṃvadā.</gathalast>
    <gatha1 line="75">‘‘Atthāsaṃ pacurā honti, phāsukaṃ upajāyati;</gatha1>
    <gathalast line="76">Amittā dummanā honti, ubhinnaṃ samasīlinaṃ.</gathalast>
    <gatha1 line="77">‘‘Idha <pageBreak edition="Vipassana Research Institut" number="1.0072" /> dhammaṃ caritvāna, samasīlabbatā ubho;</gatha1>
    <gathalast line="78">Nandino devalokasmiṃ, modanti kāmakāmino’’ti. pañcamaṃ;</gathalast>
    <subhead line="79">6. Dutiyasamajīvīsuttaṃ</subhead>
    <paragraph line="80" number="56"> ‘‘Ākaṅkheyyuṃ ce, bhikkhave, ubho jānipatayo diṭṭhe ceva dhamme aññamaññaṃ passituṃ abhisamparāyañca aññamaññaṃ passituṃ ubhova assu samasaddhā samasīlā samacāgā samapaññā, te diṭṭhe ceva dhamme aññamaññaṃ passanti abhisamparāyañca aññamaññaṃ passantī’’ti.</paragraph>
    <gatha1 line="81">‘‘Ubho saddhā vadaññū ca, saññatā dhammajīvino;</gatha1>
    <gathalast line="82">Te honti jānipatayo, aññamaññaṃ piyaṃvadā.</gathalast>
    <gatha1 line="83">‘‘Atthāsaṃ pacurā honti, phāsukaṃ upajāyati;</gatha1>
    <gathalast line="84">Amittā dummanā honti, ubhinnaṃ samasīlinaṃ.</gathalast>
    <gatha1 line="85">‘‘Idha dhammaṃ caritvāna, samasīlabbatā ubho;</gatha1>
    <gathalast line="86">Nandino devalokasmiṃ, modanti kāmakāmino’’ti. chaṭṭhaṃ;</gathalast>
    <subhead line="87">7. Suppavāsāsuttaṃ</subhead>
    <paragraph line="88" number="57"> Ekaṃ <pageBreak edition="Thai" number="2.0082" /> samayaṃ bhagavā koliyesu viharati <alternatives line="96" extra="" separator="true"><alternative source-abbr="sī." source="sri lanka">sajjanelaṃ</alternative><alternative source-abbr="pī." source="pali text society">sajjanelaṃ</alternative><alternative source-abbr="vri" source="vipassana research institut">pajjanikaṃ</alternative><alternative source-abbr="syā." source="thai">pajjanelaṃ</alternative><alternative source-abbr="kaṃ." source="kaṃ.">pajjanelaṃ</alternative></alternatives>  nāma koliyānaṃ nigamo. Atha kho bhagavā pubbaṇhasamayaṃ nivāsetvā pattacīvaramādāya <pageBreak edition="Myanmar" number="1.0374" /> yena suppavāsāya koliyadhītuyā nivesanaṃ tenupasaṅkami; upasaṅkamitvā paññatte āsane nisīdi. Atha kho suppavāsā koliyadhītā <pageBreak edition="Pali Text Society" number="2.0063" /> bhagavantaṃ paṇītena khādanīyena bhojanīyena sahatthā santappesi sampavāresi. Atha kho suppavāsā koliyadhītā bhagavantaṃ bhuttāviṃ onītapattapāṇiṃ ekamantaṃ nisīdi. Ekamantaṃ nisinnaṃ kho suppavāsaṃ koliyadhītaraṃ bhagavā etadavoca –</paragraph>
    <paragraph line="89">‘‘Bhojanaṃ <pageBreak edition="Vipassana Research Institut" number="1.0073" />, suppavāse, dentī ariyasāvikā paṭiggāhakānaṃ cattāri ṭhānāni deti. Katamāni cattāri? Āyuṃ deti, vaṇṇaṃ deti, sukhaṃ deti, balaṃ deti. Āyuṃ kho pana datvā āyussa bhāginī hoti dibbassa vā mānusassa vā. Vaṇṇaṃ datvā vaṇṇassa bhāginī hoti dibbassa vā mānusassa vā. Sukhaṃ datvā sukhassa bhāginī hoti dibbassa vā mānusassa vā. Balaṃ datvā balassa bhāginī hoti dibbassa vā mānusassa vā. Bhojanaṃ, suppavāse, dentī ariyasāvikā paṭiggāhakānaṃ imāni cattāri ṭhānāni detī’’ti.</paragraph>
    <gatha1 line="90">‘‘Susaṅkhataṃ bhojanaṃ yā dadāti,</gatha1>
    <gatha2 line="91">Suciṃ <alternatives line="105" extra="" separator="false"><alternative source-abbr="vri" source="vipassana research institut">paṇītaṃ</alternative><alternative source-abbr="ka." source="cambodian">supaṇītaṃ</alternative></alternatives>  rasasā upetaṃ;</gatha2>
    <gatha3 line="92">Sā dakkhiṇā ujjugatesu dinnā,</gatha3>
    <gatha2 line="93">Caraṇūpapannesu mahaggatesu;</gatha2>
    <gatha3 line="94">Puññena puññaṃ saṃsandamānā,</gatha3>
    <gathalast line="95">Mahapphalā <pageBreak edition="Thai" number="2.0083" /> lokavidūna vaṇṇitā.</gathalast>
    <gatha1 line="96">‘‘Etādisaṃ yaññamanussarantā,</gatha1>
    <gatha2 line="97">Ye vedajātā vicaranti loke;</gatha2>
    <gatha3 line="98">Vineyya maccheramalaṃ samūlaṃ,</gatha3>
    <gathalast line="99">Aninditā saggamupenti ṭhāna’’nti. sattamaṃ;</gathalast>
    <subhead line="100">8. Sudattasuttaṃ</subhead>
    <paragraph line="101" number="58"> Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
    <paragraph line="102">‘‘Bhojanaṃ <pageBreak edition="Myanmar" number="1.0375" />, gahapati, dadamāno ariyasāvako paṭiggāhakānaṃ cattāri ṭhānāni deti. Katamāni cattāri? Āyuṃ <pageBreak edition="Pali Text Society" number="2.0064" /> deti, vaṇṇaṃ deti, sukhaṃ deti, balaṃ deti. Āyuṃ kho pana datvā āyussa bhāgī hoti dibbassa vā mānusassa vā. Vaṇṇaṃ datvā… sukhaṃ datvā… balaṃ <pageBreak edition="Vipassana Research Institut" number="1.0074" /> datvā balassa bhāgī hoti dibbassa vā mānusassa vā. Bhojanaṃ, gahapati, dadamāno ariyasāvako paṭiggāhakānaṃ imāni cattāri ṭhānāni detī’’ti.</paragraph>
    <gatha1 line="103"><note>mahāva. 282</note> ‘‘Yo saññatānaṃ paradattabhojinaṃ,</gatha1>
    <gatha2 line="104">Kālena sakkacca dadāti bhojanaṃ;</gatha2>
    <gatha3 line="105">Cattāri ṭhānāni anuppavecchati,</gatha3>
    <gathalast line="106">Āyuñca vaṇṇañca sukhaṃ balañca.</gathalast>
    <gatha1 line="107">‘‘<alternatives line="116" extra="" separator="true"><alternative source-abbr="vri" source="vipassana research institut">So āyudāyī vaṇṇadāyī</alternative><alternative source-abbr="sī." source="sri lanka">so āyudāyī baladāyī</alternative><alternative source-abbr="pī." source="pali text society">so āyudāyī baladāyī</alternative><alternative source-abbr="syā." source="thai">āyudāyī baladāyī</alternative><alternative source-abbr="kaṃ." source="kaṃ.">āyudāyī baladāyī</alternative></alternatives> , sukhaṃ <alternatives line="125" extra="" separator="true"><alternative source-abbr="vri" source="vipassana research institut">balaṃ dado</alternative><alternative source-abbr="sī." source="sri lanka">sukhaṃ vaṇṇaṃ dado</alternative><alternative source-abbr="syā." source="thai">sukhaṃ vaṇṇaṃ dado</alternative><alternative source-abbr="kaṃ." source="kaṃ.">sukhaṃ vaṇṇaṃ dado</alternative><alternative source-abbr="pī." source="pali text society">sukhaṃ vaṇṇaṃ dado</alternative><alternative source-abbr="ka." source="cambodian">sukhabaladado</alternative></alternatives>  naro;</gatha1>
    <gathalast line="108">Dīghāyu yasavā hoti, yattha yatthūpapajjatī’’ti. aṭṭhamaṃ;</gathalast>
    <subhead line="109">9. Bhojanasuttaṃ</subhead>
    <paragraph line="110" number="59"> ‘‘Bhojanaṃ <pageBreak edition="Thai" number="2.0084" />, bhikkhave, dadamāno dāyako paṭiggāhakānaṃ cattāri ṭhānāni deti. Katamāni cattāri? Āyuṃ deti, vaṇṇaṃ deti, sukhaṃ deti, balaṃ deti. Āyuṃ kho pana datvā āyussa bhāgī hoti dibbassa vā mānusassa vā. Vaṇṇaṃ datvā… sukhaṃ datvā… balaṃ datvā balassa bhāgī hoti dibbassa vā mānusassa vā. Bhojanaṃ, bhikkhave, dadamāno dāyako paṭiggāhakānaṃ imāni cattāri ṭhānāni detī’’ti.</paragraph>
    <gatha1 line="111"><note>mahāva. 282</note> ‘‘Yo saññatānaṃ paradattabhojinaṃ,</gatha1>
    <gatha2 line="112">Kālena sakkacca dadāti bhojanaṃ;</gatha2>
    <gatha3 line="113">Cattāri ṭhānāni anuppavecchati,</gatha3>
    <gathalast line="114">Āyuñca vaṇṇañca sukhaṃ balañca.</gathalast>
    <gatha1 line="115">‘‘So āyudāyī vaṇṇadāyī, sukhaṃ balaṃ dado naro;</gatha1>
    <gathalast line="116">Dīghāyu yasavā hoti, yattha yatthūpapajjatī’’ti. navamaṃ;</gathalast>
    <subhead line="117">10. Gihisāmīcisuttaṃ</subhead>
    <paragraph line="118" number="60"> Atha <pageBreak edition="Vipassana Research Institut" number="1.0075" /><pageBreak edition="Myanmar" number="1.0376" /><pageBreak edition="Pali Text Society" number="2.0065" /> kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
    <paragraph line="119">‘‘Catūhi kho, gahapati, dhammehi samannāgato ariyasāvako gihisāmīcipaṭipadaṃ paṭipanno hoti yasopaṭilābhiniṃ saggasaṃvattanikaṃ. Katamehi catūhi? Idha, gahapati, ariyasāvako bhikkhusaṅghaṃ paccupaṭṭhito hoti cīvarena, bhikkhusaṅghaṃ paccupaṭṭhito hoti piṇḍapātena, bhikkhusaṅghaṃ paccupaṭṭhito hoti senāsanena <pageBreak edition="Thai" number="2.0085" />, bhikkhusaṅghaṃ paccupaṭṭhito hoti gilānappaccayabhesajjaparikkhārena. Imehi kho, gahapati, catūhi dhammehi samannāgato ariyasāvako gihisāmīcipaṭipadaṃ paṭipanno hoti yasopaṭilābhiniṃ saggasaṃvattanika’’nti.</paragraph>
    <gatha1 line="120">‘‘Gihisāmīcipaṭipadaṃ, paṭipajjanti paṇḍitā;</gatha1>
    <gathalast line="121">Sammaggate sīlavante, cīvarena upaṭṭhitā.</gathalast>
    <gatha1 line="122">Piṇḍapātasayanena, gilānappaccayena ca;</gatha1>
    <gatha2 line="123">Tesaṃ divā ca ratto ca, sadā puññaṃ pavaḍḍhati;</gatha2>
    <gathalast line="124"><alternatives line="137" extra="" separator="false"><alternative source-abbr="vri" source="vipassana research institut">Saggañca kamatiṭṭhānaṃ</alternative><alternative source-abbr="ka." source="cambodian">saggañca sappatiṭṭhānaṃ</alternative></alternatives> , kammaṃ katvāna bhaddaka’’nti. dasamaṃ;</gathalast>
    <centered line="125">Puññābhisandavaggo paṭhamo.</centered>
    <paragraph line="126">Tassuddānaṃ –</paragraph>
    <gatha1 line="127">Dve puññābhisandā dve ca, saṃvāsā samajīvino;</gatha1>
    <gathalast line="128">Suppavāsā sudatto ca, bhojanaṃ gihisāmicīti.</gathalast>
  </content>
</document>