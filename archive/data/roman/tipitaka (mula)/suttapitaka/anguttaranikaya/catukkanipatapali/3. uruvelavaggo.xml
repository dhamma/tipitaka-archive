<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="cambodian" source-abbr="ka."/>
      <version source="sabbattha" source-abbr="sabbattha"/>
      <version source="unknown" source-abbr="?"/>
      <version source="dī. ni. 3.309" source-abbr="dī. ni. 3.309"/>
      <version source="ma. ni. 3.8" source-abbr="ma. ni. 3.8"/>
      <version source="ma. ni. 3.142-143" source-abbr="ma. ni. 3.142-143"/>
    </versions>
    <normativeSource>http://tipitaka.org/romn/cscd/s0402m3.mul2.xml</normativeSource>
    <source>roman/tipitaka (mula)/suttapitaka/anguttaranikaya/catukkanipatapali/3. uruvelavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/catukkanipatapali</directory>
    <basename>3. uruvelavaggo</basename>
    <titlePath>3. Uruvelavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Uruvelavaggo</chapter>
    <subhead line="2">1. Paṭhamauruvelasuttaṃ</subhead>
    <paragraph line="3" number="21"> Evaṃ <pageBreak edition="Vipassana Research Institut" number="1.0024" /><pageBreak edition="Pali Text Society" number="2.0020" /> me sutaṃ <note>saṃ. ni. 1.173 āgataṃ</note> – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="4">‘‘Ekamidāhaṃ <pageBreak edition="Myanmar" number="1.0328" />, bhikkhave, samayaṃ uruvelāyaṃ viharāmi najjā nerañjarāya tīre ajapālanigrodhe paṭhamābhisambuddho. Tassa mayhaṃ, bhikkhave, rahogatassa paṭisallīnassa evaṃ cetaso parivitakko udapādi – ‘dukkhaṃ kho agāravo viharati appatisso. Kiṃ nu kho ahaṃ samaṇaṃ vā brāhmaṇaṃ vā sakkatvā garuṃ <pageBreak edition="Thai" number="2.0026" /> <alternatives line="6" extra="" separator="false"><alternative source-abbr="vri" source="vipassana research institut">katvā</alternative><alternative source-abbr="sī." source="sri lanka">garukatvā</alternative><alternative source-abbr="pī." source="pali text society">garukatvā</alternative></alternatives>  upanissāya vihareyya’’’nti?</paragraph>
    <paragraph line="5">‘‘Tassa mayhaṃ, bhikkhave, etadahosi – aparipūrassa kho ahaṃ sīlakkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṃ samaṇaṃ vā brāhmaṇaṃ vā attanā sīlasampannataraṃ, yamahaṃ sakkatvā garuṃ katvā upanissāya vihareyyaṃ.</paragraph>
    <paragraph line="6">‘‘Aparipūrassa kho ahaṃ samādhikkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṃ samaṇaṃ vā brāhmaṇaṃ vā attanā samādhisampannataraṃ, yamahaṃ sakkatvā garuṃ katvā upanissāya vihareyyaṃ.</paragraph>
    <paragraph line="7">‘‘Aparipūrassa kho ahaṃ paññākkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake loke samārake <pageBreak edition="Vipassana Research Institut" number="1.0025" /> sabrahmake sassamaṇabrāhmaṇiyā pajāya sadevamanussāya aññaṃ samaṇaṃ vā brāhmaṇaṃ vā attanā paññāsampannataraṃ, yamahaṃ sakkatvā garuṃ katvā upanissāya vihareyyaṃ.</paragraph>
    <paragraph line="8">‘‘Aparipūrassa kho ahaṃ vimuttikkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṃ samaṇaṃ vā brāhmaṇaṃ vā attanā vimuttisampannataraṃ, yamahaṃ sakkatvā garuṃ katvā upanissāya vihareyya’’nti.</paragraph>
    <paragraph line="9">‘‘Tassa <pageBreak edition="Myanmar" number="1.0329" /> mayhaṃ, bhikkhave, etadahosi – ‘yaṃnūnāhaṃ <alternatives line="16" extra="" separator="false"><alternative source-abbr="vri" source="vipassana research institut">yvāyaṃ</alternative><alternative source-abbr="sī." source="sri lanka">yopāyaṃ</alternative><alternative source-abbr="syā." source="thai">yopāyaṃ</alternative><alternative source-abbr="kaṃ." source="kaṃ.">yopāyaṃ</alternative><alternative source-abbr="pī." source="pali text society">yopāyaṃ</alternative></alternatives>  dhammo mayā abhisambuddho tameva dhammaṃ sakkatvā garuṃ katvā upanissāya vihareyya’’’nti.</paragraph>
    <paragraph line="10">‘‘Atha kho, bhikkhave, brahmā sahampati mama cetasā cetoparivitakkamaññāya <pageBreak edition="Pali Text Society" number="2.0021" /> – seyyathāpi nāma balavā puriso <alternatives line="28" extra="" separator="false"><alternative source-abbr="vri" source="vipassana research institut">samiñjitaṃ</alternative><alternative source-abbr="sī." source="sri lanka">sammiñjitaṃ</alternative><alternative source-abbr="syā." source="thai">sammiñjitaṃ</alternative><alternative source-abbr="kaṃ." source="kaṃ.">sammiñjitaṃ</alternative><alternative source-abbr="pī." source="pali text society">sammiñjitaṃ</alternative></alternatives>  vā bāhaṃ pasāreyya, pasāritaṃ vā bāhaṃ samiñjeyya, evamevaṃ – brahmaloke antarahito mama purato pāturahosi. Atha kho, bhikkhave, brahmā sahampati ekaṃsaṃ uttarāsaṅgaṃ karitvā dakkhiṇaṃ jāṇumaṇḍalaṃ pathaviyaṃ nihantvā yenāhaṃ tenañjaliṃ paṇāmetvā <pageBreak edition="Thai" number="2.0027" /> maṃ etadavoca – ‘evametaṃ bhagavā, evametaṃ sugata! Yepi te, bhante, ahesuṃ atītamaddhānaṃ arahanto sammāsambuddhā tepi bhagavanto dhammaṃyeva sakkatvā garuṃ katvā upanissāya vihariṃsu; yepi te, bhante, bhavissanti anāgatamaddhānaṃ arahanto sammāsambuddhā tepi bhagavanto dhammaṃyeva sakkatvā garuṃ katvā upanissāya viharissanti; bhagavāpi, bhante, etarahi arahaṃ sammāsambuddho dhammaṃyeva sakkatvā garuṃ katvā upanissāya viharatū’’’ti. Idamavoca brahmā sahampati. Idaṃ vatvā athāparaṃ etadavoca –</paragraph>
    <gatha1 line="11">‘‘Ye ca <alternatives line="40" extra="" separator="false"><alternative source-abbr="vri" source="vipassana research institut">atītā</alternative><alternative source-abbr="sī." source="sri lanka">ye cabbhatītā</alternative><alternative source-abbr="pī." source="pali text society">ye cabbhatītā</alternative><alternative source-abbr="ka." source="cambodian">ye cabbhatītā</alternative></alternatives>  sambuddhā, ye ca buddhā anāgatā;</gatha1>
    <gathalast line="12">Yo cetarahi sambuddho, <alternatives line="51" extra=" saṃ. ni. 1.173" separator="false"><alternative source-abbr="vri" source="vipassana research institut">bahūnaṃ</alternative><alternative source-abbr="sī." source="sri lanka">bahunnaṃ</alternative><alternative source-abbr="syā." source="thai">bahunnaṃ</alternative><alternative source-abbr="kaṃ." source="kaṃ.">bahunnaṃ</alternative><alternative source-abbr="pī." source="pali text society">bahunnaṃ</alternative></alternatives>  sokanāsano.</gathalast>
    <gatha1 line="13">‘‘Sabbe saddhammagaruno, <alternatives line="63" extra="" separator="false"><alternative source-abbr="vri" source="vipassana research institut">vihaṃsu</alternative><alternative source-abbr="syā." source="thai">vihariṃsu</alternative><alternative source-abbr="kaṃ." source="kaṃ.">vihariṃsu</alternative></alternatives>  viharanti ca;</gatha1>
    <gathalast line="14">Athopi viharissanti, esā buddhāna dhammatā.</gathalast>
    <gatha1 line="15">‘‘Tasmā <pageBreak edition="Vipassana Research Institut" number="1.0026" /> hi <alternatives line="73" extra="" separator="false"><alternative source-abbr="vri" source="vipassana research institut">attakāmena</alternative><alternative source-abbr="sī." source="sri lanka">atthakāmena</alternative><alternative source-abbr="ka." source="cambodian">atthakāmena</alternative></alternatives> , mahattamabhikaṅkhatā;</gatha1>
    <gathalast line="16">Saddhammo garukātabbo, saraṃ buddhāna sāsana’’nti.</gathalast>
    <paragraph line="17">‘‘Idamavoca, bhikkhave, brahmā sahampati. Idaṃ vatvā maṃ abhivādetvā padakkhiṇaṃ katvā tatthevantaradhāyi. Atha khvāhaṃ, bhikkhave, brahmuno ca ajjhesanaṃ viditvā attano ca patirūpaṃ <alternatives line="83" extra="" separator="false"><alternative source-abbr="vri" source="vipassana research institut">yvāyaṃ</alternative><alternative source-abbr="sabbattha" source="sabbattha">yopāyaṃ</alternative></alternatives>  dhammo mayā abhisambuddho tameva dhammaṃ sakkatvā garuṃ katvā upanissāya vihāsiṃ. Yato <pageBreak edition="Myanmar" number="1.0330" /> ca kho, bhikkhave, saṅghopi mahattena samannāgato, atha me <pageBreak edition="Thai" number="2.0028" /> saṅghepi gāravo’’ti. Paṭhamaṃ.</paragraph>
    <subhead line="18">2. Dutiyauruvelasuttaṃ</subhead>
    <paragraph line="19" number="22"> ‘‘Ekamidāhaṃ <pageBreak edition="Pali Text Society" number="2.0022" />, bhikkhave, samayaṃ uruvelāyaṃ viharāmi najjā nerañjarāya tīre ajapālanigrodhe paṭhamābhisambuddho. Atha kho, bhikkhave, sambahulā brāhmaṇā jiṇṇā vuddhā mahallakā addhagatā vayoanuppattā yenāhaṃ tenupasaṅkamiṃsu; upasaṅkamitvā mayā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho, bhikkhave, te brāhmaṇā maṃ etadavocuṃ – ‘sutaṃ <alternatives line="92" extra="" separator="false"><alternative source-abbr="vri" source="vipassana research institut">netaṃ</alternative><alternative source-abbr="sī." source="sri lanka">metaṃ</alternative><alternative source-abbr="syā." source="thai">metaṃ</alternative><alternative source-abbr="kaṃ." source="kaṃ.">metaṃ</alternative><alternative source-abbr="ka." source="cambodian">metaṃ</alternative></alternatives> , bho gotama – na samaṇo gotamo brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimantetīti. Tayidaṃ, bho gotama, tatheva. Na hi bhavaṃ gotamo brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimanteti. Tayidaṃ, bho gotama, na sampannamevā’’’ti.</paragraph>
    <paragraph line="20">‘‘Tassa mayhaṃ, bhikkhave, etadahosi – ‘<alternatives line="104" extra="" separator="true"><alternative source-abbr="vri" source="vipassana research institut">nayime</alternative><alternative source-abbr="sī." source="sri lanka">na vata me</alternative><alternative source-abbr="pī." source="pali text society">na vata me</alternative><alternative source-abbr="syā." source="thai">na cayime</alternative><alternative source-abbr="kaṃ." source="kaṃ.">na cayime</alternative><alternative source-abbr="?" source="unknown">na vatime</alternative></alternatives>  āyasmanto jānanti theraṃ vā therakaraṇe vā dhamme’ti. Vuddho cepi, bhikkhave, hoti āsītiko vā nāvutiko vā vassasatiko vā jātiyā. So ca hoti akālavādī abhūtavādī anatthavādī adhammavādī avinayavādī, anidhānavatiṃ vācaṃ bhāsitā akālena anapadesaṃ apariyantavatiṃ anatthasaṃhitaṃ. Atha kho so ‘bālo <alternatives line="117" extra="" separator="false"><alternative source-abbr="vri" source="vipassana research institut">thero’tveva</alternative><alternative source-abbr="sī." source="sri lanka">teva</alternative><alternative source-abbr="pī." source="pali text society">teva</alternative></alternatives>  saṅkhaṃ gacchati.</paragraph>
    <paragraph line="21">‘‘Daharo cepi, bhikkhave, hoti yuvā susukāḷakeso bhadrena yobbanena samannāgato paṭhamena vayasā <pageBreak edition="Thai" number="2.0029" />. So ca hoti kālavādī bhūtavādī atthavādī dhammavādī vinayavādī nidhānavatiṃ <pageBreak edition="Vipassana Research Institut" number="1.0027" /> vācaṃ bhāsitā kālena sāpadesaṃ pariyantavatiṃ atthasaṃhitaṃ. Atha kho so ‘paṇḍito thero’tveva saṅkhaṃ gacchati.</paragraph>
    <paragraph line="22">‘‘Cattārome <pageBreak edition="Myanmar" number="1.0331" />, bhikkhave, therakaraṇā dhammā. Katame cattāro? Idha, bhikkhave, bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, bahussuto hoti <pageBreak edition="Pali Text Society" number="2.0023" /> sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā <alternatives line="127" extra="" separator="false"><alternative source-abbr="vri" source="vipassana research institut">sātthaṃ sabyañjanaṃ</alternative><alternative source-abbr="sī." source="sri lanka">sātthā sabyañjanā</alternative><alternative source-abbr="pī." source="pali text society">sātthā sabyañjanā</alternative></alternatives>  <alternatives line="137" extra="" separator="false"><alternative source-abbr="vri" source="vipassana research institut">kevalaparipuṇṇaṃ</alternative><alternative source-abbr="sī." source="sri lanka">kevalaparipuṇṇā</alternative></alternatives>  parisuddhaṃ brahmacariyaṃ abhivadanti, tathārūpāssa dhammā bahussutā honti <alternatives line="146" extra="" separator="false"><alternative source-abbr="vri" source="vipassana research institut">dhātā</alternative><alternative source-abbr="sī." source="sri lanka">dhatā</alternative><alternative source-abbr="syā." source="thai">dhatā</alternative><alternative source-abbr="kaṃ." source="kaṃ.">dhatā</alternative><alternative source-abbr="pī." source="pali text society">dhatā</alternative></alternatives>  vacasā paricitā manasānupekkhitā, diṭṭhiyā suppaṭividdhā, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ime kho, bhikkhave, cattāro therakaraṇā dhammā’’ti.</paragraph>
    <gatha1 line="23">‘‘Yo uddhatena cittena, samphañca bahu bhāsati;</gatha1>
    <gatha2 line="24">Asamāhitasaṅkappo, asaddhammarato mago;</gatha2>
    <gathalast line="25">Ārā so thāvareyyamhā, pāpadiṭṭhi anādaro.</gathalast>
    <gatha1 line="26">‘‘Yo ca sīlena sampanno, sutavā paṭibhānavā;</gatha1>
    <gathalast line="27">Saññato dhīro <alternatives line="158" extra="" separator="true"><alternative source-abbr="vri" source="vipassana research institut">dhammesu</alternative><alternative source-abbr="sī." source="sri lanka">saññato dhīradhammesu</alternative><alternative source-abbr="syā." source="thai">saṃyutto thiradhammesu</alternative><alternative source-abbr="kaṃ." source="kaṃ.">saṃyutto thiradhammesu</alternative></alternatives> , paññāyatthaṃ vipassati.</gathalast>
    <gatha1 line="28">‘‘Pāragū <pageBreak edition="Thai" number="2.0030" /> sabbadhammānaṃ, akhilo paṭibhānavā;</gatha1>
    <gathalast line="29">Pahīnajātimaraṇo, brahmacariyassa kevalī.</gathalast>
    <gatha1 line="30">‘‘Tamahaṃ vadāmi theroti, yassa no santi āsavā;</gatha1>
    <gathalast line="31">Āsavānaṃ khayā bhikkhu, so theroti pavuccatī’’ti. dutiyaṃ;</gathalast>
    <subhead line="32">3. Lokasuttaṃ</subhead>
    <paragraph line="33" number="23"> ‘‘Loko <pageBreak edition="Vipassana Research Institut" number="1.0028" />, bhikkhave, tathāgatena abhisambuddho. Lokasmā tathāgato visaṃyutto. Lokasamudayo, bhikkhave, tathāgatena abhisambuddho. Lokasamudayo tathāgatassa pahīno. Lokanirodho, bhikkhave, tathāgatena abhisambuddho. Lokanirodho tathāgatassa <pageBreak edition="Myanmar" number="1.0332" /> sacchikato. Lokanirodhagāminī paṭipadā, bhikkhave, tathāgatena abhisambuddhā. Lokanirodhagāminī paṭipadā tathāgatassa bhāvitā.</paragraph>
    <paragraph line="34">‘‘Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ <pageBreak edition="Pali Text Society" number="2.0024" /> anuvicaritaṃ manasā, sabbaṃ taṃ tathāgatena abhisambuddhaṃ. Tasmā ‘tathāgato’ti vuccati.</paragraph>
    <paragraph line="35">‘‘Yañca, bhikkhave, rattiṃ tathāgato anuttaraṃ sammāsambodhiṃ abhisambujjhati yañca rattiṃ anupādisesāya nibbānadhātuyā parinibbāyati, yaṃ etasmiṃ antare bhāsati lapati niddisati sabbaṃ taṃ tatheva hoti, no aññathā. Tasmā ‘tathāgato’ti vuccati.</paragraph>
    <paragraph line="36">‘‘Yathāvādī, bhikkhave, tathāgato tathākārī, yathākārī tathāvādī. Iti yathāvādī tathākārī, yathākārī tathāvādī. Tasmā ‘tathāgato’ti vuccati.</paragraph>
    <paragraph line="37">‘‘Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya <pageBreak edition="Thai" number="2.0031" /> tathāgato abhibhū anabhibhūto aññadatthu daso vasavattī. Tasmā ‘tathāgato’ti vuccati’’.</paragraph>
    <gatha1 line="38">‘‘Sabbaṃ lokaṃ abhiññāya, sabbaṃ loke yathātathaṃ;</gatha1>
    <gathalast line="39">Sabbaṃ lokaṃ <note>sabbaloka (sī. syā. kaṃ. pī.)</note> visaṃyutto, sabbaloke anūpayo.</gathalast>
    <gatha1 line="40">‘‘Sa ve sabbābhibhū dhīro, sabbaganthappamocano;</gatha1>
    <gathalast line="41">Phuṭṭha’ssa paramā santi, nibbānaṃ akutobhayaṃ.</gathalast>
    <gatha1 line="42">‘‘Esa <pageBreak edition="Vipassana Research Institut" number="1.0029" /> khīṇāsavo buddho, anīgho chinnasaṃsayo;</gatha1>
    <gathalast line="43">Sabbakammakkhayaṃ patto, vimutto upadhisaṅkhaye.</gathalast>
    <gatha1 line="44">‘‘Esa so bhagavā buddho, esa sīho anuttaro;</gatha1>
    <gathalast line="45">Sadevakassa lokassa, brahmacakkaṃ pavattayī.</gathalast>
    <gatha1 line="46">‘‘Iti devā manussā ca, ye buddhaṃ saraṇaṃ gatā;</gatha1>
    <gathalast line="47">Saṅgamma taṃ namassanti, mahantaṃ vītasāradaṃ.</gathalast>
    <gatha1 line="48">‘‘Danto <pageBreak edition="Myanmar" number="1.0333" /> damayataṃ seṭṭho, santo samayataṃ isi;</gatha1>
    <gathalast line="49">Mutto mocayataṃ aggo, tiṇṇo tārayataṃ varo.</gathalast>
    <gatha1 line="50">‘‘Iti hetaṃ namassanti, mahantaṃ vītasāradaṃ;</gatha1>
    <gathalast line="51">Sadevakasmiṃ lokasmiṃ, <alternatives line="180" extra="" separator="false"><alternative source-abbr="vri" source="vipassana research institut">natthi te</alternative><alternative source-abbr="sī." source="sri lanka">natthi te</alternative><alternative source-abbr="syā." source="thai">natthi te</alternative><alternative source-abbr="kaṃ." source="kaṃ.">natthi te</alternative><alternative source-abbr="pī." source="pali text society">natthi te</alternative></alternatives>  paṭipuggalo’’ti. tatiyaṃ;</gathalast>
    <subhead line="52">4. Kāḷakārāmasuttaṃ</subhead>
    <paragraph line="53" number="24"> Ekaṃ samayaṃ bhagavā sākete viharati <alternatives line="192" extra="" separator="false"><alternative source-abbr="vri" source="vipassana research institut">kāḷakārāme</alternative><alternative source-abbr="ka." source="cambodian">koḷikārāme</alternative></alternatives> . Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="54">‘‘Yaṃ <pageBreak edition="Pali Text Society" number="2.0025" />, bhikkhave, sadevakassa lokassa <pageBreak edition="Thai" number="2.0032" /> samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ jānāmi.</paragraph>
    <paragraph line="55">‘‘Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ abbhaññāsiṃ. Taṃ tathāgatassa viditaṃ, taṃ tathāgato na upaṭṭhāsi.</paragraph>
    <paragraph line="56">‘‘Yaṃ <pageBreak edition="Vipassana Research Institut" number="1.0030" />, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ na jānāmīti vadeyyaṃ, taṃ mamassa musā.</paragraph>
    <paragraph line="57">‘‘Yaṃ, bhikkhave…pe… tamahaṃ jānāmi ca na ca jānāmīti vadeyyaṃ, <alternatives line="201" extra="" separator="true"><alternative source-abbr="vri" source="vipassana research institut">taṃpassa</alternative><alternative source-abbr="syā." source="thai">taṃ pissa</alternative><alternative source-abbr="kaṃ." source="kaṃ.">taṃ pissa</alternative><alternative source-abbr="ka." source="cambodian">taṃ mamassa</alternative></alternatives>  tādisameva.</paragraph>
    <paragraph line="58">‘‘Yaṃ, bhikkhave…pe… tamahaṃ neva jānāmi na na jānāmīti vadeyyaṃ, taṃ mamassa kali.</paragraph>
    <paragraph line="59">‘‘Iti kho, bhikkhave, tathāgato daṭṭhā daṭṭhabbaṃ, diṭṭhaṃ na maññati, adiṭṭhaṃ na maññati, daṭṭhabbaṃ na maññati, daṭṭhāraṃ na maññati; sutvā sotabbaṃ, sutaṃ na <pageBreak edition="Myanmar" number="1.0334" /> maññati, asutaṃ na maññati, sotabbaṃ na maññati, sotāraṃ na maññati; mutvā motabbaṃ, mutaṃ na maññati, amutaṃ na maññati, motabbaṃ na maññati, motāraṃ na maññati; viññatvā viññātabbaṃ, viññātaṃ na maññati, aviññātaṃ na maññati, viññātabbaṃ na maññati, viññātāraṃ na maññati. Iti kho, bhikkhave, tathāgato diṭṭhasutamutaviññātabbesu dhammesu <alternatives line="212" extra="" separator="true"><alternative source-abbr="vri" source="vipassana research institut">tādīyeva tādī</alternative><alternative source-abbr="syā." source="thai">tādisova tādī</alternative><alternative source-abbr="kaṃ." source="kaṃ.">tādisova tādī</alternative><alternative source-abbr="pī." source="pali text society">tādise yeva tādī</alternative><alternative source-abbr="ka." source="cambodian">tādīyeva tādīyevekā</alternative></alternatives> . Tamhā ca pana <alternatives line="224" extra="" separator="false"><alternative source-abbr="vri" source="vipassana research institut">tādimhā</alternative><alternative source-abbr="sī." source="sri lanka">tāditamhā</alternative><alternative source-abbr="pī." source="pali text society">tāditamhā</alternative></alternatives>  añño tādī uttaritaro vā paṇītataro vā natthīti vadāmī’’ti.</paragraph>
    <gatha1 line="60">‘‘Yaṃ <pageBreak edition="Thai" number="2.0033" /> kiñci diṭṭhaṃva sutaṃ mutaṃ vā,</gatha1>
    <gatha2 line="61">Ajjhositaṃ saccamutaṃ paresaṃ;</gatha2>
    <gatha3 line="62">Na tesu tādī sayasaṃvutesu,</gatha3>
    <gathalast line="63">Saccaṃ musā vāpi paraṃ daheyya.</gathalast>
    <gatha1 line="64">‘‘Etañca sallaṃ <alternatives line="234" extra="" separator="false"><alternative source-abbr="vri" source="vipassana research institut">paṭikacca</alternative><alternative source-abbr="sī." source="sri lanka">paṭigacca</alternative><alternative source-abbr="pī." source="pali text society">paṭigacca</alternative></alternatives>  disvā,</gatha1>
    <gatha2 line="65">Ajjhositā yattha pajā visattā;</gatha2>
    <gatha3 line="66">Jānāmi <pageBreak edition="Pali Text Society" number="2.0026" /> passāmi tatheva etaṃ,</gatha3>
    <gathalast line="67">Ajjhositaṃ natthi tathāgatāna’’ntntti. catutthaṃ;</gathalast>
    <subhead line="68">5. Brahmacariyasuttaṃ</subhead>
    <paragraph line="69" number="25"> ‘‘Nayidaṃ <pageBreak edition="Vipassana Research Institut" number="1.0031" />, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na itivādappamokkhānisaṃsatthaṃ, na ‘iti maṃ jano jānātū’ti. Atha kho idaṃ, bhikkhave, brahmacariyaṃ vussati saṃvaratthaṃ pahānatthaṃ virāgatthaṃ nirodhattha’’nti.</paragraph>
    <gatha1 line="70">‘‘Saṃvaratthaṃ pahānatthaṃ, brahmacariyaṃ anītihaṃ;</gatha1>
    <gatha2 line="71">Adesayi so bhagavā, nibbānogadhagāminaṃ;</gatha2>
    <gathalast line="72">Esa maggo <alternatives line="244" extra=" itivu. 35" separator="false"><alternative source-abbr="vri" source="vipassana research institut">mahantehi</alternative><alternative source-abbr="ka." source="cambodian">mahattebhi</alternative></alternatives> , anuyāto mahesibhi.</gathalast>
    <gatha1 line="73">‘‘Ye ca taṃ paṭipajjanti, yathā buddhena desitaṃ;</gatha1>
    <gathalast line="74">Dukkhassantaṃ karissanti, satthusāsanakārino’’ti. pañcamaṃ;</gathalast>
    <subhead line="75">6. Kuhasuttaṃ</subhead>
    <paragraph line="76" number="26"><note>itivu. 108 itivuttakepi</note> ‘‘Ye <pageBreak edition="Myanmar" number="1.0335" /> te, bhikkhave, bhikkhū kuhā thaddhā lapā siṅgī unnaḷā asamāhitā, na me te, bhikkhave, bhikkhū māmakā. Apagatā ca te, bhikkhave <pageBreak edition="Thai" number="2.0034" />, bhikkhū imasmā dhammavinayā, na ca te imasmiṃ dhammavinaye vuddhiṃ viruḷhiṃ vepullaṃ āpajjanti. Ye ca kho te, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā. Anapagatā ca te, bhikkhave, bhikkhū imasmā dhammavinayā. Te ca imasmiṃ dhammavinaye vuddhiṃ viruḷhiṃ vepullaṃ āpajjantī’’ti.</paragraph>
    <gatha1 line="77"><note>itivu. 108 itivuttakepi</note> ‘‘Kuhā thaddhā lapā siṅgī, unnaḷā asamāhitā;</gatha1>
    <gathalast line="78">Na te dhamme virūhanti, sammāsambuddhadesite.</gathalast>
    <gatha1 line="79">‘‘Nikkuhā nillapā dhīrā, atthaddhā susamāhitā;</gatha1>
    <gathalast line="80">Te ve dhamme virūhanti, sammāsambuddhadesite’’ti. chaṭṭhaṃ;</gathalast>
    <subhead line="81">7. Santuṭṭhisuttaṃ</subhead>
    <paragraph line="82" number="27"> ‘‘Cattārimāni <pageBreak edition="Vipassana Research Institut" number="1.0032" />, bhikkhave, appāni <alternatives line="259" extra="" separator="false"><alternative source-abbr="vri" source="vipassana research institut">ca</alternative><alternative source-abbr="ka." source="cambodian">ceva</alternative></alternatives>  sulabhāni ca, tāni ca anavajjāni. Katamāni cattāri? Paṃsukūlaṃ, bhikkhave, cīvarānaṃ appañca sulabhañca <pageBreak edition="Pali Text Society" number="2.0027" />, tañca anavajjaṃ. Piṇḍiyālopo, bhikkhave, bhojanānaṃ appañca sulabhañca, tañca anavajjaṃ. Rukkhamūlaṃ, bhikkhave, senāsanānaṃ appañca sulabhañca, tañca anavajjaṃ. Pūtimuttaṃ, bhikkhave, bhesajjānaṃ appañca sulabhañca, tañca anavajjaṃ. Imāni kho, bhikkhave, cattāri appāni ca sulabhāni ca, tāni ca anavajjāni. Yato kho, bhikkhave, bhikkhu appena ca tuṭṭho hoti sulabhena ca, idamassāhaṃ aññataraṃ <alternatives line="268" extra="" separator="false"><alternative source-abbr="vri" source="vipassana research institut">sāmaññaṅganti</alternative><alternative source-abbr="ka." source="cambodian">sāmaññanti</alternative></alternatives>  vadāmī’’ti.</paragraph>
    <gatha1 line="83">‘‘Anavajjena tuṭṭhassa, appena sulabhena ca;</gatha1>
    <gatha2 line="84">Na <pageBreak edition="Thai" number="2.0035" /> senāsanamārabbha, cīvaraṃ pānabhojanaṃ;</gatha2>
    <gathalast line="85">Vighāto hoti cittassa, disā nappaṭihaññati.</gathalast>
    <gatha1 line="86">‘‘Ye cassa dhammā akkhātā, sāmaññassānulomikā;</gatha1>
    <gathalast line="87">Adhiggahitā tuṭṭhassa, appamattassa sikkhato’’ti. sattamaṃ;</gathalast>
    <subhead line="88">8. Ariyavaṃsasuttaṃ</subhead>
    <paragraph line="89" number="28"> ‘‘Cattārome <pageBreak edition="Myanmar" number="1.0336" />, bhikkhave, ariyavaṃsā aggaññā rattaññā vaṃsaññā porāṇā asaṃkiṇṇā asaṃkiṇṇapubbā, na saṃkīyanti na saṃkīyissanti, appaṭikuṭṭhā samaṇehi brāhmaṇehi viññūhi. Katame cattāro? Idha, bhikkhave, bhikkhu santuṭṭho hoti itarītarena cīvarena, itarītaracīvarasantuṭṭhiyā ca vaṇṇavādī, na ca cīvarahetu anesanaṃ appatirūpaṃ āpajjati, aladdhā ca cīvaraṃ na paritassati, laddhā ca cīvaraṃ <alternatives line="277" extra="" separator="false"><alternative source-abbr="vri" source="vipassana research institut">agadhito</alternative><alternative source-abbr="sī." source="sri lanka">agathito</alternative><alternative source-abbr="pī." source="pali text society">agathito</alternative></alternatives>  amucchito anajjhosanno ādīnavadassāvī nissaraṇapañño paribhuñjati; tāya ca pana itarītaracīvarasantuṭṭhiyā nevattānukkaṃseti, no <note>na (dī. ni. 3.309)</note> paraṃ vambheti. Yo hi tattha dakkho analaso sampajāno patissato, ayaṃ vuccati, bhikkhave, bhikkhu porāṇe aggaññe ariyavaṃse ṭhito.</paragraph>
    <paragraph line="90">‘‘Puna <pageBreak edition="Vipassana Research Institut" number="1.0033" /> caparaṃ, bhikkhave, bhikkhu santuṭṭho hoti itarītarena piṇḍapātena, itarītarapiṇḍapātasantuṭṭhiyā ca vaṇṇavādī, na ca piṇḍapātahetu anesanaṃ appatirūpaṃ āpajjati, aladdhā ca piṇḍapātaṃ na paritassati, laddhā ca piṇḍapātaṃ agadhito amucchito anajjhosanno ādīnavadassāvī nissaraṇapañño <pageBreak edition="Pali Text Society" number="2.0028" /> paribhuñjati; tāya ca pana itarītarapiṇḍapātasantuṭṭhiyā nevattānukkaṃseti <pageBreak edition="Thai" number="2.0036" />, no paraṃ vambheti. Yo hi tattha dakkho analaso sampajāno patissato, ayaṃ vuccati, bhikkhave, bhikkhu porāṇe aggaññe ariyavaṃse ṭhito.</paragraph>
    <paragraph line="91">‘‘Puna caparaṃ, bhikkhave, bhikkhu santuṭṭho hoti itarītarena senāsanena, itarītarasenāsanasantuṭṭhiyā ca vaṇṇavādī, na ca senāsanahetu anesanaṃ appatirūpaṃ āpajjati, aladdhā ca senāsanaṃ na paritassati, laddhā ca senāsanaṃ agadhito amucchito anajjhosanno ādīnavadassāvī nissaraṇapañño paribhuñjati; tāya ca pana itarītarasenāsanasantuṭṭhiyā nevattānukkaṃseti, no paraṃ vambheti. Yo hi tattha dakkho analaso sampajāno patissato, ayaṃ vuccati, bhikkhave, bhikkhu porāṇe aggaññe ariyavaṃse ṭhito.</paragraph>
    <paragraph line="92">‘‘Puna caparaṃ, bhikkhave, bhikkhu bhāvanārāmo hoti bhāvanārato, pahānārāmo hoti pahānarato; tāya ca pana bhāvanārāmatāya bhāvanāratiyā <pageBreak edition="Myanmar" number="1.0337" /> pahānārāmatāya pahānaratiyā nevattānukkaṃseti, no paraṃ vambheti. Yo hi tattha dakkho analaso sampajāno patissato, ayaṃ vuccati, bhikkhave, bhikkhu porāṇe aggaññe ariyavaṃse ṭhito. Ime kho, bhikkhave, cattāro ariyavaṃsā aggaññā rattaññā vaṃsaññā porāṇā asaṃkiṇṇā asaṃkiṇṇapubbā, na saṃkīyanti na saṃkīyissanti, appaṭikuṭṭhā samaṇehi brāhmaṇehi viññūhi.</paragraph>
    <paragraph line="93">‘‘Imehi ca pana, bhikkhave, catūhi ariyavaṃsehi samannāgato bhikkhu puratthimāya cepi disāya viharati sveva aratiṃ sahati, na taṃ arati sahati; pacchimāya cepi disāya viharati <pageBreak edition="Thai" number="2.0037" /> sveva aratiṃ sahati, na taṃ arati sahati; uttarāya cepi disāya viharati sveva aratiṃ sahati, na taṃ arati sahati; dakkhiṇāya cepi disāya viharati sveva aratiṃ sahati, na taṃ arati sahati. Taṃ kissa hetu? Aratiratisaho hi, bhikkhave, dhīro’’ti.</paragraph>
    <gatha1 line="94">‘‘Nārati <pageBreak edition="Vipassana Research Institut" number="1.0034" /> sahati <alternatives line="295" extra="" separator="false"><alternative source-abbr="vri" source="vipassana research institut">dhīraṃ</alternative><alternative source-abbr="sī." source="sri lanka">vīraṃ</alternative></alternatives> , nārati dhīraṃ sahati;</gatha1>
    <gathalast line="95">Dhīrova aratiṃ sahati, dhīro hi aratissaho.</gathalast>
    <gatha1 line="96">‘‘Sabbakammavihāyīnaṃ <pageBreak edition="Pali Text Society" number="2.0029" />, <alternatives line="304" extra="" separator="false"><alternative source-abbr="vri" source="vipassana research institut">panuṇṇaṃ</alternative><alternative source-abbr="?" source="unknown">paṇunnaṃ</alternative></alternatives>  ko nivāraye;</gatha1>
    <gatha2 line="97">Nekkhaṃ jambonadasseva, ko taṃ ninditumarahati;</gatha2>
    <gathalast line="98">Devāpi naṃ pasaṃsanti, brahmunāpi pasaṃsito’’ti. aṭṭhamaṃ;</gathalast>
    <subhead line="99">9. Dhammapadasuttaṃ</subhead>
    <paragraph line="100" number="29"> ‘‘Cattārimāni, bhikkhave, dhammapadāni aggaññāni rattaññāni vaṃsaññāni porāṇāni asaṃkiṇṇāni asaṃkiṇṇapubbāni, na saṃkīyanti na saṃkīyissanti, appaṭikuṭṭhāni samaṇehi brāhmaṇehi viññūhi. Katamāni cattāri? Anabhijjhā, bhikkhave, dhammapadaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkīyati na saṃkīyissati, appaṭikuṭṭhaṃ samaṇehi brāhmaṇehi viññūhi.</paragraph>
    <paragraph line="101">‘‘Abyāpādo, bhikkhave, dhammapadaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkīyati na saṃkīyissati, appaṭikuṭṭhaṃ samaṇehi brāhmaṇehi viññūhi.</paragraph>
    <paragraph line="102">‘‘Sammāsati <pageBreak edition="Myanmar" number="1.0338" />, bhikkhave, dhammapadaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkīyati na saṃkīyissati, appaṭikuṭṭhaṃ samaṇehi brāhmaṇehi viññūhi.</paragraph>
    <paragraph line="103">‘‘Sammāsamādhi, bhikkhave, dhammapadaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkīyati na saṃkīyissati, appaṭikuṭṭhaṃ samaṇehi brāhmaṇehi viññūhi. Imāni kho, bhikkhave, cattāri dhammapadāni aggaññāni rattaññāni vaṃsaññāni porāṇāni asaṃkiṇṇāni asaṃkiṇṇapubbāni, na saṃkīyanti na saṃkīyissanti, appaṭikuṭṭhāni <pageBreak edition="Thai" number="2.0038" /> samaṇehi brāhmaṇehi viññūhī’’ti.</paragraph>
    <gatha1 line="104">‘‘Anabhijjhālu <pageBreak edition="Vipassana Research Institut" number="1.0035" /> vihareyya, abyāpannena cetasā;</gatha1>
    <gathalast line="105">Sato <alternatives line="313" extra="" separator="false"><alternative source-abbr="vri" source="vipassana research institut">ekaggacittassa</alternative><alternative source-abbr="ka." source="cambodian">ekaggacittāyaṃ</alternative></alternatives> , ajjhattaṃ susamāhito’’ti. navamaṃ;</gathalast>
    <subhead line="106">10. Paribbājakasuttaṃ</subhead>
    <paragraph line="107" number="30"> Ekaṃ samayaṃ bhagavā rājagahe viharati gijjhakūṭe pabbate. Tena kho pana samayena sambahulā abhiññātā abhiññātā paribbājakā <alternatives line="322" extra="" separator="true"><alternative source-abbr="vri" source="vipassana research institut">sippinikātīre</alternative><alternative source-abbr="sī." source="sri lanka">sappiniyā tīre</alternative><alternative source-abbr="pī." source="pali text society">sappiniyā tīre</alternative><alternative source-abbr="syā." source="thai">sippiniyā tīre</alternative><alternative source-abbr="kaṃ." source="kaṃ.">sippiniyā tīre</alternative><alternative source-abbr="ka." source="cambodian">sippiniyā nadiyā tīre</alternative></alternatives>  paribbājakārāme paṭivasanti, seyyathidaṃ annabhāro varadharo sakuludāyī ca paribbājako aññe ca abhiññātā abhiññātā paribbājakā. Atha kho bhagavā sāyanhasamayaṃ paṭisallānā vuṭṭhito yena sippinikātīraṃ paribbājakārāmo tenupasaṅkami; upasaṅkamitvā paññatte āsane nisīdi. Nisajja kho bhagavā te paribbājake etadavoca –</paragraph>
    <paragraph line="108">‘‘Cattārimāni, paribbājakā, dhammapadāni aggaññāni rattaññāni <pageBreak edition="Pali Text Society" number="2.0030" /> vaṃsaññāni porāṇāni asaṃkiṇṇāni asaṃkiṇṇapubbāni, na saṃkīyanti na saṃkīyissanti, appaṭikuṭṭhāni samaṇehi brāhmaṇehi viññūhi. Katamāni cattāri? Anabhijjhā, paribbājakā, dhammapadaṃ aggaññaṃ rattaññaṃ vaṃsaññaṃ porāṇaṃ asaṃkiṇṇaṃ asaṃkiṇṇapubbaṃ, na saṃkīyati na saṃkīyissati, appaṭikuṭṭhaṃ samaṇehi brāhmaṇehi viññūhi. Abyāpādo, paribbājakā, dhammapadaṃ…pe… sammāsati, paribbājakā, dhammapadaṃ…pe… sammāsamādhi, paribbājakā, dhammapadaṃ aggaññaṃ rattaññaṃ vaṃsaññaṃ <pageBreak edition="Myanmar" number="1.0339" /> porāṇaṃ asaṃkiṇṇaṃ asaṃkiṇṇapubbaṃ, na saṃkīyati na saṃkīyissati, appaṭikuṭṭhaṃ samaṇehi brāhmaṇehi viññūhi. Imāni kho <pageBreak edition="Thai" number="2.0039" />, paribbājakā, cattāri dhammapadāni aggaññāni rattaññāni vaṃsaññāni porāṇāni asaṃkiṇṇāni asaṃkiṇṇapubbāni, na saṃkīyanti na saṃkīyissanti, appaṭikuṭṭhāni samaṇehi brāhmaṇehi viññūhi.</paragraph>
    <paragraph line="109">‘‘Yo kho, paribbājakā, evaṃ vadeyya – ‘ahametaṃ anabhijjhaṃ dhammapadaṃ paccakkhāya abhijjhāluṃ kāmesu tibbasārāgaṃ samaṇaṃ vā brāhmaṇaṃ vā paññāpessāmī’ti, tamahaṃ tattha evaṃ vadeyyaṃ – ‘etu vadatu byāharatu passāmissānubhāva’nti. So vata, paribbājakā, anabhijjhaṃ dhammapadaṃ paccakkhāya abhijjhāluṃ kāmesu tibbasārāgaṃ samaṇaṃ vā brāhmaṇaṃ vā paññāpessatīti netaṃ ṭhānaṃ vijjati.</paragraph>
    <paragraph line="110">‘‘Yo <pageBreak edition="Vipassana Research Institut" number="1.0036" /> kho, paribbājakā, evaṃ vadeyya – ‘ahametaṃ abyāpādaṃ dhammapadaṃ paccakkhāya byāpannacittaṃ paduṭṭhamanasaṅkappaṃ samaṇaṃ vā brāhmaṇaṃ vā paññāpessāmī’ti, tamahaṃ tattha evaṃ vadeyyaṃ – ‘etu vadatu byāharatu passāmissānubhāva’nti. So vata, paribbājakā, abyāpādaṃ dhammapadaṃ paccakkhāya byāpannacittaṃ paduṭṭhamanasaṅkappaṃ samaṇaṃ vā brāhmaṇaṃ vā paññāpessatīti netaṃ ṭhānaṃ vijjati.</paragraph>
    <paragraph line="111">‘‘Yo kho, paribbājakā, evaṃ vadeyya – ‘ahametaṃ sammāsatiṃ dhammapadaṃ paccakkhāya muṭṭhassatiṃ asampajānaṃ samaṇaṃ vā brāhmaṇaṃ vā paññāpessāmī’ti, tamahaṃ tattha evaṃ vadeyyaṃ – ‘etu vadatu byāharatu passāmissānubhāva’nti. So vata, paribbājakā, sammāsatiṃ dhammapadaṃ paccakkhāya muṭṭhassatiṃ asampajānaṃ samaṇaṃ vā brāhmaṇaṃ vā paññāpessatīti netaṃ ṭhānaṃ vijjati.</paragraph>
    <paragraph line="112">‘‘Yo kho, paribbājakā, evaṃ vadeyya – ‘ahametaṃ <pageBreak edition="Thai" number="2.0040" /> sammāsamādhiṃ dhammapadaṃ paccakkhāya asamāhitaṃ vibbhantacittaṃ samaṇaṃ vā brāhmaṇaṃ vā paññāpessāmī’ti, tamahaṃ tattha evaṃ vadeyyaṃ – ‘etu vadatu byāharatu <pageBreak edition="Pali Text Society" number="2.0031" /> passāmissānubhāva’nti. So vata, paribbājakā, sammāsamādhiṃ dhammapadaṃ paccakkhāya asamāhitaṃ vibbhantacittaṃ samaṇaṃ vā brāhmaṇaṃ vā paññāpessatīti netaṃ ṭhānaṃ vijjati.</paragraph>
    <paragraph line="113">‘‘Yo kho, paribbājakā, imāni cattāri dhammapadāni garahitabbaṃ paṭikkositabbaṃ maññeyya, tassa diṭṭheva dhamme cattāro sahadhammikā vādānupātā gārayhā <pageBreak edition="Myanmar" number="1.0340" /> <alternatives line="335" extra="" separator="false"><alternative source-abbr="vri" source="vipassana research institut">ṭhānā</alternative><alternative source-abbr="ma. ni. 3.8" source="ma. ni. 3.8">vādānuvādā gārayhaṃ ṭhānaṃ</alternative></alternatives>  āgacchanti. Katame cattāro? Anabhijjhaṃ ce bhavaṃ dhammapadaṃ garahati paṭikkosati, ye ca hi <note>ye ca (ma. ni. 3.142-143)</note> abhijjhālū kāmesu tibbasārāgā samaṇabrāhmaṇā te bhoto pujjā te bhoto pāsaṃsā. Abyāpādaṃ ce bhavaṃ dhammapadaṃ garahati paṭikkosati, ye ca hi byāpannacittā paduṭṭhamanasaṅkappā samaṇabrāhmaṇā te bhoto pujjā te bhoto pāsaṃsā. Sammāsatiṃ ce bhavaṃ dhammapadaṃ garahati paṭikkosati, ye ca hi muṭṭhassatī asampajānā samaṇabrāhmaṇā te bhoto pujjā te bhoto pāsaṃsā. Sammāsamādhiṃ ce bhavaṃ dhammapadaṃ garahati paṭikkosati, ye ca hi asamāhitā vibbhantacittā samaṇabrāhmaṇā te bhoto pujjā te bhoto pāsaṃsā.</paragraph>
    <paragraph line="114">‘‘Yo <pageBreak edition="Vipassana Research Institut" number="1.0037" /> kho, paribbājakā, imāni cattāri dhammapadāni garahitabbaṃ paṭikkositabbaṃ maññeyya, tassa diṭṭheva dhamme ime cattāro sahadhammikā vādānupātā gārayhā ṭhānā āgacchanti <pageBreak edition="Thai" number="2.0041" />. Yepi te paribbājakā ahesuṃ ukkalā <alternatives line="352" extra=" saṃ. ni. 3.62 passitabbaṃ" separator="false"><alternative source-abbr="vri" source="vipassana research institut">vassabhaññā</alternative><alternative source-abbr="ka." source="cambodian">vassabhiññā</alternative></alternatives>  ahetukavādā akiriyavādā natthikavādā, tepi imāni cattāri dhammapadāni na garahitabbaṃ na paṭikkositabbaṃ amaññiṃsu. Taṃ kissa hetu? Nindābyārosanaupārambhabhayā’’ti <note>upavādabhayāti (ka.) ma. ni. 3.150; saṃ. ni. 3.62 passitabbaṃ</note>.</paragraph>
    <gatha1 line="115">‘‘Abyāpanno sadā sato, ajjhattaṃ susamāhito;</gatha1>
    <gathalast line="116">Abhijjhāvinaye sikkhaṃ, appamattoti vuccatī’’ti. dasamaṃ;</gathalast>
    <centered line="117">Uruvelavaggo tatiyo.</centered>
    <paragraph line="118">Tassuddānaṃ –</paragraph>
    <gatha1 line="119">Dve uruvelā loko kāḷako <note>koḷiko (ka.)</note>, brahmacariyena pañcamaṃ;</gatha1>
    <gathalast line="120">Kuhaṃ santuṭṭhi vaṃso ca, dhammapadaṃ paribbājakena cāti.</gathalast>
  </content>
</document>