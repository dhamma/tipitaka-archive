<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402m3.mul1.xml</normativeSource>
    <archivePath>roman/tipitaka (mula)/suttapitaka/anguttaranikaya/catukkanipatapali/2. caravaggo.xml</archivePath>
    <baseFileName>2. caravaggo</baseFileName>
    <titlePath>2. Caravaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">2. Caravaggo</chapter>
    <subhead line="2">1. Carasuttaṃ</subhead>
    <paragraph line="3" number="11"><note>itivu. 110</note> ‘‘Carato <pageBreak edition="Vipassana Research Institut" number="1.0015" /> cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu adhivāseti, nappajahati na vinodeti na <alternatives line="6" extra="" separator="true"><alternative source-abbr="vri" source="vipassana research institut">byantīkaroti</alternative><alternative source-abbr="pī." source="pali text society">byantikaroti</alternative><alternative source-abbr="ka." source="cambodian">byantiṃ karoti</alternative></alternatives>  na anabhāvaṃ gameti, carampi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.</paragraph>
    <paragraph line="4">‘‘Ṭhitassa <pageBreak edition="Myanmar" number="1.0320" /> cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu adhivāseti, nappajahati na vinodeti na byantīkaroti na anabhāvaṃ gameti, ṭhitopi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto <pageBreak edition="Thai" number="2.0017" /> hīnavīriyo’ti vuccati.</paragraph>
    <paragraph line="5">‘‘Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu adhivāseti, nappajahati na vinodeti na byantīkaroti na anabhāvaṃ gameti, nisinnopi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.</paragraph>
    <paragraph line="6">‘‘Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu adhivāseti, nappajahati na vinodeti na byantīkaroti na anabhāvaṃ gameti, sayānopi, bhikkhave, bhikkhu jāgaro evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.</paragraph>
    <paragraph line="7">‘‘Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu nādhivāseti, pajahati vinodeti byantīkaroti anabhāvaṃ gameti, carampi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.</paragraph>
    <paragraph line="8">‘‘Ṭhitassa <pageBreak edition="Vipassana Research Institut" number="1.0016" /> cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu nādhivāseti, pajahati vinodeti byantīkaroti anabhāvaṃ gameti, ṭhitopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.</paragraph>
    <paragraph line="9">‘‘Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu nādhivāseti, pajahati vinodeti <pageBreak edition="Thai" number="2.0018" /> byantīkaroti anabhāvaṃ gameti, nisinnopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.</paragraph>
    <paragraph line="10">‘‘Sayānassa <pageBreak edition="Myanmar" number="1.0321" /> cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā. Taṃ ce bhikkhu nādhivāseti, pajahati vinodeti byantīkaroti <pageBreak edition="Pali Text Society" number="2.0014" /> anabhāvaṃ gameti, sayānopi, bhikkhave, bhikkhu jāgaro evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccatī’’ti.</paragraph>
    <gatha1 line="11">‘‘Caraṃ vā yadi vā tiṭṭhaṃ, nisinno uda vā sayaṃ;</gatha1>
    <gathalast line="12">Yo vitakkaṃ vitakketi, pāpakaṃ gehanissitaṃ.</gathalast>
    <gatha1 line="13">‘‘Kummaggappaṭipanno so, mohaneyyesu mucchito;</gatha1>
    <gathalast line="14">Abhabbo tādiso bhikkhu, phuṭṭhuṃ sambodhimuttamaṃ.</gathalast>
    <gatha1 line="15">‘‘Yo ca caraṃ vā tiṭṭhaṃ vā, nisinno uda vā sayaṃ;</gatha1>
    <gatha2 line="16">Vitakkaṃ samayitvāna, vitakkūpasame rato;</gatha2>
    <gathalast line="17">Bhabbo so tādiso bhikkhu, phuṭṭhuṃ sambodhimuttama’’nti. paṭhamaṃ;</gathalast>
    <subhead line="18">2. Sīlasuttaṃ</subhead>
    <paragraph line="19" number="12"> ‘‘Sampannasīlā, bhikkhave, viharatha sampannapātimokkhā, pātimokkhasaṃvarasaṃvutā viharatha <pageBreak edition="Vipassana Research Institut" number="1.0017" /> ācāragocarasampannā aṇumattesu vajjesu bhayadassāvino. Samādāya sikkhatha sikkhāpadesu. Sampannasīlānaṃ vo, bhikkhave, viharataṃ sampannapātimokkhānaṃ pātimokkhasaṃvarasaṃvutānaṃ viharataṃ ācāragocarasampannānaṃ aṇumattesu vajjesu bhayadassāvīnaṃ samādāya sikkhataṃ sikkhāpadesu kimassa uttari karaṇīyaṃ?</paragraph>
    <paragraph line="20">‘‘Carato cepi, bhikkhave, bhikkhuno abhijjhābyāpādo <pageBreak edition="Thai" number="2.0019" /> vigato hoti, thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ, carampi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.</paragraph>
    <paragraph line="21">‘‘Ṭhitassa cepi, bhikkhave, bhikkhuno abhijjhābyāpādo vigato hoti, thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ <pageBreak edition="Myanmar" number="1.0322" /> cittaṃ ekaggaṃ, ṭhitopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.</paragraph>
    <paragraph line="22">‘‘Nisinnassa cepi, bhikkhave, bhikkhuno abhijjhābyāpādo vigato hoti, thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ, nisinnopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo <pageBreak edition="Pali Text Society" number="2.0015" /> pahitatto’ti vuccati.</paragraph>
    <paragraph line="23">‘‘Sayānassa cepi, bhikkhave, bhikkhuno jāgarassa abhijjhābyāpādo vigato hoti, thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ, sayānopi, bhikkhave, bhikkhu jāgaro evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccatī’’ti.</paragraph>
    <gatha1 line="24">‘‘<alternatives line="15" extra=" itivu. 111" separator="false"><alternative source-abbr="vri" source="vipassana research institut">Yataṃ</alternative><alternative source-abbr="ka." source="cambodian">yathā</alternative></alternatives>  care <alternatives line="23" extra=" itivu. 111" separator="false"><alternative source-abbr="vri" source="vipassana research institut">yataṃ</alternative><alternative source-abbr="ka." source="cambodian">yathā</alternative></alternatives>  tiṭṭhe, <alternatives line="31" extra=" itivu. 111" separator="false"><alternative source-abbr="vri" source="vipassana research institut">yataṃ</alternative><alternative source-abbr="ka." source="cambodian">yathā</alternative></alternatives>  acche <alternatives line="39" extra=" itivu. 111" separator="false"><alternative source-abbr="vri" source="vipassana research institut">yataṃ</alternative><alternative source-abbr="ka." source="cambodian">yathā</alternative></alternatives>  saye;</gatha1>
    <gathalast line="25"><alternatives line="47" extra=" itivu. 111" separator="false"><alternative source-abbr="vri" source="vipassana research institut">Yataṃ</alternative><alternative source-abbr="ka." source="cambodian">yathā</alternative></alternatives>  <alternatives line="55" extra="" separator="false"><alternative source-abbr="vri" source="vipassana research institut">samiñjaye</alternative><alternative source-abbr="sī." source="sri lanka">sammiñjaye</alternative><alternative source-abbr="syā." source="thai">sammiñjaye</alternative><alternative source-abbr="kaṃ." source="kaṃ.">sammiñjaye</alternative><alternative source-abbr="pī." source="pali text society">sammiñjaye</alternative></alternatives>  bhikkhu, <alternatives line="63" extra="" separator="true"><alternative source-abbr="vri" source="vipassana research institut">yatamenaṃ</alternative><alternative source-abbr="sī." source="sri lanka">yatameva naṃ</alternative><alternative source-abbr="syā." source="thai">yatametaṃ</alternative><alternative source-abbr="kaṃ." source="kaṃ.">yatametaṃ</alternative><alternative source-abbr="?" source="unknown">yatameva</alternative></alternatives>  pasāraye.</gathalast>
    <gatha1 line="26">‘‘Uddhaṃ <pageBreak edition="Vipassana Research Institut" number="1.0018" /> tiriyaṃ apācīnaṃ, yāvatā jagato gati;</gatha1>
    <gathalast line="27">Samavekkhitā ca dhammānaṃ, khandhānaṃ udayabbayaṃ.</gathalast>
    <gatha1 line="28">‘‘Cetosamathasāmīciṃ, sikkhamānaṃ sadā sataṃ;</gatha1>
    <gathalast line="29">Satataṃ pahitattoti, āhu bhikkhuṃ tathāvidha’’nti. dutiyaṃ;</gathalast>
    <subhead line="30">3. Padhānasuttaṃ</subhead>
    <paragraph line="31" number="13"> ‘‘Cattārimāni, bhikkhave, sammappadhānāni. Katamāni cattāri? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya <pageBreak edition="Thai" number="2.0020" /> chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati; anuppannānaṃ kusalānaṃ dhammānaṃ uppādāya chandaṃ <pageBreak edition="Myanmar" number="1.0323" /> janeti vāyamati vīriyaṃ ārabhati cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Imāni kho, bhikkhave, cattāri sammappadhānānī’’ti.</paragraph>
    <gatha1 line="32">‘‘Sammappadhānā māradheyyābhibhūtā,</gatha1>
    <gatha2 line="33">Te asitā jātimaraṇabhayassa pāragū;</gatha2>
    <gatha3 line="34">Te tusitā jetvā māraṃ <alternatives line="73" extra="" separator="false"><alternative source-abbr="vri" source="vipassana research institut">savāhiniṃ</alternative><alternative source-abbr="syā." source="thai">savāhanaṃ</alternative><alternative source-abbr="kaṃ." source="kaṃ.">savāhanaṃ</alternative><alternative source-abbr="pī." source="pali text society">savāhanaṃ</alternative><alternative source-abbr="ka." source="cambodian">savāhanaṃ</alternative></alternatives>  te anejā,</gatha3>
    <gathalast line="35">Sabbaṃ namucibalaṃ upātivattā te sukhitā’’ti. tatiyaṃ;</gathalast>
    <subhead line="36">4. Saṃvarasuttaṃ</subhead>
    <paragraph line="37" number="14"> ‘‘Cattārimāni <pageBreak edition="Pali Text Society" number="2.0016" />, bhikkhave, padhānāni. Katamāni cattāri? Saṃvarappadhānaṃ, pahānappadhānaṃ, bhāvanāppadhānaṃ, anurakkhaṇāppadhānaṃ. Katamañca, bhikkhave, saṃvarappadhānaṃ? Idha, bhikkhave, bhikkhu cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ <pageBreak edition="Vipassana Research Institut" number="1.0019" />, tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya <pageBreak edition="Thai" number="2.0021" /> na nimittaggāhī hoti nānubyañjanaggāhī, yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. Idaṃ vuccati, bhikkhave, saṃvarappadhānaṃ.</paragraph>
    <paragraph line="38">‘‘Katamañca, bhikkhave, pahānappadhānaṃ? Idha, bhikkhave, bhikkhu uppannaṃ kāmavitakkaṃ nādhivāseti pajahati vinodeti byantīkaroti anabhāvaṃ gameti; uppannaṃ byāpādavitakkaṃ…pe… uppannaṃ vihiṃsāvitakkaṃ…pe… uppannuppanne pāpake akusale dhamme nādhivāseti pajahati vinodeti byantīkaroti anabhāvaṃ gameti. Idaṃ vuccati, bhikkhave, pahānappadhānaṃ.</paragraph>
    <paragraph line="39">‘‘Katamañca, bhikkhave, bhāvanāppadhānaṃ? Idha, bhikkhave, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, dhammavicayasambojjhaṅgaṃ <pageBreak edition="Myanmar" number="1.0324" /> bhāveti… vīriyasambojjhaṅgaṃ bhāveti… pītisambojjhaṅgaṃ bhāveti… passaddhisambojjhaṅgaṃ bhāveti… samādhisambojjhaṅgaṃ bhāveti… upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Idaṃ vuccati, bhikkhave, bhāvanāppadhānaṃ.</paragraph>
    <paragraph line="40">‘‘Katamañca <pageBreak edition="Pali Text Society" number="2.0017" />, bhikkhave, anurakkhaṇāppadhānaṃ? Idha, bhikkhave, bhikkhu uppannaṃ bhaddakaṃ samādhinimittaṃ anurakkhati aṭṭhikasaññaṃ puḷavakasaññaṃ vinīlakasaññaṃ vicchiddakasaññaṃ uddhumātakasaññaṃ. Idaṃ vuccati, bhikkhave, anurakkhaṇāppadhānaṃ. Imāni kho, bhikkhave, cattāri padhānānī’’ti.</paragraph>
    <gatha1 line="41">‘‘Saṃvaro ca pahānañca, bhāvanā anurakkhaṇā;</gatha1>
    <gatha2 line="42">Ete <pageBreak edition="Thai" number="2.0022" /> padhānā cattāro, desitādiccabandhunā;</gatha2>
    <gathalast line="43">Yehi bhikkhu idhātāpī, khayaṃ dukkhassa pāpuṇe’’ti. catutthaṃ;</gathalast>
    <subhead line="44">5. Paññattisuttaṃ</subhead>
    <paragraph line="45" number="15"> ‘‘Catasso <pageBreak edition="Vipassana Research Institut" number="1.0020" /> imā, bhikkhave, aggapaññattiyo. Katamā catasso? Etadaggaṃ, bhikkhave, attabhāvīnaṃ yadidaṃ – rāhu asurindo. Etadaggaṃ, bhikkhave, kāmabhogīnaṃ yadidaṃ – rājā mandhātā. Etadaggaṃ, bhikkhave, ādhipateyyānaṃ yadidaṃ – māro pāpimā. Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya tathāgato aggamakkhāyati arahaṃ sammāsambuddho. Imā kho, bhikkhave, catasso aggapaññattiyo’’ti.</paragraph>
    <gatha1 line="46">‘‘Rāhuggaṃ attabhāvīnaṃ, mandhātā kāmabhoginaṃ;</gatha1>
    <gathalast line="47">Māro ādhipateyyānaṃ, iddhiyā yasasā jalaṃ.</gathalast>
    <gatha1 line="48">‘‘Uddhaṃ tiriyaṃ apācīnaṃ, yāvatā jagato gati;</gatha1>
    <gathalast line="49">Sadevakassa lokassa, buddho aggo pavuccatī’’ti. pañcamaṃ;</gathalast>
    <subhead line="50">6. Sokhummasuttaṃ</subhead>
    <paragraph line="51" number="16"> ‘‘Cattārimāni, bhikkhave, sokhummāni. Katamāni cattāri? Idha, bhikkhave, bhikkhu rūpasokhummena samannāgato hoti paramena; tena ca rūpasokhummena <pageBreak edition="Myanmar" number="1.0325" /> aññaṃ rūpasokhummaṃ uttaritaraṃ vā paṇītataraṃ vā na samanupassati; tena ca rūpasokhummena aññaṃ rūpasokhummaṃ uttaritaraṃ vā paṇītataraṃ vā na pattheti. Vedanāsokhummena <pageBreak edition="Pali Text Society" number="2.0018" /> samannāgato hoti paramena; tena ca vedanāsokhummena aññaṃ vedanāsokhummaṃ uttaritaraṃ vā paṇītataraṃ vā na samanupassati; tena ca vedanāsokhummena aññaṃ vedanāsokhummaṃ uttaritaraṃ vā paṇītataraṃ vā na pattheti. Saññāsokhummena samannāgato hoti paramena; tena ca saññāsokhummena aññaṃ saññāsokhummaṃ uttaritaraṃ vā paṇītataraṃ vā na samanupassati; tena ca saññāsokhummena aññaṃ saññāsokhummaṃ uttaritaraṃ vā paṇītataraṃ vā na pattheti. Saṅkhārasokhummena samannāgato hoti paramena; tena ca saṅkhārasokhummena aññaṃ saṅkhārasokhummaṃ uttaritaraṃ vā <pageBreak edition="Thai" number="2.0023" /> paṇītataraṃ vā na samanupassati; tena ca saṅkhārasokhummena aññaṃ saṅkhārasokhummaṃ uttaritaraṃ vā paṇītataraṃ vā na pattheti. Imāni kho, bhikkhave, cattāri sokhummānī’’ti.</paragraph>
    <gatha1 line="52">‘‘Rūpasokhummataṃ <pageBreak edition="Vipassana Research Institut" number="1.0021" /> ñatvā, vedanānañca sambhavaṃ;</gatha1>
    <gatha2 line="53">Saññā yato samudeti, atthaṃ gacchati yattha ca;</gatha2>
    <gathalast line="54">Saṅkhāre parato ñatvā, dukkhato no ca attato.</gathalast>
    <gatha1 line="55">‘‘Sa ve sammaddaso bhikkhu, santo santipade rato;</gatha1>
    <gathalast line="56">Dhāreti antimaṃ dehaṃ, jetvā māraṃ savāhini’’nti. chaṭṭhaṃ;</gathalast>
    <subhead line="57">7. Paṭhamaagatisuttaṃ</subhead>
    <paragraph line="58" number="17"> ‘‘Cattārimāni, bhikkhave, agatigamanāni. Katamāni cattāri? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati – imāni kho, bhikkhave, cattāri agatigamanānī’’ti.</paragraph>
    <gatha1 line="59">‘‘Chandā dosā bhayā mohā, yo dhammaṃ ativattati;</gatha1>
    <gathalast line="60">Nihīyati tassa yaso, kāḷapakkheva candimā’’ti. sattamaṃ;</gathalast>
    <subhead line="61">8. Dutiyaagatisuttaṃ</subhead>
    <paragraph line="62" number="18"> ‘‘Cattārimāni <pageBreak edition="Myanmar" number="1.0326" />, bhikkhave, nāgatigamanāni. Katamāni cattāri? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati – imāni kho, bhikkhave, cattāri nāgatigamanānī’’ti.</paragraph>
    <gatha1 line="63">‘‘Chandā dosā bhayā mohā, yo dhammaṃ nātivattati;</gatha1>
    <gathalast line="64">Āpūrati tassa yaso, sukkapakkheva candimā’’ti. aṭṭhamaṃ;</gathalast>
    <subhead line="65">9. Tatiyaagatisuttaṃ</subhead>
    <paragraph line="66" number="19"> ‘‘Cattārimāni, bhikkhave, agatigamanāni. Katamāni cattāri? Chandāgatiṃ <pageBreak edition="Pali Text Society" number="2.0019" /> gacchati <pageBreak edition="Vipassana Research Institut" number="1.0022" />, dosāgatiṃ gacchati, mohāgatiṃ gacchati, bhayāgatiṃ gacchati <pageBreak edition="Thai" number="2.0024" /> – imāni kho, bhikkhave, cattāri agatigamanāni.</paragraph>
    <paragraph line="67">‘‘Cattārimāni, bhikkhave, nāgatigamanāni. Katamāni cattāri? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati – imāni kho, bhikkhave, cattāri nāgatigamanānī’’ti.</paragraph>
    <gatha1 line="68">‘‘Chandā dosā bhayā mohā, yo dhammaṃ ativattati;</gatha1>
    <gathalast line="69">Nihīyati tassa yaso, kāḷapakkheva candimā.</gathalast>
    <gatha1 line="70">‘‘Chandā dosā bhayā mohā, yo dhammaṃ nātivattati;</gatha1>
    <gathalast line="71">Āpūrati tassa yaso, sukkapakkheva candimā’’ti. navamaṃ;</gathalast>
    <subhead line="72">10. Bhattuddesakasuttaṃ</subhead>
    <paragraph line="73" number="20"> ‘‘Catūhi, bhikkhave, dhammehi samannāgato bhattuddesako yathābhataṃ nikkhitto evaṃ niraye. Katamehi catūhi? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati – imehi kho, bhikkhave, catūhi dhammehi samannāgato bhattuddesako yathābhataṃ nikkhitto evaṃ niraye.</paragraph>
    <paragraph line="74">‘‘Catūhi, bhikkhave, dhammehi samannāgato bhattuddesako yathābhataṃ nikkhitto evaṃ sagge. Katamehi catūhi? Na chandāgatiṃ gacchati, na dosāgatiṃ <pageBreak edition="Myanmar" number="1.0327" /> gacchati, na mohāgatiṃ gacchati, na bhayāgatiṃ gacchati – imehi kho, bhikkhave, catūhi dhammehi samannāgato bhattuddesako yathābhataṃ nikkhitto evaṃ sagge’’ti.</paragraph>
    <gatha1 line="75">‘‘Ye keci kāmesu asaññatā janā,</gatha1>
    <gatha2 line="76">Adhammikā honti adhammagāravā;</gatha2>
    <gatha3 line="77"><alternatives line="81" extra="" separator="false"><alternative source-abbr="vri" source="vipassana research institut">Chandā dosā mohā ca bhayā gāmino</alternative><alternative source-abbr="sī." source="sri lanka">chandā ca dosā ca bhayā ca gāmino</alternative><alternative source-abbr="syā." source="thai">chandā ca dosā ca bhayā ca gāmino</alternative><alternative source-abbr="kaṃ." source="kaṃ.">chandā ca dosā ca bhayā ca gāmino</alternative><alternative source-abbr="pī." source="pali text society">chandā ca dosā ca bhayā ca gāmino</alternative></alternatives> ,</gatha3>
    <gathalast line="78"><alternatives line="89" extra="" separator="false"><alternative source-abbr="vri" source="vipassana research institut">Parisākasaṭo</alternative><alternative source-abbr="sī." source="sri lanka">parisakkasāvo</alternative><alternative source-abbr="syā." source="thai">parisakkasāvo</alternative><alternative source-abbr="kaṃ." source="kaṃ.">parisakkasāvo</alternative><alternative source-abbr="pī." source="pali text society">parisakkasāvo</alternative></alternatives> <pageBreak edition="Thai" number="2.0025" /> ca panesa vuccati.</gathalast>
    <gatha1 line="79">‘‘Evañhi <pageBreak edition="Vipassana Research Institut" number="1.0023" /> vuttaṃ samaṇena jānatā,</gatha1>
    <gatha2 line="80">Tasmā hi te sappurisā pasaṃsiyā;</gatha2>
    <gatha3 line="81">Dhamme ṭhitā ye na karonti pāpakaṃ,</gatha3>
    <gatha2 line="82">Na chandā na dosā na <alternatives line="97" extra="" separator="false"><alternative source-abbr="vri" source="vipassana research institut">mohā na bhayā ca gāmino</alternative><alternative source-abbr="sī." source="sri lanka">na chandadosā na bhayā ca gāmino</alternative><alternative source-abbr="syā." source="thai">na chandadosā na bhayā ca gāmino</alternative><alternative source-abbr="kaṃ." source="kaṃ.">na chandadosā na bhayā ca gāmino</alternative><alternative source-abbr="pī." source="pali text society">na chandadosā na bhayā ca gāmino</alternative></alternatives> ;</gatha2>
    <gatha3 line="83">‘‘Parisāya maṇḍo ca panesa vuccati,</gatha3>
    <gathalast line="84">Evañhi vuttaṃ samaṇena jānatā’’ti. dasamaṃ;</gathalast>
    <centered line="85">Caravaggo dutiyo.</centered>
    <paragraph line="86">Tassuddānaṃ –</paragraph>
    <gatha1 line="87">Caraṃ sīlaṃ padhānāni, saṃvaraṃ paññatti pañcamaṃ;</gatha1>
    <gathalast line="88">Sokhummaṃ tayo agatī, bhattuddesena te dasāti.</gathalast>
  </content>
</document>