<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402m3.mul6.xml</normativeSource>
<archivePath>roman/tipitaka (mula)/suttapitaka/anguttaranikaya/catukkanipatapali/(7) 2. pattakammavaggo.xml</archivePath>
<titlePath>(7) 2. Pattakammavaggo - Catukkanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">(7) 2. Pattakammavaggo</chapter>
<subhead line="2">1. Pattakammasuttaṃ</subhead>
<paragraph line="3" number="61"> Atha <pageBreak edition="V" number="1.0076" /> kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
<paragraph line="4">‘‘Cattārome <pageBreak edition="M" number="1.0377" /><pageBreak edition="P" number="2.0066" />, gahapati, dhammā iṭṭhā kantā manāpā dullabhā lokasmiṃ. Katame cattāro? Bhogā me uppajjantu sahadhammenāti, ayaṃ paṭhamo dhammo iṭṭho <pageBreak edition="T" number="2.0086" /> kanto manāpo dullabho lokasmiṃ.</paragraph>
<paragraph line="5">‘‘Bhoge laddhā sahadhammena yaso me āgacchatu saha ñātīhi saha upajjhāyehīti, ayaṃ dutiyo dhammo iṭṭho kanto manāpo dullabho lokasmiṃ.</paragraph>
<paragraph line="6">‘‘Bhoge laddhā sahadhammena yasaṃ laddhā saha ñātīhi saha upajjhāyehi ciraṃ jīvāmi dīghamāyuṃ pālemīti, ayaṃ tatiyo dhammo iṭṭho kanto manāpo dullabho lokasmiṃ.</paragraph>
<paragraph line="7">‘‘Bhoge laddhā sahadhammena yasaṃ laddhā saha ñātīhi saha upajjhāyehi ciraṃ jīvitvā dīghamāyuṃ pāletvā kāyassa bhedā paraṃ maraṇā sugatiṃ saggaṃ lokaṃ upapajjāmīti, ayaṃ catuttho dhammo iṭṭho kanto manāpo dullabho lokasmiṃ. Ime kho, gahapati, cattāro dhammā iṭṭhā kantā manāpā dullabhā lokasmiṃ.</paragraph>
<paragraph line="8">‘‘Imesaṃ kho, gahapati, catunnaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ cattāro dhammā paṭilābhāya saṃvattanti. Katame cattāro? Saddhāsampadā, sīlasampadā, cāgasampadā, paññāsampadā.</paragraph>
<paragraph line="9">‘‘Katamā <pageBreak edition="V" number="1.0077" /> ca, gahapati, saddhāsampadā? Idha, gahapati, ariyasāvako saddho hoti, saddahati tathāgatassa bodhiṃ – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṃ buddho bhagavā’ti. Ayaṃ vuccati, gahapati, saddhāsampadā.</paragraph>
<paragraph line="10">‘‘Katamā ca, gahapati, sīlasampadā? Idha, gahapati, ariyasāvako pāṇātipātā paṭivirato hoti…pe… surāmerayamajjapamādaṭṭhānā paṭivirato hoti. Ayaṃ vuccati, gahapati, sīlasampadā.</paragraph>
<paragraph line="11">‘‘Katamā ca, gahapati, cāgasampadā? Idha, gahapati, ariyasāvako vigatamalamaccherena <pageBreak edition="T" number="2.0087" /> cetasā agāraṃ ajjhāvasati muttacāgo payatapāṇi vosaggarato yācayogo dānasaṃvibhāgarato. Ayaṃ vuccati, gahapati, cāgasampadā.</paragraph>
<paragraph line="12">‘‘Katamā <pageBreak edition="M" number="1.0378" /> ca, gahapati, paññāsampadā? Abhijjhāvisamalobhābhibhūtena <pageBreak edition="P" number="2.0067" />, gahapati, cetasā viharanto akiccaṃ karoti, kiccaṃ aparādheti. Akiccaṃ karonto kiccaṃ aparādhento yasā ca sukhā ca dhaṃsati. Byāpādābhibhūtena, gahapati, cetasā viharanto akiccaṃ karoti, kiccaṃ aparādheti. Akiccaṃ karonto kiccaṃ aparādhento yasā ca sukhā ca dhaṃsati. Thinamiddhābhibhūtena, gahapati, cetasā viharanto akiccaṃ karoti kiccaṃ aparādheti. Akiccaṃ karonto kiccaṃ aparādhento yasā ca sukhā ca dhaṃsati. Uddhaccakukkuccābhibhūtena, gahapati, cetasā viharanto akiccaṃ karoti, kiccaṃ aparādheti. Akiccaṃ karonto kiccaṃ aparādhento yasā ca sukhā ca dhaṃsati. Vicikicchābhibhūtena, gahapati, cetasā viharanto akiccaṃ karoti, kiccaṃ aparādheti. Akiccaṃ karonto kiccaṃ aparādhento yasā ca sukhā ca dhaṃsati.</paragraph>
<paragraph line="13">‘‘Sa kho so, gahapati, ariyasāvako abhijjhāvisamalobho cittassa upakkilesoti, iti viditvā abhijjhāvisamalobhaṃ cittassa upakkilesaṃ pajahati. Byāpādo cittassa upakkilesoti, iti viditvā byāpādaṃ cittassa upakkilesaṃ pajahati. Thinamiddhaṃ cittassa upakkilesoti, iti viditvā thinamiddhaṃ cittassa upakkilesaṃ pajahati. Uddhaccakukkuccaṃ cittassa <pageBreak edition="V" number="1.0078" /> upakkilesoti, iti viditvā uddhaccakukkuccaṃ cittassa upakkilesaṃ pajahati. Vicikicchā cittassa upakkilesoti, iti viditvā vicikicchaṃ cittassa upakkilesaṃ pajahati.</paragraph>
<paragraph line="14">‘‘Yato ca kho, gahapati, ariyasāvakassa <pageBreak edition="T" number="2.0088" /> abhijjhāvisamalobho cittassa upakkilesoti, iti viditvā abhijjhāvisamalobho cittassa upakkileso pahīno hoti. Byāpādo cittassa upakkilesoti, iti viditvā byāpādo cittassa upakkileso pahīno hoti. Thinamiddhaṃ cittassa upakkilesoti, iti viditvā thinamiddhaṃ cittassa upakkileso pahīno hoti. Uddhaccakukkuccaṃ cittassa upakkilesoti, iti viditvā uddhaccakukkuccaṃ cittassa upakkileso pahīno hoti. Vicikicchā cittassa upakkilesoti, iti viditvā vicikicchā cittassa upakkileso pahīno hoti. Ayaṃ vuccati, gahapati, ariyasāvako mahāpañño puthupañño <alternatives line="3" extra="null" separator="false"><alternative source-abbr="vri" source="vipassana research institut">āpātadaso</alternative><alternative source-abbr="sī." source="sri lanka">āpāthadaso</alternative><alternative source-abbr="syā." source="thai">āpāthadaso</alternative><alternative source-abbr="kaṃ." source="kaṃ.">āpāthadaso</alternative><alternative source-abbr="pī." source="pali text society">āpāthadaso</alternative></alternatives>  paññāsampanno <note>hāsapañño (ka.)</note>. Ayaṃ vuccati, gahapati <pageBreak edition="M" number="1.0379" />, paññāsampadā. Imesaṃ kho, gahapati, catunnaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ ime cattāro dhammā paṭilābhāya saṃvattanti.</paragraph>
<paragraph line="15">‘‘Sa kho so, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi cattāri pattakammāni kattā hoti. Katamāni cattāri? Idha gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi attānaṃ sukheti pīṇeti sammā sukhaṃ pariharati. Mātāpitaro sukheti pīṇeti sammā sukhaṃ pariharati. Puttadāradāsakammakaraporise sukheti pīṇeti sammā sukhaṃ pariharati. Mittāmacce sukheti pīṇeti sammā sukhaṃ pariharati. Idamassa paṭhamaṃ ṭhānagataṃ hoti pattagataṃ āyatanaso paribhuttaṃ.</paragraph>
<paragraph line="16">‘‘Puna <pageBreak edition="P" number="2.0068" /> caparaṃ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi yā tā honti āpadā aggito vā udakato vā rājato vā corato vā appiyato vā dāyādato <note>a. ni. 5.41</note>, tathārūpāsu āpadāsu pariyodhāya <pageBreak edition="V" number="1.0079" /> saṃvattati. Sotthiṃ <pageBreak edition="T" number="2.0089" /> attānaṃ karoti. Idamassa dutiyaṃ ṭhānagataṃ hoti pattagataṃ āyatanaso paribhuttaṃ.</paragraph>
<paragraph line="17">‘‘Puna caparaṃ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi pañcabaliṃ kattā hoti – ñātibaliṃ, atithibaliṃ, pubbapetabaliṃ, rājabaliṃ, devatābaliṃ. Idamassa tatiyaṃ ṭhānagataṃ hoti pattagataṃ āyatanaso paribhuttaṃ.</paragraph>
<paragraph line="18">‘‘Puna caparaṃ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi ye te samaṇabrāhmaṇā madappamādā paṭiviratā khantisoracce niviṭṭhā ekamattānaṃ damenti, ekamattānaṃ samenti, ekamattānaṃ parinibbāpenti, tathārūpesu samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ <pageBreak edition="M" number="1.0380" />. Idamassa catutthaṃ ṭhānagataṃ hoti pattagataṃ āyatanaso paribhuttaṃ.</paragraph>
<paragraph line="19">‘‘Sa kho so, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi imāni cattāri pattakammāni kattā hoti. Yassa kassaci, gahapati, aññatra imehi catūhi pattakammehi bhogā parikkhayaṃ gacchanti, ime vuccanti, gahapati, bhogā aṭṭhānagatā apattagatā anāyatanaso paribhuttā. Yassa kassaci, gahapati, imehi catūhi pattakammehi bhogā parikkhayaṃ gacchanti, ime vuccanti, gahapati, bhogā ṭhānagatā pattagatā āyatanaso paribhuttā’’ti.</paragraph>
<gatha1 line="20">‘‘Bhuttā bhogā <alternatives line="21" extra="null" separator="false"><alternative source-abbr="vri" source="vipassana research institut">bhatā bhaccā</alternative><alternative source-abbr="ka." source="cambodian">gatā bhūtā</alternative><alternative source-abbr="syā." source="thai">bhaṭā bhaccā</alternative><alternative source-abbr="kaṃ." source="kaṃ.">bhaṭā bhaccā</alternative></alternatives> , vitiṇṇā āpadāsu me;</gatha1>
<gatha2 line="21">Uddhaggā dakkhiṇā dinnā, atho pañcabalī katā;</gatha2>
<gathalast line="22">Upaṭṭhitā <pageBreak edition="T" number="2.0090" /> sīlavanto, saññatā brahmacārayo.</gathalast>
<gatha1 line="23">‘‘Yadatthaṃ bhogaṃ iccheyya, paṇḍito gharamāvasaṃ;</gatha1>
<gathalast line="24">So <pageBreak edition="P" number="2.0069" /> me attho anuppatto, kataṃ ananutāpiyaṃ.</gathalast>
<gatha1 line="25">‘‘<alternatives line="30" extra="null" separator="false"><alternative source-abbr="vri" source="vipassana research institut">Etaṃ</alternative><alternative source-abbr="ka." source="cambodian">evaṃ</alternative></alternatives> <pageBreak edition="V" number="1.0080" /> anussaraṃ macco, ariyadhamme ṭhito naro;</gatha1>
<gathalast line="26">Idheva naṃ pasaṃsanti, pecca sagge pamodatī’’ti. paṭhamaṃ;</gathalast>
<subhead line="27">2. Ānaṇyasuttaṃ</subhead>
<paragraph line="28" number="62"> Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
<paragraph line="29">‘‘Cattārimāni, gahapati, sukhāni adhigamanīyāni gihinā kāmabhoginā kālena kālaṃ samayena samayaṃ upādāya. Katamāni cattāri? Atthisukhaṃ, bhogasukhaṃ, <alternatives line="38" extra="null" separator="false"><alternative source-abbr="vri" source="vipassana research institut">ānaṇyasukhaṃ</alternative><alternative source-abbr="sī." source="sri lanka">aṇaṇasukhaṃ</alternative><alternative source-abbr="syā." source="thai">aṇaṇasukhaṃ</alternative><alternative source-abbr="kaṃ." source="kaṃ.">aṇaṇasukhaṃ</alternative><alternative source-abbr="pī." source="pali text society">aṇaṇasukhaṃ</alternative></alternatives> , anavajjasukhaṃ.</paragraph>
<paragraph line="30">‘‘Katamañca, gahapati, atthisukhaṃ? Idha, gahapati, kulaputtassa bhogā honti uṭṭhānavīriyādhigatā bāhābalaparicitā sedāvakkhittā dhammikā dhammaladdhā <pageBreak edition="M" number="1.0381" />. So ‘bhogā me atthi uṭṭhānavīriyādhigatā bāhābalaparicitā sedāvakkhittā dhammikā dhammaladdhā’ti adhigacchati sukhaṃ, adhigacchati somanassaṃ. Idaṃ vuccati, gahapati, atthisukhaṃ.</paragraph>
<paragraph line="31">‘‘Katamañca, gahapati, bhogasukhaṃ? Idha, gahapati, kulaputto uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi paribhuñjati puññāni ca karoti. So ‘uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi paribhuñjāmi puññāni ca karomī’ti adhigacchati sukhaṃ, adhigacchati somanassaṃ. Idaṃ vuccati, gahapati, bhogasukhaṃ <pageBreak edition="T" number="2.0091" />.</paragraph>
<paragraph line="32">‘‘Katamañca, gahapati, ānaṇyasukhaṃ? Idha, gahapati, kulaputto na kassaci <alternatives line="46" extra="null" separator="false"><alternative source-abbr="vri" source="vipassana research institut">kiñci dhāreti appaṃ vā bahuṃ vā. So ‘na kassaci kiñci dhāremi</alternative><alternative source-abbr="ka." source="cambodian">kiñci vā deti</alternative></alternatives>  appaṃ vā bahuṃ vā’ti adhigacchati sukhaṃ, adhigacchati somanassaṃ. Idaṃ vuccati, gahapati, ānaṇyasukhaṃ.</paragraph>
<paragraph line="33">‘‘Katamañca, gahapati, anavajjasukhaṃ? Idha, gahapati, ariyasāvako anavajjena kāyakammena samannāgato hoti, anavajjena vacīkammena samannāgato hoti, anavajjena manokammena <pageBreak edition="V" number="1.0081" /> samannāgato hoti. So ‘anavajjenamhi <pageBreak edition="P" number="2.0070" /> kāyakammena samannāgato, anavajjena vacīkammena samannāgato, anavajjena manokammena samannāgato’ti adhigacchati sukhaṃ, adhigacchati somanassaṃ. Idaṃ vuccati, gahapati, anavajjasukhaṃ. Imāni kho, gahapati, cattāri sukhāni adhigamanīyāni gihinā kāmabhoginā kālena kālaṃ samayena samayaṃ upādāyā’’ti.</paragraph>
<gatha1 line="34">‘‘Ānaṇyasukhaṃ ñatvāna, atho atthisukhaṃ paraṃ;</gatha1>
<gathalast line="35">Bhuñjaṃ bhogasukhaṃ macco, tato paññā vipassati.</gathalast>
<gatha1 line="36">‘‘Vipassamāno jānāti, ubho bhoge sumedhaso;</gatha1>
<gathalast line="37">Anavajjasukhassetaṃ, kalaṃ nāgghati soḷasi’’nti. dutiyaṃ;</gathalast>
<subhead line="38">3. Brahmasuttaṃ</subhead>
<paragraph line="39" number="63"> ‘‘Sabrahmakāni, bhikkhave <note>itivu. 106</note>, tāni kulāni yesaṃ puttānaṃ mātāpitaro ajjhāgāre pūjitā honti. Sapubbācariyakāni, bhikkhave, tāni kulāni <pageBreak edition="M" number="1.0382" />, yesaṃ puttānaṃ mātāpitaro ajjhāgāre pūjitā honti. <alternatives line="57" extra="null" separator="false"><alternative source-abbr="vri" source="vipassana research institut">Sapubbadevatāni</alternative><alternative source-abbr="syā." source="thai">sapubbadevāni</alternative><alternative source-abbr="kaṃ." source="kaṃ.">sapubbadevāni</alternative></alternatives> , bhikkhave, tāni kulāni yesaṃ puttānaṃ mātāpitaro ajjhāgāre pūjitā honti. Sāhuneyyakāni, bhikkhave, tāni kulāni yesaṃ puttānaṃ mātāpitaro <pageBreak edition="T" number="2.0092" /> ajjhāgāre pūjitā honti.</paragraph>
<paragraph line="40">‘‘Brahmāti, bhikkhave, <alternatives line="65" extra="null" separator="false"><alternative source-abbr="vri" source="vipassana research institut">mātāpitūnaṃ</alternative><alternative source-abbr="sī." source="sri lanka">mātāpitunnaṃ</alternative><alternative source-abbr="pī." source="pali text society">mātāpitunnaṃ</alternative></alternatives>  etaṃ adhivacanaṃ. Pubbācariyāti, bhikkhave, mātāpitūnaṃ etaṃ adhivacanaṃ. <alternatives line="73" extra="null" separator="false"><alternative source-abbr="vri" source="vipassana research institut">Pubbadevatāti</alternative><alternative source-abbr="sī." source="sri lanka">pubbadevāti</alternative><alternative source-abbr="syā." source="thai">pubbadevāti</alternative><alternative source-abbr="kaṃ." source="kaṃ.">pubbadevāti</alternative></alternatives> , bhikkhave, mātāpitūnaṃ etaṃ adhivacanaṃ. Āhuneyyāti, bhikkhave, mātāpitūnaṃ etaṃ adhivacanaṃ. Taṃ kissa hetu? Bahukārā, bhikkhave, mātāpitaro, puttānaṃ āpādakā posakā imassa lokassa dassetāro’’ti.</paragraph>
<gatha1 line="41">‘‘Brahmāti mātāpitaro, pubbācariyāti vuccare;</gatha1>
<gathalast line="42">Āhuneyyā ca puttānaṃ, pajāya anukampakā.</gathalast>
<gatha1 line="43">‘‘Tasmā <pageBreak edition="V" number="1.0082" /> hi ne namasseyya, sakkareyya ca paṇḍito;</gatha1>
<gatha2 line="44">Annena atha pānena, vatthena sayanena ca;</gatha2>
<gathalast line="45">Ucchādanena nhāpanena, pādānaṃ dhovanena ca.</gathalast>
<gatha1 line="46">‘‘Tāya naṃ pāricariyāya, mātāpitūsu paṇḍitā;</gatha1>
<gathalast line="47">Idheva naṃ pasaṃsanti, pecca sagge pamodatī’’ti. tatiyaṃ;</gathalast>
<subhead line="48">4. Nirayasuttaṃ</subhead>
<paragraph line="49" number="64"> ‘‘Catūhi <pageBreak edition="P" number="2.0071" />, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Pāṇātipātī hoti, adinnādāyī hoti, kāmesumicchācārī hoti, musāvādī hoti – imehi kho, bhikkhave, catūhi dhammehi samannāgato yathābhataṃ nikkhitto evaṃ niraye’’ti.</paragraph>
<gatha1 line="50">‘‘Pāṇātipāto adinnādānaṃ, musāvādo ca vuccati;</gatha1>
<gathalast line="51">Paradāragamanañcāpi, nappasaṃsanti paṇḍitā’’ti. catutthaṃ;</gathalast>
<subhead line="52">5. Rūpasuttaṃ</subhead>
<paragraph line="53" number="65"> ‘‘Cattārome, bhikkhave, puggalā santo saṃvijjamānā lokasmiṃ. Katame <pageBreak edition="T" number="2.0093" /> cattāro? Rūpappamāṇo rūpappasanno, ghosappamāṇo ghosappasanno <pageBreak edition="M" number="1.0383" />, lūkhappamāṇo lūkhappasanno, dhammappamāṇo dhammappasanno – ime kho, bhikkhave, cattāro puggalā santo saṃvijjamānā lokasmi’’nti.</paragraph>
<gatha1 line="54">‘‘<alternatives line="81" extra="null" separator="false"><alternative source-abbr="vri" source="vipassana research institut">Ye ca rūpe pamāṇiṃsu</alternative><alternative source-abbr="sī." source="sri lanka">ye ca rūpena pāmiṃsu</alternative><alternative source-abbr="syā." source="thai">ye ca rūpena pāmiṃsu</alternative><alternative source-abbr="kaṃ." source="kaṃ.">ye ca rūpena pāmiṃsu</alternative><alternative source-abbr="pī." source="pali text society">ye ca rūpena pāmiṃsu</alternative></alternatives> , ye ca ghosena anvagū;</gatha1>
<gathalast line="55">Chandarāgavasūpetā, nābhijānanti te <alternatives line="89" extra="null" separator="false"><alternative source-abbr="vri" source="vipassana research institut">janā</alternative><alternative source-abbr="sī." source="sri lanka">na te jānanti taṃ janā</alternative><alternative source-abbr="syā." source="thai">na te jānanti taṃ janā</alternative><alternative source-abbr="kaṃ." source="kaṃ.">na te jānanti taṃ janā</alternative><alternative source-abbr="pī." source="pali text society">na te jānanti taṃ janā</alternative></alternatives> .</gathalast>
<gatha1 line="56">‘‘Ajjhattañca <pageBreak edition="V" number="1.0083" /> na jānāti, bahiddhā ca na passati;</gatha1>
<gathalast line="57">Samantāvaraṇo bālo, sa ve ghosena vuyhati.</gathalast>
<gatha1 line="58">‘‘Ajjhattañca na jānāti, bahiddhā ca vipassati;</gatha1>
<gathalast line="59">Bahiddhā phaladassāvī, sopi ghosena vuyhati.</gathalast>
<gatha1 line="60">‘‘Ajjhattañca pajānāti, bahiddhā ca vipassati;</gatha1>
<gathalast line="61">Vinīvaraṇadassāvī, na so ghosena vuyhatī’’ti. pañcamaṃ;</gathalast>
<subhead line="62">6. Sarāgasuttaṃ</subhead>
<paragraph line="63" number="66"> ‘‘Cattārome, bhikkhave, puggalā santo saṃvijjamānā lokasmiṃ. Katame cattāro? Sarāgo, sadoso, samoho, samāno – ime kho, bhikkhave, cattāro puggalā santo saṃvijjamānā lokasmi’’nti.</paragraph>
<gatha1 line="64">‘‘Sārattā <pageBreak edition="P" number="2.0072" /> rajanīyesu, piyarūpābhinandino;</gatha1>
<gathalast line="65">Mohena āvutā <note>adhamā (sī. syā. kaṃ. pī.)</note> sattā, <alternatives line="104" extra="null" separator="false"><alternative source-abbr="vri" source="vipassana research institut">baddhā</alternative><alternative source-abbr="ka." source="cambodian">bandhā</alternative></alternatives>  vaḍḍhenti bandhanaṃ.</gathalast>
<gatha1 line="66">‘‘Rāgajaṃ dosajañcāpi, mohajaṃ cāpaviddasū;</gatha1>
<gathalast line="67">Karontākusalaṃ <alternatives line="112" extra="null" separator="false"><alternative source-abbr="vri" source="vipassana research institut">kammaṃ</alternative><alternative source-abbr="ka." source="cambodian">dhammaṃ</alternative></alternatives> , savighātaṃ dukhudrayaṃ.</gathalast>
<gatha1 line="68">‘‘Avijjānivutā posā, andhabhūtā acakkhukā;</gatha1>
<gathalast line="69">Yathā dhammā tathā santā, na <alternatives line="120" extra="null" separator="false"><alternative source-abbr="vri" source="vipassana research institut">tassevanti</alternative><alternative source-abbr="sī." source="sri lanka">nassevanti</alternative></alternatives>  maññare’’ti. chaṭṭhaṃ;</gathalast>
<subhead line="70">7. Ahirājasuttaṃ</subhead>
<paragraph line="71" number="67"> Ekaṃ <pageBreak edition="T" number="2.0094" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sāvatthiyaṃ aññataro bhikkhu ahinā daṭṭho kālaṅkato hoti. Atha kho <pageBreak edition="V" number="1.0084" /> sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘idha <pageBreak edition="M" number="1.0384" />, bhante, sāvatthiyaṃ aññataro bhikkhu ahinā daṭṭho kālaṅkato’’ti.</paragraph>
<paragraph line="72">‘‘<alternatives line="128" extra="null" separator="false"><alternative source-abbr="vri" source="vipassana research institut">Na hi nūna</alternative><alternative source-abbr="sī." source="sri lanka">na ha nūna</alternative><alternative source-abbr="syā." source="thai">na ha nūna</alternative><alternative source-abbr="kaṃ." source="kaṃ.">na ha nūna</alternative><alternative source-abbr="pī." source="pali text society">na ha nūna</alternative></alternatives>  so, bhikkhave, bhikkhu cattāri ahirājakulāni mettena cittena phari. Sace hi so, bhikkhave, bhikkhu cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṅkareyya.</paragraph>
<paragraph line="73">‘‘Katamāni cattāri? Virūpakkhaṃ ahirājakulaṃ, erāpathaṃ ahirājakulaṃ, chabyāputtaṃ ahirājakulaṃ, kaṇhāgotamakaṃ ahirājakulaṃ. Na hi nūna so, bhikkhave, bhikkhu imāni cattāri ahirājakulāni mettena cittena phari. Sace hi so, bhikkhave, bhikkhu imāni cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṅkareyya.</paragraph>
<paragraph line="74">‘‘Anujānāmi, bhikkhave, imāni cattāri ahirājakulāni mettena cittena pharituṃ attaguttiyā attarakkhāya attaparittāyā’’ti.</paragraph>
<gatha1 line="75"><note>cūḷava. 251; jā. 1.2.105 passitabbaṃ</note> ‘‘Virūpakkhehi me mettaṃ, mettaṃ erāpathehi me;</gatha1>
<gathalast line="76">Chabyāputtehi me mettaṃ, mettaṃ kaṇhāgotamakehi ca.</gathalast>
<gatha1 line="77">‘‘Apādakehi me mettaṃ, mettaṃ <alternatives line="139" extra="null" separator="false"><alternative source-abbr="vri" source="vipassana research institut">dvipādakehi</alternative><alternative source-abbr="sī." source="sri lanka">dipādakehi</alternative><alternative source-abbr="syā." source="thai">dipādakehi</alternative><alternative source-abbr="kaṃ." source="kaṃ.">dipādakehi</alternative><alternative source-abbr="pī." source="pali text society">dipādakehi</alternative></alternatives>  me;</gatha1>
<gathalast line="78">Catuppadehi <pageBreak edition="P" number="2.0073" /> me mettaṃ, mettaṃ bahuppadehi me.</gathalast>
<gatha1 line="79">‘‘Mā <pageBreak edition="T" number="2.0095" /> maṃ apādako hiṃsi, mā maṃ hiṃsi <alternatives line="147" extra="null" separator="false"><alternative source-abbr="vri" source="vipassana research institut">dvipādako</alternative><alternative source-abbr="sī." source="sri lanka">dipādako</alternative><alternative source-abbr="syā." source="thai">dipādako</alternative><alternative source-abbr="kaṃ." source="kaṃ.">dipādako</alternative><alternative source-abbr="pī." source="pali text society">dipādako</alternative></alternatives> ;</gatha1>
<gathalast line="80">Mā maṃ catuppado hiṃsi, mā maṃ hiṃsi bahuppado.</gathalast>
<gatha1 line="81">‘‘Sabbe sattā sabbe pāṇā, sabbe bhūtā ca kevalā;</gatha1>
<gathalast line="82">Sabbe bhadrāni passantu, mā <alternatives line="155" extra="null" separator="false"><alternative source-abbr="vri" source="vipassana research institut">kañci</alternative><alternative source-abbr="syā." source="thai">kiñci</alternative><alternative source-abbr="kaṃ." source="kaṃ.">kiñci</alternative><alternative source-abbr="ka." source="cambodian">kiñci</alternative></alternatives>  pāpamāgamā.</gathalast>
<gatha1 line="83">‘‘Appamāṇo <pageBreak edition="V" number="1.0085" /> buddho, appamāṇo dhammo;</gatha1>
<gathalast line="84">Appamāṇo saṅgho, pamāṇavantāni <alternatives line="163" extra="null" separator="false"><alternative source-abbr="vri" source="vipassana research institut">sarīsapāni</alternative><alternative source-abbr="sī." source="sri lanka">siriṃsapāni</alternative><alternative source-abbr="syā." source="thai">siriṃsapāni</alternative><alternative source-abbr="kaṃ." source="kaṃ.">siriṃsapāni</alternative><alternative source-abbr="pī." source="pali text society">siriṃsapāni</alternative></alternatives> .</gathalast>
<gatha1 line="85">‘‘Ahivicchikā satapadī, uṇṇanābhī sarabū mūsikā;</gatha1>
<gatha2 line="86">Katā me rakkhā <alternatives line="171" extra="null" separator="false"><alternative source-abbr="vri" source="vipassana research institut">katā me parittā</alternative><alternative source-abbr="?" source="unknown">kataṃ me parittaṃ</alternative></alternatives> , paṭikkamantu bhūtāni;</gatha2>
<gathalast line="87">Sohaṃ namo bhagavato, namo sattannaṃ sammāsambuddhāna’’nti. sattamaṃ;</gathalast>
<subhead line="88">8. Devadattasuttaṃ</subhead>
<paragraph line="89" number="68"> Ekaṃ <pageBreak edition="M" number="1.0385" /> samayaṃ bhagavā rājagahe viharati gijjhakūṭe pabbate acirapakkante devadatte. Tatra kho bhagavā devadattaṃ ārabbha bhikkhū āmantesi – ‘‘attavadhāya, bhikkhave <note>cūḷava. 252; saṃ. ni. 2.184</note>, devadattassa lābhasakkārasiloko udapādi. Parābhavāya, bhikkhave, devadattassa lābhasakkārasiloko udapādi.</paragraph>
<paragraph line="90">‘‘Seyyathāpi, bhikkhave, kadalī attavadhāya phalaṃ deti, parābhavāya phalaṃ deti; evamevaṃ kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.</paragraph>
<paragraph line="91">‘‘Seyyathāpi, bhikkhave, veḷu attavadhāya phalaṃ deti, parābhavāya phalaṃ deti; evamevaṃ kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.</paragraph>
<paragraph line="92">‘‘Seyyathāpi, bhikkhave, naḷo attavadhāya phalaṃ deti, parābhavāya phalaṃ deti; evamevaṃ kho, bhikkhave, attavadhāya devadattassa lābhasakkārasiloko udapādi, parābhavāya devadattassa <pageBreak edition="T" number="2.0096" /> lābhasakkārasiloko udapādi.</paragraph>
<paragraph line="93">‘‘Seyyathāpi, bhikkhave, assatarī attavadhāya gabbhaṃ gaṇhāti, parābhavāya gabbhaṃ gaṇhāti; evamevaṃ kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādī’’ti.</paragraph>
<gatha1 line="94">‘‘Phalaṃ <pageBreak edition="V" number="1.0086" /> ve kadaliṃ hanti, phalaṃ veḷuṃ phalaṃ naḷaṃ;</gatha1>
<gathalast line="95">Sakkāro kāpurisaṃ hanti, gabbho assatariṃ yathā’’ti <note>cūḷava. 335; saṃ. ni. 1.183; 2.184; netti. 90</note>. aṭṭhamaṃ;</gathalast>
<subhead line="96">9. Padhānasuttaṃ</subhead>
<paragraph line="97" number="69"> ‘‘Cattārimāni <pageBreak edition="P" number="2.0074" />, bhikkhave, padhānāni. Katamāni cattāri? Saṃvarappadhānaṃ, pahānappadhānaṃ, bhāvanāppadhānaṃ, anurakkhaṇāppadhānaṃ. Katamañca, bhikkhave, saṃvarappadhānaṃ? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya <pageBreak edition="M" number="1.0386" /> chandaṃ janeti vāyamati vīriyaṃ ārabhati cittaṃ paggaṇhāti padahati. Idaṃ vuccati, bhikkhave, saṃvarappadhānaṃ.</paragraph>
<paragraph line="98">‘‘Katamañca, bhikkhave, pahānappadhānaṃ? Idha, bhikkhave, bhikkhu uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. Idaṃ vuccati, bhikkhave, pahānappadhānaṃ.</paragraph>
<paragraph line="99">‘‘Katamañca, bhikkhave, bhāvanāppadhānaṃ? Idha, bhikkhave, bhikkhu anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati. Idaṃ vuccati, bhikkhave, bhāvanāppadhānaṃ.</paragraph>
<paragraph line="100">‘‘Katamañca, bhikkhave, anurakkhaṇāppadhānaṃ? Idha, bhikkhave, bhikkhu uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Idaṃ <pageBreak edition="T" number="2.0097" /> vuccati, bhikkhave, anurakkhaṇāppadhānaṃ. Imāni kho, bhikkhave, cattāri padhānānī’’ti.</paragraph>
<gatha1 line="101">‘‘Saṃvaro ca pahānañca, bhāvanā anurakkhaṇā;</gatha1>
<gatha2 line="102">Ete padhānā cattāro, desitādiccabandhunā;</gatha2>
<gathalast line="103">Yo <alternatives line="185" extra="null" separator="false"><alternative source-abbr="vri" source="vipassana research institut">hi</alternative><alternative source-abbr="?" source="unknown">yehi</alternative></alternatives>  bhikkhu idhātāpī, khayaṃ dukkhassa pāpuṇe’’ti. navamaṃ;</gathalast>
<subhead line="104">10. Adhammikasuttaṃ</subhead>
<paragraph line="105" number="70"> ‘‘Yasmiṃ <pageBreak edition="V" number="1.0087" />, bhikkhave, samaye rājāno adhammikā honti, rājāyuttāpi tasmiṃ samaye adhammikā honti. Rājāyuttesu adhammikesu brāhmaṇagahapatikāpi tasmiṃ samaye adhammikā honti. Brāhmaṇagahapatikesu adhammikesu negamajānapadāpi tasmiṃ samaye adhammikā honti. Negamajānapadesu adhammikesu visamaṃ candimasūriyā parivattanti <pageBreak edition="P" number="2.0075" />. Visamaṃ candimasūriyesu parivattantesu visamaṃ nakkhattāni tārakarūpāni parivattanti. Visamaṃ nakkhattesu tārakarūpesu parivattantesu visamaṃ <alternatives line="193" extra="null" separator="false"><alternative source-abbr="vri" source="vipassana research institut">rattindivā</alternative><alternative source-abbr="ka." source="cambodian">rattidivā</alternative></alternatives>  parivattanti. Visamaṃ rattindivesu parivattantesu visamaṃ māsaddhamāsā parivattanti. Visamaṃ māsaddhamāsesu parivattantesu visamaṃ utusaṃvaccharā parivattanti. Visamaṃ utusaṃvaccharesu parivattantesu visamaṃ vātā vāyanti visamā apañjasā <pageBreak edition="M" number="1.0387" />. Visamaṃ vātesu vāyantesu visamesu apañjasesu devatā parikupitā bhavanti. Devatāsu parikupitāsu devo na sammā dhāraṃ anuppavecchati. Deve na sammā dhāraṃ anuppavecchante <alternatives line="201" extra="null" separator="true"><alternative source-abbr="vri" source="vipassana research institut">visamapākāni</alternative><alternative source-abbr="sī." source="sri lanka">visamapākīni</alternative><alternative source-abbr="syā." source="thai">visamapākīni</alternative><alternative source-abbr="kaṃ." source="kaṃ.">visamapākīni</alternative><alternative source-abbr="ka." source="cambodian">visamaṃ pākāni</alternative></alternatives>  sassāni bhavanti. Visamapākāni, bhikkhave, sassāni manussā paribhuñjantā <pageBreak edition="T" number="2.0098" /> appāyukā honti dubbaṇṇā ca <alternatives line="210" extra="null" separator="false"><alternative source-abbr="vri" source="vipassana research institut">bavhābādhā</alternative><alternative source-abbr="ka." source="cambodian">bahvābādhā</alternative></alternatives>  ca.</paragraph>
<paragraph line="106">‘‘Yasmiṃ, bhikkhave, samaye rājāno dhammikā honti, rājāyuttāpi tasmiṃ samaye dhammikā honti. Rājāyuttesu dhammikesu brāhmaṇagahapatikāpi tasmiṃ samaye dhammikā honti. Brāhmaṇagahapatikesu dhammikesu negamajānapadāpi tasmiṃ samaye dhammikā honti. Negamajānapadesu dhammikesu samaṃ candimasūriyā parivattanti. Samaṃ candimasūriyesu parivattantesu samaṃ nakkhattāni tārakarūpāni parivattanti. Samaṃ nakkhattesu tārakarūpesu parivattantesu samaṃ rattindivā parivattanti. Samaṃ rattindivesu parivattantesu samaṃ māsaddhamāsā parivattanti. Samaṃ māsaddhamāsesu parivattantesu samaṃ utusaṃvaccharā parivattanti. Samaṃ utusaṃvaccharesu parivattantesu samaṃ vātā vāyanti samā pañjasā. Samaṃ vātesu vāyantesu samesu pañjasesu devatā aparikupitā bhavanti. Devatāsu aparikupitāsu devo sammā dhāraṃ anuppavecchati. Deve sammā dhāraṃ anuppavecchante samapākāni sassāni bhavanti. Samapākāni, bhikkhave, sassāni manussā paribhuñjantā dīghāyukā ca honti vaṇṇavanto ca balavanto ca appābādhā cā’’ti.</paragraph>
<gatha1 line="107">‘‘Gunnaṃ <pageBreak edition="V" number="1.0088" /> ce taramānānaṃ, jimhaṃ gacchati puṅgavo;</gatha1>
<gathalast line="108">Sabbā tā jimhaṃ gacchanti, nette jimhaṃ gate sati.</gathalast>
<gatha1 line="109">‘‘Evamevaṃ manussesu, yo hoti seṭṭhasammato;</gatha1>
<gatha2 line="110">So ce adhammaṃ carati, pageva itarā pajā;</gatha2>
<gathalast line="111">Sabbaṃ <pageBreak edition="P" number="2.0076" /> raṭṭhaṃ dukkhaṃ seti, rājā ce hoti adhammiko.</gathalast>
<gatha1 line="112">‘‘Gunnaṃ ce taramānānaṃ, ujuṃ gacchati puṅgavo;</gatha1>
<gathalast line="113">Sabbā tā ujuṃ gacchanti, nette ujuṃ gate sati.</gathalast>
<gatha1 line="114">‘‘Evamevaṃ <pageBreak edition="M" number="1.0388" /> manussesu, yo hoti seṭṭhasammato;</gatha1>
<gatha2 line="115"><alternatives line="218" extra="null" separator="true"><alternative source-abbr="sī." source="sri lanka">so ceva</alternative><alternative source-abbr="pī." source="pali text society">so ceva</alternative><alternative source-abbr="vri" source="vipassana research institut">So sace</alternative><alternative source-abbr="syā." source="thai">so ce</alternative></alternatives>  dhammaṃ carati, pageva itarā pajā;</gatha2>
<gathalast line="116">Sabbaṃ <pageBreak edition="T" number="2.0099" /> raṭṭhaṃ sukhaṃ seti, rājā ce hoti dhammiko’’ti. dasamaṃ;</gathalast>
<centered line="117">Pattakammavaggo dutiyo.</centered>
<paragraph line="118">Tassuddānaṃ –</paragraph>
<gatha1 line="119">Pattakammaṃ <alternatives line="227" extra="null" separator="true"><alternative source-abbr="vri" source="vipassana research institut">ānaṇyako</alternative><alternative source-abbr="sī." source="sri lanka">anaṇako</alternative><alternative source-abbr="pī." source="pali text society">anaṇako</alternative><alternative source-abbr="ka." source="cambodian">anaṇyako</alternative></alternatives> , sabrahmanirayā rūpena pañcamaṃ;</gatha1>
<gathalast line="120">Sarāgaahirājā devadatto, padhānaṃ adhammikena cāti.</gathalast>
</body>
</document>