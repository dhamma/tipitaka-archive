<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="sri lanka" source-abbr="sī."/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0403m1.mul15.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(16) 1. saddhammavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(16) 1. saddhammavaggo</basename>
    <titlePath>(16) 1. Saddhammavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(16) 1. Saddhammavaggo</chapter>
    <subhead line="2">1. Paṭhamasammattaniyāmasuttaṃ</subhead>
    <paragraph line="3" number="151"> ‘‘Pañcahi <pageBreak edition="Thai" number="3.0195" /><pageBreak edition="Vipassana Research Institut" number="2.0164" /><pageBreak edition="Myanmar" number="2.0154" />, bhikkhave, dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ. Katamehi pañcahi? Kathaṃ paribhoti, <alternatives line="3" extra="" separator="false"><alternative source-abbr="vri" source="vipassana research institut">kathikaṃ</alternative><alternative source-abbr="ka." source="cambodian">kathitaṃ</alternative></alternatives>  paribhoti, attānaṃ paribhoti, vikkhittacitto dhammaṃ suṇāti, anekaggacitto ayoniso ca <note>ayoniso (syā. kaṃ.)</note> manasi karoti. Imehi kho, bhikkhave, pañcahi dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ.</paragraph>
    <paragraph line="4">‘‘Pañcahi, bhikkhave, dhammehi samannāgato suṇanto saddhammaṃ <pageBreak edition="Pali Text Society" number="3.0175" /> bhabbo niyāmaṃ okkamituṃ kusalesu dhammesu sammattaṃ. Katamehi pañcahi? Na kathaṃ paribhoti, na kathikaṃ paribhoti, na attānaṃ paribhoti, avikkhittacitto dhammaṃ suṇāti, ekaggacitto yoniso ca manasi karoti. Imehi kho, bhikkhave, pañcahi dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammatta’’nti. Paṭhamaṃ.</paragraph>
    <subhead line="5">2. Dutiyasammattaniyāmasuttaṃ</subhead>
    <paragraph line="6" number="152"> ‘‘Pañcahi, bhikkhave, dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ. Katamehi pañcahi? Kathaṃ paribhoti, kathikaṃ paribhoti, attānaṃ paribhoti, duppañño hoti jaḷo eḷamūgo, anaññāte aññātamānī hoti. Imehi kho <pageBreak edition="Thai" number="3.0196" />, bhikkhave, pañcahi dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ.</paragraph>
    <paragraph line="7">‘‘Pañcahi <pageBreak edition="Vipassana Research Institut" number="2.0165" />, bhikkhave, dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammattaṃ. Katamehi pañcahi? Na kathaṃ paribhoti, na kathikaṃ paribhoti, na attānaṃ paribhoti, paññavā hoti <pageBreak edition="Myanmar" number="2.0155" /> ajaḷo aneḷamūgo, na anaññāte aññātamānī hoti. Imehi kho, bhikkhave, pañcahi dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammatta’’nti. Dutiyaṃ.</paragraph>
    <subhead line="8">3. Tatiyasammattaniyāmasuttaṃ</subhead>
    <paragraph line="9" number="153"> ‘‘Pañcahi, bhikkhave, dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ. Katamehi pañcahi? Makkhī dhammaṃ suṇāti makkhapariyuṭṭhito, <alternatives line="18" extra="" separator="false"><alternative source-abbr="vri" source="vipassana research institut">upārambhacitto</alternative><alternative source-abbr="syā." source="thai">saupārambhacitto</alternative><alternative source-abbr="kaṃ." source="kaṃ.">saupārambhacitto</alternative></alternatives>  dhammaṃ suṇāti randhagavesī, dhammadesake <pageBreak edition="Pali Text Society" number="3.0176" /> āhatacitto hoti <alternatives line="26" extra="" separator="false"><alternative source-abbr="vri" source="vipassana research institut">khīlajāto</alternative><alternative source-abbr="syā." source="thai">khilajāto</alternative><alternative source-abbr="pī." source="pali text society">khilajāto</alternative></alternatives> , duppañño hoti jaḷo eḷamūgo, anaññāte aññātamānī hoti. Imehi kho, bhikkhave, pañcahi dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ.</paragraph>
    <paragraph line="10">‘‘Pañcahi, bhikkhave, dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammattaṃ. Katamehi pañcahi? Amakkhī dhammaṃ suṇāti na makkhapariyuṭṭhito, anupārambhacitto dhammaṃ suṇāti na randhagavesī, dhammadesake anāhatacitto hoti akhīlajāto, paññavā hoti ajaḷo aneḷamūgo, na <pageBreak edition="Thai" number="3.0197" /> anaññāte aññātamānī hoti. Imehi kho, bhikkhave, pañcahi dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammatta’’nti. Tatiyaṃ.</paragraph>
    <subhead line="11">4. Paṭhamasaddhammasammosasuttaṃ</subhead>
    <paragraph line="12" number="154"> ‘‘Pañcime, bhikkhave, dhammā saddhammassa sammosāya antaradhānāya saṃvattanti. Katame pañca? Idha, bhikkhave, bhikkhū na sakkaccaṃ dhammaṃ suṇanti, na sakkaccaṃ dhammaṃ pariyāpuṇanti, na sakkaccaṃ dhammaṃ dhārenti, na sakkaccaṃ <alternatives line="34" extra="" separator="false"><alternative source-abbr="vri" source="vipassana research institut">dhātānaṃ</alternative><alternative source-abbr="sī." source="sri lanka">dhatānaṃ</alternative><alternative source-abbr="syā." source="thai">dhatānaṃ</alternative><alternative source-abbr="kaṃ." source="kaṃ.">dhatānaṃ</alternative><alternative source-abbr="pī." source="pali text society">dhatānaṃ</alternative></alternatives>  dhammānaṃ atthaṃ upaparikkhanti, na <pageBreak edition="Vipassana Research Institut" number="2.0166" /> sakkaccaṃ atthamaññāya dhammamaññāya dhammānudhammaṃ paṭipajjanti. Ime kho, bhikkhave, pañca dhammā saddhammassa sammosāya antaradhānāya saṃvattanti.</paragraph>
    <paragraph line="13">‘‘Pañcime, bhikkhave, dhammā saddhammassa ṭhitiyā asammosāya anantaradhānāya saṃvattanti. Katame pañca? Idha, bhikkhave, bhikkhū sakkaccaṃ dhammaṃ suṇanti, sakkaccaṃ <pageBreak edition="Myanmar" number="2.0156" /> dhammaṃ pariyāpuṇanti, sakkaccaṃ dhammaṃ dhārenti, sakkaccaṃ dhātānaṃ dhammānaṃ atthaṃ upaparikkhanti, sakkaccaṃ atthamaññāya dhammamaññāya dhammānudhammaṃ paṭipajjanti. Ime <pageBreak edition="Pali Text Society" number="3.0177" /> kho, bhikkhave, pañca dhammā saddhammassa ṭhitiyā asammosāya anantaradhānāya saṃvattantī’’ti. Catutthaṃ.</paragraph>
    <subhead line="14">5. Dutiyasaddhammasammosasuttaṃ</subhead>
    <paragraph line="15" number="155"> ‘‘Pañcime, bhikkhave, dhammā saddhammassa sammosāya antaradhānāya saṃvattanti. Katame pañca? Idha, bhikkhave, bhikkhū dhammaṃ na pariyāpuṇanti – suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ. Ayaṃ, bhikkhave, paṭhamo dhammo saddhammassa sammosāya antaradhānāya saṃvattati.</paragraph>
    <paragraph line="16">‘‘Puna caparaṃ, bhikkhave, bhikkhū yathāsutaṃ yathāpariyattaṃ dhammaṃ <pageBreak edition="Thai" number="3.0198" /> na vitthārena paresaṃ desenti. Ayaṃ, bhikkhave, dutiyo dhammo saddhammassa sammosāya antaradhānāya saṃvattati.</paragraph>
    <paragraph line="17">‘‘Puna caparaṃ, bhikkhave, bhikkhū yathāsutaṃ yathāpariyattaṃ dhammaṃ na vitthārena <alternatives line="42" extra="" separator="true"><alternative source-abbr="vri" source="vipassana research institut">paraṃ</alternative><alternative source-abbr="sī." source="sri lanka">paresaṃ</alternative><alternative source-abbr="syā." source="thai">paresaṃ</alternative><alternative source-abbr="kaṃ." source="kaṃ.">paresaṃ</alternative><alternative source-abbr="pī." source="pali text society">paresaṃ</alternative><alternative source-abbr="?" source="unknown">pare</alternative></alternatives>  vācenti. Ayaṃ, bhikkhave, tatiyo dhammo saddhammassa sammosāya antaradhānāya saṃvattati.</paragraph>
    <paragraph line="18">‘‘Puna caparaṃ, bhikkhave, bhikkhū yathāsutaṃ yathāpariyattaṃ dhammaṃ na vitthārena sajjhāyaṃ karonti. Ayaṃ, bhikkhave, catuttho dhammo saddhammassa sammosāya antaradhānāya saṃvattati.</paragraph>
    <paragraph line="19">‘‘Puna caparaṃ, bhikkhave, bhikkhū yathāsutaṃ yathāpariyattaṃ dhammaṃ na cetasā anuvitakkenti anuvicārenti manasānupekkhanti. Ayaṃ, bhikkhave, pañcamo dhammo saddhammassa sammosāya antaradhānāya <pageBreak edition="Vipassana Research Institut" number="2.0167" /> saṃvattati. Ime kho, bhikkhave, pañca dhammā saddhammassa sammosāya antaradhānāya saṃvattanti.</paragraph>
    <paragraph line="20">‘‘Pañcime, bhikkhave, dhammā saddhammassa ṭhitiyā asammosāya anantaradhānāya saṃvattanti. Katame pañca? Idha, bhikkhave, bhikkhū dhammaṃ pariyāpuṇanti – suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ. Ayaṃ, bhikkhave, paṭhamo <pageBreak edition="Pali Text Society" number="3.0178" /> dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="21">‘‘Puna <pageBreak edition="Myanmar" number="2.0157" /> caparaṃ, bhikkhave, bhikkhū yathāsutaṃ yathāpariyattaṃ dhammaṃ vitthārena paresaṃ desenti. Ayaṃ, bhikkhave, dutiyo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="22">‘‘Puna caparaṃ, bhikkhave, bhikkhū yathāsutaṃ yathāpariyattaṃ dhammaṃ vitthārena paraṃ vācenti. Ayaṃ, bhikkhave, tatiyo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="23">‘‘Puna caparaṃ, bhikkhave <pageBreak edition="Thai" number="3.0199" />, bhikkhū yathāsutaṃ yathāpariyattaṃ dhammaṃ vitthārena sajjhāyaṃ karonti. Ayaṃ, bhikkhave, catuttho dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="24">‘‘Puna caparaṃ, bhikkhave, bhikkhū yathāsutaṃ yathāpariyattaṃ dhammaṃ cetasā anuvitakkenti anuvicārenti manasānupekkhanti. Ayaṃ, bhikkhave, pañcamo dhammo saddhammassa ṭhitiyā asammosāya anantaradhānāya saṃvattati. Ime kho, bhikkhave, pañca dhammā saddhammassa ṭhitiyā asammosāya anantaradhānāya saṃvattantī’’ti. Pañcamaṃ.</paragraph>
    <subhead line="25">6. Tatiyasaddhammasammosasuttaṃ</subhead>
    <paragraph line="26" number="156"><note>a. ni. 4.160</note> ‘‘Pañcime, bhikkhave, dhammā saddhammassa sammosāya antaradhānāya saṃvattanti. Katame pañca? Idha, bhikkhave, bhikkhū duggahitaṃ suttantaṃ pariyāpuṇanti dunnikkhittehi padabyañjanehi <pageBreak edition="Vipassana Research Institut" number="2.0168" />. Dunnikkhittassa, bhikkhave, padabyañjanassa atthopi dunnayo hoti. Ayaṃ, bhikkhave, paṭhamo dhammo saddhammassa sammosāya antaradhānāya saṃvattati.</paragraph>
    <paragraph line="27">‘‘Puna caparaṃ, bhikkhave, bhikkhū dubbacā honti, dovacassakaraṇehi dhammehi samannāgatā, akkhamā appadakkhiṇaggāhino anusāsaniṃ. Ayaṃ, bhikkhave, dutiyo dhammo saddhammassa sammosāya antaradhānāya saṃvattati.</paragraph>
    <paragraph line="28">‘‘Puna <pageBreak edition="Pali Text Society" number="3.0179" /> caparaṃ, bhikkhave, ye te bhikkhū bahussutā āgatāgamā dhammadharā vinayadharā mātikādharā, te na sakkaccaṃ suttantaṃ paraṃ vācenti; tesaṃ accayena chinnamūlako suttanto hoti appaṭisaraṇo. Ayaṃ, bhikkhave, tatiyo dhammo saddhammassa sammosāya antaradhānāya saṃvattati.</paragraph>
    <paragraph line="29">‘‘Puna caparaṃ, bhikkhave, therā bhikkhū bāhulikā honti sāthalikā okkamane pubbaṅgamā paviveke nikkhittadhurā <pageBreak edition="Thai" number="3.0200" />, na vīriyaṃ ārabhanti appattassa pattiyā <pageBreak edition="Myanmar" number="2.0158" /> anadhigatassa adhigamāya asacchikatassa sacchikiriyāya. Tesaṃ pacchimā janatā diṭṭhānugatiṃ āpajjati. Sāpi hoti bāhulikā sāthalikā okkamane pubbaṅgamā paviveke nikkhittadhurā, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. Ayaṃ, bhikkhave, catuttho dhammo saddhammassa sammosāya antaradhānāya saṃvattati.</paragraph>
    <paragraph line="30">‘‘Puna caparaṃ, bhikkhave, saṅgho bhinno hoti. Saṅghe kho pana, bhikkhave, bhinne aññamaññaṃ akkosā ca honti, aññamaññaṃ paribhāsā ca honti, aññamaññaṃ parikkhepā ca honti, aññamaññaṃ <alternatives line="54" extra="" separator="false"><alternative source-abbr="vri" source="vipassana research institut">pariccajanā</alternative><alternative source-abbr="syā." source="thai">pariccajā</alternative><alternative source-abbr="kaṃ." source="kaṃ.">pariccajā</alternative></alternatives>  ca honti. Tattha appasannā ceva nappasīdanti, pasannānañca ekaccānaṃ aññathattaṃ hoti. Ayaṃ, bhikkhave, pañcamo dhammo saddhammassa sammosāya antaradhānāya saṃvattati. Ime kho, bhikkhave, pañca dhammā saddhammassa sammosāya antaradhānāya saṃvattanti.</paragraph>
    <paragraph line="31">‘‘Pañcime, bhikkhave, dhammā saddhammassa ṭhitiyā asammosāya anantaradhānāya saṃvattanti. Katame pañca? Idha, bhikkhave, bhikkhū suggahitaṃ suttantaṃ pariyāpuṇanti sunikkhittehi <pageBreak edition="Vipassana Research Institut" number="2.0169" /> padabyañjanehi. Sunikkhittassa, bhikkhave, padabyañjanassa atthopi sunayo hoti. Ayaṃ, bhikkhave, paṭhamo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="32">‘‘Puna <pageBreak edition="Pali Text Society" number="3.0180" /> caparaṃ, bhikkhave, bhikkhū suvacā honti sovacassakaraṇehi dhammehi samannāgatā, khamā padakkhiṇaggāhino anusāsaniṃ. Ayaṃ, bhikkhave, dutiyo dhammo saddhammassa ṭhitiyā asammosāya anantaradhānāya <pageBreak edition="Thai" number="3.0201" /> saṃvattati.</paragraph>
    <paragraph line="33">‘‘Puna caparaṃ, bhikkhave, ye te bhikkhū bahussutā āgatāgamā dhammadharā vinayadharā mātikādharā, te sakkaccaṃ suttantaṃ paraṃ vācenti; tesaṃ accayena na <alternatives line="62" extra=" a. ni. 4.160" separator="false"><alternative source-abbr="vri" source="vipassana research institut">chinnamūlako</alternative><alternative source-abbr="ka." source="cambodian">acchinnamūlako</alternative></alternatives>  suttanto hoti sappaṭisaraṇo. Ayaṃ, bhikkhave, tatiyo dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="34">‘‘Puna caparaṃ, bhikkhave, therā bhikkhū na bāhulikā honti na sāthalikā, okkamane nikkhittadhurā paviveke pubbaṅgamā; vīriyaṃ ārabhanti appattassa pattiyā <pageBreak edition="Myanmar" number="2.0159" /> anadhigatassa adhigamāya asacchikatassa sacchikiriyāya. Tesaṃ pacchimā janatā diṭṭhānugatiṃ āpajjati. Sāpi hoti na bāhulikā na sāthalikā, okkamane nikkhittadhurā paviveke pubbaṅgamā, vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. Ayaṃ, bhikkhave, catuttho dhammo saddhammassa ṭhitiyā asammosāya anantaradhānāya saṃvattati.</paragraph>
    <paragraph line="35">‘‘Puna caparaṃ, bhikkhave, saṅgho samaggo sammodamāno avivadamāno ekuddeso phāsuṃ viharati. Saṅghe kho pana, bhikkhave, samagge na ceva aññamaññaṃ akkosā honti, na ca aññamaññaṃ paribhāsā honti, na ca aññamaññaṃ parikkhepā honti, na ca aññamaññaṃ pariccajanā honti. Tattha appasannā ceva pasīdanti, pasannānañca bhiyyobhāvo hoti. Ayaṃ, bhikkhave, pañcamo dhammo saddhammassa ṭhitiyā asammosāya anantaradhānāya saṃvattati. Ime kho, bhikkhave, pañca dhammā saddhammassa ṭhitiyā asammosāya anantaradhānāya saṃvattantī’’ti. Chaṭṭhaṃ.</paragraph>
    <subhead line="36">7. Dukkathāsuttaṃ</subhead>
    <paragraph line="37" number="157"> ‘‘Pañcannaṃ <pageBreak edition="Thai" number="3.0202" /><pageBreak edition="Vipassana Research Institut" number="2.0170" /><pageBreak edition="Pali Text Society" number="3.0181" />, bhikkhave, puggalānaṃ kathā dukkathā <alternatives line="70" extra="" separator="false"><alternative source-abbr="vri" source="vipassana research institut">puggale puggalaṃ</alternative><alternative source-abbr="sī." source="sri lanka">puggalaṃ puggalaṃ</alternative><alternative source-abbr="pī." source="pali text society">puggalaṃ puggalaṃ</alternative></alternatives>  upanidhāya. Katamesaṃ pañcannaṃ? Assaddhassa, bhikkhave, saddhākathā dukkathā; dussīlassa sīlakathā dukkathā; appassutassa bāhusaccakathā dukkathā; <alternatives line="78" extra="" separator="false"><alternative source-abbr="vri" source="vipassana research institut">maccharissa</alternative><alternative source-abbr="sī." source="sri lanka">macchariyassa</alternative><alternative source-abbr="pī." source="pali text society">macchariyassa</alternative><alternative source-abbr="ka." source="cambodian">macchariyassa</alternative></alternatives>  cāgakathā dukkathā; duppaññassa paññākathā dukkathā.</paragraph>
    <paragraph line="38">‘‘Kasmā ca, bhikkhave, assaddhassa saddhākathā dukkathā? Assaddho, bhikkhave, saddhākathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti. Taṃ kissa hetu? Tañhi so, bhikkhave, saddhāsampadaṃ attani <alternatives line="86" extra="" separator="false"><alternative source-abbr="vri" source="vipassana research institut">na samanupassati</alternative><alternative source-abbr="sī." source="sri lanka">na sampassati</alternative></alternatives> , na ca labhati tatonidānaṃ pītipāmojjaṃ. Tasmā assaddhassa saddhākathā dukkathā.</paragraph>
    <paragraph line="39">‘‘Kasmā ca, bhikkhave, dussīlassa sīlakathā dukkathā? Dussīlo, bhikkhave, sīlakathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti. Taṃ kissa hetu? Tañhi so <pageBreak edition="Myanmar" number="2.0160" />, bhikkhave, sīlasampadaṃ attani na samanupassati na ca labhati tatonidānaṃ pītipāmojjaṃ. Tasmā dussīlassa sīlakathā dukkathā.</paragraph>
    <paragraph line="40">‘‘Kasmā ca, bhikkhave, appassutassa bāhusaccakathā dukkathā? Appassuto, bhikkhave, bāhusaccakathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti. Taṃ kissa hetu? Tañhi so, bhikkhave, sutasampadaṃ attani na samanupassati, na ca labhati tatonidānaṃ pītipāmojjaṃ. Tasmā appassutassa bāhusaccakathā <pageBreak edition="Thai" number="3.0203" /> dukkathā.</paragraph>
    <paragraph line="41">‘‘Kasmā ca, bhikkhave, maccharissa cāgakathā dukkathā? Maccharī, bhikkhave, cāgakathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti <pageBreak edition="Vipassana Research Institut" number="2.0171" />. Taṃ kissa hetu? Tañhi so, bhikkhave, cāgasampadaṃ attani na samanupassati na ca labhati <pageBreak edition="Pali Text Society" number="3.0182" /> tatonidānaṃ pītipāmojjaṃ. Tasmā maccharissa cāgakathā dukkathā.</paragraph>
    <paragraph line="42">‘‘Kasmā ca, bhikkhave, duppaññassa paññākathā dukkathā? Duppañño, bhikkhave, paññākathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti. Taṃ kissa hetu? Tañhi so, bhikkhave, paññāsampadaṃ attani na samanupassati, na ca labhati tatonidānaṃ pītipāmojjaṃ. Tasmā duppaññassa paññākathā dukkathā. Imesaṃ kho, bhikkhave, pañcannaṃ puggalānaṃ kathā dukkathā puggale puggalaṃ upanidhāya.</paragraph>
    <paragraph line="43">‘‘Pañcannaṃ, bhikkhave, puggalānaṃ kathā sukathā puggale puggalaṃ upanidhāya. Katamesaṃ pañcannaṃ? Saddhassa, bhikkhave, saddhākathā sukathā; sīlavato sīlakathā sukathā; bahussutassa bāhusaccakathā sukathā; cāgavato cāgakathā sukathā; paññavato paññākathā sukathā.</paragraph>
    <paragraph line="44">‘‘Kasmā ca, bhikkhave, saddhassa saddhākathā sukathā? Saddho, bhikkhave, saddhākathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti. Taṃ kissa hetu? Tañhi so, bhikkhave, saddhāsampadaṃ attani samanupassati labhati ca tatonidānaṃ pītipāmojjaṃ <pageBreak edition="Thai" number="3.0204" />. Tasmā saddhassa saddhākathā sukathā.</paragraph>
    <paragraph line="45">‘‘Kasmā ca, bhikkhave, sīlavato sīlakathā sukathā? Sīlavā, bhikkhave, sīlakathāya kacchamānāya nābhisajjati na kuppati na byāpajjati na <pageBreak edition="Myanmar" number="2.0161" /> patitthīyati na kopañca dosañca appaccayañca pātukaroti. Taṃ kissa hetu? Tañhi so, bhikkhave, sīlasampadaṃ attani samanupassati, labhati ca tatonidānaṃ pītipāmojjaṃ. Tasmā sīlavato sīlakathā sukathā.</paragraph>
    <paragraph line="46">‘‘Kasmā ca, bhikkhave, bahussutassa bāhusaccakathā sukathā? Bahussuto, bhikkhave, bāhusaccakathāya kacchamānāya nābhisajjati na kuppati na byāpajjati na patitthīyati <pageBreak edition="Pali Text Society" number="3.0183" /> na kopañca dosañca appaccayañca pātukaroti. Taṃ kissa hetu? Tañhi so, bhikkhave, sutasampadaṃ attani samanupassati, labhati ca tatonidānaṃ pītipāmojjaṃ. Tasmā bahussutassa bāhusaccakathā sukathā.</paragraph>
    <paragraph line="47">‘‘Kasmā <pageBreak edition="Vipassana Research Institut" number="2.0172" /> ca, bhikkhave, cāgavato cāgakathā sukathā? Cāgavā, bhikkhave, cāgakathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti. Taṃ kissa hetu? Tañhi so, bhikkhave, cāgasampadaṃ attani samanupassati, labhati ca tatonidānaṃ pītipāmojjaṃ. Tasmā cāgavato cāgakathā sukathā.</paragraph>
    <paragraph line="48">‘‘Kasmā ca, bhikkhave, paññavato paññākathā sukathā? Paññavā, bhikkhave, paññākathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti. Taṃ kissa hetu? Tañhi so, bhikkhave, paññāsampadaṃ attani samanupassati labhati ca tatonidānaṃ <pageBreak edition="Thai" number="3.0205" /> pītipāmojjaṃ. Tasmā paññavato paññākathā sukathā. Imesaṃ kho, bhikkhave, pañcannaṃ puggalānaṃ kathā sukathā puggale puggalaṃ upanidhāyā’’ti. Sattamaṃ.</paragraph>
    <subhead line="49">8. Sārajjasuttaṃ</subhead>
    <paragraph line="50" number="158"> ‘‘Pañcahi, bhikkhave, dhammehi samannāgato bhikkhu sārajjaṃ <alternatives line="94" extra="" separator="false"><alternative source-abbr="vri" source="vipassana research institut">okkanto</alternative><alternative source-abbr="ka." source="cambodian">okkamanto</alternative></alternatives>  hoti. Katamehi pañcahi? Idha, bhikkhave, bhikkhu assaddho hoti, dussīlo hoti, appassuto hoti, kusīto hoti, dupañño hoti. Imehi kho, bhikkhave, pañcahi, dhammehi samannāgato bhikkhu sārajjaṃ okkanto hoti.</paragraph>
    <paragraph line="51">‘‘Pañcahi <pageBreak edition="Myanmar" number="2.0162" />, bhikkhave, dhammehi samannāgato bhikkhu visārado hoti. Katamehi pañcahi? Idha, bhikkhave, bhikkhu saddho hoti, sīlavā hoti, bahussuto hoti, āraddhavīriyo hoti, paññavā hoti. Imehi <pageBreak edition="Pali Text Society" number="3.0184" /> kho, bhikkhave, pañcahi dhammehi samannāgato bhikkhu visārado hotī’’ti. Aṭṭhamaṃ.</paragraph>
    <subhead line="52">9. Udāyīsuttaṃ</subhead>
    <paragraph line="53" number="159"> Evaṃ me sutaṃ – ekaṃ samayaṃ bhagavā kosambiyaṃ viharati ghositārāme. Tena kho pana samayena āyasmā udāyī mahatiyā gihiparisāya parivuto dhammaṃ desento nisinno hoti. Addasā kho āyasmā ānando āyasmantaṃ udāyiṃ mahatiyā gihiparisāya parivutaṃ dhammaṃ desentaṃ nisinnaṃ. Disvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ <pageBreak edition="Vipassana Research Institut" number="2.0173" /> <alternatives line="102" extra="" separator="false"><alternative source-abbr="vri" source="vipassana research institut">nisīdi. Ekamantaṃ nisinno kho āyasmā ānando bhagavantaṃ etadavoca – ‘‘āyasmā, bhante, udāyī mahatiyā gihiparisāya parivuto dhammaṃ desetī’’ti</alternative><alternative source-abbr="syā." source="thai">desento nisinno’’’’ti</alternative></alternatives> .</paragraph>
    <paragraph line="54">‘‘Na kho, ānanda <pageBreak edition="Thai" number="3.0206" />, sukaraṃ paresaṃ dhammaṃ desetuṃ. Paresaṃ, ānanda, dhammaṃ desentena pañca dhamme ajjhattaṃ upaṭṭhāpetvā paresaṃ dhammo desetabbo. Katame pañca? ‘Anupubbiṃ <alternatives line="110" extra="" separator="true"><alternative source-abbr="vri" source="vipassana research institut">kathaṃ</alternative><alternative source-abbr="sī." source="sri lanka">ānupubbikathaṃ</alternative><alternative source-abbr="syā." source="thai">anupubbikathaṃ</alternative><alternative source-abbr="pī." source="pali text society">anupubbikathaṃ</alternative><alternative source-abbr="ka." source="cambodian">anupubbikathaṃ</alternative></alternatives>  kathessāmī’ti paresaṃ dhammo desetabbo; ‘pariyāyadassāvī kathaṃ kathessāmī’ti paresaṃ dhammo desetabbo; ‘anuddayataṃ paṭicca kathaṃ kathessāmī’ti paresaṃ dhammo desetabbo; ‘na āmisantaro kathaṃ kathessāmī’ti paresaṃ dhammo desetabbo; ‘attānañca parañca anupahacca kathaṃ kathessāmī’ti paresaṃ dhammo desetabbo. Na kho, ānanda, sukaraṃ paresaṃ dhammaṃ desetuṃ. Paresaṃ, ānanda, dhammaṃ desentena ime pañca dhamme ajjhattaṃ upaṭṭhāpetvā paresaṃ dhammo desetabbo’’ti. Navamaṃ.</paragraph>
    <subhead line="55">10. Duppaṭivinodayasuttaṃ</subhead>
    <paragraph line="56" number="160"> ‘‘Pañcime, bhikkhave, uppannā duppaṭivinodayā. Katame pañca? Uppanno <pageBreak edition="Pali Text Society" number="3.0185" /> rāgo duppaṭivinodayo, uppanno doso duppaṭivinodayo, uppanno moho <pageBreak edition="Myanmar" number="2.0163" /> duppaṭivinodayo, uppannaṃ paṭibhānaṃ duppaṭivinodayaṃ, uppannaṃ gamikacittaṃ duppaṭivinodayaṃ. Ime kho, bhikkhave, pañca uppannā duppaṭivinodayā’’ti. Dasamaṃ.</paragraph>
    <centered line="57">Saddhammavaggo paṭhamo.</centered>
    <paragraph line="58">Tassuddānaṃ –</paragraph>
    <gatha1 line="59">Tayo sammattaniyāmā, tayo saddhammasammosā;</gatha1>
    <gathalast line="60">Dukkathā ceva sārajjaṃ, udāyidubbinodayāti.</gathalast>
  </content>
</document>