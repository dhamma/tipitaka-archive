<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403m1.mul6.xml</normativeSource>
<archivePath>roman/tipitaka (mula)/suttapitaka/anguttaranikaya/pancakanipatapali/(7) 2. sannavaggo.xml</archivePath>
<title>(7) 2. Saññāvaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">(7) 2. Saññāvaggo</chapter>
<subhead line="2">1. Paṭhamasaññāsuttaṃ</subhead>
<paragraph line="3" number="61">‘‘Pañcimā <pageBreak edition="M" number="2.0070" /><pageBreak edition="V" number="2.0074" />, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā. Katamā pañca? Asubhasaññā, maraṇasaññā, ādīnavasaññā, āhāre paṭikūlasaññā, sabbaloke <alternatives><alternative lang="vri">anabhiratasaññā</alternative><alternative lang="ka.">anabhiratisaññā</alternative></alternatives> 
Note { id=0, line='3', referenceLine='3', original='anabhiratisaññā (ka.) a. ni. 5.121-122, 303-304 passitabbaṃ', type='auto', previous=', bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā. Katamā pañca? Asubhasaññā, maraṇasaññā, ādīnavasaññā, āhāre paṭikūlasaññā, sabbaloke anabhiratasaññā '
	Alternative{lang='vri', text='anabhiratasaññā'}
	Alternative{lang='ka.', text='anabhiratisaññā'}}
– imā kho, bhikkhave, pañca saññā bhāvitā bahulīkatā mahapphalā honti mahānisaṃsā amatogadhā amatapariyosānā’’ti. Paṭhamaṃ.</paragraph>
<subhead line="4">2. Dutiyasaññāsuttaṃ</subhead>
<paragraph line="5" number="62">‘‘Pañcimā, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā. Katamā pañca? Aniccasaññā, anattasaññā, maraṇasaññā, āhāre paṭikūlasaññā, sabbaloke anabhiratasaññā – imā <pageBreak edition="P" number="3.0080" />kho, bhikkhave, pañca saññā bhāvitā bahulīkatā mahapphalā honti mahānisaṃsā amatogadhā amatapariyosānā’’ti. Dutiyaṃ.</paragraph>
<subhead line="6">3. Paṭhamavaḍḍhisuttaṃ</subhead>
<paragraph line="7" number="63">‘‘Pañcahi, bhikkhave, vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī ca kāyassa. Katamāhi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati – imāhi kho, bhikkhave, pañcahi vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī ca kāyassā’’ti.</paragraph>
<gatha1 line="8">‘‘Saddhāya <pageBreak edition="V" number="2.0075" />sīlena ca yo pavaḍḍhati 
Note { id=1, line='12', referenceLine='8', original='yodha vaḍḍhati (sī.)', type='auto', previous=' sīlena ca yo pavaḍḍhati '
	Alternative{lang='vri', text='yo pavaḍḍhati'}
	Alternative{lang='sī.', text='yodha vaḍḍhati'}}
,</gatha1>
<gatha2 line="9">Paññāya cāgena sutena cūbhayaṃ;</gatha2>
<gatha3 line="10">So tādiso sappuriso vicakkhaṇo,</gatha3>
<gathalast line="11">Ādīyatī sāramidheva attano’’ti. tatiyaṃ;</gathalast>
<subhead line="12">4. Dutiyavaḍḍhisuttaṃ</subhead>
<paragraph line="13" number="64">‘‘Pañcahi <pageBreak edition="M" number="2.0071" />, bhikkhave, vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti varādāyinī ca kāyassa. Katamāhi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati – imāhi kho, bhikkhave, pañcahi vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti varādāyinī ca kāyassā’’ti.</paragraph>
<gatha1 line="14">‘‘Saddhāya sīlena ca yā pavaḍḍhati 
Note { id=2, line='21', referenceLine='14', original='yādha vaḍḍhati (sī.)', type='auto', previous='Saddhāya sīlena ca yā pavaḍḍhati '
	Alternative{lang='vri', text='yā pavaḍḍhati'}
	Alternative{lang='sī.', text='yādha vaḍḍhati'}}
,</gatha1>
<gatha2 line="15">Paññāya cāgena sutena cūbhayaṃ;</gatha2>
<gatha3 line="16">Sā tādisī sīlavatī upāsikā,</gatha3>
<gathalast line="17">Ādīyatī sāramidheva attano’’ti. catutthaṃ;</gathalast>
<subhead line="18">5. Sākacchasuttaṃ</subhead>
<paragraph line="19" number="65"><note>a. ni. 5.164</note>‘‘Pañcahi <pageBreak edition="P" number="3.0081" />, bhikkhave, dhammehi samannāgato bhikkhu alaṃsākaccho sabrahmacārīnaṃ. Katamehi pañcahi? Idha, bhikkhave, bhikkhu attanā ca sīlasampanno hoti, sīlasampadāya kathāya ca āgataṃ pañhaṃ byākattā hoti; attanā ca samādhisampanno hoti, samādhisampadāya kathāya ca āgataṃ pañhaṃ byākattā hoti; attanā ca paññāsampanno hoti, paññāsampadāya kathāya ca āgataṃ pañhaṃ byākattā hoti; attanā ca vimuttisampanno hoti, vimuttisampadāya kathāya ca āgataṃ pañhaṃ byākattā hoti; attanā ca vimuttiñāṇadassanasampanno hoti, vimuttiñāṇadassanasampadāya kathāya ca āgataṃ pañhaṃ byākattā hoti. Imehi kho, bhikkhave, pañcahi dhammehi samannāgato bhikkhu alaṃsākaccho sabrahmacārīna’’nti. Pañcamaṃ.</paragraph>
<subhead line="20">6. Sājīvasuttaṃ</subhead>
<paragraph line="21" number="66"><note>a. ni. 5.164</note>‘‘Pañcahi <pageBreak edition="V" number="2.0076" />, bhikkhave, dhammehi samannāgato bhikkhu alaṃsājīvo sabrahmacārīnaṃ. Katamehi pañcahi? Idha, bhikkhave, bhikkhu attanā ca sīlasampanno hoti, sīlasampadāya kathāya ca kataṃ pañhaṃ byākattā hoti; attanā ca samādhisampanno hoti, samādhisampadāya kathāya ca <pageBreak edition="M" number="2.0072" />kataṃ pañhaṃ byākattā hoti; attanā ca paññāsampanno hoti, paññāsampadāya kathāya ca kataṃ pañhaṃ byākattā hoti; attanā ca vimuttisampanno hoti, vimuttisampadāya kathāya ca kataṃ pañhaṃ byākattā hoti; attanā ca vimuttiñāṇadassanasampanno hoti, vimuttiñāṇadassanasampadāya kathāya ca kataṃ pañhaṃ byākattā hoti. Imehi kho, bhikkhave, pañcahi dhammehi samannāgato bhikkhu alaṃsājīvo sabrahmacārīna’’nti. Chaṭṭhaṃ.</paragraph>
<subhead line="22">7. Paṭhamaiddhipādasuttaṃ</subhead>
<paragraph line="23" number="67">‘‘Yo hi koci, bhikkhave, bhikkhu vā bhikkhunī vā pañca dhamme 
Note { id=5, line='36', referenceLine='23', original='ime pañca dhamme (ka.)', type='auto', previous=' Yo hi koci, bhikkhave, bhikkhu vā bhikkhunī vā pañca dhamme '
	Alternative{lang='vri', text='pañca dhamme'}
	Alternative{lang='ka.', text='ime pañca dhamme'}}
bhāveti, pañca dhamme 
Note { id=6, line='45', referenceLine='23', original='ime pañca dhamme (ka.)', type='auto', previous=' bhāveti, pañca dhamme '
	Alternative{lang='vri', text='pañca dhamme'}
	Alternative{lang='ka.', text='ime pañca dhamme'}}
bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva <pageBreak edition="P" number="3.0082" />dhamme aññā, sati vā upādisese anāgāmitā.</paragraph>
<paragraph line="24">‘‘Katame pañca? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi…pe… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ bhāveti, ussoḷhiññeva pañcamiṃ 
Note { id=7, line='54', referenceLine='24', original='ussoḷhīyeva pañcamī (sī.)', type='auto', previous='Katame pañca? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi…pe… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ bhāveti, ussoḷhiññeva pañcamiṃ '
	Alternative{lang='vri', text='ussoḷhiññeva pañcamiṃ'}
	Alternative{lang='sī.', text='ussoḷhīyeva pañcamī'}}
. Yo hi koci, bhikkhave, bhikkhu vā bhikkhunī vā ime pañca dhamme bhāveti, ime pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva dhamme aññā, sati vā upādisese anāgāmitā’’ti. Sattamaṃ.</paragraph>
<subhead line="25">8. Dutiyaiddhipādasuttaṃ</subhead>
<paragraph line="26" number="68"> ‘‘Pubbevāhaṃ, bhikkhave, sambodhā anabhisambuddho bodhisattova samāno pañca dhamme bhāvesiṃ, pañca dhamme <alternatives><alternative lang="vri">bahulīkāsiṃ</alternative><alternative lang="ka.">bahulimakāsiṃ</alternative><alternative lang="ka.">bahulamakāsiṃ</alternative></alternatives> 
Note { id=8, line='63', referenceLine='26', original='bahulimakāsiṃ (ka.), bahulamakāsiṃ (ka.)', type='auto', previous=' Pubbevāhaṃ, bhikkhave, sambodhā anabhisambuddho bodhisattova samāno pañca dhamme bhāvesiṃ, pañca dhamme bahulīkāsiṃ '
	Alternative{lang='vri', text='bahulīkāsiṃ'}
	Alternative{lang='ka.', text='bahulimakāsiṃ'}
	Alternative{lang='ka.', text='bahulamakāsiṃ'}}
. Katame pañca? Chandasamādhipadhānasaṅkhārasamannāgataṃ iddhipādaṃ bhāvesiṃ <pageBreak edition="V" number="2.0077" />, vīriyasamādhi… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ bhāvesiṃ, ussoḷhiññeva pañcamiṃ. So kho ahaṃ, bhikkhave, imesaṃ ussoḷhipañcamānaṃ dhammānaṃ bhāvitattā bahulīkatattā yassa yassa abhiññāsacchikaraṇīyassa dhammassa cittaṃ abhininnāmesiṃ abhiññāsacchikiriyāya, tatra tatreva sakkhibhabbataṃ pāpuṇiṃ sati sati āyatane.</paragraph>
<paragraph line="27">‘‘So <pageBreak edition="M" number="2.0073" />sace ākaṅkhiṃ – ‘anekavihitaṃ iddhividhaṃ paccanubhaveyyaṃ…pe… yāva brahmalokāpi kāyena vasaṃ vatteyya’nti, tatra tatreva sakkhibhabbataṃ pāpuṇiṃ sati sati āyatane.</paragraph>
<paragraph line="28">‘‘So sace ākaṅkhiṃ…pe… ‘āsavānaṃ <pageBreak edition="P" number="3.0083" />khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyya’nti, tatra tatreva sakkhibhabbataṃ pāpuṇiṃ sati sati āyatane’’ti. Aṭṭhamaṃ.</paragraph>
<subhead line="29">9. Nibbidāsuttaṃ</subhead>
<paragraph line="30" number="69">‘‘Pañcime, bhikkhave, dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti.</paragraph>
<paragraph line="31">‘‘Katame pañca? Idha, bhikkhave, bhikkhu asubhānupassī kāye viharati, āhāre paṭikūlasaññī, sabbaloke <alternatives><alternative lang="vri">anabhiratasaññī</alternative><alternative lang="ka.">anabhiratisaññī</alternative></alternatives> 
Note { id=9, line='73', referenceLine='31', original='anabhiratisaññī (ka.) a. ni. 5.121-122, 303-304 passitabbaṃ', type='auto', previous='Katame pañca? Idha, bhikkhave, bhikkhu asubhānupassī kāye viharati, āhāre paṭikūlasaññī, sabbaloke anabhiratasaññī '
	Alternative{lang='vri', text='anabhiratasaññī'}
	Alternative{lang='ka.', text='anabhiratisaññī'}}
, sabbasaṅkhāresu aniccānupassī, maraṇasaññā kho panassa ajjhattaṃ sūpaṭṭhitā hoti. Ime kho, bhikkhave, pañca dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī’’ti. Navamaṃ.</paragraph>
<subhead line="32">10. Āsavakkhayasuttaṃ</subhead>
<paragraph line="33" number="70">‘‘Pañcime, bhikkhave, dhammā bhāvitā bahulīkatā āsavānaṃ khayāya saṃvattanti. Katame pañca? Idha, bhikkhave, bhikkhu asubhānupassī kāye viharati, āhāre paṭikūlasaññī <pageBreak edition="V" number="2.0078" />, sabbaloke anabhiratasaññī, sabbasaṅkhāresu aniccānupassī, maraṇasaññā kho panassa ajjhattaṃ sūpaṭṭhitā hoti. Ime kho, bhikkhave, pañca dhammā bhāvitā bahulīkatā āsavānaṃ khayāya saṃvattantī’’ti. Dasamaṃ.</paragraph>
<centered line="34">Saññāvaggo dutiyo.</centered>
<paragraph line="35">Tassuddānaṃ –</paragraph>
<gatha1 line="36">Dve ca saññā dve vaḍḍhī ca, sākacchena ca sājīvaṃ;</gatha1>
<gathalast line="37">Iddhipādā ca dve vuttā, nibbidā cāsavakkhayāti.</gathalast>
</body>
</document>