<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m1.mul14.xml</normativeSource>
    <archivePath>roman/tipitaka (mula)/suttapitaka/anguttaranikaya/pancakanipatapali/(15) 5. tikandakivaggo.xml</archivePath>
    <baseFileName>(15) 5. tikandakivaggo</baseFileName>
    <titlePath>(15) 5. Tikaṇḍakīvaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="unknown" source-abbr="?"/>
      <version source="saṃ. ni. 5.902" source-abbr="saṃ. ni. 5.902"/>
    </versions>
  </metadata>
  <content>
    <chapter line="1">(15) 5. Tikaṇḍakīvaggo</chapter>
    <subhead line="2">1. Avajānātisuttaṃ</subhead>
    <paragraph line="3" number="141"> ‘‘Pañcime <pageBreak edition="V" number="2.0155" />, bhikkhave, puggalā santo saṃvijjamānā lokasmiṃ. Katame pañca? Datvā avajānāti, saṃvāsena avajānāti, <alternatives line="3" extra=" aṭṭhakathāya paṭhamasaṃvaṇṇanānurūpaṃ. pu. pa. 193 passitabbaṃ" separator="true"><alternative source-abbr="vri" source="vipassana research institut">ādheyyamukho</alternative><alternative source-abbr="sī." source="sri lanka">ādiyyamukho</alternative><alternative source-abbr="syā." source="thai">ādeyyamukho</alternative><alternative source-abbr="kaṃ." source="kaṃ.">ādeyyamukho</alternative><alternative source-abbr="pī." source="pali text society">ādiyamukho</alternative></alternatives>  hoti, lolo hoti, mando <alternatives line="13" extra="" separator="false"><alternative source-abbr="vri" source="vipassana research institut">momūho hoti</alternative><alternative source-abbr="sī." source="sri lanka">mando hoti momūho</alternative></alternatives> .</paragraph>
    <paragraph line="4">‘‘Kathañca, bhikkhave, puggalo datvā avajānāti? Idha, bhikkhave, puggalo puggalassa deti cīvarapiṇḍapātasenāsanagilānappaccayabhesajjaparikkhāraṃ. Tassa evaṃ hoti – ‘ahaṃ demi; ayaṃ paṭiggaṇhātī’ti. Tamenaṃ datvā avajānāti. Evaṃ kho, bhikkhave, puggalo datvā avajānāti.</paragraph>
    <paragraph line="5">‘‘Kathañca <pageBreak edition="M" number="2.0146" />, bhikkhave, puggalo saṃvāsena avajānāti? Idha <pageBreak edition="P" number="3.0165" />, bhikkhave, puggalo puggalena saddhiṃ saṃvasati dve vā tīṇi vā vassāni. Tamenaṃ saṃvāsena avajānāti. Evaṃ kho, bhikkhave, puggalo saṃvāsena avajānāti.</paragraph>
    <paragraph line="6">‘‘Kathañca, bhikkhave, puggalo ādheyyamukho <pageBreak edition="T" number="3.0185" /> hoti? Idha, bhikkhave, ekacco puggalo parassa vaṇṇe vā avaṇṇe vā bhāsiyamāne taṃ khippaññeva <alternatives line="21" extra="" separator="false"><alternative source-abbr="vri" source="vipassana research institut">adhimuccitā</alternative><alternative source-abbr="syā." source="thai">adhimuccito</alternative></alternatives>  hoti. Evaṃ kho, bhikkhave, puggalo ādheyyamukho hoti.</paragraph>
    <paragraph line="7">‘‘Kathañca, bhikkhave, puggalo lolo hoti? Idha, bhikkhave, ekacco puggalo ittarasaddho hoti ittarabhattī ittarapemo ittarappasādo. Evaṃ kho, bhikkhave, puggalo lolo hoti.</paragraph>
    <paragraph line="8">‘‘Kathañca, bhikkhave, puggalo mando momūho hoti? Idha, bhikkhave, ekacco puggalo kusalākusale dhamme na jānāti, sāvajjānavajje dhamme na jānāti, hīnappaṇīte dhamme na jānāti <pageBreak edition="V" number="2.0156" />, kaṇhasukkasappaṭibhāge dhamme na jānāti. Evaṃ kho, bhikkhave, puggalo mando momūho hoti. Ime kho, bhikkhave, pañca puggalā santo saṃvijjamānā lokasmi’’nti. Paṭhamaṃ.</paragraph>
    <subhead line="9">2. Ārabhatisuttaṃ</subhead>
    <paragraph line="10" number="142"> ‘‘Pañcime, bhikkhave, puggalā santo saṃvijjamānā lokasmiṃ. Katame pañca? Idha, bhikkhave, ekacco puggalo ārabhati ca vippaṭisārī ca hoti; tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.</paragraph>
    <paragraph line="11"><note>pu. pa. 191</note> ‘‘Idha pana, bhikkhave, ekacco puggalo ārabhati, na vippaṭisārī hoti; tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.</paragraph>
    <paragraph line="12">‘‘Idha pana, bhikkhave, ekacco puggalo na ārabhati, vippaṭisārī <pageBreak edition="P" number="3.0166" /> hoti; tañca cetovimuttiṃ <pageBreak edition="T" number="3.0186" /> paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.</paragraph>
    <paragraph line="13">‘‘Idha <pageBreak edition="M" number="2.0147" /> pana, bhikkhave, ekacco puggalo na ārabhati na vippaṭisārī hoti; tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.</paragraph>
    <paragraph line="14">‘‘Idha pana, bhikkhave, ekacco puggalo na ārabhati na vippaṭisārī hoti; tañca cetovimuttiṃ paññāvimuttiṃ yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti.</paragraph>
    <paragraph line="15">‘‘Tatra, bhikkhave, yvāyaṃ puggalo ārabhati ca vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā <pageBreak edition="V" number="2.0157" /> nirujjhanti, so evamassa vacanīyo – ‘āyasmato kho <alternatives line="32" extra="" separator="true"><alternative source-abbr="vri" source="vipassana research institut">ārambhajā</alternative><alternative source-abbr="pī." source="pali text society">ārabbhajā</alternative><alternative source-abbr="ka." source="cambodian">ārabbhajā</alternative><alternative source-abbr="syā." source="thai">ārabhajā</alternative><alternative source-abbr="kaṃ." source="kaṃ.">ārabhajā</alternative></alternatives>  āsavā saṃvijjanti, vippaṭisārajā āsavā <alternatives line="41" extra="" separator="false"><alternative source-abbr="vri" source="vipassana research institut">pavaḍḍhanti</alternative><alternative source-abbr="ka." source="cambodian">saṃvaḍḍhanti</alternative></alternatives> , sādhu vatāyasmā ārambhaje āsave pahāya vippaṭisāraje āsave paṭivinodetvā cittaṃ paññañca <alternatives line="49" extra="" separator="false"><alternative source-abbr="vri" source="vipassana research institut">bhāvetu</alternative><alternative source-abbr="sī." source="sri lanka">bhāvetuṃ</alternative><alternative source-abbr="pī." source="pali text society">bhāvetuṃ</alternative></alternatives> ; evamāyasmā amunā pañcamena puggalena samasamo bhavissatī’’’ti.</paragraph>
    <paragraph line="16">‘‘Tatra, bhikkhave, yvāyaṃ puggalo ārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti, so evamassa vacanīyo – ‘āyasmato kho ārambhajā āsavā saṃvijjanti, vippaṭisārajā āsavā na pavaḍḍhanti, sādhu vatāyasmā ārambhaje āsave pahāya cittaṃ paññañca bhāvetu; evamāyasmā <pageBreak edition="T" number="3.0187" /> amunā pañcamena puggalena samasamo bhavissatī’’’ti.</paragraph>
    <paragraph line="17">‘‘Tatra, bhikkhave, yvāyaṃ puggalo na ārabhati vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti, so evamassa vacanīyo – ‘āyasmato <pageBreak edition="P" number="3.0167" /> kho ārambhajā āsavā na saṃvijjanti, vippaṭisārajā āsavā pavaḍḍhanti, sādhu vatāyasmā vippaṭisāraje āsave paṭivinodetvā cittaṃ paññañca bhāvetu; evamāyasmā amunā pañcamena puggalena samasamo bhavissatī’’’ ti.</paragraph>
    <paragraph line="18">‘‘Tatra, bhikkhave, yvāyaṃ puggalo na ārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā <pageBreak edition="M" number="2.0148" /> akusalā dhammā aparisesā nirujjhanti, so evamassa vacanīyo – ‘āyasmato kho ārambhajā āsavā na saṃvijjanti, vippaṭisārajā āsavā na pavaḍḍhanti, sādhu vatāyasmā cittaṃ paññañca bhāvetu; evamāyasmā amunā pañcamena puggalena samasamo bhavissatī’’’ti.</paragraph>
    <paragraph line="19">‘‘Iti kho, bhikkhave, ime cattāro puggalā amunā pañcamena puggalena evaṃ ovadiyamānā evaṃ anusāsiyamānā anupubbena āsavānaṃ khayaṃ pāpuṇantī’’ti <note>pu. pa. 191</note>. Dutiyaṃ.</paragraph>
    <subhead line="20">3. Sārandadasuttaṃ</subhead>
    <paragraph line="21" number="143"> Ekaṃ <pageBreak edition="V" number="2.0158" /> samayaṃ bhagavā vesāliyaṃ viharati mahāvane kūṭāgārasālāyaṃ. Atha kho bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya pāvisi. Tena kho pana samayena pañcamattānaṃ licchavisatānaṃ sārandade cetiye sannisinnānaṃ sannipatitānaṃ ayamantarākathā <pageBreak edition="T" number="3.0188" /> udapādi – ‘‘pañcannaṃ ratanānaṃ pātubhāvo dullabho lokasmiṃ. Katamesaṃ pañcannaṃ? Hatthiratanassa pātubhāvo dullabho lokasmiṃ, assaratanassa pātubhāvo dullabho lokasmiṃ, maṇiratanassa pātubhāvo dullabho lokasmiṃ, itthiratanassa pātubhāvo dullabho lokasmiṃ, gahapatiratanassa pātubhāvo dullabho lokasmiṃ. Imesaṃ pañcannaṃ ratanānaṃ pātubhāvo dullabho lokasmi’’nti.</paragraph>
    <paragraph line="22">Atha <pageBreak edition="P" number="3.0168" /> kho te licchavī magge purisaṃ <alternatives line="60" extra="" separator="false"><alternative source-abbr="vri" source="vipassana research institut">ṭhapesuṃ</alternative><alternative source-abbr="syā." source="thai">pesesuṃ</alternative><alternative source-abbr="ka." source="cambodian">pesesuṃ</alternative></alternatives>  – ‘‘<alternatives line="68" extra="" separator="false"><alternative source-abbr="vri" source="vipassana research institut">yadā tvaṃ</alternative><alternative source-abbr="sī." source="sri lanka">yathā tvaṃ</alternative><alternative source-abbr="pī." source="pali text society">yathā tvaṃ</alternative></alternatives> , ambho purisa, passeyyāsi bhagavantaṃ, atha amhākaṃ āroceyyāsī’’ti. Addasā kho so puriso bhagavantaṃ dūratova āgacchantaṃ; disvāna yena te licchavī tenupasaṅkami; upasaṅkamitvā te licchavī etadavoca – ‘‘ayaṃ so, bhante, bhagavā gacchati arahaṃ sammāsambuddho; yassadāni kālaṃ maññathā’’ti.</paragraph>
    <paragraph line="23">Atha kho te licchavī yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho te licchavī bhagavantaṃ etadavocuṃ –</paragraph>
    <paragraph line="24">‘‘Sādhu, bhante, yena sārandadaṃ cetiyaṃ tenupasaṅkamatu anukampaṃ upādāyā’’ti. Adhivāsesi bhagavā tuṇhībhāvena. Atha kho bhagavā yena <pageBreak edition="M" number="2.0149" /> sārandadaṃ cetiyaṃ tenupasaṅkami; upasaṅkamitvā paññatte āsane nisīdi. Nisajja kho bhagavā te licchavī etadavoca – ‘‘kāya nuttha, licchavī, etarahi kathāya sannisinnā, kā ca pana vo antarākathā vippakatā’’ti? ‘‘Idha, bhante, amhākaṃ sannisinnānaṃ sannipatitānaṃ ayamantarākathā udapādi – ‘pañcannaṃ ratanānaṃ pātubhāvo dullabho lokasmiṃ. Katamesaṃ pañcannaṃ <pageBreak edition="T" number="3.0189" />? Hatthiratanassa pātubhāvo dullabho lokasmiṃ, assaratanassa pātubhāvo dullabho lokasmiṃ, maṇiratanassa pātubhāvo dullabho lokasmiṃ, itthiratanassa pātubhāvo dullabho lokasmiṃ, gahapatiratanassa pātubhāvo dullabho lokasmiṃ. Imesaṃ pañcannaṃ ratanānaṃ pātubhāvo dullabho lokasmi’’’nti.</paragraph>
    <paragraph line="25">‘‘Kāmādhimuttānaṃ <pageBreak edition="V" number="2.0159" /> <alternatives line="76" extra="" separator="true"><alternative source-abbr="vri" source="vipassana research institut">vata, bho, licchavīnaṃ</alternative><alternative source-abbr="sī." source="sri lanka">kāmādhimuttānaṃ vata vo licchavīnaṃ</alternative><alternative source-abbr="syā." source="thai">kāmādhimuttānaṃ vata vo licchavī</alternative><alternative source-abbr="?" source="unknown">kāmādhimuttānaṃva vo licchavī</alternative></alternatives>  kāmaṃyeva ārabbha antarākathā udapādi. Pañcannaṃ, licchavī, ratanānaṃ pātubhāvo dullabho lokasmiṃ. Katamesaṃ pañcannaṃ? Tathāgatassa arahato sammāsambuddhassa pātubhāvo dullabho lokasmiṃ, tathāgatappaveditassa dhammavinayassa <pageBreak edition="P" number="3.0169" /> desetā puggalo dullabho lokasmiṃ, tathāgatappaveditassa dhammavinayassa desitassa viññātā puggalo dullabho lokasmiṃ, tathāgatappaveditassa dhammavinayassa desitassa <alternatives line="86" extra=" a. ni. 5.195" separator="false"><alternative source-abbr="vri" source="vipassana research institut">viññātā</alternative><alternative source-abbr="sī." source="sri lanka">viññātassa</alternative><alternative source-abbr="pī." source="pali text society">viññātassa</alternative></alternatives>  dhammānudhammappaṭipanno puggalo dullabho lokasmiṃ, kataññū katavedī puggalo dullabho lokasmiṃ. Imesaṃ kho, licchavī, pañcannaṃ ratanānaṃ pātubhāvo dullabho lokasmi’’nti. Tatiyaṃ.</paragraph>
    <subhead line="26">4. Tikaṇḍakīsuttaṃ</subhead>
    <paragraph line="27" number="144"> Ekaṃ samayaṃ bhagavā sākete viharati <alternatives line="94" extra="" separator="false"><alternative source-abbr="vri" source="vipassana research institut">tikaṇḍakīvane</alternative><alternative source-abbr="saṃ. ni. 5.902" source="saṃ. ni. 5.902">kaṇḍakīvane</alternative></alternatives> . Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="28">‘‘Sādhu, bhikkhave, bhikkhu kālena kālaṃ <alternatives line="102" extra="" separator="false"><alternative source-abbr="vri" source="vipassana research institut">appaṭikūle paṭikūlasaññī</alternative><alternative source-abbr="sī." source="sri lanka">appaṭikkūle paṭikkūlasaññī</alternative><alternative source-abbr="syā." source="thai">appaṭikkūle paṭikkūlasaññī</alternative><alternative source-abbr="kaṃ." source="kaṃ.">appaṭikkūle paṭikkūlasaññī</alternative><alternative source-abbr="pī." source="pali text society">appaṭikkūle paṭikkūlasaññī</alternative></alternatives>  vihareyya. Sādhu, bhikkhave, bhikkhu kālena kālaṃ paṭikūle appaṭikūlasaññī vihareyya. Sādhu, bhikkhave, bhikkhu kālena kālaṃ appaṭikūle ca paṭikūle <pageBreak edition="M" number="2.0150" /> ca paṭikūlasaññī vihareyya. Sādhu, bhikkhave, bhikkhu kālena kālaṃ paṭikūle ca appaṭikūle ca appaṭikūlasaññī <pageBreak edition="T" number="3.0190" /> vihareyya. Sādhu, bhikkhave, bhikkhu kālena kālaṃ paṭikūlañca appaṭikūlañca tadubhayaṃ abhinivajjetvā upekkhako vihareyya sato sampajāno.</paragraph>
    <paragraph line="29">‘‘<alternatives line="110" extra="" separator="false"><alternative source-abbr="vri" source="vipassana research institut">Kiñca</alternative><alternative source-abbr="sī." source="sri lanka">kathañca</alternative><alternative source-abbr="pī." source="pali text society">kathañca</alternative><alternative source-abbr="ka." source="cambodian">kathañca</alternative></alternatives> , bhikkhave, bhikkhu atthavasaṃ paṭicca appaṭikūle paṭikūlasaññī vihareyya? ‘Mā me rajanīyesu dhammesu rāgo udapādī’ti – idaṃ kho, bhikkhave, bhikkhu atthavasaṃ paṭicca appaṭikūle paṭikūlasaññī vihareyya.</paragraph>
    <paragraph line="30">‘‘Kiñca, bhikkhave, bhikkhu atthavasaṃ paṭicca paṭikūle appaṭikūlasaññī vihareyya? ‘Mā me dosanīyesu dhammesu doso udapādī’ti – idaṃ kho, bhikkhave, bhikkhu atthavasaṃ paṭicca paṭikūle appaṭikūlasaññī vihareyya.</paragraph>
    <paragraph line="31">‘‘Kiñca <pageBreak edition="V" number="2.0160" />, bhikkhave, bhikkhu atthavasaṃ <pageBreak edition="P" number="3.0170" /> paṭicca appaṭikūle ca paṭikūle ca paṭikūlasaññī vihareyya? ‘Mā me rajanīyesu dhammesu rāgo udapādi, mā me dosanīyesu dhammesu doso udapādī’ti – idaṃ kho, bhikkhave, bhikkhu atthavasaṃ paṭicca appaṭikūle ca paṭikūle ca paṭikūlasaññī vihareyya.</paragraph>
    <paragraph line="32">‘‘Kiñca, bhikkhave, bhikkhu atthavasaṃ paṭicca paṭikūle ca appaṭikūle ca appaṭikūlasaññī vihareyya? ‘Mā me dosanīyesu dhammesu doso udapādi, mā me rajanīyesu dhammesu rāgo udapādī’ti – idaṃ kho, bhikkhave, bhikkhu atthavasaṃ paṭicca paṭikūle ca appaṭikūle ca appaṭikūlasaññī vihareyya.</paragraph>
    <paragraph line="33">‘‘Kiñca, bhikkhave, bhikkhu atthavasaṃ paṭicca paṭikūlañca appaṭikūlañca tadubhayaṃ abhinivajjetvā upekkhako vihareyya? ‘Sato sampajāno mā me <pageBreak edition="T" number="3.0191" /> <alternatives line="118" extra="" separator="false"><alternative source-abbr="vri" source="vipassana research institut">kvacani</alternative><alternative source-abbr="sī." source="sri lanka">kvacini</alternative><alternative source-abbr="syā." source="thai">kvacini</alternative><alternative source-abbr="pī." source="pali text society">kvacini</alternative></alternatives>  katthaci <alternatives line="126" extra="" separator="false"><alternative source-abbr="vri" source="vipassana research institut">kiñcanaṃ</alternative><alternative source-abbr="sī." source="sri lanka">kiñcana</alternative><alternative source-abbr="pī." source="pali text society">kiñcana</alternative></alternatives>  rajanīyesu dhammesu rāgo udapādi, mā me kvacani katthaci kiñcanaṃ dosanīyesu dhammesu doso udapādi, mā me kvacani katthaci kiñcanaṃ mohanīyesu dhammesu moho udapādī’ti – idaṃ kho, bhikkhave, bhikkhu atthavasaṃ paṭicca paṭikūlañca appaṭikūlañca tadubhayaṃ abhinivajjetvā upekkhako vihareyya sato sampajāno’’ti. Catutthaṃ.</paragraph>
    <subhead line="34">5. Nirayasuttaṃ</subhead>
    <paragraph line="35" number="145"> ‘‘Pañcahi, bhikkhave, dhammehi samannāgato yathābhataṃ nikkhitto evaṃ niraye. Katamehi pañcahi? Pāṇātipātī hoti, adinnādāyī hoti, kāmesumicchācārī <pageBreak edition="M" number="2.0151" /> hoti, musāvādī hoti, surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato yathābhataṃ nikkhitto evaṃ niraye.</paragraph>
    <paragraph line="36">‘‘Pañcahi <pageBreak edition="P" number="3.0171" />, bhikkhave, dhammehi samannāgato yathābhataṃ nikkhitto evaṃ sagge. Katamehi pañcahi? Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imehi <pageBreak edition="V" number="2.0161" /> kho, bhikkhave, pañcahi dhammehi samannāgato yathābhataṃ nikkhitto evaṃ sagge’’ti. Pañcamaṃ.</paragraph>
    <subhead line="37">6. Mittasuttaṃ</subhead>
    <paragraph line="38" number="146"> ‘‘Pañcahi, bhikkhave, dhammehi samannāgato bhikkhu mitto na sevitabbo. Katamehi pañcahi? Kammantaṃ kāreti, adhikaraṇaṃ ādiyati, pāmokkhesu bhikkhūsu paṭiviruddho hoti, dīghacārikaṃ <alternatives line="134" extra="" separator="false"><alternative source-abbr="vri" source="vipassana research institut">anavatthacārikaṃ</alternative><alternative source-abbr="syā." source="thai">avatthānacārikaṃ</alternative></alternatives>  anuyutto viharati, nappaṭibalo hoti kālena kālaṃ dhammiyā kathāya sandassetuṃ <pageBreak edition="T" number="3.0192" /> samādapetuṃ samuttejetuṃ sampahaṃsetuṃ. Imehi kho, bhikkhave, pañcahi dhammehi samannāgato bhikkhu mitto na sevitabbo.</paragraph>
    <paragraph line="39">‘‘Pañcahi, bhikkhave, dhammehi samannāgato bhikkhu mitto sevitabbo. Katamehi pañcahi? Na kammantaṃ kāreti, na adhikaraṇaṃ ādiyati, na pāmokkhesu bhikkhūsu paṭiviruddho hoti, na dīghacārikaṃ anavatthacārikaṃ anuyutto viharati, paṭibalo hoti kālena kālaṃ dhammiyā kathāya sandassetuṃ samādapetuṃ samuttejetuṃ sampahaṃsetuṃ. Imehi kho, bhikkhave, pañcahi dhammehi samannāgato bhikkhu mitto sevitabbo’’ti. Chaṭṭhaṃ.</paragraph>
    <subhead line="40">7. Asappurisadānasuttaṃ</subhead>
    <paragraph line="41" number="147"> ‘‘Pañcimāni, bhikkhave, asappurisadānāni. Katamāni pañca? Asakkaccaṃ deti, <alternatives line="142" extra="" separator="true"><alternative source-abbr="vri" source="vipassana research institut">acittīkatvā</alternative><alternative source-abbr="pī." source="pali text society">acittikatvā</alternative><alternative source-abbr="syā." source="thai">acitiṃ katvā</alternative><alternative source-abbr="ka." source="cambodian">acittiṃ katvā</alternative></alternatives>  deti, asahatthā deti, <alternatives line="152" extra="" separator="false"><alternative source-abbr="vri" source="vipassana research institut">apaviddhaṃ</alternative><alternative source-abbr="syā." source="thai">apaviṭṭaṃ</alternative><alternative source-abbr="kaṃ." source="kaṃ.">apaviṭṭaṃ</alternative></alternatives>  deti, anāgamanadiṭṭhiko deti. Imāni kho, bhikkhave, pañca asappurisadānāni.</paragraph>
    <paragraph line="42">‘‘Pañcimāni <pageBreak edition="M" number="2.0152" /><pageBreak edition="P" number="3.0172" />, bhikkhave, sappurisadānāni. Katamāni pañca? Sakkaccaṃ deti, cittīkatvā deti, sahatthā deti, anapaviddhaṃ deti, āgamanadiṭṭhiko deti. Imāni kho, bhikkhave, pañca sappurisadānānī’’ti. Sattamaṃ.</paragraph>
    <subhead line="43">8. Sappurisadānasuttaṃ</subhead>
    <paragraph line="44" number="148"> ‘‘Pañcimāni <pageBreak edition="V" number="2.0162" />, bhikkhave, sappurisadānāni. Katamāni pañca? Saddhāya dānaṃ deti, sakkaccaṃ dānaṃ deti, kālena dānaṃ deti, <alternatives line="160" extra="" separator="false"><alternative source-abbr="vri" source="vipassana research institut">anuggahitacitto</alternative><alternative source-abbr="sī." source="sri lanka">anaggahitacitto</alternative></alternatives>  dānaṃ deti, attānañca parañca anupahacca dānaṃ deti.</paragraph>
    <paragraph line="45">‘‘Saddhāya kho pana, bhikkhave, dānaṃ datvā yattha yattha tassa dānassa <pageBreak edition="T" number="3.0193" /> vipāko nibbattati, aḍḍho ca hoti mahaddhano mahābhogo, abhirūpo ca hoti dassanīyo pāsādiko paramāya vaṇṇapokkharatāya samannāgato.</paragraph>
    <paragraph line="46">‘‘Sakkaccaṃ kho pana, bhikkhave, dānaṃ datvā yattha yattha tassa dānassa vipāko nibbattati, aḍḍho ca hoti mahaddhano mahābhogo. Yepissa te honti puttāti vā dārāti vā dāsāti vā pessāti vā <alternatives line="168" extra="" separator="false"><alternative source-abbr="vri" source="vipassana research institut">kammakarāti</alternative><alternative source-abbr="ka." source="cambodian">kammakārāti</alternative></alternatives>  vā, tepi sussūsanti sotaṃ odahanti aññā cittaṃ upaṭṭhapenti.</paragraph>
    <paragraph line="47">‘‘Kālena kho pana, bhikkhave, dānaṃ datvā yattha yattha tassa dānassa vipāko nibbattati, aḍḍho ca hoti mahaddhano mahābhogo; kālāgatā cassa atthā pacurā honti.</paragraph>
    <paragraph line="48">‘‘Anuggahitacitto kho pana, bhikkhave, dānaṃ datvā yattha yattha tassa dānassa vipāko nibbattati, aḍḍho ca hoti mahaddhano mahābhogo; uḷāresu ca pañcasu kāmaguṇesu bhogāya cittaṃ namati.</paragraph>
    <paragraph line="49">‘‘Attānañca <pageBreak edition="P" number="3.0173" /> parañca anupahacca kho pana, bhikkhave, dānaṃ datvā yattha yattha tassa dānassa vipāko nibbattati, aḍḍho ca hoti mahaddhano mahābhogo; na cassa kutoci bhogānaṃ upaghāto āgacchati aggito vā udakato vā rājato vā corato vā <alternatives line="176" extra="" separator="true"><alternative source-abbr="vri" source="vipassana research institut">appiyato vā dāyādato vā</alternative><alternative source-abbr="sī." source="sri lanka">appiyato vā dāyādato vā</alternative><alternative source-abbr="syā." source="thai">appiyato vā dāyādato vā</alternative><alternative source-abbr="kaṃ." source="kaṃ.">appiyato vā dāyādato vā</alternative><alternative source-abbr="pī." source="pali text society">appiyato vā dāyādato vā</alternative><alternative source-abbr="ka." source="cambodian">appiyadāyādato vā</alternative></alternatives> . Imāni kho, bhikkhave, pañca sappurisadānānī’’ti. Aṭṭhamaṃ.</paragraph>
    <subhead line="50">9. Paṭhamasamayavimuttasuttaṃ</subhead>
    <paragraph line="51" number="149"> ‘‘Pañcime <pageBreak edition="V" number="2.0163" /><pageBreak edition="M" number="2.0153" />, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā <pageBreak edition="T" number="3.0194" />, saṅgaṇikārāmatā, yathāvimuttaṃ cittaṃ na paccavekkhati. Ime kho, bhikkhave, pañca dhammā samayavimuttassa bhikkhuno parihānāya saṃvattanti.</paragraph>
    <paragraph line="52">‘‘Pañcime, bhikkhave, dhammā samayavimuttassa bhikkhuno aparihānāya saṃvattanti. Katame pañca? Na kammārāmatā, na bhassārāmatā, na niddārāmatā, na saṅgaṇikārāmatā, yathāvimuttaṃ cittaṃ paccavekkhati. Ime kho, bhikkhave, pañca dhammā samayavimuttassa bhikkhuno aparihānāya saṃvattantī’’ti. Navamaṃ.</paragraph>
    <subhead line="53">10. Dutiyasamayavimuttasuttaṃ</subhead>
    <paragraph line="54" number="150"><note>kathā. 267</note> ‘‘Pañcime, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā, indriyesu aguttadvāratā, bhojane amattaññutā. Ime kho, bhikkhave, pañca dhammā samayavimuttassa bhikkhuno parihānāya saṃvattanti.</paragraph>
    <paragraph line="55">‘‘Pañcime, bhikkhave, dhammā samayavimuttassa bhikkhuno aparihānāya saṃvattanti. Katame pañca? Na kammārāmatā, na bhassārāmatā, na niddārāmatā, indriyesu guttadvāratā, bhojane mattaññutā. Ime <pageBreak edition="P" number="3.0174" /> kho, bhikkhave, pañca dhammā samayavimuttassa bhikkhuno aparihānāya saṃvattantī’’ti. Dasamaṃ.</paragraph>
    <centered line="56">Tikaṇḍakīvaggo pañcamo.</centered>
    <paragraph line="57">Tassuddānaṃ –</paragraph>
    <gatha1 line="58">Datvā avajānāti ārabhati ca, sārandada tikaṇḍa nirayena ca;</gatha1>
    <gathalast line="59">Mitto asappurisasappurisena, samayavimuttaṃ apare dveti.</gathalast>
    <centered line="60">Tatiyapaṇṇāsakaṃ samattaṃ.</centered>
    <title line="61">4. Catutthapaṇṇāsakaṃ</title>
  </content>
</document>