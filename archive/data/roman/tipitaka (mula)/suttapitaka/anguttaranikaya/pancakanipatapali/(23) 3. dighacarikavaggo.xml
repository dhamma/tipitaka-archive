<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403m1.mul22.xml</normativeSource>
<archivePath>roman/tipitaka (mula)/suttapitaka/anguttaranikaya/pancakanipatapali/(23) 3. dighacarikavaggo.xml</archivePath>
<titlePath>(23) 3. Dīghacārikavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">(23) 3. Dīghacārikavaggo</chapter>
<subhead line="2">1. Paṭhamadīghacārikasuttaṃ</subhead>
<paragraph line="3" number="221"> ‘‘Pañcime <pageBreak edition="V" number="2.0237" />, bhikkhave, ādīnavā dīghacārikaṃ anavatthacārikaṃ anuyuttassa viharato. Katame pañca? Assutaṃ na suṇāti, sutaṃ na pariyodāpeti, sutenekaccena avisārado hoti, <alternatives line="3" extra="null" separator="false"><alternative source-abbr="vri" source="vipassana research institut">gāḷhaṃ</alternative><alternative source-abbr="syā." source="thai">bāḷhaṃ</alternative></alternatives>  rogātaṅkaṃ phusati, na ca mittavā hoti. Ime kho, bhikkhave, pañca ādīnavā dīghacārikaṃ anavatthacārikaṃ anuyuttassa viharato.</paragraph>
<paragraph line="4">‘‘Pañcime, bhikkhave, ānisaṃsā samavatthacāre. Katame pañca? Assutaṃ suṇāti, sutaṃ pariyodāpeti, sutenekaccena visārado hoti, na gāḷhaṃ rogātaṅkaṃ phusati, mittavā ca hoti. Ime kho, bhikkhave, pañca ānisaṃsā samavatthacāre’’ti. Paṭhamaṃ.</paragraph>
<subhead line="5">2. Dutiyadīghacārikasuttaṃ</subhead>
<paragraph line="6" number="222"> ‘‘Pañcime <pageBreak edition="M" number="2.0225" />, bhikkhave, ādīnavā dīghacārikaṃ anavatthacārikaṃ anuyuttassa viharato. Katame pañca? Anadhigataṃ nādhigacchati, adhigatā parihāyati, adhigatenekaccena avisārado hoti, gāḷhaṃ rogātaṅkaṃ phusati, na ca mittavā hoti. Ime kho, bhikkhave, pañca ādīnavā dīghacārikaṃ anavatthacārikaṃ anuyuttassa viharato.</paragraph>
<paragraph line="7">‘‘Pañcime, bhikkhave, ānisaṃsā <pageBreak edition="T" number="3.0286" /> samavatthacāre. Katame pañca? Anadhigataṃ adhigacchati, adhigatā na parihāyati, adhigatenekaccena visārado hoti, na gāḷhaṃ rogātaṅkaṃ phusati, mittavā ca hoti. Ime kho, bhikkhave, pañca ānisaṃsā samavatthacāre’’ti. Dutiyaṃ.</paragraph>
<subhead line="8">3. Atinivāsasuttaṃ</subhead>
<paragraph line="9" number="223"> ‘‘Pañcime <pageBreak edition="V" number="2.0238" /><pageBreak edition="P" number="3.0258" />, bhikkhave, ādīnavā atinivāse. Katame pañca? Bahubhaṇḍo hoti bahubhaṇḍasannicayo, bahubhesajjo hoti bahubhesajjasannicayo, bahukicco hoti bahukaraṇīyo byatto kiṃkaraṇīyesu, saṃsaṭṭho viharati gahaṭṭhapabbajitehi ananulomikena gihisaṃsaggena, tamhā ca āvāsā pakkamanto sāpekkho pakkamati. Ime kho, bhikkhave, pañca ādīnavā atinivāse.</paragraph>
<paragraph line="10">‘‘Pañcime, bhikkhave, ānisaṃsā samavatthavāse. Katame pañca? Na bahubhaṇḍo hoti na bahubhaṇḍasannicayo, na bahubhesajjo hoti na bahubhesajjasannicayo, na bahukicco hoti na bahukaraṇīyo na byatto kiṃkaraṇīyesu, asaṃsaṭṭho viharati gahaṭṭhapabbajitehi ananulomikena gihisaṃsaggena, tamhā ca āvāsā pakkamanto anapekkho pakkamati. Ime kho, bhikkhave, pañca ānisaṃsā samavatthavāse’’ti. Tatiyaṃ.</paragraph>
<subhead line="11">4. Maccharīsuttaṃ</subhead>
<paragraph line="12" number="224"> ‘‘Pañcime, bhikkhave, ādīnavā atinivāse. Katame pañca? Āvāsamaccharī hoti, kulamaccharī hoti, lābhamaccharī hoti, vaṇṇamaccharī hoti, dhammamaccharī hoti. Ime kho, bhikkhave, pañca ādīnavā atinivāse.</paragraph>
<paragraph line="13">‘‘Pañcime <pageBreak edition="M" number="2.0226" />, bhikkhave, ānisaṃsā samavatthavāse. Katame pañca? Na <pageBreak edition="T" number="3.0287" /> āvāsamaccharī hoti, na kulamaccharī hoti, na lābhamaccharī hoti, na vaṇṇamaccharī hoti, na dhammamaccharī hoti. Ime kho, bhikkhave, pañca ānisaṃsā samavatthavāse’’ti. Catutthaṃ.</paragraph>
<subhead line="14">5. Paṭhamakulūpakasuttaṃ</subhead>
<paragraph line="15" number="225"> ‘‘Pañcime, bhikkhave, ādīnavā <alternatives line="11" extra="null" separator="true"><alternative source-abbr="vri" source="vipassana research institut">kulūpake</alternative><alternative source-abbr="syā." source="thai">kulupake</alternative><alternative source-abbr="pī." source="pali text society">kulupake</alternative><alternative source-abbr="sī." source="sri lanka">kulūpage</alternative></alternatives> . Katame pañca? Anāmantacāre <pageBreak edition="P" number="3.0259" /> āpajjati, raho nisajjāya āpajjati, paṭicchanne āsane āpajjati, mātugāmassa uttari chappañcavācāhi <pageBreak edition="V" number="2.0239" /> dhammaṃ desento āpajjati, kāmasaṅkappabahulo viharati. Ime kho, bhikkhave, pañca ādīnavā kulūpake’’ti. Pañcamaṃ.</paragraph>
<subhead line="16">6. Dutiyakulūpakasuttaṃ</subhead>
<paragraph line="17" number="226"> ‘‘Pañcime, bhikkhave, ādīnavā kulūpakassa bhikkhuno ativelaṃ kulesu saṃsaṭṭhassa viharato. Katame pañca? Mātugāmassa abhiṇhadassanaṃ, dassane sati saṃsaggo, saṃsagge sati vissāso, vissāse sati otāro, otiṇṇacittassetaṃ pāṭikaṅkhaṃ – ‘anabhirato vā brahmacariyaṃ carissati aññataraṃ vā saṃkiliṭṭhaṃ āpattiṃ āpajjissati sikkhaṃ vā paccakkhāya hīnāyāvattissati’. Ime kho, bhikkhave, pañca ādīnavā kulūpakassa bhikkhuno ativelaṃ kulesu saṃsaṭṭhassa viharato’’ti. Chaṭṭhaṃ.</paragraph>
<subhead line="18">7. Bhogasuttaṃ</subhead>
<paragraph line="19" number="227"> ‘‘Pañcime, bhikkhave, ādīnavā bhogesu. Katame pañca? Aggisādhāraṇā bhogā, udakasādhāraṇā bhogā, rājasādhāraṇā bhogā, corasādhāraṇā bhogā, appiyehi dāyādehi sādhāraṇā bhogā. Ime kho, bhikkhave, pañca ādīnavā bhogesu.</paragraph>
<paragraph line="20">‘‘Pañcime, bhikkhave, ānisaṃsā bhogesu. Katame pañca? Bhoge nissāya attānaṃ sukheti pīṇeti sammā <pageBreak edition="T" number="3.0288" /> sukhaṃ pariharati, mātāpitaro sukheti pīṇeti sammā sukhaṃ pariharati, puttadāradāsakammakaraporise sukheti <pageBreak edition="M" number="2.0227" /> pīṇeti sammā sukhaṃ pariharati, mittāmacce sukheti pīṇeti sammā sukhaṃ pariharati, samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ. Ime kho, bhikkhave, pañca ānisaṃsā bhogesū’’ti. Sattamaṃ.</paragraph>
<subhead line="21">8. Ussūrabhattasuttaṃ</subhead>
<paragraph line="22" number="228"> ‘‘Pañcime <pageBreak edition="P" number="3.0260" />, bhikkhave, ādīnavā ussūrabhatte kule. Katame pañca? Ye te atithī pāhunā, te na kālena <pageBreak edition="V" number="2.0240" /> paṭipūjenti; yā tā balipaṭiggāhikā devatā, tā na kālena paṭipūjenti; ye te samaṇabrāhmaṇā ekabhattikā rattūparatā viratā vikālabhojanā, te na kālena paṭipūjenti; dāsakammakaraporisā vimukhā kammaṃ karonti; tāvatakaṃyeva asamayena bhuttaṃ anojavantaṃ hoti. Ime kho, bhikkhave, pañca ādīnavā ussūrabhatte kule.</paragraph>
<paragraph line="23">‘‘Pañcime, bhikkhave, ānisaṃsā samayabhatte kule. Katame pañca? Ye te atithī pāhunā, te kālena paṭipūjenti; yā tā balipaṭiggāhikā devatā, tā kālena paṭipūjenti; ye te samaṇabrāhmaṇā ekabhattikā rattūparatā viratā vikālabhojanā, te kālena paṭipūjenti; dāsakammakaraporisā avimukhā kammaṃ karonti; tāvatakaṃyeva samayena bhuttaṃ ojavantaṃ hoti. Ime kho, bhikkhave, pañca ānisaṃsā samayabhatte kule’’ti. Aṭṭhamaṃ.</paragraph>
<subhead line="24">9. Paṭhamakaṇhasappasuttaṃ</subhead>
<paragraph line="25" number="229"> ‘‘Pañcime, bhikkhave, ādīnavā kaṇhasappe. Katame pañca? Asuci, duggandho, sabhīru, sappaṭibhayo, mittadubbhī – ime kho, bhikkhave <pageBreak edition="T" number="3.0289" />, pañca ādīnavā kaṇhasappe. Evamevaṃ kho, bhikkhave, pañcime ādīnavā mātugāme. Katame pañca? Asuci, duggandho, sabhīru, sappaṭibhayo, mittadubbhī – ime kho, bhikkhave, pañca ādīnavā mātugāme’’ti. Navamaṃ.</paragraph>
<subhead line="26">10. Dutiyakaṇhasappasuttaṃ</subhead>
<paragraph line="27" number="230"> ‘‘Pañcime, bhikkhave, ādīnavā kaṇhasappe. Katame pañca? Kodhano, upanāhī, ghoraviso, dujjivho, mittadubbhī – ime <pageBreak edition="P" number="3.0261" /> kho, bhikkhave, pañca ādīnavā kaṇhasappe.</paragraph>
<paragraph line="28">‘‘Evamevaṃ <pageBreak edition="M" number="2.0228" /> kho, bhikkhave, pañcime ādīnavā mātugāme. Katame pañca? Kodhano, upanāhī, ghoraviso, dujjivho, mittadubbhī. Tatridaṃ, bhikkhave, mātugāmassa ghoravisatā – yebhuyyena, bhikkhave, mātugāmo tibbarāgo. Tatridaṃ, bhikkhave, mātugāmassa dujjivhatā – yebhuyyena, bhikkhave, mātugāmo pisuṇavāco. Tatridaṃ, bhikkhave, mātugāmassa mittadubbhitā – yebhuyyena <pageBreak edition="V" number="2.0241" />, bhikkhave, mātugāmo aticārinī. Ime kho, bhikkhave, pañca ādīnavā mātugāme’’ti. Dasamaṃ.</paragraph>
<centered line="29">Dīghacārikavaggo tatiyo.</centered>
<paragraph line="30">Tassuddānaṃ –</paragraph>
<gatha1 line="31">Dve dīghacārikā vuttā, atinivāsamaccharī;</gatha1>
<gathalast line="32">Dve ca kulūpakā bhogā, bhattaṃ sappāpare duveti.</gathalast>
</body>
</document>