<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m1.mul11.xml</normativeSource>
    <archivePath>roman/tipitaka (mula)/suttapitaka/anguttaranikaya/pancakanipatapali/(12) 2. andhakavindavaggo.xml</archivePath>
    <baseFileName>(12) 2. andhakavindavaggo</baseFileName>
    <titlePath>(12) 2. Andhakavindavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">(12) 2. Andhakavindavaggo</chapter>
    <subhead line="2">1. Kulūpakasuttaṃ</subhead>
    <paragraph line="3" number="111"> ‘‘Pañcahi <pageBreak edition="V" number="2.0128" />, bhikkhave, dhammehi samannāgato kulūpako bhikkhu kulesu appiyo ca hoti amanāpo ca agaru ca abhāvanīyo ca. Katamehi pañcahi? <alternatives line="3" extra="" separator="true"><alternative source-abbr="vri" source="vipassana research institut">Asanthavavissāsī</alternative><alternative source-abbr="sī." source="sri lanka">asanthutavissāsī</alternative><alternative source-abbr="ka." source="cambodian">asandhavavissāsī</alternative></alternatives>  ca hoti, anissaravikappī ca, <alternatives line="12" extra="" separator="true"><alternative source-abbr="vri" source="vipassana research institut">vissaṭṭhupasevī</alternative><alternative source-abbr="sī." source="sri lanka">viyatthupasevī</alternative><alternative source-abbr="syā." source="thai">byatthupasevī</alternative><alternative source-abbr="kaṃ." source="kaṃ.">byatthupasevī</alternative><alternative source-abbr="pī." source="pali text society">vyattūpasevī</alternative></alternatives>  ca, upakaṇṇakajappī ca, atiyācanako ca. Imehi kho, bhikkhave, pañcahi dhammehi samannāgato kulūpako bhikkhu kulesu appiyo ca hoti amanāpo ca agaru ca abhāvanīyo ca.</paragraph>
    <paragraph line="4">‘‘Pañcahi, bhikkhave, dhammehi samannāgato kulūpako bhikkhu kulesu piyo ca hoti manāpo ca garu ca bhāvanīyo ca. Katamehi pañcahi? Na asanthavavissāsī ca hoti, na anissaravikappī ca, na vissaṭṭhupasevī ca, na upakaṇṇakajappī ca, na atiyācanako ca. Imehi <pageBreak edition="P" number="3.0137" /> kho, bhikkhave, pañcahi dhammehi samannāgato kulūpako bhikkhu kulesu piyo ca hoti manāpo ca garu ca bhāvanīyo cā’’ti. Paṭhamaṃ.</paragraph>
    <subhead line="5">2. Pacchāsamaṇasuttaṃ</subhead>
    <paragraph line="6" number="112"> ‘‘Pañcahi, bhikkhave, dhammehi samannāgato pacchāsamaṇo na ādātabbo. Katamehi pañcahi? Atidūre vā gacchati accāsanne vā <pageBreak edition="T" number="3.0155" />, na pattapariyāpannaṃ <pageBreak edition="M" number="2.0121" /> gaṇhati, āpattisāmantā bhaṇamānaṃ na nivāreti, bhaṇamānassa antarantarā kathaṃ opāteti, duppañño hoti jaḷo eḷamūgo. Imehi kho, bhikkhave, pañcahi dhammehi samannāgato pacchāsamaṇo na ādātabbo.</paragraph>
    <paragraph line="7">‘‘Pañcahi, bhikkhave, dhammehi samannāgato pacchāsamaṇo ādātabbo. Katamehi pañcahi? Nātidūre gacchati na accāsanne, pattapariyāpannaṃ gaṇhati, āpattisāmantā bhaṇamānaṃ nivāreti <pageBreak edition="V" number="2.0129" />, bhaṇamānassa na antarantarā kathaṃ opāteti, paññavā hoti ajaḷo aneḷamūgo. Imehi kho, bhikkhave, pañcahi dhammehi samannāgato pacchāsamaṇo ādātabbo’’ti. Dutiyaṃ.</paragraph>
    <subhead line="8">3. Sammāsamādhisuttaṃ</subhead>
    <paragraph line="9" number="113"> ‘‘Pañcahi, bhikkhave, dhammehi samannāgato bhikkhu abhabbo sammāsamādhiṃ upasampajja viharituṃ. Katamehi pañcahi? Idha, bhikkhave, bhikkhu akkhamo hoti rūpānaṃ, akkhamo saddānaṃ, akkhamo gandhānaṃ, akkhamo rasānaṃ, akkhamo phoṭṭhabbānaṃ. Imehi kho, bhikkhave, pañcahi dhammehi samannāgato bhikkhu abhabbo sammāsamādhiṃ upasampajja viharituṃ.</paragraph>
    <paragraph line="10">‘‘Pañcahi, bhikkhave, dhammehi samannāgato bhikkhu bhabbo sammāsamādhiṃ upasampajja viharituṃ. Katamehi pañcahi? Idha <pageBreak edition="P" number="3.0138" />, bhikkhave, bhikkhu khamo hoti rūpānaṃ, khamo saddānaṃ, khamo gandhānaṃ, khamo rasānaṃ, khamo phoṭṭhabbānaṃ. Imehi kho, bhikkhave, pañcahi dhammehi samannāgato bhikkhu bhabbo sammāsamādhiṃ upasampajja viharitu’’nti. Tatiyaṃ.</paragraph>
    <subhead line="11">4. Andhakavindasuttaṃ</subhead>
    <paragraph line="12" number="114"> Ekaṃ samayaṃ bhagavā magadhesu viharati andhakavinde. Atha <pageBreak edition="T" number="3.0156" /> kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ ānandaṃ bhagavā etadavoca –</paragraph>
    <paragraph line="13">‘‘Ye te, ānanda, bhikkhū navā acirapabbajitā adhunāgatā imaṃ dhammavinayaṃ, te vo, ānanda, bhikkhū pañcasu dhammesu <alternatives line="22" extra="" separator="false"><alternative source-abbr="vri" source="vipassana research institut">samādapetabbā</alternative><alternative source-abbr="?" source="unknown">samādāpetabbā</alternative></alternatives>  nivesetabbā patiṭṭhāpetabbā <pageBreak edition="M" number="2.0122" />. Katamesu pañcasu? ‘Etha tumhe, āvuso, sīlavā hotha, pātimokkhasaṃvarasaṃvutā viharatha ācāragocarasampannā aṇumattesu vajjesu bhayadassāvino, samādāya sikkhatha sikkhāpadesū’ti – iti pātimokkhasaṃvare samādapetabbā nivesetabbā patiṭṭhāpetabbā.</paragraph>
    <paragraph line="14">‘‘‘Etha tumhe, āvuso, indriyesu guttadvārā viharatha ārakkhasatino <alternatives line="30" extra="" separator="true"><alternative source-abbr="vri" source="vipassana research institut">nipakkasatino</alternative><alternative source-abbr="sī." source="sri lanka">nipakasatino</alternative><alternative source-abbr="syā." source="thai">nipakasatino</alternative><alternative source-abbr="?" source="unknown">nepakkasatino</alternative></alternatives> , sārakkhitamānasā <pageBreak edition="V" number="2.0130" /> satārakkhena cetasā samannāgatā’ti – iti indriyasaṃvare samādapetabbā nivesetabbā patiṭṭhāpetabbā.</paragraph>
    <paragraph line="15">‘‘‘Etha tumhe, āvuso, appabhassā hotha, bhasse pariyantakārino’ti – iti bhassapariyante samādapetabbā nivesetabbā patiṭṭhāpetabbā.</paragraph>
    <paragraph line="16">‘‘‘Etha tumhe, āvuso, āraññikā hotha, araññavanapatthāni pantāni senāsanāni paṭisevathā’ti – iti kāyavūpakāse samādapetabbā nivesetabbā patiṭṭhāpetabbā.</paragraph>
    <paragraph line="17">‘‘‘Etha tumhe, āvuso, sammādiṭṭhikā hotha sammādassanena samannāgatā’ti – iti sammādassane samādapetabbā nivesetabbā patiṭṭhāpetabbā. Ye <pageBreak edition="P" number="3.0139" /> te, ānanda, bhikkhū navā acirapabbajitā adhunāgatā imaṃ dhammavinayaṃ, te vo, ānanda, bhikkhū imesu pañcasu dhammesu samādapetabbā nivesetabbā patiṭṭhāpetabbā’’ti <pageBreak edition="T" number="3.0157" />. Catutthaṃ.</paragraph>
    <subhead line="18">5. Maccharinīsuttaṃ</subhead>
    <paragraph line="19" number="115"> ‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Āvāsamaccharinī hoti, kulamaccharinī hoti, lābhamaccharinī hoti, vaṇṇamaccharinī hoti, dhammamaccharinī hoti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.</paragraph>
    <paragraph line="20">‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ sagge. Katamehi pañcahi? Na āvāsamaccharinī hoti, na kulamaccharinī hoti, na lābhamaccharinī hoti, na vaṇṇamaccharinī hoti, na dhammamaccharinī hoti <pageBreak edition="M" number="2.0123" />. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge’’ti. Pañcamaṃ.</paragraph>
    <subhead line="21">6. Vaṇṇanāsuttaṃ</subhead>
    <paragraph line="22" number="116"> ‘‘Pañcahi <pageBreak edition="V" number="2.0131" />, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, ananuvicca apariyogāhetvā appasādanīye ṭhāne pasādaṃ upadaṃseti, ananuvicca apariyogāhetvā pasādanīye ṭhāne appasādaṃ upadaṃseti, saddhādeyyaṃ vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.</paragraph>
    <paragraph line="23">‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa vaṇṇaṃ bhāsati, anuvicca <pageBreak edition="P" number="3.0140" /> pariyogāhetvā <pageBreak edition="T" number="3.0158" /> appasādanīye ṭhāne appasādaṃ upadaṃseti, anuvicca pariyogāhetvā pasādanīye ṭhāne pasādaṃ upadaṃseti, saddhādeyyaṃ na vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge’’ti. Chaṭṭhaṃ.</paragraph>
    <subhead line="24">7. Issukinīsuttaṃ</subhead>
    <paragraph line="25" number="117"> ‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, issukinī ca hoti, maccharinī ca, <alternatives line="39" extra="" separator="false"><alternative source-abbr="vri" source="vipassana research institut">saddhādeyyaṃ</alternative><alternative source-abbr="syā." source="thai">saddhādeyyañca</alternative></alternatives>  vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.</paragraph>
    <paragraph line="26">‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa vaṇṇaṃ bhāsati <pageBreak edition="M" number="2.0124" />, anissukinī ca hoti, amaccharinī ca, saddhādeyyaṃ <pageBreak edition="V" number="2.0132" /> na vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge’’ti. Sattamaṃ.</paragraph>
    <subhead line="27">8. Micchādiṭṭhikasuttaṃ</subhead>
    <paragraph line="28" number="118"> ‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, micchādiṭṭhikā ca hoti, micchāsaṅkappā ca, saddhādeyyaṃ vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.</paragraph>
    <paragraph line="29">‘‘Pañcahi <pageBreak edition="P" number="3.0141" />, bhikkhave, dhammehi samannāgatā bhikkhunī yathābhataṃ nikkhittā evaṃ sagge <pageBreak edition="T" number="3.0159" />. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa vaṇṇaṃ bhāsati, sammādiṭṭhikā ca, hoti, sammāsaṅkappā ca, saddhādeyyaṃ na vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge’’ti. Aṭṭhamaṃ.</paragraph>
    <subhead line="30">9. Micchāvācāsuttaṃ</subhead>
    <paragraph line="31" number="119"> ‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, micchāvācā ca hoti, micchākammantā ca, saddhādeyyaṃ vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.</paragraph>
    <paragraph line="32">‘‘Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa vaṇṇaṃ bhāsati, sammāvācā ca hoti, sammākammantā ca, saddhādeyyaṃ <pageBreak edition="V" number="2.0133" /> na vinipāteti. Imehi kho bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge’’ti. Navamaṃ.</paragraph>
    <subhead line="33">10. Micchāvāyāmasuttaṃ</subhead>
    <paragraph line="34" number="120"> ‘‘Pañcahi <pageBreak edition="M" number="2.0125" />, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, micchāvāyāmā ca hoti, <alternatives line="47" extra="" separator="false"><alternative source-abbr="vri" source="vipassana research institut">micchāsatinī ca</alternative><alternative source-abbr="syā." source="thai">micchāsati ca</alternative></alternatives> , saddhādeyyaṃ vinipāteti. Imehi <pageBreak edition="P" number="3.0142" /> kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.</paragraph>
    <paragraph line="35">‘‘Pañcahi, bhikkhave, dhammehi <pageBreak edition="T" number="3.0160" /> samannāgatā bhikkhunī yathābhataṃ nikkhittā evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa vaṇṇaṃ bhāsati, sammāvāyāmā ca hoti, sammāsatinī ca, saddhādeyyaṃ na vinipāteti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge’’ti. Dasamaṃ.</paragraph>
    <centered line="36">Andhakavindavaggo dutiyo.</centered>
    <paragraph line="37">Tassuddānaṃ –</paragraph>
    <gatha1 line="38">Kulūpako pacchāsamaṇo, samādhiandhakavindaṃ;</gatha1>
    <gathalast line="39">Maccharī vaṇṇanā issā, diṭṭhivācāya vāyamāti.</gathalast>
  </content>
</document>