<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0403m1.mul25.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(26) 6. upasampadavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(26) 6. upasampadavaggo</basename>
    <titlePath>(26) 6. Upasampadāvaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(26) 6. Upasampadāvaggo</chapter>
    <subhead line="2">1. Upasampādetabbasuttaṃ</subhead>
    <paragraph line="3" number="251"><note>mahāva. 84</note> ‘‘Pañcahi <pageBreak edition="Thai" number="3.0301" /><pageBreak edition="Vipassana Research Institut" number="2.0253" /><pageBreak edition="Myanmar" number="2.0238" />, bhikkhave, dhammehi samannāgatena bhikkhunā upasampādetabbaṃ. Katamehi pañcahi? Idha, bhikkhave, bhikkhu asekhena sīlakkhandhena samannāgato hoti; asekhena samādhikkhandhena samannāgato hoti; asekhena paññākkhandhena samannāgato hoti; asekhena vimuttikkhandhena samannāgato hoti; asekhena vimuttiñāṇadassanakkhandhena samannāgato hoti. Imehi kho, bhikkhave, pañcahi dhammehi samannāgatena bhikkhunā upasampādetabba’’nti. Paṭhamaṃ.</paragraph>
    <subhead line="4">2. Nissayasuttaṃ</subhead>
    <paragraph line="5" number="252"><note>mahāva. 84</note> ‘‘Pañcahi, bhikkhave, dhammehi samannāgatena bhikkhunā nissayo dātabbo. Katamehi pañcahi? Idha, bhikkhave, bhikkhu asekhena sīlakkhandhena samannāgato hoti…pe… asekhena vimuttiñāṇadassanakkhandhena samannāgato hoti. Imehi…pe… nissayo dātabbo’’ti. Dutiyaṃ.</paragraph>
    <subhead line="6">3. Sāmaṇerasuttaṃ</subhead>
    <paragraph line="7" number="253"><note>mahāva. 84</note> ‘‘Pañcahi, bhikkhave, dhammehi samannāgatena bhikkhunā sāmaṇero upaṭṭhāpetabbo. Katamehi pañcahi? Idha, bhikkhave, bhikkhu asekhena sīlakkhandhena samannāgato hoti; asekhena samādhikkhandhena… asekhena paññākkhandhena… asekhena vimuttikkhandhena… asekhena vimuttiñāṇadassanakkhandhena samannāgato hoti. Imehi kho, bhikkhave, pañcahi dhammehi samannāgatena bhikkhunā sāmaṇero upaṭṭhāpetabbo’’ti. Tatiyaṃ.</paragraph>
    <subhead line="8">4. Pañcamacchariyasuttaṃ</subhead>
    <paragraph line="9" number="254"> ‘‘Pañcimāni <pageBreak edition="Vipassana Research Institut" number="2.0254" /><pageBreak edition="Pali Text Society" number="3.0272" />, bhikkhave, macchariyāni. Katamāni pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ – imāni <pageBreak edition="Thai" number="3.0302" /> kho, bhikkhave, pañca macchariyāni. Imesaṃ kho, bhikkhave, pañcannaṃ macchariyānaṃ etaṃ <alternatives line="12" extra="" separator="true"><alternative source-abbr="vri" source="vipassana research institut">paṭikuṭṭhaṃ</alternative><alternative source-abbr="sī." source="sri lanka">patikiṭṭhaṃ</alternative><alternative source-abbr="pī." source="pali text society">patikiṭṭhaṃ</alternative><alternative source-abbr="syā." source="thai">paṭikkiṭṭhaṃ</alternative><alternative source-abbr="kaṃ." source="kaṃ.">paṭikkiṭṭhaṃ</alternative><alternative source-abbr="ka." source="cambodian">paṭikiṭṭhaṃ</alternative></alternatives> , yadidaṃ dhammamacchariya’’nti. Catutthaṃ.</paragraph>
    <subhead line="10">5. Macchariyappahānasuttaṃ</subhead>
    <paragraph line="11" number="255"> ‘‘Pañcannaṃ <pageBreak edition="Myanmar" number="2.0239" />, bhikkhave, macchariyānaṃ pahānāya samucchedāya brahmacariyaṃ vussati. Katamesaṃ pañcannaṃ? Āvāsamacchariyassa pahānāya samucchedāya brahmacariyaṃ vussati; kulamacchariyassa…pe… lābhamacchariyassa… vaṇṇamacchariyassa… dhammamacchariyassa pahānāya samucchedāya brahmacariyaṃ vussati. Imesaṃ kho, bhikkhave, pañcannaṃ macchariyānaṃ pahānāya samucchedāya brahmacariyaṃ vussatī’’ti. Pañcamaṃ.</paragraph>
    <subhead line="12">6. Paṭhamajhānasuttaṃ</subhead>
    <paragraph line="13" number="256"> ‘‘Pañcime, bhikkhave, dhamme appahāya abhabbo paṭhamaṃ jhānaṃ upasampajja viharituṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ – ime kho, bhikkhave, pañca dhamme appahāya abhabbo paṭhamaṃ jhānaṃ upasampajja viharituṃ.</paragraph>
    <paragraph line="14">‘‘Pañcime, bhikkhave, dhamme pahāya bhabbo paṭhamaṃ jhānaṃ upasampajja viharituṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ – ime kho, bhikkhave, pañca dhamme pahāya bhabbo paṭhamaṃ jhānaṃ upasampajja viharitu’’nti. Chaṭṭhaṃ.</paragraph>
    <subhead line="15">7-13. Dutiyajhānasuttādisattakaṃ</subhead>
    <paragraph line="16" number="257-263"> ‘‘Pañcime <pageBreak edition="Vipassana Research Institut" number="2.0255" />, bhikkhave, dhamme appahāya abhabbo dutiyaṃ jhānaṃ…pe… abhabbo tatiyaṃ jhānaṃ… abhabbo catutthaṃ jhānaṃ… abhabbo sotāpattiphalaṃ… abhabbo sakadāgāmiphalaṃ… abhabbo anāgāmiphalaṃ… abhabbo <alternatives line="25" extra="" separator="false"><alternative source-abbr="vri" source="vipassana research institut">arahattaṃ</alternative><alternative source-abbr="sī." source="sri lanka">arahattaphalaṃ</alternative></alternatives>  sacchikātuṃ. Katame pañca? Āvāsamacchariyaṃ <pageBreak edition="Thai" number="3.0303" /><pageBreak edition="Pali Text Society" number="3.0273" />, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ – ime kho, bhikkhave, pañca dhamme appahāya abhabbo arahattaṃ sacchikātuṃ.</paragraph>
    <paragraph line="17">‘‘Pañcime, bhikkhave, dhamme pahāya bhabbo dutiyaṃ jhānaṃ…pe… bhabbo tatiyaṃ jhānaṃ… bhabbo catutthaṃ jhānaṃ… bhabbo sotāpattiphalaṃ… bhabbo sakadāgāmiphalaṃ… bhabbo anāgāmiphalaṃ… bhabbo arahattaṃ sacchikātuṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ – ime kho, bhikkhave, pañca dhamme pahāya bhabbo arahattaṃ sacchikātu’’nti. Terasamaṃ.</paragraph>
    <subhead line="18">14. Aparapaṭhamajhānasuttaṃ</subhead>
    <paragraph line="19" number="264"> ‘‘Pañcime <pageBreak edition="Myanmar" number="2.0240" />, bhikkhave, dhamme appahāya abhabbo paṭhamaṃ jhānaṃ upasampajja viharituṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ – ime kho, bhikkhave, pañca dhamme appahāya abhabbo paṭhamaṃ jhānaṃ upasampajja viharituṃ.</paragraph>
    <paragraph line="20">‘‘Pañcime, bhikkhave, dhamme pahāya bhabbo paṭhamaṃ jhānaṃ upasampajja viharituṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ – ime kho, bhikkhave, pañca dhamme pahāya bhabbo paṭhamaṃ jhānaṃ upasampajja viharitu’’nti. Cuddasamaṃ.</paragraph>
    <subhead line="21">15-21. Aparadutiyajhānasuttādisattakaṃ</subhead>
    <paragraph line="22" number="265-271"> ‘‘Pañcime <pageBreak edition="Vipassana Research Institut" number="2.0256" />, bhikkhave, dhamme appahāya abhabbo dutiyaṃ jhānaṃ…pe… tatiyaṃ jhānaṃ… catutthaṃ jhānaṃ… sotāpattiphalaṃ… sakadāgāmiphalaṃ… anāgāmiphalaṃ… arahattaṃ sacchikātuṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ – ime kho, bhikkhave, pañca dhamme appahāya abhabbo arahattaṃ sacchikātuṃ.</paragraph>
    <paragraph line="23">‘‘Pañcime, bhikkhave, dhamme pahāya bhabbo dutiyaṃ jhānaṃ…pe… tatiyaṃ jhānaṃ… catutthaṃ jhānaṃ… sotāpattiphalaṃ… sakadāgāmiphalaṃ… anāgāmiphalaṃ… arahattaṃ sacchikātuṃ. Katame <pageBreak edition="Thai" number="3.0304" /> pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ – ime kho, bhikkhave, pañca dhamme pahāya bhabbo arahattaṃ sacchikātu’’nti. Ekavīsatimaṃ.</paragraph>
    <centered line="24">Upasampadāvaggo chaṭṭho.</centered>
  </content>
</document>