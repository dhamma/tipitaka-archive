<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="katthaci" source-abbr="katthaci"/>
    </versions>
    <normativeSource>http://tipitaka.org/romn/cscd/s0403m1.mul23.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(24) 4. avasikavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(24) 4. avasikavaggo</basename>
    <titlePath>(24) 4. Āvāsikavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(24) 4. Āvāsikavaggo</chapter>
    <subhead line="2">1. Āvāsikasuttaṃ</subhead>
    <paragraph line="3" number="231"> ‘‘Pañcahi <pageBreak edition="Thai" number="3.0290" /><pageBreak edition="Vipassana Research Institut" number="2.0242" />, bhikkhave, dhammehi samannāgato āvāsiko bhikkhu abhāvanīyo hoti. Katamehi pañcahi? Na ākappasampanno hoti na vattasampanno; na bahussuto hoti na sutadharo; na <alternatives line="3" extra="" separator="false"><alternative source-abbr="vri" source="vipassana research institut">paṭisallekhitā</alternative><alternative source-abbr="ka." source="cambodian">sallekhitā</alternative><alternative source-abbr="sī." source="sri lanka">sallekhitā</alternative></alternatives>  hoti na paṭisallānārāmo; na kalyāṇavāco hoti na kalyāṇavākkaraṇo; duppañño hoti jaḷo eḷamūgo. Imehi kho, bhikkhave, pañcahi dhammehi samannāgato āvāsiko bhikkhu abhāvanīyo hoti.</paragraph>
    <paragraph line="4">‘‘Pañcahi, bhikkhave, dhammehi samannāgato āvāsiko bhikkhu bhāvanīyo hoti. Katamehi pañcahi? Ākappasampanno <pageBreak edition="Pali Text Society" number="3.0262" /> hoti vattasampanno; bahussuto hoti sutadharo; paṭisallekhitā hoti paṭisallānārāmo; kalyāṇavāco hoti kalyāṇavākkaraṇo; paññavā hoti ajaḷo <pageBreak edition="Myanmar" number="2.0229" /> aneḷamūgo. Imehi kho, bhikkhave, pañcahi dhammehi samannāgato āvāsiko bhikkhu bhāvanīyo hotī’’ti. Paṭhamaṃ.</paragraph>
    <subhead line="5">2. Piyasuttaṃ</subhead>
    <paragraph line="6" number="232"> ‘‘Pañcahi, bhikkhave, dhammehi samannāgato āvāsiko bhikkhu sabrahmacārīnaṃ piyo ca hoti manāpo ca garu ca bhāvanīyo ca.</paragraph>
    <paragraph line="7">‘‘Katamehi pañcahi? Sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu; bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ <pageBreak edition="Thai" number="3.0291" /> parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā <pageBreak edition="Vipassana Research Institut" number="2.0243" />; kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, pañcahi dhammehi samannāgato āvāsiko bhikkhu sabrahmacārīnaṃ piyo ca hoti manāpo ca garu ca bhāvanīyo cā’’ti. Dutiyaṃ.</paragraph>
    <subhead line="8">3. Sobhanasuttaṃ</subhead>
    <paragraph line="9" number="233"> ‘‘Pañcahi, bhikkhave, dhammehi samannāgato āvāsiko bhikkhu āvāsaṃ sobheti. Katamehi pañcahi? Sīlavā <pageBreak edition="Pali Text Society" number="3.0263" /> hoti…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā; paṭibalo hoti upasaṅkamante dhammiyā kathāya sandassetuṃ samādapetuṃ samuttejetuṃ sampahaṃsetuṃ; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. Imehi kho, bhikkhave, pañcahi dhammehi samannāgato āvāsiko bhikkhu āvāsaṃ sobhetī’’ti. Tatiyaṃ.</paragraph>
    <subhead line="10">4. Bahūpakārasuttaṃ</subhead>
    <paragraph line="11" number="234"> ‘‘Pañcahi <pageBreak edition="Myanmar" number="2.0230" />, bhikkhave, dhammehi samannāgato āvāsiko bhikkhu āvāsassa <pageBreak edition="Thai" number="3.0292" /> bahūpakāro hoti. Katamehi pañcahi? Sīlavā hoti…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; khaṇḍaphullaṃ paṭisaṅkharoti; mahā kho pana bhikkhusaṅgho abhikkanto nānāverajjakā bhikkhū gihīnaṃ upasaṅkamitvā āroceti – ‘mahā kho, āvuso, bhikkhusaṅgho abhikkanto nānāverajjakā bhikkhū, karotha puññāni, samayo puññāni kātu’nti; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. Imehi kho, bhikkhave, pañcahi dhammehi samannāgato āvāsiko bhikkhu āvāsassa bahūpakāro hotī’’ti. Catutthaṃ.</paragraph>
    <subhead line="12">5. Anukampasuttaṃ</subhead>
    <paragraph line="13" number="235"> ‘‘Pañcahi <pageBreak edition="Vipassana Research Institut" number="2.0244" />, bhikkhave, dhammehi samannāgato āvāsiko bhikkhu <alternatives line="11" extra="" separator="true"><alternative source-abbr="vri" source="vipassana research institut">gihīnaṃ</alternative><alternative source-abbr="syā." source="thai">gihiṃ</alternative><alternative source-abbr="katthaci" source="katthaci">gihī</alternative></alternatives>  anukampati. Katamehi pañcahi? <alternatives line="20" extra="" separator="false"><alternative source-abbr="vri" source="vipassana research institut">Adhisīle</alternative><alternative source-abbr="syā." source="thai">adhisīlesu</alternative></alternatives>  samādapeti; dhammadassane niveseti; gilānake upasaṅkamitvā satiṃ uppādeti – ‘arahaggataṃ āyasmanto <pageBreak edition="Pali Text Society" number="3.0264" /> satiṃ upaṭṭhāpethā’ti; mahā kho pana bhikkhusaṅgho abhikkanto nānāverajjakā bhikkhū gihīnaṃ upasaṅkamitvā āroceti – ‘mahā kho, āvuso, bhikkhusaṅgho abhikkanto nānāverajjakā bhikkhū, karotha puññāni, samayo puññāni kātu’nti; yaṃ kho panassa bhojanaṃ denti lūkhaṃ vā paṇītaṃ vā taṃ attanā paribhuñjati, saddhādeyyaṃ na vinipāteti. Imehi kho, bhikkhave, pañcahi dhammehi samannāgato āvāsiko bhikkhu gihīnaṃ anukampatī’’ti. Pañcamaṃ.</paragraph>
    <subhead line="14">6. Paṭhamaavaṇṇārahasuttaṃ</subhead>
    <paragraph line="15" number="236"> ‘‘Pañcahi <pageBreak edition="Thai" number="3.0293" />, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati; ananuvicca apariyogāhetvā vaṇṇārahassa avaṇṇaṃ bhāsati; ananuvicca apariyogāhetvā appasādanīye ṭhāne pasādaṃ upadaṃseti; ananuvicca apariyogāhetvā <pageBreak edition="Myanmar" number="2.0231" /> pasādanīye ṭhāne appasādaṃ upadaṃseti; saddhādeyyaṃ vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.</paragraph>
    <paragraph line="16">‘‘Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati; anuvicca pariyogāhetvā vaṇṇārahassa vaṇṇaṃ bhāsati; anuvicca pariyogāhetvā appasādanīye ṭhāne appasādaṃ upadaṃseti; anuvicca pariyogāhetvā pasādanīye ṭhāne pasādaṃ upadaṃseti; saddhādeyyaṃ na vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge’’ti. Chaṭṭhaṃ.</paragraph>
    <subhead line="17">7. Dutiyaavaṇṇārahasuttaṃ</subhead>
    <paragraph line="18" number="237"> ‘‘Pañcahi <pageBreak edition="Vipassana Research Institut" number="2.0245" /><pageBreak edition="Pali Text Society" number="3.0265" />, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Ananuvicca apariyogāhetvā avaṇṇārahassa vaṇṇaṃ bhāsati; ananuvicca apariyogāhetvā vaṇṇārahassa avaṇṇaṃ bhāsati; āvāsamaccharī hoti āvāsapaligedhī; kulamaccharī hoti kulapaligedhī; saddhādeyyaṃ vinipāteti. Imehi <pageBreak edition="Thai" number="3.0294" /> kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.</paragraph>
    <paragraph line="19">‘‘Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati; anuvicca pariyogāhetvā vaṇṇārahassa vaṇṇaṃ bhāsati; na āvāsamaccharī hoti na āvāsapaligedhī; na kulamaccharī hoti na kulapaligedhī; saddhādeyyaṃ na vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge’’ti. Sattamaṃ.</paragraph>
    <subhead line="20">8. Tatiyaavaṇṇārahasuttaṃ</subhead>
    <paragraph line="21" number="238"> ‘‘Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Ananuvicca apariyogāhetvā <pageBreak edition="Myanmar" number="2.0232" /> avaṇṇārahassa vaṇṇaṃ bhāsati; ananuvicca apariyogāhetvā vaṇṇārahassa avaṇṇaṃ bhāsati; āvāsamaccharī hoti; kulamaccharī hoti; lābhamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.</paragraph>
    <paragraph line="22">‘‘Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Anuvicca pariyogāhetvā avaṇṇārahassa avaṇṇaṃ bhāsati; anuvicca pariyogāhetvā vaṇṇārahassa vaṇṇaṃ bhāsati <pageBreak edition="Pali Text Society" number="3.0266" />; na āvāsamaccharī hoti; na kulamaccharī hoti <pageBreak edition="Vipassana Research Institut" number="2.0246" />; na lābhamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge’’ti. Aṭṭhamaṃ.</paragraph>
    <subhead line="23">9. Paṭhamamacchariyasuttaṃ</subhead>
    <paragraph line="24" number="239"> ‘‘Pañcahi, bhikkhave, dhammehi <pageBreak edition="Thai" number="3.0295" /> samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Āvāsamaccharī hoti; kulamaccharī hoti; lābhamaccharī hoti; <alternatives line="28" extra="" separator="false"><alternative source-abbr="vri" source="vipassana research institut">vaṇṇamaccharī</alternative><alternative source-abbr="ka." source="cambodian">dhammamaccharī</alternative></alternatives>  hoti; saddhādeyyaṃ vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.</paragraph>
    <paragraph line="25">‘‘Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na āvāsamaccharī hoti; na kulamaccharī hoti; na lābhamaccharī hoti; na vaṇṇamaccharī hoti; saddhādeyyaṃ na vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge’’ti. Navamaṃ.</paragraph>
    <subhead line="26">10. Dutiyamacchariyasuttaṃ</subhead>
    <paragraph line="27" number="240"> ‘‘Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Āvāsamaccharī hoti; kulamaccharī hoti; lābhamaccharī hoti; vaṇṇamaccharī hoti; dhammamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.</paragraph>
    <paragraph line="28">‘‘Pañcahi <pageBreak edition="Myanmar" number="2.0233" />, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na āvāsamaccharī hoti; na kulamaccharī hoti; na lābhamaccharī <pageBreak edition="Pali Text Society" number="3.0267" /> hoti; na vaṇṇamaccharī hoti; na dhammamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge’’ti. Dasamaṃ.</paragraph>
    <centered line="29">Āvāsikavaggo catuttho.</centered>
    <paragraph line="30">Tassuddānaṃ –</paragraph>
    <gatha1 line="31">Āvāsiko <pageBreak edition="Vipassana Research Institut" number="2.0247" /> piyo ca sobhano,</gatha1>
    <gatha2 line="32">Bahūpakāro anukampako ca;</gatha2>
    <gatha3 line="33">Tayo avaṇṇārahā ceva,</gatha3>
    <gathalast line="34">Macchariyā duvepi <alternatives line="36" extra="" separator="false"><alternative source-abbr="vri" source="vipassana research institut">cāti</alternative><alternative source-abbr="sī." source="sri lanka">yathābhataṃ cāpi avaṇṇagedhā, catukkamacchera pañcamena cāti</alternative><alternative source-abbr="syā." source="thai">yathābhataṃ cāpi avaṇṇagedhā, catukkamacchera pañcamena cāti</alternative><alternative source-abbr="ka." source="cambodian">yathābhataṃ avaṇṇañca, catuko macchariyena cāti</alternative></alternatives> .</gathalast>
  </content>
</document>