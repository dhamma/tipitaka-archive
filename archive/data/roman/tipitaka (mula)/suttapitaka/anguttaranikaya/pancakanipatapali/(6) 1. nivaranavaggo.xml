<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m1.mul5.xml</normativeSource>
    <archivePath>roman/tipitaka (mula)/suttapitaka/anguttaranikaya/pancakanipatapali/(6) 1. nivaranavaggo.xml</archivePath>
    <baseFileName>(6) 1. nivaranavaggo</baseFileName>
    <titlePath>(6) 1. Nīvaraṇavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="bahūsu" source-abbr="bahūsu"/>
      <version source="a. ni. 3.39" source-abbr="a. ni. 3.39"/>
      <version source="unknown" source-abbr="?"/>
      <version source="katthaci" source-abbr="katthaci"/>
    </versions>
  </metadata>
  <content>
    <chapter line="1">(6) 1. Nīvaraṇavaggo</chapter>
    <subhead line="2">1. Āvaraṇasuttaṃ</subhead>
    <paragraph line="3" number="51"> Evaṃ <pageBreak edition="Vipassana Research Institut" number="2.0059" /><pageBreak edition="Myanmar" number="2.0056" /> me sutaṃ – ekaṃ <pageBreak edition="Thai" number="3.0072" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="4">‘‘Pañcime, bhikkhave, āvaraṇā nīvaraṇā cetaso ajjhāruhā paññāya dubbalīkaraṇā. Katame pañca? Kāmacchando, bhikkhave, āvaraṇo nīvaraṇo cetaso ajjhāruho paññāya dubbalīkaraṇo. Byāpādo, bhikkhave, āvaraṇo nīvaraṇo cetaso ajjhāruho paññāya dubbalīkaraṇo. Thinamiddhaṃ, bhikkhave, āvaraṇaṃ nīvaraṇaṃ cetaso ajjhāruhaṃ paññāya dubbalīkaraṇaṃ. Uddhaccakukkuccaṃ, bhikkhave, āvaraṇaṃ nīvaraṇaṃ cetaso ajjhāruhaṃ paññāya dubbalīkaraṇaṃ. Vicikicchā, bhikkhave, āvaraṇā nīvaraṇā cetaso ajjhāruhā paññāya dubbalīkaraṇā. Ime kho, bhikkhave, pañca āvaraṇā nīvaraṇā cetaso ajjhāruhā paññāya dubbalīkaraṇā.</paragraph>
    <paragraph line="5">‘‘So vata, bhikkhave, bhikkhu ime pañca āvaraṇe nīvaraṇe cetaso ajjhāruhe paññāya dubbalīkaraṇe appahāya, abalāya paññāya dubbalāya attatthaṃ vā ñassati paratthaṃ <pageBreak edition="Pali Text Society" number="3.0064" /> vā ñassati ubhayatthaṃ vā ñassati <alternatives line="3" extra="" separator="false"><alternative source-abbr="vri" source="vipassana research institut">uttari</alternative><alternative source-abbr="sī." source="sri lanka">uttariṃ</alternative><alternative source-abbr="syā." source="thai">uttariṃ</alternative><alternative source-abbr="kaṃ." source="kaṃ.">uttariṃ</alternative><alternative source-abbr="pī." source="pali text society">uttariṃ</alternative></alternatives>  vā manussadhammā alamariyañāṇadassanavisesaṃ sacchikarissatīti netaṃ ṭhānaṃ vijjati. Seyyathāpi, bhikkhave, nadī pabbateyyā <alternatives line="11" extra="" separator="false"><alternative source-abbr="vri" source="vipassana research institut">dūraṅgamā</alternative><alternative source-abbr="sī." source="sri lanka">dūragamā</alternative></alternatives>  sīghasotā hārahārinī. Tassā puriso <pageBreak edition="Thai" number="3.0073" /> ubhato naṅgalamukhāni vivareyya. Evañhi so, bhikkhave, majjhe nadiyā soto vikkhitto visaṭo byādiṇṇo <alternatives line="19" extra="" separator="false"><alternative source-abbr="vri" source="vipassana research institut">neva</alternative><alternative source-abbr="ka." source="cambodian">na ceva</alternative></alternatives>  dūraṅgamo assa <alternatives line="27" extra="" separator="false"><alternative source-abbr="vri" source="vipassana research institut">na</alternative><alternative source-abbr="ka." source="cambodian">na ca</alternative></alternatives>  sīghasoto <alternatives line="35" extra="" separator="false"><alternative source-abbr="vri" source="vipassana research institut">na</alternative><alternative source-abbr="ka." source="cambodian">na ca</alternative></alternatives>  <alternatives line="43" extra="" separator="false"><alternative source-abbr="vri" source="vipassana research institut">hārahārī</alternative><alternative source-abbr="sī." source="sri lanka">hārahāriṇī</alternative></alternatives> . Evamevaṃ kho, bhikkhave, so vata bhikkhu ime pañca āvaraṇe nīvaraṇe <pageBreak edition="Vipassana Research Institut" number="2.0060" /> cetaso ajjhāruhe paññāya dubbalīkaraṇe appahāya, abalāya paññāya dubbalāya attatthaṃ <pageBreak edition="Myanmar" number="2.0057" /> vā ñassati paratthaṃ vā ñassati ubhayatthaṃ vā ñassati uttari vā manussadhammā alamariyañāṇadassanavisesaṃ sacchikarissatīti netaṃ ṭhānaṃ vijjati.</paragraph>
    <paragraph line="6">‘‘So vata, bhikkhave, bhikkhu ime pañca āvaraṇe nīvaraṇe cetaso ajjhāruhe paññāya dubbalīkaraṇe pahāya, balavatiyā paññāya attatthaṃ vā ñassati paratthaṃ vā ñassati ubhayatthaṃ vā ñassati uttari vā manussadhammā alamariyañāṇadassanavisesaṃ sacchikarissatīti ṭhānametaṃ vijjati. Seyyathāpi, bhikkhave, nadī pabbateyyā dūraṅgamā sīghasotā hārahārinī. Tassā puriso ubhato naṅgalamukhāni pidaheyya. Evañhi so, bhikkhave, majjhe nadiyā soto avikkhitto avisaṭo abyādiṇṇo dūraṅgamo ceva assa sīghasoto ca hārahārī ca. Evamevaṃ kho, bhikkhave, so vata bhikkhu ime pañca āvaraṇe nīvaraṇe cetaso ajjhāruhe paññāya dubbalīkaraṇe pahāya, balavatiyā paññāya attatthaṃ vā ñassati paratthaṃ vā ñassati ubhayatthaṃ vā ñassati uttari vā manussadhammā alamariyañāṇadassanavisesaṃ sacchikarissatīti ṭhānametaṃ vijjatī’’ti. Paṭhamaṃ.</paragraph>
    <subhead line="7">2. Akusalarāsisuttaṃ</subhead>
    <paragraph line="8" number="52"> ‘‘Akusalarāsīti <pageBreak edition="Thai" number="3.0074" /><pageBreak edition="Pali Text Society" number="3.0065" />, bhikkhave, vadamāno <alternatives line="51" extra="" separator="false"><alternative source-abbr="vri" source="vipassana research institut">pañca nīvaraṇe</alternative><alternative source-abbr="sī." source="sri lanka">ime pañca nīvaraṇe</alternative></alternatives>  sammā vadamāno vadeyya. Kevalo <alternatives line="59" extra="" separator="true"><alternative source-abbr="vri" source="vipassana research institut">hāyaṃ</alternative><alternative source-abbr="sī." source="sri lanka">hayaṃ</alternative><alternative source-abbr="syā." source="thai">cāyaṃ</alternative><alternative source-abbr="kaṃ." source="kaṃ.">cāyaṃ</alternative><alternative source-abbr="ka." source="cambodian">sāyaṃ</alternative></alternatives> , bhikkhave, akusalarāsi yadidaṃ pañca nīvaraṇā. Katame pañca? Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ. Akusalarāsīti, bhikkhave, vadamāno ime pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi yadidaṃ pañca nīvaraṇā’’ti. Dutiyaṃ.</paragraph>
    <subhead line="9">3. Padhāniyaṅgasuttaṃ</subhead>
    <paragraph line="10" number="53"> ‘‘Pañcimāni, bhikkhave, padhāniyaṅgāni. Katamāni pañca? Idha, bhikkhave, bhikkhu saddho hoti, saddahati tathāgatassa bodhiṃ – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti <pageBreak edition="Vipassana Research Institut" number="2.0061" />. Appābādho hoti <pageBreak edition="Myanmar" number="2.0058" /> appātaṅko; samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya; asaṭho hoti amāyāvī; yathābhūtaṃ attānaṃ āvikattā satthari vā viññūsu vā sabrahmacārīsu; āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu; paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Imāni kho, bhikkhave, pañca padhāniyaṅgānī’’ti. Tatiyaṃ.</paragraph>
    <subhead line="11">4. Samayasuttaṃ</subhead>
    <paragraph line="12" number="54"> ‘‘Pañcime <pageBreak edition="Thai" number="3.0075" />, bhikkhave, asamayā padhānāya. Katame pañca? Idha <pageBreak edition="Pali Text Society" number="3.0066" />, bhikkhave, bhikkhu jiṇṇo hoti jarāyābhibhūto. Ayaṃ, bhikkhave, paṭhamo asamayo padhānāya.</paragraph>
    <paragraph line="13">‘‘Puna caparaṃ, bhikkhave, bhikkhu byādhito hoti byādhinābhibhūto. Ayaṃ, bhikkhave, dutiyo asamayo padhānāya.</paragraph>
    <paragraph line="14">‘‘Puna caparaṃ, bhikkhave, dubbhikkhaṃ hoti dussassaṃ dullabhapiṇḍaṃ, na sukaraṃ uñchena paggahena yāpetuṃ. Ayaṃ, bhikkhave, tatiyo asamayo padhānāya.</paragraph>
    <paragraph line="15">‘‘Puna caparaṃ, bhikkhave, bhayaṃ hoti aṭavisaṅkopo, cakkasamārūḷhā jānapadā pariyāyanti. Ayaṃ, bhikkhave, catuttho asamayo padhānāya.</paragraph>
    <paragraph line="16">‘‘Puna caparaṃ, bhikkhave, saṅgho bhinno hoti. Saṅghe kho pana, bhikkhave, bhinne aññamaññaṃ akkosā ca honti, aññamaññaṃ paribhāsā ca honti, aññamaññaṃ parikkhepā ca honti, aññamaññaṃ pariccajā ca honti. Tattha appasannā ceva nappasīdanti, pasannānañca ekaccānaṃ aññathattaṃ hoti. Ayaṃ, bhikkhave, pañcamo asamayo padhānāya. Ime kho, bhikkhave, pañca asamayā padhānāyāti.</paragraph>
    <paragraph line="17">‘‘Pañcime, bhikkhave, samayā padhānāya. Katame pañca? Idha, bhikkhave, bhikkhu daharo hoti <pageBreak edition="Vipassana Research Institut" number="2.0062" /> yuvā susu kāḷakeso bhadrena yobbanena samannāgato paṭhamena vayasā. Ayaṃ, bhikkhave, paṭhamo samayo padhānāya.</paragraph>
    <paragraph line="18">‘‘Puna <pageBreak edition="Myanmar" number="2.0059" /> caparaṃ, bhikkhave, bhikkhu appābādho hoti appātaṅko, samavepākiniyā gahaṇiyā samannāgato nātisītāya nāccuṇhāya majjhimāya <pageBreak edition="Thai" number="3.0076" /> padhānakkhamāya. Ayaṃ, bhikkhave, dutiyo samayo padhānāya.</paragraph>
    <paragraph line="19">‘‘Puna caparaṃ, bhikkhave, subhikkhaṃ hoti susassaṃ <pageBreak edition="Pali Text Society" number="3.0067" /> sulabhapiṇḍaṃ, sukaraṃ uñchena paggahena yāpetuṃ. Ayaṃ, bhikkhave, tatiyo samayo padhānāya.</paragraph>
    <paragraph line="20">‘‘Puna caparaṃ, bhikkhave, manussā samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharanti. Ayaṃ, bhikkhave, catuttho samayo padhānāya.</paragraph>
    <paragraph line="21">‘‘Puna caparaṃ, bhikkhave, saṅgho samaggo sammodamāno avivadamāno ekuddeso phāsu viharati. Saṅghe kho pana, bhikkhave, samagge na ceva aññamaññaṃ akkosā honti, na ca aññamaññaṃ paribhāsā honti, na ca aññamaññaṃ parikkhepā honti, na ca aññamaññaṃ pariccajā honti. Tattha appasannā ceva pasīdanti, pasannānañca <alternatives line="69" extra="" separator="false"><alternative source-abbr="vri" source="vipassana research institut">bhiyyobhāvo</alternative><alternative source-abbr="ka." source="cambodian">bhīyyobhāvāya</alternative></alternatives>  hoti. Ayaṃ, bhikkhave, pañcamo samayo padhānāya. Ime kho, bhikkhave, pañca samayā padhānāyā’’ti. Catutthaṃ.</paragraph>
    <subhead line="22">5. Mātāputtasuttaṃ</subhead>
    <paragraph line="23" number="55"> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sāvatthiyaṃ ubho mātāputtā vassāvāsaṃ <alternatives line="77" extra="" separator="false"><alternative source-abbr="vri" source="vipassana research institut">upagamiṃsu</alternative><alternative source-abbr="ka." source="cambodian">upasaṅkamiṃsu</alternative></alternatives>  – bhikkhu ca bhikkhunī ca. Te aññamaññassa abhiṇhaṃ dassanakāmā ahesuṃ. Mātāpi puttassa abhiṇhaṃ dassanakāmā ahosi; puttopi mātaraṃ abhiṇhaṃ dassanakāmo ahosi. Tesaṃ abhiṇhaṃ dassanā saṃsaggo ahosi. Saṃsagge sati vissāso ahosi. Vissāse sati otāro ahosi. Te otiṇṇacittā sikkhaṃ apaccakkhāya <pageBreak edition="Thai" number="3.0077" /> dubbalyaṃ anāvikatvā methunaṃ dhammaṃ paṭiseviṃsu.</paragraph>
    <paragraph line="24">Atha <pageBreak edition="Vipassana Research Institut" number="2.0063" /> kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho te bhikkhū bhagavantaṃ etadavocuṃ – ‘‘idha, bhante, sāvatthiyaṃ ubho mātāputtā <pageBreak edition="Myanmar" number="2.0060" /> vassāvāsaṃ upagamiṃsu – bhikkhu ca bhikkhunī ca, te aññamaññassa abhiṇhaṃ <pageBreak edition="Pali Text Society" number="3.0068" /> dassanakāmā ahesuṃ, mātāpi puttassa abhiṇhaṃ dassanakāmā ahosi, puttopi mātaraṃ abhiṇhaṃ dassanakāmo ahosi. Tesaṃ abhiṇhaṃ dassanā saṃsaggo ahosi, saṃsagge sati vissāso ahosi, vissāse sati otāro ahosi, te otiṇṇacittā sikkhaṃ apaccakkhāya dubbalyaṃ anāvikatvā methunaṃ dhammaṃ paṭiseviṃsū’’ti.</paragraph>
    <paragraph line="25">‘‘Kiṃ nu so, bhikkhave, moghapuriso maññati – ‘na mātā putte sārajjati, putto vā pana mātarī’ti? Nāhaṃ, bhikkhave, aññaṃ ekarūpampi samanupassāmi <alternatives line="85" extra="" separator="false"><alternative source-abbr="vri" source="vipassana research institut">evaṃ</alternative><alternative source-abbr="sī." source="sri lanka">yaṃ evaṃ</alternative></alternatives>  rajanīyaṃ evaṃ kamanīyaṃ evaṃ madanīyaṃ evaṃ bandhanīyaṃ evaṃ mucchanīyaṃ evaṃ antarāyakaraṃ anuttarassa yogakkhemassa adhigamāya yathayidaṃ, bhikkhave, itthirūpaṃ. Itthirūpe, bhikkhave, sattā rattā giddhā <alternatives line="93" extra="" separator="false"><alternative source-abbr="vri" source="vipassana research institut">gathitā</alternative><alternative source-abbr="syā." source="thai">gadhitā</alternative><alternative source-abbr="pī." source="pali text society">gadhitā</alternative><alternative source-abbr="ka." source="cambodian">gadhitā</alternative></alternatives>  mucchitā <alternatives line="101" extra="" separator="false"><alternative source-abbr="vri" source="vipassana research institut">ajjhosannā</alternative><alternative source-abbr="bahūsu" source="bahūsu">ajjhopannā</alternative></alternatives> . Te dīgharattaṃ socanti itthirūpavasānugā.</paragraph>
    <paragraph line="26">‘‘Nāhaṃ, bhikkhave, aññaṃ ekasaddampi…pe… ekagandhampi… ekarasampi… ekaphoṭṭhabbampi samanupassāmi evaṃ rajanīyaṃ evaṃ kamanīyaṃ evaṃ madanīyaṃ evaṃ bandhanīyaṃ evaṃ mucchanīyaṃ evaṃ antarāyakaraṃ anuttarassa yogakkhemassa adhigamāya yathayidaṃ, bhikkhave, itthiphoṭṭhabbaṃ <pageBreak edition="Thai" number="3.0078" />. Itthiphoṭṭhabbe, bhikkhave, sattā rattā giddhā gathitā mucchitā ajjhosannā. Te dīgharattaṃ socanti itthiphoṭṭhabbavasānugā.</paragraph>
    <paragraph line="27">‘‘Itthī, bhikkhave, gacchantīpi purisassa cittaṃ pariyādāya tiṭṭhati; ṭhitāpi…pe… nisinnāpi… sayānāpi… hasantīpi… bhaṇantīpi… gāyantīpi… rodantīpi… <alternatives line="109" extra="" separator="false"><alternative source-abbr="vri" source="vipassana research institut">ugghātitāpi</alternative><alternative source-abbr="sī." source="sri lanka">ugghānitāpi</alternative></alternatives>  … matāpi purisassa cittaṃ pariyādāya tiṭṭhati. Yañhi taṃ, bhikkhave, sammā vadamāno vadeyya – ‘samantapāso mārassā’ti mātugāmaṃyeva sammā vadamāno vadeyya – ‘samantapāso mārassā’’’ti.</paragraph>
    <gatha1 line="28">‘‘Sallape <pageBreak edition="Pali Text Society" number="3.0069" /> asihatthena, pisācenāpi sallape;</gatha1>
    <gathalast line="29">Āsīvisampi <alternatives line="117" extra="" separator="false"><alternative source-abbr="vri" source="vipassana research institut">āsīde</alternative><alternative source-abbr="syā." source="thai">āsadde</alternative><alternative source-abbr="kaṃ." source="kaṃ.">āsadde</alternative></alternatives> , yena daṭṭho na jīvati.</gathalast>
    <gatha1 line="30">‘‘Natveva <pageBreak edition="Vipassana Research Institut" number="2.0064" /> eko ekāya, mātugāmena sallape;</gatha1>
    <gathalast line="31">Muṭṭhassatiṃ <pageBreak edition="Myanmar" number="2.0061" /> tā bandhanti, pekkhitena <alternatives line="125" extra="" separator="false"><alternative source-abbr="vri" source="vipassana research institut">sitena ca</alternative><alternative source-abbr="syā." source="thai">mhitena ca</alternative><alternative source-abbr="kaṃ." source="kaṃ.">mhitena ca</alternative></alternatives> .</gathalast>
    <gatha1 line="32">‘‘Athopi dunnivatthena, mañjunā bhaṇitena ca;</gatha1>
    <gathalast line="33">Neso jano svāsīsado, api ugghātito mato.</gathalast>
    <gatha1 line="34">‘‘Pañca kāmaguṇā ete, itthirūpasmiṃ dissare;</gatha1>
    <gathalast line="35">Rūpā saddā rasā gandhā, phoṭṭhabbā ca manoramā.</gathalast>
    <gatha1 line="36">‘‘Tesaṃ kāmoghavūḷhānaṃ, kāme aparijānataṃ;</gatha1>
    <gathalast line="37">Kālaṃ <alternatives line="133" extra="" separator="false"><alternative source-abbr="vri" source="vipassana research institut">gati</alternative><alternative source-abbr="sī." source="sri lanka">gatiṃ</alternative><alternative source-abbr="syā." source="thai">gatiṃ</alternative><alternative source-abbr="kaṃ." source="kaṃ.">gatiṃ</alternative><alternative source-abbr="pī." source="pali text society">gatiṃ</alternative></alternatives>  bhavābhavaṃ, saṃsārasmiṃ purakkhatā.</gathalast>
    <gatha1 line="38">‘‘Ye <pageBreak edition="Thai" number="3.0079" /> ca kāme pariññāya, caranti akutobhayā;</gatha1>
    <gathalast line="39">Te ve pāraṅgatā loke, ye pattā āsavakkhaya’’nti. pañcamaṃ;</gathalast>
    <subhead line="40">6. Upajjhāyasuttaṃ</subhead>
    <paragraph line="41" number="56"> Atha kho aññataro bhikkhu yena sako upajjhāyo tenupasaṅkami; upasaṅkamitvā sakaṃ upajjhāyaṃ etadavoca – ‘‘etarahi me, bhante, madhurakajāto ceva kāyo, disā ca me na pakkhāyanti, dhammā ca maṃ nappaṭibhanti, thinamiddhañca me cittaṃ pariyādāya tiṭṭhati, anabhirato ca brahmacariyaṃ carāmi, atthi ca me dhammesu vicikicchā’’ti.</paragraph>
    <paragraph line="42">Atha kho so bhikkhu taṃ saddhivihārikaṃ bhikkhuṃ ādāya yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca – ‘‘ayaṃ, bhante, bhikkhu evamāha – ‘etarahi me, bhante, madhurakajāto ceva kāyo, disā ca maṃ na pakkhāyanti, dhammā ca me nappaṭibhanti, thinamiddhañca me cittaṃ pariyādāya tiṭṭhati, anabhirato ca brahmacariyaṃ carāmi, atthi ca me dhammesu vicikicchā’’’ti.</paragraph>
    <paragraph line="43">‘‘Evañhetaṃ <pageBreak edition="Vipassana Research Institut" number="2.0065" /><pageBreak edition="Pali Text Society" number="3.0070" />, bhikkhu, hoti indriyesu aguttadvārassa, bhojane amattaññuno, jāgariyaṃ ananuyuttassa, avipassakassa kusalānaṃ dhammānaṃ, pubbarattāpararattaṃ bodhipakkhiyānaṃ dhammānaṃ bhāvanānuyogaṃ ananuyuttassa viharato, yaṃ madhurakajāto ceva kāyo hoti, disā cassa na <pageBreak edition="Myanmar" number="2.0062" /> pakkhāyanti, dhammā ca taṃ nappaṭibhanti, thinamiddhañcassa cittaṃ pariyādāya tiṭṭhati, anabhirato ca brahmacariyaṃ carati, hoti cassa dhammesu vicikicchā. Tasmātiha te, bhikkhu, evaṃ sikkhitabbaṃ – ‘indriyesu guttadvāro bhavissāmi, bhojane mattaññū, jāgariyaṃ anuyutto, vipassako kusalānaṃ dhammānaṃ, pubbarattāpararattaṃ bodhipakkhiyānaṃ dhammānaṃ bhāvanānuyogaṃ anuyutto viharissāmī’ti. Evañhi te, bhikkhu, sikkhitabba’’nti.</paragraph>
    <paragraph line="44">Atha kho so bhikkhu bhagavatā iminā ovādena ovadito uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Atha kho so bhikkhu eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti, tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’’ti abbhaññāsi. Aññataro pana so bhikkhu arahataṃ ahosi.</paragraph>
    <paragraph line="45">Atha kho so bhikkhu arahattaṃ patto yena sako upajjhāyo tenupasaṅkami; upasaṅkamitvā sakaṃ upajjhāyaṃ etadavoca – ‘‘etarahi me, bhante, na ceva  madhurakajāto kāyo, disā ca me pakkhāyanti, dhammā ca maṃ paṭibhanti, thinamiddhañca me cittaṃ na pariyādāya tiṭṭhati, abhirato ca brahmacariyaṃ carāmi, natthi ca me dhammesu vicikicchā’’ti. Atha kho so bhikkhu taṃ saddhivihārikaṃ bhikkhuṃ ādāya yena bhagavā tenupasaṅkami; upasaṅkamitvā bhagavantaṃ <pageBreak edition="Pali Text Society" number="3.0071" /> abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca – ‘‘ayaṃ, bhante, bhikkhu evamāha – ‘etarahi me, bhante, na ceva madhurakajāto kāyo, disā ca me pakkhāyanti, dhammā ca maṃ paṭibhanti, thinamiddhañca me cittaṃ na pariyādāya tiṭṭhati, abhirato ca brahmacariyaṃ carāmi, natthi ca me dhammesu vicikicchā’’’ti.</paragraph>
    <paragraph line="46">‘‘Evañhetaṃ, bhikkhu, hoti indriyesu guttadvārassa, bhojane mattaññuno, jāgariyaṃ anuyuttassa, vipassakassa kusalānaṃ dhammānaṃ, pubbarattāpararattaṃ bodhipakkhiyānaṃ dhammānaṃ bhāvanānuyogaṃ <pageBreak edition="Vipassana Research Institut" number="2.0066" /> anuyuttassa viharato, yaṃ na ceva madhurakajāto kāyo hoti, disā cassa pakkhāyanti, dhammā ca <pageBreak edition="Myanmar" number="2.0063" /> taṃ paṭibhanti, thinamiddhañcassa cittaṃ na pariyādāya tiṭṭhati, abhirato ca brahmacariyaṃ carati, na cassa hoti dhammesu vicikicchā. Tasmātiha vo, bhikkhave, evaṃ sikkhitabbaṃ – ‘indriyesu guttadvārā bhavissāma, bhojane mattaññuno, jāgariyaṃ anuyuttā, vipassakā kusalānaṃ dhammānaṃ, pubbarattāpararattaṃ bodhipakkhiyānaṃ dhammānaṃ bhāvanānuyogaṃ anuyuttā viharissāmā’ti. Evañhi vo, bhikkhave, sikkhitabba’’nti. Chaṭṭhaṃ.</paragraph>
    <subhead line="47">7. Abhiṇhapaccavekkhitabbaṭhānasuttaṃ</subhead>
    <paragraph line="48" number="57"> ‘‘Pañcimāni, bhikkhave, ṭhānāni abhiṇhaṃ paccavekkhitabbāni itthiyā vā purisena vā gahaṭṭhena vā pabbajitena vā. Katamāni pañca? ‘Jarādhammomhi, jaraṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā. ‘Byādhidhammomhi, byādhiṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā. ‘Maraṇadhammomhi, maraṇaṃ anatīto’ti abhiṇhaṃ paccavekkhitabbaṃ itthiyā <pageBreak edition="Pali Text Society" number="3.0072" /> vā purisena vā gahaṭṭhena vā pabbajitena vā. ‘Sabbehi me piyehi manāpehi nānābhāvo vinābhāvo’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā. ‘Kammassakomhi, kammadāyādo kammayoni kammabandhu kammapaṭisaraṇo. Yaṃ kammaṃ karissāmi – kalyāṇaṃ vā pāpakaṃ vā – tassa dāyādo bhavissāmī’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā.</paragraph>
    <paragraph line="49">‘‘Kiñca, bhikkhave, atthavasaṃ paṭicca ‘jarādhammomhi, jaraṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā? Atthi, bhikkhave, sattānaṃ yobbane yobbanamado, yena madena mattā kāyena duccaritaṃ caranti, vācāya duccaritaṃ caranti, manasā duccaritaṃ caranti. Tassa taṃ ṭhānaṃ abhiṇhaṃ paccavekkhato yo yobbane yobbanamado so sabbaso vā pahīyati tanu vā pana hoti. Idaṃ kho, bhikkhave, atthavasaṃ paṭicca ‘jarādhammomhi, jaraṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā.</paragraph>
    <paragraph line="50">‘‘Kiñca <pageBreak edition="Vipassana Research Institut" number="2.0067" />, bhikkhave, atthavasaṃ paṭicca ‘byādhidhammomhi, byādhiṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā? Atthi, bhikkhave, sattānaṃ ārogye ārogyamado, yena madena mattā kāyena <pageBreak edition="Myanmar" number="2.0064" /> duccaritaṃ caranti, vācāya duccaritaṃ caranti, manasā duccaritaṃ caranti. Tassa taṃ ṭhānaṃ abhiṇhaṃ paccavekkhato yo ārogye ārogyamado so sabbaso vā pahīyati tanu vā pana hoti. Idaṃ kho, bhikkhave, atthavasaṃ paṭicca ‘byādhidhammomhi, byādhiṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā.</paragraph>
    <paragraph line="51">‘‘Kiñca, bhikkhave, atthavasaṃ paṭicca ‘maraṇadhammomhi, maraṇaṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā? Atthi, bhikkhave, sattānaṃ jīvite jīvitamado, yena madena mattā kāyena duccaritaṃ caranti, vācāya duccaritaṃ <pageBreak edition="Pali Text Society" number="3.0073" /> caranti, manasā duccaritaṃ caranti. Tassa taṃ ṭhānaṃ abhiṇhaṃ paccavekkhato yo jīvite jīvitamado so sabbaso vā pahīyati tanu vā pana hoti. Idaṃ kho, bhikkhave, atthavasaṃ paṭicca ‘maraṇadhammomhi, maraṇaṃ anatīto’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā.</paragraph>
    <paragraph line="52">‘‘Kiñca, bhikkhave, atthavasaṃ paṭicca ‘sabbehi me piyehi manāpehi nānābhāvo vinābhāvo’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā? Atthi, bhikkhave, sattānaṃ piyesu manāpesu yo chandarāgo yena rāgena rattā kāyena duccaritaṃ caranti, vācāya duccaritaṃ caranti, manasā duccaritaṃ caranti. Tassa taṃ ṭhānaṃ abhiṇhaṃ paccavekkhato yo piyesu manāpesu chandarāgo so sabbaso vā pahīyati tanu vā pana hoti. Idaṃ kho, bhikkhave, atthavasaṃ paṭicca ‘sabbehi me piyehi manāpehi nānābhāvo vinābhāvo’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā.</paragraph>
    <paragraph line="53">‘‘Kiñca, bhikkhave, atthavasaṃ paṭicca ‘kammassakomhi, kammadāyādo kammayoni kammabandhu kammapaṭisaraṇo, yaṃ kammaṃ karissāmi – kalyāṇaṃ vā pāpakaṃ vā – tassa dāyādo bhavissāmī’ti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā <pageBreak edition="Vipassana Research Institut" number="2.0068" />? Atthi, bhikkhave, sattānaṃ kāyaduccaritaṃ vacīduccaritaṃ manoduccaritaṃ. Tassa taṃ ṭhānaṃ abhiṇhaṃ paccavekkhato sabbaso vā duccaritaṃ pahīyati tanu vā pana hoti. Idaṃ kho, bhikkhave, atthavasaṃ paṭicca ‘kammassakomhi, kammadāyādo kammayoni kammabandhu kammapaṭisaraṇo, yaṃ kammaṃ karissāmi – kalyāṇaṃ vā pāpakaṃ vā – tassa dāyādo bhavissāmī’ti <pageBreak edition="Myanmar" number="2.0065" /> abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā.</paragraph>
    <paragraph line="54">‘‘Sa kho <note>sace (pī. ka.)</note> so, bhikkhave, ariyasāvako iti paṭisañcikkhati – ‘na <pageBreak edition="Pali Text Society" number="3.0074" /> kho <alternatives line="156" extra="" separator="false"><alternative source-abbr="vri" source="vipassana research institut">ahaññeveko jarādhammo</alternative><alternative source-abbr="ka." source="cambodian">ahañceveko jarādhammomhi</alternative></alternatives>  jaraṃ anatīto, atha kho yāvatā sattānaṃ āgati gati cuti upapatti sabbe sattā jarādhammā jaraṃ anatītā’ti. Tassa taṃ ṭhānaṃ abhiṇhaṃ paccavekkhato maggo sañjāyati. So taṃ maggaṃ āsevati bhāveti bahulīkaroti. Tassa taṃ maggaṃ āsevato bhāvayato bahulīkaroto saṃyojanāni sabbaso pahīyanti anusayā byantīhonti.</paragraph>
    <paragraph line="55">‘‘Sa kho so, bhikkhave, ariyasāvako iti paṭisañcikkhati – ‘na kho ahaññeveko byādhidhammo byādhiṃ anatīto, atha kho yāvatā sattānaṃ āgati gati cuti upapatti sabbe sattā byādhidhammā byādhiṃ anatītā’ti. Tassa taṃ ṭhānaṃ abhiṇhaṃ paccavekkhato maggo sañjāyati. So taṃ maggaṃ āsevati bhāveti bahulīkaroti. Tassa taṃ maggaṃ āsevato bhāvayato bahulīkaroto saṃyojanāni sabbaso pahīyanti, anusayā byantīhonti.</paragraph>
    <paragraph line="56">‘‘Sa kho so, bhikkhave, ariyasāvako iti paṭisañcikkhati – ‘na kho ahaññeveko maraṇadhammo maraṇaṃ anatīto, atha kho yāvatā sattānaṃ āgati gati cuti upapatti sabbe sattā maraṇadhammā maraṇaṃ anatītā’ti. Tassa taṃ ṭhānaṃ abhiṇhaṃ paccavekkhato maggo sañjāyati. So taṃ maggaṃ āsevati bhāveti bahulīkaroti. Tassa taṃ maggaṃ āsevato bhāvayato bahulīkaroto saṃyojanāni sabbaso pahīyanti, anusayā byantīhonti.</paragraph>
    <paragraph line="57">‘‘Sa kho so, bhikkhave, ariyasāvako iti paṭisañcikkhati – ‘na kho mayhevekassa sabbehi piyehi manāpehi nānābhāvo vinābhāvo, atha kho yāvatā sattānaṃ āgati gati cuti upapatti sabbesaṃ sattānaṃ piyehi manāpehi nānābhāvo vinābhāvo’ti. Tassa taṃ ṭhānaṃ abhiṇhaṃ <pageBreak edition="Vipassana Research Institut" number="2.0069" /> paccavekkhato maggo sañjāyati. So taṃ maggaṃ āsevati bhāveti bahulīkaroti. Tassa taṃ maggaṃ āsevato bhāvayato bahulīkaroto saṃyojanāni sabbaso pahīyanti, anusayā byantīhonti.</paragraph>
    <paragraph line="58">‘‘Sa kho so, bhikkhave, ariyasāvako iti paṭisañcikkhati – ‘na <pageBreak edition="Myanmar" number="2.0066" /> kho ahaññeveko kammassako kammadāyādo kammayoni kammabandhu kammappaṭisaraṇo, yaṃ kammaṃ karissāmi – kalyāṇaṃ vā pāpakaṃ vā – tassa dāyādo bhavissāmi; atha kho yāvatā sattānaṃ āgati gati cuti upapatti sabbe sattā kammassakā kammadāyādā kammayoni kammabandhu kammappaṭisaraṇā, yaṃ kammaṃ karissanti – kalyāṇaṃ vā pāpakaṃ vā – tassa dāyādā bhavissantī’ti <pageBreak edition="Pali Text Society" number="3.0075" />. Tassa taṃ ṭhānaṃ abhiṇhaṃ paccavekkhato maggo sañjāyati. So taṃ maggaṃ āsevati bhāveti bahulīkaroti. Tassa taṃ maggaṃ āsevato bhāvayato bahulīkaroto saṃyojanāni sabbaso pahīyanti, anusayā byantīhontī’’ti.</paragraph>
    <gatha1 line="59">‘‘Byādhidhammā jarādhammā, atho maraṇadhammino;</gatha1>
    <gathalast line="60">Yathā dhammā tathā <alternatives line="164" extra="" separator="false"><alternative source-abbr="vri" source="vipassana research institut">sattā</alternative><alternative source-abbr="syā." source="thai">santā</alternative><alternative source-abbr="kaṃ." source="kaṃ.">santā</alternative></alternatives> , jigucchanti puthujjanā.</gathalast>
    <gatha1 line="61">‘‘Ahañce taṃ jiguccheyyaṃ, evaṃ dhammesu pāṇisu;</gatha1>
    <gathalast line="62">Na metaṃ patirūpassa, mama evaṃ vihārino.</gathalast>
    <gatha1 line="63">‘‘Sohaṃ evaṃ viharanto, ñatvā dhammaṃ nirūpadhiṃ;</gatha1>
    <gathalast line="64">Ārogye yobbanasmiñca, jīvitasmiñca ye madā.</gathalast>
    <gatha1 line="65">‘‘Sabbe made abhibhosmi, <alternatives line="172" extra=" ubhayatthapi aṭṭhakathāya sameti" separator="false"><alternative source-abbr="vri" source="vipassana research institut">nekkhammaṃ daṭṭhu khemato</alternative><alternative source-abbr="a. ni. 3.39" source="a. ni. 3.39">nekkhamme daṭṭhu khemataṃ</alternative></alternatives> ;</gatha1>
    <gathalast line="66">Tassa me ahu ussāho, nibbānaṃ abhipassato.</gathalast>
    <gatha1 line="67">‘‘Nāhaṃ bhabbo etarahi, kāmāni paṭisevituṃ;</gatha1>
    <gathalast line="68"><alternatives line="180" extra="" separator="false"><alternative source-abbr="vri" source="vipassana research institut">Anivatti</alternative><alternative source-abbr="?" source="unknown">anivattī</alternative></alternatives>  bhavissāmi, brahmacariyaparāyaṇo’’ti. sattamaṃ;</gathalast>
    <subhead line="69">8. Licchavikumārakasuttaṃ</subhead>
    <paragraph line="70" number="58"> Ekaṃ <pageBreak edition="Vipassana Research Institut" number="2.0070" /> samayaṃ bhagavā vesāliyaṃ viharati mahāvane kūṭāgārasālāyaṃ. Atha kho bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya pāvisi. Vesāliyaṃ piṇḍāya caritvā pacchābhattaṃ piṇḍapātapaṭikkanto mahāvanaṃ ajjhogāhetvā aññatarasmiṃ rukkhamūle divāvihāraṃ nisīdi.</paragraph>
    <paragraph line="71">Tena kho pana samayena sambahulā licchavikumārakā sajjāni dhanūni ādāya kukkurasaṅghaparivutā mahāvane anucaṅkamamānā anuvicaramānā addasu <pageBreak edition="Myanmar" number="2.0067" /> bhagavantaṃ aññatarasmiṃ rukkhamūle nisinnaṃ; disvāna sajjāni dhanūni nikkhipitvā kukkurasaṅghaṃ ekamantaṃ uyyojetvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā <pageBreak edition="Pali Text Society" number="3.0076" /> tuṇhībhūtā tuṇhībhūtā pañjalikā bhagavantaṃ payirupāsanti.</paragraph>
    <paragraph line="72">Tena kho pana samayena mahānāmo licchavi mahāvane jaṅghāvihāraṃ anucaṅkamamāno addasa te licchavikumārake tuṇhībhūte tuṇhībhūte pañjalike bhagavantaṃ payirupāsante; disvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho mahānāmo licchavi udānaṃ udānesi – ‘bhavissanti vajjī, bhavissanti vajjī’’’ti!</paragraph>
    <paragraph line="73">‘‘Kiṃ pana tvaṃ, mahānāma, evaṃ vadesi – ‘bhavissanti vajjī, bhavissanti vajjī’’’ti? ‘‘Ime, bhante, licchavikumārakā caṇḍā pharusā <alternatives line="188" extra="" separator="true"><alternative source-abbr="sī." source="sri lanka">apajahāti</alternative><alternative source-abbr="vri" source="vipassana research institut">apānubhā</alternative><alternative source-abbr="syā." source="thai">apāṭubhā</alternative><alternative source-abbr="kaṃ." source="kaṃ.">apāṭubhā</alternative><alternative source-abbr="pī." source="pali text society">apajahā</alternative><alternative source-abbr="katthaci" source="katthaci">apānutā</alternative></alternatives> . Yānipi tāni kulesu <alternatives line="199" extra="" separator="true"><alternative source-abbr="vri" source="vipassana research institut">paheṇakāni</alternative><alternative source-abbr="sī." source="sri lanka">pahīnakāni</alternative><alternative source-abbr="syā." source="thai">pahīṇakāni</alternative><alternative source-abbr="kaṃ." source="kaṃ.">pahīṇakāni</alternative><alternative source-abbr="pī." source="pali text society">pahīṇakāni</alternative></alternatives>  pahīyanti, ucchūti vā badarāti vā pūvāti vā modakāti vā <alternatives line="208" extra="" separator="false"><alternative source-abbr="vri" source="vipassana research institut">saṃkulikāti vā</alternative><alternative source-abbr="sī." source="sri lanka">sakkhalikāti vā</alternative><alternative source-abbr="pī." source="pali text society">sakkhalikāti vā</alternative></alternatives> , tāni vilumpitvā vilumpitvā khādanti; kulitthīnampi kulakumārīnampi pacchāliyaṃ khipanti. Te dānime tuṇhībhūtā tuṇhībhūtā pañjalikā bhagavantaṃ payirupāsantī’’ti.</paragraph>
    <paragraph line="74">‘‘Yassa kassaci, mahānāma, kulaputtassa pañca dhammā saṃvijjanti – yadi vā rañño khattiyassa muddhāvasittassa, yadi vā raṭṭhikassa pettanikassa <note>muddhābhisittassa (ka.) a. ni. 5.135, 136 passitabbaṃ</note>, yadi vā senāya senāpatikassa, yadi <pageBreak edition="Vipassana Research Institut" number="2.0071" /> vā gāmagāmaṇikassa, yadi vā pūgagāmaṇikassa, ye vā pana kulesu paccekādhipaccaṃ kārenti, vuddhiyeva pāṭikaṅkhā, no parihāni.</paragraph>
    <paragraph line="75">‘‘Katame pañca? Idha, mahānāma, kulaputto uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi mātāpitaro sakkaroti garuṃ karoti māneti pūjeti <pageBreak edition="Pali Text Society" number="3.0077" />. Tamenaṃ mātāpitaro sakkatā garukatā mānitā pūjitā kalyāṇena manasā anukampanti – ‘ciraṃ jīva, dīghamāyuṃ pālehī’ti. Mātāpitānukampitassa, mahānāma, kulaputtassa vuddhiyeva pāṭikaṅkhā, no parihāni.</paragraph>
    <paragraph line="76">‘‘Puna <pageBreak edition="Myanmar" number="2.0068" /> caparaṃ, mahānāma, kulaputto uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi puttadāradāsakammakaraporise <note>… sāmantasaṃvohāre (sī. pī.)</note> sakkaroti garuṃ karoti māneti pūjeti. Tamenaṃ puttadāradāsakammakaraporisā sakkatā garukatā mānitā pūjitā kalyāṇena manasā anukampanti – ‘ciraṃ jīva, dīghamāyuṃ pālehī’ti. Puttadāradāsakammakaraporisānukampitassa, mahānāma, kulaputtassa vuddhiyeva pāṭikaṅkhā, no parihāni.</paragraph>
    <paragraph line="77">‘‘Puna caparaṃ, mahānāma, kulaputto uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi khettakammantasāmantasabyohāre sakkaroti garuṃ karoti māneti pūjeti. Tamenaṃ khettakammantasāmantasabyohārā sakkatā garukatā mānitā pūjitā kalyāṇena manasā anukampanti – ‘ciraṃ jīva, dīghamāyuṃ pālehī’ti. Khettakammantasāmantasabyohārānukampitassa, mahānāma, kulaputtassa vuddhiyeva pāṭikaṅkhā, no parihāni.</paragraph>
    <paragraph line="78">‘‘Puna caparaṃ, mahānāma, kulaputto uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi yāvatā balipaṭiggāhikā devatā sakkaroti garuṃ karoti māneti pūjeti. Tamenaṃ balipaṭiggāhikā devatā sakkatā garukatā mānitā pūjitā kalyāṇena manasā anukampanti – ‘ciraṃ jīva, dīghamāyuṃ pālehī’ti. Devatānukampitassa, mahānāma, kulaputtassa vuddhiyeva pāṭikaṅkhā, no parihāni.</paragraph>
    <paragraph line="79">‘‘Puna <pageBreak edition="Vipassana Research Institut" number="2.0072" /> caparaṃ, mahānāma, kulaputto uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi samaṇabrāhmaṇe sakkaroti garuṃ karoti māneti pūjeti. Tamenaṃ samaṇabrāhmaṇā sakkatā garukatā mānitā pūjitā kalyāṇena manasā anukampanti – ‘ciraṃ jīva, dīghamāyuṃ pālehī’ti. Samaṇabrāhmaṇānukampitassa <pageBreak edition="Pali Text Society" number="3.0078" />, mahānāma, kulaputtassa vuddhiyeva pāṭikaṅkhā, no parihāni.</paragraph>
    <paragraph line="80">‘‘Yassa kassaci, mahānāma, kulaputtassa ime pañca dhammā saṃvijjanti – yadi vā rañño khattiyassa muddhāvasittassa, yadi vā raṭṭhikassa pettanikassa <pageBreak edition="Myanmar" number="2.0069" />, yadi vā senāya senāpatikassa, yadi vā gāmagāmaṇikassa, yadi vā pūgagāmaṇikassa, ye vā pana kulesu paccekādhipaccaṃ kārenti, vuddhiyeva pāṭikaṅkhā, no parihānī’’ti.</paragraph>
    <gatha1 line="81">‘‘Mātāpitukiccakaro, puttadārahito sadā;</gatha1>
    <gathalast line="82">Antojanassa atthāya, ye cassa anujīvino.</gathalast>
    <gatha1 line="83">‘‘Ubhinnañceva atthāya, vadaññū hoti sīlavā;</gatha1>
    <gathalast line="84">Ñātīnaṃ pubbapetānaṃ, diṭṭhe dhamme ca <alternatives line="230" extra="" separator="true"><alternative source-abbr="vri" source="vipassana research institut">jīvataṃ</alternative><alternative source-abbr="sī." source="sri lanka">jīvinaṃ</alternative><alternative source-abbr="syā." source="thai">jīvitaṃ</alternative><alternative source-abbr="kaṃ." source="kaṃ.">jīvitaṃ</alternative><alternative source-abbr="pī." source="pali text society">jīvitaṃ</alternative><alternative source-abbr="ka." source="cambodian">jīvitaṃ</alternative></alternatives> .</gathalast>
    <gatha1 line="85">‘‘Samaṇānaṃ brāhmaṇānaṃ, devatānañca paṇḍito;</gatha1>
    <gathalast line="86">Vittisañjanano hoti, dhammena gharamāvasaṃ.</gathalast>
    <gatha1 line="87">‘‘So karitvāna kalyāṇaṃ, pujjo hoti pasaṃsiyo;</gatha1>
    <gathalast line="88">Idheva naṃ pasaṃsanti, pecca sagge pamodatī’’ti. aṭṭhamaṃ;</gathalast>
    <subhead line="89">9. Paṭhamavuḍḍhapabbajitasuttaṃ</subhead>
    <paragraph line="90" number="59"> ‘‘Pañcahi, bhikkhave, dhammehi samannāgato dullabho vuḍḍhapabbajito. Katamehi pañcahi? Dullabho, bhikkhave, vuḍḍhapabbajito nipuṇo, dullabho ākappasampanno, dullabho bahussuto <pageBreak edition="Vipassana Research Institut" number="2.0073" />, dullabho dhammakathiko, dullabho vinayadharo. Imehi kho, bhikkhave, pañcahi dhammehi samannāgato dullabho vuḍḍhapabbajito’’ti. Navamaṃ.</paragraph>
    <subhead line="91">10. Dutiyavuḍḍhapabbajitasuttaṃ</subhead>
    <paragraph line="92" number="60"> ‘‘Pañcahi, bhikkhave, dhammehi samannāgato dullabho vuḍḍhapabbajito. Katamehi pañcahi? Dullabho, bhikkhave, vuḍḍhapabbajito suvaco, dullabho suggahitaggāhī <pageBreak edition="Pali Text Society" number="3.0079" />, dullabho padakkhiṇaggāhī, dullabho dhammakathiko, dullabho vinayadharo. Imehi kho, bhikkhave, pañcahi dhammehi samannāgato dullabho vuḍḍhapabbajito’’ti. Dasamaṃ.</paragraph>
    <centered line="93">Nīvaraṇavaggo paṭhamo.</centered>
    <paragraph line="94">Tassuddānaṃ –</paragraph>
    <gatha1 line="95">Āvaraṇaṃ rāsi aṅgāni, samayaṃ mātuputtikā;</gatha1>
    <gathalast line="96">Upajjhā ṭhānā licchavi, kumārā aparā duveti.</gathalast>
  </content>
</document>