<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="kaṃ." source-abbr="kaṃ."/>
      <version source="a." source-abbr="a."/>
      <version source="ni." source-abbr="ni."/>
      <version source="3.102" source-abbr="3.102"/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0403m1.mul2.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/3. pancangikavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>3. pancangikavaggo</basename>
    <titlePath>3. Pañcaṅgikavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Pañcaṅgikavaggo</chapter>
    <subhead line="2">1. Paṭhamaagāravasuttaṃ</subhead>
    <paragraph line="3" number="21"> ‘‘So <pageBreak edition="Vipassana Research Institut" number="2.0014" /> vata, bhikkhave, bhikkhu agāravo appatisso asabhāgavuttiko ‘sabrahmacārīsu ābhisamācārikaṃ dhammaṃ <pageBreak edition="Pali Text Society" number="3.0015" /> paripūressatī’ti netaṃ ṭhānaṃ vijjati. ‘Ābhisamācārikaṃ dhammaṃ aparipūretvā <alternatives line="3" extra="" separator="false"><alternative source-abbr="vri" source="vipassana research institut">sekhaṃ</alternative><alternative source-abbr="ka." source="cambodian">sekkhaṃ</alternative></alternatives>  dhammaṃ paripūressatī’ti netaṃ <pageBreak edition="Thai" number="3.0016" /> ṭhānaṃ vijjati. ‘Sekhaṃ dhammaṃ aparipūretvā sīlāni paripūressatī’ti netaṃ ṭhānaṃ vijjati. ‘Sīlāni aparipūretvā sammādiṭṭhiṃ paripūressatī’ti netaṃ ṭhānaṃ vijjati. ‘Sammādiṭṭhiṃ aparipūretvā sammāsamādhiṃ paripūressatī’ti netaṃ ṭhānaṃ vijjati.</paragraph>
    <paragraph line="4">‘‘So <pageBreak edition="Myanmar" number="2.0013" /> vata, bhikkhave, bhikkhu sagāravo sappatisso sabhāgavuttiko ‘sabrahmacārīsu ābhisamācārikaṃ dhammaṃ paripūressatī’ti ṭhānametaṃ vijjati. ‘Ābhisamācārikaṃ dhammaṃ paripūretvā sekhaṃ dhammaṃ paripūressatī’ti ṭhānametaṃ vijjati. ‘Sekhaṃ dhammaṃ paripūretvā sīlāni paripūressatī’ti ṭhānametaṃ vijjati. ‘Sīlāni paripūretvā sammādiṭṭhiṃ paripūressatī’ti ṭhānametaṃ vijjati. ‘Sammādiṭṭhiṃ paripūretvā sammāsamādhiṃ paripūressatī’ti ṭhānametaṃ vijjatī’’ti. Paṭhamaṃ.</paragraph>
    <subhead line="5">2. Dutiyaagāravasuttaṃ</subhead>
    <paragraph line="6" number="22"> ‘‘So <pageBreak edition="Vipassana Research Institut" number="2.0015" /> vata, bhikkhave, bhikkhu agāravo appatisso asabhāgavuttiko ‘sabrahmacārīsu ābhisamācārikaṃ dhammaṃ paripūressatī’ti netaṃ ṭhānaṃ vijjati. ‘Ābhisamācārikaṃ dhammaṃ aparipūretvā sekhaṃ dhammaṃ paripūressatī’ti netaṃ ṭhānaṃ vijjati. ‘Sekhaṃ dhammaṃ aparipūretvā sīlakkhandhaṃ paripūressatī’ti netaṃ ṭhānaṃ vijjati. ‘Sīlakkhandhaṃ aparipūretvā samādhikkhandhaṃ paripūressatī’ti netaṃ ṭhānaṃ vijjati. ‘Samādhikkhandhaṃ aparipūretvā paññākkhandhaṃ paripūressatī’ti netaṃ ṭhānaṃ vijjati.</paragraph>
    <paragraph line="7">‘‘So vata, bhikkhave, bhikkhu sagāravo sappatisso sabhāgavuttiko ‘sabrahmacārīsu ābhisamācārikaṃ dhammaṃ paripūressatī’ti ṭhānametaṃ vijjati. ‘Ābhisamācārikaṃ dhammaṃ paripūretvā sekhaṃ dhammaṃ paripūressatī’ti ṭhānametaṃ vijjati. Sekhaṃ dhammaṃ paripūretvā sīlakkhandhaṃ paripūressatī’ti ṭhānametaṃ vijjati. ‘Sīlakkhandhaṃ paripūretvā samādhikkhandhaṃ <pageBreak edition="Thai" number="3.0017" /> paripūressatī’ti ṭhānametaṃ <pageBreak edition="Pali Text Society" number="3.0016" /> vijjati. ‘Samādhikkhandhaṃ paripūretvā paññākkhandhaṃ paripūressatī’ti ṭhānametaṃ vijjatī’’ti. Dutiyaṃ.</paragraph>
    <subhead line="8">3. Upakkilesasuttaṃ</subhead>
    <paragraph line="9" number="23"> ‘‘Pañcime, bhikkhave, jātarūpassa upakkilesā, yehi upakkilesehi upakkiliṭṭhaṃ jātarūpaṃ na ceva mudu hoti na ca kammaniyaṃ na ca pabhassaraṃ pabhaṅgu ca na ca sammā upeti kammāya. Katame pañca? Ayo, lohaṃ, tipu, sīsaṃ, <alternatives line="12" extra="" separator="false"><alternative source-abbr="vri" source="vipassana research institut">sajjhaṃ</alternative><alternative source-abbr="sī." source="sri lanka">sajjhu</alternative></alternatives>  – ime kho, bhikkhave, pañca jātarūpassa upakkilesā <pageBreak edition="Myanmar" number="2.0014" />, yehi upakkilesehi upakkiliṭṭhaṃ jātarūpaṃ na ceva mudu hoti na ca kammaniyaṃ na ca pabhassaraṃ pabhaṅgu ca na ca sammā upeti kammāya. Yato ca kho, bhikkhave, jātarūpaṃ imehi pañcahi upakkilesehi <alternatives line="21" extra="" separator="false"><alternative source-abbr="vri" source="vipassana research institut">vimuttaṃ</alternative><alternative source-abbr="sī." source="sri lanka">vippamuttaṃ</alternative></alternatives>  hoti, taṃ hoti jātarūpaṃ mudu ca kammaniyañca pabhassarañca na ca pabhaṅgu sammā upeti kammāya. Yassā yassā ca <note>yassa kassaci (syā. pī.)</note> piḷandhanavikatiyā ākaṅkhati – yadi muddikāya yadi kuṇḍalāya yadi <alternatives line="39" extra="" separator="false"><alternative source-abbr="vri" source="vipassana research institut">gīveyyakāya</alternative><alternative source-abbr="syā." source="thai">gīveyyakena</alternative><alternative source-abbr="kaṃ." source="kaṃ.">gīveyyakena</alternative><alternative source-abbr="ka." source="cambodian">gīveyyakena</alternative><alternative source-abbr="a." source="a.">gīveyyakena</alternative><alternative source-abbr="ni." source="ni.">gīveyyakena</alternative><alternative source-abbr="3.102" source="3.102">gīveyyakena</alternative></alternatives>  yadi suvaṇṇamālāya – tañcassa atthaṃ anubhoti.</paragraph>
    <paragraph line="10">‘‘Evamevaṃ kho, bhikkhave, pañcime cittassa upakkilesā, yehi upakkilesehi upakkiliṭṭhaṃ cittaṃ na ceva mudu hoti na ca kammaniyaṃ na ca pabhassaraṃ pabhaṅgu ca na ca sammā samādhiyati āsavānaṃ khayāya. Katame pañca? Kāmacchando, byāpādo, <alternatives line="53" extra="" separator="false"><alternative source-abbr="vri" source="vipassana research institut">thinamiddhaṃ</alternative><alternative source-abbr="sī." source="sri lanka">thīnamiddhaṃ</alternative><alternative source-abbr="syā." source="thai">thīnamiddhaṃ</alternative><alternative source-abbr="kaṃ." source="kaṃ.">thīnamiddhaṃ</alternative><alternative source-abbr="pī." source="pali text society">thīnamiddhaṃ</alternative></alternatives> , uddhaccakukkuccaṃ, vicikicchā – ime kho, bhikkhave, pañca cittassa upakkilesā yehi upakkilesehi upakkiliṭṭhaṃ cittaṃ na ceva mudu hoti na ca kammaniyaṃ na ca pabhassaraṃ pabhaṅgu ca na ca sammā <pageBreak edition="Thai" number="3.0018" /> samādhiyati āsavānaṃ khayāya. Yato ca kho, bhikkhave, cittaṃ imehi pañcahi upakkilesehi vimuttaṃ hoti, taṃ hoti cittaṃ mudu ca kammaniyañca <pageBreak edition="Pali Text Society" number="3.0017" /> pabhassarañca na ca pabhaṅgu sammā samādhiyati āsavānaṃ khayāya. Yassa yassa ca abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="11">‘‘So <pageBreak edition="Vipassana Research Institut" number="2.0016" /> sace ākaṅkhati – ‘anekavihitaṃ iddhividhaṃ paccanubhaveyyaṃ – ekopi hutvā bahudhā assaṃ, bahudhāpi hutvā eko assaṃ; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ asajjamāno gaccheyyaṃ, seyyathāpi ākāse; pathaviyāpi ummujjanimujjaṃ kareyyaṃ, seyyathāpi udake; udakepi abhijjamāno gaccheyyaṃ, seyyathāpi pathaviyaṃ; ākāsepi pallaṅkena kameyyaṃ, seyyathāpi pakkhī sakuṇo; imepi <alternatives line="65" extra="" separator="false"><alternative source-abbr="vri" source="vipassana research institut">candimasūriye</alternative><alternative source-abbr="sī." source="sri lanka">candimasuriye</alternative><alternative source-abbr="syā." source="thai">candimasuriye</alternative><alternative source-abbr="kaṃ." source="kaṃ.">candimasuriye</alternative><alternative source-abbr="pī." source="pali text society">candimasuriye</alternative></alternatives>  evaṃmahiddhike evaṃmahānubhāve pāṇinā <alternatives line="77" extra="" separator="false"><alternative source-abbr="vri" source="vipassana research institut">parimaseyyaṃ</alternative><alternative source-abbr="ka." source="cambodian">parāmaseyyaṃ</alternative></alternatives>  parimajjeyyaṃ yāva brahmalokāpi kāyena vasaṃ vatteyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="12">‘‘So <pageBreak edition="Myanmar" number="2.0015" /> sace ākaṅkhati – ‘dibbāya sotadhātuyā visuddhāya atikkantamānusikāya ubho sadde suṇeyyaṃ – dibbe ca mānuse ca ye dūre santike cā’ti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="13">‘‘So sace ākaṅkhati – ‘parasattānaṃ parapuggalānaṃ cetasā ceto paricca pajāneyyaṃ – sarāgaṃ vā cittaṃ sarāgaṃ cittanti pajāneyyaṃ, vītarāgaṃ vā cittaṃ vītarāgaṃ cittanti <pageBreak edition="Pali Text Society" number="3.0018" /> pajāneyyaṃ, sadosaṃ vā cittaṃ sadosaṃ cittanti pajāneyyaṃ, vītadosaṃ vā <pageBreak edition="Thai" number="3.0019" /> cittaṃ vītadosaṃ cittanti pajāneyyaṃ, samohaṃ vā cittaṃ samohaṃ cittanti pajāneyyaṃ, vītamohaṃ vā cittaṃ vītamohaṃ cittanti pajāneyyaṃ, saṃkhittaṃ vā cittaṃ saṃkhittaṃ cittanti pajāneyyaṃ, vikkhittaṃ vā cittaṃ vikkhittaṃ cittanti pajāneyyaṃ, mahaggataṃ vā cittaṃ mahaggataṃ cittanti pajāneyyaṃ, amahaggataṃ vā cittaṃ amahaggataṃ cittanti pajāneyyaṃ, sauttaraṃ vā cittaṃ sauttaraṃ cittanti pajāneyyaṃ, anuttaraṃ vā cittaṃ anuttaraṃ cittanti pajāneyyaṃ, samāhitaṃ vā cittaṃ samāhitaṃ cittanti pajāneyyaṃ, asamāhitaṃ vā cittaṃ asamāhitaṃ cittanti pajāneyyaṃ, vimuttaṃ vā cittaṃ vimuttaṃ cittanti pajāneyyaṃ, avimuttaṃ vā cittaṃ avimuttaṃ cittanti pajāneyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="14">‘‘So sace ākaṅkhati – ‘anekavihitaṃ pubbenivāsaṃ anussareyyaṃ, <alternatives line="86" extra="" separator="false"><alternative source-abbr="vri" source="vipassana research institut">seyyathidaṃ</alternative><alternative source-abbr="sī." source="sri lanka">seyyathīdaṃ</alternative><alternative source-abbr="syā." source="thai">seyyathīdaṃ</alternative><alternative source-abbr="kaṃ." source="kaṃ.">seyyathīdaṃ</alternative><alternative source-abbr="pī." source="pali text society">seyyathīdaṃ</alternative></alternatives>  – ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi <pageBreak edition="Vipassana Research Institut" number="2.0017" /> saṃvaṭṭavivaṭṭakappe – amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato <pageBreak edition="Thai" number="3.0020" /> cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapannoti, iti sākāraṃ sauddesaṃ anekavihitaṃ pubbenivāsaṃ anussareyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="15">‘‘So <pageBreak edition="Myanmar" number="2.0016" /><pageBreak edition="Pali Text Society" number="3.0019" /> sace ākaṅkhati – ‘dibbena cakkhunā visuddhena atikkantamānusakena satte passeyyaṃ cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajāneyyaṃ – ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannāti, iti dibbena cakkhunā visuddhena atikkantamānusakena satte passeyyaṃ cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajāneyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="16">‘‘So sace ākaṅkhati – ‘āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyya’nti, tatra tatreva sakkhibhabbataṃ pāpuṇāti sati sati āyatane’’ti. Tatiyaṃ.</paragraph>
    <subhead line="17">4. Dussīlasuttaṃ</subhead>
    <paragraph line="18" number="24"><note>a. ni. 5.168; 6.50; 7.65</note> ‘‘Dussīlassa <pageBreak edition="Thai" number="3.0021" />, bhikkhave, sīlavipannassa hatūpaniso hoti sammāsamādhi; sammāsamādhimhi asati sammāsamādhivipannassa hatūpanisaṃ hoti yathābhūtañāṇadassanaṃ; yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo; nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ. Seyyathāpi <pageBreak edition="Vipassana Research Institut" number="2.0018" />, bhikkhave, rukkho sākhāpalāsavipanno. Tassa papaṭikāpi na pāripūriṃ gacchati, tacopi na pāripūriṃ <pageBreak edition="Pali Text Society" number="3.0020" /> gacchati, pheggupi na pāripūriṃ gacchati, sāropi na pāripūriṃ gacchati; evamevaṃ kho, bhikkhave, dussīlassa sīlavipannassa hatūpaniso hoti sammāsamādhi; sammāsamādhimhi asati sammāsamādhivipannassa hatūpanisaṃ hoti yathābhūtañāṇadassanaṃ; yathābhūtañāṇadassane asati yathābhūtañāṇadassanavipannassa hatūpaniso hoti <pageBreak edition="Myanmar" number="2.0017" /> nibbidāvirāgo; nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ.</paragraph>
    <paragraph line="19">‘‘Sīlavato, bhikkhave, sīlasampannassa upanisasampanno hoti sammāsamādhi; sammāsamādhimhi sati sammāsamādhisampannassa upanisasampannaṃ hoti yathābhūtañāṇadassanaṃ; yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo; nibbidāvirāge sati nibbidāvirāgasampannassa upanisasampannaṃ hoti vimuttiñāṇadassanaṃ. Seyyathāpi, bhikkhave, rukkho sākhāpalāsasampanno. Tassa papaṭikāpi pāripūriṃ gacchati, tacopi pāripūriṃ gacchati, pheggupi pāripūriṃ gacchati, sāropi pāripūriṃ gacchati; evamevaṃ <pageBreak edition="Thai" number="3.0022" /> kho, bhikkhave, sīlavato sīlasampannassa upanisasampanno hoti sammāsamādhi; sammāsamādhimhi sati sammāsamādhisampannassa upanisasampannaṃ hoti yathābhūtañāṇadassanaṃ; yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo; nibbidāvirāge sati nibbidāvirāgasampannassa upanisasampannaṃ hoti vimuttiñāṇadassana’’nti. Catutthaṃ.</paragraph>
    <subhead line="20">5. Anuggahitasuttaṃ</subhead>
    <paragraph line="21" number="25"> ‘‘Pañcahi, bhikkhave, aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṃsā ca, paññāvimuttiphalā ca hoti paññāvimuttiphalānisaṃsā ca.</paragraph>
    <paragraph line="22">‘‘Katamehi pañcahi? Idha <pageBreak edition="Pali Text Society" number="3.0021" />, bhikkhave, sammādiṭṭhi sīlānuggahitā ca hoti, sutānuggahitā ca hoti, sākacchānuggahitā ca hoti, samathānuggahitā ca hoti, vipassanānuggahitā ca hoti. Imehi kho, bhikkhave, pañcahi aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṃsā ca, paññāvimuttiphalā ca hoti paññāvimuttiphalānisaṃsā cā’’ti. Pañcamaṃ.</paragraph>
    <subhead line="23">6. Vimuttāyatanasuttaṃ</subhead>
    <paragraph line="24" number="26"> ‘‘Pañcimāni <pageBreak edition="Vipassana Research Institut" number="2.0019" />, bhikkhave, vimuttāyatanāni yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati, aparikkhīṇā <pageBreak edition="Myanmar" number="2.0018" /> vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ anupāpuṇāti.</paragraph>
    <paragraph line="25">‘‘Katamāni pañca? Idha, bhikkhave, bhikkhuno satthā dhammaṃ deseti aññataro vā garuṭṭhāniyo sabrahmacārī. Yathā yathā, bhikkhave, tassa bhikkhuno satthā dhammaṃ deseti, aññataro <pageBreak edition="Thai" number="3.0023" /> vā garuṭṭhāniyo sabrahmacārī, tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. Tassa atthapaṭisaṃvedino dhammapaṭisaṃvedino <alternatives line="101" extra=" dī. ni. 3.322" separator="false"><alternative source-abbr="vri" source="vipassana research institut">pāmojjaṃ</alternative><alternative source-abbr="sī." source="sri lanka">pāmujjaṃ</alternative><alternative source-abbr="syā." source="thai">pāmujjaṃ</alternative><alternative source-abbr="kaṃ." source="kaṃ.">pāmujjaṃ</alternative></alternatives>  jāyati. Pamuditassa pīti jāyati. Pītimanassa kāyo passambhati. Passaddhakāyo sukhaṃ <alternatives line="112" extra="" separator="false"><alternative source-abbr="vri" source="vipassana research institut">vedeti</alternative><alternative source-abbr="sī." source="sri lanka">vediyati</alternative></alternatives> . Sukhino cittaṃ samādhiyati. Idaṃ, bhikkhave, paṭhamaṃ vimuttāyatanaṃ yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati, aparikkhīṇā vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ anupāpuṇāti.</paragraph>
    <paragraph line="26">‘‘Puna caparaṃ, bhikkhave, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, api ca kho yathāsutaṃ yathāpariyattaṃ dhammaṃ vitthārena paresaṃ deseti. Yathā yathā, bhikkhave, bhikkhu yathāsutaṃ <pageBreak edition="Pali Text Society" number="3.0022" /> yathāpariyattaṃ dhammaṃ vitthārena paresaṃ deseti tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. Tassa atthapaṭisaṃvedino dhammapaṭisaṃvedino pāmojjaṃ jāyati. Pamuditassa pīti jāyati. Pītimanassa kāyo passambhati. Passaddhakāyo sukhaṃ vedeti. Sukhino cittaṃ samādhiyati. Idaṃ, bhikkhave, dutiyaṃ vimuttāyatanaṃ yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati, aparikkhīṇā vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ anupāpuṇāti.</paragraph>
    <paragraph line="27">‘‘Puna caparaṃ, bhikkhave, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ deseti, api ca kho yathāsutaṃ yathāpariyattaṃ dhammaṃ vitthārena sajjhāyaṃ karoti. Yathā yathā, bhikkhave <pageBreak edition="Thai" number="3.0024" />, bhikkhu yathāsutaṃ <pageBreak edition="Vipassana Research Institut" number="2.0020" /> yathāpariyattaṃ dhammaṃ vitthārena sajjhāyaṃ karoti tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. Tassa atthapaṭisaṃvedino <pageBreak edition="Myanmar" number="2.0019" /> dhammapaṭisaṃvedino pāmojjaṃ jāyati. Pamuditassa pīti jāyati. Pītimanassa kāyo passambhati. Passaddhakāyo sukhaṃ vedeti. Sukhino cittaṃ samādhiyati. Idaṃ, bhikkhave, tatiyaṃ vimuttāyatanaṃ yattha bhikkhuno appamattassa ātāpino…pe… yogakkhemaṃ anupāpuṇāti.</paragraph>
    <paragraph line="28">‘‘Puna caparaṃ, bhikkhave, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ deseti, nāpi yathāsutaṃ yathāpariyattaṃ dhammaṃ vitthārena sajjhāyaṃ karoti; api ca kho yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati. Yathā yathā, bhikkhave, bhikkhu yathāsutaṃ yathāpariyattaṃ <pageBreak edition="Pali Text Society" number="3.0023" /> dhammaṃ cetasā anuvitakketi anuvicāreti manasānupekkhati tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. Tassa atthapaṭisaṃvedino dhammapaṭisaṃvedino pāmojjaṃ jāyati. Pamuditassa pīti jāyati. Pītimanassa kāyo passambhati. Passaddhakāyo sukhaṃ vedeti. Sukhino cittaṃ samādhiyati. Idaṃ, bhikkhave, catutthaṃ vimuttāyatanaṃ yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati, aparikkhīṇā vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ anupāpuṇāti.</paragraph>
    <paragraph line="29">‘‘Puna caparaṃ, bhikkhave, bhikkhuno na heva kho satthā dhammaṃ deseti aññataro vā garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ deseti <pageBreak edition="Thai" number="3.0025" />, nāpi yathāsutaṃ yathāpariyattaṃ dhammaṃ vitthārena sajjhāyaṃ karoti, nāpi yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati; api ca khvassa aññataraṃ samādhinimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya. Yathā yathā, bhikkhave, bhikkhuno aññataraṃ samādhinimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. Tassa atthapaṭisaṃvedino dhammapaṭisaṃvedino pāmojjaṃ jāyati. Pamuditassa pīti jāyati. Pītimanassa kāyo passambhati. Passaddhakāyo sukhaṃ vedeti. Sukhino cittaṃ samādhiyati. Idaṃ, bhikkhave, pañcamaṃ vimuttāyatanaṃ yattha bhikkhuno appamattassa ātāpino pahitattassa <pageBreak edition="Pali Text Society" number="3.0024" /> viharato <pageBreak edition="Vipassana Research Institut" number="2.0021" /> avimuttaṃ vā cittaṃ <pageBreak edition="Myanmar" number="2.0020" /> vimuccati, aparikkhīṇā vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ anupāpuṇāti.</paragraph>
    <paragraph line="30">‘‘Imāni kho, bhikkhave, pañca vimuttāyatanāni yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati, aparikkhīṇā vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ anupāpuṇātī’’ti. Chaṭṭhaṃ.</paragraph>
    <subhead line="31">7. Samādhisuttaṃ</subhead>
    <paragraph line="32" number="27"> ‘‘Samādhiṃ, bhikkhave, bhāvetha appamāṇaṃ nipakā patissatā. Samādhiṃ, bhikkhave, bhāvayataṃ appamāṇaṃ nipakānaṃ patissatānaṃ pañca ñāṇāni paccattaññeva uppajjanti. Katamāni pañca? ‘Ayaṃ samādhi paccuppannasukho ceva āyatiñca sukhavipāko’ti paccattaññeva ñāṇaṃ uppajjati, ‘ayaṃ samādhi ariyo nirāmiso’ti paccattaññeva ñāṇaṃ uppajjati, ‘ayaṃ samādhi akāpurisasevito’ti <note>mahāpurisasevitoti (ka.)</note> paccattaññeva ñāṇaṃ uppajjati, ‘ayaṃ samādhi santo <pageBreak edition="Thai" number="3.0026" /> paṇīto paṭippassaddhaladdho ekodibhāvādhigato, <alternatives line="129" extra=" dī. ni. 3.355; a. ni. 3.102; 9.27" separator="true"><alternative source-abbr="vri" source="vipassana research institut">na saṅkhāraniggayhavāritagato’ti</alternative><alternative source-abbr="sī." source="sri lanka">na ca sasaṅkhāraniggayhavāritappatitoti</alternative><alternative source-abbr="syā." source="thai">na ca sasaṅkhāraniggayhavāritapattoti</alternative><alternative source-abbr="ka." source="cambodian">na ca sasaṅkhāraniggayhavārivāvaṭoti</alternative><alternative source-abbr="?" source="unknown">na sasaṅkhāraniggayhavāriyādhigatoti</alternative></alternatives>  paccattaññeva ñāṇaṃ <alternatives line="141" extra="" separator="false"><alternative source-abbr="vri" source="vipassana research institut">uppajjati, ‘sato kho panāhaṃ imaṃ samāpajjāmi sato vuṭṭhahāmī’ti</alternative><alternative source-abbr="sī." source="sri lanka">so kho panāhaṃ imaṃ samādhiṃ satova samāpajjāmi, sato uṭṭhahāmīti</alternative><alternative source-abbr="syā." source="thai">so kho panāhaṃ imaṃ samādhiṃ satova samāpajjāmi, sato uṭṭhahāmīti</alternative><alternative source-abbr="kaṃ." source="kaṃ.">so kho panāhaṃ imaṃ samādhiṃ satova samāpajjāmi, sato uṭṭhahāmīti</alternative></alternatives>  paccattaññeva ñāṇaṃ uppajjati.</paragraph>
    <paragraph line="33">‘‘Samādhiṃ, bhikkhave, bhāvetha appamāṇaṃ nipakā patissatā. Samādhiṃ, bhikkhave, bhāvayataṃ appamāṇaṃ nipakānaṃ patissatānaṃ imāni pañca ñāṇāni paccattaññeva uppajjantī’’ti. Sattamaṃ.</paragraph>
    <subhead line="34">8. Pañcaṅgikasuttaṃ</subhead>
    <paragraph line="35" number="28"> ‘‘Ariyassa <pageBreak edition="Pali Text Society" number="3.0025" />, bhikkhave, pañcaṅgikassa sammāsamādhissa bhāvanaṃ desessāmi. Taṃ suṇātha, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ. Bhagavā etadavoca –</paragraph>
    <paragraph line="36">‘‘Katamā <pageBreak edition="Myanmar" number="2.0021" /> ca, bhikkhave, ariyassa pañcaṅgikassa sammāsamādhissa bhāvanā? Idha, bhikkhave <pageBreak edition="Vipassana Research Institut" number="2.0022" />, bhikkhu vivicceva kāmehi…pe… paṭhamaṃ jhānaṃ upasampajja viharati. So imameva kāyaṃ vivekajena pītisukhena abhisandeti parisandeti paripūreti parippharati; nāssa kiñci sabbāvato kāyassa vivekajena pītisukhena apphuṭaṃ hoti. Seyyathāpi, bhikkhave, dakkho <alternatives line="152" extra="" separator="false"><alternative source-abbr="vri" source="vipassana research institut">nhāpako</alternative><alternative source-abbr="sī." source="sri lanka">nahāpako</alternative><alternative source-abbr="pī." source="pali text society">nahāpako</alternative></alternatives>  vā nhāpakantevāsī vā kaṃsathāle <alternatives line="162" extra="" separator="false"><alternative source-abbr="vri" source="vipassana research institut">nhānīyacuṇṇāni</alternative><alternative source-abbr="sī." source="sri lanka">nahānīyacuṇṇāni</alternative><alternative source-abbr="pī." source="pali text society">nahānīyacuṇṇāni</alternative></alternatives>  ākiritvā udakena paripphosakaṃ paripphosakaṃ sanneyya. <alternatives line="172" extra="" separator="false"><alternative source-abbr="vri" source="vipassana research institut">Sāyaṃ nhānīyapiṇḍi</alternative><alternative source-abbr="sī." source="sri lanka">sāssa nahānīyapiṇḍī</alternative><alternative source-abbr="syā." source="thai">sāssa nahānīyapiṇḍī</alternative><alternative source-abbr="kaṃ." source="kaṃ.">sāssa nahānīyapiṇḍī</alternative></alternatives>  snehānugatā snehaparetā santarabāhirā phuṭā snehena, na ca paggharinī. Evamevaṃ kho, bhikkhave, bhikkhu imameva kāyaṃ vivekajena pītisukhena abhisandeti parisandeti paripūreti parippharati; nāssa kiñci sabbāvato kāyassa vivekajena pītisukhena apphuṭaṃ hoti. Ariyassa, bhikkhave, pañcaṅgikassa sammāsamādhissa ayaṃ paṭhamā bhāvanā.</paragraph>
    <paragraph line="37">‘‘Puna caparaṃ, bhikkhave, bhikkhu vitakkavicārānaṃ vūpasamā…pe… dutiyaṃ jhānaṃ upasampajja <pageBreak edition="Thai" number="3.0027" /> viharati. So imameva kāyaṃ samādhijena pītisukhena abhisandeti parisandeti paripūreti parippharati; nāssa kiñci sabbāvato kāyassa samādhijena pītisukhena apphuṭaṃ hoti. Seyyathāpi, bhikkhave, udakarahado gambhīro <alternatives line="183" extra="" separator="false"><alternative source-abbr="vri" source="vipassana research institut">ubbhidodako</alternative><alternative source-abbr="syā." source="thai">ubbhitodako</alternative><alternative source-abbr="kaṃ." source="kaṃ.">ubbhitodako</alternative><alternative source-abbr="ka." source="cambodian">ubbhitodako</alternative></alternatives> . Tassa nevassa puratthimāya disāya udakassa āyamukhaṃ, na pacchimāya disāya udakassa āyamukhaṃ, na uttarāya disāya <pageBreak edition="Pali Text Society" number="3.0026" /> udakassa āyamukhaṃ, na dakkhiṇāya disāya udakassa āyamukhaṃ, devo ca kālena kālaṃ sammā dhāraṃ nānuppaveccheyya <note>devo ca na kālena… anupaveccheyya (dī. ni. 1.227 ādayo; ma. ni. 2.251 ādayo</note>. Atha kho tamhāva udakarahadā sītā vāridhārā ubbhijjitvā tameva udakarahadaṃ sītena vārinā abhisandeyya parisandeyya paripūreyya paripphareyya; nāssa kiñci sabbāvato udakarahadassa sītena vārinā apphuṭaṃ assa. Evamevaṃ kho, bhikkhave, bhikkhu imameva kāyaṃ samādhijena pītisukhena abhisandeti parisandeti paripūreti parippharati; nāssa kiñci sabbāvato kāyassa samādhijena pītisukhena apphuṭaṃ hoti. Ariyassa, bhikkhave, pañcaṅgikassa sammāsamādhissa ayaṃ dutiyā bhāvanā.</paragraph>
    <paragraph line="38">‘‘Puna <pageBreak edition="Myanmar" number="2.0022" /> caparaṃ, bhikkhave, bhikkhu pītiyā ca virāgā…pe… tatiyaṃ jhānaṃ upasampajja viharati. So imameva kāyaṃ nippītikena sukhena abhisandeti parisandeti paripūreti parippharati; nāssa kiñci sabbāvato kāyassa nippītikena sukhena apphuṭaṃ hoti. Seyyathāpi, bhikkhave, uppaliniyaṃ vā paduminiyaṃ vā puṇḍarīkiniyaṃ <pageBreak edition="Vipassana Research Institut" number="2.0023" /> vā appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakānuggatāni anto nimuggaposīni. Tāni yāva <pageBreak edition="Thai" number="3.0028" /> caggā yāva ca mūlā sītena vārinā abhisannāni parisannāni paripūrāni paripphuṭāni; nāssa kiñci sabbāvataṃ uppalānaṃ vā padumānaṃ vā puṇḍarīkānaṃ vā sītena vārinā apphuṭaṃ assa. Evamevaṃ kho, bhikkhave, bhikkhu imameva kāyaṃ nippītikena sukhena abhisandeti parisandeti paripūreti parippharati; nāssa kiñci sabbāvato kāyassa nippītikena sukhena apphuṭaṃ hoti. Ariyassa, bhikkhave, pañcaṅgikassa sammāsamādhissa ayaṃ tatiyā bhāvanā.</paragraph>
    <paragraph line="39">‘‘Puna caparaṃ, bhikkhave, bhikkhu sukhassa ca pahānā <pageBreak edition="Pali Text Society" number="3.0027" /> …pe… catutthaṃ jhānaṃ upasampajja viharati. So imameva kāyaṃ parisuddhena cetasā pariyodātena pharitvā nisinno hoti; nāssa kiñci sabbāvato kāyassa parisuddhena cetasā pariyodātena apphuṭaṃ hoti. Seyyathāpi, bhikkhave, puriso odātena vatthena sasīsaṃ pārupitvā nisinno assa; nāssa kiñci sabbāvato kāyassa odātena vatthena apphuṭaṃ assa. Evamevaṃ kho, bhikkhave, bhikkhu imameva kāyaṃ parisuddhena cetasā pariyodātena pharitvā nisinno hoti; nāssa kiñci sabbāvato kāyassa parisuddhena cetasā pariyodātena apphuṭaṃ hoti. Ariyassa, bhikkhave, pañcaṅgikassa sammāsamādhissa ayaṃ catutthā bhāvanā.</paragraph>
    <paragraph line="40">‘‘Puna caparaṃ, <alternatives line="197" extra="" separator="true"><alternative source-abbr="vri" source="vipassana research institut">bhikkhave, bhikkhuno paccavekkhaṇānimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya. Seyyathāpi, bhikkhave, aññova aññaṃ</alternative><alternative source-abbr="sī." source="sri lanka">añño vā aññaṃ vā</alternative><alternative source-abbr="syā." source="thai">añño vā aññaṃ</alternative><alternative source-abbr="kaṃ." source="kaṃ.">añño vā aññaṃ</alternative><alternative source-abbr="?" source="unknown">añño aññaṃ</alternative></alternatives>  paccavekkheyya, ṭhito vā nisinnaṃ paccavekkheyya, nisinno vā nipannaṃ paccavekkheyya. Evamevaṃ kho, bhikkhave, bhikkhuno paccavekkhaṇānimittaṃ <pageBreak edition="Thai" number="3.0029" /> suggahitaṃ hoti sumanasikataṃ sūpadhāritaṃ suppaṭividdhaṃ paññāya. Ariyassa, bhikkhave, pañcaṅgikassa sammāsamādhissa ayaṃ <alternatives line="209" extra="" separator="false"><alternative source-abbr="vri" source="vipassana research institut">pañcamā</alternative><alternative source-abbr="sī." source="sri lanka">pañcamī</alternative></alternatives>  bhāvanā. Evaṃ bhāvite kho <pageBreak edition="Myanmar" number="2.0023" />, bhikkhave, <alternatives line="218" extra="" separator="false"><alternative source-abbr="vri" source="vipassana research institut">bhikkhu</alternative><alternative source-abbr="sī." source="sri lanka">evaṃ bhāvite kho bhikkhave</alternative></alternatives>  ariye pañcaṅgike sammāsamādhimhi evaṃ bahulīkate yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="41">‘‘Seyyathāpi, bhikkhave, udakamaṇiko ādhāre ṭhapito pūro udakassa samatittiko kākapeyyo <pageBreak edition="Vipassana Research Institut" number="2.0024" />. Tamenaṃ balavā puriso yato yato <alternatives line="227" extra="" separator="false"><alternative source-abbr="vri" source="vipassana research institut">āvajjeyya</alternative><alternative source-abbr="syā." source="thai">āvaṭṭeyya</alternative><alternative source-abbr="kaṃ." source="kaṃ.">āvaṭṭeyya</alternative></alternatives> , āgaccheyya udaka’’nti? ‘‘Evaṃ, bhante’’ <pageBreak edition="Pali Text Society" number="3.0028" />. ‘‘Evamevaṃ kho, bhikkhave, bhikkhu evaṃ bhāvite ariye pañcaṅgike sammāsamādhimhi evaṃ bahulīkate yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="42">‘‘Seyyathāpi, bhikkhave, same bhūmibhāge pokkharaṇī caturaṃsā ālibaddhā pūrā udakassa samatittikā kākapeyyā. Tamenaṃ balavā puriso yato yato āliṃ muñceyya, āgaccheyya udaka’’nti? ‘‘Evaṃ, bhante’’. ‘‘Evamevaṃ kho, bhikkhave, bhikkhu evaṃ bhāvite ariye pañcaṅgike sammāsamādhimhi evaṃ bahulīkate yassa yassa abhiññāsacchikaraṇīyassa dhammassa…pe… sati sati āyatane.</paragraph>
    <paragraph line="43">‘‘Seyyathāpi, bhikkhave, subhūmiyaṃ <alternatives line="237" extra="" separator="true"><alternative source-abbr="vri" source="vipassana research institut">catumahāpathe</alternative><alternative source-abbr="sī." source="sri lanka">cātummahāpathe</alternative><alternative source-abbr="pī." source="pali text society">cātummahāpathe</alternative><alternative source-abbr="syā." source="thai">catummahāpathe</alternative><alternative source-abbr="kaṃ." source="kaṃ.">catummahāpathe</alternative></alternatives>  ājaññaratho yutto assa ṭhito odhastapatodo <pageBreak edition="Thai" number="3.0030" />. Tamenaṃ dakkho yoggācariyo assadammasārathi abhiruhitvā vāmena hatthena rasmiyo gahetvā dakkhiṇena hatthena patodaṃ gahetvā yenicchakaṃ yadicchakaṃ sāreyyapi paccāsāreyyapi. Evamevaṃ kho, bhikkhave, bhikkhu evaṃ bhāvite ariye pañcaṅgike sammāsamādhimhi evaṃ bahulīkate yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="44">‘‘So sace ākaṅkhati – ‘anekavihitaṃ iddhividhaṃ paccanubhaveyyaṃ <pageBreak edition="Pali Text Society" number="3.0029" /> – ekopi hutvā bahudhā assaṃ…pe… yāva brahmalokāpi kāyena vasaṃ vatteyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="45">‘‘So <pageBreak edition="Myanmar" number="2.0024" /> sace ākaṅkhati – ‘dibbāya sotadhātuyā visuddhāya atikkantamānusikāya ubho sadde suṇeyyaṃ – dibbe ca mānuse ca ye dūre santike cā’ti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="46">‘‘So sace akaṅkhati – ‘parasattānaṃ parapuggalānaṃ cetasā ceto paricca pajāneyyaṃ – sarāgaṃ <pageBreak edition="Vipassana Research Institut" number="2.0025" /> vā cittaṃ sarāgaṃ cittanti pajāneyyaṃ, vītarāgaṃ vā cittaṃ vītarāgaṃ cittanti pajāneyyaṃ, sadosaṃ vā cittaṃ… vītadosaṃ vā cittaṃ… samohaṃ vā cittaṃ… vītamohaṃ vā cittaṃ… saṃkhittaṃ vā cittaṃ… vikkhittaṃ vā cittaṃ… mahaggataṃ vā cittaṃ… amahaggataṃ vā cittaṃ… sauttaraṃ vā cittaṃ… anuttaraṃ vā cittaṃ… samāhitaṃ vā cittaṃ… asamāhitaṃ vā cittaṃ… vimuttaṃ vā cittaṃ… avimuttaṃ vā cittaṃ avimuttaṃ cittanti pajāneyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="47">‘‘So sace ākaṅkhati – ‘anekavihitaṃ pubbenivāsaṃ anussareyyaṃ, seyyathidaṃ – ekampi jātiṃ, dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussareyya’nti, tatra tatreva sakkhibhabbataṃ pāpuṇāti sati sati āyatane.</paragraph>
    <paragraph line="48">‘‘So sace ākaṅkhati – ‘dibbena cakkhunā visuddhena atikkantamānusakena…pe… yathākammūpage satte pajāneyya’nti, tatra tatreva <pageBreak edition="Thai" number="3.0031" /> sakkhibhabbataṃ pāpuṇāti sati sati āyatane.</paragraph>
    <paragraph line="49">‘‘So sace ākaṅkhati – ‘āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyya’nti, tatra tatreva sakkhibhabbataṃ pāpuṇāti sati sati āyatane’’ti. Aṭṭhamaṃ.</paragraph>
    <subhead line="50">9. Caṅkamasuttaṃ</subhead>
    <paragraph line="51" number="29"> ‘‘Pañcime, bhikkhave, caṅkame ānisaṃsā. Katame pañca? Addhānakkhamo <pageBreak edition="Pali Text Society" number="3.0030" /> hoti, padhānakkhamo hoti, appābādho hoti, asitaṃ pītaṃ khāyitaṃ sāyitaṃ sammā pariṇāmaṃ gacchati, caṅkamādhigato samādhi ciraṭṭhitiko hoti. Ime kho, bhikkhave, pañca caṅkame ānisaṃsā’’ti. Navamaṃ.</paragraph>
    <subhead line="52">10. Nāgitasuttaṃ</subhead>
    <paragraph line="53" number="30"> Evaṃ <pageBreak edition="Myanmar" number="2.0025" /> me sutaṃ – ekaṃ samayaṃ bhagavā kosalesu cārikaṃ caramāno mahatā bhikkhusaṅghena saddhiṃ yena icchānaṅgalaṃ nāma kosalānaṃ brāhmaṇagāmo tadavasari. Tatra sudaṃ bhagavā <pageBreak edition="Vipassana Research Institut" number="2.0026" /> icchānaṅgale viharati icchānaṅgalavanasaṇḍe. Assosuṃ kho <alternatives line="249" extra=" a. ni. 6.42; a. ni. 8.86" separator="false"><alternative source-abbr="vri" source="vipassana research institut">icchānaṅgalakā</alternative><alternative source-abbr="sī." source="sri lanka">icchānaṅgalikā</alternative></alternatives>  brāhmaṇagahapatikā – ‘‘samaṇo khalu bho gotamo sakyaputto sakyakulā pabbajito icchānaṅgalaṃ anuppatto; icchānaṅgale viharati icchānaṅgalavanasaṇḍe. Taṃ kho pana bhavantaṃ gotamaṃ evaṃ kalyāṇo kittisaddo abbhuggato – itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṃ buddho bhagavāti. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ <pageBreak edition="Thai" number="3.0032" /> brahmacariyaṃ pakāseti. Sādhu kho pana tathārūpānaṃ arahataṃ dassanaṃ hotī’’ti. Atha kho icchānaṅgalakā brāhmaṇagahapatikā tassā rattiyā accayena pahūtaṃ khādanīyaṃ bhojanīyaṃ ādāya yena icchānaṅgalavanasaṇḍo tenupasaṅkamiṃsu; upasaṅkamitvā bahidvārakoṭṭhake aṭṭhaṃsu uccāsaddamahāsaddā.</paragraph>
    <paragraph line="54">Tena <pageBreak edition="Pali Text Society" number="3.0031" /> kho pana samayena āyasmā nāgito bhagavato upaṭṭhāko hoti. Atha kho bhagavā āyasmantaṃ nāgitaṃ āmantesi – ‘‘ke pana kho, nāgita, uccāsaddamahāsaddā, kevaṭṭā maññe macchavilope’’ti? ‘‘Ete, bhante, icchānaṅgalakā brāhmaṇagahapatikā pahūtaṃ khādanīyaṃ bhojanīyaṃ ādāya bahidvārakoṭṭhake ṭhitā bhagavantaññeva uddissa bhikkhusaṅghañcā’’ti. ‘‘Māhaṃ, nāgita, yasena samāgamaṃ, mā ca mayā yaso. Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī, yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī <pageBreak edition="Myanmar" number="2.0026" /> akasiralābhī. So <alternatives line="258" extra="" separator="true"><alternative source-abbr="vri" source="vipassana research institut">taṃ</alternative><alternative source-abbr="ka." source="cambodian">sohaṃ</alternative><alternative source-abbr="syā." source="thai">so</alternative><alternative source-abbr="kaṃ." source="kaṃ.">so</alternative></alternatives>  mīḷhasukhaṃ middhasukhaṃ lābhasakkārasilokasukhaṃ sādiyeyyā’’ti.</paragraph>
    <paragraph line="55">‘‘Adhivāsetu dāni, bhante, bhagavā, adhivāsetu sugato; adhivāsanakālo dāni, bhante, bhagavato. Yena yeneva dāni bhagavā gamissati taṃninnāva gamissanti brāhmaṇagahapatikā negamā ceva jānapadā ca. Seyyathāpi, bhante, thullaphusitake deve vassante yathāninnaṃ udakāni pavattanti; evamevaṃ kho, bhante, yena yeneva dāni bhagavā gamissati, taṃninnāva gamissanti brāhmaṇagahapatikā negamā ceva <pageBreak edition="Thai" number="3.0033" /> jānapadā ca. Taṃ kissa hetu? Tathā hi, bhante, bhagavato sīlapaññāṇa’’nti.</paragraph>
    <paragraph line="56">‘‘Māhaṃ <pageBreak edition="Vipassana Research Institut" number="2.0027" />, nāgita, yasena samāgamaṃ, mā ca mayā yaso. Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī, yassāhaṃ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī. So taṃ mīḷhasukhaṃ middhasukhaṃ lābhasakkārasilokasukhaṃ sādiyeyya. Asitapītakhāyitasāyitassa <pageBreak edition="Pali Text Society" number="3.0032" /> kho, nāgita, uccārapassāvo – eso tassa nissando. Piyānaṃ kho, nāgita, vipariṇāmaññathābhāvā uppajjanti sokaparidevadukkhadomanassupāyāsā – eso tassa nissando. Asubhanimittānuyogaṃ anuyuttassa kho, nāgita, subhanimitte <alternatives line="269" extra="" separator="true"><alternative source-abbr="vri" source="vipassana research institut">pāṭikulyatā</alternative><alternative source-abbr="sī." source="sri lanka">paṭikkūlatā</alternative><alternative source-abbr="syā." source="thai">paṭikkūlyatā</alternative><alternative source-abbr="kaṃ." source="kaṃ.">paṭikkūlyatā</alternative></alternatives>  saṇṭhāti – eso tassa nissando. Chasu kho, nāgita, phassāyatanesu aniccānupassino viharato phasse pāṭikulyatā saṇṭhāti – eso tassa nissando. Pañcasu kho, nāgita, upādānakkhandhesu udayabbayānupassino viharato upādāne pāṭikulyatā saṇṭhāti – eso tassa nissando’’ti. Dasamaṃ.</paragraph>
    <centered line="57">Pañcaṅgikavaggo tatiyo.</centered>
    <paragraph line="58">Tassuddānaṃ –</paragraph>
    <gatha1 line="59">Dve agāravupakkilesā, dussīlānuggahitena ca;</gatha1>
    <gathalast line="60">Vimuttisamādhipañcaṅgikā, caṅkamaṃ nāgitena cāti.</gathalast>
  </content>
</document>