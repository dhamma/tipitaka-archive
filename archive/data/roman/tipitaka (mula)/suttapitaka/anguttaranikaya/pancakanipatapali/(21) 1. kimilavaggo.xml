<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="cambodian" source-abbr="ka."/>
      <version source="sāratthadīpanīṭīkāyaṃ" source-abbr="sāratthadīpanīṭīkāyaṃ"/>
    </versions>
    <normativeSource>http://tipitaka.org/romn/cscd/s0403m1.mul20.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(21) 1. kimilavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(21) 1. kimilavaggo</basename>
    <titlePath>(21) 1. Kimilavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(21) 1. Kimilavaggo</chapter>
    <subhead line="2">1. Kimilasuttaṃ</subhead>
    <paragraph line="3" number="201"> Ekaṃ <pageBreak edition="Thai" number="3.0275" /><pageBreak edition="Vipassana Research Institut" number="2.0227" /><pageBreak edition="Myanmar" number="2.0216" /> samayaṃ bhagavā <alternatives line="3" extra=" a. ni. 6.40; 7.59" separator="false"><alternative source-abbr="vri" source="vipassana research institut">kimilāyaṃ</alternative><alternative source-abbr="sī." source="sri lanka">kimbilāyaṃ</alternative><alternative source-abbr="pī." source="pali text society">kimbilāyaṃ</alternative></alternatives>  viharati veḷuvane. Atha kho āyasmā <alternatives line="11" extra="" separator="false"><alternative source-abbr="vri" source="vipassana research institut">kimilo</alternative><alternative source-abbr="sī." source="sri lanka">kimbilo</alternative><alternative source-abbr="syā." source="thai">kimbilo</alternative><alternative source-abbr="kaṃ." source="kaṃ.">kimbilo</alternative><alternative source-abbr="pī." source="pali text society">kimbilo</alternative></alternatives>  yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā kimilo bhagavantaṃ etadavoca – ‘‘ko nu kho, bhante, hetu ko paccayo, yena tathāgate parinibbute saddhammo na ciraṭṭhitiko hotī’’ti? ‘‘Idha, kimila, tathāgate parinibbute bhikkhū bhikkhuniyo upāsakā upāsikāyo satthari agāravā viharanti appatissā, dhamme agāravā viharanti appatissā, saṅghe agāravā viharanti appatissā, sikkhāya agāravā viharanti appatissā, aññamaññaṃ agāravā viharanti appatissā. Ayaṃ kho, kimila, hetu ayaṃ paccayo, yena tathāgate parinibbute saddhammo na ciraṭṭhitiko hotī’’ti.</paragraph>
    <paragraph line="4">‘‘Ko pana, bhante, hetu ko paccayo, yena tathāgate parinibbute saddhammo ciraṭṭhitiko hotī’’ti? ‘‘Idha, kimila, tathāgate parinibbute bhikkhū bhikkhuniyo upāsakā upāsikāyo satthari sagāravā viharanti sappatissā, dhamme sagāravā viharanti sappatissā, saṅghe sagāravā viharanti sappatissā, sikkhāya sagāravā viharanti sappatissā, aññamaññaṃ sagāravā viharanti sappatissā. Ayaṃ kho, kimila, hetu ayaṃ paccayo, yena tathāgate parinibbute saddhammo <pageBreak edition="Thai" number="3.0276" /> ciraṭṭhitiko hotī’’ti. Paṭhamaṃ.</paragraph>
    <subhead line="5">2. Dhammassavanasuttaṃ</subhead>
    <paragraph line="6" number="202"> ‘‘Pañcime <pageBreak edition="Pali Text Society" number="3.0248" />, bhikkhave, ānisaṃsā dhammassavane. Katame pañca? Assutaṃ suṇāti <pageBreak edition="Vipassana Research Institut" number="2.0228" />, sutaṃ pariyodāpeti, kaṅkhaṃ <alternatives line="19" extra="" separator="false"><alternative source-abbr="vri" source="vipassana research institut">vitarati</alternative><alternative source-abbr="syā." source="thai">vihanati</alternative><alternative source-abbr="kaṃ." source="kaṃ.">vihanati</alternative><alternative source-abbr="pī." source="pali text society">vihanati</alternative><alternative source-abbr="ka." source="cambodian">vihanati</alternative></alternatives> , diṭṭhiṃ ujuṃ karoti, cittamassa pasīdati. Ime kho, bhikkhave, pañca ānisaṃsā dhammassavane’’ti. Dutiyaṃ.</paragraph>
    <subhead line="7">3. Assājānīyasuttaṃ</subhead>
    <paragraph line="8" number="203"> ‘‘Pañcahi <pageBreak edition="Myanmar" number="2.0217" />, bhikkhave, aṅgehi samannāgato rañño <alternatives line="27" extra="" separator="false"><alternative source-abbr="vri" source="vipassana research institut">bhadro</alternative><alternative source-abbr="pī." source="pali text society">bhaddo</alternative></alternatives>  assājānīyo rājāraho hoti rājabhoggo, rañño aṅgantveva saṅkhaṃ gacchati.</paragraph>
    <paragraph line="9">‘‘Katamehi pañcahi? Ajjavena, javena, maddavena, khantiyā, soraccena – imehi kho, bhikkhave, pañcahi aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati. ‘‘Evamevaṃ kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.</paragraph>
    <paragraph line="10">‘‘Katamehi pañcahi? Ajjavena, javena, maddavena, khantiyā, soraccena – imehi kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’’ti. Tatiyaṃ.</paragraph>
    <subhead line="11">4. Balasuttaṃ</subhead>
    <paragraph line="12" number="204"> ‘‘Pañcimāni, bhikkhave, balāni. Katamāni pañca? Saddhābalaṃ, hiribalaṃ, ottappabalaṃ, vīriyabalaṃ, paññābalaṃ – imāni kho, bhikkhave, pañca balānī’’ti. Catutthaṃ.</paragraph>
    <subhead line="13">5. Cetokhilasuttaṃ</subhead>
    <paragraph line="14" number="205"><note>a. ni. 9.71; ma. ni. 1.185; dī. ni. 3.319</note> ‘‘Pañcime, bhikkhave, cetokhilā. Katame pañca? Idha, bhikkhave <pageBreak edition="Thai" number="3.0277" />, bhikkhu satthari kaṅkhati vicikicchati nādhimuccati <pageBreak edition="Pali Text Society" number="3.0249" /> na sampasīdati. Yo so, bhikkhave, bhikkhu satthari kaṅkhati vicikicchati nādhimuccati na sampasīdati, tassa cittaṃ na namati ātappāya anuyogāya <pageBreak edition="Vipassana Research Institut" number="2.0229" /> sātaccāya padhānāya. Yassa cittaṃ na namati ātappāya anuyogāya sātaccāya padhānāya, ayaṃ paṭhamo cetokhilo.</paragraph>
    <paragraph line="15">‘‘Puna caparaṃ, bhikkhave, bhikkhu dhamme kaṅkhati…pe… saṅghe kaṅkhati…pe… sikkhāya kaṅkhati…pe… sabrahmacārīsu kupito hoti anattamano āhatacitto khilajāto. Yo so, bhikkhave, bhikkhu sabrahmacārīsu kupito hoti <pageBreak edition="Myanmar" number="2.0218" /> anattamano āhatacitto khilajāto, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, ayaṃ pañcamo cetokhilo. Ime kho, bhikkhave, pañca cetokhilā’’ti. Pañcamaṃ.</paragraph>
    <subhead line="16">6. Vinibandhasuttaṃ</subhead>
    <paragraph line="17" number="206"><note>a. ni. 9.72; dī. ni. 3.320</note> ‘‘Pañcime, bhikkhave, cetasovinibandhā <note>cetovinibaddhā (sāratthadīpanīṭīkāyaṃ)</note>. Katame pañca? Idha, bhikkhave, bhikkhu kāmesu <alternatives line="48" extra="" separator="false"><alternative source-abbr="vri" source="vipassana research institut">avītarāgo</alternative><alternative source-abbr="ka." source="cambodian">avigatarāgo</alternative></alternatives>  hoti avigatacchando avigatapemo avigatapipāso avigatapariḷāho avigatataṇho. Yo so, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, ayaṃ paṭhamo cetasovinibandho.</paragraph>
    <paragraph line="18">‘‘Puna caparaṃ, bhikkhave, bhikkhu kāye avītarāgo hoti…pe… rūpe avītarāgo <pageBreak edition="Thai" number="3.0278" /> hoti…pe… yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati…pe… aññataraṃ devanikāyaṃ paṇidhāya <pageBreak edition="Pali Text Society" number="3.0250" /> brahmacariyaṃ carati – ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti. Yo so, bhikkhave, bhikkhu aññataraṃ devanikāyaṃ paṇidhāya brahmacariyaṃ carati – ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, ayaṃ pañcamo cetasovinibandho. Ime kho, bhikkhave, pañca cetasovinibandhā’’ti. Chaṭṭhaṃ.</paragraph>
    <subhead line="19">7. Yāgusuttaṃ</subhead>
    <paragraph line="20" number="207"> ‘‘Pañcime <pageBreak edition="Vipassana Research Institut" number="2.0230" />, bhikkhave, ānisaṃsā yāguyā. Katame pañca? <alternatives line="56" extra=" khudhāti sakkatānulomaṃ. mahāva. 282" separator="false"><alternative source-abbr="vri" source="vipassana research institut">Khuddaṃ</alternative><alternative source-abbr="sī." source="sri lanka">khudaṃ</alternative><alternative source-abbr="pī." source="pali text society">khudaṃ</alternative></alternatives>  paṭihanati, pipāsaṃ paṭivineti, vātaṃ anulometi, vatthiṃ sodheti, āmāvasesaṃ <pageBreak edition="Myanmar" number="2.0219" /> pāceti. Ime kho, bhikkhave, pañca ānisaṃsā yāguyā’’ti. Sattamaṃ.</paragraph>
    <subhead line="21">8. Dantakaṭṭhasuttaṃ</subhead>
    <paragraph line="22" number="208"> ‘‘Pañcime, bhikkhave, ādīnavā dantakaṭṭhassa akhādane. Katame pañca? Acakkhussaṃ, mukhaṃ duggandhaṃ hoti, rasaharaṇiyo na visujjhanti, pittaṃ semhaṃ bhattaṃ <alternatives line="64" extra=" cūḷava. 282 passitabbaṃ" separator="true"><alternative source-abbr="vri" source="vipassana research institut">pariyonandhati</alternative><alternative source-abbr="sī." source="sri lanka">pariyonaddhanti</alternative><alternative source-abbr="pī." source="pali text society">pariyonaddhanti</alternative><alternative source-abbr="syā." source="thai">pariyonaddhati</alternative><alternative source-abbr="kaṃ." source="kaṃ.">pariyonaddhati</alternative><alternative source-abbr="ka." source="cambodian">pariyonaddhati</alternative></alternatives> , bhattamassa nacchādeti. Ime kho, bhikkhave, pañca ādīnavā dantakaṭṭhassa akhādane.</paragraph>
    <paragraph line="23">‘‘Pañcime, bhikkhave, ānisaṃsā dantakaṭṭhassa khādane. Katame pañca? Cakkhussaṃ, mukhaṃ <pageBreak edition="Thai" number="3.0279" /> na duggandhaṃ hoti, rasaharaṇiyo visujjhanti, pittaṃ semhaṃ bhattaṃ na pariyonandhati, bhattamassa chādeti. Ime kho, bhikkhave, pañca ānisaṃsā dantakaṭṭhassa khādane’’ti. Aṭṭhamaṃ.</paragraph>
    <subhead line="24">9. Gītassarasuttaṃ</subhead>
    <paragraph line="25" number="209"><note>cūḷava. 249</note> ‘‘Pañcime <pageBreak edition="Pali Text Society" number="3.0251" />, bhikkhave, ādīnavā āyatakena gītassarena dhammaṃ bhaṇantassa. Katame pañca? Attanāpi tasmiṃ sare sārajjati, parepi tasmiṃ sare sārajjanti, gahapatikāpi ujjhāyanti – ‘yatheva mayaṃ gāyāma, evamevaṃ kho samaṇā sakyaputtiyā gāyantī’ti, sarakuttimpi nikāmayamānassa samādhissa bhaṅgo hoti, pacchimā janatā diṭṭhānugatiṃ āpajjati. Ime kho, bhikkhave, pañca ādīnavā āyatakena gītassarena dhammaṃ bhaṇantassā’’ti. Navamaṃ.</paragraph>
    <subhead line="26">10. Muṭṭhassatisuttaṃ</subhead>
    <paragraph line="27" number="210"><note>mahāva. 353</note> ‘‘Pañcime, bhikkhave, ādīnavā muṭṭhassatissa asampajānassa niddaṃ okkamayato <pageBreak edition="Vipassana Research Institut" number="2.0231" />. Katame pañca? Dukkhaṃ supati, dukkhaṃ paṭibujjhati, pāpakaṃ supinaṃ passati, devatā na rakkhanti, asuci muccati. Ime kho, bhikkhave, pañca ādīnavā muṭṭhassatissa asampajānassa niddaṃ okkamayato.</paragraph>
    <paragraph line="28">‘‘Pañcime, bhikkhave, ānisaṃsā upaṭṭhitassatissa sampajānassa niddaṃ okkamayato. Katame pañca? Sukhaṃ supati, sukhaṃ paṭibujjhati, na pāpakaṃ supinaṃ passati <pageBreak edition="Myanmar" number="2.0220" />, devatā rakkhanti, asuci na muccati. Ime kho, bhikkhave, pañca ānisaṃsā upaṭṭhitassatissa sampajānassa niddaṃ okkamayato’’ti. Dasamaṃ.</paragraph>
    <centered line="29">Kimilavaggo paṭhamo.</centered>
    <paragraph line="30">Tassuddānaṃ –</paragraph>
    <gatha1 line="31">Kimilo <pageBreak edition="Thai" number="3.0280" /> dhammassavanaṃ, ājānīyo balaṃ khilaṃ;</gatha1>
    <gathalast line="32">Vinibandhaṃ yāgu kaṭṭhaṃ, gītaṃ muṭṭhassatinā cāti.</gathalast>
  </content>
</document>