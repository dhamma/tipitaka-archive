<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403m1.mul27.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/2. sikkhapadapeyyalam.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>2. sikkhapadapeyyalam</basename>
    <titlePath>2. Sikkhāpadapeyyālaṃ - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">2. Sikkhāpadapeyyālaṃ</chapter>
    <subhead line="2">1. Bhikkhusuttaṃ</subhead>
    <paragraph line="3" number="286"> ‘‘Pañcahi <pageBreak edition="Vipassana Research Institut" number="2.0260" /><pageBreak edition="Myanmar" number="2.0243" />, bhikkhave, dhammehi samannāgato bhikkhu yathābhataṃ nikkhitto evaṃ niraye. Katamehi pañcahi? Pāṇātipātī hoti, adinnādāyī hoti, abrahmacārī hoti, musāvādī hoti, surāmerayamajjapamādaṭṭhāyī hoti. Imehi <pageBreak edition="Pali Text Society" number="3.0276" /> kho, bhikkhave, pañcahi dhammehi samannāgato bhikkhu yathābhataṃ nikkhitto evaṃ niraye.</paragraph>
    <paragraph line="4">‘‘Pañcahi, bhikkhave, dhammehi samannāgato bhikkhu yathābhataṃ nikkhitto evaṃ sagge. Katamehi pañcahi <pageBreak edition="Thai" number="3.0307" />? Pāṇātipātā paṭivirato hoti, adinnādānā paṭivirato hoti, abrahmacariyā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imehi kho, bhikkhave, pañcahi dhammehi samannāgato bhikkhu yathābhataṃ nikkhitto evaṃ sagge’’ti. Paṭhamaṃ.</paragraph>
    <subhead line="5">2-7. Bhikkhunīsuttādichakkaṃ</subhead>
    <paragraph line="6" number="287-292"> ‘‘Pañcahi, bhikkhave, dhammehi samannāgatā bhikkhunī…pe… sikkhamānā… sāmaṇero… sāmaṇerī… upāsako… upāsikā yathābhataṃ nikkhittā evaṃ niraye. Katamehi pañcahi? Pāṇātipātinī hoti, adinnādāyinī hoti, kāmesumicchācārinī hoti, musāvādinī hoti, surāmerayamajjapamādaṭṭhāyinī hoti. Imehi kho, bhikkhave, pañcahi dhammehi samannāgatā upāsikā yathābhataṃ nikkhittā evaṃ niraye.</paragraph>
    <paragraph line="7">‘‘Pañcahi, bhikkhave, dhammehi samannāgatā upāsikā yathābhataṃ nikkhittā evaṃ sagge. Katamehi pañcahi? Pāṇātipātā paṭiviratā hoti, adinnādānā paṭiviratā hoti, kāmesumicchācārā paṭiviratā hoti, musāvādā paṭiviratā <pageBreak edition="Vipassana Research Institut" number="2.0261" /> hoti, surāmerayamajjapamādaṭṭhānā paṭiviratā hoti. Imehi kho, bhikkhave, pañcahi dhammehi samannāgatā upāsikā yathābhataṃ nikkhittā evaṃ sagge’’ti. Sattamaṃ.</paragraph>
    <subhead line="8">8. Ājīvakasuttaṃ</subhead>
    <paragraph line="9" number="293"> ‘‘Pañcahi <pageBreak edition="Myanmar" number="2.0244" />, bhikkhave, dhammehi samannāgato ājīvako yathābhataṃ nikkhitto evaṃ niraye. Katamehi pañcahi? Pāṇātipātī hoti, adinnādāyī hoti, abrahmacārī hoti, musāvādī hoti, surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato <pageBreak edition="Thai" number="3.0308" /> ājīvako yathābhataṃ nikkhitto evaṃ niraye’’ti. Aṭṭhamaṃ.</paragraph>
    <subhead line="10">9-17. Nigaṇṭhasuttādinavakaṃ</subhead>
    <paragraph line="11" number="294-302"> ‘‘Pañcahi, bhikkhave, dhammehi samannāgato nigaṇṭho…pe… muṇḍasāvako… jaṭilako… paribbājako… māgaṇḍiko… tedaṇḍiko… āruddhako… gotamako… devadhammiko <pageBreak edition="Pali Text Society" number="3.0277" /> yathābhataṃ nikkhitto evaṃ niraye. Katamehi pañcahi? Pāṇātipātī hoti, adinnādāyī hoti…pe… surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato devadhammiko yathābhataṃ nikkhitto evaṃ niraye’’ti. Sattarasamaṃ.</paragraph>
    <centered line="12">Sikkhāpadapeyyālaṃ niṭṭhitaṃ.</centered>
  </content>
</document>