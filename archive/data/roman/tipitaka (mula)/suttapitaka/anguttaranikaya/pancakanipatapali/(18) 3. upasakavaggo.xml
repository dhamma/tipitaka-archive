<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="unknown" source-abbr="?"/>
      <version source="katthaci" source-abbr="katthaci"/>
    </versions>
    <normativeSource>http://tipitaka.org/romn/cscd/s0403m1.mul17.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(18) 3. upasakavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(18) 3. upasakavaggo</basename>
    <titlePath>(18) 3. Upāsakavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(18) 3. Upāsakavaggo</chapter>
    <subhead line="2">1. Sārajjasuttaṃ</subhead>
    <paragraph line="3" number="171"> Evaṃ <pageBreak edition="Vipassana Research Institut" number="2.0189" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti <pageBreak edition="Thai" number="3.0227" />. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="4">‘‘Pañcahi, bhikkhave, dhammehi samannāgato upāsako sārajjaṃ okkanto hoti. Katamehi pañcahi? Pāṇātipātī hoti, adinnādāyī hoti, kāmesumicchācārī hoti, musāvādī hoti, surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato upāsako sārajjaṃ okkanto hoti.</paragraph>
    <paragraph line="5">‘‘Pañcahi <pageBreak edition="Myanmar" number="2.0179" />, bhikkhave, dhammehi samannāgato upāsako visārado hoti. Katamehi pañcahi? Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imehi kho, bhikkhave, pañcahi dhammehi samannāgato upāsako visārado hotī’’ti. Paṭhamaṃ.</paragraph>
    <subhead line="6">2. Visāradasuttaṃ</subhead>
    <paragraph line="7" number="172"> ‘‘Pañcahi, bhikkhave, dhammehi samannāgato upāsako avisārado agāraṃ ajjhāvasati. Katamehi pañcahi? Pāṇātipātī <pageBreak edition="Pali Text Society" number="3.0204" /> hoti…pe… surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato upāsako avisārado agāraṃ ajjhāvasati.</paragraph>
    <paragraph line="8">‘‘Pañcahi, bhikkhave, dhammehi samannāgato upāsako visārado agāraṃ ajjhāvasati. Katamehi <pageBreak edition="Vipassana Research Institut" number="2.0190" /> pañcahi? Pāṇātipātā paṭivirato hoti…pe… surāmerayamajjapamādaṭṭhānā paṭivirato hoti. Imehi kho, bhikkhave, pañcahi dhammehi samannāgato upāsako visārado agāraṃ ajjhāvasatī’’ti. Dutiyaṃ.</paragraph>
    <subhead line="9">3. Nirayasuttaṃ</subhead>
    <paragraph line="10" number="173"> ‘‘Pañcahi, bhikkhave, dhammehi samannāgato upāsako yathābhataṃ nikkhitto <pageBreak edition="Thai" number="3.0228" /> evaṃ niraye. Katamehi pañcahi? Pāṇātipātī hoti…pe… surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato upāsako yathābhataṃ nikkhitto evaṃ niraye.</paragraph>
    <paragraph line="11">‘‘Pañcahi, bhikkhave, dhammehi samannāgato upāsako yathābhataṃ nikkhitto evaṃ sagge. Katamehi pañcahi? Pāṇātipātā paṭivirato hoti…pe… surāmerayamajjapamādaṭṭhānā paṭivirato hoti. Imehi kho, bhikkhave, pañcahi dhammehi samannāgato upāsako yathābhataṃ nikkhitto evaṃ sagge’’ti. Tatiyaṃ.</paragraph>
    <subhead line="12">4. Verasuttaṃ</subhead>
    <paragraph line="13" number="174"> Atha <pageBreak edition="Myanmar" number="2.0180" /> kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
    <paragraph line="14">‘‘Pañca, gahapati, bhayāni verāni appahāya ‘dussīlo’ iti vuccati, nirayañca upapajjati. Katamāni pañca? Pāṇātipātaṃ, adinnādānaṃ, kāmesumicchācāraṃ, musāvādaṃ, surāmerayamajjapamādaṭṭhānaṃ – imāni <pageBreak edition="Pali Text Society" number="3.0205" /> kho, gahapati, pañca bhayāni verāni appahāya ‘dussīlo’ iti vuccati, nirayañca upapajjati.</paragraph>
    <paragraph line="15">‘‘Pañca, gahapati, bhayāni verāni pahāya ‘sīlavā’ iti vuccati, sugatiñca upapajjati <pageBreak edition="Vipassana Research Institut" number="2.0191" />. Katamāni pañca? Pāṇātipātaṃ, adinnādānaṃ, kāmesumicchācāraṃ, musāvādaṃ, surāmerayamajjapamādaṭṭhānaṃ – imāni kho, gahapati, pañca bhayāni verāni pahāya ‘sīlavā’ iti vuccati, sugatiñca upapajjati.</paragraph>
    <paragraph line="16">‘‘Yaṃ, gahapati, pāṇātipātī pāṇātipātapaccayā diṭṭhadhammikampi bhayaṃ veraṃ pasavati, samparāyikampi bhayaṃ veraṃ pasavati, cetasikampi <pageBreak edition="Thai" number="3.0229" /> dukkhaṃ domanassaṃ paṭisaṃvedeti, pāṇātipātā paṭivirato neva diṭṭhadhammikaṃ bhayaṃ veraṃ pasavati, na samparāyikaṃ bhayaṃ veraṃ pasavati, na cetasikaṃ dukkhaṃ domanassaṃ paṭisaṃvedeti. Pāṇātipātā paṭiviratassa evaṃ taṃ bhayaṃ veraṃ vūpasantaṃ hoti.</paragraph>
    <paragraph line="17">‘‘Yaṃ, gahapati, adinnādāyī…pe….</paragraph>
    <paragraph line="18">‘‘Yaṃ, gahapati, kāmesumicchācārī…pe….</paragraph>
    <paragraph line="19">‘‘Yaṃ, gahapati, musāvādī…pe….</paragraph>
    <paragraph line="20">‘‘Yaṃ, gahapati, surāmerayamajjapamādaṭṭhāyī surāmerayamajjapamādaṭṭhānapaccayā diṭṭhadhammikampi bhayaṃ veraṃ pasavati, samparāyikampi bhayaṃ veraṃ pasavati, cetasikampi dukkhaṃ domanassaṃ paṭisaṃvedeti, surāmerayamajjapamādaṭṭhānā paṭivirato neva diṭṭhadhammikaṃ bhayaṃ veraṃ pasavati, na samparāyikaṃ bhayaṃ veraṃ pasavati, na cetasikaṃ dukkhaṃ domanassaṃ paṭisaṃvedeti. Surāmerayamajjapamādaṭṭhānā paṭiviratassa evaṃ taṃ bhayaṃ veraṃ vūpasantaṃ hotī’’ti.</paragraph>
    <gatha1 line="21">‘‘Yo <pageBreak edition="Myanmar" number="2.0181" /> pāṇamatipāteti, musāvādañca bhāsati;</gatha1>
    <gatha2 line="22">Loke adinnaṃ ādiyati, paradārañca gacchati;</gatha2>
    <gathalast line="23">Surāmerayapānañca, yo naro anuyuñjati.</gathalast>
    <gatha1 line="24">‘‘Appahāya pañca verāni, dussīlo iti vuccati;</gatha1>
    <gathalast line="25">Kāyassa bhedā duppañño, nirayaṃ sopapajjati.</gathalast>
    <gatha1 line="26">‘‘Yo <pageBreak edition="Vipassana Research Institut" number="2.0192" /> pāṇaṃ nātipāteti, musāvādaṃ na bhāsati;</gatha1>
    <gatha2 line="27">Loke adinnaṃ nādiyati, paradāraṃ na gacchati;</gatha2>
    <gathalast line="28">Surāmerayapānañca <pageBreak edition="Pali Text Society" number="3.0206" />, yo naro nānuyuñjati.</gathalast>
    <gatha1 line="29">‘‘Pahāya pañca verāni, sīlavā iti vuccati;</gatha1>
    <gathalast line="30">Kāyassa <pageBreak edition="Thai" number="3.0230" /> bhedā sappañño, sugatiṃ sopapajjatī’’ti. catutthaṃ;</gathalast>
    <subhead line="31">5. Caṇḍālasuttaṃ</subhead>
    <paragraph line="32" number="175"> ‘‘Pañcahi, bhikkhave, dhammehi samannāgato upāsako upāsakacaṇḍālo ca hoti upāsakamalañca <alternatives line="3" extra="" separator="false"><alternative source-abbr="vri" source="vipassana research institut">upāsakapatikuṭṭho ca</alternative><alternative source-abbr="sī." source="sri lanka">upāsakapatikiṭṭho ca</alternative><alternative source-abbr="syā." source="thai">upāsakapatikiṭṭho ca</alternative><alternative source-abbr="kaṃ." source="kaṃ.">upāsakapatikiṭṭho ca</alternative><alternative source-abbr="pī." source="pali text society">upāsakapatikiṭṭho ca</alternative></alternatives> . Katamehi pañcahi? Assaddho hoti; dussīlo hoti; kotūhalamaṅgaliko hoti, maṅgalaṃ pacceti no kammaṃ; ito ca bahiddhā dakkhiṇeyyaṃ gavesati; tattha ca pubbakāraṃ karoti. Imehi kho, bhikkhave, pañcahi dhammehi samannāgato upāsako upāsakacaṇḍālo ca hoti upāsakamalañca upāsakapatikuṭṭho ca.</paragraph>
    <paragraph line="33">‘‘Pañcahi, bhikkhave, dhammehi samannāgato upāsako upāsakaratanañca hoti <alternatives line="11" extra="" separator="false"><alternative source-abbr="vri" source="vipassana research institut">upāsakapadumañca upāsakapuṇḍarīkañca</alternative><alternative source-abbr="pī." source="pali text society">upāsakapuṇḍarīko ca</alternative><alternative source-abbr="ka." source="cambodian">upāsakapuṇḍarīko ca</alternative></alternatives> . Katamehi pañcahi? Saddho hoti; sīlavā hoti; akotūhalamaṅgaliko hoti, kammaṃ pacceti no maṅgalaṃ; na ito bahiddhā dakkhiṇeyyaṃ gavesati; idha ca pubbakāraṃ karoti. Imehi kho, bhikkhave, pañcahi dhammehi samannāgato upāsako upāsakaratanañca hoti upāsakapadumañca upāsakapuṇḍarīkañcā’’ti. Pañcamaṃ.</paragraph>
    <subhead line="34">6. Pītisuttaṃ</subhead>
    <paragraph line="35" number="176"> Atha <pageBreak edition="Myanmar" number="2.0182" /> kho anāthapiṇḍiko gahapati pañcamattehi upāsakasatehi parivuto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
    <paragraph line="36">‘‘Tumhe kho, gahapati, bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajjaparikkhārena <pageBreak edition="Vipassana Research Institut" number="2.0193" />. Na kho, gahapati, tāvatakeneva tuṭṭhi karaṇīyā – ‘mayaṃ bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajjaparikkhārenā’ti <pageBreak edition="Thai" number="3.0231" />. Tasmātiha, gahapati, evaṃ sikkhitabbaṃ – ‘kinti <pageBreak edition="Pali Text Society" number="3.0207" /> mayaṃ kālena kālaṃ pavivekaṃ pītiṃ upasampajja vihareyyāmā’ti! Evañhi vo, gahapati, sikkhitabba’’nti.</paragraph>
    <paragraph line="37">Evaṃ vutte āyasmā sāriputto bhagavantaṃ etadavoca – ‘‘acchariyaṃ, bhante, abbhutaṃ, bhante! Yāva subhāsitaṃ cidaṃ, bhante, bhagavatā – ‘tumhe kho, gahapati, bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajjaparikkhārena. Na kho, gahapati, tāvatakeneva tuṭṭhi karaṇīyā – mayaṃ bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajjaparikkhārenāti. Tasmātiha, gahapati, evaṃ sikkhitabbaṃ – kinti mayaṃ kālena kālaṃ pavivekaṃ pītiṃ upasampajja vihareyyāmāti! Evañhi vo, gahapati, sikkhitabba’nti. Yasmiṃ, bhante, samaye ariyasāvako pavivekaṃ pītiṃ upasampajja viharati, pañcassa ṭhānāni tasmiṃ samaye na honti. Yampissa kāmūpasaṃhitaṃ dukkhaṃ domanassaṃ, tampissa tasmiṃ samaye na hoti. Yampissa kāmūpasaṃhitaṃ sukhaṃ somanassaṃ, tampissa tasmiṃ samaye na hoti. Yampissa akusalūpasaṃhitaṃ dukkhaṃ domanassaṃ, tampissa tasmiṃ samaye na hoti. Yampissa akusalūpasaṃhitaṃ sukhaṃ somanassaṃ, tampissa tasmiṃ samaye na hoti. Yampissa kusalūpasaṃhitaṃ dukkhaṃ domanassaṃ, tampissa tasmiṃ samaye na hoti. Yasmiṃ, bhante, samaye ariyasāvako pavivekaṃ pītiṃ upasampajja viharati, <alternatives line="19" extra="" separator="false"><alternative source-abbr="vri" source="vipassana research institut">imānissa pañca</alternative><alternative source-abbr="syā." source="thai">imāni pañcassa</alternative><alternative source-abbr="kaṃ." source="kaṃ.">imāni pañcassa</alternative></alternatives>  ṭhānāni tasmiṃ samaye na hontī’’ti.</paragraph>
    <paragraph line="38">‘‘Sādhu <pageBreak edition="Myanmar" number="2.0183" /> sādhu, sāriputta! Yasmiṃ, sāriputta, samaye ariyasāvako <pageBreak edition="Pali Text Society" number="3.0208" /> pavivekaṃ <pageBreak edition="Thai" number="3.0232" /> pītiṃ upasampajja viharati, pañcassa ṭhānāni tasmiṃ samaye na honti. Yampissa kāmūpasaṃhitaṃ dukkhaṃ domanassaṃ, tampissa tasmiṃ samaye na hoti. Yampissa kāmūpasaṃhitaṃ sukhaṃ somanassaṃ, tampissa tasmiṃ samaye na hoti. Yampissa akusalūpasaṃhitaṃ dukkhaṃ domanassaṃ, tampissa tasmiṃ samaye na hoti. Yampissa akusalūpasaṃhitaṃ sukhaṃ somanassaṃ, tampissa tasmiṃ samaye na hoti. Yampissa kusalūpasaṃhitaṃ dukkhaṃ domanassaṃ, tampissa tasmiṃ samaye na hoti. Yasmiṃ, sāriputta, samaye ariyasāvako pavivekaṃ pītiṃ upasampajja viharati, <alternatives line="27" extra="" separator="false"><alternative source-abbr="vri" source="vipassana research institut">imānissa</alternative><alternative source-abbr="sī." source="sri lanka">imānettha</alternative></alternatives>  pañca ṭhānāni tasmiṃ samaye na hontī’’ti. Chaṭṭhaṃ.</paragraph>
    <subhead line="39">7. Vaṇijjāsuttaṃ</subhead>
    <paragraph line="40" number="177"> ‘‘Pañcimā <pageBreak edition="Vipassana Research Institut" number="2.0194" />, bhikkhave, vaṇijjā upāsakena akaraṇīyā. Katamā pañca? Satthavaṇijjā, sattavaṇijjā, maṃsavaṇijjā, majjavaṇijjā, visavaṇijjā – imā kho, bhikkhave, pañca vaṇijjā upāsakena akaraṇīyā’’ti. Sattamaṃ.</paragraph>
    <subhead line="41">8. Rājāsuttaṃ</subhead>
    <paragraph line="42" number="178"> ‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘ayaṃ puriso pāṇātipātaṃ pahāya pāṇātipātā <alternatives line="35" extra="" separator="true"><alternative source-abbr="vri" source="vipassana research institut">paṭiviratoti</alternative><alternative source-abbr="sī." source="sri lanka">paṭivirato hotīti</alternative><alternative source-abbr="syā." source="thai">paṭivirato hoti</alternative><alternative source-abbr="kaṃ." source="kaṃ.">paṭivirato hoti</alternative><alternative source-abbr="pī." source="pali text society">paṭivirato hoti</alternative></alternatives> . Tamenaṃ rājāno gahetvā pāṇātipātā veramaṇihetu hananti vā bandhanti vā pabbājenti vā yathāpaccayaṃ vā karontī’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘ayaṃ puriso pāṇātipātaṃ pahāya pāṇātipātā paṭiviratoti. Tamenaṃ rājāno gahetvā pāṇātipātā veramaṇihetu hananti vā bandhanti vā pabbājenti vā yathāpaccayaṃ vā karontī’ti. Api ca, khvassa tatheva pāpakammaṃ <pageBreak edition="Thai" number="3.0233" /><pageBreak edition="Pali Text Society" number="3.0209" /> <alternatives line="44" extra="" separator="true"><alternative source-abbr="vri" source="vipassana research institut">pavedenti</alternative><alternative source-abbr="sī." source="sri lanka">tatheva pāpakaṃ kammaṃ pavedayanti</alternative><alternative source-abbr="syā." source="thai">tadeva pāpakammaṃ pavedeti</alternative><alternative source-abbr="kaṃ." source="kaṃ.">tadeva pāpakammaṃ pavedeti</alternative></alternatives>  – ‘ayaṃ puriso itthiṃ vā purisaṃ vā jīvitā <alternatives line="53" extra="" separator="false"><alternative source-abbr="vri" source="vipassana research institut">voropesīti</alternative><alternative source-abbr="syā." source="thai">voropetīti</alternative><alternative source-abbr="kaṃ." source="kaṃ.">voropetīti</alternative></alternatives> . Tamenaṃ rājāno gahetvā pāṇātipātahetu hananti vā bandhanti <pageBreak edition="Myanmar" number="2.0184" /> vā pabbājenti vā yathāpaccayaṃ vā karonti. Api nu tumhehi evarūpaṃ diṭṭhaṃ vā sutaṃ vā’’’ti? ‘‘Diṭṭhañca no, bhante, sutañca <alternatives line="61" extra="" separator="false"><alternative source-abbr="vri" source="vipassana research institut">suyyissati</alternative><alternative source-abbr="sī." source="sri lanka">sūyissati</alternative><alternative source-abbr="pī." source="pali text society">sūyissati</alternative></alternatives>  cā’’ti.</paragraph>
    <paragraph line="43">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘ayaṃ puriso adinnādānaṃ pahāya adinnādānā paṭiviratoti. Tamenaṃ rājāno gahetvā adinnādānā veramaṇihetu hananti vā bandhanti vā pabbājenti vā yathāpaccayaṃ vā karontī’’’ti? ‘‘No hetaṃ bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘ayaṃ puriso adinnādānaṃ pahāya adinnādānā paṭiviratoti. Tamenaṃ rājāno gahetvā adinnādānā veramaṇihetu hananti vā bandhanti vā pabbājenti vā yathāpaccayaṃ vā karontī’ti. Api ca khvassa tatheva pāpakammaṃ pavedenti – ‘ayaṃ puriso gāmā vā araññā vā adinnaṃ theyyasaṅkhātaṃ <alternatives line="69" extra="" separator="false"><alternative source-abbr="vri" source="vipassana research institut">ādiyīti</alternative><alternative source-abbr="syā." source="thai">ādiyati</alternative><alternative source-abbr="kaṃ." source="kaṃ.">ādiyati</alternative></alternatives> . Tamenaṃ rājāno gahetvā adinnādānahetu hananti vā bandhanti vā pabbājenti vā yathāpaccayaṃ <pageBreak edition="Vipassana Research Institut" number="2.0195" /> vā karonti. Api nu tumhehi evarūpaṃ diṭṭhaṃ vā sutaṃ vā’’’ti? ‘‘Diṭṭhañca no, bhante, sutañca suyyissati cā’’ti.</paragraph>
    <paragraph line="44">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘ayaṃ puriso kāmesumicchācāraṃ pahāya kāmesumicchācārā paṭiviratoti. Tamenaṃ rājāno gahetvā kāmesumicchācārā veramaṇihetu hananti vā bandhanti vā pabbājenti vā yathāpaccayaṃ vā karontī’’’ti? ‘‘No hetaṃ <pageBreak edition="Thai" number="3.0234" />, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘ayaṃ puriso kāmesumicchācāraṃ pahāya kāmesumicchācārā paṭiviratoti. Tamenaṃ rājāno gahetvā kāmesumicchācārā veramaṇihetu hananti vā bandhanti vā pabbājenti vā yathāpaccayaṃ vā karontī’ti. Api ca khvassa tatheva pāpakammaṃ pavedenti – ‘ayaṃ puriso paritthīsu parakumārīsu cārittaṃ <alternatives line="77" extra="" separator="false"><alternative source-abbr="vri" source="vipassana research institut">āpajjīti</alternative><alternative source-abbr="syā." source="thai">āpajjati</alternative><alternative source-abbr="kaṃ." source="kaṃ.">āpajjati</alternative></alternatives> . Tamenaṃ rājāno gahetvā kāmesumicchācārahetu hananti <pageBreak edition="Pali Text Society" number="3.0210" /> vā bandhanti vā pabbājenti vā yathāpaccayaṃ vā karonti. Api nu tumhehi evarūpaṃ diṭṭhaṃ vā sutaṃ vā’’’ti? ‘‘Diṭṭhañca no, bhante, sutañca suyyissati cā’’ti.</paragraph>
    <paragraph line="45">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘ayaṃ puriso musāvādaṃ pahāya musāvādā paṭiviratoti. Tamenaṃ rājāno gahetvā <pageBreak edition="Myanmar" number="2.0185" /> musāvādā veramaṇihetu hananti vā bandhanti vā pabbājenti vā yathāpaccayaṃ vā karontī’’’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘ayaṃ puriso musāvādaṃ pahāya musāvādā paṭiviratoti. Tamenaṃ rājāno gahetvā musāvādā veramaṇihetu hananti vā bandhanti vā pabbājenti vā yathāpaccayaṃ vā karontī’ti. Api ca khvassa tatheva pāpakammaṃ pavedenti – ‘ayaṃ puriso gahapatissa vā gahapatiputtassa vā musāvādena atthaṃ <alternatives line="85" extra="" separator="true"><alternative source-abbr="sī." source="sri lanka">bhañjatīti</alternative><alternative source-abbr="syā." source="thai">bhañjati</alternative><alternative source-abbr="kaṃ." source="kaṃ.">bhañjati</alternative><alternative source-abbr="vri" source="vipassana research institut">pabhañjīti</alternative><alternative source-abbr="pī." source="pali text society">bhañjīti</alternative></alternatives> . Tamenaṃ rājāno gahetvā musāvādahetu hananti vā bandhanti vā pabbājenti vā yathāpaccayaṃ vā karonti. Api nu tumhehi evarūpaṃ diṭṭhaṃ vā sutaṃ vā’’’ti? ‘‘Diṭṭhañca no, bhante, sutañca suyyissati cā’’ti <pageBreak edition="Thai" number="3.0235" />.</paragraph>
    <paragraph line="46">‘‘Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā – ‘ayaṃ puriso surāmerayamajjapamādaṭṭhānaṃ pahāya surāmerayamajjapamādaṭṭhānā paṭiviratoti. Tamenaṃ rājāno gahetvā surāmerayamajjapamādaṭṭhānā veramaṇihetu hananti vā bandhanti vā pabbājenti vā yathāpaccayaṃ <pageBreak edition="Vipassana Research Institut" number="2.0196" /> vā karontī’ti? ‘‘No hetaṃ, bhante’’. ‘‘Sādhu, bhikkhave! Mayāpi kho etaṃ, bhikkhave, neva diṭṭhaṃ na sutaṃ – ‘ayaṃ puriso surāmerayamajjapamādaṭṭhānaṃ pahāya surāmerayamajjapamādaṭṭhānā <pageBreak edition="Pali Text Society" number="3.0211" /> paṭiviratoti. Tamenaṃ rājāno gahetvā surāmerayamajjapamādaṭṭhānā veramaṇihetu hananti vā bandhanti vā pabbājenti vā yathāpaccayaṃ vā karontī’ti. Api ca khvassa tatheva pāpakammaṃ pavedenti – ‘ayaṃ puriso surāmerayamajjapamādaṭṭhānaṃ anuyutto itthiṃ vā purisaṃ vā jīvitā <alternatives line="95" extra="" separator="false"><alternative source-abbr="vri" source="vipassana research institut">voropesi</alternative><alternative source-abbr="syā." source="thai">voropeti</alternative></alternatives> ; ayaṃ puriso surāmerayamajjapamādaṭṭhānaṃ anuyutto gāmā vā araññā vā adinnaṃ theyyasaṅkhātaṃ <alternatives line="103" extra="" separator="false"><alternative source-abbr="vri" source="vipassana research institut">ādiyi</alternative><alternative source-abbr="sī." source="sri lanka">ādiyati</alternative><alternative source-abbr="syā." source="thai">ādiyati</alternative></alternatives> ; ayaṃ puriso surāmerayamajjapamādaṭṭhānaṃ anuyutto paritthīsu parakumārīsu cārittaṃ <alternatives line="111" extra="" separator="false"><alternative source-abbr="vri" source="vipassana research institut">āpajji</alternative><alternative source-abbr="sī." source="sri lanka">āpajjati</alternative><alternative source-abbr="syā." source="thai">āpajjati</alternative></alternatives> ; ayaṃ puriso surāmerayamajjapamādaṭṭhānaṃ anuyutto gahapatissa vā gahapatiputtassa vā musāvādena atthaṃ pabhañjīti. Tamenaṃ rājāno gahetvā surāmerayamajjapamādaṭṭhānahetu hananti vā bandhanti vā pabbājenti vā yathāpaccayaṃ vā karonti. Api nu tumhehi evarūpaṃ diṭṭhaṃ vā sutaṃ vā’’’ti? ‘‘Diṭṭhañca no, bhante, sutañca suyyissati cā’’ti. Aṭṭhamaṃ.</paragraph>
    <subhead line="47">9. Gihisuttaṃ</subhead>
    <paragraph line="48" number="179"> Atha <pageBreak edition="Thai" number="3.0236" /><pageBreak edition="Myanmar" number="2.0186" /> kho anāthapiṇḍiko gahapati pañcamattehi upāsakasatehi parivuto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Atha kho bhagavā āyasmantaṃ sāriputtaṃ āmantesi – ‘‘<alternatives line="119" extra="" separator="false"><alternative source-abbr="vri" source="vipassana research institut">yaṃ kañci</alternative><alternative source-abbr="sī." source="sri lanka">yaṃ kiñci</alternative><alternative source-abbr="pī." source="pali text society">yaṃ kiñci</alternative></alternatives> , sāriputta, jāneyyātha gihiṃ odātavasanaṃ pañcasu sikkhāpadesu saṃvutakammantaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ akicchalābhiṃ akasiralābhiṃ, so ākaṅkhamāno attanāva attānaṃ byākareyya – ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’’’ti.</paragraph>
    <paragraph line="49">‘‘Katamesu pañcasu sikkhāpadesu saṃvutakammanto hoti? Idha <pageBreak edition="Pali Text Society" number="3.0212" />, sāriputta, ariyasāvako pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imesu pañcasu sikkhāpadesu saṃvutakammanto hoti.</paragraph>
    <paragraph line="50">‘‘Katamesaṃ <pageBreak edition="Vipassana Research Institut" number="2.0197" /> catunnaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī? Idha, sāriputta, ariyasāvako buddhe aveccappasādena samannāgato hoti – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṃ buddho bhagavā’ti. Ayamassa paṭhamo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya.</paragraph>
    <paragraph line="51">‘‘Puna caparaṃ, sāriputta, ariyasāvako dhamme aveccappasādena samannāgato hoti <pageBreak edition="Thai" number="3.0237" /> – ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. Ayamassa dutiyo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya.</paragraph>
    <paragraph line="52">‘‘Puna <pageBreak edition="Myanmar" number="2.0187" /> caparaṃ, sāriputta, ariyasāvako saṅghe aveccappasādena samannāgato hoti – ‘suppaṭipanno bhagavato sāvakasaṅgho ujuppaṭipanno bhagavato sāvakasaṅgho ñāyappaṭipanno bhagavato sāvakasaṅgho sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. Ayamassa tatiyo ābhicetasiko diṭṭhadhammasukhavihāro adhigato hoti <pageBreak edition="Pali Text Society" number="3.0213" /> avisuddhassa cittassa visuddhiyā apariyodātassa cittassa pariyodapanāya.</paragraph>
    <paragraph line="53">‘‘Puna caparaṃ, sāriputta, ariyasāvako ariyakantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi. Ayamassa catuttho ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. Imesaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī.</paragraph>
    <paragraph line="54">‘‘Yaṃ kañci, sāriputta, jāneyyātha gihiṃ odātavasanaṃ – imesu pañcasu sikkhāpadesu saṃvutakammantaṃ, imesañca catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ <pageBreak edition="Thai" number="3.0238" /> akicchalābhiṃ akasiralābhiṃ, so ākaṅkhamāno attanāva attānaṃ byākareyya – ‘khīṇanirayomhi <pageBreak edition="Vipassana Research Institut" number="2.0198" /> khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’’’ti.</paragraph>
    <gatha1 line="55">‘‘Nirayesu bhayaṃ disvā, pāpāni parivajjaye;</gatha1>
    <gathalast line="56">Ariyadhammaṃ samādāya, paṇḍito parivajjaye.</gathalast>
    <gatha1 line="57">‘‘Na hiṃse pāṇabhūtāni, vijjamāne parakkame;</gatha1>
    <gathalast line="58">Musā ca na bhaṇe jānaṃ, adinnaṃ na parāmase.</gathalast>
    <gatha1 line="59">‘‘Sehi dārehi santuṭṭho, paradārañca <alternatives line="127" extra="" separator="false"><alternative source-abbr="vri" source="vipassana research institut">ārame</alternative><alternative source-abbr="sī." source="sri lanka">nārame</alternative><alternative source-abbr="syā." source="thai">nārame</alternative></alternatives> ;</gatha1>
    <gathalast line="60">Merayaṃ vāruṇiṃ jantu, na pive cittamohaniṃ.</gathalast>
    <gatha1 line="61">‘‘Anussareyya <pageBreak edition="Myanmar" number="2.0188" /> sambuddhaṃ, dhammañcānuvitakkaye;</gatha1>
    <gathalast line="62"><alternatives line="135" extra="" separator="false"><alternative source-abbr="vri" source="vipassana research institut">Abyāpajjaṃ</alternative><alternative source-abbr="?" source="unknown">abyāpajjhaṃ</alternative><alternative source-abbr="ka." source="cambodian">abyāpajjhaṃ</alternative></alternatives>  hitaṃ cittaṃ, devalokāya bhāvaye.</gathalast>
    <gatha1 line="63">‘‘Upaṭṭhite deyyadhamme, puññatthassa <alternatives line="144" extra="" separator="false"><alternative source-abbr="vri" source="vipassana research institut">jigīsato</alternative><alternative source-abbr="sī." source="sri lanka">jigiṃsato</alternative><alternative source-abbr="syā." source="thai">jigiṃsato</alternative><alternative source-abbr="kaṃ." source="kaṃ.">jigiṃsato</alternative><alternative source-abbr="pī." source="pali text society">jigiṃsato</alternative></alternatives> ;</gatha1>
    <gathalast line="64">Santesu paṭhamaṃ dinnā, vipulā hoti dakkhiṇā.</gathalast>
    <gatha1 line="65">‘‘Santo have pavakkhāmi, sāriputta suṇohi me;</gatha1>
    <gathalast line="66">Iti <pageBreak edition="Pali Text Society" number="3.0214" /> kaṇhāsu setāsu, rohiṇīsu harīsu vā.</gathalast>
    <gatha1 line="67">‘‘Kammāsāsu sarūpāsu, gosu pārevatāsu vā;</gatha1>
    <gathalast line="68">Yāsu kāsuci etāsu, danto jāyati puṅgavo.</gathalast>
    <gatha1 line="69">‘‘Dhorayho balasampanno, kalyāṇajavanikkamo;</gatha1>
    <gathalast line="70">Tameva <pageBreak edition="Thai" number="3.0239" /> bhāre yuñjanti, nāssa vaṇṇaṃ parikkhare.</gathalast>
    <gatha1 line="71">‘‘Evamevaṃ <pageBreak edition="Vipassana Research Institut" number="2.0199" /> manussesu, yasmiṃ kismiñci jātiye;</gatha1>
    <gathalast line="72">Khattiye brāhmaṇe vesse, sudde caṇḍālapukkuse.</gathalast>
    <gatha1 line="73">‘‘Yāsu kāsuci etāsu, danto jāyati subbato;</gatha1>
    <gathalast line="74">Dhammaṭṭho sīlasampanno, saccavādī hirīmano.</gathalast>
    <gatha1 line="75">‘‘Pahīnajātimaraṇo, brahmacariyassa kevalī;</gatha1>
    <gathalast line="76">Pannabhāro visaṃyutto, katakicco anāsavo.</gathalast>
    <gatha1 line="77">‘‘Pāragū sabbadhammānaṃ, anupādāya nibbuto;</gatha1>
    <gathalast line="78">Tasmiñca viraje khette, vipulā hoti dakkhiṇā.</gathalast>
    <gatha1 line="79">‘‘Bālā ca avijānantā, dummedhā assutāvino;</gatha1>
    <gathalast line="80">Bahiddhā dadanti dānāni, na hi sante upāsare.</gathalast>
    <gatha1 line="81">‘‘Ye ca sante upāsanti, sappaññe dhīrasammate;</gatha1>
    <gathalast line="82">Saddhā ca nesaṃ sugate, mūlajātā patiṭṭhitā.</gathalast>
    <gatha1 line="83">‘‘Devalokañca te yanti, kule vā idha jāyare;</gatha1>
    <gathalast line="84">Anupubbena nibbānaṃ, adhigacchanti paṇḍitā’’ti. navamaṃ;</gathalast>
    <subhead line="85">10. Gavesīsuttaṃ</subhead>
    <paragraph line="86" number="180"> Ekaṃ <pageBreak edition="Myanmar" number="2.0189" /> samayaṃ bhagavā kosalesu cārikaṃ carati mahatā bhikkhusaṅghena saddhiṃ. Addasā kho bhagavā addhānamaggappaṭipanno aññatarasmiṃ padese mahantaṃ sālavanaṃ; <alternatives line="152" extra="" separator="false"><alternative source-abbr="vri" source="vipassana research institut">disvāna</alternative><alternative source-abbr="sī." source="sri lanka">disvā</alternative><alternative source-abbr="pī." source="pali text society">disvā</alternative></alternatives>  maggā <alternatives line="160" extra="" separator="false"><alternative source-abbr="vri" source="vipassana research institut">okkamma</alternative><alternative source-abbr="katthaci" source="katthaci">ukkamma</alternative></alternatives>  yena taṃ sālavanaṃ tenupasaṅkami; upasaṅkamitvā taṃ sālavanaṃ ajjhogāhetvā aññatarasmiṃ padese sitaṃ pātvākāsi.</paragraph>
    <paragraph line="87">Atha kho āyasmato ānandassa etadahosi – ‘‘ko <pageBreak edition="Thai" number="3.0240" /> nu kho hetu ko paccayo bhagavato sitassa pātukammāya? Na akāraṇena tathāgatā sitaṃ pātukarontī’’ti. Atha kho āyasmā <pageBreak edition="Vipassana Research Institut" number="2.0200" /> ānando bhagavantaṃ <pageBreak edition="Pali Text Society" number="3.0215" /> etadavoca – ‘‘ko nu kho, bhante, hetu ko paccayo bhagavato sitassa pātukammāya? Na akāraṇena tathāgatā sitaṃ pātukarontī’’ti.</paragraph>
    <paragraph line="88">‘‘Bhūtapubbaṃ, ānanda, imasmiṃ padese nagaraṃ ahosi iddhañceva phītañca bahujanaṃ ākiṇṇamanussaṃ. Taṃ kho panānanda, nagaraṃ kassapo bhagavā arahaṃ sammāsambuddho upanissāya vihāsi. Kassapassa kho panānanda, bhagavato arahato sammāsambuddhassa gavesī nāma upāsako ahosi sīlesu aparipūrakārī. Gavesinā kho, ānanda, upāsakena pañcamattāni upāsakasatāni paṭidesitāni <alternatives line="168" extra="" separator="false"><alternative source-abbr="vri" source="vipassana research institut">samādapitāni</alternative><alternative source-abbr="?" source="unknown">samādāpitāni</alternative></alternatives>  ahesuṃ sīlesu aparipūrakārino. Atha kho, ānanda, gavesissa upāsakassa etadahosi – ‘ahaṃ kho imesaṃ pañcannaṃ upāsakasatānaṃ <alternatives line="176" extra="" separator="false"><alternative source-abbr="vri" source="vipassana research institut">bahūpakāro</alternative><alternative source-abbr="katthaci" source="katthaci">bahukāro</alternative></alternatives>  pubbaṅgamo <alternatives line="184" extra="" separator="false"><alternative source-abbr="vri" source="vipassana research institut">samādapetā</alternative><alternative source-abbr="?" source="unknown">samādāpetā</alternative></alternatives> , ahañcamhi sīlesu aparipūrakārī, imāni ca pañca upāsakasatāni sīlesu aparipūrakārino. Iccetaṃ samasamaṃ, natthi kiñci atirekaṃ; handāhaṃ atirekāyā’’’ti.</paragraph>
    <paragraph line="89">‘‘Atha kho, ānanda, gavesī upāsako yena tāni pañca upāsakasatāni tenupasaṅkami; upasaṅkamitvā tāni pañca upāsakasatāni etadavoca – ‘ajjatagge maṃ āyasmanto sīlesu paripūrakāriṃ dhārethā’ti! Atha kho, ānanda, tesaṃ pañcannaṃ upāsakasatānaṃ etadahosi – ‘ayyo kho gavesī amhākaṃ bahūpakāro pubbaṅgamo samādapetā <pageBreak edition="Thai" number="3.0241" />. Ayyo hi nāma gavesī <pageBreak edition="Myanmar" number="2.0190" /> sīlesu paripūrakārī bhavissati. <alternatives line="192" extra="" separator="false"><alternative source-abbr="vri" source="vipassana research institut">Kimaṅgaṃ</alternative><alternative source-abbr="sī." source="sri lanka">kimaṅga</alternative><alternative source-abbr="pī." source="pali text society">kimaṅga</alternative></alternatives>  <alternatives line="200" extra=" a. ni. 4.159; cūḷava. 330; saṃ. ni. 5.1020 pāḷiyā saṃsandetabbaṃ" separator="false"><alternative source-abbr="vri" source="vipassana research institut">pana maya’nti</alternative><alternative source-abbr="sī." source="sri lanka">pana na mayanti</alternative></alternatives> ! Atha kho, ānanda, tāni pañca upāsakasatāni yena gavesī upāsako tenupasaṅkamiṃsu; upasaṅkamitvā gavesiṃ upāsakaṃ etadavocuṃ – ‘ajjatagge ayyo gavesī imānipi pañca upāsakasatāni sīlesu paripūrakārino dhāretū’ti. Atha kho, ānanda, gavesissa upāsakassa etadahosi – ‘ahaṃ kho imesaṃ pañcannaṃ upāsakasatānaṃ bahūpakāro pubbaṅgamo samādapetā, ahañcamhi sīlesu paripūrakārī, imānipi pañca upāsakasatāni sīlesu paripūrakārino <pageBreak edition="Pali Text Society" number="3.0216" />. Iccetaṃ samasamaṃ, natthi kiñci atirekaṃ; handāhaṃ atirekāyā’’’ti!</paragraph>
    <paragraph line="90">‘‘Atha kho, ānanda, gavesī upāsako yena tāni pañca upāsakasatāni tenupasaṅkami; upasaṅkamitvā tāni pañca upāsakasatāni etadavoca – ‘ajjatagge maṃ āyasmanto brahmacāriṃ dhāretha ārācāri <note>anācāriṃ (pī.)</note> virataṃ methunā gāmadhammā’ti. Atha kho, ānanda, tesaṃ pañcannaṃ upāsakasatānaṃ <pageBreak edition="Vipassana Research Institut" number="2.0201" /> etadahosi – ‘ayyo kho gavesī amhākaṃ bahūpakāro pubbaṅgamo samādapetā. Ayyo hi nāma gavesī brahmacārī bhavissati ārācārī virato methunā gāmadhammā. Kimaṅgaṃ pana maya’nti! Atha kho, ānanda, tāni pañca upāsakasatāni yena gavesī upāsako tenupasaṅkamiṃsu; upasaṅkamitvā gavesiṃ upāsakaṃ etadavocuṃ – ‘ajjatagge ayyo gavesī imānipi pañca <pageBreak edition="Thai" number="2.0242" /> upāsakasatāni brahmacārino dhāretu ārācārino viratā methunā gāmadhammā’ti. Atha kho, ānanda, gavesissa upāsakassa etadahosi – ‘ahaṃ kho imesaṃ pañcannaṃ upāsakasatānaṃ bahūpakāro pubbaṅgamo samādapetā. Ahañcamhi sīlesu paripūrakārī. Imānipi pañca upāsakasatāni sīlesu paripūrakārino. Ahañcamhi brahmacārī ārācārī virato methunā gāmadhammā. Imānipi pañca upāsakasatāni brahmacārino ārācārino viratā methunā gāmadhammā. Iccetaṃ samasamaṃ, natthi kiñci atirekaṃ; handāhaṃ atirekāyā’’’ti.</paragraph>
    <paragraph line="91">‘‘Atha kho, ānanda, gavesī upāsako yena tāni pañca upāsakasatāni tenupasaṅkami; upasaṅkamitvā tāni pañca upāsakasatāni etadavoca – ‘ajjatagge maṃ āyasmanto ekabhattikaṃ dhāretha rattūparataṃ virataṃ <pageBreak edition="Myanmar" number="2.0191" /> vikālabhojanā’ti. Atha kho, ānanda, tesaṃ pañcannaṃ upāsakasatānaṃ etadahosi – ‘ayyo kho gavesī bahūpakāro pubbaṅgamo samādapetā. Ayyo hi nāma gavesī ekabhattiko bhavissati rattūparato virato vikālabhojanā. Kimaṅgaṃ pana maya’nti! Atha kho, ānanda, tāni pañca upāsakasatāni yena gavesī upāsako tenupasaṅkamiṃsu; upasaṅkamitvā gavesiṃ upāsakaṃ etadavocuṃ <pageBreak edition="Pali Text Society" number="3.0217" /> – ‘ajjatagge ayyo gavesī imānipi pañca upāsakasatāni ekabhattike dhāretu rattūparate virate vikālabhojanā’ti. Atha kho, ānanda, gavesissa upāsakassa etadahosi – ‘ahaṃ kho imesaṃ pañcannaṃ <pageBreak edition="Thai" number="3.0243" /> upāsakasatānaṃ bahūpakāro pubbaṅgamo samādapetā. Ahañcamhi sīlesu paripūrakārī. Imānipi pañca upāsakasatāni sīlesu paripūrakārino. Ahañcamhi brahmacārī ārācārī virato methunā gāmadhammā. Imānipi pañca upāsakasatāni brahmacārino ārācārino viratā methunā gāmadhammā. Ahañcamhi ekabhattiko rattūparato virato vikālabhojanā. Imānipi pañca upāsakasatāni ekabhattikā rattūparatā viratā vikālabhojanā. Iccetaṃ samasamaṃ, natthi kiñci atirekaṃ; handāhaṃ atirekāyā’’’ti.</paragraph>
    <paragraph line="92">‘‘Atha kho, ānanda, gavesī upāsako yena kassapo bhagavā arahaṃ sammāsambuddho tenupasaṅkami <pageBreak edition="Vipassana Research Institut" number="2.0202" />; upasaṅkamitvā kassapaṃ bhagavantaṃ arahantaṃ sammāsambuddhaṃ etadavoca – ‘labheyyāhaṃ, bhante, bhagavato santike pabbajjaṃ labheyyaṃ upasampada’nti. Alattha kho, ānanda, gavesī upāsako kassapassa bhagavato arahato sammāsambuddhassa santike pabbajjaṃ, alattha upasampadaṃ. Acirūpasampanno kho panānanda, gavesī bhikkhu eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti, tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsi. Aññataro ca panānanda, gavesī bhikkhu arahataṃ ahosi.</paragraph>
    <paragraph line="93">‘‘Atha <pageBreak edition="Thai" number="3.0244" /> kho, ānanda, tesa pañcannaṃ upāsakasatānaṃ etadahosi – ‘ayyo kho gavesī amhākaṃ bahūpakāro pubbaṅgamo samādapetā. Ayyo hi nāma gavesī kesamassuṃ ohāretvā kāsāyāni vatthāni acchādetvā <pageBreak edition="Myanmar" number="2.0192" /> agārasmā anagāriyaṃ pabbajissati. Kimaṅgaṃ pana maya’nti! Atha kho, ānanda, tāni pañca upāsakasatāni yena kassapo bhagavā arahaṃ sammāsambuddho tenupasaṅkamiṃsu <pageBreak edition="Pali Text Society" number="3.0218" />; upasaṅkamitvā kassapaṃ bhagavantaṃ arahantaṃ sammāsambuddhaṃ etadavocuṃ – ‘labheyyāma mayaṃ, bhante, bhagavato santike pabbajjaṃ, labheyyāma upasampada’nti. Alabhiṃsu kho, ānanda, tāni pañca upāsakasatāni kassapassa bhagavato arahato sammāsambuddhassa santike pabbajjaṃ, alabhiṃsu upasampadaṃ.</paragraph>
    <paragraph line="94">‘‘Atha kho, ānanda, gavesissa bhikkhuno etadahosi – ‘ahaṃ kho imassa anuttarassa vimuttisukhassa nikāmalābhī homi akicchalābhī akasiralābhī. Aho vatimānipi pañca <alternatives line="215" extra="" separator="false"><alternative source-abbr="vri" source="vipassana research institut">bhikkhusatāni imassa anuttarassa vimuttisukhassa nikāmalābhino assu akicchalābhino akasiralābhino’ti. Atha kho, ānanda, tāni pañca bhikkhusatāni vūpakaṭṭhā</alternative><alternative source-abbr="syā." source="thai">bhikkhusatāni ekekā vūpakaṭṭhā</alternative><alternative source-abbr="kaṃ." source="kaṃ.">bhikkhusatāni ekekā vūpakaṭṭhā</alternative></alternatives>  appamattā ātāpino pahitattā viharantā nacirasseva – yassatthāya kulaputtā sammadeva agārasmā anagāriyaṃ pabbajanti, tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihariṃsu. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññiṃsu’’.</paragraph>
    <paragraph line="95">‘‘Iti kho <pageBreak edition="Thai" number="3.0245" />, ānanda, tāni pañca bhikkhusatāni gavesīpamukhāni <alternatives line="223" extra="" separator="false"><alternative source-abbr="vri" source="vipassana research institut">uttaruttari</alternative><alternative source-abbr="sī." source="sri lanka">uttaruttariṃ</alternative><alternative source-abbr="syā." source="thai">uttaruttariṃ</alternative><alternative source-abbr="kaṃ." source="kaṃ.">uttaruttariṃ</alternative><alternative source-abbr="pī." source="pali text society">uttaruttariṃ</alternative></alternatives>  paṇītapaṇītaṃ <pageBreak edition="Vipassana Research Institut" number="2.0203" /> vāyamamānā anuttaraṃ vimuttiṃ sacchākaṃsu. Tasmātiha, ānanda, evaṃ sikkhitabbaṃ – ‘uttaruttari paṇītapaṇītaṃ vāyamamānā anuttaraṃ vimuttiṃ sacchikarissāmā’ti. Evañhi vo, ānanda, sikkhitabba’’nti. Dasamaṃ.</paragraph>
    <centered line="96">Upāsakavaggo tatiyo.</centered>
    <paragraph line="97">Tassuddānaṃ –</paragraph>
    <gatha1 line="98">Sārajjaṃ <pageBreak edition="Pali Text Society" number="3.0219" /> visārado nirayaṃ, veraṃ caṇḍālapañcamaṃ;</gatha1>
    <gathalast line="99">Pīti vaṇijjā rājāno, gihī ceva gavesināti.</gathalast>
  </content>
</document>