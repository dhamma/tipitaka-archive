<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403m1.mul21.xml</normativeSource>
<archivePath>roman/tipitaka (mula)/suttapitaka/anguttaranikaya/pancakanipatapali/(22) 2. akkosakavaggo.xml</archivePath>
<titlePath>(22) 2. Akkosakavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">(22) 2. Akkosakavaggo</chapter>
<subhead line="2">1. Akkosakasuttaṃ</subhead>
<paragraph line="3" number="211"> ‘‘Yo <pageBreak edition="V" number="2.0232" /><pageBreak edition="P" number="3.0252" /> so, bhikkhave, bhikkhu akkosakaparibhāsako ariyūpavādī sabrahmacārīnaṃ, tassa pañca ādīnavā pāṭikaṅkhā. Katame pañca? Pārājiko vā hoti <alternatives line="3" extra="null" separator="false"><alternative source-abbr="vri" source="vipassana research institut">chinnaparipantho</alternative><alternative source-abbr="ka." source="cambodian">chinnaparibandho</alternative></alternatives> , aññataraṃ vā saṃkiliṭṭhaṃ āpattiṃ āpajjati, bāḷhaṃ vā rogātaṅkaṃ phusati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, tassa ime pañca ādīnavā pāṭikaṅkhā’’ti. Paṭhamaṃ.</paragraph>
<subhead line="4">2. Bhaṇḍanakārakasuttaṃ</subhead>
<paragraph line="5" number="212"> ‘‘Yo so, bhikkhave, bhikkhu bhaṇḍanakārako kalahakārako vivādakārako bhassakārako saṅghe adhikaraṇakārako, tassa pañca ādīnavā pāṭikaṅkhā. Katame pañca? Anadhigataṃ nādhigacchati, <alternatives line="11" extra="null" separator="false"><alternative source-abbr="vri" source="vipassana research institut">adhigatā</alternative><alternative source-abbr="sabbattha" source="sabbattha">adhigataṃ</alternative></alternatives>  parihāyati, pāpako kittisaddo abbhuggacchati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu bhaṇḍanakārako kalahakārako vivādakārako bhassakārako saṅghe adhikaraṇakārako, tassa ime pañca ādīnavā pāṭikaṅkhā’’ti. Dutiyaṃ.</paragraph>
<subhead line="6">3. Sīlasuttaṃ</subhead>
<paragraph line="7" number="213"><note>mahāva. 209; dī. ni. 3.316</note> ‘‘Pañcime <pageBreak edition="T" number="3.0281" /><pageBreak edition="M" number="2.0221" />, bhikkhave, ādīnavā dussīlassa sīlavipattiyā. Katame pañca? Idha, bhikkhave, dussīlo sīlavipanno pamādādhikaraṇaṃ mahatiṃ bhogajāniṃ nigacchati. Ayaṃ, bhikkhave, paṭhamo ādīnavo dussīlassa sīlavipattiyā.</paragraph>
<paragraph line="8">‘‘Puna <pageBreak edition="V" number="2.0233" /> caparaṃ, bhikkhave, dussīlassa sīlavipannassa pāpako kittisaddo abbhuggacchati. Ayaṃ, bhikkhave, dutiyo ādīnavo dussīlassa sīlavipattiyā.</paragraph>
<paragraph line="9">‘‘Puna <pageBreak edition="P" number="3.0253" /> caparaṃ, bhikkhave, dussīlo sīlavipanno yaññadeva parisaṃ upasaṅkamati – yadi khattiyaparisaṃ, yadi brāhmaṇaparisaṃ, yadi gahapatiparisaṃ, yadi samaṇaparisaṃ – avisārado upasaṅkamati maṅkubhūto. Ayaṃ, bhikkhave, tatiyo ādīnavo dussīlassa sīlavipattiyā.</paragraph>
<paragraph line="10">‘‘Puna caparaṃ, bhikkhave, dussīlo sīlavipanno sammūḷho kālaṃ karoti. Ayaṃ, bhikkhave, catuttho ādīnavo dussīlassa sīlavipattiyā.</paragraph>
<paragraph line="11">‘‘Puna caparaṃ, bhikkhave, dussīlo sīlavipanno kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ayaṃ, bhikkhave, pañcamo ādīnavo dussīlassa sīlavipattiyā. Ime kho, bhikkhave, pañca ādīnavā dussīlassa sīlavipattiyā.</paragraph>
<paragraph line="12">‘‘Pañcime, bhikkhave, ānisaṃsā sīlavato sīlasampadāya. Katame pañca? Idha, bhikkhave, sīlavā sīlasampanno appamādādhikaraṇaṃ mahantaṃ bhogakkhandhaṃ adhigacchati. Ayaṃ, bhikkhave, paṭhamo ānisaṃso sīlavato sīlasampadāya.</paragraph>
<paragraph line="13">‘‘Puna caparaṃ, bhikkhave, sīlavato sīlasampannassa kalyāṇo kittisaddo abbhuggacchati. Ayaṃ, bhikkhave, dutiyo ānisaṃso sīlavato sīlasampadāya.</paragraph>
<paragraph line="14">‘‘Puna caparaṃ, bhikkhave, sīlavā sīlasampanno yaññadeva parisaṃ upasaṅkamati – yadi khattiyaparisaṃ, yadi brāhmaṇaparisaṃ <pageBreak edition="T" number="3.0282" />, yadi gahapatiparisaṃ, yadi samaṇaparisaṃ – visārado upasaṅkamati amaṅkubhūto. Ayaṃ bhikkhave, tatiyo ānisaṃso sīlavato sīlasampadāya.</paragraph>
<paragraph line="15">‘‘Puna <pageBreak edition="M" number="2.0222" /> caparaṃ, bhikkhave, sīlavā sīlasampanno asammūḷho kālaṃ karoti. Ayaṃ, bhikkhave, catuttho ānisaṃso sīlavato sīlasampadāya.</paragraph>
<paragraph line="16">‘‘Puna <pageBreak edition="V" number="2.0234" /> caparaṃ, bhikkhave, sīlavā sīlasampanno kāyassa bhedā paraṃ maraṇā sugatiṃ saggaṃ lokaṃ upapajjati. Ayaṃ, bhikkhave, pañcamo ānisaṃso sīlavato sīlasampadāya. Ime <pageBreak edition="P" number="3.0254" /> kho, bhikkhave, pañca ānisaṃsā sīlavato sīlasampadāyā’’ti. Tatiyaṃ.</paragraph>
<subhead line="17">4. Bahubhāṇisuttaṃ</subhead>
<paragraph line="18" number="214"> ‘‘Pañcime, bhikkhave, ādīnavā bahubhāṇismiṃ puggale. Katame pañca? Musā bhaṇati, pisuṇaṃ bhaṇati, pharusaṃ bhaṇati, samphappalāpaṃ bhaṇati, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ime kho, bhikkhave, pañca ādīnavā bahubhāṇismiṃ puggale.</paragraph>
<paragraph line="19">‘‘Pañcime, bhikkhave, ānisaṃsā mantabhāṇismiṃ puggale. Katame pañca? Na musā bhaṇati, na pisuṇaṃ bhaṇati, na pharusaṃ bhaṇati, na samphappalāpaṃ bhaṇati, kāyassa bhedā paraṃ maraṇā sugatiṃ saggaṃ lokaṃ upapajjati. Ime kho, bhikkhave, pañca ānisaṃsā mantabhāṇismiṃ puggale’’ti. Catutthaṃ.</paragraph>
<subhead line="20">5. Paṭhamaakkhantisuttaṃ</subhead>
<paragraph line="21" number="215"> ‘‘Pañcime, bhikkhave, ādīnavā akkhantiyā. Katame pañca? Bahuno janassa appiyo hoti amanāpo, verabahulo ca hoti, vajjabahulo ca, sammūḷho kālaṃ karoti, kāyassa bhedā paraṃ maraṇā apāyaṃ <pageBreak edition="T" number="3.0283" /> duggatiṃ vinipātaṃ nirayaṃ upapajjati. Ime kho, bhikkhave, pañca ādīnavā akkhantiyā.</paragraph>
<paragraph line="22">‘‘Pañcime, bhikkhave, ānisaṃsā khantiyā. Katame pañca? Bahuno janassa piyo hoti manāpo, na verabahulo hoti, na vajjabahulo, asammūḷho kālaṃ karoti, kāyassa bhedā paraṃ maraṇā sugatiṃ saggaṃ lokaṃ upapajjati. Ime kho, bhikkhave, pañca ānisaṃsā khantiyā’’ti. Pañcamaṃ.</paragraph>
<subhead line="23">6. Dutiyaakkhantisuttaṃ</subhead>
<paragraph line="24" number="216"> ‘‘Pañcime <pageBreak edition="V" number="2.0235" /><pageBreak edition="P" number="3.0255" />, bhikkhave, ādīnavā akkhantiyā. Katame pañca? Bahuno janassa appiyo hoti amanāpo, luddo ca hoti, vippaṭisārī ca, sammūḷho <pageBreak edition="M" number="2.0223" /> kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ime kho, bhikkhave, pañca ādīnavā akkhantiyā.</paragraph>
<paragraph line="25">‘‘Pañcime, bhikkhave, ānisaṃsā khantiyā. Katame pañca? Bahuno janassa piyo hoti manāpo, aluddo ca hoti, avippaṭisārī ca, asammūḷho kālaṃ karoti, kāyassa bhedā paraṃ maraṇā sugatiṃ saggaṃ lokaṃ upapajjati. Ime kho, bhikkhave, pañca ānisaṃsā khantiyā’’ti. Chaṭṭhaṃ.</paragraph>
<subhead line="26">7. Paṭhamaapāsādikasuttaṃ</subhead>
<paragraph line="27" number="217"> ‘‘Pañcime, bhikkhave, ādīnavā apāsādike. Katame pañca? Attāpi attānaṃ upavadati, anuvicca viññū garahanti, pāpako kittisaddo abbhuggacchati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ime kho, bhikkhave, pañca ādīnavā apāsādike.</paragraph>
<paragraph line="28">‘‘Pañcime, bhikkhave, ānisaṃsā pāsādike <pageBreak edition="T" number="3.0284" />. Katame pañca? Attāpi attānaṃ na upavadati, anuvicca viññū pasaṃsanti, kalyāṇo kittisaddo abbhuggacchati, asammūḷho kālaṃ karoti, kāyassa bhedā paraṃ maraṇā sugatiṃ saggaṃ lokaṃ upapajjati. Ime kho, bhikkhave, pañca ānisaṃsā pāsādike’’ti. Sattamaṃ.</paragraph>
<subhead line="29">8. Dutiyaapāsādikasuttaṃ</subhead>
<paragraph line="30" number="218"> ‘‘Pañcime, bhikkhave, ādīnavā apāsādike. Katame pañca? Appasannā <pageBreak edition="P" number="3.0256" /> nappasīdanti, pasannānañca ekaccānaṃ aññathattaṃ hoti, satthusāsanaṃ <alternatives line="22" extra="null" separator="false"><alternative source-abbr="vri" source="vipassana research institut">akataṃ</alternative><alternative source-abbr="syā. kaṃ. ka." source="syā. kaṃ. ka.">na kataṃ</alternative></alternatives>  hoti, pacchimā janatā <pageBreak edition="V" number="2.0236" /> diṭṭhānugatiṃ āpajjati, cittamassa nappasīdati. Ime kho, bhikkhave, pañca ādīnavā apāsādike.</paragraph>
<paragraph line="31">‘‘Pañcime, bhikkhave, ānisaṃsā pāsādike. Katame pañca? Appasannā pasīdanti, pasannānañca bhiyyobhāvo hoti, satthusāsanaṃ kataṃ hoti, pacchimā janatā diṭṭhānugatiṃ āpajjati, cittamassa pasīdati. Ime kho, bhikkhave, pañca ānisaṃsā pāsādike’’ti. Aṭṭhamaṃ.</paragraph>
<subhead line="32">9. Aggisuttaṃ</subhead>
<paragraph line="33" number="219"> ‘‘Pañcime <pageBreak edition="M" number="2.0224" />, bhikkhave, ādīnavā aggismiṃ. Katame pañca? Acakkhusso, dubbaṇṇakaraṇo, dubbalakaraṇo, <alternatives line="30" extra="null" separator="true"><alternative source-abbr="vri" source="vipassana research institut">saṅgaṇikāpavaḍḍhano</alternative><alternative source-abbr="sī." source="sri lanka">saṅgaṇikāpavaddhano</alternative><alternative source-abbr="ka." source="cambodian">saṅgaṇikārāmabaddhano</alternative></alternatives> , tiracchānakathāpavattaniko hoti. Ime kho, bhikkhave, pañca ādīnavā aggismi’’nti. Navamaṃ.</paragraph>
<subhead line="34">10. Madhurāsuttaṃ</subhead>
<paragraph line="35" number="220"> ‘‘Pañcime, bhikkhave, ādīnavā madhurāyaṃ. Katame pañca? Visamā, bahurajā, caṇḍasunakhā, vāḷayakkhā, dullabhapiṇḍā – ime kho, bhikkhave, pañca ādīnavā madhurāya’’nti. Dasamaṃ.</paragraph>
<centered line="36">Akkosakavaggo dutiyo.</centered>
<paragraph line="37">Tassuddānaṃ –</paragraph>
<gatha1 line="38">Akkosabhaṇḍanasīlaṃ <pageBreak edition="T" number="3.0285" /><pageBreak edition="P" number="3.0257" />, bahubhāṇī dve akhantiyo;</gatha1>
<gathalast line="39">Apāsādikā dve vuttā, aggismiṃ madhurena cāti.</gathalast>
</body>
</document>