<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m1.mul12.xml</normativeSource>
    <archivePath>roman/tipitaka (mula)/suttapitaka/anguttaranikaya/pancakanipatapali/(13) 3. gilanavaggo.xml</archivePath>
    <baseFileName>(13) 3. gilanavaggo</baseFileName>
    <titlePath>(13) 3. Gilānavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">(13) 3. Gilānavaggo</chapter>
    <subhead line="2">1. Gilānasuttaṃ</subhead>
    <paragraph line="3" number="121"> Ekaṃ <pageBreak edition="Vipassana Research Institut" number="2.0134" /> samayaṃ bhagavā vesāliyaṃ viharati mahāvane kūṭāgārasālāyaṃ. Atha kho bhagavā sāyanhasamayaṃ paṭisallānā vuṭṭhito yena gilānasālā tenupasaṅkami. Addasā kho bhagavā aññataraṃ bhikkhuṃ dubbalaṃ gilānakaṃ; disvā paññatte āsane nisīdi. Nisajja kho bhagavā bhikkhū āmantesi –</paragraph>
    <paragraph line="4">‘‘Yaṃ <pageBreak edition="Myanmar" number="2.0126" /> <alternatives line="3" extra="" separator="false"><alternative source-abbr="vri" source="vipassana research institut">kiñci</alternative><alternative source-abbr="syā." source="thai">yaṃ kiñci</alternative><alternative source-abbr="kaṃ." source="kaṃ.">yaṃ kiñci</alternative></alternatives> , bhikkhave, <alternatives line="11" extra="" separator="false"><alternative source-abbr="vri" source="vipassana research institut">bhikkhuṃ dubbalaṃ</alternative><alternative source-abbr="sī." source="sri lanka">bhikkhave dubbalaṃ</alternative><alternative source-abbr="syā." source="thai">bhikkhave dubbalaṃ</alternative><alternative source-abbr="kaṃ." source="kaṃ.">bhikkhave dubbalaṃ</alternative><alternative source-abbr="pī." source="pali text society">bhikkhave dubbalaṃ</alternative></alternatives>  gilānakaṃ pañca dhammā na vijahanti, tassetaṃ pāṭikaṅkhaṃ – ‘nacirasseva āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharissatī’’’ti.</paragraph>
    <paragraph line="5">‘‘Katame pañca? Idha, bhikkhave, bhikkhu <pageBreak edition="Thai" number="3.0161" /> asubhānupassī kāye viharati, āhāre paṭikūlasaññī, sabbaloke anabhiratasaññī <note>sabbatthapi evameva dissati</note>, sabbasaṅkhāresu <pageBreak edition="Pali Text Society" number="3.0143" /> aniccānupassī, maraṇasaññā kho panassa ajjhattaṃ sūpaṭṭhitā hoti. Yaṃ kiñci, bhikkhave, bhikkhuṃ dubbalaṃ gilānakaṃ ime pañca dhammā na vijahanti, tassetaṃ pāṭikaṅkhaṃ – ‘nacirasseva āsavānaṃ khayā…pe… sacchikatvā upasampajja viharissatī’’’ti. Paṭhamaṃ.</paragraph>
    <subhead line="6">2. Satisūpaṭṭhitasuttaṃ</subhead>
    <paragraph line="7" number="122"> ‘‘Yo hi koci, bhikkhave, bhikkhu vā bhikkhunī vā pañca dhamme bhāveti pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva dhamme aññā, sati vā upādisese anāgāmitā.</paragraph>
    <paragraph line="8">‘‘Katame pañca? Idha, bhikkhave, bhikkhuno ajjhattaññeva sati sūpaṭṭhitā hoti dhammānaṃ udayatthagāminiyā <pageBreak edition="Vipassana Research Institut" number="2.0135" /> paññāya, asubhānupassī kāye viharati, āhāre paṭikūlasaññī, sabbaloke anabhiratasaññī, sabbasaṅkhāresu aniccānupassī. Yo hi koci, bhikkhave, bhikkhu vā bhikkhunī vā ime pañca dhamme bhāveti ime pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva dhamme aññā, sati vā upādisese anāgāmitā’’ti. Dutiyaṃ.</paragraph>
    <subhead line="9">3. Paṭhamaupaṭṭhākasuttaṃ</subhead>
    <paragraph line="10" number="123"> ‘‘Pañcahi, bhikkhave, dhammehi samannāgato gilāno <alternatives line="22" extra=" mahāva. 366" separator="false"><alternative source-abbr="vri" source="vipassana research institut">dūpaṭṭhāko</alternative><alternative source-abbr="syā." source="thai">dupaṭṭhāko</alternative><alternative source-abbr="kaṃ." source="kaṃ.">dupaṭṭhāko</alternative><alternative source-abbr="pī." source="pali text society">dupaṭṭhāko</alternative><alternative source-abbr="ka." source="cambodian">dupaṭṭhāko</alternative></alternatives>  hoti. Katamehi pañcahi? Asappāyakārī hoti, sappāye mattaṃ na jānāti, bhesajjaṃ nappaṭisevitā hoti, atthakāmassa gilānupaṭṭhākassa <pageBreak edition="Thai" number="3.0162" /> na yathābhūtaṃ ābādhaṃ āvikattā hoti abhikkamantaṃ vā abhikkamatīti paṭikkamantaṃ vā paṭikkamatīti ṭhitaṃ vā ṭhitoti, uppannānaṃ sārīrikānaṃ <pageBreak edition="Myanmar" number="2.0127" /> vedanānaṃ dukkhānaṃ <alternatives line="30" extra=" mahāva. 366" separator="false"><alternative source-abbr="vri" source="vipassana research institut">tibbānaṃ</alternative><alternative source-abbr="sī." source="sri lanka">tippānaṃ</alternative></alternatives>  kharānaṃ kaṭukānaṃ asātānaṃ amanāpānaṃ pāṇaharānaṃ anadhivāsakajātiko hoti. Imehi <pageBreak edition="Pali Text Society" number="3.0144" /> kho, bhikkhave, pañcahi dhammehi samannāgato gilāno dūpaṭṭhāko hoti.</paragraph>
    <paragraph line="11">‘‘Pañcahi, bhikkhave, dhammehi samannāgato gilāno sūpaṭṭhāko hoti. Katamehi pañcahi? Sappāyakārī hoti, sappāye mattaṃ jānāti, bhesajjaṃ paṭisevitā hoti, atthakāmassa gilānupaṭṭhākassa yathābhūtaṃ ābādhaṃ āvikattā hoti abhikkamantaṃ vā abhikkamatīti paṭikkamantaṃ vā paṭikkamatīti ṭhitaṃ vā ṭhitoti, uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko hoti. Imehi kho, bhikkhave, pañcahi dhammehi samannāgato gilāno sūpaṭṭhāko hotī’’ti. Tatiyaṃ.</paragraph>
    <subhead line="12">4. Dutiyaupaṭṭhākasuttaṃ</subhead>
    <paragraph line="13" number="124"> ‘‘Pañcahi, bhikkhave, dhammehi samannāgato gilānupaṭṭhāko nālaṃ gilānaṃ upaṭṭhātuṃ. Katamehi pañcahi? Nappaṭibalo hoti bhesajjaṃ saṃvidhātuṃ; sappāyāsappāyaṃ na jānāti, asappāyaṃ upanāmeti, sappāyaṃ apanāmeti; āmisantaro gilānaṃ upaṭṭhāti, no mettacitto <pageBreak edition="Vipassana Research Institut" number="2.0136" />; jegucchī hoti uccāraṃ vā passāvaṃ vā vantaṃ vā kheḷaṃ vā nīharituṃ; nappaṭibalo hoti gilānaṃ kālena kālaṃ dhammiyā kathāya sandassetuṃ <alternatives line="38" extra=" mahāva. 366" separator="false"><alternative source-abbr="vri" source="vipassana research institut">samādapetuṃ</alternative><alternative source-abbr="?" source="unknown">samādāpetuṃ</alternative></alternatives>  samuttejetuṃ sampahaṃsetuṃ. Imehi kho, bhikkhave, pañcahi dhammehi <pageBreak edition="Thai" number="3.0163" /> samannāgato gilānupaṭṭhāko nālaṃ gilānaṃ upaṭṭhātuṃ.</paragraph>
    <paragraph line="14">‘‘Pañcahi, bhikkhave, dhammehi samannāgato gilānupaṭṭhāko alaṃ gilānaṃ upaṭṭhātuṃ. Katamehi pañcahi? Paṭibalo hoti bhesajjaṃ saṃvidhātuṃ; sappāyāsappāyaṃ jānāti, asappāyaṃ apanāmeti, sappāyaṃ upanāmeti; mettacitto gilānaṃ upaṭṭhāti, no āmisantaro; ajegucchī hoti uccāraṃ vā passāvaṃ vā vantaṃ vā kheḷaṃ vā nīharituṃ; paṭibalo hoti gilānaṃ kālena kālaṃ dhammiyā kathāya sandassetuṃ samādapetuṃ samuttejetuṃ sampahaṃsetuṃ. Imehi <pageBreak edition="Pali Text Society" number="3.0145" /> kho, bhikkhave, pañcahi dhammehi samannāgato gilānupaṭṭhāko alaṃ gilānaṃ upaṭṭhātu’’nti. Catutthaṃ.</paragraph>
    <subhead line="15">5. Paṭhamaanāyussāsuttaṃ</subhead>
    <paragraph line="16" number="125"> ‘‘Pañcime <pageBreak edition="Myanmar" number="2.0128" />, bhikkhave, dhammā anāyussā. Katame pañca? Asappāyakārī hoti, sappāye mattaṃ na jānāti, apariṇatabhojī ca hoti, akālacārī ca hoti, abrahmacārī ca. Ime kho, bhikkhave, pañca dhammā anāyussā.</paragraph>
    <paragraph line="17">‘‘Pañcime, bhikkhave, dhammā āyussā. Katame pañca? Sappāyakārī hoti, sappāye mattaṃ jānāti, pariṇatabhojī ca hoti, kālacārī ca hoti, brahmacārī ca. Ime kho, bhikkhave, pañca dhammā āyussā’’ti. Pañcamaṃ.</paragraph>
    <subhead line="18">6. Dutiyaanāyussāsuttaṃ</subhead>
    <paragraph line="19" number="126"> ‘‘Pañcime, bhikkhave, dhammā anāyussā. Katame pañca? Asappāyakārī hoti, sappāye mattaṃ na jānāti, apariṇatabhojī ca hoti, dussīlo ca, pāpamitto ca. Ime kho, bhikkhave, pañca dhammā anāyussā.</paragraph>
    <paragraph line="20">‘‘Pañcime, bhikkhave, dhammā āyussā. Katame pañca <pageBreak edition="Thai" number="3.0164" />? Sappāyakārī hoti, sappāye mattaṃ <pageBreak edition="Vipassana Research Institut" number="2.0137" /> jānāti, pariṇatabhojī ca hoti, sīlavā ca, kalyāṇamitto ca. Ime kho, bhikkhave, pañca dhammā āyussā’’ti. Chaṭṭhaṃ.</paragraph>
    <subhead line="21">7. Vapakāsasuttaṃ</subhead>
    <paragraph line="22" number="127"> ‘‘Pañcahi, bhikkhave, dhammehi samannāgato bhikkhu nālaṃ saṅghamhā vapakāsituṃ <note>vi + apa + kāsituṃ = vapakāsituṃ</note>. Katamehi pañcahi? Idha, bhikkhave, bhikkhu asantuṭṭho hoti itarītarena cīvarena, asantuṭṭho hoti itarītarena piṇḍapātena, asantuṭṭho hoti itarītarena senāsanena, asantuṭṭho hoti itarītarena gilānappaccayabhesajjaparikkhārena, kāmasaṅkappabahulo ca viharati. Imehi kho, bhikkhave, pañcahi dhammehi samannāgato bhikkhu nālaṃ saṅghamhā vapakāsituṃ.</paragraph>
    <paragraph line="23">‘‘Pañcahi, bhikkhave, dhammehi samannāgato bhikkhu alaṃ saṅghamhā vapakāsituṃ. Katamehi pañcahi? Idha <pageBreak edition="Pali Text Society" number="3.0146" />, bhikkhave, bhikkhu santuṭṭho hoti itarītarena cīvarena, santuṭṭho hoti itarītarena piṇḍapātena, santuṭṭho hoti itarītarena senāsanena, santuṭṭho hoti itarītarena gilānappaccayabhesajjaparikkhārena <pageBreak edition="Myanmar" number="2.0129" />, <alternatives line="49" extra="" separator="false"><alternative source-abbr="vri" source="vipassana research institut">nekkhammasaṅkappabahulo</alternative><alternative source-abbr="ka." source="cambodian">na kāmasaṅkappabahulo</alternative></alternatives>  ca viharati. Imehi kho, bhikkhave, pañcahi dhammehi samannāgato bhikkhu alaṃ saṅghamhā vapakāsitu’’nti. Sattamaṃ.</paragraph>
    <subhead line="24">8. Samaṇasukhasuttaṃ</subhead>
    <paragraph line="25" number="128"> ‘‘Pañcimāni, bhikkhave, samaṇadukkhāni. Katamāni pañca? Idha, bhikkhave, bhikkhu asantuṭṭho hoti itarītarena cīvarena, asantuṭṭho hoti itarītarena piṇḍapātena, asantuṭṭho hoti itarītarena senāsanena, asantuṭṭho hoti itarītarena gilānappaccayabhesajjaparikkhārena, anabhirato <pageBreak edition="Thai" number="3.0165" /> ca brahmacariyaṃ carati. Imāni kho, bhikkhave, pañca samaṇadukkhāni.</paragraph>
    <paragraph line="26">‘‘Pañcimāni, bhikkhave, samaṇasukhāni. Katamāni pañca? Idha, bhikkhave, bhikkhu santuṭṭho hoti itarītarena cīvarena, santuṭṭho hoti itarītarena piṇḍapātena, santuṭṭho hoti itarītarena <pageBreak edition="Vipassana Research Institut" number="2.0138" /> senāsanena, santuṭṭho hoti itarītarena gilānappaccayabhesajjaparikkhārena, abhirato ca brahmacariyaṃ carati. Imāni kho, bhikkhave, pañca samaṇasukhānī’’ti. Aṭṭhamaṃ.</paragraph>
    <subhead line="27">9. Parikuppasuttaṃ</subhead>
    <paragraph line="28" number="129"> ‘‘Pañcime, bhikkhave, āpāyikā nerayikā parikuppā atekicchā. Katame pañca? <alternatives line="57" extra="" separator="false"><alternative source-abbr="vri" source="vipassana research institut">Mātā</alternative><alternative source-abbr="ka." source="cambodian">mātaraṃ</alternative></alternatives>  jīvitā voropitā hoti, <alternatives line="65" extra="" separator="false"><alternative source-abbr="vri" source="vipassana research institut">pitā</alternative><alternative source-abbr="ka." source="cambodian">pitaraṃ</alternative></alternatives>  jīvitā <alternatives line="73" extra="" separator="false"><alternative source-abbr="vri" source="vipassana research institut">voropito</alternative><alternative source-abbr="ka." source="cambodian">voropitā</alternative></alternatives>  hoti, <alternatives line="81" extra="" separator="true"><alternative source-abbr="vri" source="vipassana research institut">arahaṃ</alternative><alternative source-abbr="ka." source="cambodian">arahantaṃ</alternative><alternative source-abbr="syā." source="thai">arahā</alternative></alternatives>  jīvitā voropito hoti, tathāgatassa duṭṭhena cittena lohitaṃ uppāditaṃ hoti, saṅgho bhinno hoti. Ime kho, bhikkhave, pañca āpāyikā nerayikā parikuppā atekicchā’’ti. Navamaṃ.</paragraph>
    <subhead line="29">10. Byasanasuttaṃ</subhead>
    <paragraph line="30" number="130"> ‘‘Pañcimāni <pageBreak edition="Pali Text Society" number="3.0147" />, bhikkhave, byasanāni. Katamāni pañca? Ñātibyasanaṃ, bhogabyasanaṃ, rogabyasanaṃ, sīlabyasanaṃ, diṭṭhibyasanaṃ. Na, bhikkhave, sattā ñātibyasanahetu vā <pageBreak edition="Myanmar" number="2.0130" /> bhogabyasanahetu vā rogabyasanahetu vā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. Sīlabyasanahetu vā, bhikkhave, sattā diṭṭhibyasanahetu vā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. Imāni kho, bhikkhave, pañca byasanāni.</paragraph>
    <paragraph line="31">‘‘Pañcimā, bhikkhave, sampadā. Katamā pañca? Ñātisampadā, bhogasampadā, ārogyasampadā, sīlasampadā, diṭṭhisampadā. Na, bhikkhave, sattā ñātisampadāhetu vā bhogasampadāhetu vā ārogyasampadāhetu <pageBreak edition="Thai" number="3.0166" /> vā kāyassa bhedā paraṃ maraṇā sugatiṃ saggaṃ lokaṃ upapajjanti. Sīlasampadāhetu vā, bhikkhave, sattā diṭṭhisampadāhetu vā kāyassa bhedā paraṃ maraṇā sugatiṃ saggaṃ lokaṃ upapajjanti. Imā kho, bhikkhave, pañca sampadā’’ti. Dasamaṃ.</paragraph>
    <centered line="32">Gilānavaggo tatiyo.</centered>
    <paragraph line="33">Tassuddānaṃ <pageBreak edition="Vipassana Research Institut" number="2.0139" /> –</paragraph>
    <gatha1 line="34">Gilāno satisūpaṭṭhi, dve upaṭṭhākā duvāyusā;</gatha1>
    <gathalast line="35">Vapakāsasamaṇasukhā, parikuppaṃ byasanena cāti.</gathalast>
  </content>
</document>