<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0403m1.mul10.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(11) 1. phasuviharavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(11) 1. phasuviharavaggo</basename>
    <titlePath>(11) 1. Phāsuvihāravaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(11) 1. Phāsuvihāravaggo</chapter>
    <subhead line="2">1. Sārajjasuttaṃ</subhead>
    <paragraph line="3" number="101"> ‘‘Pañcime <pageBreak edition="Thai" number="3.0145" /><pageBreak edition="Vipassana Research Institut" number="2.0119" /><pageBreak edition="Myanmar" number="2.0112" />, bhikkhave, sekhavesārajjakaraṇā dhammā. Katame pañca? Idha, bhikkhave, bhikkhu saddho hoti, sīlavā hoti, bahussuto hoti, āraddhavīriyo hoti, paññavā hoti.</paragraph>
    <paragraph line="4">‘‘Yaṃ, bhikkhave, assaddhassa sārajjaṃ hoti, saddhassa taṃ sārajjaṃ na hoti. Tasmāyaṃ dhammo sekhavesārajjakaraṇo.</paragraph>
    <paragraph line="5">‘‘Yaṃ, bhikkhave, dussīlassa sārajjaṃ hoti, sīlavato taṃ sārajjaṃ na hoti. Tasmāyaṃ dhammo sekhavesārajjakaraṇo.</paragraph>
    <paragraph line="6">‘‘Yaṃ, bhikkhave, appassutassa sārajjaṃ hoti, bahussutassa taṃ sārajjaṃ na hoti. Tasmāyaṃ dhammo sekhavesārajjakaraṇo.</paragraph>
    <paragraph line="7">‘‘Yaṃ, bhikkhave, kusītassa sārajjaṃ hoti, āraddhavīriyassa taṃ sārajjaṃ na hoti. Tasmāyaṃ dhammo sekhavesārajjakaraṇo.</paragraph>
    <paragraph line="8">‘‘Yaṃ, bhikkhave, duppaññassa sārajjaṃ hoti, paññavato taṃ sārajjaṃ na hoti. Tasmāyaṃ dhammo sekhavesārajjakaraṇo. Ime kho, bhikkhave, pañca sekhavesārajjakaraṇā dhammā’’ti. Paṭhamaṃ.</paragraph>
    <subhead line="9">2. Ussaṅkitasuttaṃ</subhead>
    <paragraph line="10" number="102"> ‘‘Pañcahi <pageBreak edition="Vipassana Research Institut" number="2.0120" /><pageBreak edition="Pali Text Society" number="3.0128" />, bhikkhave, dhammehi samannāgato bhikkhu ussaṅkitaparisaṅkito hoti pāpabhikkhūti <alternatives line="3" extra="" separator="false"><alternative source-abbr="vri" source="vipassana research institut">api akuppadhammopi</alternative><alternative source-abbr="sī." source="sri lanka">api akuppadhammo</alternative><alternative source-abbr="syā." source="thai">api akuppadhammo</alternative><alternative source-abbr="kaṃ." source="kaṃ.">api akuppadhammo</alternative></alternatives> .</paragraph>
    <paragraph line="11">Katamehi pañcahi? Idha, bhikkhave, bhikkhu vesiyāgocaro vā hoti, vidhavāgocaro vā hoti, thullakumārikāgocaro vā hoti, paṇḍakagocaro vā hoti, bhikkhunīgocaro vā hoti.</paragraph>
    <paragraph line="12">‘‘Imehi <pageBreak edition="Myanmar" number="2.0113" /> kho, bhikkhave, pañcahi dhammehi samannāgato bhikkhu ussaṅkitaparisaṅkito hoti pāpabhikkhūti api akuppadhammopī’’ti. Dutiyaṃ.</paragraph>
    <subhead line="13">3. Mahācorasuttaṃ</subhead>
    <paragraph line="14" number="103"> ‘‘Pañcahi, bhikkhave, aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati. Katamehi pañcahi? Idha, bhikkhave, mahācoro visamanissito ca hoti, gahananissito ca, balavanissito ca, bhogacāgī ca, ekacārī ca.</paragraph>
    <paragraph line="15">‘‘Kathañca, bhikkhave, mahācoro visamanissito hoti? Idha, bhikkhave, mahācoro nadīviduggaṃ vā nissito hoti pabbatavisamaṃ vā. Evaṃ kho, bhikkhave, mahācoro visamanissito hoti.</paragraph>
    <paragraph line="16">‘‘Kathañca, bhikkhave, mahācoro gahananissito hoti? Idha, bhikkhave, mahācoro tiṇagahanaṃ vā nissito hoti rukkhagahanaṃ vā <alternatives line="14" extra=" a. ni. 3.51" separator="false"><alternative source-abbr="vri" source="vipassana research institut">rodhaṃ</alternative><alternative source-abbr="sī." source="sri lanka">gedhaṃ</alternative></alternatives>  vā mahāvanasaṇḍaṃ vā. Evaṃ kho, bhikkhave, mahācoro gahananissito hoti.</paragraph>
    <paragraph line="17">‘‘Kathañca, bhikkhave, mahācoro balavanissito hoti? Idha, bhikkhave, mahācoro rājānaṃ <pageBreak edition="Vipassana Research Institut" number="2.0121" /> vā rājamahāmattānaṃ vā nissito hoti. Tassa evaṃ hoti – ‘sace maṃ koci kiñci <pageBreak edition="Pali Text Society" number="3.0129" /> vakkhati, ime me rājāno vā rājamahāmattā vā pariyodhāya atthaṃ bhaṇissantī’ti. Sace naṃ koci kiñci āha, tyassa rājāno vā rājamahāmattā vā pariyodhāya atthaṃ bhaṇanti. Evaṃ kho, bhikkhave, mahācoro balavanissito hoti.</paragraph>
    <paragraph line="18">‘‘Kathañca, bhikkhave, mahācoro bhogacāgī hoti? Idha, bhikkhave, mahācoro aḍḍho hoti mahaddhano mahābhogo. Tassa evaṃ hoti – ‘sace maṃ koci kiñci vakkhati, ito bhogena paṭisantharissāmī’ti. Sace naṃ <pageBreak edition="Thai" number="3.0146" /> koci kiñci āha, tato bhogena paṭisantharati. Evaṃ kho, bhikkhave, mahācoro bhogacāgī hoti.</paragraph>
    <paragraph line="19">‘‘Kathañca, bhikkhave, mahācoro ekacārī hoti? Idha, bhikkhave, mahācoro ekakova <alternatives line="23" extra="" separator="false"><alternative source-abbr="vri" source="vipassana research institut">gahaṇāni</alternative><alternative source-abbr="sī." source="sri lanka">niggahaṇāni</alternative><alternative source-abbr="syā." source="thai">niggahaṇāni</alternative><alternative source-abbr="kaṃ." source="kaṃ.">niggahaṇāni</alternative><alternative source-abbr="pī." source="pali text society">niggahaṇāni</alternative></alternatives>  kattā hoti. Taṃ kissa hetu? ‘Mā me <pageBreak edition="Myanmar" number="2.0114" /> guyhamantā bahiddhā sambhedaṃ agamaṃsū’ti. Evaṃ kho, bhikkhave, mahācoro ekacārī hoti.</paragraph>
    <paragraph line="20">‘‘Imehi kho, bhikkhave, pañcahaṅgehi samannāgato mahācoro sandhimpi chindati nillopampi harati ekāgārikampi karoti paripanthepi tiṭṭhati.</paragraph>
    <paragraph line="21">‘‘Evamevaṃ kho, bhikkhave, pañcahi dhammehi samannāgato pāpabhikkhu khataṃ upahataṃ attānaṃ pariharati, sāvajjo ca hoti sānuvajjo viññūnaṃ, bahuñca apuññaṃ pasavati. Katamehi pañcahi? Idha, bhikkhave, pāpabhikkhu visamanissito ca hoti, gahananissito ca, balavanissito ca, bhogacāgī ca, ekacārī ca.</paragraph>
    <paragraph line="22">‘‘Kathañca, bhikkhave, pāpabhikkhu visamanissito hoti? Idha, bhikkhave, pāpabhikkhu visamena kāyakammena samannāgato hoti, visamena vacīkammena samannāgato hoti, visamena manokammena samannāgato hoti. Evaṃ kho, bhikkhave, pāpabhikkhu visamanissito hoti.</paragraph>
    <paragraph line="23">‘‘Kathañca, bhikkhave, pāpabhikkhu gahananissito hoti? Idha <pageBreak edition="Pali Text Society" number="3.0130" />, bhikkhave, pāpabhikkhu micchādiṭṭhiko <pageBreak edition="Vipassana Research Institut" number="2.0122" /> hoti antaggāhikāya diṭṭhiyā samannāgato. Evaṃ kho, bhikkhave, pāpabhikkhu gahananissito hoti.</paragraph>
    <paragraph line="24">‘‘Kathañca, bhikkhave, pāpabhikkhu balavanissito hoti? Idha, bhikkhave, pāpabhikkhu rājānaṃ vā rājamahāmattānaṃ vā nissito hoti. Tassa evaṃ hoti – ‘sace maṃ koci kiñci vakkhati, ime me rājāno vā <pageBreak edition="Thai" number="3.0147" /> rājamahāmattā vā pariyodhāya atthaṃ bhaṇissantī’ti. Sace naṃ koci kiñci āha, tyassa rājāno vā rājamahāmattā vā pariyodhāya atthaṃ bhaṇanti. Evaṃ kho, bhikkhave, pāpabhikkhu balavanissito hoti.</paragraph>
    <paragraph line="25">‘‘Kathañca, bhikkhave, pāpabhikkhu bhogacāgī hoti? Idha, bhikkhave, pāpabhikkhu lābhī hoti cīvarapiṇḍapātasenāsanagilānappaccayabhesajjaparikkhārānaṃ. Tassa evaṃ hoti – ‘sace maṃ koci kiñci vakkhati, ito lābhena paṭisantharissāmī’ti. Sace naṃ koci kiñci āha, tato lābhena paṭisantharati. Evaṃ kho, bhikkhave, pāpabhikkhu bhogacāgī hoti.</paragraph>
    <paragraph line="26">‘‘Kathañca <pageBreak edition="Myanmar" number="2.0115" />, bhikkhave, pāpabhikkhu ekacārī hoti? Idha, bhikkhave, pāpabhikkhu ekakova paccantimesu janapadesu nivāsaṃ kappeti. So tattha kulāni upasaṅkamanto lābhaṃ labhati. Evaṃ kho, bhikkhave, pāpabhikkhu ekacārī hoti.</paragraph>
    <paragraph line="27">‘‘Imehi kho, bhikkhave, pañcahi dhammehi samannāgato pāpabhikkhu khataṃ upahataṃ attānaṃ pariharati, sāvajjo ca hoti sānuvajjo viññūnaṃ, bahuñca apuññaṃ pasavatī’’ti. Tatiyaṃ.</paragraph>
    <subhead line="28">4. Samaṇasukhumālasuttaṃ</subhead>
    <paragraph line="29" number="104"> ‘‘Pañcahi, bhikkhave, dhammehi samannāgato bhikkhu samaṇesu samaṇasukhumālo hoti.</paragraph>
    <paragraph line="30">‘‘Katamehi pañcahi? Idha, bhikkhave, bhikkhu yācitova bahulaṃ cīvaraṃ paribhuñjati, appaṃ ayācito; yācitova bahulaṃ piṇḍapātaṃ paribhuñjati, appaṃ ayācito; yācitova bahulaṃ <pageBreak edition="Vipassana Research Institut" number="2.0123" /> senāsanaṃ paribhuñjati, appaṃ ayācito; yācitova bahulaṃ gilānappaccayabhesajjaparikkhāraṃ paribhuñjati, appaṃ ayācito. Yehi kho <pageBreak edition="Pali Text Society" number="3.0131" /> pana sabrahmacārīhi saddhiṃ viharati <pageBreak edition="Thai" number="3.0148" />, <alternatives line="35" extra=" a. ni. 4.87" separator="false"><alternative source-abbr="vri" source="vipassana research institut">tyassa</alternative><alternative source-abbr="ka." source="cambodian">tyāssa</alternative></alternatives>  manāpeneva bahulaṃ kāyakammena samudācaranti, appaṃ amanāpena; manāpeneva bahulaṃ vacīkammena samudācaranti, appaṃ amanāpena; manāpeneva bahulaṃ manokammena samudācaranti, appaṃ amanāpena; manāpaṃyeva upahāraṃ upaharanti, appaṃ amanāpaṃ. Yāni kho pana tāni vedayitāni pittasamuṭṭhānāni vā semhasamuṭṭhānāni vā vātasamuṭṭhānāni vā sannipātikāni vā utupariṇāmajāni vā visamaparihārajāni vā opakkamikāni vā kammavipākajāni vā, tānissa na bahudeva uppajjanti. Appābādho hoti, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, pañcahi dhammehi samannāgato bhikkhu samaṇesu samaṇasukhumālo hoti.</paragraph>
    <paragraph line="31">‘‘Yañhi taṃ, bhikkhave, sammā vadamāno vadeyya – ‘samaṇesu samaṇasukhumālo’ti, mameva taṃ, bhikkhave, <alternatives line="44" extra="" separator="false"><alternative source-abbr="vri" source="vipassana research institut">sammā</alternative><alternative source-abbr="?" source="unknown">mameva taṃ sammā</alternative></alternatives>  vadamāno vadeyya – ‘samaṇesu samaṇasukhumālo’ti <pageBreak edition="Myanmar" number="2.0116" />. Ahañhi, bhikkhave, yācitova bahulaṃ cīvaraṃ paribhuñjāmi, appaṃ ayācito; yācitova bahulaṃ piṇḍapātaṃ paribhuñjāmi, appaṃ ayācito; yācitova bahulaṃ senāsanaṃ paribhuñjāmi, appaṃ ayācito; yācitova bahulaṃ gilānappaccayabhesajjaparikkhāraṃ paribhuñjāmi, appaṃ ayācito. Yehi kho pana bhikkhūhi saddhiṃ viharāmi, te maṃ manāpeneva bahulaṃ kāyakammena samudācaranti, appaṃ amanāpena <pageBreak edition="Thai" number="3.0149" />; manāpeneva bahulaṃ vacīkammena samudācaranti, appaṃ amanāpena; manāpeneva bahulaṃ manokammena samudācaranti, appaṃ amanāpena; manāpaṃyeva upahāraṃ upaharanti, appaṃ amanāpaṃ. Yāni kho pana tāni vedayitāni – pittasamuṭṭhānāni vā semhasamuṭṭhānāni vā vātasamuṭṭhānāni vā sannipātikāni vā utupariṇāmajāni vā visamaparihārajāni vā opakkamikāni vā kammavipākajāni vā <pageBreak edition="Pali Text Society" number="3.0132" /> – tāni me na bahudeva uppajjanti. Appābādhohamasmi, <alternatives line="53" extra="" separator="true"><alternative source-abbr="vri" source="vipassana research institut">catunnaṃ kho panasmi</alternative><alternative source-abbr="sī." source="sri lanka">catunnaṃ kho pana</alternative><alternative source-abbr="syā." source="thai">catunnaṃ</alternative><alternative source-abbr="pī." source="pali text society">catunnaṃ</alternative></alternatives>  jhānānaṃ ābhicetasikānaṃ diṭṭhadhammasukhavihārānaṃ <alternatives line="64" extra="" separator="false"><alternative source-abbr="vri" source="vipassana research institut">nikāmalābhī</alternative><alternative source-abbr="sī." source="sri lanka">nikāmalābhī homi</alternative><alternative source-abbr="ka." source="cambodian">nikāmalābhī homi</alternative></alternatives>  akicchalābhī akasiralābhī, āsavānaṃ khayā…pe… sacchikatvā upasampajja viharāmi.</paragraph>
    <paragraph line="32">‘‘Yañhi <pageBreak edition="Vipassana Research Institut" number="2.0124" /> taṃ, bhikkhave, sammā vadamāno vadeyya – ‘samaṇesu samaṇasukhumālo’ti, mameva taṃ, bhikkhave, sammā vadamāno vadeyya – ‘samaṇesu samaṇasukhumālo’’’ti. Catutthaṃ.</paragraph>
    <subhead line="33">5. Phāsuvihārasuttaṃ</subhead>
    <paragraph line="34" number="105"> ‘‘Pañcime, bhikkhave, phāsuvihārā. Katame pañca? Idha, bhikkhave, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, mettaṃ vacīkammaṃ…pe… mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca. Yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni, tathārūpehi sīlehi sīlasāmaññagato viharati sabrahmacārīhi āvi ceva raho ca. Yāyaṃ diṭṭhi ariyā niyyānikā niyyāti takkarassa sammā dukkhakkhayāya, tathārūpāya diṭṭhiyā diṭṭhisāmaññagato viharati <pageBreak edition="Thai" number="3.0150" /> sabrahmacārīhi āvi ceva raho ca. Ime kho, bhikkhave, pañca phāsuvihārā’’ti. Pañcamaṃ.</paragraph>
    <subhead line="35">6. Ānandasuttaṃ</subhead>
    <paragraph line="36" number="106"> Ekaṃ <pageBreak edition="Myanmar" number="2.0117" /> samayaṃ bhagavā kosambiyaṃ viharati ghositārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca –</paragraph>
    <paragraph line="37">‘‘Kittāvatā nu kho, bhante, bhikkhu saṅghe <note>bhikkhuṃsaṃgho (syā. pī.)</note> viharanto phāsuṃ vihareyyā’’ti? ‘‘Yato kho, ānanda, bhikkhu <pageBreak edition="Pali Text Society" number="3.0133" /> <alternatives line="83" extra="" separator="false"><alternative source-abbr="vri" source="vipassana research institut">attanā</alternative><alternative source-abbr="pī." source="pali text society">attanā ca</alternative><alternative source-abbr="ka." source="cambodian">attanā ca</alternative></alternatives>  sīlasampanno hoti, <alternatives line="93" extra="" separator="false"><alternative source-abbr="vri" source="vipassana research institut">no</alternative><alternative source-abbr="ka." source="cambodian">no ca</alternative></alternatives>  paraṃ adhisīle <alternatives line="102" extra="" separator="false"><alternative source-abbr="vri" source="vipassana research institut">sampavattā</alternative><alternative source-abbr="ka." source="cambodian">sampavattā hoti</alternative></alternatives> ; ettāvatāpi kho, ānanda, bhikkhu saṅghe viharanto phāsuṃ vihareyyā’’ti.</paragraph>
    <paragraph line="38">‘‘Siyā pana, bhante, aññopi pariyāyo yathā bhikkhu saṅghe viharanto phāsuṃ vihareyyā’’ti? ‘‘Siyā, <alternatives line="111" extra="" separator="false"><alternative source-abbr="vri" source="vipassana research institut">ānanda</alternative><alternative source-abbr="syā." source="thai">ānandāti bhagavā āvoca</alternative><alternative source-abbr="pī." source="pali text society">ānandāti bhagavā āvoca</alternative></alternatives> ! Yato kho, ānanda, bhikkhu attanā sīlasampanno hoti, no paraṃ adhisīle sampavattā; attānupekkhī ca hoti, no parānupekkhī; ettāvatāpi kho, ānanda, bhikkhu saṅghe viharanto phāsuṃ vihareyyā’’ti.</paragraph>
    <paragraph line="39">‘‘Siyā <pageBreak edition="Vipassana Research Institut" number="2.0125" /> pana, bhante, aññopi pariyāyo yathā bhikkhu saṅghe viharanto phāsuṃ vihareyyā’’ti? ‘‘Siyā, ānanda! Yato kho, ānanda, bhikkhu attanā sīlasampanno hoti, no paraṃ adhisīle sampavattā; attānupekkhī ca hoti, no parānupekkhī; apaññāto ca hoti, tena ca apaññātakena no paritassati; ettāvatāpi kho, ānanda, bhikkhu <pageBreak edition="Thai" number="3.0151" /> saṅghe viharanto phāsuṃ vihareyyā’’ti.</paragraph>
    <paragraph line="40">‘‘Siyā pana, bhante, aññopi pariyāyo yathā bhikkhu saṅghe viharanto phāsuṃ vihareyyā’’ti? ‘‘Siyā, ānanda! Yato kho, ānanda, bhikkhu attanā sīlasampanno hoti, no paraṃ adhisīle sampavattā; attānupekkhī ca hoti, no parānupekkhī; apaññāto ca hoti, tena ca apaññātakena no paritassati; <alternatives line="121" extra="" separator="false"><alternative source-abbr="vri" source="vipassana research institut">catunnañca</alternative><alternative source-abbr="pī." source="pali text society">catunnaṃ</alternative><alternative source-abbr="ka." source="cambodian">catunnaṃ</alternative></alternatives>  jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; ettāvatāpi kho, ānanda, bhikkhu saṅghe viharanto phāsuṃ vihareyyā’’ti.</paragraph>
    <paragraph line="41">‘‘Siyā <pageBreak edition="Myanmar" number="2.0118" /> pana, bhante, aññopi pariyāyo yathā bhikkhu saṅghe viharanto phāsuṃ vihareyyā’’ti? ‘‘Siyā, ānanda! Yato kho, ānanda, bhikkhu attanā sīlasampanno hoti, no paraṃ adhisīle sampavattā; attānupekkhī ca hoti, no parānupekkhī; apaññāto <pageBreak edition="Pali Text Society" number="3.0134" /> ca hoti, tena ca apaññātakena no paritassati; catunnañca jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; <alternatives line="131" extra="" separator="false"><alternative source-abbr="vri" source="vipassana research institut">āsavānañca</alternative><alternative source-abbr="sī." source="sri lanka">āsavānaṃ</alternative><alternative source-abbr="pī." source="pali text society">āsavānaṃ</alternative><alternative source-abbr="ka." source="cambodian">āsavānaṃ</alternative></alternatives>  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati; ettāvatāpi kho, ānanda, bhikkhu saṅghe viharanto phāsuṃ vihareyya.</paragraph>
    <paragraph line="42">‘‘Imamhā cāhaṃ, ānanda, phāsuvihārā añño phāsuvihāro uttaritaro vā paṇītataro vā natthīti vadāmī’’ti. Chaṭṭhaṃ.</paragraph>
    <subhead line="43">7. Sīlasuttaṃ</subhead>
    <paragraph line="44" number="107"> ‘‘Pañcahi <pageBreak edition="Thai" number="3.0152" />, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.</paragraph>
    <paragraph line="45">‘‘Katamehi <pageBreak edition="Vipassana Research Institut" number="2.0126" /> pañcahi? Idha, bhikkhave, bhikkhu sīlasampanno hoti, samādhisampanno hoti, paññāsampanno hoti, vimuttisampanno hoti, vimuttiñāṇadassanasampanno hoti.</paragraph>
    <paragraph line="46">‘‘Imehi kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’’ti. Sattamaṃ.</paragraph>
    <subhead line="47">8. Asekhasuttaṃ</subhead>
    <paragraph line="48" number="108"> ‘‘Pañcahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo…pe… anuttaraṃ puññakkhettaṃ lokassa.</paragraph>
    <paragraph line="49">‘‘Katamehi, pañcahi? Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena samannāgato hoti, asekhena <pageBreak edition="Myanmar" number="2.0119" /> paññākkhandhena samannāgato hoti, asekhena vimuttikkhandhena samannāgato hoti, asekhena vimuttiñāṇadassanakkhandhena samannāgato hoti. Imehi kho, bhikkhave, pañcahi dhammehi samannāgato bhikkhu āhuneyyo hoti…pe… anuttaraṃ puññakkhettaṃ lokassā’’ti. Aṭṭhamaṃ.</paragraph>
    <subhead line="50">9. Cātuddisasuttaṃ</subhead>
    <paragraph line="51" number="109"> ‘‘Pañcahi <pageBreak edition="Pali Text Society" number="3.0135" />, bhikkhave, dhammehi samannāgato bhikkhu cātuddiso hoti. Katamehi pañcahi? Idha, bhikkhave, bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu; bahussuto hoti sutadharo sutasannicayo <pageBreak edition="Thai" number="3.0153" />, ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā; santuṭṭho hoti itarītaracīvarapiṇḍapātasenāsanagilānappaccayabhesajjaparikkhārena; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā <pageBreak edition="Vipassana Research Institut" number="2.0127" /> sacchikatvā upasampajja viharati. Imehi, kho, bhikkhave, pañcahi dhammehi samannāgato bhikkhu cātuddiso hotī’’ti. Navamaṃ.</paragraph>
    <subhead line="52">10. Araññasuttaṃ</subhead>
    <paragraph line="53" number="110"> ‘‘Pañcahi, bhikkhave, dhammehi samannāgato bhikkhu alaṃ araññavanapatthāni pantāni senāsanāni paṭisevituṃ. Katamehi pañcahi? Idha, bhikkhave, bhikkhu sīlavā hoti…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; āraddhavīriyo viharati thāmavā daḷhaparakkamo anikkhittadhuro kusalesu dhammesu; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; āsavānaṃ khayā anāsavaṃ cetovimuttiṃ paññāvimuttiṃ <pageBreak edition="Pali Text Society" number="3.0136" /> diṭṭheva dhamme sayaṃ abhiññā sacchikatvā upasampajja viharati. Imehi <pageBreak edition="Myanmar" number="2.0120" /> kho, bhikkhave, pañcahi dhammehi samannāgato bhikkhu alaṃ araññavanapatthāni pantāni senāsanāni paṭisevitu’’nti. Dasamaṃ.</paragraph>
    <centered line="54">Phāsuvihāravaggo paṭhamo.</centered>
    <paragraph line="55">Tassuddānaṃ –</paragraph>
    <gatha1 line="56">Sārajjaṃ <pageBreak edition="Thai" number="3.0154" /> saṅkito coro, sukhumālaṃ phāsu pañcamaṃ;</gatha1>
    <gathalast line="57">Ānanda sīlāsekhā ca, cātuddiso araññena cāti.</gathalast>
  </content>
</document>