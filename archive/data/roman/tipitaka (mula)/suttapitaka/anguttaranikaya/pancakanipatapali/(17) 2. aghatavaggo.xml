<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="dī. ni. 3.7" source-abbr="dī. ni. 3.7"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0403m1.mul16.xml</normativeSource>
    <source>roman/tipitaka (mula)/suttapitaka/anguttaranikaya/pancakanipatapali/(17) 2. aghatavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/pancakanipatapali</directory>
    <basename>(17) 2. aghatavaggo</basename>
    <titlePath>(17) 2. Āghātavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(17) 2. Āghātavaggo</chapter>
    <subhead line="2">1. Paṭhamaāghātapaṭivinayasuttaṃ</subhead>
    <paragraph line="3" number="161"> ‘‘Pañcime <pageBreak edition="Thai" number="3.0207" /><pageBreak edition="Vipassana Research Institut" number="2.0174" />, bhikkhave, āghātapaṭivinayā yattha bhikkhuno uppanno āghāto sabbaso paṭivinetabbo. Katame pañca? Yasmiṃ, bhikkhave, puggale āghāto jāyetha, mettā tasmiṃ puggale bhāvetabbā; evaṃ tasmiṃ puggale āghāto paṭivinetabbo. Yasmiṃ, bhikkhave, puggale āghāto jāyetha, karuṇā tasmiṃ puggale bhāvetabbā; evaṃ tasmiṃ puggale āghāto paṭivinetabbo. Yasmiṃ, bhikkhave, puggale āghāto jāyetha, upekkhā tasmiṃ puggale bhāvetabbā; evaṃ tasmiṃ puggale āghāto paṭivinetabbo. Yasmiṃ, bhikkhave, puggale āghāto jāyetha, asatiamanasikāro tasmiṃ puggale āpajjitabbo; evaṃ tasmiṃ puggale āghāto paṭivinetabbo. Yasmiṃ <pageBreak edition="Pali Text Society" number="3.0186" />, bhikkhave, puggale āghāto jāyetha, kammassakatā tasmiṃ puggale adhiṭṭhātabbā – ‘kammassako ayamāyasmā kammadāyādo kammayoni kammabandhu kammappaṭisaraṇo, yaṃ kammaṃ karissati kalyāṇaṃ vā pāpakaṃ vā tassa dāyādo bhavissatī’ti; evaṃ tasmiṃ puggale āghāto paṭivinetabbo. Ime kho, bhikkhave, pañca āghātapaṭivinayā, yattha bhikkhuno uppanno āghāto sabbaso paṭivinetabbo’’ti. Paṭhamaṃ.</paragraph>
    <subhead line="4">2. Dutiyaāghātapaṭivinayasuttaṃ</subhead>
    <paragraph line="5" number="162"> Tatra <pageBreak edition="Myanmar" number="2.0164" /> kho āyasmā sāriputto bhikkhū āmantesi – ‘‘āvuso bhikkhave’’ti. ‘‘Āvuso’’ti kho te bhikkhū āyasmato sāriputtassa paccassosuṃ. Āyasmā sāriputto etadavoca –</paragraph>
    <paragraph line="6">‘‘Pañcime, āvuso, āghātapaṭivinayā <pageBreak edition="Thai" number="3.0208" /> yattha bhikkhuno uppanno āghāto sabbaso paṭivinetabbo. Katame pañca? Idhāvuso, ekacco puggalo aparisuddhakāyasamācāro hoti parisuddhavacīsamācāro; evarūpepi, āvuso, puggale āghāto paṭivinetabbo. Idha panāvuso, ekacco <pageBreak edition="Vipassana Research Institut" number="2.0175" /> puggalo aparisuddhavacīsamācāro hoti parisuddhakāyasamācāro; evarūpepi, āvuso, puggale āghāto paṭivinetabbo. Idha panāvuso, ekacco puggalo aparisuddhakāyasamācāro hoti aparisuddhavacīsamācāro, labhati ca kālena kālaṃ cetaso vivaraṃ cetaso pasādaṃ; evarūpepi, āvuso, puggale āghāto paṭivinetabbo. Idha panāvuso, ekacco puggalo aparisuddhakāyasamācāro hoti aparisuddhavacīsamācāro, na ca labhati kālena <pageBreak edition="Pali Text Society" number="3.0187" /> kālaṃ cetaso vivaraṃ cetaso pasādaṃ; evarūpepi, āvuso, puggale āghāto paṭivinetabbo. Idha panāvuso, ekacco puggalo parisuddhakāyasamācāro parisuddhavacīsamācāro, labhati ca kālena vā kālaṃ cetaso vivaraṃ cetaso pasādaṃ; evarūpepi, āvuso, puggale āghāto paṭivinetabbo.</paragraph>
    <paragraph line="7">‘‘Tatrāvuso, yvāyaṃ puggalo aparisuddhakāyasamācāro parisuddhavacīsamācāro, kathaṃ tasmiṃ puggale āghāto paṭivinetabbo? Seyyathāpi, āvuso, bhikkhu paṃsukūliko rathiyāya nantakaṃ disvā vāmena pādena niggaṇhitvā dakkhiṇena pādena pattharitvā <note>vitthāretvā (sī. pī.)</note>, yo tattha sāro taṃ paripātetvā ādāya pakkameyya; evamevaṃ khvāvuso, yvāyaṃ puggalo aparisuddhakāyasamācāro parisuddhavacīsamācāro, yāssa aparisuddhakāyasamācāratā na <pageBreak edition="Thai" number="3.0209" /> sāssa tasmiṃ samaye manasi kātabbā, yā <pageBreak edition="Myanmar" number="2.0165" /> ca khvāssa parisuddhavacīsamācāratā sāssa tasmiṃ samaye manasi kātabbā. Evaṃ tasmiṃ puggale āghāto paṭivinetabbo.</paragraph>
    <paragraph line="8">‘‘Tatrāvuso, yvāyaṃ puggalo aparisuddhavacīsamācāro parisuddhakāyasamācāro, kathaṃ tasmiṃ puggale āghāto paṭivinetabbo? Seyyathāpi, āvuso, pokkharaṇī sevālapaṇakapariyonaddhā. Atha puriso āgaccheyya ghammābhitatto ghammapareto kilanto tasito pipāsito. So taṃ pokkharaṇiṃ ogāhetvā ubhohi hatthehi iticiti ca sevālapaṇakaṃ apaviyūhitvā añjalinā pivitvā pakkameyya. Evamevaṃ kho, āvuso <pageBreak edition="Pali Text Society" number="3.0188" />, yvāyaṃ puggalo aparisuddhavacīsamācāro parisuddhakāyasamācāro, yāssa aparisuddhavacīsamācāratā na sāssa tasmiṃ samaye manasi kātabbā, yā ca khvāssa parisuddhakāyasamācāratā sāssa tasmiṃ samaye manasi kātabbā. Evaṃ tasmiṃ puggale āghāto paṭivinetabbo.</paragraph>
    <paragraph line="9">‘‘Tatrāvuso, yvāyaṃ puggalo aparisuddhakāyasamācāro aparisuddhavacīsamācāro labhati ca <pageBreak edition="Vipassana Research Institut" number="2.0176" /> kālena kālaṃ cetaso vivaraṃ cetaso pasādaṃ, kathaṃ tasmiṃ puggale āghāto paṭivinetabbo? Seyyathāpi, āvuso, parittaṃ <alternatives line="12" extra="" separator="false"><alternative source-abbr="vri" source="vipassana research institut">gopade</alternative><alternative source-abbr="sī." source="sri lanka">gopadake</alternative><alternative source-abbr="syā." source="thai">gopadake</alternative></alternatives>  udakaṃ. Atha puriso āgaccheyya ghammābhitatto ghammapareto kilanto tasito pipāsito. Tassa evamassa – ‘idaṃ kho parittaṃ gopade udakaṃ. Sacāhaṃ añjalinā vā pivissāmi bhājanena vā khobhessāmipi taṃ <pageBreak edition="Thai" number="3.0210" /> loḷessāmipi taṃ apeyyampi taṃ karissāmi. Yaṃnūnāhaṃ <alternatives line="22" extra="" separator="true"><alternative source-abbr="vri" source="vipassana research institut">catukkuṇḍiko</alternative><alternative source-abbr="sī." source="sri lanka">catuguṇḍiko</alternative><alternative source-abbr="syā." source="thai">catukuṇḍiko</alternative><alternative source-abbr="kaṃ." source="kaṃ.">catukuṇḍiko</alternative><alternative source-abbr="pī." source="pali text society">catukuṇḍiko</alternative><alternative source-abbr="dī. ni. 3.7" source="dī. ni. 3.7">catukoṇḍiko</alternative></alternatives>  nipatitvā gopītakaṃ pivitvā pakkameyya’nti. So catukkuṇḍiko nipatitvā gopītakaṃ pivitvā pakkameyya. Evamevaṃ kho, āvuso, yvāyaṃ puggalo aparisuddhakāyasamācāro aparisuddhavacīsamācāro labhati ca kālena kālaṃ cetaso vivaraṃ cetaso pasādaṃ, yāssa aparisuddhakāyasamācāratā na sāssa tasmiṃ samaye manasi kātabbā; yāpissa aparisuddhavacīsamācāratā na sāpissa tasmiṃ samaye manasi kātabbā. Yañca kho so labhati kālena kālaṃ cetaso vivaraṃ <pageBreak edition="Pali Text Society" number="3.0189" /> cetaso pasādaṃ, <alternatives line="35" extra="" separator="false"><alternative source-abbr="vri" source="vipassana research institut">tamevassa</alternative><alternative source-abbr="sī." source="sri lanka">tadevassa</alternative><alternative source-abbr="syā." source="thai">tadevassa</alternative></alternatives>  tasmiṃ samaye manasi kātabbaṃ. Evaṃ tasmiṃ puggale āghāto paṭivinetabbo.</paragraph>
    <paragraph line="10">‘‘Tatrāvuso <pageBreak edition="Myanmar" number="2.0166" />, yvāyaṃ puggalo aparisuddhakāyasamācāro aparisuddhavacīsamācāro na ca labhati kālena kālaṃ cetaso vivaraṃ cetaso pasādaṃ, kathaṃ tasmiṃ puggale āghāto paṭivinetabbo? Seyyathāpi, āvuso, puriso ābādhiko dukkhito bāḷhagilāno addhānamaggappaṭipanno. Tassa puratopissa dūre gāmo pacchatopissa dūre gāmo. So na labheyya sappāyāni bhojanāni, na labheyya sappāyāni bhesajjāni, na labheyya patirūpaṃ upaṭṭhākaṃ, na labheyya gāmantanāyakaṃ. Tamenaṃ aññataro puriso passeyya addhānamaggappaṭipanno. So tasmiṃ purise kāruññaṃyeva upaṭṭhāpeyya, anuddayaṃyeva upaṭṭhāpeyya, anukampaṃyeva upaṭṭhāpeyya – ‘aho vatāyaṃ puriso labheyya sappāyāni bhojanāni, labheyya sappāyāni bhesajjāni, labheyya patirūpaṃ upaṭṭhākaṃ, labheyya gāmantanāyakaṃ! Taṃ kissa hetu? <alternatives line="45" extra="" separator="false"><alternative source-abbr="vri" source="vipassana research institut">Māyaṃ</alternative><alternative source-abbr="ka." source="cambodian">ayaṃ</alternative></alternatives> <pageBreak edition="Thai" number="3.0211" /> puriso idheva anayabyasanaṃ <alternatives line="54" extra="" separator="false"><alternative source-abbr="vri" source="vipassana research institut">āpajjī’ti</alternative><alternative source-abbr="ka." source="cambodian">āpajjeyya</alternative></alternatives> ! Evamevaṃ kho, āvuso, yvāyaṃ puggalo aparisuddhakāyasamācāro aparisuddhavacīsamācāro na ca labhati kālena kālaṃ cetaso vivaraṃ cetaso pasādaṃ, <alternatives line="63" extra="" separator="false"><alternative source-abbr="vri" source="vipassana research institut">evarūpepi</alternative><alternative source-abbr="pī." source="pali text society">evarūpe</alternative></alternatives> , āvuso, puggale kāruññaṃyeva upaṭṭhāpetabbaṃ anuddayāyeva upaṭṭhāpetabbā anukampāyeva upaṭṭhāpetabbā – ‘aho vata ayamāyasmā kāyaduccaritaṃ pahāya kāyasucaritaṃ bhāveyya, vacīduccaritaṃ pahāya vacīsucaritaṃ bhāveyya, manoduccaritaṃ pahāya manosucaritaṃ bhāveyya <pageBreak edition="Vipassana Research Institut" number="2.0177" />! Taṃ kissa hetu? Māyaṃ <alternatives line="72" extra="" separator="false"><alternative source-abbr="vri" source="vipassana research institut">āyasmā</alternative><alternative source-abbr="ka." source="cambodian">ayamāyasmā</alternative></alternatives>  kāyassa bhedā paraṃ maraṇā apāyaṃ duggatiṃ vinipātaṃ nirayaṃ <alternatives line="81" extra="" separator="false"><alternative source-abbr="vri" source="vipassana research institut">upapajjī’ti</alternative><alternative source-abbr="ka." source="cambodian">upapajjatīti</alternative></alternatives> ! Evaṃ tasmiṃ puggale āghāto paṭivinetabbo.</paragraph>
    <paragraph line="11">‘‘Tatrāvuso <pageBreak edition="Pali Text Society" number="3.0190" />, yvāyaṃ puggalo parisuddhakāyasamācāro parisuddhavacīsamācāro labhati ca kālena kālaṃ cetaso vivaraṃ cetaso pasādaṃ, kathaṃ tasmiṃ puggale āghāto paṭivinetabbo? Seyyathāpi, āvuso, pokkharaṇī acchodakā <alternatives line="90" extra="" separator="false"><alternative source-abbr="vri" source="vipassana research institut">sātodakā sītodakā</alternative><alternative source-abbr="sī." source="sri lanka">acchodikā sātodikā sītodikā</alternative></alternatives>  <alternatives line="99" extra="" separator="false"><alternative source-abbr="vri" source="vipassana research institut">setakā</alternative><alternative source-abbr="ka." source="cambodian">setodakā</alternative></alternatives>  supatitthā ramaṇīyā nānārukkhehi sañchannā. Atha puriso āgaccheyya ghammābhitatto ghammapareto kilanto tasito pipāsito <pageBreak edition="Myanmar" number="2.0167" />. So taṃ pokkharaṇiṃ ogāhetvā nhātvā ca pivitvā ca paccuttaritvā tattheva rukkhacchāyāya nisīdeyya vā nipajjeyya vā.</paragraph>
    <paragraph line="12">Evamevaṃ kho, āvuso, yvāyaṃ puggalo parisuddhakāyasamācāro parisuddhavacīsamācāro labhati ca kālena kālaṃ cetaso vivaraṃ cetaso pasādaṃ, yāpissa <pageBreak edition="Thai" number="3.0212" /> parisuddhakāyasamācāratā sāpissa tasmiṃ samaye manasi kātabbā; yāpissa parisuddhavacīsamācāratā sāpissa tasmiṃ samaye manasi kātabbā; yampi labhati kālena kālaṃ cetaso vivaraṃ cetaso pasādaṃ, tampissa tasmiṃ samaye manasi kātabbaṃ. Evaṃ tasmiṃ puggale āghāto paṭivinetabbo. Samantapāsādikaṃ, āvuso, puggalaṃ āgamma cittaṃ pasīdati.</paragraph>
    <paragraph line="13">‘‘Ime kho, āvuso, pañca āghātapaṭivinayā, yattha bhikkhuno uppanno āghāto sabbaso paṭivinetabbo’’ti. Dutiyaṃ.</paragraph>
    <subhead line="14">3. Sākacchasuttaṃ</subhead>
    <paragraph line="15" number="163"> Tatra kho āyasmā sāriputto bhikkhū āmantesi – ‘‘āvuso bhikkhave’’ti. ‘‘Āvuso’’ti kho te bhikkhū āyasmato sāriputtassa paccassosuṃ. Āyasmā sāriputto etadavoca –</paragraph>
    <paragraph line="16"><note>a. ni. 5.65-66</note> ‘‘Pañcahāvuso <pageBreak edition="Pali Text Society" number="3.0191" />, dhammehi samannāgato bhikkhu alaṃ sākaccho sabrahmacārīnaṃ. Katamehi pañcahi? Idhāvuso, bhikkhu attanā ca sīlasampanno hoti, sīlasampadākathāya ca āgataṃ pañhaṃ <pageBreak edition="Vipassana Research Institut" number="2.0178" /> byākattā hoti; attanā ca samādhisampanno hoti, samādhisampadākathāya ca āgataṃ pañhaṃ byākattā hoti; attanā ca paññāsampanno hoti, paññāsampadākathāya ca āgataṃ pañhaṃ byākattā hoti; attanā ca vimuttisampanno hoti, vimuttisampadākathāya ca āgataṃ pañhaṃ byākattā hoti; attanā ca vimuttiñāṇadassanasampanno hoti, vimuttiñāṇadassanasampadākathāya ca āgataṃ pañhaṃ byākattā hoti. Imehi kho, āvuso, pañcahi dhammehi samannāgato bhikkhu alaṃ sākaccho sabrahmacārīna’’nti. Tatiyaṃ.</paragraph>
    <subhead line="17">4. Sājīvasuttaṃ</subhead>
    <paragraph line="18" number="164"><note>a. ni. 5.65</note> Tatra <pageBreak edition="Myanmar" number="2.0168" /> kho āyasmā sāriputto bhikkhū āmantesi…pe… ‘‘pañcahi, āvuso, dhammehi samannāgato bhikkhu alaṃsājīvo sabrahmacārīnaṃ. Katamehi pañcahi? Idhāvuso, bhikkhu attanā ca sīlasampanno hoti <pageBreak edition="Thai" number="3.0213" />, sīlasampadākathāya ca āgataṃ pañhaṃ byākattā hoti; attanā ca samādhisampanno hoti, samādhisampadākathāya ca āgataṃ pañhaṃ byākattā hoti; attanā ca paññāsampanno hoti, paññāsampadākathāya ca āgataṃ pañhaṃ byākattā hoti; attanā ca vimuttisampanno hoti, vimuttisampadākathāya ca āgataṃ pañhaṃ byākattā hoti; attanā ca vimuttiñāṇadassanasampanno hoti, vimuttiñāṇadassanasampadākathāya ca āgataṃ pañhaṃ byākattā hoti. Imehi kho, āvuso, pañcahi dhammehi samannāgato bhikkhu alaṃsājīvo sabrahmacārīna’’nti. Catutthaṃ.</paragraph>
    <subhead line="19">5. Pañhapucchāsuttaṃ</subhead>
    <paragraph line="20" number="165"> Tatra kho āyasmā sāriputto bhikkhū āmantesi…pe… ‘‘yo hi koci, āvuso, paraṃ pañhaṃ pucchati, sabbo so pañcahi ṭhānehi, etesaṃ vā aññatarena. Katamehi pañcahi? Mandattā <alternatives line="114" extra="" separator="false"><alternative source-abbr="vri" source="vipassana research institut">momūhattā</alternative><alternative source-abbr="sī." source="sri lanka">momuhattā</alternative></alternatives>  paraṃ pañhaṃ pucchati, pāpiccho icchāpakato paraṃ pañhaṃ pucchati, paribhavaṃ paraṃ <pageBreak edition="Pali Text Society" number="3.0192" /> pañhaṃ pucchati, aññātukāmo paraṃ pañhaṃ pucchati, atha <alternatives line="123" extra="" separator="false"><alternative source-abbr="vri" source="vipassana research institut">vā panevaṃcitto</alternative><alternative source-abbr="sī." source="sri lanka">atha vā pakuppanto</alternative><alternative source-abbr="pī." source="pali text society">atha vā pakuppanto</alternative></alternatives>  paraṃ pañhaṃ pucchati – ‘sace me pañhaṃ puṭṭho sammadeva byākarissati iccetaṃ kusalaṃ, <alternatives line="133" extra="" separator="false"><alternative source-abbr="vri" source="vipassana research institut">no ce</alternative><alternative source-abbr="syā." source="thai">no ca</alternative></alternatives>  me pañhaṃ puṭṭho sammadeva byākarissati ahamassa sammadeva byākarissāmī’ti. Yo hi koci, āvuso, paraṃ pañhaṃ pucchati, sabbo so imehi pañcahi <pageBreak edition="Vipassana Research Institut" number="2.0179" /> ṭhānehi, etesaṃ vā aññatarena. Ahaṃ kho panāvuso, evaṃcitto paraṃ pañhaṃ pucchāmi – ‘sace me pañhaṃ puṭṭho sammadeva byākarissati <pageBreak edition="Thai" number="3.0214" /> iccetaṃ kusalaṃ, no ce me pañhaṃ puṭṭho sammadeva byākarissati, ahamassa sammadeva byākarissāmī’’ti. Pañcamaṃ.</paragraph>
    <subhead line="21">6. Nirodhasuttaṃ</subhead>
    <paragraph line="22" number="166"> Tatra kho āyasmā sāriputto bhikkhū āmantesi…pe… ‘‘idhāvuso, bhikkhu sīlasampanno samādhisampanno paññāsampanno saññāvedayitanirodhaṃ <pageBreak edition="Myanmar" number="2.0169" /> <alternatives line="142" extra="" separator="false"><alternative source-abbr="vri" source="vipassana research institut">samāpajjeyyāpi vuṭṭhaheyyāpi</alternative><alternative source-abbr="sī." source="sri lanka">samāpajjeyyapi vuṭṭhaheyyapi</alternative><alternative source-abbr="syā." source="thai">samāpajjeyyapi vuṭṭhaheyyapi</alternative><alternative source-abbr="kaṃ." source="kaṃ.">samāpajjeyyapi vuṭṭhaheyyapi</alternative><alternative source-abbr="pī." source="pali text society">samāpajjeyyapi vuṭṭhaheyyapi</alternative></alternatives>  – atthetaṃ ṭhānaṃ. No ce diṭṭheva dhamme aññaṃ ārādheyya, atikkammeva <alternatives line="154" extra="" separator="false"><alternative source-abbr="vri" source="vipassana research institut">kabaḷīkārāhārabhakkhānaṃ</alternative><alternative source-abbr="sī." source="sri lanka">kabaḷiṃkārāhārabhakkhānaṃ</alternative><alternative source-abbr="syā." source="thai">kabaḷiṃkārāhārabhakkhānaṃ</alternative><alternative source-abbr="kaṃ." source="kaṃ.">kabaḷiṃkārāhārabhakkhānaṃ</alternative><alternative source-abbr="pī." source="pali text society">kabaḷiṃkārāhārabhakkhānaṃ</alternative></alternatives>  devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhāna’’nti.</paragraph>
    <paragraph line="23">Evaṃ vutte āyasmā udāyī āyasmantaṃ sāriputtaṃ etadavoca – ‘‘aṭṭhānaṃ kho etaṃ, āvuso sāriputta, anavakāso yaṃ so bhikkhu atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – natthetaṃ ṭhāna’’nti.</paragraph>
    <paragraph line="24">Dutiyampi kho…pe… tatiyampi kho āyasmā <pageBreak edition="Pali Text Society" number="3.0193" /> sāriputto bhikkhū āmantesi – ‘‘idhāvuso, bhikkhu sīlasampanno samādhisampanno paññāsampanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhānaṃ. No ce diṭṭheva dhamme aññaṃ ārādheyya, atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhāna’’nti.</paragraph>
    <paragraph line="25">Tatiyampi kho āyasmā udāyī āyasmantaṃ sāriputtaṃ etadavoca – ‘‘aṭṭhānaṃ kho etaṃ, āvuso sāriputta <pageBreak edition="Thai" number="3.0215" />, anavakāso yaṃ so bhikkhu atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – natthetaṃ ṭhāna’’nti.</paragraph>
    <paragraph line="26">Atha <pageBreak edition="Vipassana Research Institut" number="2.0180" /> kho āyasmato sāriputtassa etadahosi – ‘‘<alternatives line="166" extra="" separator="false"><alternative source-abbr="vri" source="vipassana research institut">yāvatatiyakampi</alternative><alternative source-abbr="sī." source="sri lanka">yāvatatiyampi</alternative><alternative source-abbr="syā." source="thai">yāvatatiyampi</alternative><alternative source-abbr="pī." source="pali text society">yāvatatiyampi</alternative></alternatives>  kho me āyasmā udāyī paṭikkosati, na ca me koci bhikkhu anumodati. Yaṃnūnāhaṃ yena bhagavā tenupasaṅkameyya’’nti. Atha kho āyasmā sāriputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā sāriputto bhikkhū āmantesi – ‘‘idhāvuso, bhikkhu sīlasampanno samādhisampanno paññāsampanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhānaṃ. No ce diṭṭheva dhamme aññaṃ <pageBreak edition="Myanmar" number="2.0170" /> ārādheyya, atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhāna’’nti.</paragraph>
    <paragraph line="27">Evaṃ vutte āyasmā udāyī āyasmantaṃ sāriputtaṃ etadavoca – ‘‘aṭṭhānaṃ kho etaṃ, āvuso sāriputta, anavakāso yaṃ so bhikkhu atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – natthetaṃ ṭhāna’’nti.</paragraph>
    <paragraph line="28">Dutiyampi kho…pe… tatiyampi kho āyasmā sāriputto bhikkhū āmantesi – ‘‘idhāvuso, bhikkhu sīlasampanno samādhisampanno paññāsampanno saññāvedayitanirodhaṃ <pageBreak edition="Pali Text Society" number="3.0194" /> samāpajjeyyāpi vuṭṭhaheyyāpi – atthetaṃ ṭhānaṃ <pageBreak edition="Thai" number="3.0216" />. No ce diṭṭheva dhamme aññaṃ ārādheyya, atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhāna’’nti.</paragraph>
    <paragraph line="29">Tatiyampi kho āyasmā udāyī āyasmantaṃ sāriputtaṃ etadavoca – ‘‘aṭṭhānaṃ kho etaṃ, āvuso sāriputta, anavakāso yaṃ so bhikkhu atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – natthetaṃ ṭhāna’’nti.</paragraph>
    <paragraph line="30">Atha kho āyasmato sāriputtassa etadahosi – ‘‘bhagavatopi kho me sammukhā āyasmā udāyī yāvatatiyakaṃ paṭikkosati, na ca me koci bhikkhu anumodati. Yaṃnūnāhaṃ tuṇhī assa’’nti. Atha kho āyasmā sāriputto tuṇhī ahosi.</paragraph>
    <paragraph line="31">Atha <pageBreak edition="Vipassana Research Institut" number="2.0181" /> kho bhagavā āyasmantaṃ udāyiṃ āmantesi – ‘‘kaṃ pana tvaṃ, udāyi, manomayaṃ kāyaṃ paccesī’’ti? ‘‘Ye te, bhante, devā arūpino saññāmayā’’ti. ‘‘Kiṃ nu kho tuyhaṃ, udāyi, bālassa abyattassa bhaṇitena! Tvampi nāma bhaṇitabbaṃ maññasī’’ti! Atha kho bhagavā āyasmantaṃ ānandaṃ āmantesi – ‘‘atthi nāma, ānanda, theraṃ bhikkhuṃ vihesiyamānaṃ ajjhupekkhissatha <pageBreak edition="Myanmar" number="2.0171" />. Na hi nāma, ānanda, kāruññampi bhavissati theramhi <note>byattamhi (syā. kaṃ. ka.)</note> bhikkhumhi vihesiyamānamhī’’ti.</paragraph>
    <paragraph line="32">Atha kho bhagavā bhikkhū āmantesi – ‘‘idha, bhikkhave, bhikkhu sīlasampanno samādhisampanno paññāsampanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhānaṃ. No ce diṭṭheva dhamme aññaṃ ārādheyya <pageBreak edition="Thai" number="3.0217" />, atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi – atthetaṃ ṭhāna’’nti. Idamavoca bhagavā. Idaṃ vatvāna sugato uṭṭhāyāsanā vihāraṃ pāvisi.</paragraph>
    <paragraph line="33">Atha <pageBreak edition="Pali Text Society" number="3.0195" /> kho āyasmā ānando acirapakkantassa bhagavato yenāyasmā upavāṇo tenupasaṅkami; upasaṅkamitvā āyasmantaṃ upavāṇaṃ etadavoca – ‘‘idhāvuso upavāṇa, aññe there bhikkhū vihesenti. Mayaṃ tena na muccāma. Anacchariyaṃ kho, panetaṃ āvuso upavāṇa, yaṃ bhagavā sāyanhasamayaṃ paṭisallānā vuṭṭhito etadeva ārabbha udāhareyya yathā āyasmantaṃyevettha upavāṇaṃ paṭibhāseyya. Idāneva amhākaṃ sārajjaṃ okkanta’’nti. Atha kho bhagavā sāyanhasamayaṃ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṃ upavāṇaṃ etadavoca –</paragraph>
    <paragraph line="34">‘‘Katīhi nu kho, upavāṇa, dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo cā’’ti? ‘‘Pañcahi, bhante, dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo ca. Katamehi pañcahi? Idha, bhante, thero bhikkhu sīlavā hoti…pe… samādāya sikkhati sikkhāpadesu; bahussuto hoti…pe… diṭṭhiyā suppaṭividdhā; kalyāṇavāco hoti kalyāṇavākkaraṇo poriyā vācāya samannāgato vissaṭṭhāya <pageBreak edition="Thai" number="3.0218" /> <alternatives line="187" extra="" separator="false"><alternative source-abbr="vri" source="vipassana research institut">anelagalāya</alternative><alternative source-abbr="syā." source="thai">anelagaḷāya</alternative><alternative source-abbr="kaṃ." source="kaṃ.">anelagaḷāya</alternative></alternatives>  atthassa viññāpaniyā; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; āsavānaṃ <pageBreak edition="Vipassana Research Institut" number="2.0182" /> khayā…pe… sacchikatvā upasampajja viharati. Imehi kho, bhante, pañcahi dhammehi samannāgato thero bhikkhu <pageBreak edition="Myanmar" number="2.0172" /> sabrahmacārīnaṃ piyo ca hoti manāpo ca garu ca bhāvanīyo cā’’ti.</paragraph>
    <paragraph line="35">‘‘Sādhu <pageBreak edition="Pali Text Society" number="3.0196" /> sādhu, upavāṇa! Imehi kho, upavāṇa, pañcahi dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo ca. Ime ce, upavāṇa, pañca dhammā therassa bhikkhuno na saṃvijjeyyuṃ, taṃ sabrahmacārī na sakkareyyuṃ na garuṃ kareyyuṃ na māneyyuṃ na pūjeyyuṃ khaṇḍiccena pāliccena valittacatāya. Yasmā ca kho, upavāṇa, ime pañca dhammā therassa bhikkhuno saṃvijjanti, tasmā taṃ sabrahmacārī sakkaronti garuṃ karonti mānenti pūjentī’’ti. Chaṭṭhaṃ.</paragraph>
    <subhead line="36">7. Codanāsuttaṃ</subhead>
    <paragraph line="37" number="167"> Tatra kho āyasmā sāriputto bhikkhū āmantesi – ‘‘codakena, āvuso, bhikkhunā paraṃ codetukāmena pañca dhamme ajjhattaṃ upaṭṭhāpetvā paro codetabbo’’.</paragraph>
    <paragraph line="38">‘‘Katame pañca? Kālena vakkhāmi, no akālena; bhūtena vakkhāmi, no abhūtena; saṇhena vakkhāmi, no pharusena; atthasaṃhitena vakkhāmi, no anatthasaṃhitena; <alternatives line="197" extra=" cūḷava. 400 passitabbaṃ" separator="false"><alternative source-abbr="vri" source="vipassana research institut">mettacitto</alternative><alternative source-abbr="sī." source="sri lanka">mettacittena</alternative><alternative source-abbr="pī." source="pali text society">mettacittena</alternative><alternative source-abbr="ka." source="cambodian">mettacittena</alternative></alternatives>  vakkhāmi, no <alternatives line="208" extra="" separator="false"><alternative source-abbr="vri" source="vipassana research institut">dosantaro</alternative><alternative source-abbr="sī." source="sri lanka">dosantarena</alternative><alternative source-abbr="pī." source="pali text society">dosantarena</alternative><alternative source-abbr="ka." source="cambodian">dosantarena</alternative></alternatives> . Codakena, āvuso, bhikkhunā paraṃ codetukāmena ime pañca dhamme ajjhattaṃ upaṭṭhāpetvā paro codetabbo.</paragraph>
    <paragraph line="39">‘‘Idhāhaṃ <pageBreak edition="Thai" number="3.0219" />, āvuso, ekaccaṃ puggalaṃ passāmi akālena codiyamānaṃ no kālena kupitaṃ, abhūtena codiyamānaṃ no bhūtena kupitaṃ, pharusena codiyamānaṃ no saṇhena kupitaṃ, anatthasaṃhitena codiyamānaṃ no atthasaṃhitena kupitaṃ, dosantarena codiyamānaṃ no mettacittena kupitaṃ.</paragraph>
    <paragraph line="40">‘‘Adhammacuditassa, āvuso, bhikkhuno pañcahākārehi avippaṭisāro <alternatives line="219" extra="" separator="false"><alternative source-abbr="vri" source="vipassana research institut">upadahātabbo</alternative><alternative source-abbr="sī." source="sri lanka">upadahitabbo</alternative><alternative source-abbr="syā." source="thai">upadahitabbo</alternative><alternative source-abbr="pī." source="pali text society">upadahitabbo</alternative></alternatives>  – ‘akālenāyasmā cudito no kālena <pageBreak edition="Pali Text Society" number="3.0197" />, alaṃ te avippaṭisārāya; abhūtenāyasmā cudito no bhūtena <pageBreak edition="Vipassana Research Institut" number="2.0183" />, alaṃ te avippaṭisārāya; pharusenāyasmā cudito no saṇhena, alaṃ te avippaṭisārāya <pageBreak edition="Myanmar" number="2.0173" />; anatthasaṃhitenāyasmā cudito no atthasaṃhitena, alaṃ te avippaṭisārāya; dosantarenāyasmā cudito no mettacittena, alaṃ te avippaṭisārāyā’ti. Adhammacuditassa, āvuso, bhikkhuno imehi pañcahākārehi avippaṭisāro upadahātabbo.</paragraph>
    <paragraph line="41">‘‘Adhammacodakassa, āvuso, bhikkhuno pañcahākārehi vippaṭisāro upadahātabbo – ‘akālena te, āvuso, <alternatives line="230" extra="" separator="false"><alternative source-abbr="vri" source="vipassana research institut">codito</alternative><alternative source-abbr="sī." source="sri lanka">cudito</alternative><alternative source-abbr="syā." source="thai">cudito</alternative><alternative source-abbr="pī." source="pali text society">cudito</alternative></alternatives>  no kālena, alaṃ te vippaṭisārāya; abhūtena te, āvuso, codito no bhūtena, alaṃ te vippaṭisārāya; pharusena te, āvuso, codito no saṇhena, alaṃ te vippaṭisārāya; anatthasaṃhitena te, āvuso, codito no atthasaṃhitena, alaṃ te vippaṭisārāya; dosantarena te, āvuso, codito no mettacittena, alaṃ te vippaṭisārāyā’ti. Adhammacodakassa, āvuso, bhikkhuno imehi pañcahākārehi vippaṭisāro upadahātabbo. Taṃ kissa hetu? Yathā na aññopi bhikkhu <pageBreak edition="Thai" number="3.0220" /> abhūtena codetabbaṃ maññeyyāti.</paragraph>
    <paragraph line="42">‘‘Idha panāhaṃ, āvuso, ekaccaṃ puggalaṃ passāmi kālena codiyamānaṃ no akālena kupitaṃ, bhūtena codiyamānaṃ no abhūtena kupitaṃ, saṇhena codiyamānaṃ no pharusena kupitaṃ, atthasaṃhitena codiyamānaṃ no anatthasaṃhitena kupitaṃ, mettacittena codiyamānaṃ no dosantarena kupitaṃ.</paragraph>
    <paragraph line="43">‘‘Dhammacuditassa, āvuso, bhikkhuno pañcahākārehi vippaṭisāro upadahātabbo – ‘kālenāyasmā cudito no akālena, alaṃ te vippaṭisārāya; bhūtenāyasmā cudito no abhūtena, alaṃ te vippaṭisārāya; saṇhenāyasmā cudito no pharusena, alaṃ te vippaṭisārāya; atthasaṃhitenāyasmā cudito no anatthasaṃhitena, alaṃ te vippaṭisārāya; mettacittenāyasmā cudito no dosantarena, alaṃ te vippaṭisārāyā’ti. Dhammacuditassa <pageBreak edition="Pali Text Society" number="3.0198" />, āvuso, bhikkhuno imehi pañcahākārehi vippaṭisāro upadahātabbo.</paragraph>
    <paragraph line="44">‘‘Dhammacodakassa, āvuso, bhikkhuno pañcahākārehi avippaṭisāro upadahātabbo – ‘kālena te, āvuso, codito no akālena, alaṃ <pageBreak edition="Myanmar" number="2.0174" /> te avippaṭisārāya; bhūtena te, āvuso, codito no abhūtena, alaṃ te avippaṭisārāya; saṇhena te, āvuso, codito no <pageBreak edition="Vipassana Research Institut" number="2.0184" /> pharusena, alaṃ te avippaṭisārāya; atthasaṃhitena te, āvuso, codito no anatthasaṃhitena, alaṃ te avippaṭisārāya; mettacittena te, āvuso, codito no dosantarena, alaṃ te avippaṭisārāyā’ti. Dhammacodakassa, āvuso, bhikkhuno imehi pañcahākārehi avippaṭisāro upadahātabbo. Taṃ kissa hetu? Yathā aññopi <pageBreak edition="Thai" number="3.0221" /> bhikkhu bhūtena coditabbaṃ maññeyyāti.</paragraph>
    <paragraph line="45">‘‘Cuditena, āvuso, puggalena dvīsu dhammesu patiṭṭhātabbaṃ – sacce ca, akuppe ca. Maṃ cepi <note>pañcahi (syā. ka.)</note>, āvuso, pare codeyyuṃ kālena vā akālena vā bhūtena vā abhūtena vā saṇhena vā pharusena vā atthasaṃhitena vā anatthasaṃhitena vā <alternatives line="250" extra=" ma. ni. 1.227 passitabbaṃ" separator="false"><alternative source-abbr="vri" source="vipassana research institut">mettacittā</alternative><alternative source-abbr="sī." source="sri lanka">mettacittena</alternative><alternative source-abbr="pī." source="pali text society">mettacittena</alternative><alternative source-abbr="ka." source="cambodian">mettacittena</alternative></alternatives>  vā <alternatives line="261" extra="" separator="false"><alternative source-abbr="vri" source="vipassana research institut">dosantarā</alternative><alternative source-abbr="sī." source="sri lanka">dosantarena</alternative><alternative source-abbr="pī." source="pali text society">dosantarena</alternative><alternative source-abbr="ka." source="cambodian">dosantarena</alternative></alternatives>  vā, ahampi dvīsuyeva dhammesu patiṭṭhaheyyaṃ – sacce ca, akuppe ca. Sace jāneyyaṃ – ‘attheso mayi dhammo’ti, ‘atthī’ti naṃ vadeyyaṃ – ‘saṃvijjateso mayi dhammo’ti. Sace jāneyyaṃ – ‘nattheso mayi dhammo’ti, ‘natthī’ti naṃ vadeyyaṃ – ‘neso dhammo mayi saṃvijjatī’ti.</paragraph>
    <paragraph line="46">‘‘Evampi kho te <note>evampi kho (ka.)</note>, sāriputta, vuccamānā atha ca panidhekacce moghapurisā na padakkhiṇaṃ gaṇhantī’’ti.</paragraph>
    <paragraph line="47">‘‘Ye te, bhante, puggalā assaddhā jīvikatthā na saddhā <pageBreak edition="Pali Text Society" number="3.0199" /> agārasmā anagāriyaṃ pabbajitā saṭhā māyāvino <alternatives line="280" extra="" separator="false"><alternative source-abbr="vri" source="vipassana research institut">ketabino</alternative><alternative source-abbr="sī." source="sri lanka">keṭubhino</alternative><alternative source-abbr="syā." source="thai">keṭubhino</alternative><alternative source-abbr="kaṃ." source="kaṃ.">keṭubhino</alternative><alternative source-abbr="pī." source="pali text society">keṭubhino</alternative></alternatives>  uddhatā unnaḷā capalā mukharā vikiṇṇavācā indriyesu aguttadvārā bhojane amattaññuno jāgariyaṃ ananuyuttā sāmaññe anapekkhavanto sikkhāya na tibbagāravā bāhulikā sāthalikā okkamane pubbaṅgamā paviveke nikkhittadhurā kusītā hīnavīriyā muṭṭhassatino asampajānā asamāhitā vibbhantacittā duppaññā eḷamūgā, te mayā evaṃ vuccamānā na padakkhiṇaṃ gaṇhanti.</paragraph>
    <paragraph line="48">‘‘Ye pana te, bhante, kulaputtā <pageBreak edition="Thai" number="3.0222" /> saddhā agārasmā anagāriyaṃ pabbajitā asaṭhā amāyāvino aketabino anuddhatā anunnaḷā acapalā amukharā avikiṇṇavācā indriyesu guttadvārā bhojane mattaññuno jāgariyaṃ <pageBreak edition="Myanmar" number="2.0175" /> anuyuttā sāmaññe apekkhavanto sikkhāya tibbagāravā na bāhulikā na sāthalikā okkamane nikkhittadhurā paviveke pubbaṅgamā āraddhavīriyā <pageBreak edition="Vipassana Research Institut" number="2.0185" /> pahitattā upaṭṭhitassatino sampajānā samāhitā ekaggacittā paññavanto aneḷamūgā, te mayā evaṃ vuccamānā padakkhiṇaṃ gaṇhantīti.</paragraph>
    <paragraph line="49">‘‘Ye te, sāriputta, puggalā assaddhā jīvikatthā na saddhā agārasmā anagāriyaṃ pabbajitā saṭhā māyāvino ketabino uddhatā unnaḷā capalā mukharā vikiṇṇavācā indriyesu aguttadvārā bhojane amattaññuno jāgariyaṃ ananuyuttā sāmaññe anapekkhavanto sikkhāya na tibbagāravā bāhulikā sāthalikā okkamane pubbaṅgamā paviveke nikkhittadhurā kusītā hīnavīriyā muṭṭhassatino asampajānā asamāhitā vibbhantacittā duppaññā eḷamūgā, tiṭṭhantu te.</paragraph>
    <paragraph line="50">‘‘Ye pana, te sāriputta, kulaputtā saddhā agārasmā anagāriyaṃ pabbajitā asaṭhā amāyāvino aketabino anuddhatā anunnaḷā acapalā amukharā avikiṇṇavācā indriyesu guttadvārā bhojane mattaññuno jāgariyaṃ anuyuttā sāmaññe apekkhavanto sikkhāya tibbagāravā na bāhulikā na sāthalikā okkamane nikkhittadhurā paviveke pubbaṅgamā āraddhavīriyā pahitattā upaṭṭhitassatino sampajānā samāhitā ekaggacittā paññavanto aneḷamūgā, te tvaṃ, sāriputta, vadeyyāsi <pageBreak edition="Pali Text Society" number="3.0200" />. Ovada, sāriputta <pageBreak edition="Thai" number="3.0223" />, sabrahmacārī; anusāsa, sāriputta, sabrahmacārī – ‘asaddhammā vuṭṭhāpetvā saddhamme patiṭṭhāpessāmi sabrahmacārī’ti. Evañhi te, sāriputta, sikkhitabba’’nti. Sattamaṃ.</paragraph>
    <subhead line="51">8. Sīlasuttaṃ</subhead>
    <paragraph line="52" number="168"> Tatra kho āyasmā sāriputto bhikkhū āmantesi – ‘‘dussīlassa, āvuso, sīlavipannassa hatūpaniso hoti sammāsamādhi; sammāsamādhimhi asati sammāsamādhivipannassa hatūpanisaṃ hoti yathābhūtañāṇadassanaṃ; yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo; nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ. Seyyathāpi, āvuso, rukkho sākhāpalāsavipanno. Tassa papaṭikāpi na pāripūriṃ gacchati, tacopi <pageBreak edition="Myanmar" number="2.0176" /> …pe… pheggupi… sāropi na pāripūriṃ gacchati. Evamevaṃ kho, āvuso, dussīlassa sīlavipannassa hatūpaniso hoti sammāsamādhi; sammāsamādhimhi <pageBreak edition="Vipassana Research Institut" number="2.0186" /> asati sammāsamādhivipannassa hatūpanisaṃ hoti yathābhūtañāṇadassanaṃ; yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo; nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ.</paragraph>
    <paragraph line="53">‘‘Sīlavato, āvuso, sīlasampannassa upanisasampanno hoti sammāsamādhi; sammāsamādhimhi sati sammāsamādhisampannassa upanisasampannaṃ hoti yathābhūtañāṇadassanaṃ; yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo; nibbidāvirāge sati nibbidāvirāgasampannassa upanisasampannaṃ <pageBreak edition="Thai" number="3.0224" /> hoti vimuttiñāṇadassanaṃ. Seyyathāpi, āvuso, rukkho, sākhāpalāsasampanno. Tassa papaṭikāpi pāripūriṃ gacchati, tacopi…pe… pheggupi… sāropi <pageBreak edition="Pali Text Society" number="3.0201" /> pāripūriṃ gacchati. Evamevaṃ kho, āvuso, sīlavato sīlasampannassa upanisasampanno hoti sammāsamādhi; sammāsamādhimhi sati sammāsamādhisampannassa upanisasampannaṃ hoti yathābhūtañāṇadassanaṃ; yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo; nibbidāvirāge sati nibbidāvirāgasampannassa upanisasampannaṃ hoti vimuttiñāṇadassana’’nti <note>a. ni. 5.168; 6.50; 7.65</note>. Aṭṭhamaṃ.</paragraph>
    <subhead line="54">9. Khippanisantisuttaṃ</subhead>
    <paragraph line="55" number="169"> Atha kho āyasmā ānando yenāyasmā sāriputto tenupasaṅkami; upasaṅkamitvā āyasmatā sāriputtena saddhiṃ sammodi. Sammodanīyaṃ kathaṃ <alternatives line="295" extra="" separator="false"><alternative source-abbr="vri" source="vipassana research institut">sāraṇīyaṃ</alternative><alternative source-abbr="sī." source="sri lanka">sārāṇīyaṃ</alternative><alternative source-abbr="syā." source="thai">sārāṇīyaṃ</alternative><alternative source-abbr="kaṃ." source="kaṃ.">sārāṇīyaṃ</alternative><alternative source-abbr="pī." source="pali text society">sārāṇīyaṃ</alternative></alternatives>  vītisāretvā ekamantaṃ nisīdi. Ekamantaṃ nisinno kho āyasmā ānando āyasmantaṃ sāriputtaṃ etadavoca –</paragraph>
    <paragraph line="56">‘‘Kittāvatā nu kho, āvuso sāriputta, bhikkhu khippanisanti ca hoti, kusalesu dhammesu suggahitaggāhī ca, bahuñca gaṇhāti, gahitañcassa nappamussatī’’ti? ‘‘Āyasmā kho ānando bahussuto. Paṭibhātu āyasmantaṃyeva ānanda’’nti. ‘‘Tenahāvuso sāriputta, suṇāhi, sādhukaṃ manasi <pageBreak edition="Myanmar" number="2.0177" /> karohi; bhāsissāmī’’ti. ‘‘Evamāvuso’’ti kho āyasmā sāriputto āyasmato ānandassa paccassosi. Āyasmā ānando etadavoca –</paragraph>
    <paragraph line="57">‘‘Idhāvuso sāriputta, bhikkhu atthakusalo ca hoti, dhammakusalo ca, byañjanakusalo ca <pageBreak edition="Vipassana Research Institut" number="2.0187" />, niruttikusalo ca, pubbāparakusalo ca. Ettāvatā kho <pageBreak edition="Thai" number="3.0225" />, āvuso sāriputta, bhikkhu khippanisanti ca hoti kusalesu dhammesu, suggahitaggāhī ca, bahuñca gaṇhāti, gahitañcassa nappamussatī’’ti. ‘‘Acchariyaṃ, āvuso! Abbhutaṃ, āvuso!! Yāva subhāsitaṃ cidaṃ āyasmatā ānandena. Imehi ca mayaṃ pañcahi dhammehi samannāgataṃ āyasmantaṃ ānandaṃ dhārema – ‘āyasmā ānando atthakusalo dhammakusalo byañjanakusalo niruttikusalo pubbāparakusalo’’’ti. Navamaṃ.</paragraph>
    <subhead line="58">10. Bhaddajisuttaṃ</subhead>
    <paragraph line="59" number="170"> Ekaṃ <pageBreak edition="Pali Text Society" number="3.0202" /> samayaṃ āyasmā ānando kosambiyaṃ viharati ghositārāme. Atha kho āyasmā bhaddaji yenāyasmā ānando tenupasaṅkami; upasaṅkamitvā āyasmatā ānandena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho āyasmantaṃ bhaddajiṃ āyasmā ānando etadavoca – ‘‘kiṃ nu kho, āvuso bhaddaji, dassanānaṃ aggaṃ, kiṃ savanānaṃ aggaṃ, kiṃ sukhānaṃ aggaṃ, kiṃ saññānaṃ aggaṃ, kiṃ bhavānaṃ agga’’nti?</paragraph>
    <paragraph line="60">‘‘Atthāvuso, brahmā abhibhū anabhibhūto aññadatthudaso vasavattī, yo taṃ brahmānaṃ passati, idaṃ dassanānaṃ aggaṃ. Atthāvuso, ābhassarā nāma devā sukhena abhisannā parisannā. Te kadāci karahaci udānaṃ udānenti – ‘aho sukhaṃ, aho sukha’nti! Yo taṃ saddaṃ suṇāti, idaṃ savanānaṃ aggaṃ. Atthāvuso, subhakiṇhā nāma devā. Te santaṃyeva tusitā sukhaṃ paṭivedenti, idaṃ sukhānaṃ aggaṃ. Atthāvuso, ākiñcaññāyatanūpagā devā, idaṃ saññānaṃ <pageBreak edition="Thai" number="3.0226" /> aggaṃ. Atthāvuso, nevasaññānāsaññāyatanūpagā devā, idaṃ bhavānaṃ agga’’nti. ‘‘Sameti kho idaṃ āyasmato bhaddajissa, yadidaṃ bahunā janenā’’ti?</paragraph>
    <paragraph line="61">‘‘Āyasmā <pageBreak edition="Myanmar" number="2.0178" /> kho, ānando, bahussuto. Paṭibhātu āyasmantaṃyeva ānanda’’nti. ‘‘Tenahāvuso bhaddaji, suṇāhi, sādhukaṃ manasi karohi; bhāsissāmī’’ti. ‘‘Evamāvuso’’ti kho āyasmā bhaddaji āyasmato ānandassa paccassosi. Āyasmā ānando etadavoca –</paragraph>
    <paragraph line="62">‘‘Yathā <pageBreak edition="Vipassana Research Institut" number="2.0188" /> passato kho, āvuso, anantarā āsavānaṃ khayo hoti, idaṃ dassanānaṃ aggaṃ. Yathā suṇato anantarā āsavānaṃ khayo hoti, idaṃ savanānaṃ aggaṃ. Yathā sukhitassa anantarā āsavānaṃ khayo hoti, idaṃ sukhānaṃ aggaṃ. Yathā saññissa anantarā āsavānaṃ khayo hoti, idaṃ saññānaṃ aggaṃ. Yathā bhūtassa anantarā āsavānaṃ khayo hoti, idaṃ bhavānaṃ agga’’nti. Dasamaṃ.</paragraph>
    <centered line="63">Āghātavaggo <pageBreak edition="Pali Text Society" number="3.0203" /> dutiyo.</centered>
    <paragraph line="64">Tassuddānaṃ –</paragraph>
    <gatha1 line="65">Dve āghātavinayā, sākacchā sājīvato pañhaṃ;</gatha1>
    <gathalast line="66">Pucchā nirodho codanā, sīlaṃ nisanti bhaddajīti.</gathalast>
  </content>
</document>