<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403m1.mul4.xml</normativeSource>
<archivePath>roman/tipitaka (mula)/suttapitaka/anguttaranikaya/pancakanipatapali/5. mundarajavaggo.xml</archivePath>
<titlePath>5. Muṇḍarājavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">5. Muṇḍarājavaggo</chapter>
<subhead line="2">1. Ādiyasuttaṃ</subhead>
<paragraph line="3" number="41"> Ekaṃ <pageBreak edition="V" number="2.0041" /><pageBreak edition="P" number="3.0045" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca – ‘‘pañcime, gahapati, bhogānaṃ ādiyā. Katame pañca? Idha, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi attānaṃ sukheti pīṇeti sammā sukhaṃ <pageBreak edition="M" number="2.0039" /> pariharati; mātāpitaro sukheti pīṇeti sammā sukhaṃ pariharati; puttadāradāsakammakaraporise sukheti pīṇeti sammā sukhaṃ pariharati. Ayaṃ paṭhamo bhogānaṃ ādiyo.</paragraph>
<paragraph line="4">‘‘Puna caparaṃ, gahapati, ariyasāvako uṭṭhānavīriyādhigatehi <pageBreak edition="T" number="3.0049" /> bhogehi bāhābalaparicitehi sedāvakkhittehi dhammikehi dhammaladdhehi mittāmacce sukheti pīṇeti sammā sukhaṃ pariharati. Ayaṃ dutiyo bhogānaṃ ādiyo.</paragraph>
<paragraph line="5">‘‘Puna caparaṃ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi yā tā honti āpadā – aggito vā udakato vā rājato vā corato vā <alternatives line="3" extra=" a. ni. 4.61; 5.148" separator="false"><alternative source-abbr="vri" source="vipassana research institut">appiyato vā dāyādato</alternative><alternative source-abbr="bahūsu" source="bahūsu">appiyato vā dāyādato vā</alternative></alternatives>  – tathārūpāsu āpadāsu bhogehi pariyodhāya vattati, sotthiṃ attānaṃ karoti. Ayaṃ tatiyo bhogānaṃ ādiyo.</paragraph>
<paragraph line="6">‘‘Puna caparaṃ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi pañcabaliṃ kattā hoti. Ñātibaliṃ, atithibaliṃ, pubbapetabaliṃ, rājabaliṃ, devatābaliṃ – ayaṃ catuttho bhogānaṃ ādiyo.</paragraph>
<paragraph line="7">‘‘Puna <pageBreak edition="V" number="2.0042" /> caparaṃ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi <pageBreak edition="P" number="3.0046" /> dhammaladdhehi ye te samaṇabrāhmaṇā madappamādā paṭiviratā khantisoracce niviṭṭhā ekamattānaṃ damenti ekamattānaṃ samenti ekamattānaṃ parinibbāpenti, tathārūpesu samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ. Ayaṃ pañcamo bhogānaṃ ādiyo. Ime kho, gahapati, pañca bhogānaṃ ādiyā.</paragraph>
<paragraph line="8">‘‘Tassa ce, gahapati, ariyasāvakassa ime pañca bhogānaṃ ādiye ādiyato bhogā parikkhayaṃ gacchanti, tassa evaṃ hoti – ‘ye vata bhogānaṃ ādiyā te cāhaṃ <pageBreak edition="T" number="3.0050" /> ādiyāmi bhogā ca me parikkhayaṃ gacchantī’ti. Itissa hoti avippaṭisāro. Tassa ce, gahapati, ariyasāvakassa ime pañca bhogānaṃ ādiye ādiyato bhogā abhivaḍḍhanti <pageBreak edition="M" number="2.0040" />, tassa evaṃ hoti – ‘ye vata bhogānaṃ ādiyā te cāhaṃ ādiyāmi bhogā ca me abhivaḍḍhantī’ti. <alternatives line="11" extra="null" separator="false"><alternative source-abbr="vri" source="vipassana research institut">Itissa hoti</alternative><alternative source-abbr="sī. syā." source="sī. syā.">itissa hoti avippaṭisāro,</alternative></alternatives>  ubhayeneva avippaṭisāro’’ti.</paragraph>
<gatha1 line="9">‘‘Bhuttā bhogā bhatā bhaccā <note>gatā tacchā (ka.)</note>, vitiṇṇā āpadāsu me;</gatha1>
<gatha2 line="10">Uddhaggā dakkhiṇā dinnā, atho pañcabalīkatā;</gatha2>
<gathalast line="11">Upaṭṭhitā sīlavanto, saññatā brahmacārayo.</gathalast>
<gatha1 line="12">‘‘Yadatthaṃ bhogaṃ iccheyya, paṇḍito gharamāvasaṃ;</gatha1>
<gathalast line="13">So me attho anuppatto, kataṃ ananutāpiyaṃ.</gathalast>
<gatha1 line="14">‘‘<alternatives line="26" extra="null" separator="false"><alternative source-abbr="vri" source="vipassana research institut">Etaṃ</alternative><alternative source-abbr="ka." source="cambodian">evaṃ</alternative></alternatives>  anussaraṃ macco, ariyadhamme ṭhito naro;</gatha1>
<gathalast line="15">Idheva naṃ pasaṃsanti, <alternatives line="34" extra="null" separator="false"><alternative source-abbr="vri" source="vipassana research institut">pecca sagge pamodatī’’ti</alternative><alternative source-abbr="sī. syā." source="sī. syā.">pecca sagge ca modatī’’ti</alternative></alternatives> . paṭhamaṃ;</gathalast>
<subhead line="16">2. Sappurisasuttaṃ</subhead>
<paragraph line="17" number="42"> ‘‘Sappuriso, bhikkhave, kule jāyamāno bahuno janassa atthāya hitāya sukhāya hoti; <alternatives line="42" extra="null" separator="false"><alternative source-abbr="vri" source="vipassana research institut">mātāpitūnaṃ</alternative><alternative source-abbr="sī. pī." source="sī. pī.">mātāpitunnaṃ</alternative></alternatives>  atthāya hitāya sukhāya hoti; puttadārassa atthāya hitāya sukhāya hoti; dāsakammakaraporisassa <pageBreak edition="V" number="2.0043" /> atthāya hitāya sukhāya hoti; mittāmaccānaṃ atthāya hitāya sukhāya hoti; samaṇabrāhmaṇānaṃ atthāya hitāya sukhāya hoti.</paragraph>
<paragraph line="18">‘‘Seyyathāpi, bhikkhave, mahāmegho sabbasassāni sampādento bahuno janassa atthāya hitāya sukhāya hoti; evamevaṃ <pageBreak edition="P" number="3.0047" /> kho, bhikkhave, sappuriso kule <pageBreak edition="T" number="3.0051" /> jāyamāno bahuno janassa atthāya hitāya sukhāya hoti; mātāpitūnaṃ atthāya hitāya sukhāya hoti; puttadārassa atthāya hitāya sukhāya hoti; dāsakammakaraporisassa atthāya hitāya sukhāya hoti; mittāmaccānaṃ atthāya hitāya sukhāya hoti; samaṇabrāhmaṇānaṃ atthāya hitāya sukhāya hotī’’ti.</paragraph>
<gatha1 line="19">‘‘Hito bahunnaṃ paṭipajja bhoge, taṃ devatā rakkhati dhammaguttaṃ;</gatha1>
<gathalast line="20">Bahussutaṃ sīlavatūpapannaṃ, dhamme ṭhitaṃ na <alternatives line="50" extra="null" separator="false"><alternative source-abbr="vri" source="vipassana research institut">vijahati</alternative><alternative source-abbr="sī. syā. kaṃ. pī." source="sī. syā. kaṃ. pī.">vijahāti</alternative></alternatives>  kitti.</gathalast>
<gatha1 line="21">‘‘Dhammaṭṭhaṃ <pageBreak edition="M" number="2.0041" /> sīlasampannaṃ, saccavādiṃ hirīmanaṃ;</gatha1>
<gatha2 line="22">Nekkhaṃ jambonadasseva, ko taṃ ninditumarahati;</gatha2>
<gathalast line="23">Devāpi naṃ pasaṃsanti, brahmunāpi pasaṃsito’’ti. dutiyaṃ;</gathalast>
<subhead line="24">3. Iṭṭhasuttaṃ</subhead>
<paragraph line="25" number="43"> Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca –</paragraph>
<paragraph line="26">‘‘Pañcime, gahapati, dhammā iṭṭhā kantā manāpā dullabhā lokasmiṃ. Katame pañca? Āyu, gahapati, iṭṭho kanto manāpo dullabho lokasmiṃ; vaṇṇo iṭṭho kanto manāpo dullabho lokasmiṃ; sukhaṃ iṭṭhaṃ kantaṃ manāpaṃ dullabhaṃ lokasmiṃ; yaso iṭṭho kanto manāpo dullabho lokasmiṃ; saggā iṭṭhā kantā manāpā dullabhā lokasmiṃ. Ime <pageBreak edition="T" number="3.0052" /> kho, gahapati, pañca dhammā iṭṭhā kantā manāpā dullabhā lokasmiṃ.</paragraph>
<paragraph line="27">‘‘Imesaṃ <pageBreak edition="V" number="2.0044" /> kho, gahapati, pañcannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ na āyācanahetu <pageBreak edition="P" number="3.0048" /> <alternatives line="58" extra="null" separator="false"><alternative source-abbr="vri" source="vipassana research institut">vā patthanāhetu vā</alternative><alternative source-abbr="syā. kaṃ. pī." source="syā. kaṃ. pī.">na patthanāhetu vā</alternative></alternatives>  paṭilābhaṃ vadāmi. Imesaṃ kho, gahapati, pañcannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ āyācanahetu vā patthanāhetu vā paṭilābho abhavissa, ko idha kena hāyetha?</paragraph>
<paragraph line="28">‘‘Na kho, gahapati, arahati ariyasāvako āyukāmo āyuṃ āyācituṃ vā abhinandituṃ vā āyussa vāpi hetu. Āyukāmena, gahapati, ariyasāvakena āyusaṃvattanikā paṭipadā paṭipajjitabbā. Āyusaṃvattanikā hissa paṭipadā paṭipannā āyupaṭilābhāya saṃvattati. So lābhī hoti āyussa dibbassa vā mānusassa vā.</paragraph>
<paragraph line="29">‘‘Na kho, gahapati, arahati ariyasāvako vaṇṇakāmo vaṇṇaṃ āyācituṃ vā abhinandituṃ vā vaṇṇassa vāpi hetu. Vaṇṇakāmena, gahapati, ariyasāvakena vaṇṇasaṃvattanikā paṭipadā paṭipajjitabbā. Vaṇṇasaṃvattanikā hissa paṭipadā paṭipannā vaṇṇapaṭilābhāya saṃvattati. So lābhī hoti vaṇṇassa dibbassa vā mānusassa vā.</paragraph>
<paragraph line="30">‘‘Na <pageBreak edition="M" number="2.0042" /> kho, gahapati, arahati ariyasāvako sukhakāmo sukhaṃ āyācituṃ vā abhinandituṃ vā sukhassa vāpi hetu. Sukhakāmena, gahapati, ariyasāvakena sukhasaṃvattanikā paṭipadā paṭipajjitabbā. Sukhasaṃvattanikā hissa paṭipadā paṭipannā sukhapaṭilābhāya saṃvattati. So lābhī hoti sukhassa dibbassa vā mānusassa vā.</paragraph>
<paragraph line="31">‘‘Na kho, gahapati, arahati ariyasāvako yasakāmo yasaṃ <pageBreak edition="T" number="3.0053" /> āyācituṃ vā abhinandituṃ vā yasassa vāpi hetu. Yasakāmena, gahapati, ariyasāvakena yasasaṃvattanikā paṭipadā paṭipajjitabbā. Yasasaṃvattanikā hissa paṭipadā paṭipannā yasapaṭilābhāya saṃvattati. So lābhī hoti yasassa dibbassa vā mānusassa vā.</paragraph>
<paragraph line="32">‘‘Na kho, gahapati, arahati ariyasāvako saggakāmo saggaṃ āyācituṃ vā abhinandituṃ vā saggānaṃ vāpi hetu. Saggakāmena, gahapati, ariyasāvakena saggasaṃvattanikā paṭipadā <pageBreak edition="V" number="2.0045" /> paṭipajjitabbā. Saggasaṃvattanikā hissa paṭipadā paṭipannā saggapaṭilābhāya saṃvattati. So lābhī hoti saggāna’’nti.</paragraph>
<gatha1 line="33">‘‘Āyuṃ vaṇṇaṃ yasaṃ kittiṃ, saggaṃ uccākulīnataṃ;</gatha1>
<gathalast line="34">Ratiyo <alternatives line="66" extra="null" separator="false"><alternative source-abbr="vri" source="vipassana research institut">patthayānena</alternative><alternative source-abbr="ka." source="cambodian">patthayamānena</alternative></alternatives> , uḷārā aparāparā.</gathalast>
<gatha1 line="35">‘‘Appamādaṃ pasaṃsanti, puññakiriyāsu paṇḍitā;</gatha1>
<gathalast line="36">‘‘Appamatto <pageBreak edition="P" number="3.0049" /> ubho atthe, adhigaṇhāti paṇḍito.</gathalast>
<gatha1 line="37">‘‘Diṭṭhe dhamme ca <note>diṭṭheva dhamme (sī.)</note> yo attho, yo cattho samparāyiko;</gatha1>
<gathalast line="38">Atthābhisamayā dhīro, paṇḍitoti pavuccatī’’ti. tatiyaṃ;</gathalast>
<subhead line="39">4. Manāpadāyīsuttaṃ</subhead>
<paragraph line="40" number="44"> Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho bhagavā pubbaṇhasamayaṃ nivāsetvā pattacīvaramādāya yena uggassa gahapatino vesālikassa nivesanaṃ tenupasaṅkami; upasaṅkamitvā paññatte āsane nisīdi. Atha kho uggo gahapati vesāliko <pageBreak edition="T" number="3.0054" /> yena bhagavā tenupasaṅkami; upasaṅkamitvā bhagavantaṃ abhivādetvā <pageBreak edition="M" number="2.0043" /> ekamantaṃ nisīdi. Ekamantaṃ nisinno kho uggo gahapati vesāliko bhagavantaṃ etadavoca –</paragraph>
<paragraph line="41">‘‘Sammukhā metaṃ, bhante, bhagavato sutaṃ sammukhā paṭiggahitaṃ – ‘manāpadāyī labhate manāpa’nti. Manāpaṃ me, bhante, <alternatives line="81" extra="null" separator="false"><alternative source-abbr="vri" source="vipassana research institut">sālapupphakaṃ</alternative><alternative source-abbr="ka." source="cambodian">sālipupphakaṃ</alternative></alternatives>  khādanīyaṃ; taṃ me bhagavā paṭiggaṇhātu anukampaṃ upādāyā’’ti. Paṭiggahesi bhagavā anukampaṃ upādāya.</paragraph>
<paragraph line="42">‘‘Sammukhā metaṃ, bhante, bhagavato sutaṃ sammukhā paṭiggahitaṃ – ‘manāpadāyī labhate manāpa’nti. Manāpaṃ me, bhante, sampannakolakaṃ <alternatives line="89" extra="null" separator="true"><alternative source-abbr="vri" source="vipassana research institut">sūkaramaṃsaṃ</alternative><alternative source-abbr="sī." source="sri lanka">sampannasūkaramaṃsaṃ</alternative><alternative source-abbr="syā." source="thai">sampannavarasūkaramaṃsaṃ</alternative></alternatives> ; taṃ me bhagavā paṭiggaṇhātu anukampaṃ upādāyā’’ti. Paṭiggahesi bhagavā anukampaṃ upādāya.</paragraph>
<paragraph line="43">‘‘Sammukhā <pageBreak edition="V" number="2.0046" /> metaṃ, bhante, bhagavato sutaṃ sammukhā paṭiggahitaṃ – ‘manāpadāyī labhate manāpa’nti. Manāpaṃ me, bhante, <alternatives line="98" extra="null" separator="true"><alternative source-abbr="vri" source="vipassana research institut">nibbattatelakaṃ</alternative><alternative source-abbr="pī. sī. aṭṭha." source="pī. sī. aṭṭha.">nibaddhatelakaṃ</alternative><alternative source-abbr="syā. aṭṭha." source="syā. aṭṭha.">nibbaṭṭatelakaṃ</alternative></alternatives>  nāliyasākaṃ; taṃ me bhagavā paṭiggaṇhātu anukampaṃ upādāyā’’ti. Paṭiggahesi bhagavā anukampaṃ upādāya.</paragraph>
<paragraph line="44">‘‘Sammukhā metaṃ, bhante, bhagavato sutaṃ sammukhā paṭiggahitaṃ – ‘manāpadāyī labhate manāpa’nti. Manāpo me, bhante, sālīnaṃ odano <alternatives line="107" extra="null" separator="false"><alternative source-abbr="vri" source="vipassana research institut">vicitakāḷako</alternative><alternative source-abbr="syā. kaṃ. pī. ka." source="syā. kaṃ. pī. ka.">vigatakālako</alternative></alternatives>  anekasūpo anekabyañjano; taṃ me bhagavā paṭiggaṇhātu anukampaṃ upādāyā’’ti. Paṭiggahesi bhagavā anukampaṃ upādāya.</paragraph>
<paragraph line="45">‘‘Sammukhā <pageBreak edition="P" number="3.0050" /> metaṃ, bhante, bhagavato sutaṃ sammukhā paṭiggahitaṃ – ‘manāpadāyī labhate manāpa’nti. Manāpāni me, bhante, kāsikāni vatthāni; tāni me bhagavā paṭiggaṇhātu anukampaṃ upādāyā’’ti. Paṭiggahesi bhagavā anukampaṃ upādāya.</paragraph>
<paragraph line="46">‘‘Sammukhā metaṃ, bhante, bhagavato sutaṃ sammukhā paṭiggahitaṃ – ‘manāpadāyī labhate manāpa’nti <pageBreak edition="T" number="3.0055" />. Manāpo me, bhante, pallaṅko gonakatthato paṭalikatthato <alternatives line="115" extra="null" separator="false"><alternative source-abbr="vri" source="vipassana research institut">kadalimigapavarapaccattharaṇo</alternative><alternative source-abbr="sī." source="sri lanka">kādalimigapavarapaccattharaṇo</alternative></alternatives>  sauttaracchado ubhatolohitakūpadhāno. Api ca, bhante, mayampetaṃ jānāma – ‘netaṃ bhagavato kappatī’ti. Idaṃ me, bhante, candanaphalakaṃ agghati adhikasatasahassaṃ; taṃ me bhagavā <pageBreak edition="M" number="2.0044" /> paṭiggaṇhātu anukampaṃ upādāyā’’ti. Paṭiggahesi bhagavā anukampaṃ upādāya. Atha kho bhagavā uggaṃ gahapatiṃ vesālikaṃ iminā anumodanīyena anumodi –</paragraph>
<gatha1 line="47">‘‘Manāpadāyī labhate manāpaṃ,</gatha1>
<gatha2 line="48">Yo <alternatives line="123" extra="null" separator="false"><alternative source-abbr="vri" source="vipassana research institut">ujjubhūtesu</alternative><alternative source-abbr="syā. kaṃ. pī." source="syā. kaṃ. pī.">ujubhūtesu</alternative></alternatives>  dadāti chandasā;</gatha2>
<gatha3 line="49">Acchādanaṃ <alternatives line="131" extra="null" separator="false"><alternative source-abbr="vri" source="vipassana research institut">sayanamannapānaṃ</alternative><alternative source-abbr="sī. syā. kaṃ. pī." source="sī. syā. kaṃ. pī.">sayanamathannapānaṃ</alternative></alternatives> ,</gatha3>
<gathalast line="50">Nānāppakārāni ca paccayāni.</gathalast>
<gatha1 line="51">‘‘Cattañca muttañca <alternatives line="139" extra="null" separator="false"><alternative source-abbr="vri" source="vipassana research institut">anuggahītaṃ</alternative><alternative source-abbr="sī. syā. kaṃ. pī." source="sī. syā. kaṃ. pī.">anaggahītaṃ</alternative></alternatives> ,</gatha1>
<gatha2 line="52">Khettūpame arahante viditvā;</gatha2>
<gatha3 line="53">So <pageBreak edition="V" number="2.0047" /> duccajaṃ sappuriso cajitvā,</gatha3>
<gathalast line="54">Manāpadāyī labhate manāpa’’nti.</gathalast>
<paragraph line="55">Atha kho bhagavā uggaṃ gahapatiṃ vesālikaṃ iminā anumodanīyena anumoditvā uṭṭhāyāsanā pakkāmi.</paragraph>
<paragraph line="56">Atha kho uggo gahapati vesāliko aparena samayena kālamakāsi. <alternatives line="147" extra="null" separator="false"><alternative source-abbr="vri" source="vipassana research institut">Kālaṅkato</alternative><alternative source-abbr="sī. syā. kaṃ. pī." source="sī. syā. kaṃ. pī.">kālakato</alternative></alternatives>  ca uggo gahapati vesāliko aññataraṃ manomayaṃ kāyaṃ upapajji. Tena kho pana samayena bhagavā sāvatthiyaṃ viharati jetavane anāthapiṇḍikassa ārāme. Atha kho uggo devaputto <pageBreak edition="T" number="3.0056" /> abhikkantāya rattiyā abhikkantavaṇṇo kevalakappaṃ <pageBreak edition="P" number="3.0051" /> jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitaṃ kho uggaṃ devaputtaṃ bhagavā etadavoca – ‘‘kacci te, ugga, yathādhippāyo’’ti? ‘‘Taggha me, bhagavā, yathādhippāyo’’ti. Atha kho bhagavā uggaṃ devaputtaṃ gāthāhi ajjhabhāsi –</paragraph>
<gatha1 line="57">‘‘Manāpadāyī labhate manāpaṃ,</gatha1>
<gatha2 line="58">Aggassa dātā labhate punaggaṃ;</gatha2>
<gatha3 line="59">Varassa dātā varalābhi hoti,</gatha3>
<gathalast line="60">Seṭṭhaṃ dado seṭṭhamupeti ṭhānaṃ.</gathalast>
<gatha1 line="61">‘‘Yo <pageBreak edition="M" number="2.0045" /> aggadāyī varadāyī, seṭṭhadāyī ca yo naro;</gatha1>
<gathalast line="62">Dīghāyu yasavā hoti, yattha yatthūpapajjatī’’ti. catutthaṃ;</gathalast>
<subhead line="63">5. Puññābhisandasuttaṃ</subhead>
<paragraph line="64" number="45"> ‘‘Pañcime, bhikkhave, puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti.</paragraph>
<paragraph line="65">‘‘Katame pañca? Yassa, bhikkhave, bhikkhu cīvaraṃ paribhuñjamāno appamāṇaṃ cetosamādhiṃ <pageBreak edition="V" number="2.0048" /> upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati.</paragraph>
<paragraph line="66">‘‘Yassa, bhikkhave, bhikkhu piṇḍapātaṃ paribhuñjamāno…pe… yassa, bhikkhave, bhikkhu vihāraṃ paribhuñjamāno…pe… yassa, bhikkhave, bhikkhu mañcapīṭhaṃ <pageBreak edition="T" number="3.0057" /> paribhuñjamāno…pe….</paragraph>
<paragraph line="67">‘‘Yassa, bhikkhave, bhikkhu gilānapaccayabhesajjaparikkhāraṃ paribhuñjamāno appamāṇaṃ cetosamādhiṃ upasampajja <pageBreak edition="P" number="3.0052" /> viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. Ime kho, bhikkhave, pañca puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti.</paragraph>
<paragraph line="68">‘‘Imehi ca pana, bhikkhave, pañcahi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gahetuṃ – ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattatī’ti. Atha kho asaṅkheyyo appameyyo mahāpuññakkhandhotveva saṅkhaṃ gacchati.</paragraph>
<paragraph line="69">‘‘Seyyathāpi, bhikkhave, mahāsamudde na sukaraṃ udakassa pamāṇaṃ gahetuṃ – ‘ettakāni udakāḷhakānīti vā <pageBreak edition="M" number="2.0046" /> ettakāni udakāḷhakasatānīti vā ettakāni udakāḷhakasahassānīti vā ettakāni udakāḷhakasatasahassānīti vā; atha kho asaṅkheyyo appameyyo mahāudakakkhandhotveva saṅkhaṃ gacchati’. Evamevaṃ kho, bhikkhave, imehi pañcahi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gahetuṃ – ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko <pageBreak edition="T" number="3.0058" /> iṭṭhāya kantāya manāpāya hitāya sukhāya saṃvattatī’ti. Atha kho asaṅkheyyo appameyyo mahāpuññakkhandhotveva saṅkhaṃ gacchatī’’ti.</paragraph>
<gatha1 line="70">‘‘Mahodadhiṃ <pageBreak edition="V" number="2.0049" /> aparimitaṃ mahāsaraṃ,</gatha1>
<gatha2 line="71">Bahubheravaṃ ratnagaṇānamālayaṃ;</gatha2>
<gatha3 line="72">Najjo yathā <alternatives line="155" extra=" saṃ. ni. 5.1037 passitabbaṃ" separator="false"><alternative source-abbr="vri" source="vipassana research institut">naragaṇasaṅghasevitā</alternative><alternative source-abbr="syā. kaṃ. ka." source="syā. kaṃ. ka.">maccha gaṇasaṃghasevitā</alternative></alternatives> ,</gatha3>
<gathalast line="73">Puthū savantī upayanti sāgaraṃ.</gathalast>
<gatha1 line="74">‘‘Evaṃ <pageBreak edition="P" number="3.0053" /> naraṃ annadapānavatthadaṃ,</gatha1>
<gatha2 line="75">Seyyānisajjattharaṇassa dāyakaṃ;</gatha2>
<gatha3 line="76">Puññassa dhārā upayanti paṇḍitaṃ,</gatha3>
<gathalast line="77">Najjo yathā vārivahāva sāgara’’nti. pañcamaṃ;</gathalast>
<subhead line="78">6. Sampadāsuttaṃ</subhead>
<paragraph line="79" number="46"> ‘‘Pañcimā, bhikkhave, sampadā. Katamā pañca? Saddhāsampadā, sīlasampadā, sutasampadā, cāgasampadā, paññāsampadā – imā kho, bhikkhave, pañca sampadā’’ti. Chaṭṭhaṃ.</paragraph>
<subhead line="80">7. Dhanasuttaṃ</subhead>
<paragraph line="81" number="47"> ‘‘Pañcimāni, bhikkhave, dhanāni. Katamāni pañca? Saddhādhanaṃ, sīladhanaṃ, sutadhanaṃ, cāgadhanaṃ, paññādhanaṃ.</paragraph>
<paragraph line="82">‘‘Katamañca, bhikkhave, saddhādhanaṃ? Idha, bhikkhave, ariyasāvako saddho hoti, saddahati tathāgatassa bodhiṃ – ‘itipi so bhagavā…pe… satthā devamanussānaṃ buddho bhagavā’ti. Idaṃ vuccati, bhikkhave, saddhādhanaṃ.</paragraph>
<paragraph line="83">‘‘Katamañca <pageBreak edition="M" number="2.0047" /><pageBreak edition="V" number="2.0050" />, bhikkhave, sīladhanaṃ? Idha, bhikkhave, ariyasāvako pāṇātipātā paṭivirato hoti…pe… surāmerayamajjapamādaṭṭhānā<pageBreak edition="T" number="3.0059" /> paṭivirato hoti. Idaṃ vuccati, bhikkhave, sīladhanaṃ.</paragraph>
<paragraph line="84">‘‘Katamañca, bhikkhave, sutadhanaṃ? Idha, bhikkhave, ariyasāvako bahussuto hoti…pe… diṭṭhiyā suppaṭividdho. Idaṃ vuccati, bhikkhave, sutadhanaṃ.</paragraph>
<paragraph line="85">‘‘Katamañca, bhikkhave, cāgadhanaṃ? Idha, bhikkhave, ariyasāvako vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato. Idaṃ vuccati, bhikkhave, cāgadhanaṃ.</paragraph>
<paragraph line="86">‘‘Katamañca, bhikkhave, paññādhanaṃ? Idha, bhikkhave, ariyasāvako paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Idaṃ vuccati, bhikkhave, paññādhanaṃ. Imāni kho, bhikkhave, pañca dhanānī’’ti.</paragraph>
<gatha1 line="87"><note>a. ni. 4.52</note> ‘‘Yassa <pageBreak edition="P" number="3.0054" /> saddhā tathāgate, acalā suppatiṭṭhitā;</gatha1>
<gathalast line="88">Sīlañca yassa kalyāṇaṃ, ariyakantaṃ pasaṃsitaṃ.</gathalast>
<gatha1 line="89">‘‘Saṅghe pasādo yassatthi, ujubhūtañca dassanaṃ;</gatha1>
<gathalast line="90">Adaliddoti taṃ āhu, amoghaṃ tassa jīvitaṃ.</gathalast>
<gatha1 line="91">‘‘Tasmā saddhañca sīlañca, pasādaṃ dhammadassanaṃ;</gatha1>
<gathalast line="92">Anuyuñjetha medhāvī, saraṃ buddhāna sāsana’’nti. sattamaṃ;</gathalast>
<subhead line="93">8. Alabbhanīyaṭhānasuttaṃ</subhead>
<paragraph line="94" number="48"> ‘‘Pañcimāni, bhikkhave, alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmiṃ. Katamāni pañca? ‘Jarādhammaṃ mā jīrī’ti alabbhanīyaṃ ṭhānaṃ samaṇena <pageBreak edition="T" number="3.0060" /> vā brāhmaṇena vā devena vā mārena vā brahmunā vā kenaci vā lokasmiṃ. ‘<alternatives line="166" extra="null" separator="false"><alternative source-abbr="vri" source="vipassana research institut">Byādhidhammaṃ mā byādhīyī’ti</alternative><alternative source-abbr="sī. pī." source="sī. pī.">vyādhidhammaṃ ‘‘mā vyādhīyī’’ti</alternative></alternatives>  …pe… ‘maraṇadhammaṃ mā mīyī’ti… ‘khayadhammaṃ mā khīyī’ti… ‘nassanadhammaṃ mā nassī’ti alabbhanīyaṃ ṭhānaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ.</paragraph>
<paragraph line="95">‘‘Assutavato <pageBreak edition="V" number="2.0051" /><pageBreak edition="M" number="2.0048" />, bhikkhave, puthujjanassa jarādhammaṃ jīrati. So jarādhamme jiṇṇe na iti paṭisañcikkhati – ‘na kho <alternatives line="174" extra="null" separator="false"><alternative source-abbr="vri" source="vipassana research institut">mayhevekassa</alternative><alternative source-abbr="sī." source="sri lanka">mayhamevekassa</alternative></alternatives>  jarādhammaṃ jīrati, atha kho yāvatā sattānaṃ āgati gati cuti upapatti sabbesaṃ sattānaṃ jarādhammaṃ jīrati. <alternatives line="182" extra="null" separator="false"><alternative source-abbr="vri" source="vipassana research institut">Ahañceva</alternative><alternative source-abbr="?" source="unknown">ahañce</alternative></alternatives>  kho pana jarādhamme jiṇṇe soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, <alternatives line="190" extra="null" separator="false"><alternative source-abbr="vri" source="vipassana research institut">kammantāpi nappavatteyyuṃ</alternative><alternative source-abbr="ka." source="cambodian">kammantopi nappavatteyya</alternative></alternatives> , amittāpi attamanā assu, mittāpi dummanā assū’ti. So jarādhamme jiṇṇe socati kilamati paridevati, urattāḷiṃ kandati, sammohaṃ āpajjati. Ayaṃ vuccati, bhikkhave – ‘assutavā puthujjano viddho savisena sokasallena attānaṃyeva paritāpeti’’’.</paragraph>
<paragraph line="96">‘‘Puna caparaṃ, bhikkhave, assutavato puthujjanassa byādhidhammaṃ <pageBreak edition="P" number="3.0055" /> byādhīyati…pe… maraṇadhammaṃ mīyati… khayadhammaṃ khīyati… nassanadhammaṃ nassati. So nassanadhamme naṭṭhe na iti paṭisañcikkhati – ‘na kho mayhevekassa nassanadhammaṃ nassati, atha kho yāvatā sattānaṃ āgati gati cuti upapatti sabbesaṃ sattānaṃ nassanadhammaṃ nassati. Ahañceva kho pana nassanadhamme naṭṭhe soceyyaṃ kilameyyaṃ parideveyyaṃ, urattāḷiṃ kandeyyaṃ <pageBreak edition="T" number="3.0061" />, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā assū’ti. So nassanadhamme naṭṭhe socati kilamati paridevati, urattāḷiṃ kandati, sammohaṃ āpajjati. Ayaṃ vuccati, bhikkhave – ‘assutavā puthujjano viddho savisena sokasallena attānaṃyeva paritāpeti’’’.</paragraph>
<paragraph line="97">‘‘Sutavato ca kho, bhikkhave, ariyasāvakassa jarādhammaṃ jīrati. So jarādhamme jiṇṇe iti paṭisañcikkhati – ‘na kho mayhevekassa jarādhammaṃ jīrati, atha kho yāvatā sattānaṃ āgati gati cuti upapatti sabbesaṃ sattānaṃ jarādhammaṃ jīrati. Ahañceva kho pana jarādhamme jiṇṇe soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā assū’ti. So jarādhamme jiṇṇe na socati na kilamati na paridevati, na urattāḷiṃ kandati, na sammohaṃ āpajjati <pageBreak edition="M" number="2.0049" />. Ayaṃ vuccati, bhikkhave – ‘sutavā ariyasāvako <alternatives line="198" extra="null" separator="false"><alternative source-abbr="vri" source="vipassana research institut">abbuhi</alternative><alternative source-abbr="sī." source="sri lanka">abbahi</alternative></alternatives>  savisaṃ sokasallaṃ, yena viddho assutavā puthujjano attānaṃyeva paritāpeti. Asoko visallo ariyasāvako attānaṃyeva parinibbāpeti’’’.</paragraph>
<paragraph line="98">‘‘Puna <pageBreak edition="V" number="2.0052" /> caparaṃ, bhikkhave, sutavato ariyasāvakassa byādhidhammaṃ byādhīyati…pe… maraṇadhammaṃ mīyati… khayadhammaṃ khīyati… nassanadhammaṃ nassati. So nassanadhamme <pageBreak edition="T" number="3.0062" /> naṭṭhe iti paṭisañcikkhati – ‘na kho mayhevekassa nassanadhammaṃ nassati, atha kho yāvatā sattānaṃ āgati gati cuti upapatti sabbesaṃ sattānaṃ nassanadhammaṃ <pageBreak edition="P" number="3.0056" /> nassati. Ahañceva kho pana nassanadhamme naṭṭhe soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā assū’ti. So nassanadhamme naṭṭhe na socati na kilamati na paridevati, na urattāḷiṃ kandati, na sammohaṃ āpajjati. Ayaṃ vuccati, bhikkhave – ‘sutavā ariyasāvako abbuhi savisaṃ sokasallaṃ, yena viddho assutavā puthujjano attānaṃyeva paritāpeti. Asoko visallo ariyasāvako attānaṃyeva parinibbāpetī’’’ti.</paragraph>
<paragraph line="99">‘‘Imāni kho, bhikkhave, pañca alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmi’’nti.</paragraph>
<gatha1 line="100"><note>jā. 1.5.96 jātakepi</note> ‘‘Na socanāya paridevanāya,</gatha1>
<gatha2 line="101"><alternatives line="209" extra="null" separator="true"><alternative source-abbr="vri" source="vipassana research institut">Atthodha labbhā</alternative><alternative source-abbr="syā." source="thai">attho idha labbhati</alternative><alternative source-abbr="pī." source="pali text society">attho idha labbhā</alternative></alternatives>  api appakopi;</gatha2>
<gatha3 line="102">Socantamenaṃ dukhitaṃ viditvā,</gatha3>
<gathalast line="103">Paccatthikā attamanā bhavanti.</gathalast>
<gatha1 line="104">‘‘Yato ca kho paṇḍito āpadāsu,</gatha1>
<gatha2 line="105">Na vedhatī atthavinicchayaññū;</gatha2>
<gatha3 line="106">Paccatthikāssa <pageBreak edition="T" number="3.0063" /> dukhitā bhavanti,</gatha3>
<gathalast line="107">Disvā mukhaṃ avikāraṃ purāṇaṃ.</gathalast>
<gatha1 line="108">‘‘Jappena <pageBreak edition="M" number="2.0050" /> mantena subhāsitena,</gatha1>
<gatha2 line="109">Anuppadānena paveṇiyā vā;</gatha2>
<gatha3 line="110">Yathā <alternatives line="218" extra="null" separator="false"><alternative source-abbr="vri" source="vipassana research institut">yathā yattha</alternative><alternative source-abbr="ka." source="cambodian">yathā yathā yattha yattha</alternative></alternatives>  labhetha atthaṃ,</gatha3>
<gathalast line="111">Tathā tathā tattha parakkameyya.</gathalast>
<gatha1 line="112">‘‘Sace <pageBreak edition="V" number="2.0053" /> pajāneyya alabbhaneyyo,</gatha1>
<gatha2 line="113"><alternatives line="226" extra="null" separator="false"><alternative source-abbr="vri" source="vipassana research institut">Mayāva</alternative><alternative source-abbr="syā. kaṃ. pī." source="syā. kaṃ. pī.">mayā vā</alternative></alternatives>  aññena vā esa attho;</gatha2>
<gatha3 line="114">Asocamāno adhivāsayeyya,</gatha3>
<gathalast line="115">Kammaṃ daḷhaṃ kinti karomi dānī’’ti. aṭṭhamaṃ;</gathalast>
<subhead line="116">9. Kosalasuttaṃ</subhead>
<paragraph line="117" number="49"> Ekaṃ <pageBreak edition="P" number="3.0057" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.</paragraph>
<paragraph line="118">(Tena kho pana samayena mallikā devī kālaṅkatā hoti.) <note>( ) natthi (sī.)</note> Atha kho aññataro puriso yena rājā pasenadi kosalo tenupasaṅkami; upasaṅkamitvā rañño pasenadissa kosalassa upakaṇṇake āroceti – ‘‘mallikā <alternatives line="237" extra="null" separator="false"><alternative source-abbr="vri" source="vipassana research institut">devī, deva</alternative><alternative source-abbr="syā. kaṃ. pī." source="syā. kaṃ. pī.">deva devī</alternative></alternatives> , kālaṅkatā’’ti. Evaṃ vutte rājā pasenadi kosalo dukkhī dummano pattakkhandho adhomukho pajjhāyanto appaṭibhāno nisīdi.</paragraph>
<paragraph line="119">Atha kho bhagavā rājānaṃ pasenadiṃ kosalaṃ dukkhiṃ dummanaṃ pattakkhandhaṃ adhomukhaṃ pajjhāyantaṃ <pageBreak edition="T" number="3.0064" /> appaṭibhānaṃ viditvā rājānaṃ pasenadiṃ kosalaṃ etadavoca – ‘‘pañcimāni, mahārāja, alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmiṃ. Katamāni pañca? ‘Jarādhammaṃ mā jīrī’ti alabbhanīyaṃ ṭhānaṃ…pe… na socanāya paridevanāya…pe… kammaṃ daḷhaṃ kinti karomi dānī’’ti. Navamaṃ.</paragraph>
<subhead line="120">10. Nāradasuttaṃ</subhead>
<paragraph line="121" number="50"> Ekaṃ samayaṃ āyasmā nārado pāṭaliputte viharati kukkuṭārāme. Tena kho pana samayena muṇḍassa rañño bhaddā devī kālaṅkatā <pageBreak edition="M" number="2.0051" /> hoti piyā manāpā. So bhaddāya deviyā kālaṅkatāya piyāya manāpāya neva <alternatives line="245" extra="null" separator="false"><alternative source-abbr="vri" source="vipassana research institut">nhāyati</alternative><alternative source-abbr="sī. syā. kaṃ. pī." source="sī. syā. kaṃ. pī.">nahāyati</alternative></alternatives>  na vilimpati na bhattaṃ bhuñjati na kammantaṃ payojeti – <alternatives line="253" extra="null" separator="false"><alternative source-abbr="vri" source="vipassana research institut">rattindivaṃ</alternative><alternative source-abbr="ka." source="cambodian">rattidivaṃ</alternative></alternatives>  bhaddāya deviyā sarīre ajjhomucchito. Atha kho muṇḍo rājā piyakaṃ <alternatives line="261" extra="null" separator="false"><alternative source-abbr="vri" source="vipassana research institut">kosārakkhaṃ</alternative><alternative source-abbr="syā." source="thai">sokārakkhaṃ</alternative></alternatives> <pageBreak edition="V" number="2.0054" /> āmantesi – ‘‘tena hi, samma piyaka <pageBreak edition="P" number="3.0058" />, bhaddāya deviyā sarīraṃ āyasāya teladoṇiyā pakkhipitvā aññissā āyasāya doṇiyā paṭikujjatha, yathā mayaṃ bhaddāya deviyā sarīraṃ cirataraṃ passeyyāmā’’ti. ‘‘Evaṃ, devā’’ti kho piyako kosārakkho muṇḍassa rañño paṭissutvā bhaddāya deviyā sarīraṃ āyasāya teladoṇiyā pakkhipitvā aññissā āyasāya doṇiyā paṭikujji.</paragraph>
<paragraph line="122">Atha kho piyakassa kosārakkhassa etadahosi – ‘‘imassa kho muṇḍassa rañño bhaddā devī kālaṅkatā piyā manāpā. So bhaddāya deviyā kālaṅkatāya piyāya manāpāya neva nhāyati na vilimpati na bhattaṃ bhuñjati na kammantaṃ payojeti <pageBreak edition="T" number="3.0065" /> – rattindivaṃ bhaddāya deviyā sarīre ajjhomucchito. <alternatives line="269" extra="null" separator="false"><alternative source-abbr="vri" source="vipassana research institut">Kaṃ</alternative><alternative source-abbr="ka." source="cambodian">kiṃ</alternative></alternatives>  nu kho muṇḍo rājā samaṇaṃ vā brāhmaṇaṃ vā payirupāseyya, yassa dhammaṃ sutvā sokasallaṃ pajaheyyā’’ti!</paragraph>
<paragraph line="123">Atha kho piyakassa kosārakkhassa etadahosi – ‘‘ayaṃ kho āyasmā nārado pāṭaliputte viharati kukkuṭārāme. Taṃ kho panāyasmantaṃ nāradaṃ evaṃ kalyāṇo kittisaddo abbhuggato – ‘paṇḍito <alternatives line="277" extra="null" separator="true"><alternative source-abbr="vri" source="vipassana research institut">viyatto</alternative><alternative source-abbr="sī. pī." source="sī. pī.">vyatto</alternative><alternative source-abbr="syā. kaṃ., dī. ni. 2.407" source="syā. kaṃ., dī. ni. 2.407">byatto</alternative></alternatives>  medhāvī bahussuto cittakathī kalyāṇapaṭibhāno <alternatives line="286" extra="null" separator="false"><alternative source-abbr="vri" source="vipassana research institut">vuddho ceva</alternative><alternative source-abbr="ka." source="cambodian">buddho ceva</alternative></alternatives>  <alternatives line="294" extra="null" separator="false"><alternative source-abbr="vri" source="vipassana research institut">arahā ca’</alternative><alternative source-abbr="?" source="unknown">arahā cā’ti</alternative></alternatives> . Yaṃnūna muṇḍo rājā āyasmantaṃ nāradaṃ payirupāseyya, appeva nāma muṇḍo rājā āyasmato nāradassa dhammaṃ sutvā sokasallaṃ pajaheyyā’’ti.</paragraph>
<paragraph line="124">Atha kho piyako kosārakkho yena muṇḍo rājā tenupasaṅkami; upasaṅkamitvā muṇḍaṃ rājānaṃ etadavoca – ‘‘ayaṃ kho, deva, āyasmā nārado pāṭaliputte viharati kukkuṭārāme. Taṃ kho panāyasmantaṃ nāradaṃ evaṃ kalyāṇo kittisaddo abbhuggato – ‘paṇḍito viyatto medhāvī bahussuto cittakathī kalyāṇapaṭibhāno vuddho ceva <pageBreak edition="M" number="2.0052" /> <alternatives line="302" extra="null" separator="false"><alternative source-abbr="vri" source="vipassana research institut">arahā ca’</alternative><alternative source-abbr="?" source="unknown">arahā cā’ti</alternative></alternatives> . Yadi pana devo āyasmantaṃ nāradaṃ payirupāseyya, appeva nāma devo āyasmato nāradassa dhammaṃ sutvā sokasallaṃ pajaheyyā’’ti. ‘‘Tena hi, samma piyaka <pageBreak edition="P" number="3.0059" />, āyasmantaṃ nāradaṃ paṭivedehi. Kathañhi nāma mādiso samaṇaṃ vā brāhmaṇaṃ vā vijite vasantaṃ pubbe appaṭisaṃvidito upasaṅkamitabbaṃ maññeyyā’’ti <pageBreak edition="T" number="3.0066" />! ‘‘Evaṃ, devā’’ti kho piyako kosārakkho muṇḍassa rañño paṭissutvā yenāyasmā nārado tenupasaṅkami; upasaṅkamitvā āyasmantaṃ nāradaṃ abhivādetvā ekamantaṃ nisīdi. Ekamantaṃ nisinno kho piyako kosārakkho āyasmantaṃ nāradaṃ etadavoca –</paragraph>
<paragraph line="125">‘‘Imassa <pageBreak edition="V" number="2.0055" />, bhante, muṇḍassa rañño bhaddā devī kālaṅkatā piyā manāpā. So bhaddāya deviyā kālaṅkatāya piyāya manāpāya neva nhāyati na vilimpati na bhattaṃ bhuñjati na kammantaṃ payojeti – rattindivaṃ bhaddāya deviyā sarīre ajjhomucchito. Sādhu, bhante, āyasmā nārado muṇḍassa rañño tathā dhammaṃ desetu yathā muṇḍo rājā āyasmato nāradassa dhammaṃ sutvā sokasallaṃ pajaheyyā’’ti. ‘‘Yassadāni, piyaka, muṇḍo rājā kālaṃ maññatī’’ti.</paragraph>
<paragraph line="126">Atha kho piyako kosārakkho uṭṭhāyāsanā āyasmantaṃ nāradaṃ abhivādetvā padakkhiṇaṃ katvā yena muṇḍo rājā tenupasaṅkami; upasaṅkamitvā muṇḍaṃ rājānaṃ etadavoca – ‘‘katāvakāso kho, deva, āyasmatā nāradena. Yassadāni devo kālaṃ maññatī’’ti. ‘‘Tena hi, samma piyaka, bhadrāni bhadrāni yānāni yojāpehī’’ti. ‘‘Evaṃ, devā’’ti kho piyako kosārakkho muṇḍassa rañño paṭissutvā bhadrāni bhadrāni yānāni yojāpetvā muṇḍaṃ rājānaṃ etadavoca – ‘‘yuttāni kho te, deva, bhadrāni bhadrāni yānāni. Yassadāni devo kālaṃ <pageBreak edition="T" number="3.0067" /> maññatī’’ti.</paragraph>
<paragraph line="127">Atha kho muṇḍo rājā <alternatives line="310" extra="null" separator="true"><alternative source-abbr="vri" source="vipassana research institut">bhadraṃ yānaṃ</alternative><alternative source-abbr="syā. kaṃ. ka." source="syā. kaṃ. ka.">bhadraṃ bhadraṃ yānaṃ</alternative><alternative source-abbr="pī." source="pali text society">bhaddaṃ yānaṃ</alternative></alternatives>  abhiruhitvā bhadrehi bhadrehi yānehi yena kukkuṭārāmo tena pāyāsi <alternatives line="319" extra="null" separator="false"><alternative source-abbr="vri" source="vipassana research institut">mahaccā</alternative><alternative source-abbr="bahūsu" source="bahūsu">mahacca</alternative></alternatives>  rājānubhāvena āyasmantaṃ nāradaṃ dassanāya. Yāvatikā yānassa bhūmi yānena gantvā, yānā paccorohitvā pattikova ārāmaṃ pāvisi. Atha kho muṇḍo rājā <pageBreak edition="M" number="2.0053" /> yena āyasmā nārado tenupasaṅkami; upasaṅkamitvā āyasmantaṃ nāradaṃ abhivādetvā ekamantaṃ nisīdi. Ekamantaṃ <pageBreak edition="P" number="3.0060" /> nisinnaṃ kho muṇḍaṃ rājānaṃ āyasmā nārado etadavoca –</paragraph>
<paragraph line="128">‘‘Pañcimāni, mahārāja, alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmiṃ. Katamāni pañca? ‘Jarādhammaṃ mā jīrī’ti alabbhanīyaṃ ṭhānaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ. ‘Byādhidhammaṃ mā byādhīyī’ti…pe… ‘maraṇadhammaṃ mā mīyī’ti… ‘khayadhammaṃ mā khīyī’ti… ‘nassanadhammaṃ mā nassī’ti alabbhanīyaṃ ṭhānaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ.</paragraph>
<paragraph line="129">‘‘Assutavato <pageBreak edition="V" number="2.0056" />, mahārāja, puthujjanassa jarādhammaṃ jīrati. So jarādhamme jiṇṇe na iti paṭisañcikkhati – ‘na kho mayhevekassa jarādhammaṃ jīrati, atha kho yāvatā sattānaṃ āgati gati cuti upapatti sabbesaṃ sattānaṃ jarādhammaṃ jīrati. Ahañceva kho pana jarādhamme jiṇṇe soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me <pageBreak edition="T" number="3.0068" /> nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā assū’ti. So jarādhamme jiṇṇe socati kilamati paridevati, urattāḷiṃ kandati, sammohaṃ āpajjati. Ayaṃ vuccati, mahārāja – ‘assutavā puthujjano viddho savisena sokasallena attānaṃyeva paritāpeti’’’.</paragraph>
<paragraph line="130">‘‘Puna caparaṃ, mahārāja, assutavato puthujjanassa byādhidhammaṃ byādhīyati…pe… maraṇadhammaṃ mīyati… khayadhammaṃ khīyati… nassanadhammaṃ nassati. So nassanadhamme naṭṭhe na iti paṭisañcikkhati – ‘na kho mayhevekassa nassanadhammaṃ nassati, atha kho yāvatā sattānaṃ āgati gati cuti upapatti sabbesaṃ sattānaṃ nassanadhammaṃ nassati. Ahañceva kho pana nassanadhamme naṭṭhe soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā <pageBreak edition="P" number="3.0061" /> assū’ti. So nassanadhamme naṭṭhe socati kilamati paridevati, urattāḷiṃ kandati, sammohaṃ āpajjati. Ayaṃ vuccati, mahārāja – ‘assutavā puthujjano viddho savisena sokasallena attānaṃyeva paritāpeti’’’.</paragraph>
<paragraph line="131">‘‘Sutavato <pageBreak edition="M" number="2.0054" /> ca kho, mahārāja, ariyasāvakassa jarādhammaṃ jīrati. So jarādhamme jiṇṇe iti paṭisañcikkhati – ‘na kho mayhevekassa jarādhammaṃ jīrati, atha kho yāvatā sattānaṃ āgati gati cuti upapatti sabbesaṃ sattānaṃ jarādhammaṃ jīrati. Ahañceva kho pana jarādhamme jiṇṇe soceyyaṃ kilameyyaṃ <pageBreak edition="T" number="3.0069" /> parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā assū’ti. So jarādhamme jiṇṇe na socati na kilamati na paridevati, na urattāḷiṃ kandati, na sammohaṃ āpajjati. Ayaṃ vuccati, mahārāja – ‘sutavā ariyasāvako abbuhi savisaṃ sokasallaṃ, yena viddho assutavā puthujjano attānaṃyeva paritāpeti. Asoko visallo ariyasāvako attānaṃyeva parinibbāpeti’’’.</paragraph>
<paragraph line="132">‘‘Puna <pageBreak edition="V" number="2.0057" /> caparaṃ, mahārāja, sutavato ariyasāvakassa byādhidhammaṃ byādhīyati…pe… maraṇadhammaṃ mīyati… khayadhammaṃ khīyati… nassanadhammaṃ nassati. So nassanadhamme naṭṭhe iti paṭisañcikkhati – ‘na kho mayhevekassa nassanadhammaṃ nassati, atha kho yāvatā sattānaṃ āgati gati cuti upapatti sabbesaṃ sattānaṃ nassanadhammaṃ nassati. Ahañceva kho pana nassanadhamme naṭṭhe soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ, amittāpi attamanā assu, mittāpi dummanā assū’ti. So nassanadhamme naṭṭhe na socati na kilamati na paridevati, na urattāḷiṃ kandati, na sammohaṃ āpajjati. Ayaṃ vuccati, mahārāja – ‘sutavā ariyasāvako abbuhi savisaṃ sokasallaṃ, yena viddho assutavā puthujjano attānaṃyeva paritāpeti. Asoko visallo ariyasāvako attānaṃyeva parinibbāpeti <pageBreak edition="T" number="3.0070" />’’’.</paragraph>
<paragraph line="133">‘‘Imāni <pageBreak edition="P" number="3.0062" /> kho, mahārāja, pañca alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmi’’nti.</paragraph>
<gatha1 line="134">‘‘Na socanāya paridevanāya,</gatha1>
<gatha2 line="135">Atthodha labbhā api appakopi;</gatha2>
<gatha3 line="136">Socantamenaṃ dukhitaṃ viditvā,</gatha3>
<gathalast line="137">Paccatthikā attamanā bhavanti.</gathalast>
<gatha1 line="138">‘‘Yato <pageBreak edition="M" number="2.0055" /> ca kho paṇḍito āpadāsu,</gatha1>
<gatha2 line="139">Na vedhatī atthavinicchayaññū;</gatha2>
<gatha3 line="140">Paccatthikāssa dukhitā bhavanti,</gatha3>
<gathalast line="141">Disvā mukhaṃ avikāraṃ purāṇaṃ.</gathalast>
<gatha1 line="142">‘‘Jappena mantena subhāsitena,</gatha1>
<gatha2 line="143">Anuppadānena paveṇiyā vā;</gatha2>
<gatha3 line="144">Yathā yathā yattha labhetha atthaṃ,</gatha3>
<gathalast line="145">Tathā tathā tattha parakkameyya.</gathalast>
<gatha1 line="146">‘‘Sace <pageBreak edition="V" number="2.0058" /> pajāneyya alabbhaneyyo,</gatha1>
<gatha2 line="147">Mayāva aññena vā esa attho;</gatha2>
<gatha3 line="148">Asocamāno adhivāsayeyya,</gatha3>
<gathalast line="149">Kammaṃ daḷhaṃ kinti karomi dānī’’ti <note>jā. 1 jātakepi</note>.</gathalast>
<paragraph line="150">Evaṃ <pageBreak edition="T" number="3.0071" /> vutte muṇḍo rājā āyasmantaṃ nāradaṃ etadavoca – ‘‘<alternatives line="330" extra="null" separator="false"><alternative source-abbr="vri" source="vipassana research institut">ko nāmo</alternative><alternative source-abbr="sī. pī." source="sī. pī.">ko nu kho</alternative></alternatives>  ayaṃ, bhante, dhammapariyāyo’’ti? ‘‘Sokasallaharaṇo nāma ayaṃ, mahārāja, dhammapariyāyo’’ti. ‘‘<alternatives line="338" extra="null" separator="false"><alternative source-abbr="vri" source="vipassana research institut">Taggha, bhante, sokasallaharaṇo</alternative><alternative source-abbr="sī. syā. kaṃ. pī." source="sī. syā. kaṃ. pī.">taggha bhante sokasallaharaṇo, taggha bhante sokasallaharaṇo</alternative></alternatives> ! Imañhi me, bhante, dhammapariyāyaṃ sutvā sokasallaṃ pahīna’’nti.</paragraph>
<paragraph line="151">Atha kho muṇḍo rājā piyakaṃ kosārakkhaṃ āmantesi – ‘‘tena hi, samma piyaka, bhaddāya deviyā sarīraṃ jhāpetha; thūpañcassā karotha. Ajjatagge dāni mayaṃ nhāyissāma ceva vilimpissāma bhattañca bhuñjissāma kammante ca payojessāmā’’ti. Dasamaṃ.</paragraph>
<centered line="152">Muṇḍarājavaggo <pageBreak edition="P" number="3.0063" /> pañcamo.</centered>
<paragraph line="153">Tassuddānaṃ –</paragraph>
<gatha1 line="154">Ādiyo sappuriso iṭṭhā, manāpadāyībhisandaṃ;</gatha1>
<gathalast line="155">Sampadā ca dhanaṃ ṭhānaṃ, kosalo nāradena cāti.</gathalast>
<centered line="156">Paṭhamapaṇṇāsakaṃ samattaṃ.</centered>
<title line="157">2. Dutiyapaṇṇāsakaṃ</title>
</body>
</document>