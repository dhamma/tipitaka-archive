<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403m1.mul18.xml</normativeSource>
<archivePath>roman/tipitaka (mula)/suttapitaka/anguttaranikaya/pancakanipatapali/(19) 4. arannavaggo.xml</archivePath>
<title>(19) 4. Araññavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">(19) 4. Araññavaggo</chapter>
<subhead line="2">1. Āraññikasuttaṃ</subhead>
<paragraph line="3" number="181">‘‘Pañcime <pageBreak edition="V" number="2.0204" /><pageBreak edition="M" number="2.0193" />, bhikkhave, <alternatives line="3"><alternative source-abbr="vri" source="vipassana research institut">āraññikā</alternative><alternative source-abbr="sabbattha" source="sabbattha">āraññatā</alternative></alternatives> . Katame pañca? Mandattā momūhattā āraññiko hoti, pāpiccho icchāpakato āraññiko hoti, ummādā cittakkhepā āraññiko hoti, vaṇṇitaṃ buddhehi buddhasāvakehīti āraññiko hoti, appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya <alternatives line="11"><alternative source-abbr="vri" source="vipassana research institut">idamatthitaṃyeva</alternative><alternative source-abbr="sī. pī." source="sī. pī.">idamaṭṭhitaṃyeva</alternative></alternatives> nissāya āraññiko hoti. Ime kho, bhikkhave, pañca āraññikā. Imesaṃ kho, bhikkhave, pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti, ayaṃ <pageBreak edition="T" number="3.0246" /> imesaṃ pañcannaṃ āraññikānaṃ aggo ca seṭṭho ca <alternatives line="19"><alternative source-abbr="vri" source="vipassana research institut">mokkho</alternative><alternative source-abbr="a. ni. 4.95; 10.91" source="a. ni. 4.95; 10.91">pāmokkho</alternative></alternatives> ca uttamo ca pavaro ca.</paragraph>
<paragraph line="4">‘‘Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo, sappimaṇḍo tattha aggamakkhāyati; evamevaṃ kho, bhikkhave, imesaṃ pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti, ayaṃ imesaṃ pañcannaṃ āraññikānaṃ aggo ca seṭṭho ca mokkho ca uttamo ca pavaro cā’’ti. Paṭhamaṃ.</paragraph>
<subhead line="5">2. Cīvarasuttaṃ</subhead>
<paragraph line="6" number="182">‘‘Pañcime <pageBreak edition="V" number="2.0205" />, bhikkhave, paṃsukūlikā. Katame pañca? Mandattā momūhattā paṃsukūliko hoti…pe… idamatthitaṃyeva nissāya paṃsukūliko hoti. Ime kho, bhikkhave, pañca paṃsukūlikā’’ti. Dutiyaṃ.</paragraph>
<subhead line="7">3. Rukkhamūlikasuttaṃ</subhead>
<paragraph line="8" number="183">‘‘Pañcime, bhikkhave, rukkhamūlikā. Katame pañca? Mandattā momūhattā rukkhamūliko hoti…pe… idamatthitaṃyeva nissāya rukkhamūliko hoti. Ime kho, bhikkhave, pañca rukkhamūlikā’’ti. Tatiyaṃ.</paragraph>
<subhead line="9">4. Sosānikasuttaṃ</subhead>
<paragraph line="10" number="184">‘‘Pañcime <pageBreak edition="M" number="2.0194" /><pageBreak edition="P" number="3.0220" />, bhikkhave, sosānikā. Katame pañca? Mandattā momūhattā sosāniko hoti…pe… idamatthitaṃyeva nissāya sosāniko hoti. Ime kho, bhikkhave, pañca sosānikā’’ti. Catutthaṃ.</paragraph>
<subhead line="11">5. Abbhokāsikasuttaṃ</subhead>
<paragraph line="12" number="185">‘‘Pañcime, bhikkhave, abbhokāsikā…pe…. Pañcamaṃ.</paragraph>
<subhead line="13">6. Nesajjikasuttaṃ</subhead>
<paragraph line="14" number="186">‘‘Pañcime, bhikkhave, nesajjikā…pe…. Chaṭṭhaṃ.</paragraph>
<subhead line="15">7. Yathāsanthatikasuttaṃ</subhead>
<paragraph line="16" number="187">‘‘Pañcime, bhikkhave, yathāsanthatikā…pe…. Sattamaṃ.</paragraph>
<subhead line="17">8. Ekāsanikasuttaṃ</subhead>
<paragraph line="18" number="188">‘‘Pañcime, bhikkhave, ekāsanikā…pe…. Aṭṭhamaṃ.</paragraph>
<subhead line="19">9. Khalupacchābhattikasuttaṃ</subhead>
<paragraph line="20" number="189">‘‘Pañcime <pageBreak edition="V" number="2.0206" />, bhikkhave, khalupacchābhattikā…pe…. Navamaṃ.</paragraph>
<subhead line="21">10. Pattapiṇḍikasuttaṃ</subhead>
<paragraph line="22" number="190">‘‘Pañcime, bhikkhave, pattapiṇḍikā. Katame pañca? Mandattā momūhattā pattapiṇḍiko hoti, pāpiccho icchāpakato pattapiṇḍiko hoti, ummādā cittakkhepā pattapiṇḍiko hoti, ‘vaṇṇitaṃ buddhehi buddhasāvakehī’ti pattapiṇḍiko hoti, appicchataṃyeva nissāya <pageBreak edition="T" number="3.0247" />santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti. Ime kho, bhikkhave, pañca pattapiṇḍikā. Imesaṃ kho, bhikkhave, pañcannaṃ pattapiṇḍikānaṃ yvāyaṃ pattapiṇḍiko appicchataṃyeva nissāya santuṭṭhiṃyeva nissāya sallekhaṃyeva <pageBreak edition="M" number="2.0195" />nissāya pavivekaṃyeva nissāya idamatthitaṃyeva nissāya pattapiṇḍiko hoti, ayaṃ imesaṃ pañcannaṃ pattapiṇḍikānaṃ aggo ca seṭṭho ca mokkho ca uttamo ca pavaro ca.</paragraph>
<paragraph line="23">‘‘Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo, sappimaṇḍo tattha aggamakkhāyati; evamevaṃ kho, bhikkhave, imesaṃ pañcannaṃ pattapiṇḍikānaṃ yvāyaṃ pattapiṇḍiko appicchataṃyeva <pageBreak edition="P" number="3.0221" />nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti, ayaṃ imesaṃ pañcannaṃ pattapiṇḍikānaṃ aggo ca seṭṭho ca mokkho ca uttamo ca pavaro cā’’ti. Dasamaṃ.</paragraph>
<centered line="24">Araññavaggo catuttho.</centered>
<paragraph line="25">Tassuddānaṃ –</paragraph>
<gatha1 line="26">Araññaṃ cīvaraṃ rukkha, susānaṃ abbhokāsikaṃ;</gatha1>
<gathalast line="27">Nesajjaṃ santhataṃ ekāsanikaṃ, khalupacchāpiṇḍikena cāti.</gathalast>
</body>
</document>