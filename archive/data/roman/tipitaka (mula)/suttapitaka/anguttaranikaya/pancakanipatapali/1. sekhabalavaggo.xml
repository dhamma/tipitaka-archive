<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m1.mul0.xml</normativeSource>
    <archivePath>roman/tipitaka (mula)/suttapitaka/anguttaranikaya/pancakanipatapali/1. sekhabalavaggo.xml</archivePath>
    <baseFileName>1. sekhabalavaggo</baseFileName>
    <titlePath>1. Sekhabalavaggo - Pañcakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="a. ni. 8.12; a. ni. 3.58" source-abbr="a. ni. 8.12; a. ni. 3.58"/>
      <version source="unknown" source-abbr="?"/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāyo</nikaya>
    <book line="3">Pañcakanipātapāḷi</book>
    <title line="4">1. Paṭhamapaṇṇāsakaṃ</title>
    <chapter line="5">1. Sekhabalavaggo</chapter>
    <subhead line="6">1. Saṃkhittasuttaṃ</subhead>
    <paragraph line="7" number="1"> Evaṃ <pageBreak edition="Thai" number="3.0001" /><pageBreak edition="Vipassana Research Institut" number="2.0001" /><pageBreak edition="Myanmar" number="2.0001" /><pageBreak edition="Pali Text Society" number="3.0001" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="8">‘‘Pañcimāni, bhikkhave, <alternatives line="3" extra="" separator="false"><alternative source-abbr="vri" source="vipassana research institut">sekhabalāni</alternative><alternative source-abbr="ka." source="cambodian">sekkhabalāni</alternative></alternatives> . Katamāni pañca? Saddhābalaṃ, <alternatives line="11" extra="" separator="false"><alternative source-abbr="vri" source="vipassana research institut">hirībalaṃ</alternative><alternative source-abbr="sī." source="sri lanka">hiribalaṃ</alternative><alternative source-abbr="pī." source="pali text society">hiribalaṃ</alternative></alternatives> , ottappabalaṃ, <alternatives line="19" extra="" separator="false"><alternative source-abbr="vri" source="vipassana research institut">vīriyabalaṃ</alternative><alternative source-abbr="sī." source="sri lanka">viriyabalaṃ</alternative><alternative source-abbr="syā." source="thai">viriyabalaṃ</alternative><alternative source-abbr="kaṃ." source="kaṃ.">viriyabalaṃ</alternative><alternative source-abbr="pī." source="pali text society">viriyabalaṃ</alternative></alternatives> , paññābalaṃ – imāni kho, bhikkhave, pañca sekhabalāni.</paragraph>
    <paragraph line="9">‘‘Tasmātiha <pageBreak edition="Vipassana Research Institut" number="2.0002" />, bhikkhave, evaṃ sikkhitabbaṃ – ‘saddhābalena samannāgatā bhavissāma sekhabalena, hirībalena samannāgatā bhavissāma sekhabalena, ottappabalena samannāgatā bhavissāma sekhabalena, vīriyabalena samannāgatā bhavissāma sekhabalena, paññābalena samannāgatā bhavissāma sekhabalenā’ti. Evañhi vo, bhikkhave, sikkhitabba’’nti. Idamavoca bhagavā. Attamanā te bhikkhū bhagavato bhāsitaṃ abhinandunti. Paṭhamaṃ.</paragraph>
    <subhead line="10">2. Vitthatasuttaṃ</subhead>
    <paragraph line="11" number="2"> ‘‘Pañcimāni <pageBreak edition="Thai" number="3.0002" /><pageBreak edition="Myanmar" number="2.0002" /><pageBreak edition="Pali Text Society" number="3.0002" />, bhikkhave, sekhabalāni. Katamāni pañca? Saddhābalaṃ, hirībalaṃ, ottappabalaṃ, vīriyabalaṃ, paññābalaṃ. Katamañca, bhikkhave, saddhābalaṃ? Idha, bhikkhave, ariyasāvako saddho hoti, saddahati tathāgatassa bodhiṃ – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Idaṃ vuccati, bhikkhave, saddhābalaṃ.</paragraph>
    <paragraph line="12">‘‘Katamañca, bhikkhave, hirībalaṃ? Idha, bhikkhave, ariyasāvako hirimā hoti, hirīyati kāyaduccaritena vacīduccaritena manoduccaritena, hirīyati pāpakānaṃ akusalānaṃ dhammānaṃ samāpattiyā. Idaṃ vuccati, bhikkhave, hirībalaṃ.</paragraph>
    <paragraph line="13">‘‘Katamañca, bhikkhave, ottappabalaṃ? Idha, bhikkhave, ariyasāvako ottappī hoti, ottappati kāyaduccaritena vacīduccaritena manoduccaritena, ottappati pāpakānaṃ akusalānaṃ dhammānaṃ samāpattiyā. Idaṃ vuccati, bhikkhave, ottappabalaṃ.</paragraph>
    <paragraph line="14">‘‘Katamañca, bhikkhave, vīriyabalaṃ? Idha, bhikkhave, ariyasāvako āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Idaṃ vuccati, bhikkhave, vīriyabalaṃ.</paragraph>
    <paragraph line="15">‘‘Katamañca, bhikkhave, paññābalaṃ? Idha, bhikkhave, ariyasāvako paññavā hoti udayatthagāminiyā <pageBreak edition="Vipassana Research Institut" number="2.0003" /> paññāya samannāgato ariyāya nibbedhikāya sammā dukkhakkhayagāminiyā. Idaṃ vuccati, bhikkhave, paññābalaṃ. Imāni kho, bhikkhave, pañca sekhabalāni.</paragraph>
    <paragraph line="16">‘‘Tasmātiha, bhikkhave, evaṃ sikkhitabbaṃ <pageBreak edition="Thai" number="3.0003" /> – ‘saddhābalena samannāgatā bhavissāma sekhabalena, hirībalena… ottappabalena <pageBreak edition="Pali Text Society" number="3.0003" />… vīriyabalena… paññābalena samannāgatā bhavissāma sekhabalenā’ti. Evañhi kho, bhikkhave, sikkhitabba’’nti. Dutiyaṃ.</paragraph>
    <subhead line="17">3. Dukkhasuttaṃ</subhead>
    <paragraph line="18" number="3"> ‘‘Pañcahi, bhikkhave, dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ, kāyassa ca bhedā paraṃ maraṇā <pageBreak edition="Myanmar" number="2.0003" /> duggati pāṭikaṅkhā. Katamehi pañcahi? Idha, bhikkhave, bhikkhu assaddho hoti, ahiriko hoti, anottappī hoti, kusīto hoti, duppañño hoti. Imehi kho, bhikkhave, pañcahi dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ, kāyassa ca bhedā paraṃ maraṇā duggati pāṭikaṅkhā.</paragraph>
    <paragraph line="19">‘‘Pañcahi, bhikkhave, dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ, kāyassa ca bhedā paraṃ maraṇā sugati pāṭikaṅkhā. Katamehi pañcahi? Idha, bhikkhave, bhikkhu saddho hoti, hirīmā hoti, ottappī hoti, āraddhavīriyo hoti, paññavā hoti. Imehi kho, bhikkhave, pañcahi dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ, kāyassa ca bhedā paraṃ maraṇā sugati pāṭikaṅkhā’’ti. Tatiyaṃ.</paragraph>
    <subhead line="20">4. Yathābhatasuttaṃ</subhead>
    <paragraph line="21" number="4"> ‘‘Pañcahi, bhikkhave, dhammehi samannāgato bhikkhu yathābhataṃ nikkhitto evaṃ niraye. Katamehi pañcahi? Idha, bhikkhave, bhikkhu assaddho hoti, ahiriko hoti, anottappī hoti <pageBreak edition="Vipassana Research Institut" number="2.0004" />, kusīto hoti <pageBreak edition="Thai" number="3.0004" />, duppañño hoti. Imehi kho, bhikkhave, pañcahi dhammehi samannāgato bhikkhu yathābhataṃ nikkhitto evaṃ niraye.</paragraph>
    <paragraph line="22">‘‘Pañcahi <pageBreak edition="Pali Text Society" number="3.0004" />, bhikkhave, dhammehi samannāgato bhikkhu yathābhataṃ nikkhitto evaṃ sagge. Katamehi pañcahi? Idha, bhikkhave, bhikkhu saddho hoti, hirīmā hoti, ottappī hoti, āraddhavīriyo hoti, paññavā hoti. Imehi kho, bhikkhave, pañcahi dhammehi samannāgato bhikkhu yathābhataṃ nikkhitto evaṃ sagge’’ti. Catutthaṃ.</paragraph>
    <subhead line="23">5. Sikkhāsuttaṃ</subhead>
    <paragraph line="24" number="5"> ‘‘Yo hi koci, bhikkhave, bhikkhu vā bhikkhunī vā sikkhaṃ paccakkhāya hīnāyāvattati, tassa <alternatives line="27" extra="" separator="false"><alternative source-abbr="vri" source="vipassana research institut">diṭṭheva</alternative><alternative source-abbr="sī." source="sri lanka">diṭṭhe ceva</alternative></alternatives>  dhamme pañca sahadhammikā <alternatives line="35" extra="" separator="false"><alternative source-abbr="vri" source="vipassana research institut">vādānupātā</alternative><alternative source-abbr="a. ni. 8.12; a. ni. 3.58" source="a. ni. 8.12; a. ni. 3.58">vādānuvādā</alternative></alternatives>  gārayhā ṭhānā āgacchanti. Katame pañca? Saddhāpi nāma te nāhosi kusalesu dhammesu, hirīpi nāma te nāhosi kusalesu dhammesu, ottappampi <pageBreak edition="Myanmar" number="2.0004" /> nāma te nāhosi kusalesu dhammesu, vīriyampi nāma te nāhosi kusalesu dhammesu, paññāpi nāma te nāhosi kusalesu dhammesu. Yo hi koci, bhikkhave, bhikkhu vā bhikkhunī vā sikkhaṃ paccakkhāya hīnāyāvattati, tassa diṭṭheva dhamme ime pañca sahadhammikā vādānupātā gārayhā ṭhānā āgacchanti.</paragraph>
    <paragraph line="25">‘‘Yo hi koci, bhikkhave, bhikkhu vā bhikkhunī vā sahāpi dukkhena sahāpi domanassena <alternatives line="43" extra="" separator="false"><alternative source-abbr="vri" source="vipassana research institut">assumukho</alternative><alternative source-abbr="syā." source="thai">assumukhopi</alternative></alternatives>  rudamāno paripuṇṇaṃ parisuddhaṃ brahmacariyaṃ carati, tassa diṭṭheva dhamme pañca sahadhammikā <alternatives line="51" extra="" separator="false"><alternative source-abbr="vri" source="vipassana research institut">pāsaṃsā ṭhānā</alternative><alternative source-abbr="syā." source="thai">pāsaṃsaṃ ṭhānaṃ</alternative></alternatives>  āgacchanti. Katame <pageBreak edition="Thai" number="3.0005" /> pañca? Saddhāpi nāma te ahosi kusalesu dhammesu, hirīpi nāma te ahosi kusalesu dhammesu, ottappampi nāma te ahosi kusalesu dhammesu, vīriyampi nāma te ahosi kusalesu dhammesu, paññāpi nāma te ahosi kusalesu dhammesu. Yo hi koci, bhikkhave, bhikkhu vā bhikkhunī vā sahāpi dukkhena sahāpi domanassena assumukho rudamāno paripuṇṇaṃ parisuddhaṃ brahmacariyaṃ carati, tassa diṭṭheva <pageBreak edition="Pali Text Society" number="3.0005" /> dhamme ime pañca sahadhammikā pāsaṃsā ṭhānā āgacchantī’’ti. Pañcamaṃ.</paragraph>
    <subhead line="26">6. Samāpattisuttaṃ</subhead>
    <paragraph line="27" number="6"> ‘‘Na <pageBreak edition="Vipassana Research Institut" number="2.0005" /> tāva, bhikkhave, akusalassa samāpatti hoti yāva saddhā paccupaṭṭhitā hoti kusalesu dhammesu. Yato ca kho, bhikkhave, saddhā antarahitā hoti, asaddhiyaṃ pariyuṭṭhāya tiṭṭhati; atha akusalassa samāpatti hoti.</paragraph>
    <paragraph line="28">‘‘Na tāva, bhikkhave, akusalassa samāpatti hoti yāva hirī paccupaṭṭhitā hoti kusalesu dhammesu. Yato ca kho, bhikkhave, hirī antarahitā hoti, ahirikaṃ pariyuṭṭhāya tiṭṭhati; atha akusalassa samāpatti hoti.</paragraph>
    <paragraph line="29">‘‘Na tāva, bhikkhave, akusalassa samāpatti hoti yāva ottappaṃ paccupaṭṭhitaṃ hoti kusalesu dhammesu. Yato ca kho, bhikkhave, ottappaṃ antarahitaṃ hoti, anottappaṃ pariyuṭṭhāya tiṭṭhati; atha akusalassa samāpatti hoti.</paragraph>
    <paragraph line="30">‘‘Na <pageBreak edition="Myanmar" number="2.0005" /> tāva, bhikkhave, akusalassa samāpatti hoti yāva vīriyaṃ paccupaṭṭhitaṃ hoti kusalesu dhammesu. Yato ca kho, bhikkhave, vīriyaṃ antarahitaṃ hoti, kosajjaṃ <pageBreak edition="Thai" number="3.0006" /> pariyuṭṭhāya tiṭṭhati; atha akusalassa samāpatti hoti.</paragraph>
    <paragraph line="31">‘‘Na tāva, bhikkhave, akusalassa samāpatti hoti yāva paññā paccupaṭṭhitā hoti kusalesu dhammesu. Yato ca kho, bhikkhave, paññā antarahitā hoti, <alternatives line="59" extra="" separator="false"><alternative source-abbr="vri" source="vipassana research institut">duppaññā</alternative><alternative source-abbr="ka." source="cambodian">duppaññaṃ</alternative></alternatives>  pariyuṭṭhāya tiṭṭhati; atha akusalassa samāpatti hotī’’ti. Chaṭṭhaṃ.</paragraph>
    <subhead line="32">7. Kāmasuttaṃ</subhead>
    <paragraph line="33" number="7"> ‘‘Yebhuyyena, bhikkhave, sattā kāmesu <alternatives line="67" extra="" separator="false"><alternative source-abbr="vri" source="vipassana research institut">laḷitā</alternative><alternative source-abbr="sī." source="sri lanka">palāḷitā</alternative></alternatives> . <alternatives line="75" extra="" separator="false"><alternative source-abbr="vri" source="vipassana research institut">Asitabyābhaṅgiṃ</alternative><alternative source-abbr="?" source="unknown">asitabyābhaṅgi cepi</alternative></alternatives> , bhikkhave, kulaputto ohāya agārasmā anagāriyaṃ pabbajito hoti, ‘saddhāpabbajito kulaputto’ti alaṃ vacanāya. Taṃ kissa hetu? <alternatives line="83" extra="" separator="false"><alternative source-abbr="vri" source="vipassana research institut">Labbhā</alternative><alternative source-abbr="syā." source="thai">labbhā hi</alternative></alternatives> , bhikkhave, yobbanena kāmā te ca kho yādisā vā tādisā vā. Ye ca, bhikkhave, hīnā kāmā ye ca majjhimā kāmā ye ca paṇītā kāmā <pageBreak edition="Vipassana Research Institut" number="2.0006" />, sabbe kāmā ‘kāmā’tveva saṅkhaṃ gacchanti. Seyyathāpi <pageBreak edition="Pali Text Society" number="3.0006" />, bhikkhave, daharo kumāro mando uttānaseyyako dhātiyā pamādamanvāya kaṭṭhaṃ vā <alternatives line="91" extra="" separator="false"><alternative source-abbr="vri" source="vipassana research institut">kaṭhalaṃ</alternative><alternative source-abbr="ka." source="cambodian">kathalaṃ</alternative></alternatives>  vā mukhe āhareyya. Tamenaṃ dhāti sīghaṃ <alternatives line="99" extra="" separator="false"><alternative source-abbr="vri" source="vipassana research institut">sīghaṃ</alternative><alternative source-abbr="sī." source="sri lanka">sīghasīghaṃ</alternative></alternatives>  manasi kareyya; sīghaṃ sīghaṃ manasi karitvā sīghaṃ sīghaṃ āhareyya. No ce sakkuṇeyya sīghaṃ sīghaṃ āharituṃ, vāmena hatthena sīsaṃ pariggahetvā dakkhiṇena hatthena vaṅkaṅguliṃ karitvā salohitampi āhareyya. Taṃ kissa hetu? ‘Atthesā, bhikkhave, kumārassa vihesā; nesā natthī’ti vadāmi. Karaṇīyañca kho <alternatives line="107" extra="" separator="false"><alternative source-abbr="vri" source="vipassana research institut">etaṃ</alternative><alternative source-abbr="ka." source="cambodian">evaṃ</alternative></alternatives> , bhikkhave, dhātiyā atthakāmāya hitesiniyā anukampikāya, anukampaṃ upādāya. Yato ca kho, bhikkhave, so kumāro vuddho <pageBreak edition="Thai" number="3.0007" /> hoti alaṃpañño, anapekkhā dāni <note>anapekkhā pana (sī. syā. kaṃ.)</note>, bhikkhave, dhāti tasmiṃ kumāre hoti – ‘attagutto dāni kumāro nālaṃ pamādāyā’ti.</paragraph>
    <paragraph line="34">‘‘Evamevaṃ kho, bhikkhave, yāvakīvañca bhikkhuno saddhāya akataṃ hoti kusalesu dhammesu, hiriyā akataṃ hoti kusalesu dhammesu, ottappena akataṃ hoti kusalesu dhammesu, vīriyena akataṃ hoti <pageBreak edition="Myanmar" number="2.0006" /> kusalesu dhammesu, paññāya akataṃ hoti kusalesu dhammesu, anurakkhitabbo tāva me so, bhikkhave, bhikkhu hoti. Yato ca kho, bhikkhave, bhikkhuno saddhāya kataṃ hoti kusalesu dhammesu, hiriyā kataṃ hoti kusalesu dhammesu, ottappena kataṃ hoti kusalesu dhammesu, vīriyena kataṃ hoti kusalesu dhammesu, paññāya kataṃ hoti kusalesu dhammesu, anapekkho dānāhaṃ, bhikkhave <note>panāhaṃ (sī. syā. kaṃ.)</note>, tasmiṃ bhikkhusmiṃ homi – ‘attagutto dāni bhikkhu nālaṃ pamādāyā’’’ti. Sattamaṃ.</paragraph>
    <subhead line="35">8. Cavanasuttaṃ</subhead>
    <paragraph line="36" number="8"> ‘‘Pañcahi, bhikkhave, dhammehi samannāgato bhikkhu cavati, nappatiṭṭhāti saddhamme. Katamehi pañcahi? Asaddho, bhikkhave, bhikkhu cavati, nappatiṭṭhāti saddhamme <pageBreak edition="Pali Text Society" number="3.0007" />. Ahiriko, bhikkhave, bhikkhu cavati, nappatiṭṭhāti saddhamme. Anottappī, bhikkhave, bhikkhu cavati, nappatiṭṭhāti saddhamme. Kusīto, bhikkhave, bhikkhu cavati, nappatiṭṭhāti saddhamme. Duppañño, bhikkhave, bhikkhu cavati, nappatiṭṭhāti saddhamme. Imehi kho, bhikkhave, pañcahi dhammehi samannāgato bhikkhu cavati, nappatiṭṭhāti saddhamme.</paragraph>
    <paragraph line="37">‘‘Pañcahi <pageBreak edition="Vipassana Research Institut" number="2.0007" />, bhikkhave, dhammehi samannāgato bhikkhu na cavati, patiṭṭhāti saddhamme. Katamehi pañcahi? Saddho, bhikkhave, bhikkhu na cavati <pageBreak edition="Thai" number="3.0008" />, patiṭṭhāti saddhamme. Hirīmā, bhikkhave, bhikkhu na cavati, patiṭṭhāti saddhamme. Ottappī, bhikkhave, bhikkhu na cavati, patiṭṭhāti saddhamme. Āraddhavīriyo, bhikkhave, bhikkhu na cavati, patiṭṭhāti saddhamme. Paññavā, bhikkhave, bhikkhu na cavati, patiṭṭhāti saddhamme. Imehi kho, bhikkhave, pañcahi dhammehi samannāgato bhikkhu na cavati, patiṭṭhāti saddhamme’’ti. Aṭṭhamaṃ.</paragraph>
    <subhead line="38">9. Paṭhamaagāravasuttaṃ</subhead>
    <paragraph line="39" number="9"> ‘‘Pañcahi, bhikkhave, dhammehi samannāgato bhikkhu agāravo appatisso cavati, nappatiṭṭhāti saddhamme. Katamehi pañcahi? Assaddho, bhikkhave, bhikkhu agāravo appatisso cavati, nappatiṭṭhāti saddhamme. Ahiriko, bhikkhave, bhikkhu agāravo appatisso cavati, nappatiṭṭhāti saddhamme. Anottappī, bhikkhave, bhikkhu agāravo appatisso cavati, nappatiṭṭhāti saddhamme. Kusīto <pageBreak edition="Myanmar" number="2.0007" />, bhikkhave, bhikkhu agāravo appatisso cavati, nappatiṭṭhāti saddhamme. Duppañño, bhikkhave, bhikkhu agāravo appatisso cavati, nappatiṭṭhāti saddhamme. Imehi kho, bhikkhave, pañcahi dhammehi samannāgato bhikkhu agāravo appatisso cavati, nappatiṭṭhāti saddhamme.</paragraph>
    <paragraph line="40">‘‘Pañcahi <pageBreak edition="Pali Text Society" number="3.0008" />, bhikkhave, dhammehi samannāgato bhikkhu sagāravo sappatisso na cavati, patiṭṭhāti saddhamme. Katamehi pañcahi? Saddho, bhikkhave, bhikkhu sagāravo sappatisso na cavati, patiṭṭhāti saddhamme. Hirimā, bhikkhave, bhikkhu sagāravo sappatisso na cavati, patiṭṭhāti saddhamme. Ottappī, bhikkhave, bhikkhu sagāravo sappatisso <pageBreak edition="Thai" number="3.0009" /> na cavati, patiṭṭhāti saddhamme. Āraddhavīriyo, bhikkhave, bhikkhu sagāravo sappatisso na cavati, patiṭṭhāti saddhamme. Paññavā, bhikkhave, bhikkhu sagāravo sappatisso na cavati, patiṭṭhāti saddhamme. Imehi kho, bhikkhave, pañcahi dhammehi samannāgato bhikkhu sagāravo sappatisso na cavati, patiṭṭhāti saddhamme’’ti. Navamaṃ.</paragraph>
    <subhead line="41">10. Dutiyaagāravasuttaṃ</subhead>
    <paragraph line="42" number="10"> ‘‘Pañcahi <pageBreak edition="Vipassana Research Institut" number="2.0008" />, bhikkhave, dhammehi samannāgato bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Katamehi pañcahi? Assaddho, bhikkhave, bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Ahiriko, bhikkhave, bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Anottappī, bhikkhave, bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Kusīto, bhikkhave, bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Duppañño, bhikkhave, bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Imehi kho, bhikkhave, pañcahi dhammehi samannāgato bhikkhu agāravo appatisso abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ.</paragraph>
    <paragraph line="43">‘‘Pañcahi, bhikkhave, dhammehi samannāgato bhikkhu sagāravo sappatisso bhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Katamehi pañcahi? Saddho, bhikkhave, bhikkhu sagāravo sappatisso bhabbo imasmiṃ dhammavinaye <pageBreak edition="Myanmar" number="2.0008" /> vuddhiṃ virūḷhiṃ vepullaṃ āpajjituṃ. Hirīmā, bhikkhave, bhikkhu…pe… ottappī, bhikkhave <pageBreak edition="Pali Text Society" number="3.0009" />, bhikkhu…pe… āraddhavīriyo, bhikkhave, bhikkhu…pe… paññavā, bhikkhave, bhikkhu sagāravo sappatisso bhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. Imehi kho, bhikkhave <pageBreak edition="Thai" number="3.0010" />, pañcahi dhammehi samannāgato bhikkhu sagāravo sappatisso bhabbo imasmiṃ dhammavinaye vuddhiṃ virūḷhiṃ vepullaṃ āpajjitu’’nti. Dasamaṃ.</paragraph>
    <centered line="44">Sekhabalavaggo paṭhamo.</centered>
    <paragraph line="45">Tassuddānaṃ –</paragraph>
    <gatha1 line="46">Saṃkhittaṃ vitthataṃ dukkhā, bhataṃ sikkhāya pañcamaṃ;</gatha1>
    <gathalast line="47">Samāpatti ca kāmesu, cavanā dve agāravāti.</gathalast>
  </content>
</document>