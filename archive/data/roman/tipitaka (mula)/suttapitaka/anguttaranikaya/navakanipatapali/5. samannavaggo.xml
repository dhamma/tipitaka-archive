<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404m2.mul4.xml</normativeSource>
    <archivePath>roman/tipitaka (mula)/suttapitaka/anguttaranikaya/navakanipatapali/5. samannavaggo.xml</archivePath>
    <baseFileName>5. samannavaggo</baseFileName>
    <titlePath>5. Sāmaññavaggo - Navakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="sri lanka" source-abbr="sī."/>
    </versions>
  </metadata>
  <content>
    <chapter line="1">5. Sāmaññavaggo</chapter>
    <subhead line="2">1. Sambādhasuttaṃ</subhead>
    <paragraph line="3" number="42"> Ekaṃ <pageBreak edition="Myanmar" number="3.0242" /><pageBreak edition="Vipassana Research Institut" number="3.0252" /><pageBreak edition="Pali Text Society" number="4.0449" /> samayaṃ āyasmā ānando kosambiyaṃ viharati ghositārāme. Atha kho āyasmā udāyī yenāyasmā ānando tenupasaṅkami; upasaṅkamitvā āyasmatā ānandena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno <pageBreak edition="Thai" number="4.0470" /> kho āyasmā udāyī āyasmantaṃ ānandaṃ etadavoca – ‘‘vuttamidaṃ, āvuso, pañcālacaṇḍena devaputtena –</paragraph>
    <gatha1 line="4">‘‘Sambādhe gataṃ <note>sambādhe vata (sī.)</note> okāsaṃ, avidvā bhūrimedhaso;</gatha1>
    <gathalast line="5">Yo jhānamabujjhi buddho, paṭilīnanisabho munī’’ti.</gathalast>
    <paragraph line="6">‘‘Katamo, āvuso, sambādho, katamo sambādhe okāsādhigamo vutto bhagavatā’’ti? ‘‘Pañcime, āvuso, kāmaguṇā sambādho vutto bhagavatā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā…pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. Ime kho, āvuso, pañca kāmaguṇā sambādho vutto bhagavatā.</paragraph>
    <paragraph line="7">‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena. Tatrāpatthi sambādho. Kiñca tattha sambādho? Yadeva <pageBreak edition="Pali Text Society" number="4.0450" /> tattha vitakkavicārā aniruddhā honti, ayamettha sambādho.</paragraph>
    <paragraph line="8">‘‘Puna caparaṃ, āvuso, bhikkhu vitakkavicārānaṃ vūpasamā…pe… dutiyaṃ jhānaṃ upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena <pageBreak edition="Vipassana Research Institut" number="3.0253" />. Tatrāpatthi sambādho. Kiñca tattha sambādho? Yadeva tattha pīti aniruddhā hoti <pageBreak edition="Thai" number="4.0471" />, ayamettha sambādho.</paragraph>
    <paragraph line="9">‘‘Puna <pageBreak edition="Myanmar" number="3.0243" /> caparaṃ, āvuso, bhikkhu pītiyā ca virāgā…pe… tatiyaṃ jhānaṃ upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena. Tatrāpatthi sambādho. Kiñca tattha sambādho? Yadeva tattha upekkhāsukhaṃ aniruddhaṃ hoti, ayamettha sambādho.</paragraph>
    <paragraph line="10">‘‘Puna caparaṃ, āvuso, bhikkhu sukhassa ca pahānā…pe… catutthaṃ jhānaṃ upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena. Tatrāpatthi sambādho. Kiñca tattha sambādho? Yadeva tattha rūpasaññā aniruddhā hoti, ayamettha sambādho.</paragraph>
    <paragraph line="11">‘‘Puna caparaṃ, āvuso, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena. Tatrāpatthi sambādho. Kiñca tattha sambādho? Yadeva tattha ākāsānañcāyatanasaññā aniruddhā hoti, ayamettha sambādho.</paragraph>
    <paragraph line="12">‘‘Puna caparaṃ, āvuso, bhikkhu sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanaṃ <pageBreak edition="Pali Text Society" number="4.0451" /> upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena <pageBreak edition="Thai" number="4.0472" />. Tatrāpatthi sambādho. Kiñca tattha sambādho? Yadeva tattha viññāṇañcāyatanasaññā aniruddhā hoti, ayamettha sambādho.</paragraph>
    <paragraph line="13">‘‘Puna caparaṃ, āvuso, bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Ettāvatāpi kho, āvuso, sambādhe okāsādhigamo <pageBreak edition="Vipassana Research Institut" number="3.0254" /> vutto bhagavatā pariyāyena. Tatrāpatthi sambādho. Kiñca tattha sambādho? Yadeva tattha ākiñcaññāyatanasaññā aniruddhā hoti, ayamettha sambādho.</paragraph>
    <paragraph line="14">‘‘Puna caparaṃ, āvuso, bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Ettāvatāpi kho, āvuso, sambādhe okāsādhigamo vutto bhagavatā pariyāyena. Tatrāpatthi <pageBreak edition="Myanmar" number="3.0244" /> sambādho. Kiñca tattha sambādho? Yadeva tattha nevasaññānāsaññāyatanasaññā aniruddhā hoti, ayamettha sambādho.</paragraph>
    <paragraph line="15">‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, sambādhe okāsādhigamo vutto bhagavatā nippariyāyenā’’ti. Paṭhamaṃ.</paragraph>
    <subhead line="16">2. Kāyasakkhīsuttaṃ</subhead>
    <paragraph line="17" number="43"> ‘‘‘Kāyasakkhī kāyasakkhī’ti, āvuso, vuccati. Kittāvatā nu kho, āvuso, kāyasakkhī vutto bhagavatā’’ti? ‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Yathā yathā ca tadāyatanaṃ tathā tathā naṃ kāyena phusitvā viharati. Ettāvatāpi <pageBreak edition="Thai" number="4.0473" /> kho, āvuso, kāyasakkhī vutto bhagavatā pariyāyena.</paragraph>
    <paragraph line="18">‘‘Puna <pageBreak edition="Pali Text Society" number="4.0452" /> caparaṃ, āvuso, bhikkhu vitakkavicārānaṃ vūpasamā…pe… dutiyaṃ jhānaṃ… tatiyaṃ jhānaṃ… catutthaṃ jhānaṃ upasampajja viharati. Yathā yathā ca tadāyatanaṃ tathā tathā naṃ kāyena phusitvā viharati. Ettāvatāpi kho, āvuso, kāyasakkhī vutto bhagavatā pariyāyena.</paragraph>
    <paragraph line="19">‘‘Puna caparaṃ, āvuso, bhikkhu sabbaso rūpasaññānaṃ samatikkamā paṭighasaññānaṃ atthaṅgamā <pageBreak edition="Vipassana Research Institut" number="3.0255" /> nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Yathā yathā ca tadāyatanaṃ tathā tathā naṃ kāyena phusitvā viharati. Ettāvatāpi kho, āvuso, kāyasakkhī vutto bhagavatā pariyāyena…pe….</paragraph>
    <paragraph line="20">‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Yathā yathā ca tadāyatanaṃ tathā tathā naṃ kāyena phusitvā viharati. Ettāvatāpi kho, āvuso, kāyasakkhī vutto bhagavatā nippariyāyenā’’ti. Dutiyaṃ.</paragraph>
    <subhead line="21">3. Paññāvimuttasuttaṃ</subhead>
    <paragraph line="22" number="44"> ‘‘‘Paññāvimutto <pageBreak edition="Myanmar" number="3.0245" /> paññāvimutto’ti, āvuso, vuccati. Kittāvatā nu kho, āvuso, paññāvimutto vutto bhagavatā’’ti?</paragraph>
    <paragraph line="23">‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati, paññāya ca naṃ pajānāti. Ettāvatāpi kho, āvuso, paññāvimutto vutto bhagavatā pariyāyena…pe….</paragraph>
    <paragraph line="24">‘‘Puna <pageBreak edition="Thai" number="4.0474" /><pageBreak edition="Pali Text Society" number="4.0453" /> caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti, paññāya ca naṃ pajānāti. Ettāvatāpi kho, āvuso, paññāvimutto vutto bhagavatā nippariyāyenā’’ti. Tatiyaṃ.</paragraph>
    <subhead line="25">4. Ubhatobhāgavimuttasuttaṃ</subhead>
    <paragraph line="26" number="45"> ‘‘‘Ubhatobhāgavimutto <pageBreak edition="Vipassana Research Institut" number="3.0256" /> ubhatobhāgavimutto’ti, āvuso, vuccati. Kittāvatā nu kho, āvuso, ubhatobhāgavimutto vutto bhagavatā’’ti?</paragraph>
    <paragraph line="27">‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Yathā yathā ca tadāyatanaṃ tathā tathā naṃ kāyena phusitvā viharati, paññāya ca naṃ pajānāti. Ettāvatāpi kho, āvuso, ubhatobhāgavimutto vutto bhagavatā pariyāyena…pe….</paragraph>
    <paragraph line="28">‘‘Puna <pageBreak edition="Thai" number="4.0475" /> caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Yathā yathā ca tadāyatanaṃ tathā tathā naṃ kāyena phusitvā viharati, paññāya ca naṃ pajānāti. Ettāvatāpi kho, āvuso, ubhatobhāgavimutto vutto bhagavatā nippariyāyenā’’ti. Catutthaṃ.</paragraph>
    <subhead line="29">5. Sandiṭṭhikadhammasuttaṃ</subhead>
    <paragraph line="30" number="46"> ‘‘‘Sandiṭṭhiko dhammo sandiṭṭhiko dhammo’ti, āvuso, vuccati. Kittāvatā nu kho, āvuso, sandiṭṭhiko dhammo vutto bhagavatā’’ti?</paragraph>
    <paragraph line="31">‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Ettāvatāpi <pageBreak edition="Myanmar" number="3.0246" /> kho, āvuso, sandiṭṭhiko dhammo vutto bhagavatā pariyāyena…pe….</paragraph>
    <paragraph line="32">‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, sandiṭṭhiko dhammo vutto bhagavatā nippariyāyenā’’ti. Pañcamaṃ.</paragraph>
    <subhead line="33">6. Sandiṭṭhikanibbānasuttaṃ</subhead>
    <paragraph line="34" number="47"> ‘‘‘Sandiṭṭhikaṃ <pageBreak edition="Vipassana Research Institut" number="3.0257" /> nibbānaṃ sandiṭṭhikaṃ nibbāna’nti, āvuso, vuccati. Kittāvatā nu kho, āvuso, sandiṭṭhikaṃ nibbānaṃ vuttaṃ bhagavatā’’ti?</paragraph>
    <paragraph line="35">‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Ettāvatāpi kho, āvuso, sandiṭṭhikaṃ nibbānaṃ vuttaṃ bhagavatā pariyāyena…pe….</paragraph>
    <paragraph line="36">‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, sandiṭṭhikaṃ nibbānaṃ vuttaṃ bhagavatā nippariyāyenā’’ti. Chaṭṭhaṃ.</paragraph>
    <subhead line="37">7. Nibbānasuttaṃ</subhead>
    <paragraph line="38" number="48"> ‘‘‘Nibbānaṃ <pageBreak edition="Pali Text Society" number="4.0454" /> nibbāna’nti, āvuso, vuccati…pe…. Sattamaṃ.</paragraph>
    <subhead line="39">8. Parinibbānasuttaṃ</subhead>
    <paragraph line="40" number="49"> ‘‘‘Parinibbānaṃ parinibbāna’nti…pe…. Aṭṭhamaṃ.</paragraph>
    <subhead line="41">9. Tadaṅganibbānasuttaṃ</subhead>
    <paragraph line="42" number="50"> ‘‘‘Tadaṅganibbānaṃ <pageBreak edition="Vipassana Research Institut" number="3.0258" /> tadaṅganibbāna’nti, āvuso, vuccati…pe…. Navamaṃ.</paragraph>
    <subhead line="43">10. Diṭṭhadhammanibbānasuttaṃ</subhead>
    <paragraph line="44" number="51"> ‘‘‘Diṭṭhadhammanibbānaṃ diṭṭhadhammanibbāna’nti, āvuso, vuccati. Kittāvatā nu kho, āvuso diṭṭhadhammanibbānaṃ vuttaṃ bhagavatā’’ti?</paragraph>
    <paragraph line="45">‘‘Idhāvuso, bhikkhu vivicceva kāmehi <pageBreak edition="Myanmar" number="3.0247" /> …pe… paṭhamaṃ jhānaṃ upasampajja viharati. Ettāvatāpi kho, āvuso, diṭṭhadhammanibbānaṃ vuttaṃ bhagavatā pariyāyena <pageBreak edition="Thai" number="4.0476" /> …pe….</paragraph>
    <paragraph line="46">‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, diṭṭhadhammanibbānaṃ vuttaṃ bhagavatā nippariyāyenā’’ti. Dasamaṃ.</paragraph>
    <centered line="47">Sāmaññavaggo pañcamo.</centered>
    <paragraph line="48">Tassuddānaṃ –</paragraph>
    <gatha1 line="49">Sambādho <pageBreak edition="Pali Text Society" number="4.0455" /> kāyasakkhī paññā,</gatha1>
    <gatha2 line="50">Ubhatobhāgo sandiṭṭhikā dve;</gatha2>
    <gatha3 line="51">Nibbānaṃ parinibbānaṃ,</gatha3>
    <gathalast line="52">Tadaṅgadiṭṭhadhammikena cāti.</gathalast>
    <centered line="53">Paṭhamapaṇṇāsakaṃ samattaṃ.</centered>
    <title line="54">2. Dutiyapaṇṇāsakaṃ</title>
  </content>
</document>