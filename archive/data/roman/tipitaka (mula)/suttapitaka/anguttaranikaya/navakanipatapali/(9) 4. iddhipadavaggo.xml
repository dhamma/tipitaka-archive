<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0404m2.mul8.xml</normativeSource>
    <source>roman/tipitaka (mula)/suttapitaka/anguttaranikaya/navakanipatapali/(9) 4. iddhipadavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/navakanipatapali</directory>
    <basename>(9) 4. iddhipadavaggo</basename>
    <titlePath>(9) 4. Iddhipādavaggo - Navakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(9) 4. Iddhipādavaggo</chapter>
    <subhead line="2">1. Sikkhasuttaṃ</subhead>
    <paragraph line="3" number="83"> ‘‘Pañcimāni <pageBreak edition="Vipassana Research Institut" number="3.0269" />, bhikkhave, sikkhādubbalyāni. Katamāni pañca? Pāṇātipāto…pe… surāmerayamajjapamādaṭṭhānaṃ – imāni kho, bhikkhave, pañca sikkhādubbalyāni.</paragraph>
    <paragraph line="4">‘‘Imesaṃ kho, bhikkhave, pañcannaṃ sikkhādubbalyānaṃ pahānāya cattāro iddhipādā bhāvetabbā. Katame cattāro? Idha <pageBreak edition="Pali Text Society" number="4.0464" />, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, pañcannaṃ sikkhādubbalyānaṃ pahānāya ime cattāro iddhipādā bhāvetabbā’’ti. Paṭhamaṃ.</paragraph>
    <paragraph line="5" number="84-91"> (Yathā satipaṭṭhānavagge tathā iddhipādavasena vitthāretabbā.)</paragraph>
    <subhead line="6">10. Cetasovinibandhasuttaṃ</subhead>
    <paragraph line="7" number="92"> ‘‘Pañcime <pageBreak edition="Thai" number="4.0486" />, bhikkhave, cetasovinibandhā. Katame pañca? Idha, bhikkhave, bhikkhu kāmesu avītarāgo hoti…pe… ime kho, bhikkhave, pañca cetasovinibandhā.</paragraph>
    <paragraph line="8">‘‘Imesaṃ kho, bhikkhave, pañcannaṃ cetasovinibandhānaṃ pahānāya ime cattāro iddhipādā bhāvetabbā. Katame cattāro? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ <pageBreak edition="Vipassana Research Institut" number="3.0270" /> bhāveti. Imesaṃ kho, bhikkhave, pañcannaṃ cetasovinibandhānaṃ pahānāya ime cattāro iddhipādā bhāvetabbā’’ti. Dasamaṃ.</paragraph>
    <centered line="9">Iddhipādavaggo catuttho.</centered>
    <gatha1 line="10">Yatheva <pageBreak edition="Myanmar" number="3.0256" /> satipaṭṭhānā, padhānā caturopi ca;</gatha1>
    <gathalast line="11">Cattāro iddhipādā ca, tatheva sampayojayeti.</gathalast>
  </content>
</document>