<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0404m2.mul7.xml</normativeSource>
    <source>roman/tipitaka (mula)/suttapitaka/anguttaranikaya/navakanipatapali/(8) 3. sammappadhanavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/navakanipatapali</directory>
    <basename>(8) 3. sammappadhanavaggo</basename>
    <titlePath>(8) 3. Sammappadhānavaggo - Navakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(8) 3. Sammappadhānavaggo</chapter>
    <subhead line="2">1. Sikkhasuttaṃ</subhead>
    <paragraph line="3" number="73"> ‘‘Pañcimāni <pageBreak edition="Myanmar" number="3.0254" /><pageBreak edition="Vipassana Research Institut" number="3.0267" />, bhikkhave, sikkhādubbalyāni. Katamāni pañca? Pāṇātipāto <pageBreak edition="Thai" number="4.0484" /> …pe… surāmerayamajjapamādaṭṭhānaṃ – imāni kho, bhikkhave, pañca sikkhādubbalyāni.</paragraph>
    <paragraph line="4">‘‘Imesaṃ kho, bhikkhave, pañcannaṃ sikkhādubbalyānaṃ pahānāya cattāro sammappadhānā bhāvetabbā. Katame cattāro? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati; anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Imesaṃ kho, bhikkhave, pañcannaṃ sikkhādubbalyānaṃ pahānāya ime cattāro sammappadhānā bhāvetabbā’’ti. Paṭhamaṃ.</paragraph>
    <paragraph line="5" number="74-81"> (Yathā satipaṭṭhānavagge tathā sammappadhānavasena vitthāretabbā.)</paragraph>
    <subhead line="6">10. Cetasovinibandhasuttaṃ</subhead>
    <paragraph line="7" number="82"> ‘‘Pañcime <pageBreak edition="Pali Text Society" number="4.0463" />, bhikkhave, cetasovinibandhā. Katame pañca? Idha, bhikkhave, bhikkhu kāmesu avītarāgo hoti…pe… ime kho, bhikkhave, pañca cetasovinibandhā.</paragraph>
    <paragraph line="8">‘‘Imesaṃ kho, bhikkhave, pañcannaṃ cetasovinibandhānaṃ pahānāya cattāro sammappadhānā bhāvetabbā <pageBreak edition="Vipassana Research Institut" number="3.0268" />. Katame cattāro? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati <pageBreak edition="Thai" number="4.0485" /> vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya… anuppannānaṃ kusalānaṃ dhammānaṃ uppādāya… uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati <pageBreak edition="Myanmar" number="3.0255" />. Imesaṃ kho, bhikkhave, pañcannaṃ cetasovinibandhānaṃ pahānāya ime cattāro sammappadhānā bhāvetabbā’’ti. Dasamaṃ.</paragraph>
    <centered line="9">Sammappadhānavaggo tatiyo.</centered>
  </content>
</document>