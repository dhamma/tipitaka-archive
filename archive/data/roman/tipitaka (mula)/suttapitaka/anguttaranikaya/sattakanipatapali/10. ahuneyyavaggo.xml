<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403m3.mul9.xml</normativeSource>
<archivePath>roman/tipitaka (mula)/suttapitaka/anguttaranikaya/sattakanipatapali/10. ahuneyyavaggo.xml</archivePath>
<titlePath>10. Āhuneyyavaggo - Sattakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">10. Āhuneyyavaggo</chapter>
<paragraph line="2" number="95"> ‘‘Sattime <pageBreak edition="V" number="2.0274" />, bhikkhave, puggalā āhuneyyā…pe… dakkhiṇeyyā añjalikaraṇīyā anuttaraṃ puññakkhettaṃ lokassa. Katame satta? Idha, bhikkhave, ekacco puggalo cakkhusmiṃ aniccānupassī viharati aniccasaññī aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. So āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā <pageBreak edition="P" number="4.0146" /> upasampajja viharati. Ayaṃ kho, bhikkhave, paṭhamo puggalo āhuneyyo pāhuneyyo…pe… anuttaraṃ puññakkhettaṃ lokassa.</paragraph>
<paragraph line="3">‘‘Puna caparaṃ, bhikkhave, idhekacco puggalo cakkhusmiṃ aniccānupassī viharati aniccasaññī <pageBreak edition="T" number="4.0148" /> aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. Tassa apubbaṃ acarimaṃ āsavapariyādānañca hoti jīvitapariyādānañca. Ayaṃ, bhikkhave, dutiyo puggalo āhuneyyo…pe… anuttaraṃ puññakkhettaṃ lokassa.</paragraph>
<paragraph line="4">‘‘Puna caparaṃ, bhikkhave, idhekacco puggalo cakkhusmiṃ aniccānupassī viharati aniccasaññī aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. So pañcannaṃ orambhāgiyānaṃ saṃyojanānaṃ parikkhayā antarāparinibbāyī hoti…pe… upahaccaparinibbāyī hoti…pe… asaṅkhāraparinibbāyī hoti…pe… sasaṅkhāraparinibbāyī hoti…pe… uddhaṃsoto hoti akaniṭṭhagāmī. Ayaṃ, bhikkhave, sattamo puggalo āhuneyyo…pe… anuttaraṃ puññakkhettaṃ lokassa. Ime kho, bhikkhave, satta puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassā’’ti.</paragraph>
<paragraph line="5" number="96-622"> Sattime <pageBreak edition="M" number="2.0511" />, bhikkhave, puggalā āhuneyyā pāhuneyyā…pe… anuttaraṃ puññakkhettaṃ lokassa. Katame satta? Idha, bhikkhave, ekacco puggalo cakkhusmiṃ dukkhānupassī viharati…pe… cakkhusmiṃ anattānupassī viharati…pe… cakkhusmiṃ khayānupassī <pageBreak edition="V" number="2.0275" /> viharati…pe… cakkhusmiṃ vayānupassī viharati…pe… cakkhusmiṃ virāgānupassī viharati…pe… cakkhusmiṃ nirodhānupassī viharati…pe… cakkhusmiṃ paṭinissaggānupassī viharati…pe….</paragraph>
<paragraph line="6">Sotasmiṃ…pe… ghānasmiṃ… jivhāya… kāyasmiṃ… manasmiṃ…pe….</paragraph>
<paragraph line="7">Rūpesu…pe… saddesu… gandhesu… rasesu… phoṭṭhabbesu <pageBreak edition="P" number="4.0147" />… dhammesu <pageBreak edition="T" number="4.0149" /> …pe….</paragraph>
<paragraph line="8">Cakkhuviññāṇe…pe… sotaviññāṇe… ghānaviññāṇe… jivhāviññāṇe… kāyaviññāṇe… manoviññāṇe…pe….</paragraph>
<paragraph line="9">Cakkhusamphasse…pe… sotasamphasse… ghānasamphasse… jivhāsamphasse… kāyasamphasse… manosamphasse…pe….</paragraph>
<paragraph line="10">Cakkhusamphassajāya vedanāya…pe… sotasamphassajāya vedanāya… ghānasamphassajāya vedanāya… jivhāsamphassajāya vedanāya… kāyasamphassajāya vedanāya… manosamphassajāya vedanāya…pe….</paragraph>
<paragraph line="11">Rūpasaññāya…pe… saddasaññāya… gandhasaññāya… rasasaññāya… phoṭṭhabbasaññāya… dhammasaññāya…pe….</paragraph>
<paragraph line="12">Rūpasañcetanāya…pe… saddasañcetanāya… gandhasañcetanāya… rasasañcetanāya… phoṭṭhabbasañcetanāya… dhammasañcetanāya…pe….</paragraph>
<paragraph line="13">Rūpataṇhāya…pe… saddataṇhāya… gandhataṇhāya… rasataṇhāya… phoṭṭhabbataṇhāya… dhammataṇhāya…pe….</paragraph>
<paragraph line="14">Rūpavitakke <pageBreak edition="V" number="2.0276" /> …pe… saddavitakke… gandhavitakke… rasavitakke… phoṭṭhabbavitakke… dhammavitakke…pe….</paragraph>
<paragraph line="15">Rūpavicāre…pe… saddavicāre… gandhavicāre… rasavicāre… phoṭṭhabbavicāre… dhammavicāre…pe….</paragraph>
<paragraph line="16">‘‘Pañcakkhandhe <pageBreak edition="M" number="2.0512" /><note>( ) sī. syā. potthakesu natthi</note> …pe… rūpakkhandhe… vedanākkhandhe… saññākkhandhe… saṅkhārakkhandhe… viññāṇakkhandhe aniccānupassī viharati…pe… dukkhānupassī viharati… anattānupassī viharati… khayānupassī viharati… vayānupassī viharati… virāgānupassī viharati… nirodhānupassī viharati… paṭinissaggānupassī viharati…pe… lokassā’’ti.</paragraph>
<gatha1 line="17">‘‘Chadvārārammaṇesvettha, viññāṇesu ca phassesu;</gatha1>
<gathalast line="18">Vedanāsu ca dvārassa, suttā honti visuṃ aṭṭha.</gathalast>
<gatha1 line="19">‘‘Saññā sañcetanā taṇhā, vitakkesu vicāre ca;</gatha1>
<gathalast line="20">Gocarassa visuṃ aṭṭha, pañcakkhandhe ca pacceke.</gathalast>
<gatha1 line="21">‘‘Soḷasasvettha mūlesu, aniccaṃ dukkhamanattā;</gatha1>
<gathalast line="22">Khayā vayā virāgā ca, nirodhā paṭinissaggā.</gathalast>
<gatha1 line="23">‘‘Kamaṃ aṭṭhānupassanā, yojetvāna visuṃ visuṃ;</gatha1>
<gatha2 line="24">Sampiṇḍitesu sabbesu, honti pañca satāni ca;</gatha2>
<gathalast line="25">Aṭṭhavīsati suttāni, āhuneyye ca vaggike’’ <note>imā uddānagāthāyo sī. syā. potthakesu natthi</note>.</gathalast>
<centered line="26">Āhuneyyavaggo dasamo.</centered>
</body>
</document>