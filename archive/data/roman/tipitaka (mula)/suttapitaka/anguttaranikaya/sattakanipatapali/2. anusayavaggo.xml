<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
    </versions>
    <normativeSource>http://tipitaka.org/romn/cscd/s0403m3.mul1.xml</normativeSource>
    <source>roman/tipitaka (mula)/suttapitaka/anguttaranikaya/sattakanipatapali/2. anusayavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/sattakanipatapali</directory>
    <basename>2. anusayavaggo</basename>
    <titlePath>2. Anusayavaggo - Sattakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">2. Anusayavaggo</chapter>
    <subhead line="2">1. Paṭhamaanusayasuttaṃ</subhead>
    <paragraph line="3" number="11"> ‘‘Sattime <pageBreak edition="Vipassana Research Institut" number="2.0161" />, bhikkhave, anusayā. Katame satta? Kāmarāgānusayo, paṭighānusayo <pageBreak edition="Thai" number="4.0009" />, diṭṭhānusayo, vicikicchānusayo, mānānusayo, bhavarāgānusayo <pageBreak edition="Myanmar" number="2.0402" />, avijjānusayo. Ime kho, bhikkhave, satta anusayā’’ti. Paṭhamaṃ.</paragraph>
    <subhead line="4">2. Dutiyaanusayasuttaṃ</subhead>
    <paragraph line="5" number="12"> ‘‘Sattannaṃ, bhikkhave, anusayānaṃ pahānāya samucchedāya brahmacariyaṃ vussati. Katamesaṃ sattannaṃ? Kāmarāgānusayassa pahānāya samucchedāya brahmacariyaṃ vussati, paṭighānusayassa…pe… diṭṭhānusayassa… vicikicchānusayassa… mānānusayassa… bhavarāgānusayassa… avijjānusayassa pahānāya samucchedāya brahmacariyaṃ vussati. Imesaṃ kho, bhikkhave, sattannaṃ anusayānaṃ pahānāya samucchedāya brahmacariyaṃ vussati.</paragraph>
    <paragraph line="6">‘‘Yato ca kho, bhikkhave, bhikkhuno kāmarāgānusayo pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Paṭighānusayo…pe… diṭṭhānusayo… vicikicchānusayo… mānānusayo… bhavarāgānusayo… avijjānusayo pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Ayaṃ vuccati, bhikkhave, bhikkhu acchecchi taṇhaṃ, vivattayi saṃyojanaṃ, sammā mānābhisamayā antamakāsi dukkhassā’’ti. Dutiyaṃ.</paragraph>
    <subhead line="7">3. Kulasuttaṃ</subhead>
    <paragraph line="8" number="13"> ‘‘Sattahi <pageBreak edition="Pali Text Society" number="4.0010" />, bhikkhave, aṅgehi samannāgataṃ kulaṃ anupagantvā vā nālaṃ upagantuṃ, upagantvā <pageBreak edition="Vipassana Research Institut" number="2.0162" /> vā nālaṃ upanisīdituṃ. Katamehi sattahi? Na manāpena paccuṭṭhenti, na manāpena abhivādenti, na manāpena āsanaṃ denti, santamassa pariguhanti, bahukampi thokaṃ denti, paṇītampi lūkhaṃ denti, asakkaccaṃ denti no sakkaccaṃ. Imehi kho, bhikkhave, sattahi aṅgehi samannāgataṃ kulaṃ anupagantvā vā nālaṃ upagantuṃ, upagantvā vā <pageBreak edition="Thai" number="4.0010" /> nālaṃ upanisīdituṃ.</paragraph>
    <paragraph line="9">‘‘Sattahi, bhikkhave, aṅgehi samannāgataṃ kulaṃ anupagantvā vā alaṃ upagantuṃ, upagantvā vā alaṃ upanisīdituṃ. Katamehi sattahi? Manāpena paccuṭṭhenti, manāpena abhivādenti, manāpena āsanaṃ denti, santamassa na pariguhanti, bahukampi bahukaṃ denti, paṇītampi paṇītaṃ denti, sakkaccaṃ denti no asakkaccaṃ. Imehi kho, bhikkhave, sattahi aṅgehi samannāgataṃ kulaṃ anupagantvā vā alaṃ upagantuṃ, upagantvā vā alaṃ upanisīditu’’nti. Tatiyaṃ.</paragraph>
    <subhead line="10">4. Puggalasuttaṃ</subhead>
    <paragraph line="11" number="14"> ‘‘Sattime <pageBreak edition="Myanmar" number="2.0403" />, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. Katame satta? Ubhatobhāgavimutto, paññāvimutto, kāyasakkhī, <alternatives line="3" extra="" separator="false"><alternative source-abbr="vri" source="vipassana research institut">diṭṭhippatto</alternative><alternative source-abbr="ka." source="cambodian">diṭṭhappatto</alternative></alternatives> , saddhāvimutto, dhammānusārī, saddhānusārī. Ime <pageBreak edition="Pali Text Society" number="4.0011" /> kho, bhikkhave, satta puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassā’’ti. Catutthaṃ.</paragraph>
    <subhead line="12">5. Udakūpamāsuttaṃ</subhead>
    <paragraph line="13" number="15"> ‘‘Sattime, bhikkhave, udakūpamā puggalā santo saṃvijjamānā lokasmiṃ. Katame satta? <note>pu. pa. 203; kathā. 852</note> Idha, bhikkhave, ekacco puggalo sakiṃ nimuggo nimuggova hoti; idha pana, bhikkhave, ekacco puggalo ummujjitvā nimujjati; idha pana, bhikkhave, ekacco puggalo ummujjitvā ṭhito hoti; idha pana, bhikkhave, ekacco puggalo ummujjitvā vipassati viloketi; idha pana, bhikkhave, ekacco puggalo ummujjitvā patarati; idha pana, bhikkhave, ekacco <pageBreak edition="Vipassana Research Institut" number="2.0163" /> puggalo ummujjitvā patigādhappatto hoti; idha <pageBreak edition="Thai" number="4.0011" /> pana, bhikkhave, ekacco puggalo ummujjitvā tiṇṇo hoti <alternatives line="14" extra="" separator="false"><alternative source-abbr="vri" source="vipassana research institut">pāraṅgato</alternative><alternative source-abbr="sī." source="sri lanka">pāragato</alternative><alternative source-abbr="syā." source="thai">pāragato</alternative><alternative source-abbr="kaṃ." source="kaṃ.">pāragato</alternative></alternatives>  thale tiṭṭhati brāhmaṇo.</paragraph>
    <paragraph line="14">‘‘Kathañca, bhikkhave, puggalo sakiṃ nimuggo nimuggova hoti? Idha bhikkhave, ekacco puggalo samannāgato hoti ekantakāḷakehi akusalehi dhammehi. Evaṃ kho, bhikkhave, puggalo sakiṃ nimuggo nimuggova hoti.</paragraph>
    <paragraph line="15">‘‘Kathañca, bhikkhave, puggalo ummujjitvā nimujjati? Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī…pe… sādhu ottappaṃ… sādhu <alternatives line="22" extra="" separator="false"><alternative source-abbr="vri" source="vipassana research institut">vīriyaṃ</alternative><alternative source-abbr="sī." source="sri lanka">viriyaṃ</alternative><alternative source-abbr="syā." source="thai">viriyaṃ</alternative><alternative source-abbr="kaṃ." source="kaṃ.">viriyaṃ</alternative><alternative source-abbr="pī." source="pali text society">viriyaṃ</alternative></alternatives>  … sādhu paññā kusalesu dhammesūti. Tassa sā saddhā neva tiṭṭhati no vaḍḍhati hāyatiyeva, tassa sā hirī…pe… tassa taṃ ottappaṃ… tassa taṃ vīriyaṃ… tassa sā paññā neva tiṭṭhati no vaḍḍhati hāyatiyeva. Evaṃ kho, bhikkhave, puggalo ummujjitvā nimujjati.</paragraph>
    <paragraph line="16">‘‘Kathañca <pageBreak edition="Myanmar" number="2.0404" />, bhikkhave, puggalo ummujjitvā ṭhito hoti? Idha <pageBreak edition="Pali Text Society" number="4.0012" />, bhikkhave, ekacco puggalo ummujjati sādhu saddhā kusalesu dhammesu, sādhu hirī…pe… sādhu ottappaṃ… sādhu vīriyaṃ… sādhu paññā kusalesu dhammesūti. Tassa sā saddhā neva hāyati no vaḍḍhati ṭhitā hoti. Tassa sā hirī…pe… tassa taṃ ottappaṃ… tassa taṃ vīriyaṃ… tassa sā paññā neva hāyati no vaḍḍhati ṭhitā hoti. Evaṃ kho, bhikkhave, puggalo ummujjitvā ṭhito hoti.</paragraph>
    <paragraph line="17">‘‘Kathañca, bhikkhave, puggalo ummujjitvā vipassati viloketi? Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī…pe… sādhu ottappaṃ… sādhu vīriyaṃ… sādhu paññā kusalesu dhammesūti. So tiṇṇaṃ saṃyojanānaṃ parikkhayā sotāpanno <pageBreak edition="Thai" number="4.0012" /> hoti avinipātadhammo niyato sambodhiparāyaṇo. Evaṃ kho, bhikkhave, puggalo ummujjitvā vipassati viloketi.</paragraph>
    <paragraph line="18">‘‘Kathañca, bhikkhave, puggalo ummujjitvā patarati? Idha, bhikkhave, ekacco puggalo ummujjati <pageBreak edition="Vipassana Research Institut" number="2.0164" /> sādhu saddhā kusalesu dhammesu, sādhu hirī…pe… sādhu ottappaṃ… sādhu vīriyaṃ… sādhu paññā kusalesu dhammesūti. So tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, <alternatives line="30" extra="" separator="false"><alternative source-abbr="vri" source="vipassana research institut">sakideva</alternative><alternative source-abbr="ka." source="cambodian">sakiṃdeva</alternative></alternatives>  imaṃ lokaṃ āgantvā <alternatives line="38" extra="" separator="false"><alternative source-abbr="vri" source="vipassana research institut">dukkhassantaṃ karoti</alternative><alternative source-abbr="ka." source="cambodian">dukkhassantakaro hoti</alternative></alternatives> . Evaṃ kho, bhikkhave, puggalo ummujjitvā patarati.</paragraph>
    <paragraph line="19">‘‘Kathañca, bhikkhave, puggalo ummujjitvā patigādhappatto hoti? Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī…pe… sādhu ottappaṃ… sādhu vīriyaṃ… sādhu paññā kusalesu dhammesūti. So pañcannaṃ orambhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā. Evaṃ kho, bhikkhave, puggalo ummujjitvā patigādhappatto hoti.</paragraph>
    <paragraph line="20">‘‘Kathañca, bhikkhave, puggalo ummujjitvā tiṇṇo hoti pāraṅgato thale tiṭṭhati brāhmaṇo. Idha <pageBreak edition="Pali Text Society" number="4.0013" />, bhikkhave, ekacco puggalo ummujjati sādhu saddhā kusalesu dhammesu, sādhu hirī…pe… sādhu ottappaṃ… sādhu vīriyaṃ… sādhu paññā <pageBreak edition="Myanmar" number="2.0405" /> kusalesu dhammesūti. So āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Evaṃ kho, bhikkhave, puggalo ummujjitvā tiṇṇo hoti pāraṅgato thale tiṭṭhati brāhmaṇo.</paragraph>
    <paragraph line="21">‘‘Ime kho, bhikkhave, satta udakūpamā puggalā santo saṃvijjamānā lokasmi’’nti. Pañcamaṃ.</paragraph>
    <subhead line="22">6. Aniccānupassīsuttaṃ</subhead>
    <paragraph line="23" number="16"> ‘‘Sattime <pageBreak edition="Thai" number="4.0013" />, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. Katame satta? Idha, bhikkhave, ekacco puggalo sabbasaṅkhāresu aniccānupassī viharati, aniccasaññī, aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. So āsavānaṃ khayā…pe… sacchikatvā <pageBreak edition="Vipassana Research Institut" number="2.0165" /> upasampajja viharati. Ayaṃ, bhikkhave, paṭhamo puggalo āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.</paragraph>
    <paragraph line="24">‘‘Puna caparaṃ, bhikkhave, idhekacco puggalo sabbasaṅkhāresu aniccānupassī viharati, aniccasaññī, aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. Tassa apubbaṃ acarimaṃ āsavapariyādānañca hoti jīvitapariyādānañca. Ayaṃ, bhikkhave, dutiyo puggalo āhuneyyo…pe… anuttaraṃ puññakkhettaṃ lokassa.</paragraph>
    <paragraph line="25">‘‘Puna caparaṃ, bhikkhave, idhekacco puggalo sabbasaṅkhāresu aniccānupassī viharati, aniccasaññī, aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. So pañcannaṃ orambhāgiyānaṃ <pageBreak edition="Pali Text Society" number="4.0014" /> saṃyojanānaṃ parikkhayā antarāparinibbāyī hoti…pe… upahaccaparinibbāyī hoti…pe… asaṅkhāraparinibbāyī hoti…pe… sasaṅkhāraparinibbāyī hoti…pe… uddhaṃsoto hoti akaniṭṭhagāmī. Ayaṃ, bhikkhave, sattamo puggalo āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa. Ime kho, bhikkhave, satta puggalā āhuneyyā <pageBreak edition="Thai" number="4.0014" /> pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassā’’ti. Chaṭṭhaṃ.</paragraph>
    <subhead line="26">7. Dukkhānupassīsuttaṃ</subhead>
    <paragraph line="27" number="17"> Sattime <pageBreak edition="Myanmar" number="2.0406" />, bhikkhave, puggalā āhuneyyā…pe… anuttaraṃ puññakkhettaṃ lokassa. Katame satta? Idha, bhikkhave, ekacco puggalo sabbasaṅkhāresu dukkhānupassī viharati…pe…. Sattamaṃ.</paragraph>
    <subhead line="28">8. Anattānupassīsuttaṃ</subhead>
    <paragraph line="29" number="18"> Sabbesu dhammesu anattānupassī viharati…pe…. Aṭṭhamaṃ.</paragraph>
    <subhead line="30">9. Nibbānasuttaṃ</subhead>
    <paragraph line="31" number="19"><note>kathā. 547-548</note> ‘‘Nibbāne <pageBreak edition="Vipassana Research Institut" number="2.0166" /> sukhānupassī viharati sukhasaññī sukhapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. So āsavānaṃ khayā…pe… sacchikatvā upasampajja viharati. Ayaṃ bhikkhave, paṭhamo puggalo āhuneyyo…pe… puññakkhettaṃ lokassa.</paragraph>
    <paragraph line="32">‘‘Puna caparaṃ, bhikkhave, idhekacco puggalo nibbāne sukhānupassī viharati sukhasaññī sukhapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. Tassa apubbaṃ acarimaṃ āsavapariyādānañca hoti jīvitapariyādānañca. Ayaṃ, bhikkhave, dutiyo puggalo āhuneyyo…pe… anuttaraṃ puññakkhettaṃ lokassa.</paragraph>
    <paragraph line="33">‘‘Puna caparaṃ, bhikkhave, idhekacco puggalo nibbāne sukhānupassī viharati sukhasaññī sukhapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno. So pañcannaṃ orambhāgiyānaṃ saṃyojanānaṃ parikkhayā antarāparinibbāyī hoti…pe… upahaccaparinibbāyī <pageBreak edition="Pali Text Society" number="4.0015" /> hoti…pe… asaṅkhāraparinibbāyī hoti…pe… sasaṅkhāraparinibbāyī hoti…pe… uddhaṃsoto hoti akaniṭṭhagāmī. Ayaṃ, bhikkhave, sattamo puggalo āhuneyyo…pe… anuttaraṃ puññakkhettaṃ lokassa <pageBreak edition="Thai" number="4.0015" />. Ime kho, bhikkhave, satta puggalā āhuneyyā…pe… anuttaraṃ puññakkhettaṃ lokassā’’ti. Navamaṃ.</paragraph>
    <subhead line="34">10. Niddasavatthusuttaṃ</subhead>
    <paragraph line="35" number="20"> ‘‘Sattimāni <pageBreak edition="Myanmar" number="2.0407" />, bhikkhave, niddasavatthūni. Katamāni satta? Idha, bhikkhave, bhikkhu sikkhāsamādāne tibbacchando hoti āyatiñca sikkhāsamādāne <alternatives line="49" extra=" a. ni. 7.42; dī. ni. 3.331" separator="false"><alternative source-abbr="vri" source="vipassana research institut">avigatapemo</alternative><alternative source-abbr="syā." source="thai">adhigatapemo</alternative></alternatives> , dhammanisantiyā tibbacchando hoti āyatiñca dhammanisantiyā avigatapemo, icchāvinaye tibbacchando hoti āyatiñca icchāvinaye avigatapemo, paṭisallāne tibbacchando hoti āyatiñca paṭisallāne avigatapemo, <alternatives line="57" extra="" separator="false"><alternative source-abbr="vri" source="vipassana research institut">vīriyārambhe</alternative><alternative source-abbr="ka." source="cambodian">vīriyārabbhe</alternative></alternatives>  tibbacchando hoti āyatiñca vīriyārambhe avigatapemo, satinepakke tibbacchando hoti āyatiñca satinepakke avigatapemo, diṭṭhipaṭivedhe <pageBreak edition="Vipassana Research Institut" number="2.0167" /> tibbacchando hoti āyatiñca diṭṭhipaṭivedhe avigatapemo. Imāni kho, bhikkhave, satta niddasavatthūnī’’ti. Dasamaṃ.</paragraph>
    <centered line="36">Anusayavaggo dutiyo.</centered>
    <paragraph line="37">Tassuddānaṃ –</paragraph>
    <gatha1 line="38">Duve anusayā kulaṃ, puggalaṃ udakūpamaṃ;</gatha1>
    <gathalast line="39">Aniccaṃ dukkhaṃ anattā ca, nibbānaṃ niddasavatthu cāti.</gathalast>
  </content>
</document>