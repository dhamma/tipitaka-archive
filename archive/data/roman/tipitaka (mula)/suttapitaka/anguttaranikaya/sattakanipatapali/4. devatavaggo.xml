<?xml version="1.0" encoding="utf-8"?>
<document>
  <metadata>
    <versions>
      <version source="cambodian" source-abbr="ka."/>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
    </versions>
    <normativeSource>http://tipitaka.org/romn/cscd/s0403m3.mul3.xml</normativeSource>
    <source>roman/tipitaka (mula)/suttapitaka/anguttaranikaya/sattakanipatapali/4. devatavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/sattakanipatapali</directory>
    <basename>4. devatavaggo</basename>
    <titlePath>4. Devatāvaggo - Sattakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">4. Devatāvaggo</chapter>
    <subhead line="2">1. Appamādagāravasuttaṃ</subhead>
    <paragraph line="3" number="32"> Atha <pageBreak edition="Vipassana Research Institut" number="2.0180" /> kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā <pageBreak edition="Pali Text Society" number="4.0028" /> tenupasaṅkami <pageBreak edition="Thai" number="4.0029" />; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ etadavoca –</paragraph>
    <paragraph line="4">‘‘Sattime, bhante, dhammā bhikkhuno aparihānāya saṃvattanti. Katame satta? Satthugāravatā, dhammagāravatā, saṅghagāravatā, sikkhāgāravatā, samādhigāravatā, appamādagāravatā, paṭisanthāragāravatā. Ime kho, bhante, satta dhammā bhikkhuno aparihānāya saṃvattantī’’ti. Idamavoca sā devatā. Samanuñño satthā ahosi. Atha kho sā devatā ‘‘samanuñño me satthā’’ti bhagavantaṃ abhivādetvā padakkhiṇaṃ katvā tatthevantaradhāyi.</paragraph>
    <paragraph line="5">Atha kho bhagavā tassā rattiyā accayena bhikkhū āmantesi – ‘‘imaṃ, bhikkhave, rattiṃ aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā <pageBreak edition="Myanmar" number="2.0419" /> maṃ abhivādetvā ekamantaṃ aṭṭhāsi. Ekamantaṃ ṭhitā kho, bhikkhave, sā devatā maṃ etadavoca – ‘sattime, bhante, dhammā bhikkhuno aparihānāya saṃvattanti. Katame satta? Satthugāravatā, dhammagāravatā, saṅghagāravatā, sikkhāgāravatā, samādhigāravatā, appamādagāravatā, paṭisanthāragāravatā – ime kho, bhante, satta dhammā bhikkhuno aparihānāya saṃvattantī’ti. Idamavoca, bhikkhave, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
    <gatha1 line="6">‘‘Satthugaru dhammagaru, saṅghe ca tibbagāravo;</gatha1>
    <gathalast line="7">Samādhigaru ātāpī <note>samādhigāravatāpi ca (ka.)</note>, sikkhāya tibbagāravo.</gathalast>
    <gatha1 line="8">‘‘Appamādagaru <pageBreak edition="Thai" number="4.0030" /><pageBreak edition="Vipassana Research Institut" number="2.0181" /> bhikkhu, paṭisanthāragāravo;</gatha1>
    <gathalast line="9">Abhabbo parihānāya, nibbānasseva santike’’ti. paṭhamaṃ;</gathalast>
    <subhead line="10">2. Hirīgāravasuttaṃ</subhead>
    <paragraph line="11" number="33"> ‘‘Imaṃ, bhikkhave, rattiṃ aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yenāhaṃ <pageBreak edition="Pali Text Society" number="4.0029" /> tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhitā kho, bhikkhave, sā devatā maṃ etadavoca – ‘sattime, bhante, dhammā bhikkhuno aparihānāya saṃvattanti. Katame satta? Satthugāravatā, dhammagāravatā, saṅghagāravatā, sikkhāgāravatā, samādhigāravatā, hirigāravatā, ottappagāravatā. Ime kho, bhante, satta dhammā bhikkhuno aparihānāya saṃvattantī’ti. Idamavoca, bhikkhave, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
    <gatha1 line="12">‘‘Satthugaru dhammagaru, saṅghe ca tibbagāravo;</gatha1>
    <gathalast line="13">Samādhigaru ātāpī, sikkhāya tibbagāravo.</gathalast>
    <gatha1 line="14">‘‘Hiri ottappasampanno, sappatisso sagāravo;</gatha1>
    <gathalast line="15">Abhabbo parihānāya, nibbānasseva santike’’ti. dutiyaṃ;</gathalast>
    <subhead line="16">3. Paṭhamasovacassatāsuttaṃ</subhead>
    <paragraph line="17" number="34"> ‘‘Imaṃ <pageBreak edition="Myanmar" number="2.0420" />, bhikkhave, rattiṃ aññatarā devatā…pe… maṃ etadavoca – ‘sattime, bhante, dhammā bhikkhuno aparihānāya saṃvattanti. Katame satta? Satthugāravatā, dhammagāravatā, saṅghagāravatā, sikkhāgāravatā, samādhigāravatā, sovacassatā, kalyāṇamittatā. Ime kho, bhante, satta dhammā bhikkhuno aparihānāya saṃvattantī’ti. Idamavoca, bhikkhave <pageBreak edition="Thai" number="4.0031" />, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
    <gatha1 line="18">‘‘Satthugaru <pageBreak edition="Vipassana Research Institut" number="2.0182" /> dhammagaru, saṅghe ca tibbagāravo;</gatha1>
    <gathalast line="19">Samādhigaru ātāpī, sikkhāya tibbagāravo.</gathalast>
    <gatha1 line="20">‘‘Kalyāṇamitto suvaco, sappatisso sagāravo;</gatha1>
    <gathalast line="21">Abhabbo parihānāya, nibbānasseva santike’’ti. tatiyaṃ;</gathalast>
    <subhead line="22">4. Dutiyasovacassatāsuttaṃ</subhead>
    <paragraph line="23" number="35"> ‘‘Imaṃ <pageBreak edition="Pali Text Society" number="4.0030" />, bhikkhave, rattiṃ aññatarā devatā abhikkantāya rattiyā abhikkantavaṇṇā…pe… ‘sattime, bhante, dhammā bhikkhuno aparihānāya saṃvattanti. Katame satta? Satthugāravatā, dhammagāravatā, saṅghagāravatā, sikkhāgāravatā, samādhigāravatā, sovacassatā, kalyāṇamittatā. Ime kho, bhante, satta dhammā bhikkhuno aparihānāya saṃvattantī’ti. Idamavoca, bhikkhave, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
    <paragraph line="24">Evaṃ vutte āyasmā sāriputto bhagavantaṃ etadavoca – ‘‘imassa kho ahaṃ, bhante, bhagavatā saṃkhittena bhāsitassa evaṃ vitthārena atthaṃ ājānāmi. Idha, bhante, bhikkhu attanā ca satthugāravo hoti, satthugāravatāya ca vaṇṇavādī. Ye caññe bhikkhū na satthugāravā te ca satthugāravatāya samādapeti. Ye caññe bhikkhū satthugāravā tesañca vaṇṇaṃ bhaṇati bhūtaṃ tacchaṃ kālena. Attanā ca dhammagāravo hoti…pe… saṅghagāravo hoti… sikkhāgāravo hoti… samādhigāravo hoti… suvaco hoti… kalyāṇamitto hoti, kalyāṇamittatāya ca <pageBreak edition="Thai" number="4.0032" /> vaṇṇavādī. Ye caññe bhikkhū na kalyāṇamittā te ca kalyāṇamittatāya samādapeti <pageBreak edition="Myanmar" number="2.0421" />. Ye caññe bhikkhū kalyāṇamittā tesañca vaṇṇaṃ bhaṇati bhūtaṃ tacchaṃ kālenāti. Imassa kho ahaṃ, bhante, bhagavatā saṃkhittena bhāsitassa evaṃ vitthārena atthaṃ ājānāmī’’ti.</paragraph>
    <paragraph line="25">‘‘Sādhu sādhu, sāriputta! Sādhu kho tvaṃ, sāriputta, imassa mayā saṃkhittena bhāsitassa evaṃ vitthārena atthaṃ ājānāsi. Idha, sāriputta, bhikkhu attanā ca satthugāravo hoti, satthugāravatāya ca vaṇṇavādī. Ye caññe bhikkhū na satthugāravā te ca satthugāravatāya samādapeti <pageBreak edition="Vipassana Research Institut" number="2.0183" /><pageBreak edition="Pali Text Society" number="4.0031" />. Ye caññe bhikkhū satthugāravā tesañca vaṇṇaṃ bhaṇati bhūtaṃ tacchaṃ kālena. Attanā ca dhammagāravo hoti…pe… saṅghagāravo hoti… sikkhāgāravo hoti… samādhigāravo hoti… suvaco hoti… kalyāṇamitto hoti, kalyāṇamittatāya ca vaṇṇavādī. Ye caññe bhikkhū na kalyāṇamittā te ca kalyāṇamittatāya samādapeti. Ye caññe bhikkhū kalyāṇamittā tesañca vaṇṇaṃ bhaṇati bhūtaṃ tacchaṃ kālenāti. Imassa kho, sāriputta, mayā saṃkhittena bhāsitassa evaṃ vitthārena attho daṭṭhabbo’’ti. Catutthaṃ.</paragraph>
    <subhead line="26">5. Paṭhamamittasuttaṃ</subhead>
    <paragraph line="27" number="36"> ‘‘Sattahi, bhikkhave, aṅgehi samannāgato mitto sevitabbo. Katamehi sattahi? Duddadaṃ dadāti, dukkaraṃ karoti, dukkhamaṃ khamati, <alternatives line="10" extra="" separator="false"><alternative source-abbr="vri" source="vipassana research institut">guyhamassa</alternative><alternative source-abbr="ka." source="cambodian">guyhassa</alternative></alternatives>  āvi karoti, <alternatives line="18" extra="" separator="true"><alternative source-abbr="vri" source="vipassana research institut">guyhamassa</alternative><alternative source-abbr="sī." source="sri lanka">guyhaṃ assa</alternative><alternative source-abbr="ka." source="cambodian">guyhassa</alternative></alternatives>  <alternatives line="27" extra="" separator="true"><alternative source-abbr="vri" source="vipassana research institut">pariguhati</alternative><alternative source-abbr="sī." source="sri lanka">parigūhati</alternative><alternative source-abbr="syā." source="thai">parigūhati</alternative><alternative source-abbr="ka." source="cambodian">pariguyhati</alternative></alternatives> , āpadāsu na jahati, <alternatives line="36" extra="" separator="false"><alternative source-abbr="vri" source="vipassana research institut">khīṇena</alternative><alternative source-abbr="ka." source="cambodian">khīṇe</alternative></alternatives>  nātimaññati. Imehi kho, bhikkhave, sattahi aṅgehi samannāgato mitto sevitabbo’’ti <pageBreak edition="Thai" number="4.0033" />.</paragraph>
    <gatha1 line="28">‘‘Duddadaṃ dadāti mitto, dukkarañcāpi kubbati;</gatha1>
    <gathalast line="29">Athopissa duruttāni, khamati dukkhamāni ca <note>dukkhamānipi (sī. syā.)</note>.</gathalast>
    <gatha1 line="30">‘‘<alternatives line="51" extra="" separator="false"><alternative source-abbr="vri" source="vipassana research institut">Guyhañca tassa</alternative><alternative source-abbr="syā." source="thai">guyhamassa ca</alternative></alternatives>  akkhāti, guyhassa parigūhati;</gatha1>
    <gathalast line="31">Āpadāsu na jahāti, khīṇena nātimaññati.</gathalast>
    <gatha1 line="32">‘‘Yamhi etāni ṭhānāni, <alternatives line="59" extra="" separator="false"><alternative source-abbr="vri" source="vipassana research institut">saṃvijjantīdha</alternative><alternative source-abbr="ka." source="cambodian">saṃvijjanti ca</alternative></alternatives>  puggale;</gatha1>
    <gathalast line="33">So mitto mittakāmena, bhajitabbo tathāvidho’’ti. pañcamaṃ;</gathalast>
    <subhead line="34">6. Dutiyamittasuttaṃ</subhead>
    <paragraph line="35" number="37"> ‘‘Sattahi <pageBreak edition="Myanmar" number="2.0422" /><pageBreak edition="Pali Text Society" number="4.0032" />, bhikkhave, dhammehi samannāgato bhikkhu mitto sevitabbo bhajitabbo payirupāsitabbo api <alternatives line="67" extra="" separator="false"><alternative source-abbr="vri" source="vipassana research institut">panujjamānenapi</alternative><alternative source-abbr="sī." source="sri lanka">paṇujjamānenapi</alternative></alternatives> . Katamehi sattahi? Piyo ca hoti manāpo ca garu ca bhāvanīyo ca vattā ca vacanakkhamo ca gambhīrañca kathaṃ kattā hoti, no ca aṭṭhāne niyojeti <pageBreak edition="Vipassana Research Institut" number="2.0184" />. Imehi kho, bhikkhave, sattahi dhammehi samannāgato bhikkhu mitto sevitabbo bhajitabbo payirupāsitabbo api panujjamānenapī’’ti.</paragraph>
    <gatha1 line="36">‘‘Piyo garu bhāvanīyo, vattā ca vacanakkhamo;</gatha1>
    <gathalast line="37">Gambhīrañca kathaṃ kattā, no caṭṭhāne <alternatives line="75" extra="" separator="false"><alternative source-abbr="vri" source="vipassana research institut">niyojako</alternative><alternative source-abbr="sī." source="sri lanka">niyojaye</alternative><alternative source-abbr="syā." source="thai">niyojaye</alternative></alternatives> .</gathalast>
    <gatha1 line="38">‘‘Yamhi etāni ṭhānāni, saṃvijjantīdha puggale;</gatha1>
    <gatha2 line="39">So mitto mittakāmena, atthakāmānukampato;</gatha2>
    <gathalast line="40">Api nāsiyamānena, bhajitabbo tathāvidho’’ti. chaṭṭhaṃ;</gathalast>
    <subhead line="41">7. Paṭhamapaṭisambhidāsuttaṃ</subhead>
    <paragraph line="42" number="38"> ‘‘Sattahi, bhikkhave, dhammehi samannāgato bhikkhu nacirasseva catasso <pageBreak edition="Thai" number="4.0034" /> paṭisambhidā sayaṃ abhiññā sacchikatvā upasampajja vihareyya. Katamehi sattahi? Idha, bhikkhave, bhikkhu ‘idaṃ me cetaso līnatta’nti yathābhūtaṃ pajānāti; ajjhattaṃ saṃkhittaṃ vā cittaṃ ‘ajjhattaṃ me saṃkhittaṃ citta’nti yathābhūtaṃ pajānāti; bahiddhā vikkhittaṃ vā cittaṃ ‘bahiddhā me vikkhittaṃ citta’nti yathābhūtaṃ pajānāti; tassa viditā vedanā uppajjanti, viditā upaṭṭhahanti, viditā abbhatthaṃ gacchanti; viditā saññā uppajjanti, viditā upaṭṭhahanti, viditā <pageBreak edition="Pali Text Society" number="4.0033" /> abbhatthaṃ gacchanti; viditā vitakkā uppajjanti, viditā upaṭṭhahanti, viditā abbhatthaṃ gacchanti; sappāyāsappāyesu kho panassa dhammesu hīnappaṇītesu kaṇhasukkasappatibhāgesu nimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya. Imehi kho, bhikkhave, sattahi dhammehi samannāgato bhikkhu nacirasseva catasso paṭisambhidā sayaṃ abhiññā sacchikatvā upasampajja vihareyyā’’ti. Sattamaṃ.</paragraph>
    <subhead line="43">8. Dutiyapaṭisambhidāsuttaṃ</subhead>
    <paragraph line="44" number="39"> ‘‘Sattahi <pageBreak edition="Myanmar" number="2.0423" />, bhikkhave, dhammehi samannāgato sāriputto catasso paṭisambhidā sayaṃ abhiññā sacchikatvā upasampajja viharati. Katamehi sattahi? Idha, bhikkhave, sāriputto ‘idaṃ <pageBreak edition="Vipassana Research Institut" number="2.0185" /> me cetaso līnatta’nti yathābhūtaṃ pajānāti; ajjhattaṃ saṃkhittaṃ vā cittaṃ ‘ajjhattaṃ me saṃkhittaṃ citta’nti yathābhūtaṃ pajānāti; bahiddhā vikkhittaṃ vā cittaṃ ‘bahiddhā me vikkhittaṃ citta’nti yathābhūtaṃ pajānāti; tassa viditā vedanā uppajjanti, viditā upaṭṭhahanti, viditā abbhatthaṃ gacchanti; viditā <pageBreak edition="Thai" number="4.0035" /> saññā…pe… vitakkā uppajjanti, viditā upaṭṭhahanti, viditā abbhatthaṃ gacchanti; sappāyāsappāyesu kho panassa dhammesu hīnappaṇītesu kaṇhasukkasappatibhāgesu nimittaṃ suggahitaṃ sumanasikataṃ sūpadhāritaṃ suppaṭividdhaṃ paññāya. Imehi kho, bhikkhave, sattahi dhammehi samannāgato sāriputto catasso paṭisambhidā sayaṃ abhiññā sacchikatvā upasampajja viharatī’’ti. Aṭṭhamaṃ.</paragraph>
    <subhead line="45">9. Paṭhamavasasuttaṃ</subhead>
    <paragraph line="46" number="40"> ‘‘Sattahi <pageBreak edition="Pali Text Society" number="4.0034" />, bhikkhave, dhammehi samannāgato bhikkhu cittaṃ <alternatives line="83" extra="" separator="false"><alternative source-abbr="vri" source="vipassana research institut">vase</alternative><alternative source-abbr="ka." source="cambodian">vasaṃ</alternative></alternatives>  vatteti, no ca bhikkhu cittassa vasena vattati. Katamehi sattahi? Idha, bhikkhave, bhikkhu samādhikusalo hoti, samādhissa samāpattikusalo hoti, samādhissa ṭhitikusalo hoti, samādhissa vuṭṭhānakusalo hoti, samādhissa kalyāṇakusalo hoti, samādhissa gocarakusalo hoti, samādhissa abhinīhārakusalo hoti. Imehi kho, bhikkhave, sattahi dhammehi samannāgato bhikkhu cittaṃ vase vatteti, no ca bhikkhu cittassa vasena vattatī’’ti. Navamaṃ.</paragraph>
    <subhead line="47">10. Dutiyavasasuttaṃ</subhead>
    <paragraph line="48" number="41"> ‘‘Sattahi, bhikkhave, dhammehi samannāgato sāriputto cittaṃ vase vatteti, no ca sāriputto cittassa vasena vattati. Katamehi sattahi? Idha, bhikkhave, sāriputto samādhikusalo hoti, samādhissa samāpattikusalo, samādhissa ṭhitikusalo, samādhissa vuṭṭhānakusalo, samādhissa kalyāṇakusalo, samādhissa gocarakusalo, samādhissa <pageBreak edition="Myanmar" number="2.0424" /> abhinīhārakusalo hoti. Imehi kho, bhikkhave <pageBreak edition="Thai" number="4.0036" />, sattahi dhammehi samannāgato sāriputto cittaṃ vase vatteti, no ca sāriputto cittassa vasena vattatī’’ti. Dasamaṃ.</paragraph>
    <subhead line="49">11. Paṭhamaniddasasuttaṃ</subhead>
    <paragraph line="50" number="42"> Atha <pageBreak edition="Vipassana Research Institut" number="2.0186" /> kho āyasmā sāriputto pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Atha kho āyasmato sāriputtassa <pageBreak edition="Pali Text Society" number="4.0035" /> etadahosi – ‘‘atippago kho tāva sāvatthiyaṃ piṇḍāya carituṃ. Yaṃnūnāhaṃ yena aññatitthiyānaṃ paribbājakānaṃ ārāmo tenupasaṅkameyya’’nti. Atha kho āyasmā sāriputto yena aññatitthiyānaṃ paribbājakānaṃ ārāmo tenupasaṅkami; upasaṅkamitvā tehi aññatitthiyehi paribbājakehi saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Tena kho pana samayena tesaṃ aññatitthiyānaṃ paribbājakānaṃ sannisinnānaṃ sannipatitānaṃ ayamantarākathā udapādi – ‘‘yo hi koci, āvuso, dvādasavassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāyā’’ti.</paragraph>
    <paragraph line="51">Atha kho āyasmā sāriputto tesaṃ aññatitthiyānaṃ paribbājakānaṃ bhāsitaṃ neva abhinandi nappaṭikkosi. Anabhinanditvā appaṭikkositvā uṭṭhāyāsanā pakkāmi – ‘‘bhagavato santike etassa bhāsitassa atthaṃ ājānissāmī’’ti. Atha kho āyasmā sāriputto sāvatthiyaṃ piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā sāriputto bhagavantaṃ etadavoca –</paragraph>
    <paragraph line="52">‘‘Idhāhaṃ, bhante, pubbaṇhasamayaṃ <pageBreak edition="Thai" number="4.0037" /> nivāsetvā pattacīvaramādāya sāvatthiṃ piṇḍāya pāvisiṃ. Tassa mayhaṃ, bhante, etadahosi – ‘atippago kho tāva sāvatthiyaṃ piṇḍāya carituṃ. Yaṃnūnāhaṃ yena aññatitthiyānaṃ paribbājakānaṃ ārāmo tenupasaṅkameyya’nti. Atha khvāhaṃ, bhante, yena aññatitthiyānaṃ paribbājakānaṃ ārāmo tenupasaṅkamiṃ; upasaṅkamitvā tehi aññatitthiyehi paribbājakehi saddhiṃ sammodiṃ. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃ. Tena kho pana, bhante, samayena tesaṃ aññatitthiyānaṃ paribbājakānaṃ sannisinnānaṃ sannipatitānaṃ <pageBreak edition="Pali Text Society" number="4.0036" /> ayamantarākathā udapādi <pageBreak edition="Myanmar" number="2.0425" /> – ‘yo hi koci, āvuso, dvādasavassāni paripuṇṇaṃ parisuddhaṃ brahmacariyaṃ carati, niddaso bhikkhūti alaṃ vacanāyā’ti. Atha khvāhaṃ, bhante, tesaṃ aññatitthiyānaṃ paribbājakānaṃ bhāsitaṃ neva abhinandiṃ nappaṭikkosiṃ. Anabhinanditvā <pageBreak edition="Vipassana Research Institut" number="2.0187" /> appaṭikkositvā uṭṭhāyāsanā <alternatives line="91" extra="" separator="false"><alternative source-abbr="vri" source="vipassana research institut">pakkamiṃ</alternative><alternative source-abbr="sī." source="sri lanka">pakkāmiṃ</alternative><alternative source-abbr="syā." source="thai">pakkāmiṃ</alternative></alternatives>  – ‘bhagavato santike etassa atthaṃ ājānissāmī’ti. Sakkā nu kho, bhante, imasmiṃ dhammavinaye kevalaṃ vassagaṇanamattena niddaso bhikkhu paññāpetu’’nti?</paragraph>
    <paragraph line="53">‘‘Na kho, sāriputta, sakkā imasmiṃ dhammavinaye kevalaṃ vassagaṇanamattena niddaso bhikkhu paññāpetuṃ. Satta kho imāni, sāriputta, niddasavatthūni mayā sayaṃ abhiññā sacchikatvā paveditāni.</paragraph>
    <paragraph line="54"><note>a. ni. 7.20; dī. ni. 3.331</note> ‘‘Katamāni satta? Idha, sāriputta, bhikkhu sikkhāsamādāne tibbacchando hoti āyatiñca sikkhāsamādāne avigatapemo, dhammanisantiyā tibbacchando hoti āyatiñca dhammanisantiyā <pageBreak edition="Thai" number="4.0038" /> avigatapemo, icchāvinaye tibbacchando hoti āyatiñca icchāvinaye avigatapemo, paṭisallāne tibbacchando hoti āyatiñca paṭisallāne avigatapemo, vīriyārambhe tibbacchando hoti āyatiñca vīriyārambhe avigatapemo, satinepakke tibbacchando hoti āyatiñca satinepakke avigatapemo, diṭṭhipaṭivedhe tibbacchando hoti āyatiñca diṭṭhipaṭivedhe avigatapemo. Imāni kho, sāriputta, satta niddasavatthūni mayā sayaṃ abhiññā sacchikatvā paveditāni. Imehi kho, sāriputta, sattahi niddasavatthūhi samannāgato bhikkhu dvādasa cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāya; catubbīsati cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ <pageBreak edition="Pali Text Society" number="4.0037" /> vacanāya; chattiṃsati cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāya, aṭṭhacattārīsaṃ cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāyā’’ti. Ekādasamaṃ.</paragraph>
    <subhead line="55">12. Dutiyaniddasasuttaṃ</subhead>
    <paragraph line="56" number="43"> Evaṃ me sutaṃ – ekaṃ samayaṃ bhagavā kosambiyaṃ viharati ghositārāme. Atha kho āyasmā ānando pubbaṇhasamayaṃ nivāsetvā pattacīvaramādāya <pageBreak edition="Myanmar" number="2.0426" /> kosambiṃ piṇḍāya pāvisi. Atha kho āyasmato ānandassa etadahosi – ‘‘atippago kho tāva kosambiyaṃ piṇḍāya carituṃ. Yaṃnūnāhaṃ yena aññatitthiyānaṃ paribbājakānaṃ ārāmo tenupasaṅkameyya’’nti. Atha <pageBreak edition="Vipassana Research Institut" number="2.0188" /> kho āyasmā ānando yena aññatitthiyānaṃ paribbājakānaṃ ārāmo tenupasaṅkami <pageBreak edition="Thai" number="4.0039" />; upasaṅkamitvā tehi aññatitthiyehi paribbājakehi saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi.</paragraph>
    <paragraph line="57">Tena kho pana samayena tesaṃ aññatitthiyānaṃ paribbājakānaṃ sannisinnānaṃ sannipatitānaṃ ayamantarākathā udapādi – ‘‘yo hi koci, āvuso, dvādasa vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāyā’’ti.</paragraph>
    <paragraph line="58">Atha kho āyasmā ānando tesaṃ aññatitthiyānaṃ paribbājakānaṃ bhāsitaṃ neva abhinandi nappaṭikkosi. Anabhinanditvā appaṭikkositvā uṭṭhāyāsanā pakkāmi – ‘‘bhagavato santike etassa bhāsitassa atthaṃ ājānissāmī’’ti. Atha kho āyasmā ānando kosambiyaṃ piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ <pageBreak edition="Pali Text Society" number="4.0038" /> etadavoca –</paragraph>
    <paragraph line="59">‘‘Idhāhaṃ, bhante, pubbaṇhasamayaṃ nivāsetvā pattacīvaramādāya kosambiṃ piṇḍāya pāvisiṃ. Tassa mayhaṃ, bhante, etadahosi – ‘atippago kho tāva kosambiyaṃ piṇḍāya carituṃ. Yaṃnūnāhaṃ yena aññatitthiyānaṃ paribbājakānaṃ ārāmo tenupasaṅkameyya’nti…pe… tehi saddhiṃ sammodiṃ. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃ.</paragraph>
    <paragraph line="60">‘‘Tena kho pana, bhante, samayena tesaṃ aññatitthiyānaṃ paribbājakānaṃ <pageBreak edition="Thai" number="4.0040" /> sannisinnānaṃ sannipatitānaṃ ayamantarākathā udapādi – ‘yo hi koci, āvuso, dvādasavassāni paripuṇṇaṃ parisuddhaṃ brahmacariyaṃ carati, niddaso bhikkhūti alaṃ vacanāyā’ti. Atha khvāhaṃ, bhante, tesaṃ aññatitthiyānaṃ paribbājakānaṃ bhāsitaṃ neva abhinandiṃ nappaṭikkosiṃ. Anabhinanditvā, appaṭikkositvā uṭṭhāyāsanā pakkamiṃ – ‘bhagavato santike etassa bhāsitassa <pageBreak edition="Myanmar" number="2.0427" /> atthaṃ ājānissāmī’ti. Sakkā nu kho, bhante, imasmiṃ dhammavinaye kevalaṃ vassagaṇanamattena niddaso bhikkhu paññāpetu’’nti?</paragraph>
    <paragraph line="61">‘‘Na <pageBreak edition="Vipassana Research Institut" number="2.0189" /> kho, ānanda, sakkā imasmiṃ dhammavinaye kevalaṃ vassagaṇanamattena niddaso bhikkhu paññāpetuṃ. Satta kho imāni, ānanda, niddasavatthūni mayā sayaṃ abhiññā sacchikatvā paveditāni.</paragraph>
    <paragraph line="62">‘‘Katamāni satta? Idhānanda, bhikkhu, saddho hoti, hirīmā hoti, ottappī hoti, bahussuto hoti, āraddhavīriyo hoti, satimā hoti, paññavā hoti. Imāni kho, ānanda, satta niddasavatthūni mayā sayaṃ abhiññā sacchikatvā paveditāni. Imehi <pageBreak edition="Pali Text Society" number="4.0039" /> kho, ānanda, sattahi niddasavatthūhi samannāgato bhikkhu dvādasa cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāya; catubbīsati cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāya; chattiṃsati cepi vassāni paripuṇṇaṃ parisuddhaṃ brahmacariyaṃ carati, ‘niddaso bhikkhū’ti alaṃ vacanāya, aṭṭhacattārīsaṃ cepi vassāni paripuṇṇaṃ parisuddhaṃ brahmacariyaṃ carati, ‘niddaso <pageBreak edition="Thai" number="4.0041" /> bhikkhū’ti alaṃ vacanāyā’’ti. Dvādasamaṃ.</paragraph>
    <centered line="63">Devatāvaggo catuttho.</centered>
    <paragraph line="64">Tassuddānaṃ –</paragraph>
    <gatha1 line="65">Appamādo hirī ceva, dve suvacā duve mittā;</gatha1>
    <gathalast line="66">Dve paṭisambhidā dve vasā, duve niddasavatthunāti.</gathalast>
  </content>
</document>