<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="dī. ni. 2.138" source-abbr="dī. ni. 2.138"/>
    </versions>
    <normativeSource>http://tipitaka.org/romn/cscd/s0403m3.mul2.xml</normativeSource>
    <source>roman/tipitaka (mula)/suttapitaka/anguttaranikaya/sattakanipatapali/3. vajjisattakavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/sattakanipatapali</directory>
    <basename>3. vajjisattakavaggo</basename>
    <titlePath>3. Vajjisattakavaggo - Sattakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Vajjisattakavaggo</chapter>
    <subhead line="2">1. Sārandadasuttaṃ</subhead>
    <paragraph line="3" number="21"> Evaṃ <pageBreak edition="Vipassana Research Institut" number="2.0168" /><pageBreak edition="Pali Text Society" number="4.0016" /> me sutaṃ – ekaṃ samayaṃ bhagavā vesāliyaṃ viharati sārandade cetiye. Atha kho sambahulā licchavī yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te licchavī <pageBreak edition="Thai" number="4.0016" /> bhagavā etadavoca – ‘‘satta vo, licchavī, <alternatives line="3" extra="" separator="false"><alternative source-abbr="vri" source="vipassana research institut">aparihāniye</alternative><alternative source-abbr="ka." source="cambodian">aparihānīye</alternative></alternatives>  dhamme desessāmi. Taṃ suṇātha, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho te licchavī bhagavato paccassosuṃ. Bhagavā etadavoca –</paragraph>
    <paragraph line="4">‘‘Katame <pageBreak edition="Myanmar" number="2.0408" /> ca, licchavī, satta aparihāniyā dhammā? Yāvakīvañca, licchavī, vajjī abhiṇhaṃ sannipātā bhavissanti sannipātabahulā; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="5">‘‘Yāvakīvañca, licchavī, vajjī samaggā sannipatissanti, samaggā vuṭṭhahissanti, samaggā vajjikaraṇīyāni karissanti; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="6">‘‘Yāvakīvañca, licchavī, vajjī apaññattaṃ na paññāpessanti, paññattaṃ na samucchindissanti, yathāpaññatte porāṇe vajjidhamme samādāya vattissanti; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="7">‘‘Yāvakīvañca, licchavī, vajjī ye te vajjīnaṃ vajjimahallakā te sakkarissanti garuṃ karissanti mānessanti pūjessanti, tesañca sotabbaṃ maññissanti; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="8">‘‘Yāvakīvañca <pageBreak edition="Vipassana Research Institut" number="2.0169" />, licchavī, vajjī yā tā kulitthiyo kulakumāriyo tā na okassa pasayha vāsessanti; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="9">‘‘Yāvakīvañca, licchavī, vajjī yāni tāni vajjīnaṃ vajjicetiyāni abbhantarāni ceva bāhirāni ca tāni sakkarissanti garuṃ karissanti mānessanti <pageBreak edition="Pali Text Society" number="4.0017" /> pūjessanti, tesañca dinnapubbaṃ katapubbaṃ dhammikaṃ baliṃ no parihāpessanti; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="10">‘‘Yāvakīvañca, licchavī, vajjīnaṃ arahantesu dhammikā <pageBreak edition="Thai" number="4.0017" /> rakkhāvaraṇagutti susaṃvihitā bhavissati – ‘kinti anāgatā ca arahanto vijitaṃ āgaccheyyuṃ, āgatā ca arahanto vijite phāsuṃ vihareyyu’nti; vuddhiyeva, licchavī, vajjīnaṃ pāṭikaṅkhā, no parihāni.</paragraph>
    <paragraph line="11">‘‘Yāvakīvañca, licchavī, ime satta aparihāniyā dhammā vajjīsu <alternatives line="11" extra="" separator="false"><alternative source-abbr="vri" source="vipassana research institut">ṭhassanti</alternative><alternative source-abbr="ka." source="cambodian">vattissanti</alternative></alternatives> , imesu ca sattasu aparihāniyesu dhammesu vajjī <alternatives line="19" extra="" separator="false"><alternative source-abbr="vri" source="vipassana research institut">sandississanti</alternative><alternative source-abbr="sī." source="sri lanka">sandissanti</alternative><alternative source-abbr="pī." source="pali text society">sandissanti</alternative><alternative source-abbr="ka." source="cambodian">sandissanti</alternative></alternatives> ; vuddhiyeva, licchavī, vajjīnaṃ pāṭikaṅkhā, no parihānī’’ti. Paṭhamaṃ.</paragraph>
    <subhead line="12">2. Vassakārasuttaṃ</subhead>
    <paragraph line="13" number="22"> Evaṃ <pageBreak edition="Myanmar" number="2.0409" /> me sutaṃ – ekaṃ samayaṃ bhagavā rājagahe viharati gijjhakūṭe pabbate. Tena kho pana samayena rājā māgadho ajātasattu vedehiputto vajjī abhiyātukāmo hoti. So evamāha – ‘‘ahaṃ hime vajjī evaṃmahiddhike evaṃmahānubhāve <alternatives line="27" extra="" separator="true"><alternative source-abbr="vri" source="vipassana research institut">ucchecchāmi</alternative><alternative source-abbr="syā." source="thai">ucchejjissāmi</alternative><alternative source-abbr="ka." source="cambodian">ucchijjissāmi</alternative></alternatives> , <alternatives line="36" extra=" dī. ni. 2.131" separator="false"><alternative source-abbr="vri" source="vipassana research institut">vajjī vināsessāmi, vajjī anayabyasanaṃ āpādessāmī’’ti</alternative><alternative source-abbr="ka." source="cambodian">āpādessāmi vajjī’’ti</alternative></alternatives> .</paragraph>
    <paragraph line="14">Atha kho rājā māgadho ajātasattu vedehiputto vassakāraṃ brāhmaṇaṃ māgadhamahāmattaṃ āmantesi – ‘‘ehi tvaṃ, brāhmaṇa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi, appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha – ‘rājā, bhante, māgadho ajātasattu vedehiputto bhagavato pāde sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī’ti. Evañca vadehi – ‘rājā, bhante, māgadho ajātasattu <pageBreak edition="Vipassana Research Institut" number="2.0170" /> vedehiputto vajjī abhiyātukāmo. So evamāha – ‘ahaṃ hime vajjī evaṃmahiddhike evaṃmahānubhāve ucchecchāmi, vajjī vināsessāmi, vajjī anayabyasanaṃ āpādessāmī’ti <pageBreak edition="Pali Text Society" number="4.0018" />. Yathā <pageBreak edition="Thai" number="4.0018" /> te bhagavā byākaroti, taṃ sādhukaṃ uggahetvā mama āroceyyāsi. Na hi tathāgatā vitathaṃ bhaṇantī’’ti.</paragraph>
    <paragraph line="15">‘‘Evaṃ, bho’’ti kho vassakāro brāhmaṇo māgadhamahāmatto rañño māgadhassa ajātasattussa vedehiputtassa paṭissutvā yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vassakāro brāhmaṇo māgadhamahāmatto bhagavantaṃ etadavoca – ‘‘rājā, bho gotama, māgadho ajātasattu vedehiputto bhoto gotamassa pāde sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchati. <alternatives line="44" extra="" separator="false"><alternative source-abbr="vri" source="vipassana research institut">Rājā</alternative><alternative source-abbr="sī." source="sri lanka">evañca vadeti rājā</alternative><alternative source-abbr="ka." source="cambodian">evañca vadeti rājā</alternative></alternatives> , bho gotama, māgadho ajātasattu vedehiputto vajjī abhiyātukāmo. So evamāha – ‘ahaṃ hime vajjī evaṃmahiddhike evaṃmahānubhāve ucchecchāmi, vajjī vināsessāmi, vajjī anayabyasanaṃ āpādessāmī’’’ti.</paragraph>
    <paragraph line="16">Tena <pageBreak edition="Myanmar" number="2.0410" /> kho pana samayena āyasmā ānando bhagavato piṭṭhito ṭhito hoti bhagavantaṃ <alternatives line="52" extra="" separator="false"><alternative source-abbr="vri" source="vipassana research institut">bījayamāno</alternative><alternative source-abbr="sī." source="sri lanka">vījamāno</alternative><alternative source-abbr="syā." source="thai">vījamāno</alternative></alternatives> . Atha kho bhagavā āyasmantaṃ ānandaṃ āmantesi – ‘‘kinti te, ānanda, sutaṃ – ‘vajjī abhiṇhaṃ sannipātā sannipātabahulā’’’ti? ‘‘Sutaṃ metaṃ, bhante – ‘vajjī abhiṇhaṃ sannipātā sannipātabahulā’’’ti. ‘‘Yāvakīvañca, ānanda, vajjī abhiṇhaṃ sannipātā bhavissanti sannipātabahulā; vuddhiyeva, ānanda, vajjīnaṃ pāṭikaṅkhā, no parihāni.</paragraph>
    <paragraph line="17">‘‘Kinti te, ānanda, sutaṃ – ‘vajjī samaggā sannipatanti, samaggā vuṭṭhahanti, samaggā vajjikaraṇīyāni karontī’’’ti? ‘‘Sutaṃ metaṃ, bhante – ‘vajjī samaggā sannipatanti, samaggā vuṭṭhahanti, samaggā vajjikaraṇīyāni karontī’’’ti <pageBreak edition="Thai" number="4.0019" />. ‘‘Yāvakīvañca, ānanda, vajjī samaggā sannipatissanti, samaggā vuṭṭhahissanti <pageBreak edition="Pali Text Society" number="4.0019" />, samaggā vajjikaraṇīyāni karissanti; vuddhiyeva, ānanda, vajjīnaṃ pāṭikaṅkhā, no parihāni.</paragraph>
    <paragraph line="18">‘‘Kinti te, ānanda, sutaṃ – ‘vajjī apaññattaṃ na paññāpenti, paññattaṃ na samucchindanti <pageBreak edition="Vipassana Research Institut" number="2.0171" />, yathāpaññatte porāṇe vajjidhamme samādāya vattantī’’’ti? ‘‘Sutaṃ metaṃ, bhante – ‘vajjī apaññattaṃ na paññāpenti, paññattaṃ na samucchindanti, yathāpaññatte porāṇe vajjidhamme samādāya vattantī’’’ti. ‘‘Yāvakīvañca, ānanda, vajjī apaññattaṃ na paññāpessanti, paññattaṃ na samucchindissanti, yathāpaññatte porāṇe vajjidhamme samādāya vattissanti; vuddhiyeva, ānanda, vajjīnaṃ pāṭikaṅkhā, no parihāni.</paragraph>
    <paragraph line="19">‘‘Kinti te, ānanda, sutaṃ – ‘vajjī ye te vajjīnaṃ vajjimahallakā te sakkaronti garuṃ karonti mānenti pūjenti, tesañca sotabbaṃ maññantī’’’ti? ‘‘Sutaṃ metaṃ, bhante – ‘vajjī ye te vajjīnaṃ vajjimahallakā te sakkaronti garuṃ karonti mānenti pūjenti, tesañca sotabbaṃ maññantī’’’ti. ‘‘Yāvakīvañca, ānanda, vajjī ye te vajjīnaṃ vajjimahallakā te sakkarissanti garuṃ karissanti mānessanti pūjessanti, tesañca sotabbaṃ maññissanti; vuddhiyeva, ānanda, vajjīnaṃ pāṭikaṅkhā, no parihāni.</paragraph>
    <paragraph line="20">‘‘Kinti te, ānanda, sutaṃ – ‘vajjī yā tā kulitthiyo kulakumāriyo tā na okassa pasayha vāsentī’’’ti? ‘‘Sutaṃ metaṃ, bhante – ‘vajjī yā tā kulitthiyo kulakumāriyo tā na okassa pasayha vāsentī’’’ti. ‘‘Yāvakīvañca, ānanda <pageBreak edition="Thai" number="4.0020" />, vajjī yā tā kulitthiyo <pageBreak edition="Myanmar" number="2.0411" /> kulakumāriyo tā na okassa pasayha vāsessanti; vuddhiyeva, ānanda, vajjīnaṃ pāṭikaṅkhā, no parihāni.</paragraph>
    <paragraph line="21">‘‘Kinti te, ānanda, sutaṃ – ‘vajjī yāni tāni vajjīnaṃ vajjicetiyāni abbhantarāni ceva bāhirāni ca tāni sakkaronti garuṃ karonti mānenti pūjenti, tesañca dinnapubbaṃ katapubbaṃ dhammikaṃ baliṃ no parihāpentī’’’ti? ‘‘Sutaṃ metaṃ, bhante – ‘vajjī yāni tāni vajjīnaṃ vajjicetiyāni abbhantarāni ceva bāhirāni ca tāni sakkaronti garuṃ karonti mānenti pūjenti, tesañca dinnapubbaṃ katapubbaṃ dhammikaṃ baliṃ no parihāpentī’’’ti. ‘‘Yāvakīvañca, ānanda, vajjī yāni <pageBreak edition="Pali Text Society" number="4.0020" /> tāni vajjīnaṃ vajjicetiyāni abbhantarāni ceva bāhirāni ca tāni sakkarissanti garuṃ karissanti mānessanti pūjessanti, tesañca dinnapubbaṃ katapubbaṃ dhammikaṃ baliṃ no parihāpessanti; vuddhiyeva, ānanda, vajjīnaṃ pāṭikaṅkhā, no parihāni.</paragraph>
    <paragraph line="22">‘‘Kinti <pageBreak edition="Vipassana Research Institut" number="2.0172" /> te, ānanda, sutaṃ – ‘vajjīnaṃ arahantesu dhammikā rakkhāvaraṇagutti susaṃvihitā – kinti anāgatā ca arahanto vijitaṃ āgaccheyyuṃ, āgatā ca arahanto vijite phāsuṃ vihareyyu’’’nti? ‘‘Sutaṃ metaṃ, bhante – ‘vajjīnaṃ arahantesu dhammikā rakkhāvaraṇagutti susaṃvihitā bhavissati – kinti anāgatā ca arahanto vijitaṃ āgaccheyyuṃ, āgatā ca arahanto vijite phāsuṃ vihareyyu’’’nti. ‘‘Yāvakīvañca, ānanda, vajjīnaṃ arahantesu dhammikā rakkhāvaraṇagutti susaṃvihitā bhavissati – ‘kinti anāgatā ca arahanto vijitaṃ āgaccheyyuṃ, āgatā ca arahanto vijite phāsuṃ vihareyyu’nti; vuddhiyeva, ānanda <pageBreak edition="Thai" number="4.0021" />, vajjīnaṃ pāṭikaṅkhā, no parihānī’’ti.</paragraph>
    <paragraph line="23">Atha kho bhagavā vassakāraṃ brāhmaṇaṃ māgadhamahāmattaṃ āmantesi – ‘‘ekamidāhaṃ, brāhmaṇa, samayaṃ vesāliyaṃ viharāmi sārandade cetiye. Tatrāhaṃ, brāhmaṇa, vajjīnaṃ ime satta aparihāniye dhamme desesiṃ. Yāvakīvañca, brāhmaṇa, ime satta aparihāniyā dhammā vajjīsu ṭhassanti, imesu ca sattasu aparihāniyesu dhammesu vajjī sandississanti; vuddhiyeva, brāhmaṇa, vajjīnaṃ pāṭikaṅkhā, no parihānī’’ti.</paragraph>
    <paragraph line="24">‘‘<alternatives line="60" extra=" dī. ni. 2.135" separator="false"><alternative source-abbr="vri" source="vipassana research institut">Ekamekenapi</alternative><alternative source-abbr="ka." source="cambodian">ekamekenapi tena kho</alternative></alternatives> <pageBreak edition="Myanmar" number="2.0412" /> bho, gotama, aparihāniyena dhammena samannāgatānaṃ vajjīnaṃ vuddhiyeva pāṭikaṅkhā, no parihāni; ko pana vādo sattahi aparihāniyehi dhammehi! Akaraṇīyā ca, bho gotama, vajjī raññā māgadhena ajātasattunā vedehiputtena yadidaṃ yuddhassa, aññatra <alternatives line="68" extra="" separator="false"><alternative source-abbr="vri" source="vipassana research institut">upalāpanāya</alternative><alternative source-abbr="ka." source="cambodian">upalāpanā</alternative><alternative source-abbr="sī." source="sri lanka">upalāpanā</alternative><alternative source-abbr="ka." source="cambodian">upalāpanā</alternative></alternatives> <pageBreak edition="Pali Text Society" number="4.0021" />, aññatra mithubhedā. Handa ca dāni mayaṃ, bho gotama, gacchāma, bahukiccā mayaṃ bahukaraṇīyā’’ti. ‘‘Yassadāni tvaṃ, brāhmaṇa, kālaṃ maññasī’’ti. Atha kho vassakāro brāhmaṇo māgadhamahāmatto bhagavato bhāsitaṃ abhinanditvā anumoditvā uṭṭhāyāsanā pakkāmīti. Dutiyaṃ.</paragraph>
    <subhead line="25">3. Paṭhamasattakasuttaṃ</subhead>
    <paragraph line="26" number="23"> Evaṃ me sutaṃ – ekaṃ samayaṃ bhagavā rājagahe viharati gijjhakūṭe pabbate. Tatra kho bhagavā bhikkhū āmantesi – ‘‘satta vo, bhikkhave, aparihāniye dhamme desessāmi. Taṃ suṇātha <pageBreak edition="Vipassana Research Institut" number="2.0173" />, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ. Bhagavā etadavoca –</paragraph>
    <paragraph line="27">‘‘Katame ca, bhikkhave, satta aparihāniyā dhammā? Yāvakīvañca, bhikkhave, bhikkhū <pageBreak edition="Thai" number="4.0022" /> abhiṇhaṃ sannipātā bhavissanti sannipātabahulā; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="28">‘‘Yāvakīvañca, bhikkhave, bhikkhū samaggā sannipatissanti, samaggā vuṭṭhahissanti, samaggā saṅghakaraṇīyāni karissanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="29">‘‘Yāvakīvañca, bhikkhave, bhikkhū apaññattaṃ na paññāpessanti, paññattaṃ na samucchindissanti, yathāpaññattesu sikkhāpadesu samādāya vattissanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="30">‘‘Yāvakīvañca, bhikkhave, bhikkhū ye te bhikkhū therā rattaññū cirapabbajitā saṅghapitaro saṅghapariṇāyakā te sakkarissanti garuṃ karissanti mānessanti pūjessanti, tesañca sotabbaṃ maññissanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="31">‘‘Yāvakīvañca <pageBreak edition="Myanmar" number="2.0413" />, bhikkhave, bhikkhū uppannāya taṇhāya ponobhavikāya na vasaṃ gacchissanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="32">‘‘Yāvakīvañca, bhikkhave, bhikkhū āraññakesu senāsanesu sāpekkhā bhavissanti <pageBreak edition="Pali Text Society" number="4.0022" />; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="33">‘‘Yāvakīvañca, bhikkhave, bhikkhū paccattaññeva satiṃ upaṭṭhāpessanti – ‘kinti anāgatā ca pesalā sabrahmacārī āgaccheyyuṃ, āgatā ca pesalā sabrahmacārī phāsuṃ vihareyyu’nti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="34">‘‘Yāvakīvañca <pageBreak edition="Vipassana Research Institut" number="2.0174" />, bhikkhave, ime satta aparihāniyā dhammā bhikkhūsu ṭhassanti, imesu ca sattasu aparihāniyesu dhammesu bhikkhū sandississanti; vuddhiyeva, bhikkhave, bhikkhūnaṃ <pageBreak edition="Thai" number="4.0023" /> pāṭikaṅkhā, no parihānī’’ti. Tatiyaṃ.</paragraph>
    <subhead line="35">4. Dutiyasattakasuttaṃ</subhead>
    <paragraph line="36" number="24"><note>dī. ni. 2.138</note> ‘‘Satta vo, bhikkhave, aparihāniye dhamme desessāmi. Taṃ suṇātha, sādhukaṃ manasi karotha…pe… katame ca, bhikkhave, satta aparihāniyā dhammā?</paragraph>
    <paragraph line="37">Yāvakīvañca, bhikkhave, bhikkhū na kammārāmā bhavissanti, na kammaratā, na kammārāmataṃ anuyuttā; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="38">‘‘Yāvakīvañca, bhikkhave, bhikkhū na bhassārāmā bhavissanti…pe… na niddārāmā bhavissanti… na saṅgaṇikārāmā bhavissanti… na pāpicchā bhavissanti na pāpikānaṃ icchānaṃ vasaṃ gatā… na pāpamittā bhavissanti na pāpasahāyā na pāpasampavaṅkā… na oramattakena visesādhigamena antarāvosānaṃ āpajjissanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="39">‘‘Yāvakīvañca, bhikkhave, ime satta aparihāniyā dhammā bhikkhūsu ṭhassanti, imesu ca sattasu aparihāniyesu dhammesu bhikkhū sandississanti; vuddhiyeva, bhikkhave, bhikkhūnaṃ pāṭikaṅkhā, no parihānī’’ti. Catutthaṃ.</paragraph>
    <subhead line="40">5. Tatiyasattakasuttaṃ</subhead>
    <paragraph line="41" number="25"> ‘‘Satta <pageBreak edition="Myanmar" number="2.0414" /> vo, bhikkhave, aparihāniye dhamme desessāmi. Taṃ suṇātha, sādhukaṃ manasi karotha…pe… katame <pageBreak edition="Pali Text Society" number="4.0023" /> ca, bhikkhave, satta aparihāniyā dhammā? Yāvakīvañca, bhikkhave, bhikkhū saddhā bhavissanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="42">‘‘Yāvakīvañca <pageBreak edition="Vipassana Research Institut" number="2.0175" />, bhikkhave, bhikkhū <alternatives line="79" extra="" separator="true"><alternative source-abbr="vri" source="vipassana research institut">hirimanto</alternative><alternative source-abbr="sī." source="sri lanka">hirīmā</alternative><alternative source-abbr="dī. ni. 2.138" source="dī. ni. 2.138">hirimanā</alternative></alternatives>  bhavissanti…pe… <alternatives line="88" extra="" separator="false"><alternative source-abbr="vri" source="vipassana research institut">ottappino</alternative><alternative source-abbr="sī." source="sri lanka">ottāpīno</alternative></alternatives>  bhavissanti… bahussutā bhavissanti… āraddhavīriyā bhavissanti… satimanto bhavissanti… paññavanto bhavissanti; vuddhiyeva, bhikkhave, bhikkhūnaṃ pāṭikaṅkhā, no parihāni. ‘‘Yāvakīvañca, bhikkhave, ime satta aparihāniyā <pageBreak edition="Thai" number="4.0024" /> dhammā bhikkhūsu ṭhassanti, imesu ca sattasu aparihāniyesu dhammesu bhikkhū sandississanti; vuddhiyeva, bhikkhave, bhikkhūnaṃ pāṭikaṅkhā, no parihānī’’ti. Pañcamaṃ.</paragraph>
    <subhead line="43">6. Bojjhaṅgasuttaṃ</subhead>
    <paragraph line="44" number="26"> ‘‘Satta vo, bhikkhave, aparihāniye dhamme desessāmi. Taṃ suṇātha, sādhukaṃ manasi karotha…pe… katame ca, bhikkhave, satta aparihāniyā dhammā? Yāvakīvañca, bhikkhave, bhikkhū satisambojjhaṅgaṃ bhāvessanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="45">‘‘Yāvakīvañca, bhikkhave, bhikkhū dhammavicayasambojjhaṅgaṃ bhāvessanti…pe… vīriyasambojjhaṅgaṃ bhāvessanti… pītisambojjhaṅgaṃ bhāvessanti… passaddhisambojjhaṅgaṃ bhāvessanti… samādhisambojjhaṅgaṃ bhāvessanti… upekkhāsambojjhaṅgaṃ bhāvessanti; vuddhiyeva, bhikkhave, bhikkhūnaṃ pāṭikaṅkhā, no parihāni. ‘‘Yāvakīvañca, bhikkhave, ime satta aparihāniyā dhammā bhikkhūsu ṭhassanti, imesu ca sattasu aparihāniyesu dhammesu bhikkhū sandississanti; vuddhiyeva, bhikkhave, bhikkhūnaṃ pāṭikaṅkhā, no parihānī’’ti. Chaṭṭhaṃ.</paragraph>
    <subhead line="46">7. Saññāsuttaṃ</subhead>
    <paragraph line="47" number="27"> ‘‘Satta <pageBreak edition="Pali Text Society" number="4.0024" /> vo, bhikkhave, aparihāniye dhamme desessāmi. Taṃ suṇātha, sādhukaṃ manasi karotha…pe…. Katame ca, bhikkhave, satta aparihāniyā <pageBreak edition="Myanmar" number="2.0415" /> dhammā? Yāvakīvañca, bhikkhave, bhikkhū aniccasaññaṃ bhāvessanti; vuddhiyeva, bhikkhave, bhikkhūnaṃ pāṭikaṅkhā, no parihāni.</paragraph>
    <paragraph line="48">‘‘Yāvakīvañca <pageBreak edition="Vipassana Research Institut" number="2.0176" />, bhikkhave, bhikkhū anattasaññaṃ bhāvessanti…pe… asubhasaññaṃ bhāvessanti… ādīnavasaññaṃ bhāvessanti… pahānasaññaṃ bhāvessanti… virāgasaññaṃ bhāvessanti… nirodhasaññaṃ bhāvessanti <pageBreak edition="Thai" number="4.0025" />; vuddhiyeva, bhikkhave, bhikkhūnaṃ pāṭikaṅkhā, no parihāni. ‘‘Yāvakīvañca, bhikkhave, ime satta aparihāniyā dhammā bhikkhūsu ṭhassanti, imesu ca sattasu aparihāniyesu dhammesu, bhikkhū sandississanti; vuddhiyeva, bhikkhave, bhikkhūnaṃ pāṭikaṅkhā, no parihānī’’ti <note>dī. ni. 2.138</note>. Sattamaṃ.</paragraph>
    <subhead line="49">8. Paṭhamaparihānisuttaṃ</subhead>
    <paragraph line="50" number="28"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘sattime, bhikkhave, dhammā sekhassa bhikkhuno parihānāya saṃvattanti. Katame satta? Kammārāmatā, bhassārāmatā, niddārāmatā, saṅgaṇikārāmatā, indriyesu aguttadvāratā, bhojane amattaññutā, santi kho pana saṅghe saṅghakaraṇīyāni; tatra sekho <alternatives line="99" extra="" separator="false"><alternative source-abbr="vri" source="vipassana research institut">bhikkhu</alternative><alternative source-abbr="sī." source="sri lanka">tatra bhikkhu</alternative><alternative source-abbr="syā." source="thai">tatra bhikkhu</alternative></alternatives>  iti paṭisañcikkhati – ‘santi kho pana saṅghe <alternatives line="107" extra="" separator="false"><alternative source-abbr="vri" source="vipassana research institut">therā</alternative><alternative source-abbr="ka." source="cambodian">kho saṃghattherā</alternative></alternatives>  rattaññū cirapabbajitā bhāravāhino, <alternatives line="115" extra="" separator="false"><alternative source-abbr="vri" source="vipassana research institut">te</alternative><alternative source-abbr="ka." source="cambodian">na te</alternative></alternatives>  tena paññāyissantī’ti attanā tesu <alternatives line="123" extra="" separator="false"><alternative source-abbr="vri" source="vipassana research institut">yogaṃ</alternative><alternative source-abbr="sī." source="sri lanka">attanā voyogaṃ</alternative><alternative source-abbr="syā." source="thai">attanā voyogaṃ</alternative></alternatives>  āpajjati. Ime kho, bhikkhave, satta dhammā sekhassa bhikkhuno parihānāya saṃvattanti.</paragraph>
    <paragraph line="51">‘‘Sattime, bhikkhave, dhammā sekhassa bhikkhuno aparihānāya saṃvattanti. Katame satta? Na <pageBreak edition="Pali Text Society" number="4.0025" /> kammārāmatā, na bhassārāmatā, na niddārāmatā, na saṅgaṇikārāmatā, indriyesu guttadvāratā, bhojane mattaññutā, santi kho pana saṅghe saṅghakaraṇīyāni; tatra sekho bhikkhu iti paṭisañcikkhati – ‘santi kho pana saṅghe therā rattaññū cirapabbajitā bhāravāhino, te tena paññāyissantī’ti attanā na tesu yogaṃ āpajjati. Ime kho, bhikkhave, satta dhammā sekhassa bhikkhuno aparihānāya saṃvattantī’’ti. Aṭṭhamaṃ.</paragraph>
    <subhead line="52">9. Dutiyaparihānisuttaṃ</subhead>
    <paragraph line="53" number="29"> ‘‘Sattime <pageBreak edition="Myanmar" number="2.0416" />, bhikkhave, dhammā upāsakassa parihānāya saṃvattanti <pageBreak edition="Thai" number="4.0026" />. Katame satta? Bhikkhudassanaṃ hāpeti, saddhammassavanaṃ pamajjati, adhisīle na sikkhati, appasādabahulo hoti <pageBreak edition="Vipassana Research Institut" number="2.0177" />, bhikkhūsu theresu ceva navesu ca majjhimesu ca upārambhacitto dhammaṃ suṇāti randhagavesī, ito bahiddhā dakkhiṇeyyaṃ gavesati, tattha ca pubbakāraṃ karoti. Ime kho, bhikkhave, satta dhammā upāsakassa parihānāya saṃvattanti.</paragraph>
    <paragraph line="54">‘‘Sattime, bhikkhave, dhammā upāsakassa aparihānāya saṃvattanti. Katame satta? Bhikkhudassanaṃ na hāpeti, saddhammassavanaṃ nappamajjati, adhisīle sikkhati, pasādabahulo hoti, bhikkhūsu theresu ceva navesu ca majjhimesu ca anupārambhacitto dhammaṃ suṇāti na randhagavesī, na ito bahiddhā dakkhiṇeyyaṃ gavesati, idha ca pubbakāraṃ karoti. Ime kho, bhikkhave, satta dhammā upāsakassa aparihānāya saṃvattantī’’ti. Idamavoca bhagavā. Idaṃ vatvāna sugato athāparaṃ etadavoca satthā –</paragraph>
    <gatha1 line="55">‘‘Dassanaṃ <pageBreak edition="Pali Text Society" number="4.0026" /> bhāvitattānaṃ, yo hāpeti upāsako;</gatha1>
    <gathalast line="56">Savanañca ariyadhammānaṃ, adhisīle na sikkhati.</gathalast>
    <gatha1 line="57">‘‘Appasādo ca bhikkhūsu, bhiyyo bhiyyo pavaḍḍhati;</gatha1>
    <gathalast line="58">Upārambhakacitto ca, saddhammaṃ sotumicchati.</gathalast>
    <gatha1 line="59">‘‘Ito ca bahiddhā aññaṃ, dakkhiṇeyyaṃ gavesati;</gatha1>
    <gathalast line="60">Tattheva ca pubbakāraṃ, yo karoti upāsako.</gathalast>
    <gatha1 line="61">‘‘Ete kho parihāniye, satta dhamme sudesite;</gatha1>
    <gathalast line="62">Upāsako sevamāno, saddhammā parihāyati.</gathalast>
    <gatha1 line="63">‘‘Dassanaṃ bhāvitattānaṃ, yo na hāpeti upāsako;</gatha1>
    <gathalast line="64">Savanañca ariyadhammānaṃ, adhisīle ca sikkhati.</gathalast>
    <gatha1 line="65">‘‘Pasādo cassa bhikkhūsu, bhiyyo bhiyyo pavaḍḍhati;</gatha1>
    <gathalast line="66">Anupārambhacitto ca, saddhammaṃ sotumicchati.</gathalast>
    <gatha1 line="67">‘‘Na <pageBreak edition="Vipassana Research Institut" number="2.0178" /> ito bahiddhā aññaṃ, dakkhiṇeyyaṃ gavesati;</gatha1>
    <gathalast line="68">Idheva ca pubbakāraṃ, yo karoti upāsako.</gathalast>
    <gatha1 line="69">‘‘Ete <pageBreak edition="Myanmar" number="2.0417" /> kho aparihāniye, satta dhamme sudesite;</gatha1>
    <gathalast line="70">Upāsako sevamāno, saddhammā na parihāyatī’’ti. navamaṃ;</gathalast>
    <subhead line="71">10. Vipattisuttaṃ</subhead>
    <paragraph line="72" number="30"> Sattimā, bhikkhave, upāsakassa vipattiyo…pe… sattimā, bhikkhave, upāsakassa sampadā…pe…. Dasamaṃ.</paragraph>
    <subhead line="73">11. Parābhavasuttaṃ</subhead>
    <paragraph line="74" number="31"> ‘‘Sattime, bhikkhave, upāsakassa parābhavā…pe… sattime, bhikkhave, upāsakassa sambhavā. Katame satta? Bhikkhudassanaṃ na hāpeti, saddhammassavanaṃ nappamajjati, adhisīle sikkhati, pasādabahulo hoti, bhikkhūsu theresu ceva navesu ca majjhimesu ca anupārambhacitto dhammaṃ suṇāti na randhagavesī, na ito bahiddhā dakkhiṇeyyaṃ gavesati, idha ca pubbakāraṃ karoti. Ime kho, bhikkhave, satta upāsakassa sambhavāti.</paragraph>
    <gatha1 line="75">‘‘Dassanaṃ <pageBreak edition="Pali Text Society" number="4.0027" /> bhāvitattānaṃ, yo hāpeti upāsako;</gatha1>
    <gathalast line="76">Savanañca ariyadhammānaṃ, adhisīle na sikkhati.</gathalast>
    <gatha1 line="77">‘‘Appasādo ca bhikkhūsu, bhiyyo bhiyyo pavaḍḍhati;</gatha1>
    <gathalast line="78">Upārambhakacitto ca, saddhammaṃ sotumicchati.</gathalast>
    <gatha1 line="79">‘‘Ito ca bahiddhā aññaṃ, dakkhiṇeyyaṃ gavesati;</gatha1>
    <gathalast line="80">Tattheva ca pubbakāraṃ, yo karoti upāsako.</gathalast>
    <gatha1 line="81">‘‘Ete <pageBreak edition="Vipassana Research Institut" number="2.0179" /> kho parihāniye, satta dhamme sudesite;</gatha1>
    <gathalast line="82">Upāsako sevamāno, saddhammā parihāyati.</gathalast>
    <gatha1 line="83">‘‘Dassanaṃ <pageBreak edition="Thai" number="4.0027" /> bhāvitattānaṃ, yo na hāpeti upāsako;</gatha1>
    <gathalast line="84">Savanañca ariyadhammānaṃ, adhisīle ca sikkhati.</gathalast>
    <gatha1 line="85">‘‘Pasādo cassa bhikkhūsu, bhiyyo bhiyyo pavaḍḍhati;</gatha1>
    <gathalast line="86">Anupārambhacitto ca, saddhammaṃ sotumicchati.</gathalast>
    <gatha1 line="87">‘‘Na <pageBreak edition="Myanmar" number="2.0418" /> ito bahiddhā aññaṃ, dakkhiṇeyyaṃ gavesati;</gatha1>
    <gathalast line="88">Idheva ca pubbakāraṃ, yo karoti upāsako.</gathalast>
    <gatha1 line="89">‘‘Ete kho aparihāniye, satta dhamme sudesite;</gatha1>
    <gathalast line="90">Upāsako sevamāno, saddhammā na parihāyatī’’ti. ekādasamaṃ;</gathalast>
    <centered line="91"><alternatives line="131" extra="" separator="false"><alternative source-abbr="vri" source="vipassana research institut">Vajjisattakavaggo</alternative><alternative source-abbr="syā." source="thai">vajjivaggo</alternative></alternatives>  tatiyo.</centered>
    <paragraph line="92">Tassuddānaṃ –</paragraph>
    <gatha1 line="93">Sāranda <pageBreak edition="Thai" number="4.0028" /> -vassakāro ca, tisattakāni bhikkhukā;</gatha1>
    <gathalast line="94">Bodhisaññā dve ca hāni, vipatti ca parābhavoti.</gathalast>
  </content>
</document>