<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m3.mul7.xml</normativeSource>
    <archivePath>roman/tipitaka (mula)/suttapitaka/anguttaranikaya/sattakanipatapali/8. vinayavaggo.xml</archivePath>
    <baseFileName>8. vinayavaggo</baseFileName>
    <titlePath>8. Vinayavaggo - Sattakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
    </versions>
  </metadata>
  <content>
    <chapter line="1">8. Vinayavaggo</chapter>
    <subhead line="2">1. Paṭhamavinayadharasuttaṃ</subhead>
    <paragraph line="3" number="75"><note>pari. 327</note> ‘‘Sattahi <pageBreak edition="V" number="2.0268" />, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, sīlavā hoti pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī samādāya sikkhati sikkhāpadesu, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī’’ti. Paṭhamaṃ.</paragraph>
    <subhead line="4">2. Dutiyavinayadharasuttaṃ</subhead>
    <paragraph line="5" number="76"><note>pari. 327</note> ‘‘Sattahi <pageBreak edition="M" number="2.0505" />, bhikkhave, dhammehi samannāgato bhikkhu vinayadharo hoti. Katamehi <pageBreak edition="T" number="4.0143" /> sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī <pageBreak edition="P" number="4.0141" /> hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī’’ti. Dutiyaṃ.</paragraph>
    <subhead line="6">3. Tatiyavinayadharasuttaṃ</subhead>
    <paragraph line="7" number="77"> ‘‘Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti <pageBreak edition="V" number="2.0269" />, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, vinaye kho pana ṭhito hoti asaṃhīro, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī’’ti. Tatiyaṃ.</paragraph>
    <subhead line="8">4. Catutthavinayadharasuttaṃ</subhead>
    <paragraph line="9" number="78"><note>pari. 327</note> ‘‘Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, anekavihitaṃ pubbenivāsaṃ anussarati, seyyathidaṃ – ekampi jātiṃ, dvepi jātiyo…pe… iti <pageBreak edition="T" number="4.0144" /> sākāraṃ sauddesaṃ anekavihitaṃ pubbenivāsaṃ anussarati. Dibbena cakkhunā visuddhena atikkantamānusakena yathākammūpage satte pajānāti. Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ <pageBreak edition="M" number="2.0506" /> abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī’’ti. Catutthaṃ.</paragraph>
    <subhead line="10">5. Paṭhamavinayadharasobhanasuttaṃ</subhead>
    <paragraph line="11" number="79"> ‘‘Sattahi <pageBreak edition="P" number="4.0142" />, bhikkhave, dhammehi <alternatives line="12" extra=" anantarasuttadveye pana idaṃ pāṭhanānattaṃ natthi. pari. 327" separator="false"><alternative source-abbr="vri" source="vipassana research institut">samannāgato</alternative><alternative source-abbr="sī." source="sri lanka">samannāgato bhikkhu</alternative><alternative source-abbr="syā." source="thai">samannāgato bhikkhu</alternative><alternative source-abbr="ka." source="cambodian">samannāgato bhikkhu</alternative></alternatives>  vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, sīlavā hoti…pe… samādāya sikkhati sikkhāpadesu, catunnaṃ jhānānaṃ ābhicetasikānaṃ nikāmalābhī hoti akicchalābhī akasiralābhī, āsavānaṃ khayā…pe… sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī’’ti. Pañcamaṃ.</paragraph>
    <subhead line="12">6. Dutiyavinayadharasobhanasuttaṃ</subhead>
    <paragraph line="13" number="80"> ‘‘Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni <pageBreak edition="V" number="2.0270" /> kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso, catunnaṃ jhānānaṃ…pe… akasiralābhī, āsavānaṃ khayā…pe… sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī’’ti. Chaṭṭhaṃ.</paragraph>
    <subhead line="14">7. Tatiyavinayadharasobhanasuttaṃ</subhead>
    <paragraph line="15" number="81"> ‘‘Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti <pageBreak edition="T" number="4.0145" />, garukaṃ āpattiṃ jānāti, vinaye kho pana ṭhito hoti asaṃhīro, catunnaṃ jhānānaṃ…pe… akasiralābhī, āsavānaṃ khayā…pe… sacchikatvā upasampajja viharati. Imehi <pageBreak edition="P" number="4.0143" /> kho, bhikkhave, sattahi dhammehi samannāgato vinayadharo sobhatī’’ti. Sattamaṃ.</paragraph>
    <subhead line="16">8. Catutthavinayadharasobhanasuttaṃ</subhead>
    <paragraph line="17" number="82"> ‘‘Sattahi <pageBreak edition="M" number="2.0507" />, bhikkhave, dhammehi <alternatives line="20" extra="" separator="false"><alternative source-abbr="vri" source="vipassana research institut">samannāgato</alternative><alternative source-abbr="ka." source="cambodian">samannāgato bhikkhu</alternative></alternatives>  vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, anekavihitaṃ pubbenivāsaṃ anussarati, seyyathidaṃ – ekampi jātiṃ, dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati, dibbena cakkhunā visuddhena atikkantamānusakena…pe… āsavānaṃ khayā…pe… sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī’’ti. Aṭṭhamaṃ.</paragraph>
    <subhead line="18">9. Satthusāsanasuttaṃ</subhead>
    <paragraph line="19" number="83"> Atha kho āyasmā upāli yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā upāli bhagavantaṃ etadavoca –</paragraph>
    <paragraph line="20">‘‘Sādhu <pageBreak edition="V" number="2.0271" /> me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya’’nti. ‘‘Ye kho tvaṃ, upāli, dhamme jāneyyāsi – ‘ime dhammā na ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī’ti <pageBreak edition="T" number="4.0146" />; ekaṃsena, upāli, dhāreyyāsi – ‘neso dhammo neso vinayo netaṃ satthusāsana’nti. Ye ca kho tvaṃ, upāli, dhamme jāneyyāsi – ‘ime dhammā ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī’ti; ekaṃsena, upāli, dhāreyyāsi – ‘eso dhammo eso vinayo etaṃ satthusāsana’’’nti. Navamaṃ.</paragraph>
    <subhead line="21">10. Adhikaraṇasamathasuttaṃ</subhead>
    <paragraph line="22" number="84"> ‘‘Sattime <pageBreak edition="P" number="4.0144" />, bhikkhave, adhikaraṇasamathā dhammā uppannuppannānaṃ adhikaraṇānaṃ samathāya vūpasamāya. Katame satta? Sammukhāvinayo dātabbo <pageBreak edition="M" number="2.0508" />, sativinayo dātabbo, amūḷhavinayo dātabbo <note>paṭiññātakaraṇaṃ, yebhuyyassikā, tassapāpiyyassikā, tiṇavatthārako (syā.) dī. ni. 3.332 saṅgītisuttena ca pāci. 655 vinayena ca saṃsandetabbaṃ</note>, paṭiññātakaraṇaṃ dātabbaṃ, yebhuyyasikā dātabbā, tassapāpiyasikā dātabbā, <alternatives line="35" extra=" dī. ni. 3.332 saṅgītisuttena ca pāci. 655 vinayena ca saṃsandetabbaṃ" separator="false"><alternative source-abbr="vri" source="vipassana research institut">tiṇavatthārako dātabbo</alternative><alternative source-abbr="syā." source="thai">paṭiññātakaraṇaṃ, yebhuyyassikā, tassapāpiyyassikā, tiṇavatthārako</alternative></alternatives> . Ime kho, bhikkhave, satta adhikaraṇasamathā dhammā uppannuppannānaṃ adhikaraṇānaṃ samathāya vūpasamāyā’’ti. Dasamaṃ.</paragraph>
    <centered line="23">Vinayavaggo aṭṭhamo.</centered>
    <paragraph line="24">Tassuddānaṃ –</paragraph>
    <gatha1 line="25">Caturo vinayadharā, caturo ceva sobhanā;</gatha1>
    <gathalast line="26">Sāsanaṃ adhikaraṇa-samathenaṭṭhame dasāti.</gathalast>
  </content>
</document>