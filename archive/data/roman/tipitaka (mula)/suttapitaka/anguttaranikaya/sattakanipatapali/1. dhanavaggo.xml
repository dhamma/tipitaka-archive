<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403m3.mul0.xml</normativeSource>
    <archivePath>roman/tipitaka (mula)/suttapitaka/anguttaranikaya/sattakanipatapali/1. dhanavaggo.xml</archivePath>
    <baseFileName>1. dhanavaggo</baseFileName>
    <titlePath>1. Dhanavaggo - Sattakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="unknown" source-abbr="?"/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Aṅguttaranikāyo</nikaya>
    <book line="3">Sattakanipātapāḷi</book>
    <title line="4">Paṭhamapaṇṇāsakaṃ</title>
    <chapter line="5">1. Dhanavaggo</chapter>
    <subhead line="6">1. Paṭhamapiyasuttaṃ</subhead>
    <paragraph line="7" number="1"> Evaṃ <pageBreak edition="T" number="4.0001" /><pageBreak edition="M" number="2.0395" /><pageBreak edition="V" number="2.0153" /><pageBreak edition="P" number="4.0001" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="8">‘‘Sattahi, bhikkhave, dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca. Katamehi sattahi? Idha, bhikkhave, bhikkhu lābhakāmo <pageBreak edition="V" number="2.0154" /> ca hoti, sakkārakāmo ca hoti, anavaññattikāmo ca hoti, ahiriko ca hoti, anottappī ca, pāpiccho ca, micchādiṭṭhi ca. Imehi kho, bhikkhave, sattahi dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca.</paragraph>
    <paragraph line="9">‘‘Sattahi, bhikkhave, dhammehi samannāgato bhikkhu sabrahmacārīnaṃ piyo ca hoti, manāpo ca <pageBreak edition="T" number="4.0002" /> garu ca bhāvanīyo ca. Katamehi sattahi? Idha <pageBreak edition="P" number="4.0002" />, bhikkhave, bhikkhu na lābhakāmo ca hoti, na sakkārakāmo ca hoti, na anavaññattikāmo ca hoti, hirimā ca hoti, ottappī ca, appiccho <pageBreak edition="M" number="2.0396" /> ca, sammādiṭṭhi ca. Imehi kho, bhikkhave, sattahi dhammehi samannāgato bhikkhu sabrahmacārīnaṃ piyo ca hoti manāpo ca garu ca bhāvanīyo cā’’ti. Paṭhamaṃ.</paragraph>
    <subhead line="10">2. Dutiyapiyasuttaṃ</subhead>
    <paragraph line="11" number="2"> ‘‘Sattahi, bhikkhave, dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca. Katamehi sattahi? Idha, bhikkhave, bhikkhu lābhakāmo ca hoti, sakkārakāmo ca hoti, anavaññattikāmo ca hoti, ahiriko ca hoti, anottappī ca, issukī ca, maccharī ca. Imehi kho, bhikkhave, sattahi dhammehi samannāgato bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca.</paragraph>
    <paragraph line="12">‘‘Sattahi, bhikkhave, dhammehi samannāgato bhikkhu+? Sabrahmacārīnaṃ piyo ca hoti manāpo ca garu ca bhāvanīyo ca. Katamehi sattahi? Idha, bhikkhave, bhikkhu na lābhakāmo ca hoti, na sakkārakāmo ca hoti, na anavaññattikāmo ca hoti, hirimā ca hoti, ottappī ca, anissukī ca, amaccharī ca. Imehi kho, bhikkhave, sattahi dhammehi samannāgato bhikkhu sabrahmacārīnaṃ piyo ca hoti manāpo ca garu ca bhāvanīyo cā’’ti. Dutiyaṃ.</paragraph>
    <subhead line="13">3. Saṃkhittabalasuttaṃ</subhead>
    <paragraph line="14" number="3"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme…pe… sattimāni <pageBreak edition="P" number="4.0003" />, bhikkhave, balāni. Katamāni satta? Saddhābalaṃ, vīriyabalaṃ, hirībalaṃ <pageBreak edition="V" number="2.0155" />, ottappabalaṃ, satibalaṃ, samādhibalaṃ, paññābalaṃ. Imāni kho, bhikkhave, satta balānīti.</paragraph>
    <gatha1 line="15">‘‘Saddhābalaṃ <pageBreak edition="T" number="4.0003" /> vīriyañca, <alternatives line="3" extra="" separator="false"><alternative source-abbr="vri" source="vipassana research institut">hirī</alternative><alternative source-abbr="sī." source="sri lanka">hiri</alternative><alternative source-abbr="pī." source="pali text society">hiri</alternative><alternative source-abbr="ka." source="cambodian">hiri</alternative></alternatives>  ottappiyaṃ balaṃ;</gatha1>
    <gatha2 line="16">Satibalaṃ samādhi ca, paññā ve sattamaṃ balaṃ;</gatha2>
    <gathalast line="17">Etehi balavā bhikkhu, sukhaṃ jīvati paṇḍito;</gathalast>
    <gatha1 line="18">‘‘Yoniso <pageBreak edition="M" number="2.0397" /> vicine dhammaṃ, paññāyatthaṃ vipassati;</gatha1>
    <gathalast line="19">Pajjotasseva nibbānaṃ, vimokkho hoti cetaso’’ti. tatiyaṃ;</gathalast>
    <subhead line="20">4. Vitthatabalasuttaṃ</subhead>
    <paragraph line="21" number="4"> ‘‘Sattimāni, bhikkhave, balāni. Katamāni satta? Saddhābala, vīriyabalaṃ, hirībalaṃ, ottappabalaṃ, satibalaṃ, samādhibalaṃ, paññābalaṃ.</paragraph>
    <paragraph line="22">‘‘Katamañca, bhikkhave, saddhābalaṃ? Idha, bhikkhave, ariyasāvako saddho hoti, saddahati tathāgatassa bodhiṃ – ‘itipi so bhagavā arahaṃ sammāsambuddho…pe… satthā devamanussānaṃ buddho bhagavā’ti. Idaṃ vuccati, bhikkhave, saddhābalaṃ.</paragraph>
    <paragraph line="23">‘‘Katamañca, bhikkhave, vīriyabalaṃ? Idha, bhikkhave, ariyasāvako āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Idaṃ vuccati, bhikkhave, vīriyabalaṃ.</paragraph>
    <paragraph line="24">‘‘Katamañca, bhikkhave, hirībalaṃ? Idha, bhikkhave, ariyasāvako hirimā hoti, hirīyati kāyaduccaritena vacīduccaritena manoduccaritena, hirīyati pāpakānaṃ <pageBreak edition="P" number="4.0004" /> akusalānaṃ dhammānaṃ samāpattiyā. Idaṃ vuccati, bhikkhave, hirībalaṃ.</paragraph>
    <paragraph line="25">‘‘Katamañca, bhikkhave, ottappabalaṃ? Idha, bhikkhave, ariyasāvako ottappī hoti, ottappati <pageBreak edition="V" number="2.0156" /> kāyaduccaritena vacīduccaritena manoduccaritena, ottappati pāpakānaṃ akusalānaṃ dhammānaṃ samāpattiyā. Idaṃ vuccati, bhikkhave, ottappabalaṃ.</paragraph>
    <paragraph line="26">‘‘Katamañca, bhikkhave, satibalaṃ? Idha, bhikkhave, ariyasāvako <pageBreak edition="T" number="4.0004" /> satimā hoti paramena satinepakkena samannāgato cirakatampi cirabhāsitampi saritā anussaritā. Idaṃ, vuccati, bhikkhave, satibalaṃ.</paragraph>
    <paragraph line="27">‘‘Katamañca, bhikkhave, samādhibalaṃ? Idha, bhikkhave, ariyasāvako vivicceva kāmehi…pe… catutthaṃ jhānaṃ upasampajja viharati. Idaṃ vuccati, bhikkhave, samādhibalaṃ.</paragraph>
    <paragraph line="28">‘‘Katamañca <pageBreak edition="M" number="2.0398" />, bhikkhave, paññābalaṃ? Idha, bhikkhave, ariyasāvako paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Idaṃ vuccati, bhikkhave, paññābalaṃ. Imāni kho, bhikkhave, satta balānīti.</paragraph>
    <gatha1 line="29">‘‘Saddhābalaṃ vīriyañca, hirī ottappiyaṃ balaṃ;</gatha1>
    <gatha2 line="30">Satibalaṃ samādhi ca, paññā ve sattamaṃ balaṃ;</gatha2>
    <gathalast line="31">Etehi balavā bhikkhu, sukhaṃ jīvati paṇḍito.</gathalast>
    <gatha1 line="32">‘‘Yoniso vicine dhammaṃ, paññāyatthaṃ vipassati;</gatha1>
    <gathalast line="33">Pajjotasseva nibbānaṃ, vimokkho hoti cetaso’’ti. catutthaṃ;</gathalast>
    <subhead line="34">5. Saṃkhittadhanasuttaṃ</subhead>
    <paragraph line="35" number="5"> ‘‘Sattimāni, bhikkhave, dhanāni. Katamāni satta? Saddhādhanaṃ, sīladhanaṃ, hirīdhanaṃ, ottappadhanaṃ, sutadhanaṃ, cāgadhanaṃ, paññādhanaṃ. Imāni <pageBreak edition="P" number="4.0005" /> kho, bhikkhave, satta dhanānīti.</paragraph>
    <gatha1 line="36">‘‘Saddhādhanaṃ <pageBreak edition="V" number="2.0157" /> sīladhanaṃ, hirī ottappiyaṃ dhanaṃ;</gatha1>
    <gathalast line="37">Sutadhanañca cāgo ca, paññā ve sattamaṃ dhanaṃ.</gathalast>
    <gatha1 line="38">‘‘Yassa ete dhanā atthi, itthiyā purisassa vā;</gatha1>
    <gathalast line="39">Adaliddoti taṃ āhu, amoghaṃ tassa jīvitaṃ.</gathalast>
    <gatha1 line="40">‘‘Tasmā <pageBreak edition="T" number="4.0005" /> saddhañca sīlañca, pasādaṃ dhammadassanaṃ;</gatha1>
    <gathalast line="41">Anuyuñjetha medhāvī, <alternatives line="11" extra="" separator="false"><alternative source-abbr="vri" source="vipassana research institut">saraṃ</alternative><alternative source-abbr="ka." source="cambodian">varaṃ</alternative></alternatives>  buddhāna sāsana’’nti. pañcamaṃ;</gathalast>
    <subhead line="42">6. Vitthatadhanasuttaṃ</subhead>
    <paragraph line="43" number="6"> ‘‘Sattimāni, bhikkhave, dhanāni. Katamāni satta? Saddhādhanaṃ, sīladhanaṃ, hirīdhanaṃ, ottappadhanaṃ, sutadhanaṃ, cāgadhanaṃ, paññādhanaṃ.</paragraph>
    <paragraph line="44">‘‘Katamañca, bhikkhave, saddhādhanaṃ? Idha, bhikkhave, ariyasāvako saddho hoti, saddahati tathāgatassa bodhiṃ – ‘itipi so bhagavā arahaṃ sammāsambuddho…pe… buddho bhagavā’ti. Idaṃ vuccati, bhikkhave, saddhādhanaṃ.</paragraph>
    <paragraph line="45">‘‘Katamañca <pageBreak edition="M" number="2.0399" />, bhikkhave, sīladhanaṃ? Idha, bhikkhave, ariyasāvako pāṇātipātā paṭivirato hoti…pe… surāmerayamajjapamādaṭṭhānā paṭivirato hoti. Idaṃ vuccati, bhikkhave, sīladhanaṃ.</paragraph>
    <paragraph line="46">‘‘Katamañca, bhikkhave, hirīdhanaṃ? Idha, bhikkhave, ariyasāvako hirīmā hoti, hirīyati kāyaduccaritena vacīduccaritena manoduccaritena, hirīyati pāpakānaṃ akusalānaṃ dhammānaṃ samāpattiyā. Idaṃ vuccati, bhikkhave, hirīdhanaṃ.</paragraph>
    <paragraph line="47">‘‘Katamañca, bhikkhave, ottappadhanaṃ? Idha, bhikkhave, ariyasāvako ottappī hoti, ottappati kāyaduccaritena vacīduccaritena manoduccaritena, ottappati pāpakānaṃ akusalānaṃ dhammānaṃ samāpattiyā. Idaṃ vuccati, bhikkhave, ottappadhanaṃ.</paragraph>
    <paragraph line="48">‘‘Katamañca <pageBreak edition="V" number="2.0158" />, bhikkhave, sutadhanaṃ? Idha <pageBreak edition="P" number="4.0006" />, bhikkhave, ariyasāvako bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ abhivadanti. Tathārūpāssa dhammā bahussutā honti dhātā vacasā paricitā manasānupekkhitā diṭṭhiyā <pageBreak edition="T" number="4.0006" /> suppaṭividdhā. Idaṃ vuccati, bhikkhave, sutadhanaṃ.</paragraph>
    <paragraph line="49">‘‘Katamañca, bhikkhave, cāgadhanaṃ? Idha, bhikkhave, ariyasāvako vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato. Idaṃ vuccati, bhikkhave, cāgadhanaṃ.</paragraph>
    <paragraph line="50">‘‘Katamañca, bhikkhave, paññādhanaṃ? Idha, bhikkhave, ariyasāvako paññavā hoti…pe… sammā dukkhakkhayagāminiyā. Idaṃ vuccati, bhikkhave, paññādhanaṃ. Imāni kho, bhikkhave, sattadhanānīti.</paragraph>
    <gatha1 line="51">‘‘Saddhādhanaṃ sīladhanaṃ, hirī ottappiyaṃ dhanaṃ;</gatha1>
    <gathalast line="52">Sutadhanañca cāgo ca, paññā ve sattamaṃ dhanaṃ.</gathalast>
    <gatha1 line="53">‘‘Yassa ete dhanā atthi, itthiyā purisassa vā;</gatha1>
    <gathalast line="54">Adaliddoti taṃ āhu, amoghaṃ tassa jīvitaṃ.</gathalast>
    <gatha1 line="55">‘‘Tasmā saddhañca sīlañca, pasādaṃ dhammadassanaṃ;</gatha1>
    <gathalast line="56">Anuyuñjetha medhāvī, saraṃ buddhāna sāsana’’nti. chaṭṭhaṃ;</gathalast>
    <subhead line="57">7. Uggasuttaṃ</subhead>
    <paragraph line="58" number="7"> Atha <pageBreak edition="M" number="2.0400" /> kho uggo rājamahāmatto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho uggo rājamahāmatto bhagavantaṃ etadavoca –</paragraph>
    <paragraph line="59">‘‘Acchariyaṃ <pageBreak edition="V" number="2.0159" />, bhante, abbhutaṃ, bhante! Yāva aḍḍho cāyaṃ, bhante, migāro rohaṇeyyo yāva mahaddhano yāva mahābhogo’’ti. ‘‘Kīva aḍḍho <pageBreak edition="P" number="4.0007" /> panugga, migāro rohaṇeyyo, kīva mahaddhano, kīva mahābhogo’’ti? ‘‘Sataṃ, bhante, <alternatives line="19" extra="" separator="true"><alternative source-abbr="vri" source="vipassana research institut">satasahassānaṃ</alternative><alternative source-abbr="sī." source="sri lanka">sahassānaṃ</alternative><alternative source-abbr="syā." source="thai">sahassāni</alternative><alternative source-abbr="?" source="unknown">satasahassāni</alternative></alternatives>  hiraññassa, ko pana vādo rūpiyassā’’ti! ‘‘Atthi kho etaṃ, ugga, dhanaṃ netaṃ ‘natthī’ti vadāmīti <pageBreak edition="T" number="4.0007" />. Tañca kho etaṃ, ugga, dhanaṃ sādhāraṇaṃ agginā udakena rājūhi corehi appiyehi dāyādehi. Satta kho imāni, ugga, dhanāni asādhāraṇāni agginā udakena rājūhi corehi appiyehi dāyādehi. Katamāni satta? Saddhādhanaṃ, sīladhanaṃ, hirīdhanaṃ, ottappadhanaṃ, sutadhanaṃ, cāgadhanaṃ, paññādhanaṃ. Imāni kho, ugga, satta dhanāni asādhāraṇāni agginā udakena rājūhi corehi appiyehi dāyādehīti.</paragraph>
    <gatha1 line="60">‘‘Saddhādhanaṃ sīladhanaṃ, hirī ottappiyaṃ dhanaṃ;</gatha1>
    <gathalast line="61">Sutadhanañca cāgo ca, paññā ve sattamaṃ dhanaṃ.</gathalast>
    <gatha1 line="62">‘‘Yassa ete dhanā atthi, itthiyā purisassa vā;</gatha1>
    <gathalast line="63">Sa ve mahaddhano loke, ajeyyo devamānuse.</gathalast>
    <gatha1 line="64">‘‘Tasmā saddhañca sīlañca, pasādaṃ dhammadassanaṃ;</gatha1>
    <gathalast line="65">Anuyuñjetha medhāvī, saraṃ buddhāna sāsana’’nti. sattamaṃ;</gathalast>
    <subhead line="66">8. Saṃyojanasuttaṃ</subhead>
    <paragraph line="67" number="8"> ‘‘Sattimāni, bhikkhave, saṃyojanāni. Katamāni satta? Anunayasaṃyojanaṃ, paṭighasaṃyojanaṃ, diṭṭhisaṃyojanaṃ, vicikicchāsaṃyojanaṃ, mānasaṃyojanaṃ, bhavarāgasaṃyojanaṃ, avijjāsaṃyojanaṃ. Imāni kho, bhikkhave, satta saṃyojanānī’’ti. Aṭṭhamaṃ.</paragraph>
    <subhead line="68">9. Pahānasuttaṃ</subhead>
    <paragraph line="69" number="9"> ‘‘Sattannaṃ <pageBreak edition="M" number="2.0401" />, bhikkhave, saṃyojanānaṃ pahānāya samucchedāya brahmacariyaṃ vussati. Katamesaṃ <pageBreak edition="V" number="2.0160" /> sattannaṃ? Anunayasaṃyojanassa <pageBreak edition="P" number="4.0008" /> pahānāya samucchedāya brahmacariyaṃ vussati, paṭighasaṃyojanassa…pe… diṭṭhisaṃyojanassa… vicikicchāsaṃyojanassa… mānasaṃyojanassa… bhavarāgasaṃyojanassa <pageBreak edition="T" number="4.0008" />… avijjāsaṃyojanassa pahānāya samucchedāya brahmacariyaṃ vussati. Imesaṃ kho, bhikkhave, sattannaṃ saṃyojanānaṃ pahānāya samucchedāya brahmacariyaṃ vussati. Yato ca kho, bhikkhave, bhikkhuno anunayasaṃyojanaṃ pahīnaṃ hoti ucchinnamūlaṃ tālāvatthukataṃ anabhāvaṃ kataṃ āyatiṃ anuppādadhammaṃ. Paṭighasaṃyojanaṃ…pe… diṭṭhisaṃyojanaṃ… vicikicchāsaṃyojanaṃ… mānasaṃyojanaṃ… bhavarāgasaṃyojanaṃ… avijjāsaṃyojanaṃ pahīnaṃ hoti ucchinnamūlaṃ tālāvatthukataṃ anabhāvaṃ kataṃ āyatiṃ anuppādadhammaṃ. Ayaṃ vuccati, bhikkhave, bhikkhu acchecchi taṇhaṃ, vivattayi saṃyojanaṃ, sammā mānābhisamayā antamakāsi dukkhassā’’ti. Navamaṃ.</paragraph>
    <subhead line="70">10. Macchariyasuttaṃ</subhead>
    <paragraph line="71" number="10"> ‘‘Sattimāni, bhikkhave, saṃyojanāni. Katamāni satta? Anunayasaṃyojanaṃ, paṭighasaṃyojanaṃ, diṭṭhisaṃyojanaṃ, vicikicchāsaṃyojanaṃ, mānasaṃyojanaṃ, issāsaṃyojanaṃ, macchariyasaṃyojanaṃ. Imāni kho, bhikkhave, satta saṃyojanānī’’ti. Dasamaṃ.</paragraph>
    <centered line="72">Dhanavaggo paṭhamo.</centered>
    <paragraph line="73">Tassuddānaṃ –</paragraph>
    <gatha1 line="74">Dve <pageBreak edition="P" number="4.0009" /> piyāni balaṃ dhanaṃ, saṃkhittañceva vitthataṃ;</gatha1>
    <gathalast line="75">Uggaṃ saṃyojanañceva, pahānaṃ macchariyena cāti.</gathalast>
  </content>
</document>