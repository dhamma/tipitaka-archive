<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404m3.mul15.xml</normativeSource>
    <archivePath>roman/tipitaka (mula)/suttapitaka/anguttaranikaya/dasakanipatapali/(16) 1. puggalavaggo.xml</archivePath>
    <baseFileName>(16) 1. puggalavaggo</baseFileName>
    <titlePath>(16) 1. Puggalavaggo - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">(16) 1. Puggalavaggo</chapter>
    <subhead line="2">1. Sevitabbasuttaṃ</subhead>
    <paragraph line="3" number="155"> ‘‘Dasahi <pageBreak edition="T" number="5.0266" /><pageBreak edition="V" number="3.0215" /><pageBreak edition="M" number="3.0458" />, bhikkhave, dhammehi samannāgato puggalo na sevitabbo. Katamehi dasahi? Micchādiṭṭhiko <pageBreak edition="P" number="5.0248" /> hoti, micchāsaṅkappo hoti, micchāvāco hoti, micchākammanto hoti, micchāājīvo hoti, micchāvāyāmo hoti, micchāsati hoti, micchāsamādhi hoti, micchāñāṇī hoti, micchāvimutti hoti – imehi kho, bhikkhave, dasahi dhammehi samannāgato puggalo na sevitabbo.</paragraph>
    <paragraph line="4">‘‘Dasahi, bhikkhave, dhammehi samannāgato puggalo sevitabbo. Katamehi dasahi? Sammādiṭṭhiko hoti, sammāsaṅkappo hoti, sammāvāco hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, sammāñāṇī hoti, sammāvimutti hoti – imehi kho, bhikkhave, dasahi dhammehi samannāgato puggalo sevitabbo’’ti.</paragraph>
    <subhead line="5">2-12. Bhajitabbādisuttāni</subhead>
    <paragraph line="6" number="156-166"> ‘‘Dasahi, bhikkhave, dhammehi samannāgato puggalo na bhajitabbo…pe… bhajitabbo…pe… na payirupāsitabbo… payirupāsitabbo…pe… na pujjo hoti… pujjo hoti…pe… na pāsaṃso hoti… pāsaṃso hoti…pe… agāravo hoti… sagāravo hoti…pe… appatisso hoti… sappatisso hoti…pe… na ārādhako hoti <pageBreak edition="V" number="3.0216" /> … ārādhako hoti…pe… na visujjhati… visujjhati…pe… mānaṃ nādhibhoti… mānaṃ adhibhoti…pe. <pageBreak edition="P" number="5.0249" />… paññāya na vaḍḍhati… paññāya vaḍḍhati…pe….</paragraph>
    <paragraph line="7">‘‘Bahuṃ apuññaṃ <pageBreak edition="T" number="5.0267" /> pasavati… bahuṃ puññaṃ pasavati. Katamehi dasahi? Sammādiṭṭhiko hoti, sammāsaṅkappo hoti, sammāvāco hoti, sammākammanto hoti, sammāājīvo hoti, sammāvāyāmo hoti <pageBreak edition="M" number="3.0459" />, sammāsati hoti, sammāsamādhi hoti, sammāñāṇī hoti, sammāvimutti hoti – imehi kho, bhikkhave, dasahi dhammehi samannāgato puggalo bahuṃ puññaṃ pasavatī’’ti.</paragraph>
    <centered line="8">Puggalavaggo paṭhamo.</centered>
  </content>
</document>