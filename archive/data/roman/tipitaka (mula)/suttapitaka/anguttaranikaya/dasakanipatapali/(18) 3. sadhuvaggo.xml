<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404m3.mul17.xml</normativeSource>
    <archivePath>roman/tipitaka (mula)/suttapitaka/anguttaranikaya/dasakanipatapali/(18) 3. sadhuvaggo.xml</archivePath>
    <baseFileName>(18) 3. sadhuvaggo</baseFileName>
    <titlePath>(18) 3. Sādhuvaggo - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">(18) 3. Sādhuvaggo</chapter>
    <subhead line="2">1. Sādhusuttaṃ</subhead>
    <paragraph line="3" number="178"><note>a. ni. 10.134</note> ‘‘Sādhuñca <pageBreak edition="V" number="3.0242" /> vo, bhikkhave, desessāmi asādhuñca. Taṃ suṇātha, sādhukaṃ <pageBreak edition="T" number="5.0296" /> manasi karotha; bhāsissāmī’’ti. ‘‘Evaṃ, bhante’’ti <pageBreak edition="P" number="5.0274" /> kho te bhikkhū bhagavato paccassosuṃ. Bhagavā etadavoca –</paragraph>
    <paragraph line="4">‘‘Katamañca, bhikkhave, asādhu? Pāṇātipāto, adinnādānaṃ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi – idaṃ vuccati, bhikkhave, asādhu.</paragraph>
    <paragraph line="5">‘‘Katamañca, bhikkhave, sādhu? Pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā, abyāpādo, sammādiṭṭhi – idaṃ vuccati, bhikkhave, sādhū’’ti. Paṭhamaṃ.</paragraph>
    <subhead line="6">2. Ariyadhammasuttaṃ</subhead>
    <paragraph line="7" number="179"> ‘‘Ariyadhammañca vo, bhikkhave, desessāmi anariyadhammañca. Taṃ suṇātha…pe… katamo ca, bhikkhave, anariyo dhammo? Pāṇātipāto…pe… micchādiṭṭhi – ayaṃ vuccati, bhikkhave, anariyo dhammo.</paragraph>
    <paragraph line="8">‘‘Katamo ca, bhikkhave, ariyo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, ariyo dhammo’’ti. Dutiyaṃ.</paragraph>
    <subhead line="9">3. Kusalasuttaṃ</subhead>
    <paragraph line="10" number="180"> ‘‘Kusalañca <pageBreak edition="V" number="3.0243" /><pageBreak edition="M" number="3.0483" /> vo, bhikkhave, desessāmi akusalañca. Taṃ suṇātha…pe… katamañca, bhikkhave, akusalaṃ? Pāṇātipāto…pe… micchādiṭṭhi – idaṃ vuccati, bhikkhave, akusalaṃ.</paragraph>
    <paragraph line="11">‘‘Katamañca <pageBreak edition="T" number="5.0297" /><pageBreak edition="P" number="5.0275" />, bhikkhave, kusalaṃ? Pāṇātipātā veramaṇī…pe… sammādiṭṭhi – idaṃ vuccati, bhikkhave, kusala’’nti. Tatiyaṃ.</paragraph>
    <subhead line="12">4. Atthasuttaṃ</subhead>
    <paragraph line="13" number="181"> ‘‘Atthañca vo, bhikkhave, desessāmi anatthañca. Taṃ suṇātha…pe… katamo ca, bhikkhave, anattho? Pāṇātipāto…pe… micchādiṭṭhi – ayaṃ vuccati, bhikkhave, anattho.</paragraph>
    <paragraph line="14">‘‘Katamo ca, bhikkhave, attho? Pāṇātipātā veramaṇī…pe… sammādiṭṭhi – ayaṃ vuccati, bhikkhave, attho’’ti. Catutthaṃ.</paragraph>
    <subhead line="15">5. Dhammasuttaṃ</subhead>
    <paragraph line="16" number="182"> ‘‘Dhammañca vo, bhikkhave, desessāmi adhammañca. Taṃ suṇātha…pe… katamo ca, bhikkhave, adhammo? Pāṇātipāto…pe… micchādiṭṭhi – ayaṃ vuccati, bhikkhave, adhammo.</paragraph>
    <paragraph line="17">‘‘Katamo ca, bhikkhave, dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, dhammo’’ti. Pañcamaṃ.</paragraph>
    <subhead line="18">6. Āsavasuttaṃ</subhead>
    <paragraph line="19" number="183"> ‘‘Sāsavañca <pageBreak edition="V" number="3.0244" /> vo, bhikkhave, dhammaṃ desessāmi anāsavañca. Taṃ suṇātha…pe… katamo ca, bhikkhave, sāsavo dhammo? Pāṇātipāto…pe… micchādiṭṭhi – ayaṃ vuccati, bhikkhave, sāsavo dhammo.</paragraph>
    <paragraph line="20">‘‘Katamo <pageBreak edition="P" number="5.0276" /> ca, bhikkhave, anāsavo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, anāsavo <pageBreak edition="T" number="5.0298" /> dhammo’’ti. Chaṭṭhaṃ.</paragraph>
    <subhead line="21">7. Vajjasuttaṃ</subhead>
    <paragraph line="22" number="184"> ‘‘Sāvajjañca <pageBreak edition="M" number="3.0484" /> vo, bhikkhave, dhammaṃ desessāmi anavajjañca. Taṃ suṇātha…pe… katamo ca, bhikkhave, sāvajjo dhammo? Pāṇātipāto…pe… micchādiṭṭhi – ayaṃ vuccati, bhikkhave, sāvajjo dhammo.</paragraph>
    <paragraph line="23">‘‘Katamo ca, bhikkhave, anavajjo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, anavajjo dhammo’’ti. Sattamaṃ.</paragraph>
    <subhead line="24">8. Tapanīyasuttaṃ</subhead>
    <paragraph line="25" number="185"> ‘‘Tapanīyañca vo, bhikkhave, dhammaṃ desessāmi atapanīyañca. Taṃ suṇātha…pe… katamo ca, bhikkhave, tapanīyo dhammo? Pāṇātipāto…pe… micchādiṭṭhi – ayaṃ vuccati, bhikkhave, tapanīyo dhammo.</paragraph>
    <paragraph line="26">‘‘Katamo ca, bhikkhave, atapanīyo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, atapanīyo dhammo’’ti. Aṭṭhamaṃ.</paragraph>
    <subhead line="27">9. Ācayagāmisuttaṃ</subhead>
    <paragraph line="28" number="186"> ‘‘Ācayagāmiñca <pageBreak edition="V" number="3.0245" /> vo, bhikkhave, dhammaṃ desessāmi apacayagāmiñca. Taṃ suṇātha…pe… katamo ca, bhikkhave, ācayagāmī dhammo? Pāṇātipāto…pe… micchādiṭṭhi – ayaṃ vuccati, bhikkhave, ācayagāmī dhammo.</paragraph>
    <paragraph line="29">‘‘Katamo <pageBreak edition="P" number="5.0277" /> ca, bhikkhave, apacayagāmī dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, apacayagāmī dhammo’’ti. Navamaṃ.</paragraph>
    <subhead line="30">10. Dukkhudrayasuttaṃ</subhead>
    <paragraph line="31" number="187"> ‘‘Dukkhudrayañca <pageBreak edition="T" number="5.0299" /> vo, bhikkhave, dhammaṃ desessāmi sukhudrayañca. Taṃ suṇātha…pe… katamo ca, bhikkhave, dukkhudrayo dhammo? Pāṇātipāto…pe… micchādiṭṭhi – ayaṃ vuccati, bhikkhave, dukkhudrayo dhammo.</paragraph>
    <paragraph line="32">‘‘Katamo ca, bhikkhave, sukhudrayo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, sukhudrayo dhammo’’ti. Dasamaṃ.</paragraph>
    <subhead line="33">11. Vipākasuttaṃ</subhead>
    <paragraph line="34" number="188"> ‘‘Dukkhavipākañca <pageBreak edition="M" number="3.0485" /> vo, bhikkhave, dhammaṃ desessāmi sukhavipākañca. Taṃ suṇātha…pe… katamo ca, bhikkhave, dukkhavipāko dhammo? Pāṇātipāto…pe… micchādiṭṭhi – ayaṃ vuccati, bhikkhave, dukkhavipāko dhammo.</paragraph>
    <paragraph line="35">‘‘Katamo ca, bhikkhave, sukhavipāko dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, sukhavipāko dhammo’’ti. Ekādasamaṃ.</paragraph>
    <centered line="36">Sādhuvaggo tatiyo.</centered>
  </content>
</document>