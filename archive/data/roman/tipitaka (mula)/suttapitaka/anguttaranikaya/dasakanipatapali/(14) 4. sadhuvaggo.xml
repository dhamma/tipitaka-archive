<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0404m3.mul13.xml</normativeSource>
    <source>roman/tipitaka (mula)/suttapitaka/anguttaranikaya/dasakanipatapali/(14) 4. sadhuvaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/dasakanipatapali</directory>
    <basename>(14) 4. sadhuvaggo</basename>
    <titlePath>(14) 4. Sādhuvaggo - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(14) 4. Sādhuvaggo</chapter>
    <subhead line="2">1. Sādhusuttaṃ</subhead>
    <paragraph line="3" number="134"><note>a. ni. 10.178</note> ‘‘Sādhuñca <pageBreak edition="Myanmar" number="3.0453" /><pageBreak edition="Vipassana Research Institut" number="3.0208" /> vo, bhikkhave, desessāmi asādhuñca. Taṃ suṇātha, sādhukaṃ manasi karotha; bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ. Bhagavā etadavoca –</paragraph>
    <paragraph line="4">‘‘Katamañca, bhikkhave, asādhu? Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti – idaṃ vuccati, bhikkhave, asādhu. Katamañca, bhikkhave, sādhu? Sammādiṭṭhi <pageBreak edition="Pali Text Society" number="5.0241" />, sammāsaṅkappo, sammāvācā sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti – idaṃ vuccati, bhikkhave, sādhū’’ti. Paṭhamaṃ.</paragraph>
    <subhead line="5">2. Ariyadhammasuttaṃ</subhead>
    <paragraph line="6" number="135"> ‘‘Ariyadhammañca vo, bhikkhave, desessāmi anariyadhammañca. Taṃ suṇātha…pe… katamo ca, bhikkhave, anariyo dhammo? Micchādiṭṭhi…pe… micchāvimutti – ayaṃ vuccati, bhikkhave, anariyo dhammo. Katamo ca, bhikkhave, ariyo dhammo? Sammādiṭṭhi…pe… sammāvimutti – ayaṃ vuccati, bhikkhave, ariyo dhammo’’ti. Dutiyaṃ.</paragraph>
    <subhead line="7">3. Akusalasuttaṃ</subhead>
    <paragraph line="8" number="136"> ‘‘Akusalañca vo, bhikkhave, desessāmi kusalañca. Taṃ suṇātha <pageBreak edition="Thai" number="5.0259" /> …pe… katamañca, bhikkhave, akusalaṃ? Micchādiṭṭhi…pe… micchāvimutti – idaṃ vuccati, bhikkhave <pageBreak edition="Vipassana Research Institut" number="3.0209" />, akusalaṃ. Katamañca, bhikkhave, kusalaṃ? Sammādiṭṭhi…pe… sammāvimutti – idaṃ vuccati, bhikkhave, kusala’’nti. Tatiyaṃ.</paragraph>
    <subhead line="9">4. Atthasuttaṃ</subhead>
    <paragraph line="10" number="137"> ‘‘Atthañca vo, bhikkhave, desessāmi anatthañca. Taṃ suṇātha…pe… katamo ca, bhikkhave, anattho? Micchādiṭṭhi <pageBreak edition="Pali Text Society" number="5.0242" />…pe… micchāvimutti – ayaṃ vuccati, bhikkhave, anattho. Katamo ca, bhikkhave, attho? Sammādiṭṭhi…pe… sammāvimutti – ayaṃ vuccati, bhikkhave, attho’’ti. Catutthaṃ.</paragraph>
    <subhead line="11">5. Dhammasuttaṃ</subhead>
    <paragraph line="12" number="138"> ‘‘Dhammañca <pageBreak edition="Myanmar" number="3.0454" /> vo, bhikkhave, desessāmi adhammañca. Taṃ suṇātha…pe… katamo ca, bhikkhave, adhammo? Micchādiṭṭhi…pe… micchāvimutti – ayaṃ vuccati, bhikkhave, adhammo. Katamo ca, bhikkhave, dhammo? Sammādiṭṭhi…pe… sammāvimutti – ayaṃ vuccati, bhikkhave, dhammo’’ti. Pañcamaṃ.</paragraph>
    <subhead line="13">6. Sāsavasuttaṃ</subhead>
    <paragraph line="14" number="139"> ‘‘Sāsavañca vo, bhikkhave, dhammaṃ desessāmi anāsavañca. Taṃ suṇātha…pe… katamo ca, bhikkhave, sāsavo <pageBreak edition="Thai" number="5.0260" /> dhammo? Micchādiṭṭhi…pe… micchāvimutti – ayaṃ vuccati, bhikkhave, sāsavo dhammo. Katamo ca, bhikkhave, anāsavo dhammo? Sammādiṭṭhi…pe… sammāvimutti – ayaṃ vuccati, bhikkhave, anāsavo dhammo’’ti. Chaṭṭhaṃ.</paragraph>
    <subhead line="15">7. Sāvajjasuttaṃ</subhead>
    <paragraph line="16" number="140"> ‘‘Sāvajjañca vo, bhikkhave, dhammaṃ desessāmi anavajjañca. Taṃ suṇātha…pe… katamo ca, bhikkhave, sāvajjo dhammo? Micchādiṭṭhi…pe… micchāvimutti <pageBreak edition="Vipassana Research Institut" number="3.0210" /> – ayaṃ vuccati, bhikkhave, sāvajjo dhammo. Katamo ca, bhikkhave, anavajjo dhammo? Sammādiṭṭhi…pe… sammāvimutti – ayaṃ vuccati, bhikkhave, anavajjo dhammo’’ti. Sattamaṃ.</paragraph>
    <subhead line="17">8. Tapanīyasuttaṃ</subhead>
    <paragraph line="18" number="141"> ‘‘Tapanīyañca <pageBreak edition="Pali Text Society" number="5.0243" /> vo, bhikkhave, dhammaṃ desessāmi atapanīyañca. Taṃ suṇātha…pe… katamo ca, bhikkhave, tapanīyo dhammo? Micchādiṭṭhi…pe… micchāvimutti – ayaṃ vuccati, bhikkhave, tapanīyo dhammo. Katamo ca, bhikkhave, atapanīyo dhammo? Sammādiṭṭhi…pe… sammāvimutti – ayaṃ vuccati, bhikkhave, atapanīyo dhammo’’ti. Aṭṭhamaṃ.</paragraph>
    <subhead line="19">9. Ācayagāmisuttaṃ</subhead>
    <paragraph line="20" number="142"> ‘‘Ācayagāmiñca vo, bhikkhave, dhammaṃ desessāmi apacayagāmiñca. Taṃ suṇātha…pe… katamo ca, bhikkhave <pageBreak edition="Thai" number="5.0261" />, ācayagāmī dhammo? Micchādiṭṭhi…pe… micchāvimutti – ayaṃ vuccati, bhikkhave, ācayagāmī dhammo. Katamo ca, bhikkhave <pageBreak edition="Myanmar" number="3.0455" />, apacayagāmī dhammo? Sammādiṭṭhi…pe… sammāvimutti – ayaṃ vuccati, bhikkhave, apacayagāmī dhammo’’ti. Navamaṃ.</paragraph>
    <subhead line="21">10. Dukkhudrayasuttaṃ</subhead>
    <paragraph line="22" number="143"> ‘‘Dukkhudrayañca vo, bhikkhave, dhammaṃ desessāmi sukhudrayañca. Taṃ suṇātha…pe… katamo ca, bhikkhave, dukkhudrayo dhammo? Micchādiṭṭhi…pe… micchāvimutti – ayaṃ vuccati, bhikkhave, dukkhudrayo dhammo. Katamo ca, bhikkhave, sukhudrayo dhammo? Sammādiṭṭhi…pe… sammāvimutti – ayaṃ vuccati, bhikkhave, sukhudrayo dhammo’’ti. Dasamaṃ.</paragraph>
    <subhead line="23">11. Dukkhavipākasuttaṃ</subhead>
    <paragraph line="24" number="144"> ‘‘Dukkhavipākañca <pageBreak edition="Vipassana Research Institut" number="3.0211" /><pageBreak edition="Pali Text Society" number="5.0244" /> vo, bhikkhave, dhammaṃ desessāmi sukhavipākañca. Taṃ suṇātha…pe… katamo ca, bhikkhave, dukkhavipāko dhammo? Micchādiṭṭhi…pe… micchāvimutti – ayaṃ vuccati, bhikkhave, dukkhavipāko dhammo. Katamo ca, bhikkhave, sukhavipāko dhammo? Sammādiṭṭhi…pe… sammāvimutti – ayaṃ vuccati, bhikkhave, sukhavipāko dhammo’’ti. Ekādasamaṃ.</paragraph>
    <centered line="25">Sādhuvaggo catuttho.</centered>
  </content>
</document>