<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0404m3.mul19.xml</normativeSource>
    <source>roman/tipitaka (mula)/suttapitaka/anguttaranikaya/dasakanipatapali/(20) 5. aparapuggalavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/dasakanipatapali</directory>
    <basename>(20) 5. aparapuggalavaggo</basename>
    <titlePath>(20) 5. Aparapuggalavaggo - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(20) 5. Aparapuggalavaggo</chapter>
    <subhead line="2">Nasevitabbādisuttāni</subhead>
    <paragraph line="3" number="199"> ‘‘Dasahi <pageBreak edition="Vipassana Research Institut" number="3.0250" />, bhikkhave, dhammehi samannāgato puggalo na sevitabbo. Katamehi dasahi? Pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco <pageBreak edition="Thai" number="5.0303" /> hoti, samphappalāpī hoti, abhijjhālu hoti, byāpannacitto hoti, micchādiṭṭhiko hoti – imehi kho, bhikkhave, dasahi dhammehi samannāgato puggalo na sevitabbo.</paragraph>
    <paragraph line="4">‘‘Dasahi, bhikkhave, dhammehi samannāgato puggalo sevitabbo. Katamehi dasahi? Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato <pageBreak edition="Pali Text Society" number="5.0282" /> hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhiko hoti – imehi kho, bhikkhave, dasahi dhammehi samannāgato puggalo sevitabbo’’.</paragraph>
    <paragraph line="5" number="200-209"> ‘‘Dasahi, bhikkhave, dhammehi samannāgato puggalo na bhajitabbo…pe… bhajitabbo… na payirupāsitabbo… payirupāsitabbo… na pujjo hoti… pujjo hoti… na pāsaṃso hoti… pāsaṃso hoti… agāravo hoti… gāravo hoti… appatisso hoti… sappatisso hoti… na ārādhako hoti… ārādhako hoti… na visujjhati… visujjhati… mānaṃ <alternatives line="3" extra=" a. ni. 10.156-166" separator="false"><alternative source-abbr="vri" source="vipassana research institut">nādhibhoti</alternative><alternative source-abbr="sī." source="sri lanka">nābhibhoti</alternative></alternatives>  … mānaṃ adhibhoti… paññāya na vaḍḍhati… paññāya vaḍḍhati…pe….</paragraph>
    <paragraph line="6" number="210"> ‘‘Dasahi <pageBreak edition="Myanmar" number="3.0489" />, bhikkhave, dhammehi samannāgato puggalo bahuṃ apuññaṃ pasavati… bahuṃ puññaṃ pasavati. Katamehi dasahi? Pāṇātipātā paṭivirato hoti, adinnādānā paṭivirato hoti <pageBreak edition="Vipassana Research Institut" number="3.0251" />, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti <pageBreak edition="Thai" number="5.0304" />, abyāpannacitto hoti, sammādiṭṭhiko hoti – imehi kho, bhikkhave, dasahi dhammehi samannāgato puggalo bahuṃ puññaṃ pasavatī’’ti.</paragraph>
    <centered line="7">Aparapuggalavaggo pañcamo.</centered>
    <centered line="8">Catutthapaṇṇāsakaṃ samattaṃ.</centered>
  </content>
</document>