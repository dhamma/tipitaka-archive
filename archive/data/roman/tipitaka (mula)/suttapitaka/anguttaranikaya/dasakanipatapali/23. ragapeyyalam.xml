<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404m3.mul22.xml</normativeSource>
<archivePath>roman/tipitaka (mula)/suttapitaka/anguttaranikaya/dasakanipatapali/23. ragapeyyalam.xml</archivePath>
<titlePath>23. Rāgapeyyālaṃ - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">23. Rāgapeyyālaṃ</chapter>
<paragraph line="2" number="237"> ‘‘Rāgassa <pageBreak edition="V" number="3.0276" />, bhikkhave, abhiññāya dasa dhammā bhāvetabbā. Katame dasa? Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā – rāgassa, bhikkhave, abhiññāya ime dasa dhammā bhāvetabbā’’ti.</paragraph>
<paragraph line="3" number="238"> ‘‘Rāgassa <pageBreak edition="P" number="5.0310" />, bhikkhave, abhiññāya dasa dhammā bhāvetabbā. Katame dasa? Aniccasaññā, anattasaññā, āhāre paṭikūlasaññā, sabbaloke anabhiratasaññā, aṭṭhikasaññā, <alternatives line="3" extra="null" separator="false"><alternative source-abbr="vri" source="vipassana research institut">puḷavakasaññā</alternative><alternative source-abbr="sī." source="sri lanka">pulavakasaññā</alternative><alternative source-abbr="ka." source="cambodian">puḷuvakasaññā</alternative></alternatives> , vinīlakasaññā, vipubbakasaññā, vicchiddakasaññā, uddhumātakasaññā – rāgassa, bhikkhave, abhiññāya ime dasa dhammā bhāvetabbā’’ti.</paragraph>
<paragraph line="4" number="239"> ‘‘Rāgassa, bhikkhave, abhiññāya dasa dhammā bhāvetabbā. Katame dasa <pageBreak edition="T" number="5.0334" />? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti – rāgassa, bhikkhave, abhiññāya ime dasa dhammā bhāvetabbā’’ti.</paragraph>
<paragraph line="5" number="240-266"> ‘‘Rāgassa, bhikkhave, pariññāya…pe… parikkhayāya… pahānāya… khayāya… vayāya… virāgāya… nirodhāya… ( ) <note>(upasamāya) (sī. syā. pī.) aññesaṃ pana nipātānaṃ pariyosāne idaṃ padaṃ na dissati</note> cāgāya… paṭinissaggāya…pe… ime dasa dhammā bhāvetabbā.</paragraph>
<paragraph line="6" number="267-746"> ‘‘Dosassa <pageBreak edition="M" number="3.0513" /> …pe… mohassa… kodhassa… upanāhassa… makkhassa… paḷāsassa… issāya… macchariyassa… māyāya… sāṭheyyassa… thambhassa… sārambhassa… mānassa… atimānassa… madassa… pamādassa pariññāya…pe… parikkhayāya… pahānāya <pageBreak edition="V" number="3.0277" /> … khayāya… vayāya… virāgāya… nirodhāya… ( ) <note>(upasamāya) (sī. syā. pī.) aññesaṃ pana nipātānaṃ pariyosāne idaṃ padaṃ na dissati</note> cāgāya… paṭinissaggāya…pe… ime dasa dhammā bhāvetabbā’’ti.</paragraph>
<centered line="7">Rāgapeyyālaṃ niṭṭhitaṃ.</centered>
<centered line="8">Dasakanipātapāḷi niṭṭhitā.</centered>
</body>
</document>