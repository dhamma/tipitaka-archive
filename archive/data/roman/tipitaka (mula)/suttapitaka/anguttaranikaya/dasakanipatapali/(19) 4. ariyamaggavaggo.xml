<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404m3.mul18.xml</normativeSource>
    <archivePath>roman/tipitaka (mula)/suttapitaka/anguttaranikaya/dasakanipatapali/(19) 4. ariyamaggavaggo.xml</archivePath>
    <baseFileName>(19) 4. ariyamaggavaggo</baseFileName>
    <titlePath>(19) 4. Ariyamaggavaggo - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">(19) 4. Ariyamaggavaggo</chapter>
    <subhead line="2">1. Ariyamaggasuttaṃ</subhead>
    <paragraph line="3" number="189"> ‘‘Ariyamaggañca <pageBreak edition="Vipassana Research Institut" number="3.0246" /><pageBreak edition="Pali Text Society" number="5.0278" /> vo, bhikkhave, desessāmi anariyamaggañca. Taṃ suṇātha…pe… katamo ca, bhikkhave, anariyo maggo? Pāṇātipāto…pe… micchādiṭṭhi – ayaṃ vuccati, bhikkhave, anariyo maggo.</paragraph>
    <paragraph line="4">‘‘Katamo ca <pageBreak edition="Thai" number="5.0300" />, bhikkhave, ariyo maggo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, ariyo maggo’’ti. Paṭhamaṃ.</paragraph>
    <subhead line="5">2. Kaṇhamaggasuttaṃ</subhead>
    <paragraph line="6" number="190"> ‘‘Kaṇhamaggañca vo, bhikkhave, desessāmi sukkamaggañca. Taṃ suṇātha…pe… katamo ca, bhikkhave, kaṇho maggo? Pāṇātipāto…pe… micchādiṭṭhi – ayaṃ vuccati, bhikkhave, kaṇho maggo.</paragraph>
    <paragraph line="7">‘‘Katamo ca, bhikkhave, sukko maggo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, sukko maggo’’ti. Dutiyaṃ.</paragraph>
    <subhead line="8">3. Saddhammasuttaṃ</subhead>
    <paragraph line="9" number="191"> ‘‘Saddhammañca vo, bhikkhave, desessāmi asaddhammañca. Taṃ suṇātha…pe… katamo ca, bhikkhave, asaddhammo? Pāṇātipāto…pe… micchādiṭṭhi – ayaṃ vuccati, bhikkhave, asaddhammo.</paragraph>
    <paragraph line="10">‘‘Katamo <pageBreak edition="Myanmar" number="3.0486" /><pageBreak edition="Vipassana Research Institut" number="3.0247" /> ca, bhikkhave, saddhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, saddhammo’’ti. Tatiyaṃ.</paragraph>
    <subhead line="11">4. Sappurisadhammasuttaṃ</subhead>
    <paragraph line="12" number="192"> ‘‘Sappurisadhammañca <pageBreak edition="Pali Text Society" number="5.0279" /> vo, bhikkhave, desessāmi asappurisadhammañca. Taṃ suṇātha…pe… katamo ca, bhikkhave, asappurisadhammo? Pāṇātipāto…pe… micchādiṭṭhi – ayaṃ vuccati, bhikkhave, asappurisadhammo.</paragraph>
    <paragraph line="13">‘‘Katamo ca, bhikkhave, sappurisadhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, sappurisadhammo’’ti. Catutthaṃ.</paragraph>
    <subhead line="14">5. Uppādetabbadhammasuttaṃ</subhead>
    <paragraph line="15" number="193"> ‘‘Uppādetabbañca vo, bhikkhave, dhammaṃ desessāmi na uppādetabbañca. Taṃ suṇātha…pe… katamo ca, bhikkhave, na uppādetabbo <pageBreak edition="Thai" number="5.0301" /> dhammo? Pāṇātipāto…pe… micchādiṭṭhi – ayaṃ vuccati, bhikkhave, na uppādetabbo dhammo.</paragraph>
    <paragraph line="16">‘‘Katamo ca, bhikkhave, uppādetabbo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, uppādetabbo dhammo’’ti. Pañcamaṃ.</paragraph>
    <subhead line="17">6. Āsevitabbadhammasuttaṃ</subhead>
    <paragraph line="18" number="194"> ‘‘Āsevitabbañca vo, bhikkhave, dhammaṃ desessāmi nāsevitabbañca. Taṃ suṇātha…pe… katamo ca, bhikkhave, nāsevitabbo dhammo? Pāṇātipāto…pe… micchādiṭṭhi – ayaṃ vuccati, bhikkhave, nāsevitabbo dhammo.</paragraph>
    <paragraph line="19">‘‘Katamo <pageBreak edition="Vipassana Research Institut" number="3.0248" /> ca, bhikkhave, āsevitabbo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, āsevitabbo dhammo’’ti. Chaṭṭhaṃ.</paragraph>
    <subhead line="20">7. Bhāvetabbadhammasuttaṃ</subhead>
    <paragraph line="21" number="195"> ‘‘Bhāvetabbañca <pageBreak edition="Pali Text Society" number="5.0280" /> vo, bhikkhave, dhammaṃ desessāmi na bhāvetabbañca. Taṃ suṇātha…pe… katamo ca, bhikkhave, na bhāvetabbo dhammo? Pāṇātipāto <pageBreak edition="Myanmar" number="3.0487" /> …pe… micchādiṭṭhi – ayaṃ vuccati, bhikkhave, na bhāvetabbo dhammo.</paragraph>
    <paragraph line="22">‘‘Katamo ca, bhikkhave, bhāvetabbo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, bhāvetabbo dhammo’’ti. Sattamaṃ.</paragraph>
    <subhead line="23">8. Bahulīkātabbasuttaṃ</subhead>
    <paragraph line="24" number="196"> ‘‘Bahulīkātabbañca vo, bhikkhave, dhammaṃ desessāmi na bahulīkātabbañca. Taṃ suṇātha…pe… katamo ca, bhikkhave, na bahulīkātabbo dhammo? Pāṇātipāto…pe… micchādiṭṭhi – ayaṃ vuccati, bhikkhave, na bahulīkātabbo dhammo.</paragraph>
    <paragraph line="25">‘‘Katamo ca, bhikkhave, bahulīkātabbo dhammo? Pāṇātipātā <pageBreak edition="Thai" number="5.0302" /> veramaṇī…pe… sammādiṭṭhi – ayaṃ vuccati, bhikkhave, bahulīkātabbo dhammo’’ti. Aṭṭhamaṃ.</paragraph>
    <subhead line="26">9. Anussaritabbasuttaṃ</subhead>
    <paragraph line="27" number="197"> ‘‘Anussaritabbañca vo, bhikkhave, dhammaṃ desessāmi nānussaritabbañca. Taṃ suṇātha…pe… katamo ca, bhikkhave, nānussaritabbo dhammo? Pāṇātipāto…pe… micchādiṭṭhi – ayaṃ vuccati, bhikkhave, nānussaritabbo dhammo.</paragraph>
    <paragraph line="28">‘‘Katamo <pageBreak edition="Vipassana Research Institut" number="3.0249" /> ca, bhikkhave, anussaritabbo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, anussaritabbo dhammo’’ti. Navamaṃ.</paragraph>
    <subhead line="29">10. Sacchikātabbasuttaṃ</subhead>
    <paragraph line="30" number="198"> ‘‘Sacchikātabbañca <pageBreak edition="Pali Text Society" number="5.0281" /> vo, bhikkhave, dhammaṃ desessāmi na sacchikātabbañca. Taṃ suṇātha…pe… katamo ca, bhikkhave, na sacchikātabbo dhammo? Pāṇātipāto…pe… micchādiṭṭhi – ayaṃ vuccati, bhikkhave, na sacchikātabbo dhammo.</paragraph>
    <paragraph line="31">‘‘Katamo <pageBreak edition="Myanmar" number="3.0488" /> ca, bhikkhave, sacchikātabbo dhammo? Pāṇātipātā veramaṇī…pe… sammādiṭṭhi – ayaṃ vuccati, bhikkhave, sacchikātabbo dhammo’’ti. Dasamaṃ.</paragraph>
    <centered line="32">Ariyamaggavaggo catuttho.</centered>
  </content>
</document>