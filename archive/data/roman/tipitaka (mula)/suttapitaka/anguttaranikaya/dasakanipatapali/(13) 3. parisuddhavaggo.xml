<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0404m3.mul12.xml</normativeSource>
    <source>roman/tipitaka (mula)/suttapitaka/anguttaranikaya/dasakanipatapali/(13) 3. parisuddhavaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/dasakanipatapali</directory>
    <basename>(13) 3. parisuddhavaggo</basename>
    <titlePath>(13) 3. Parisuddhavaggo - Dasakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">(13) 3. Parisuddhavaggo</chapter>
    <subhead line="2">1. Paṭhamasuttaṃ</subhead>
    <paragraph line="3" number="123"> ‘‘Dasayime <pageBreak edition="Vipassana Research Institut" number="3.0205" />, bhikkhave, dhammā parisuddhā pariyodātā, nāññatra sugatavinayā. Katame dasa? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti – ime kho, bhikkhave, dasa dhammā parisuddhā pariyodātā, nāññatra sugatavinayā’’ti. Paṭhamaṃ.</paragraph>
    <subhead line="4">2. Dutiyasuttaṃ</subhead>
    <paragraph line="5" number="124"> ‘‘Dasayime, bhikkhave, dhammā anuppannā uppajjanti, nāññatra sugatavinayā. Katame dasa? Sammādiṭṭhi <pageBreak edition="Pali Text Society" number="5.0238" />…pe… sammāvimutti – ime kho, bhikkhave, dasa dhammā anuppannā uppajjanti, nāññatra sugatavinayā’’ti. Dutiyaṃ.</paragraph>
    <subhead line="6">3. Tatiyasuttaṃ</subhead>
    <paragraph line="7" number="125"> ‘‘Dasayime <pageBreak edition="Myanmar" number="3.0451" />, bhikkhave, dhammā mahapphalā mahānisaṃsā, nāññatra sugatavinayā. Katame dasa? Sammādiṭṭhi…pe… sammāvimutti – ime kho <pageBreak edition="Thai" number="5.0256" />, bhikkhave, dasa dhammā mahapphalā mahānisaṃsā, nāññatra sugatavinayā’’ti. Tatiyaṃ.</paragraph>
    <subhead line="8">4. Catutthasuttaṃ</subhead>
    <paragraph line="9" number="126"> ‘‘Dasayime, bhikkhave, dhammā rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā. Katame dasa? Sammādiṭṭhi…pe… sammāvimutti – ime kho, bhikkhave, dasa dhammā rāgavinayapariyosānā <pageBreak edition="Vipassana Research Institut" number="3.0206" /> honti dosavinayapariyosānā honti mohavinayapariyosānā honti, nāññatra sugatavinayā’’ti. Catutthaṃ.</paragraph>
    <subhead line="10">5. Pañcamasuttaṃ</subhead>
    <paragraph line="11" number="127"> ‘‘Dasayime, bhikkhave, dhammā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti, nāññatra sugatavinayā. Katame dasa? Sammādiṭṭhi…pe… sammāvimutti – ime kho, bhikkhave, dasa dhammā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti, nāññatra sugatavinayā’’ti. Pañcamaṃ.</paragraph>
    <subhead line="12">6. Chaṭṭhasuttaṃ</subhead>
    <paragraph line="13" number="128"> ‘‘Dasayime, bhikkhave, dhammā bhāvitā bahulīkatā anuppannā uppajjanti, nāññatra sugatavinayā. Katame dasa? Sammādiṭṭhi <pageBreak edition="Pali Text Society" number="5.0239" />…pe… sammāvimutti – ime kho, bhikkhave, dasa dhammā bhāvitā bahulīkatā anuppannā uppajjanti, nāññatra sugatavinayā’’ti. Chaṭṭhaṃ.</paragraph>
    <subhead line="14">7. Sattamasuttaṃ</subhead>
    <paragraph line="15" number="129"> ‘‘Dasayime, bhikkhave, dhammā bhāvitā bahulīkatā mahapphalā honti mahānisaṃsā, nāññatra sugatavinayā. Katame dasa? Sammādiṭṭhi…pe… sammāvimutti – ime kho, bhikkhave, dasa dhammā bhāvitā bahulīkatā mahapphalā honti mahānisaṃsā, nāññatra sugatavinayā’’ti. Sattamaṃ.</paragraph>
    <subhead line="16">8. Aṭṭhamasuttaṃ</subhead>
    <paragraph line="17" number="130"> ‘‘Dasayime <pageBreak edition="Thai" number="5.0257" /><pageBreak edition="Myanmar" number="3.0452" />, bhikkhave, dhammā bhāvitā bahulīkatā rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā. Katame dasa? Sammādiṭṭhi…pe… sammāvimutti – ime kho, bhikkhave, dasa dhammā bhāvitā bahulīkatā <pageBreak edition="Vipassana Research Institut" number="3.0207" /> rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā’’ti. Aṭṭhamaṃ.</paragraph>
    <subhead line="18">9. Navamasuttaṃ</subhead>
    <paragraph line="19" number="131"> ‘‘Dasayime, bhikkhave, dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti, nāññatra sugatavinayā. Katame dasa? Sammādiṭṭhi…pe… sammāvimutti – ime kho, bhikkhave, dasa dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti, nāññatra sugatavinayā’’ti. Navamaṃ.</paragraph>
    <subhead line="20">10. Dasamasuttaṃ</subhead>
    <paragraph line="21" number="132"> ‘‘Dasayime <pageBreak edition="Pali Text Society" number="5.0240" />, bhikkhave, micchattā. Katame dasa? Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti – ime kho, bhikkhave, dasa micchattā’’ti. Dasamaṃ.</paragraph>
    <subhead line="22">11. Ekādasamasuttaṃ</subhead>
    <paragraph line="23" number="133"> ‘‘Dasayime, bhikkhave, sammattā. Katame dasa? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti – ime kho <pageBreak edition="Thai" number="5.0258" />, bhikkhave, dasa sammattā’’ti. Ekādasamaṃ.</paragraph>
    <centered line="24">Parisuddhavaggo tatiyo.</centered>
  </content>
</document>