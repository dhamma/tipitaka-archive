<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
    </versions>
    <normativeSource>http://tipitaka.org/romn/cscd/s0401m.mul6.xml</normativeSource>
    <source>roman/tipitaka (mula)/suttapitaka/anguttaranikaya/ekakanipatapali/7. viriyarambhadivaggo.xml</source>
    <script>roman</script>
    <directory>/tipitaka (mula)/suttapitaka/anguttaranikaya/ekakanipatapali</directory>
    <basename>7. viriyarambhadivaggo</basename>
    <titlePath>7. Vīriyārambhādivaggo - Ekakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">7. Vīriyārambhādivaggo</chapter>
    <paragraph line="2" number="61"> ‘‘Nāhaṃ <pageBreak edition="Vipassana Research Institut" number="1.0015" /><pageBreak edition="Pali Text Society" number="1.0012" /><pageBreak edition="Myanmar" number="1.0011" />, bhikkhave, aññaṃ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṃ, bhikkhave, <alternatives line="3" extra="" separator="false"><alternative source-abbr="vri" source="vipassana research institut">vīriyārambho</alternative><alternative source-abbr="sī." source="sri lanka">viriyārambho</alternative><alternative source-abbr="syā." source="thai">viriyārambho</alternative><alternative source-abbr="kaṃ." source="kaṃ.">viriyārambho</alternative><alternative source-abbr="pī." source="pali text society">viriyārambho</alternative></alternatives> . Āraddhavīriyassa, bhikkhave, anuppannā ceva kusalā dhammā uppajjanti uppannā ca akusalā <pageBreak edition="Thai" number="1.0014" /> dhammā parihāyantī’’ti. Paṭhamaṃ.</paragraph>
    <paragraph line="3" number="62"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ, bhikkhave, mahicchatā. Mahicchassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī’’ti. Dutiyaṃ.</paragraph>
    <paragraph line="4" number="63"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṃ, bhikkhave, appicchatā. Appicchassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī’’ti. Tatiyaṃ.</paragraph>
    <paragraph line="5" number="64"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ, bhikkhave, asantuṭṭhitā. Asantuṭṭhassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī’’ti. Catutthaṃ.</paragraph>
    <paragraph line="6" number="65"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṃ, bhikkhave, santuṭṭhitā. Santuṭṭhassa, bhikkhave, anuppannā ceva kusalā dhammā uppajjanti uppannā ca akusalā dhammā <pageBreak edition="Thai" number="1.0015" /> parihāyantī’’ti. Pañcamaṃ.</paragraph>
    <paragraph line="7" number="66"> ‘‘Nāhaṃ <pageBreak edition="Vipassana Research Institut" number="1.0016" /><pageBreak edition="Pali Text Society" number="1.0013" />, bhikkhave, aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ, bhikkhave, ayonisomanasikāro. Ayoniso, bhikkhave, manasi karoto anuppannā ceva akusalā dhammā uppajjanti uppannā ca kusalā dhammā parihāyantī’’ti. Chaṭṭhaṃ.</paragraph>
    <paragraph line="8" number="67"> ‘‘Nāhaṃ <pageBreak edition="Myanmar" number="1.0012" />, bhikkhave, aññaṃ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṃ, bhikkhave, yonisomanasikāro. Yoniso, bhikkhave, manasi karoto anuppannā ceva kusalā dhammā uppajjanti uppannā ca akusalā dhammā parihāyantī’’ti. Sattamaṃ.</paragraph>
    <paragraph line="9" number="68"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ, bhikkhave, asampajaññaṃ. Asampajānassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī’’ti. Aṭṭhamaṃ.</paragraph>
    <paragraph line="10" number="69"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṃ, bhikkhave, sampajaññaṃ. Sampajānassa, bhikkhave, anuppannā ceva kusalā dhammā uppajjanti uppannā ca akusalā <pageBreak edition="Thai" number="1.0016" /> dhammā parihāyantī’’ti. Navamaṃ.</paragraph>
    <paragraph line="11" number="70"> ‘‘Nāhaṃ, bhikkhave, aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ, bhikkhave, pāpamittatā. Pāpamittassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī’’ti. Dasamaṃ.</paragraph>
    <centered line="12">Vīriyārambhādivaggo sattamo.</centered>
  </content>
</document>