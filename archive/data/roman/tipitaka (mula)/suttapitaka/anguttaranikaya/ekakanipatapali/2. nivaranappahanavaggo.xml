<?xml version="1.0"?>
<document>
<metadata>
<normativeSource>http://tipitaka.org/romn/cscd/s0401m.mul1.xml</normativeSource>
<archivePath>roman/tipitaka (mula)/suttapitaka/anguttaranikaya/ekakanipatapali/2. nivaranappahanavaggo.xml</archivePath>
<titlePath>2. Nīvaraṇappahānavaggo - Ekakanipātapāḷi - Aṅguttaranikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">2. Nīvaraṇappahānavaggo</chapter>
<paragraph line="2" number="11"> ‘‘Nāhaṃ <pageBreak edition="V" number="1.0004" /><pageBreak edition="P" number="1.0003" />, bhikkhave, aññaṃ ekadhammampi samanupassāmi yena anuppanno vā kāmacchando uppajjati uppanno vā kāmacchando bhiyyobhāvāya vepullāya saṃvattati yathayidaṃ, bhikkhave, subhanimittaṃ. Subhanimittaṃ, bhikkhave, ayoniso manasi karoto anuppanno ceva kāmacchando uppajjati uppanno ca kāmacchando bhiyyobhāvāya vepullāya saṃvattatī’’ti. Paṭhamaṃ.</paragraph>
<paragraph line="3" number="12"> ‘‘Nāhaṃ <pageBreak edition="M" number="1.0003" />, bhikkhave, aññaṃ ekadhammampi samanupassāmi yena anuppanno vā byāpādo uppajjati uppanno vā byāpādo bhiyyobhāvāya vepullāya saṃvattati yathayidaṃ, bhikkhave, paṭighanimittaṃ. Paṭighanimittaṃ, bhikkhave, ayoniso manasi karoto anuppanno ceva byāpādo uppajjati uppanno ca byāpādo bhiyyobhāvāya vepullāya saṃvattatī’’ti. Dutiyaṃ.</paragraph>
<paragraph line="4" number="13"> ‘‘Nāhaṃ, bhikkhave, aññaṃ ekadhammampi samanupassāmi yena anuppannaṃ vā <alternatives line="3" extra="null" separator="false"><alternative source-abbr="vri" source="vipassana research institut">thinamiddhaṃ</alternative><alternative source-abbr="sī." source="sri lanka">thīnamiddhaṃ</alternative><alternative source-abbr="syā." source="thai">thīnamiddhaṃ</alternative><alternative source-abbr="kaṃ." source="kaṃ.">thīnamiddhaṃ</alternative><alternative source-abbr="pī." source="pali text society">thīnamiddhaṃ</alternative></alternatives>  uppajjati uppannaṃ vā thinamiddhaṃ bhiyyobhāvāya vepullāya saṃvattati yathayidaṃ, bhikkhave, arati <alternatives line="11" extra="null" separator="false"><alternative source-abbr="vri" source="vipassana research institut">tandī</alternative><alternative source-abbr="ka." source="cambodian">tandi</alternative></alternatives>  <alternatives line="19" extra="null" separator="false"><alternative source-abbr="vri" source="vipassana research institut">vijambhitā</alternative><alternative source-abbr="sī." source="sri lanka">vijambhikā</alternative><alternative source-abbr="syā." source="thai">vijambhikā</alternative><alternative source-abbr="kaṃ." source="kaṃ.">vijambhikā</alternative><alternative source-abbr="pī." source="pali text society">vijambhikā</alternative></alternatives>  bhattasammado cetaso ca līnattaṃ. Līnacittassa, bhikkhave, anuppannañceva thinamiddhaṃ <pageBreak edition="T" number="1.0004" /> uppajjati uppannañca thinamiddhaṃ bhiyyobhāvāya vepullāya saṃvattatī’’ti. Tatiyaṃ.</paragraph>
<paragraph line="5" number="14"> ‘‘Nāhaṃ, bhikkhave, aññaṃ ekadhammampi samanupassāmi yena anuppannaṃ vā uddhaccakukkuccaṃ uppajjati uppannaṃ vā uddhaccakukkuccaṃ bhiyyobhāvāya vepullāya saṃvattati yathayidaṃ, bhikkhave, cetaso avūpasamo. Avūpasantacittassa, bhikkhave, anuppannañceva uddhaccakukkuccaṃ uppajjati uppannañca uddhaccakukkuccaṃ bhiyyobhāvāya vepullāya saṃvattatī’’ti. Catutthaṃ.</paragraph>
<paragraph line="6" number="15"> ‘‘Nāhaṃ <pageBreak edition="V" number="1.0005" /><pageBreak edition="P" number="1.0004" />, bhikkhave, aññaṃ ekadhammampi samanupassāmi yena anuppannā vā vicikicchā uppajjati uppannā vā vicikicchā bhiyyobhāvāya vepullāya saṃvattati yathayidaṃ, bhikkhave, ayonisomanasikāro. Ayoniso, bhikkhave, manasi karoto anuppannā ceva vicikicchā uppajjati uppannā ca vicikicchā bhiyyobhāvāya vepullāya saṃvattatī’’ti. Pañcamaṃ.</paragraph>
<paragraph line="7" number="16"> ‘‘Nāhaṃ, bhikkhave, aññaṃ ekadhammampi samanupassāmi yena anuppanno vā kāmacchando nuppajjati uppanno vā kāmacchando pahīyati yathayidaṃ, bhikkhave, asubhanimittaṃ. Asubhanimittaṃ, bhikkhave, yoniso manasi karoto anuppanno ceva kāmacchando nuppajjati uppanno ca kāmacchando pahīyatī’’ti. Chaṭṭhaṃ.</paragraph>
<paragraph line="8" number="17"> ‘‘Nāhaṃ, bhikkhave, aññaṃ ekadhammampi samanupassāmi yena anuppanno vā byāpādo nuppajjati uppanno vā byāpādo pahīyati <pageBreak edition="T" number="1.0005" /> yathayidaṃ, bhikkhave, mettā <pageBreak edition="M" number="1.0004" /> cetovimutti. Mettaṃ, bhikkhave, cetovimuttiṃ yoniso manasi karoto anuppanno ceva byāpādo nuppajjati uppanno ca byāpādo pahīyatī’’ti. Sattamaṃ.</paragraph>
<paragraph line="9" number="18"> ‘‘Nāhaṃ, bhikkhave, aññaṃ ekadhammampi samanupassāmi yena anuppannaṃ vā thinamiddhaṃ nuppajjati uppannaṃ vā thinamiddhaṃ pahīyati yathayidaṃ, bhikkhave, ārambhadhātu nikkamadhātu parakkamadhātu. Āraddhavīriyassa, bhikkhave, anuppannañceva thinamiddhaṃ nuppajjati uppannañca thinamiddhaṃ pahīyatī’’ti. Aṭṭhamaṃ.</paragraph>
<paragraph line="10" number="19"> ‘‘Nāhaṃ, bhikkhave, aññaṃ ekadhammampi samanupassāmi yena anuppannaṃ vā uddhaccakukkuccaṃ nuppajjati uppannaṃ vā uddhaccakukkuccaṃ pahīyati yathayidaṃ, bhikkhave, cetaso vūpasamo. Vūpasantacittassa, bhikkhave, anuppannañceva uddhaccakukkuccaṃ nuppajjati uppannañca uddhaccakukkuccaṃ pahīyatī’’ti. Navamaṃ.</paragraph>
<paragraph line="11" number="20"> ‘‘Nāhaṃ, bhikkhave, aññaṃ ekadhammampi samanupassāmi <pageBreak edition="P" number="1.0005" /> yena anuppannā vā vicikicchā nuppajjati uppannā vā vicikicchā pahīyati yathayidaṃ, bhikkhave, yonisomanasikāro <pageBreak edition="V" number="1.0006" />. Yoniso, bhikkhave, manasi karoto anuppannā ceva vicikicchā nuppajjati uppannā ca vicikicchā pahīyatī’’ti. Dasamaṃ.</paragraph>
<centered line="12">Nīvaraṇappahānavaggo dutiyo.</centered>
</body>
</document>