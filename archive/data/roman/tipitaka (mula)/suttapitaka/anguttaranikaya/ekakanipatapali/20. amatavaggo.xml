<?xml version="1.0"?>
<document>
<metadata>
<normativeSource>http://tipitaka.org/romn/cscd/s0401m.mul19.xml</normativeSource>
<archivePath>roman/tipitaka (mula)/suttapitaka/anguttaranikaya/ekakanipatapali/20. amatavaggo.xml</archivePath>
<title>20. Amatavaggo - Ekakanipātapāḷi - Aṅguttaranikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">20. Amatavaggo</chapter>
<paragraph line="2" number="600">‘‘Amataṃ <pageBreak edition="T" number="1.0059" /><pageBreak edition="V" number="1.0061" /><pageBreak edition="M" number="1.0047" />te, bhikkhave, na paribhuñjanti ye kāyagatāsatiṃ na paribhuñjanti. Amataṃ te, bhikkhave, paribhuñjanti ye kāyagatāsatiṃ paribhuñjantī’’ti.</paragraph>
<paragraph line="3" number="601">‘‘Amataṃ tesaṃ, bhikkhave, aparibhuttaṃ yesaṃ kāyagatāsati aparibhuttā. Amataṃ tesaṃ, bhikkhave, paribhuttaṃ yesaṃ kāyagatāsati paribhuttā’’ti.</paragraph>
<paragraph line="4" number="602">‘‘Amataṃ tesaṃ, bhikkhave, parihīnaṃ yesaṃ kāyagatāsati parihīnā. Amataṃ tesaṃ, bhikkhave, aparihīnaṃ yesaṃ kāyagatāsati aparihīnā’’ti.</paragraph>
<paragraph line="5" number="603">‘‘Amataṃ tesaṃ, bhikkhave, viraddhaṃ yesaṃ kāyagatāsati <pageBreak edition="P" number="1.0046" /> viraddhā. Amataṃ tesaṃ, bhikkhave, <alternatives><alternative lang="vri">āraddhaṃ</alternative><alternative lang="ka.">aviraddhaṃ</alternative></alternatives> 
Note { id=0, line='3', referenceLine='5', original='aviraddhaṃ (ka.)', type='auto', previous=' viraddhā. Amataṃ tesaṃ, bhikkhave, āraddhaṃ '
	Alternative{lang='vri', text='āraddhaṃ'}
	Alternative{lang='ka.', text='aviraddhaṃ'}}
yesaṃ kāyagatāsati āraddhā’’ti.</paragraph>
<paragraph line="6" number="604">‘‘Amataṃ te, bhikkhave, pamādiṃsu ye kāyagatāsatiṃ pamādiṃsu. Amataṃ te, bhikkhave, na pamādiṃsu ye kāyagatāsatiṃ na pamādiṃsu’’.</paragraph>
<paragraph line="7" number="605">‘‘Amataṃ tesaṃ, bhikkhave, pamuṭṭhaṃ yesaṃ kāyagatāsati pamuṭṭhā. Amataṃ tesaṃ, bhikkhave, appamuṭṭhaṃ yesaṃ kāyagatāsati appamuṭṭhā’’ti.</paragraph>
<paragraph line="8" number="606">‘‘Amataṃ tesaṃ, bhikkhave, anāsevitaṃ yesaṃ kāyagatāsati anāsevitā. Amataṃ tesaṃ, bhikkhave, āsevitaṃ yesaṃ kāyagatāsati āsevitā’’ti.</paragraph>
<paragraph line="9" number="607">‘‘Amataṃ tesaṃ, bhikkhave, abhāvitaṃ yesaṃ kāyagatāsati abhāvitā. Amataṃ tesaṃ, bhikkhave, bhāvitaṃ yesaṃ kāyagatāsati bhāvitā’’ti.</paragraph>
<paragraph line="10" number="608">‘‘Amataṃ <pageBreak edition="V" number="1.0062" /><pageBreak edition="M" number="1.0048" />tesaṃ, bhikkhave, abahulīkataṃ yesaṃ kāyagatāsati abahulīkatā <pageBreak edition="T" number="1.0060" />. Amataṃ tesaṃ, bhikkhave, bahulīkataṃ yesaṃ kāyagatāsati bahulīkatā’’ti.</paragraph>
<paragraph line="11" number="609">‘‘Amataṃ tesaṃ, bhikkhave, anabhiññātaṃ yesaṃ kāyagatāsati anabhiññātā. Amataṃ tesaṃ, bhikkhave, abhiññātaṃ yesaṃ kāyagatāsati abhiññātā’’ti.</paragraph>
<paragraph line="12" number="610">‘‘Amataṃ tesaṃ, bhikkhave, apariññātaṃ yesaṃ kāyagatāsati apariññātā. Amataṃ tesaṃ, bhikkhave, pariññātaṃ yesaṃ kāyagatāsati pariññātā’’ti.</paragraph>
<paragraph line="13" number="611"><note>(ekakanipātassa suttasahassaṃ samattaṃ.) (sī. syā. kaṃ. pī.)</note></paragraph>
<paragraph line="14"><note>( ) etthantare pāṭho sī. syā. kaṃ. pī. potthakesu natthi</note></paragraph>
<centered line="15">Amatavaggo vīsatimo.</centered>
<centered line="16">Ekakanipātapāḷi niṭṭhitā.</centered>
</body>
</document>