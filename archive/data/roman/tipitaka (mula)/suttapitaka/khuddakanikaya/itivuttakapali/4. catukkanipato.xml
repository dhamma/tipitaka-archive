<?xml version="1.0"?>
<document>
<metadata>
<normativeSource>http://tipitaka.org/romn/cscd/s0504m.mul3.xml</normativeSource>
<archivePath>roman/tipitaka (mula)/suttapitaka/khuddakanikaya/itivuttakapali/4. catukkanipato.xml</archivePath>
<titlePath>4. Catukkanipāto - Itivuttakapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">4. Catukkanipāto</chapter>
<subhead line="2">1. Brāhmaṇadhammayāgasuttaṃ</subhead>
<paragraph line="3" number="100"> Vuttañhetaṃ <pageBreak edition="M" number="0.0264" /><pageBreak edition="V" number="0.0073" /> bhagavatā, vuttamarahatāti me sutaṃ –</paragraph>
<paragraph line="4">‘‘Ahamasmi, bhikkhave, brāhmaṇo yācayogo sadā <alternatives line="3" extra="null" separator="false"><alternative source-abbr="vri" source="vipassana research institut">payatapāṇi</alternative><alternative source-abbr="sī." source="sri lanka">payatapāṇī</alternative><alternative source-abbr="syā." source="thai">payatapāṇī</alternative></alternatives>  antimadehadharo anuttaro bhisakko sallakatto. Tassa me tumhe puttā orasā mukhato jātā dhammajā dhammanimmitā dhammadāyādā, no āmisadāyādā.</paragraph>
<paragraph line="5">‘‘Dvemāni, bhikkhave, dānāni – āmisadānañca <pageBreak edition="P" number="0.0102" /> dhammadānañca. Etadaggaṃ, bhikkhave, imesaṃ dvinnaṃ dānānaṃ yadidaṃ – dhammadānaṃ.</paragraph>
<paragraph line="6">‘‘Dveme, bhikkhave, saṃvibhāgā – āmisasaṃvibhāgo ca dhammasaṃvibhāgo ca. Etadaggaṃ, bhikkhave, imesaṃ dvinnaṃ saṃvibhāgānaṃ yadidaṃ – dhammasaṃvibhāgo.</paragraph>
<paragraph line="7">‘‘Dveme, bhikkhave, anuggahā – āmisānuggaho ca dhammānuggaho ca. Etadaggaṃ, bhikkhave, imesaṃ dvinnaṃ anuggahānaṃ yadidaṃ – dhammānuggaho.</paragraph>
<paragraph line="8">‘‘Dveme, bhikkhave, yāgā – āmisayāgo ca dhammayāgo ca. Etadaggaṃ, bhikkhave, imesaṃ dvinnaṃ yāgānaṃ yadidaṃ – dhammayāgo’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="9">‘‘Yo <pageBreak edition="T" number="0.0309" /> dhammayāgaṃ ayajī amaccharī, tathāgato <alternatives line="11" extra=" aṭṭhakathāyampi" separator="false"><alternative source-abbr="vri" source="vipassana research institut">sabbabhūtānukampī</alternative><alternative source-abbr="syā." source="thai">sabbasattānukampī</alternative></alternatives> ;</gatha1>
<gathalast line="10">Taṃ tādisaṃ devamanussaseṭṭhaṃ, sattā namassanti bhavassa pāragu’’nti.</gathalast>
<paragraph line="11">Ayampi attho vutto bhagavatā, iti me sutanti. Paṭhamaṃ.</paragraph>
<subhead line="12">2. Sulabhasuttaṃ</subhead>
<paragraph line="13" number="101"> Vuttañhetaṃ <pageBreak edition="V" number="0.0074" /> bhagavatā, vuttamarahatāti me sutaṃ –</paragraph>
<paragraph line="14">‘‘Cattārimāni, bhikkhave, appāni ceva sulabhāni ca, tāni ca anavajjāni. Katamāni cattāri? Paṃsukūlaṃ, bhikkhave, cīvarānaṃ appañca sulabhañca, tañca anavajjaṃ. Piṇḍiyālopo <pageBreak edition="M" number="0.0265" />, bhikkhave, bhojanānaṃ appañca sulabhañca, tañca anavajjaṃ. Rukkhamūlaṃ, bhikkhave <pageBreak edition="P" number="0.0103" />, senāsanānaṃ appañca sulabhañca, tañca anavajjaṃ. Pūtimuttaṃ, bhikkhave, bhesajjānaṃ appañca sulabhañca tañca anavajjaṃ. Imāni kho, bhikkhave, cattāri appāni ceva sulabhāni ca, tāni ca anavajjāni. Yato kho, bhikkhave, bhikkhu appena ca tuṭṭho hoti sulabhena ca (anavajjena ca) <note>(…) natthi sī. pī. ka. potthakesu ca aṅguttare ca</note>, imassāhaṃ aññataraṃ sāmaññaṅganti vadāmī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="15">‘‘Anavajjena tuṭṭhassa, appena sulabhena ca;</gatha1>
<gatha2 line="16">Na senāsanamārabbha, cīvaraṃ pānabhojanaṃ;</gatha2>
<gathalast line="17">Vighāto hoti cittassa, disā nappaṭihaññati.</gathalast>
<gatha1 line="18">‘‘Ye <alternatives line="22" extra="null" separator="false"><alternative source-abbr="vri" source="vipassana research institut">cassa</alternative><alternative source-abbr="syā." source="thai">yepassa</alternative></alternatives>  dhammā akkhātā, sāmaññassānulomikā;</gatha1>
<gathalast line="19">Adhiggahitā tuṭṭhassa, appamattassa bhikkhuno’’ti <note>sikkhatoti (sī. ka.)</note>.</gathalast>
<paragraph line="20">Ayampi attho vutto bhagavatā, iti me sutanti. Dutiyaṃ.</paragraph>
<subhead line="21">3. Āsavakkhayasuttaṃ</subhead>
<paragraph line="22" number="102"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="23">‘‘Jānatohaṃ, bhikkhave, passato āsavānaṃ khayaṃ vadāmi <pageBreak edition="T" number="0.0310" />, no ajānato no apassato. Kiñca, bhikkhave, jānato, kiṃ passato āsavānaṃ khayo hoti? Idaṃ dukkhanti, bhikkhave, jānato passato āsavānaṃ khayo <pageBreak edition="P" number="0.0104" /> hoti. Ayaṃ dukkhasamudayoti, bhikkhave, jānato passato āsavānaṃ khayo hoti. Ayaṃ dukkhanirodhoti, bhikkhave, jānato passato āsavānaṃ khayo hoti. Ayaṃ dukkhanirodhagāminī paṭipadāti, bhikkhave, jānato passato āsavānaṃ khayo hoti. Evaṃ kho <pageBreak edition="V" number="0.0075" />, bhikkhave, jānato evaṃ passato āsavānaṃ khayo hotī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="24">‘‘Sekhassa sikkhamānassa, ujumaggānusārino;</gatha1>
<gathalast line="25">Khayasmiṃ paṭhamaṃ ñāṇaṃ, tato aññā anantarā.</gathalast>
<gatha1 line="26">‘‘Tato <pageBreak edition="M" number="0.0266" /> aññā vimuttassa, vimuttiñāṇamuttamaṃ;</gatha1>
<gathalast line="27">Uppajjati khaye ñāṇaṃ, khīṇā saṃyojanā iti.</gathalast>
<gatha1 line="28">‘‘Na tvevidaṃ kusītena, bālenamavijānatā;</gatha1>
<gathalast line="29">Nibbānaṃ adhigantabbaṃ, sabbaganthappamocana’’nti.</gathalast>
<paragraph line="30">Ayampi attho vutto bhagavatā, iti me sutanti. Tatiyaṃ.</paragraph>
<subhead line="31">4. Samaṇabrāhmaṇasuttaṃ</subhead>
<paragraph line="32" number="103"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="33">‘‘Ye hi keci, bhikkhave, samaṇā vā brāhmaṇā <pageBreak edition="P" number="0.0105" /> vā ‘idaṃ dukkha’nti yathābhūtaṃ nappajānanti; ‘ayaṃ dukkhasamudayo’ti yathābhūtaṃ nappajānanti; ‘ayaṃ dukkhanirodho’ti yathābhūtaṃ nappajānanti; ‘ayaṃ dukkhanirodhagāminī paṭipadā’ti yathābhūtaṃ nappajānanti – na me te, bhikkhave, samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā, na ca panete āyasmanto sāmaññatthaṃ vā brahmaññatthaṃ vā diṭṭheva dhamme sayaṃ abhiññā sacchikatvā <pageBreak edition="T" number="0.0311" /> upasampajja viharanti.</paragraph>
<paragraph line="34">‘‘Ye ca kho keci, bhikkhave, samaṇā vā brāhmaṇā vā ‘idaṃ dukkha’nti yathābhūtaṃ pajānanti; ‘ayaṃ dukkhasamudayo’ti yathābhūtaṃ pajānanti; ‘ayaṃ dukkhanirodho’ti yathābhūtaṃ pajānanti; ‘ayaṃ dukkhanirodhagāminī paṭipadā’ti yathābhūtaṃ pajānanti – te kho me, bhikkhave, samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā, te ca panāyasmanto sāmaññatthañca brahmaññatthañca diṭṭheva dhamme sayaṃ abhiññā sacchikatvā upasampajja viharantī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="35">‘‘Ye <pageBreak edition="V" number="0.0076" /><pageBreak edition="P" number="0.0106" /> dukkhaṃ nappajānanti, atho dukkhassa sambhavaṃ;</gatha1>
<gatha2 line="36">Yattha ca sabbaso dukkhaṃ, asesaṃ uparujjhati;</gatha2>
<gathalast line="37">Tañca maggaṃ na jānanti, dukkhūpasamagāminaṃ.</gathalast>
<gatha1 line="38">‘‘Cetovimuttihīnā te, atho paññāvimuttiyā;</gatha1>
<gathalast line="39">Abhabbā te antakiriyāya, te ve jātijarūpagā.</gathalast>
<gatha1 line="40">‘‘Ye <pageBreak edition="M" number="0.0267" /> ca dukkhaṃ pajānanti, atho dukkhassa sambhavaṃ;</gatha1>
<gatha2 line="41">Yattha ca sabbaso dukkhaṃ, asesaṃ uparujjhati;</gatha2>
<gathalast line="42">Tañca maggaṃ pajānanti, dukkhūpasamagāminaṃ.</gathalast>
<gatha1 line="43">‘‘Cetovimuttisampannā, atho paññāvimuttiyā;</gatha1>
<gathalast line="44">Bhabbā te antakiriyāya, na te jātijarūpagā’’ti.</gathalast>
<paragraph line="45">Ayampi attho vutto bhagavatā, iti me sutanti. Catutthaṃ.</paragraph>
<subhead line="46">5. Sīlasampannasuttaṃ</subhead>
<paragraph line="47" number="104"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="48">‘‘Ye te, bhikkhave, bhikkhū sīlasampannā samādhisampannā <pageBreak edition="P" number="0.0107" /> paññāsampannā vimuttisampannā vimuttiñāṇadassanasampannā ovādakā <pageBreak edition="T" number="0.0312" /> viññāpakā sandassakā samādapakā samuttejakā sampahaṃsakā alaṃsamakkhātāro saddhammassa dassanampahaṃ, bhikkhave, tesaṃ bhikkhūnaṃ bahūpakāraṃ vadāmi; savanampahaṃ, bhikkhave, tesaṃ bhikkhūnaṃ bahūpakāraṃ vadāmi; upasaṅkamanampahaṃ, bhikkhave, tesaṃ bhikkhūnaṃ bahūpakāraṃ vadāmi; payirupāsanampahaṃ, bhikkhave, tesaṃ bhikkhūnaṃ bahūpakāraṃ vadāmi; anussaraṇampahaṃ, bhikkhave, tesaṃ bhikkhūnaṃ bahūpakāraṃ vadāmi; <alternatives line="37" extra="null" separator="false"><alternative source-abbr="vri" source="vipassana research institut">anupabbajjampahaṃ</alternative><alternative source-abbr="syā." source="thai">anussatimpahaṃ</alternative></alternatives> , bhikkhave, tesaṃ bhikkhūnaṃ bahūpakāraṃ vadāmi. Taṃ kissa hetu? Tathārūpe, bhikkhave, bhikkhū sevato bhajato payirupāsato aparipūropi sīlakkhandho bhāvanāpāripūriṃ gacchati, aparipūropi samādhikkhandho bhāvanāpāripūriṃ gacchati, aparipūropi <pageBreak edition="P" number="0.0108" /> paññākkhandho bhāvanāpāripūriṃ gacchati, aparipūropi vimuttikkhandho bhāvanāpāripūriṃ gacchati, aparipūropi vimuttiñāṇadassanakkhandho bhāvanāpāripūriṃ gacchati. Evarūpā ca te, bhikkhave, bhikkhū satthārotipi <pageBreak edition="V" number="0.0077" /> vuccanti, satthavāhātipi vuccanti, raṇañjahātipi vuccanti, tamonudātipi vuccanti, ālokakarātipi vuccanti, obhāsakarātipi vuccanti, pajjotakarātipi vuccanti, ukkādhārātipi vuccanti, pabhaṅkarātipi vuccanti, ariyātipi vuccanti, cakkhumantotipi vuccantī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="49">‘‘Pāmojjakaraṇaṃ <pageBreak edition="M" number="0.0268" /> <alternatives line="45" extra="null" separator="false"><alternative source-abbr="vri" source="vipassana research institut">ṭhānaṃ</alternative><alternative source-abbr="sī." source="sri lanka">… karaṇaṭhānaṃ</alternative><alternative source-abbr="syā." source="thai">… karaṇaṭhānaṃ</alternative></alternatives> , etaṃ hoti vijānataṃ;</gatha1>
<gathalast line="50">Yadidaṃ bhāvitattānaṃ, ariyānaṃ dhammajīvinaṃ.</gathalast>
<gatha1 line="51">‘‘Te jotayanti saddhammaṃ, bhāsayanti pabhaṅkarā;</gatha1>
<gathalast line="52">Ālokakaraṇā <pageBreak edition="T" number="0.0313" /> dhīrā, cakkhumanto raṇañjahā.</gathalast>
<gatha1 line="53">‘‘Yesaṃ ve sāsanaṃ sutvā, sammadaññāya paṇḍitā;</gatha1>
<gathalast line="54">Jātikkhayamabhiññāya <pageBreak edition="P" number="0.0109" />, nāgacchanti punabbhava’’nti.</gathalast>
<paragraph line="55">Ayampi attho vutto bhagavatā, iti me sutanti. Pañcamaṃ.</paragraph>
<subhead line="56">6. Taṇhuppādasuttaṃ</subhead>
<paragraph line="57" number="105"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="58">‘‘Cattārome, bhikkhave, taṇhuppādā, yattha bhikkhuno taṇhā uppajjamānā uppajjati. Katame cattāro? Cīvarahetu vā, bhikkhave, bhikkhuno taṇhā uppajjamānā uppajjati; piṇḍapātahetu vā, bhikkhave, bhikkhuno taṇhā uppajjamānā uppajjati; senāsanahetu vā, bhikkhave, bhikkhuno taṇhā uppajjamānā uppajjati; itibhavābhavahetu vā, bhikkhave, bhikkhuno taṇhā uppajjamānā uppajjati. Ime kho, bhikkhave, cattāro taṇhuppādā yattha bhikkhuno taṇhā uppajjamānā uppajjatī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="59">‘‘Taṇhādutiyo puriso, dīghamaddhāna saṃsaraṃ;</gatha1>
<gathalast line="60">Itthabhāvaññathābhāvaṃ, saṃsāraṃ nātivattati.</gathalast>
<gatha1 line="61">‘‘Etamādīnavaṃ <pageBreak edition="V" number="0.0078" /> ñatvā, taṇhaṃ dukkhassa sambhavaṃ;</gatha1>
<gathalast line="62">Vītataṇho anādāno, sato bhikkhu paribbaje’’ti.</gathalast>
<paragraph line="63">Ayampi attho vutto bhagavatā, iti me sutanti. Chaṭṭhaṃ.</paragraph>
<subhead line="64">7. Sabrahmakasuttaṃ</subhead>
<paragraph line="65" number="106"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="66">‘‘Sabrahmakāni, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti. Sapubbadevatāni <pageBreak edition="P" number="0.0110" />, bhikkhave, tāni kulāni yesaṃ <pageBreak edition="M" number="0.0269" /> puttānaṃ mātāpitaro ajjhāgāre pūjitā honti. Sapubbācariyakāni, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti. Sāhuneyyakāni, bhikkhave, tāni <pageBreak edition="T" number="0.0314" /> kulāni yesaṃ puttānaṃ mātāpitaro ajjhāgāre pūjitā honti.</paragraph>
<paragraph line="67">‘‘‘Brahmā’ti, bhikkhave, mātāpitūnaṃ etaṃ adhivacanaṃ. ‘Pubbadevatā’ti, bhikkhave, mātāpitūnaṃ etaṃ adhivacanaṃ. ‘Pubbācariyā’ti, bhikkhave, mātāpitūnaṃ etaṃ adhivacanaṃ. ‘Āhuneyyā’ti, bhikkhave, mātāpitūnaṃ etaṃ adhivacanaṃ. Taṃ kissa hetu? Bahukārā, bhikkhave, mātāpitaro puttānaṃ āpādakā posakā imassa lokassa dassetāro’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="68">‘‘Brahmāti mātāpitaro, pubbācariyāti vuccare;</gatha1>
<gathalast line="69">Āhuneyyā ca puttānaṃ, pajāya anukampakā.</gathalast>
<gatha1 line="70">‘‘Tasmā hi ne namasseyya, sakkareyya ca paṇḍito;</gatha1>
<gatha2 line="71">Annena <pageBreak edition="P" number="0.0111" /> atha pānena, vatthena sayanena ca;</gatha2>
<gathalast line="72">Ucchādanena <alternatives line="53" extra="null" separator="false"><alternative source-abbr="vri" source="vipassana research institut">nhāpanena</alternative><alternative source-abbr="sī." source="sri lanka">nahāpanena</alternative></alternatives> , pādānaṃ dhovanena ca.</gathalast>
<gatha1 line="73">‘‘Tāya naṃ pāricariyāya, mātāpitūsu paṇḍitā;</gatha1>
<gathalast line="74">Idheva naṃ pasaṃsanti, pecca sagge pamodatī’’ti.</gathalast>
<paragraph line="75">Ayampi <pageBreak edition="V" number="0.0079" /> attho vutto bhagavatā, iti me sutanti. Sattamaṃ.</paragraph>
<subhead line="76">8. Bahukārasuttaṃ</subhead>
<paragraph line="77" number="107"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="78">‘‘<alternatives line="61" extra="null" separator="false"><alternative source-abbr="vri" source="vipassana research institut">Bahukārā</alternative><alternative source-abbr="sī." source="sri lanka">bahūpakārā</alternative><alternative source-abbr="pī." source="pali text society">bahūpakārā</alternative></alternatives> , bhikkhave, brāhmaṇagahapatikā tumhākaṃ ye vo <note>ye te (sabbattha)</note> paccupaṭṭhitā cīvarapiṇḍapātasenāsanagilānapaccayabhesajjaparikkhārehi. Tumhepi, bhikkhave, bahukārā brāhmaṇagahapatikānaṃ yaṃ <note>ye (?)</note> nesaṃ dhammaṃ desetha ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsetha. Evamidaṃ, bhikkhave, aññamaññaṃ nissāya brahmacariyaṃ vussati oghassa nittharaṇatthāya sammā dukkhassa antakiriyāyā’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="79">‘‘Sāgārā <pageBreak edition="M" number="0.0270" /><pageBreak edition="T" number="0.0315" /> anagārā ca, ubho aññoññanissitā;</gatha1>
<gathalast line="80">Ārādhayanti saddhammaṃ, yogakkhemaṃ anuttaraṃ.</gathalast>
<gatha1 line="81">‘‘Sāgāresu <pageBreak edition="P" number="0.0112" /> ca cīvaraṃ, paccayaṃ sayanāsanaṃ;</gatha1>
<gathalast line="82">Anagārā paṭicchanti, parissayavinodanaṃ.</gathalast>
<gatha1 line="83">‘‘Sugataṃ <note>puggalaṃ (sī. ka.)</note> pana nissāya, gahaṭṭhā gharamesino;</gatha1>
<gathalast line="84">Saddahānā arahataṃ, ariyapaññāya jhāyino.</gathalast>
<gatha1 line="85">‘‘Idha dhammaṃ caritvāna, maggaṃ sugatigāminaṃ;</gatha1>
<gathalast line="86">Nandino devalokasmiṃ, modanti kāmakāmino’’ti.</gathalast>
<paragraph line="87">Ayampi attho vutto bhagavatā, iti me sutanti. Aṭṭhamaṃ.</paragraph>
<subhead line="88">9. Kuhasuttaṃ</subhead>
<paragraph line="89" number="108"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="90">‘‘Ye keci, bhikkhave, bhikkhū kuhā thaddhā lapā siṅgī unnaḷā asamāhitā, na me te <pageBreak edition="V" number="0.0080" />, bhikkhave, bhikkhū māmakā. Apagatā ca te, bhikkhave, bhikkhū imasmā dhammavinayā; na ca te  imasmiṃ dhammavinaye <pageBreak edition="P" number="0.0113" /> vuddhiṃ virūḷhiṃ vepullaṃ āpajjanti. Ye ca kho, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā. Anapagatā ca te, bhikkhave, bhikkhū imasmā dhammavinayā; te ca imasmiṃ dhammavinaye  vuddhiṃ virūḷhiṃ vepullaṃ āpajjantī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="91">‘‘Kuhā thaddhā lapā siṅgī, unnaḷā asamāhitā;</gatha1>
<gathalast line="92">Na te dhamme virūhanti, sammāsambuddhadesite.</gathalast>
<gatha1 line="93">‘‘Nikkuhā nillapā dhīrā, atthaddhā susamāhitā;</gatha1>
<gathalast line="94">Te ve dhamme virūhanti, sammāsambuddhadesite’’ti.</gathalast>
<paragraph line="95">Ayampi attho vutto bhagavatā, iti me sutanti. Navamaṃ.</paragraph>
<subhead line="96">10. Nadīsotasuttaṃ</subhead>
<paragraph line="97" number="109"> Vuttañhetaṃ <pageBreak edition="M" number="0.0271" /> bhagavatā, vuttamarahatāti me sutaṃ –</paragraph>
<paragraph line="98">‘‘Seyyathāpi <pageBreak edition="T" number="0.0316" />, bhikkhave, puriso nadiyā sotena <pageBreak edition="P" number="0.0114" /> ovuyheyya piyarūpasātarūpena. Tamenaṃ cakkhumā puriso tīre ṭhito disvā evaṃ vadeyya – ‘kiñcāpi kho tvaṃ, ambho purisa, nadiyā sotena ovuyhasi piyarūpasātarūpena, atthi cettha heṭṭhā rahado saūmi sāvaṭṭo sagaho sarakkhaso yaṃ tvaṃ, ambho purisa, rahadaṃ pāpuṇitvā maraṇaṃ vā nigacchasi maraṇamattaṃ vā dukkha’nti. Atha kho so, bhikkhave, puriso tassa purisassa saddaṃ sutvā hatthehi ca pādehi ca paṭisotaṃ vāyameyya.</paragraph>
<paragraph line="99">‘‘Upamā kho me ayaṃ, bhikkhave, katā atthassa viññāpanāya. <alternatives line="107" extra="null" separator="false"><alternative source-abbr="vri" source="vipassana research institut">Ayaṃ cettha</alternative><alternative source-abbr="syā." source="thai">ayaṃ cevettha</alternative></alternatives>  attho – ‘nadiyā soto’ti kho, bhikkhave, taṇhāyetaṃ adhivacanaṃ.</paragraph>
<paragraph line="100">‘‘‘Piyarūpaṃ sātarūpa’nti kho, bhikkhave, channetaṃ ajjhattikānaṃ āyatanānaṃ adhivacanaṃ.</paragraph>
<gatha1 line="101">‘‘‘Heṭṭhā <pageBreak edition="V" number="0.0081" /> rahado’ti kho, bhikkhave, pañcannaṃ orambhāgiyānaṃ saṃyojanānaṃ adhivacanaṃ;</gatha1>
<gatha2 line="102">‘‘‘Ūmibhaya’nti <alternatives line="115" extra="null" separator="false"><alternative source-abbr="vri" source="vipassana research institut">kho</alternative><alternative source-abbr="bahūsu" source="bahūsu">sañīmīti kho</alternative></alternatives> , bhikkhave, kodhupāyāsassetaṃ adhivacanaṃ;</gatha2>
<gatha3 line="103">‘‘‘<alternatives line="123" extra="null" separator="false"><alternative source-abbr="vri" source="vipassana research institut">Āvaṭṭa’nti kho</alternative><alternative source-abbr="bahūsu" source="bahūsu">sāvaṭṭoti kho</alternative></alternatives> , bhikkhave, pañcannetaṃ kāmaguṇānaṃ adhivacanaṃ;</gatha3>
<gatha2 line="104">‘‘‘Gaharakkhaso’ti <alternatives line="131" extra="null" separator="false"><alternative source-abbr="vri" source="vipassana research institut">kho</alternative><alternative source-abbr="bahūsu" source="bahūsu">sagaho sarakkhasoti kho</alternative></alternatives> , bhikkhave, mātugāmassetaṃ adhivacanaṃ;</gatha2>
<gatha3 line="105">‘‘‘Paṭisoto’ti <pageBreak edition="P" number="0.0115" /> kho, bhikkhave, nekkhammassetaṃ adhivacanaṃ;</gatha3>
<gathalast line="106">‘‘‘Hatthehi ca pādehi ca vāyāmo’ti kho, bhikkhave, vīriyārambhassetaṃ adhivacanaṃ;</gathalast>
<paragraph line="107">‘‘‘Cakkhumā puriso tīre ṭhitoti kho, bhikkhave, tathāgatassetaṃ adhivacanaṃ arahato sammāsambuddhassā’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="108">‘‘Sahāpi <pageBreak edition="M" number="0.0272" /> dukkhena jaheyya kāme, yogakkhemaṃ āyatiṃ patthayāno;</gatha1>
<gatha2 line="109">Sammappajāno <pageBreak edition="T" number="0.0317" /> suvimuttacitto, vimuttiyā phassaye tattha tattha;</gatha2>
<gathalast line="110">Sa vedagū vūsitabrahmacariyo, lokantagū pāragatoti vuccatī’’ti.</gathalast>
<paragraph line="111">Ayampi attho vutto bhagavatā, iti me sutanti. Dasamaṃ.</paragraph>
<subhead line="112">11. Carasuttaṃ</subhead>
<paragraph line="113" number="110"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="114">‘‘Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu adhivāseti nappajahati na vinodeti na <alternatives line="139" extra="null" separator="true"><alternative source-abbr="vri" source="vipassana research institut">byantīkaroti</alternative><alternative source-abbr="sī." source="sri lanka">byantikaroti</alternative><alternative source-abbr="pī." source="pali text society">byantikaroti</alternative><alternative source-abbr="ka." source="cambodian">byantaṃ karoti</alternative></alternatives>  anabhāvaṃ gameti. Carampi, bhikkhave, bhikkhu evaṃbhūto anātāpī <alternatives line="148" extra=" dukanipāte, aṅguttare 1.4.11 passitabbaṃ" separator="false"><alternative source-abbr="vri" source="vipassana research institut">anottāpī</alternative><alternative source-abbr="sabbattha" source="sabbattha">anottappī</alternative></alternatives> <pageBreak edition="P" number="0.0116" /> satataṃ samitaṃ kusīto hīnavīriyoti vuccati.</paragraph>
<paragraph line="115">‘‘Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu adhivāseti nappajahati na vinodeti na byantīkaroti na anabhāvaṃ gameti. Ṭhitopi, bhikkhave, bhikkhu evaṃbhūto anātāpī anottāpī satataṃ samitaṃ kusīto hīnavīriyoti vuccati.</paragraph>
<paragraph line="116">‘‘Nisinnassa <pageBreak edition="V" number="0.0082" /> cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu adhivāseti nappajahati na vinodeti na byantīkaroti na anabhāvaṃ gameti. Nisinnopi, bhikkhave, bhikkhu evaṃbhūto anātāpī anottāpī satataṃ samitaṃ kusīto hīnavīriyoti vuccati.</paragraph>
<paragraph line="117">‘‘Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu adhivāseti <pageBreak edition="M" number="0.0273" /> nappajahati <pageBreak edition="T" number="0.0318" /> na vinodeti na byantīkaroti na anabhāvaṃ gameti. Sayānopi, bhikkhave, bhikkhu jāgaro evaṃbhūto anātāpī anottāpī satataṃ samitaṃ kusīto hīnavīriyoti vuccati.</paragraph>
<paragraph line="118">‘‘Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu nādhivāseti pajahati vinodeti byantīkaroti anabhāvaṃ gameti. Carampi, bhikkhave, bhikkhu evaṃbhūto ātāpī <alternatives line="156" extra="null" separator="false"><alternative source-abbr="vri" source="vipassana research institut">ottāpī</alternative><alternative source-abbr="sabbattha" source="sabbattha">ottappī</alternative></alternatives>  satataṃ samitaṃ āraddhavīriyo pahitattoti vuccati.</paragraph>
<paragraph line="119">‘‘Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu nādhivāseti pajahati vinodeti byantīkaroti anabhāvaṃ gameti. Ṭhitopi, bhikkhave, bhikkhu evaṃbhūto ātāpī <pageBreak edition="P" number="0.0117" /> ottāpī satataṃ samitaṃ āraddhavīriyo pahitattoti vuccati.</paragraph>
<paragraph line="120">‘‘Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu nādhivāseti pajahati vinodeti byantīkaroti anabhāvaṃ gameti. Nisinnopi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</paragraph>
<paragraph line="121">‘‘Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā. Tañce, bhikkhave, bhikkhu nādhivāseti pajahati vinodeti byantīkaroti anabhāvaṃ gameti. Sayānopi, bhikkhave, bhikkhu jāgaro evaṃbhūto ātāpī ottāpī satataṃ samitaṃ <pageBreak edition="T" number="0.0319" /> āraddhavīriyo pahitattoti vuccatī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="122">‘‘Caraṃ <pageBreak edition="V" number="0.0083" /> vā yadi vā tiṭṭhaṃ, nisinno uda vā sayaṃ;</gatha1>
<gathalast line="123">Yo vitakkaṃ vitakketi, pāpakaṃ gehanissitaṃ.</gathalast>
<gatha1 line="124">‘‘Kummaggaṃ <alternatives line="164" extra="null" separator="false"><alternative source-abbr="vri" source="vipassana research institut">paṭipanno</alternative><alternative source-abbr="a. ni. 4.11" source="a. ni. 4.11">kummaggappaṭipanno</alternative></alternatives>  so, mohaneyyesu mucchito;</gatha1>
<gathalast line="125">Abhabbo tādiso bhikkhu, phuṭṭhuṃ sambodhimuttamaṃ.</gathalast>
<gatha1 line="126">‘‘Yo <pageBreak edition="M" number="0.0274" /> <alternatives line="172" extra="null" separator="true"><alternative source-abbr="vri" source="vipassana research institut">ca caraṃ vā tiṭṭhaṃ vā</alternative><alternative source-abbr="syā." source="thai">yo caraṃ vā yadi vā tiṭṭhaṃ</alternative><alternative source-abbr="sī." source="sri lanka">yo caraṃ vātha tiṭṭhaṃ vā</alternative><alternative source-abbr="ka." source="cambodian">yo caraṃ vātha tiṭṭhaṃ vā</alternative></alternatives> , nisinno uda vā sayaṃ;</gatha1>
<gatha2 line="127">Vitakkaṃ samayitvāna, vitakkūpasame <pageBreak edition="P" number="0.0118" /> rato;</gatha2>
<gathalast line="128">Bhabbo so tādiso bhikkhu, phuṭṭhuṃ sambodhimuttama’’nti.</gathalast>
<paragraph line="129">Ayampi attho vutto bhagavatā, iti me sutanti. Ekādasamaṃ.</paragraph>
<subhead line="130">12. Sampannasīlasuttaṃ</subhead>
<paragraph line="131" number="111"> Vuttañhetaṃ bhagavatā, vuttamarahatāti me sutaṃ –</paragraph>
<paragraph line="132">‘‘Sampannasīlā, bhikkhave, viharatha <note>hotha (syā.)</note> sampannapātimokkhā; pātimokkhasaṃvarasaṃvutā viharatha ācāragocarasampannā aṇumattesu vajjesu bhayadassāvino; samādāya sikkhatha sikkhāpadesu.</paragraph>
<paragraph line="133">‘‘Sampannasīlānaṃ vo, bhikkhave, viharataṃ <note>bhavataṃ (syā.)</note> sampannapātimokkhānaṃ pātimokkhasaṃvarasaṃvutānaṃ viharataṃ ācāragocarasampannānaṃ aṇumattesu vajjesu bhayadassāvīnaṃ samādāya sikkhataṃ sikkhāpadesu <alternatives line="195" extra="null" separator="false"><alternative source-abbr="vri" source="vipassana research institut">kimassa uttari karaṇīyaṃ</alternative><alternative source-abbr="sabbattha" source="sabbattha">kimassa bhikkhave uttari karaṇīyaṃ</alternative></alternatives> ?</paragraph>
<paragraph line="134">‘‘Carato cepi, bhikkhave, bhikkhuno <note>abhijjhā byāpādo vigato (a. ni. 4.12) aṭṭhakathāya sameti</note> bhijjhā <alternatives line="210" extra=" aṭakathāya sameti" separator="false"><alternative source-abbr="vri" source="vipassana research institut">vigatā</alternative><alternative source-abbr="a. ni. 4.12" source="a. ni. 4.12">abhijjhā byāpādo vigato</alternative></alternatives>  hoti, byāpādo vigato hoti <note>thinamiddhaṃ uddhaccakukkuccaṃ vicikicchā (a. ni. 4.12)</note>, thinamiddhaṃ vigataṃ hoti, uddhaccakukkuccaṃ <pageBreak edition="P" number="0.0119" /> vigataṃ hoti, <alternatives line="225" extra="null" separator="false"><alternative source-abbr="vri" source="vipassana research institut">vicikicchā</alternative><alternative source-abbr="a. ni. 4.12" source="a. ni. 4.12">thinamiddhaṃ uddhaccakukkuccaṃ vicikiccā</alternative></alternatives>  pahīnā hoti, āraddhaṃ hoti vīriyaṃ asallīnaṃ, upaṭṭhitā sati <alternatives line="233" extra="null" separator="false"><alternative source-abbr="vri" source="vipassana research institut">asammuṭṭhā</alternative><alternative source-abbr="syā." source="thai">appamuṭṭhā</alternative></alternatives> , passaddho kāyo asāraddho, samāhitaṃ cittaṃ ekaggaṃ <pageBreak edition="T" number="0.0320" />. Carampi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</paragraph>
<paragraph line="135">‘‘Ṭhitassa cepi, bhikkhave, bhikkhuno abhijjhā vigatā hoti byāpādo…pe… thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti <pageBreak edition="M" number="0.0275" /> vīriyaṃ asallīnaṃ <pageBreak edition="V" number="0.0084" />, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ. Ṭhitopi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</paragraph>
<paragraph line="136">‘‘Nisinnassa cepi, bhikkhave, bhikkhuno abhijjhā vigatā hoti, byāpādo…pe… thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ. Nisinnopi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</paragraph>
<paragraph line="137">‘‘Sayānassa cepi <pageBreak edition="P" number="0.0120" />, bhikkhave, bhikkhuno jāgarassa abhijjhā vigatā hoti byāpādo…pe… thinamiddhaṃ… uddhaccakukkuccaṃ… vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ. Sayānopi, bhikkhave, bhikkhu jāgaro evaṃbhūto ātāpī ottāpī satataṃ samitaṃ āraddhavīriyo pahitattoti vuccatī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="138">‘‘Yataṃ <pageBreak edition="T" number="0.0321" /> care yataṃ tiṭṭhe, yataṃ acche yataṃ saye;</gatha1>
<gathalast line="139">Yataṃ <alternatives line="241" extra="null" separator="false"><alternative source-abbr="vri" source="vipassana research institut">samiñjaye</alternative><alternative source-abbr="sī." source="sri lanka">samiñjaye</alternative><alternative source-abbr="syā." source="thai">samiñjaye</alternative></alternatives>  bhikkhu, yatamenaṃ pasāraye.</gathalast>
<gatha1 line="140">‘‘Uddhaṃ tiriyaṃ apācīnaṃ, yāvatā jagato gati;</gatha1>
<gathalast line="141">Samavekkhitā ca dhammānaṃ, khandhānaṃ udayabbayaṃ.</gathalast>
<gatha1 line="142">‘‘Evaṃ <pageBreak edition="P" number="0.0121" /> vihārimātāpiṃ, santavuttimanuddhataṃ;</gatha1>
<gatha2 line="143">Cetosamathasāmīciṃ, sikkhamānaṃ sadā sataṃ;</gatha2>
<gathalast line="144">Satataṃ pahitattoti, āhu bhikkhuṃ tathāvidha’’nti.</gathalast>
<paragraph line="145">Ayampi attho vutto bhagavatā, iti me sutanti. Dvādasamaṃ.</paragraph>
<subhead line="146">13. Lokasuttaṃ</subhead>
<paragraph line="147" number="112"> Vuttañhetaṃ <pageBreak edition="V" number="0.0085" /> bhagavatā, vuttamarahatāti me sutaṃ –</paragraph>
<paragraph line="148">‘‘Loko, bhikkhave, tathāgatena abhisambuddhoः lokasmā tathāgato visaṃyutto. Lokasamudayo, bhikkhave, tathāgatena abhisambuddho <pageBreak edition="M" number="0.0276" />ः lokasamudayo tathāgatassa pahīno. Lokanirodho, bhikkhave, tathāgatena abhisambuddhoः lokanirodho tathāgatassa sacchikato. Lokanirodhagāminī paṭipadā, bhikkhave, tathāgatena abhisambuddhāः lokanirodhagāminī paṭipadā tathāgatassa bhāvitā.</paragraph>
<paragraph line="149">‘‘Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā yasmā taṃ tathāgatena abhisambuddhaṃ, tasmā tathāgatoti vuccati.</paragraph>
<paragraph line="150">‘‘Yañca, bhikkhave, rattiṃ tathāgato anuttaraṃ sammāsambodhiṃ abhisambujjhati, yañca rattiṃ anupādisesāya nibbānadhātuyā parinibbāyati, yaṃ etasmiṃ antare bhāsati lapati <pageBreak edition="P" number="0.0122" /> niddisati, sabbaṃ taṃ tatheva hoti no aññathā, tasmā tathāgatoti <pageBreak edition="T" number="0.0322" /> vuccati.</paragraph>
<paragraph line="151">‘‘Yathāvādī, bhikkhave, tathāgato tathākārī, yathākārī tathāvādī, iti yathāvādī tathākārī yathākārī tathāvādī, tasmā tathāgatoti vuccati.</paragraph>
<paragraph line="152">‘‘Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya tathāgato abhibhū anabhibhūto aññadatthudaso vasavattī, tasmā tathāgatoti vuccatī’’ti. Etamatthaṃ bhagavā avoca. Tatthetaṃ iti vuccati –</paragraph>
<gatha1 line="153">‘‘<alternatives line="249" extra="null" separator="false"><alternative source-abbr="vri" source="vipassana research institut">Sabbalokaṃ</alternative><alternative source-abbr="a. ni. 4.23" source="a. ni. 4.23">sabbaṃ lokaṃ</alternative></alternatives>  abhiññāya, sabbaloke yathātathaṃ;</gatha1>
<gathalast line="154">Sabbalokavisaṃyutto, sabbaloke <alternatives line="257" extra="null" separator="true"><alternative source-abbr="vri" source="vipassana research institut">anūpayo</alternative><alternative source-abbr="sī." source="sri lanka">anusayo</alternative><alternative source-abbr="syā." source="thai">anupayo</alternative></alternatives> .</gathalast>
<gatha1 line="155">‘‘Sa ve <note>sabbe (sabbattha) a. ni. 4.23 passitabbaṃ</note> sabbābhibhū dhīro, sabbaganthappamocano;</gatha1>
<gathalast line="156">Phuṭṭhāssa paramā santi, nibbānaṃ akutobhayaṃ.</gathalast>
<gatha1 line="157">‘‘Esa <pageBreak edition="V" number="0.0086" /><pageBreak edition="P" number="0.0123" /> khīṇāsavo buddho, anīgho chinnasaṃsayo;</gatha1>
<gathalast line="158">Sabbakammakkhayaṃ patto, vimutto upadhisaṅkhaye.</gathalast>
<gatha1 line="159">‘‘Esa <pageBreak edition="M" number="0.0277" /> so bhagavā buddho, esa sīho anuttaro;</gatha1>
<gathalast line="160">Sadevakassa lokassa, brahmacakkaṃ pavattayi.</gathalast>
<gatha1 line="161">‘‘Iti devā manussā ca, ye buddhaṃ saraṇaṃ gatā;</gatha1>
<gathalast line="162">Saṅgamma taṃ namassanti, mahantaṃ vītasāradaṃ.</gathalast>
<gatha1 line="163">‘‘Danto damayataṃ seṭṭho, santo samayataṃ isi;</gatha1>
<gathalast line="164">Mutto mocayataṃ aggo, tiṇṇo tārayataṃ varo.</gathalast>
<gatha1 line="165">‘‘Iti hetaṃ namassanti, mahantaṃ vītasāradaṃ;</gatha1>
<gathalast line="166">Sadevakasmiṃ <pageBreak edition="T" number="0.0323" /> lokasmiṃ, natthi te paṭipuggalo’’ti.</gathalast>
<paragraph line="167">Ayampi attho vutto bhagavatā, iti me sutanti. Terasamaṃ.</paragraph>
<centered line="168">Catukkanipāto niṭṭhito.</centered>
<paragraph line="169">Tassuddānaṃ <pageBreak edition="P" number="0.0124" /> –</paragraph>
<gatha1 line="170"><alternatives line="273" extra="null" separator="false"><alternative source-abbr="vri" source="vipassana research institut">Brāhmaṇasulabhā</alternative><alternative source-abbr="sabbattha" source="sabbattha">brāhmaṇacattāri</alternative></alternatives>  jānaṃ, samaṇasīlā taṇhā brahmā;</gatha1>
<gathalast line="171">Bahukārā <alternatives line="281" extra="null" separator="false"><alternative source-abbr="vri" source="vipassana research institut">kuhapurisā</alternative><alternative source-abbr="syā." source="thai">kuhanā</alternative></alternatives> , cara sampanna lokena terasāti.</gathalast>
<paragraph line="172">Suttasaṅgaho –</paragraph>
<gatha1 line="173">Sattavisekanipātaṃ, dukkaṃ bāvīsasuttasaṅgahitaṃ;</gatha1>
<gathalast line="174">Samapaññāsamathatikaṃ, terasa catukkañca iti yamidaṃ.</gathalast>
<gatha1 line="175">Dvidasuttarasuttasate, saṅgāyitvā samādahiṃsu purā;</gatha1>
<gathalast line="176">Arahanto ciraṭṭhitiyā, tamāhu nāmena itivuttanti.</gathalast>
<centered line="177">Itivuttakapāḷi niṭṭhitā.</centered>
</body>
</document>