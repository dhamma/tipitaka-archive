<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0504m.mul1.xml</normativeSource>
    <archivePath>roman/tipitaka (mula)/suttapitaka/khuddakanikaya/itivuttakapali/2. dukanipato.xml</archivePath>
    <baseFileName>2. dukanipato</baseFileName>
    <titlePath>2. Dukanipāto - Itivuttakapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="aṭṭha." source-abbr="aṭṭha."/>
      <version source="thai" source-abbr="syā."/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="bahūsu" source-abbr="bahūsu"/>
      <version source="sabbattha" source-abbr="sabbattha"/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">2. Dukanipāto</chapter>
    <title line="2">1. Paṭhamavaggo</title>
    <subhead line="3">1. Dukkhavihārasuttaṃ</subhead>
    <paragraph line="4" number="28"> (Dve <pageBreak edition="Myanmar" number="0.0211" /><pageBreak edition="Vipassana Research Institut" number="0.0018" /> dhamme anukkaṭi) <note>( ) syāmapotthake natthi</note> vuttañhetaṃ <pageBreak edition="Thai" number="0.0247" /> bhagavatā, vuttamarahatāti me sutaṃ –</paragraph>
    <paragraph line="5">‘‘Dvīhi, bhikkhave, dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ <pageBreak edition="Pali Text Society" number="0.0023" /> sapariḷāhaṃ; kāyassa bhedā paraṃ maraṇā duggati pāṭikaṅkhā. Katamehi dvīhi? Indriyesu <alternatives line="6" extra="" separator="false"><alternative source-abbr="vri" source="vipassana research institut">aguttadvāratāya</alternative><alternative source-abbr="aṭṭha." source="aṭṭha.">aguttadvāro</alternative></alternatives>  ca, bhojane <alternatives line="14" extra="" separator="false"><alternative source-abbr="vri" source="vipassana research institut">amattaññutāya</alternative><alternative source-abbr="aṭṭha." source="aṭṭha.">amattaññū</alternative></alternatives>  ca. Imehi kho, bhikkhave, dvīhi dhammehi samannāgato bhikkhu diṭṭheva dhamme dukkhaṃ viharati savidhātaṃ saupāyāsaṃ sapariḷāhaṃ; kāyassa bhedā paraṃ maraṇā duggati pāṭikaṅkhā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="6">‘‘Cakkhu sotañca ghānañca, jivhā kāyo tathā mano;</gatha1>
    <gathalast line="7">Etāni yassa dvārāni, <alternatives line="22" extra="" separator="false"><alternative source-abbr="vri" source="vipassana research institut">aguttānidha</alternative><alternative source-abbr="syā." source="thai">aguttāni ca</alternative></alternatives>  bhikkhuno.</gathalast>
    <gatha1 line="8">‘‘Bhojanamhi amattaññū, indriyesu asaṃvuto;</gatha1>
    <gathalast line="9">Kāyadukkhaṃ cetodukkhaṃ, dukkhaṃ so adhigacchati.</gathalast>
    <gatha1 line="10">‘‘Ḍayhamānena kāyena, ḍayhamānena cetasā;</gatha1>
    <gathalast line="11">Divā vā yadi vā rattiṃ, dukkhaṃ viharati tādiso’’ti.</gathalast>
    <paragraph line="12">Ayampi attho vutto bhagavatā, iti me sutanti. Paṭhamaṃ.</paragraph>
    <subhead line="13">2. Sukhavihārasuttaṃ</subhead>
    <paragraph line="14" number="29"> Vuttañhetaṃ <pageBreak edition="Vipassana Research Institut" number="0.0019" /> bhagavatā, vuttamarahatāti me sutaṃ –</paragraph>
    <paragraph line="15">‘‘Dvīhi, bhikkhave, dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ; kāyassa bhedā paraṃ maraṇā sugati <pageBreak edition="Pali Text Society" number="0.0024" /> pāṭikaṅkhā <pageBreak edition="Myanmar" number="0.0212" /><pageBreak edition="Thai" number="0.0248" />. Katamehi dvīhi? Indriyesu guttadvāratāya ca, bhojane mattaññutāya ca. Imehi kho, bhikkhave, dvīhi dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ; kāyassa bhedā paraṃ maraṇā sugati pāṭikaṅkhā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="16">‘‘Cakkhu sotañca ghānañca, jivhā kāyo tathā <note>atho (sī. syā. ka.)</note> mano;</gatha1>
    <gathalast line="17">Etāni yassa dvārāni, suguttānidha bhikkhuno.</gathalast>
    <gatha1 line="18">‘‘Bhojanamhi ca mattaññū, indriyesu ca saṃvuto;</gatha1>
    <gathalast line="19">Kāyasukhaṃ cetosukhaṃ, sukhaṃ so adhigacchati.</gathalast>
    <gatha1 line="20">‘‘Aḍayhamānena kāyena, aḍayhamānena cetasā;</gatha1>
    <gathalast line="21">Divā vā yadi vā rattiṃ, sukhaṃ viharati tādiso’’ti.</gathalast>
    <paragraph line="22">Ayampi attho vutto bhagavatā, iti me sutanti. Dutiyaṃ.</paragraph>
    <subhead line="23">3. Tapanīyasuttaṃ</subhead>
    <paragraph line="24" number="30"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="25">‘‘Dveme, bhikkhave, dhammā tapanīyā. Katame <pageBreak edition="Pali Text Society" number="0.0025" /> dve? Idha, bhikkhave, ekacco akatakalyāṇo hoti, akatakusalo, akatabhīruttāṇo, katapāpo, kataluddo, katakibbiso. So ‘akataṃ me kalyāṇa’ntipi tappati, ‘kataṃ me pāpa’ntipi tappati. Ime kho, bhikkhave, dve dhammā tapanīyā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="26">‘‘Kāyaduccaritaṃ katvā, vacīduccaritāni ca;</gatha1>
    <gathalast line="27">Manoduccaritaṃ <pageBreak edition="Thai" number="0.0249" /> katvā, yañcaññaṃ dosasañhitaṃ.</gathalast>
    <gatha1 line="28">‘‘Akatvā <pageBreak edition="Vipassana Research Institut" number="0.0020" /> kusalaṃ kammaṃ, katvānākusalaṃ bahuṃ;</gatha1>
    <gathalast line="29">Kāyassa bhedā duppañño, <alternatives line="37" extra="" separator="false"><alternative source-abbr="vri" source="vipassana research institut">nirayaṃ sopapajjatī’’ti</alternative><alternative source-abbr="sī." source="sri lanka">nirayaṃ so upapajjatī’’ti</alternative><alternative source-abbr="syā." source="thai">nirayaṃ so upapajjatī’’ti</alternative><alternative source-abbr="kaṃ." source="kaṃ.">nirayaṃ so upapajjatī’’ti</alternative><alternative source-abbr="pī." source="pali text society">nirayaṃ so upapajjatī’’ti</alternative></alternatives> .</gathalast>
    <paragraph line="30">Ayampi attho vutto bhagavatā, iti me sutanti. Tatiyaṃ.</paragraph>
    <subhead line="31">4. Atapanīyasuttaṃ</subhead>
    <paragraph line="32" number="31"> Vuttañhetaṃ <pageBreak edition="Myanmar" number="0.0213" /> bhagavatā, vuttamarahatāti me sutaṃ –</paragraph>
    <paragraph line="33">‘‘Dveme, bhikkhave, dhammā atapanīyā. Katame dve? Idha, bhikkhave, ekacco katakalyāṇo hoti, katakusalo, katabhīruttāṇo, akatapāpo, akataluddo, akatakibbiso. So ‘kataṃ me kalyāṇa’ntipi na tappati, ‘akataṃ me pāpa’ntipi na tappati. Ime kho, bhikkhave, dve <pageBreak edition="Pali Text Society" number="0.0026" /> dhammā atapanīyā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="34">‘‘Kāyaduccaritaṃ hitvā, vacīduccaritāni ca;</gatha1>
    <gathalast line="35">Manoduccaritaṃ hitvā, yañcaññaṃ dosasañhitaṃ.</gathalast>
    <gatha1 line="36">‘‘Akatvākusalaṃ kammaṃ, katvāna kusalaṃ bahuṃ;</gatha1>
    <gathalast line="37">Kāyassa bhedā sappañño, saggaṃ so upapajjatī’’ti.</gathalast>
    <paragraph line="38">Ayampi attho vutto bhagavatā, iti me sutanti. Catutthaṃ.</paragraph>
    <subhead line="39">5. Paṭhamasīlasuttaṃ</subhead>
    <paragraph line="40" number="32"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="41">‘‘Dvīhi, bhikkhave, dhammehi samannāgato puggalo yathābhataṃ nikkhitto evaṃ niraye. Katamehi dvīhi? Pāpakena ca sīlena, pāpikāya ca diṭṭhiyā. Imehi kho, bhikkhave, dvīhi dhammehi samannāgato puggalo yathābhataṃ nikkhitto evaṃ niraye’’ti. Etamatthaṃ bhagavā avoca. Tatthetaṃ <pageBreak edition="Thai" number="0.0250" /> iti vuccati –</paragraph>
    <gatha1 line="42">‘‘Pāpakena <pageBreak edition="Vipassana Research Institut" number="0.0021" /> ca sīlena, pāpikāya ca diṭṭhiyā;</gatha1>
    <gatha2 line="43">Etehi dvīhi dhammehi, yo samannāgato naro;</gatha2>
    <gathalast line="44">Kāyassa bhedā duppañño, nirayaṃ sopapajjatī’’ti.</gathalast>
    <paragraph line="45">Ayampi attho vutto bhagavatā, iti me sutanti. Pañcamaṃ.</paragraph>
    <subhead line="46">6. Dutiyasīlasuttaṃ</subhead>
    <paragraph line="47" number="33"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="48">‘‘Dvīhi, bhikkhave, dhammehi samannāgato puggalo yathābhataṃ nikkhitto evaṃ sagge. Katamehi dvīhi <pageBreak edition="Pali Text Society" number="0.0027" />? Bhaddakena ca sīlena, bhaddikāya ca diṭṭhiyā. Imehi <pageBreak edition="Myanmar" number="0.0214" /> kho, bhikkhave, dvīhi dhammehi samannāgato puggalo yathābhataṃ nikkhitto evaṃ sagge’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="49">‘‘Bhaddakena ca sīlena, bhaddikāya ca diṭṭhiyā;</gatha1>
    <gatha2 line="50">Etehi dvīhi dhammehi, yo samannāgato naro;</gatha2>
    <gathalast line="51">Kāyassa bhedā sappañño, saggaṃ so upapajjatī’’ti.</gathalast>
    <paragraph line="52">Ayampi attho vutto bhagavatā, iti me sutanti. Chaṭṭhaṃ.</paragraph>
    <subhead line="53">7. Ātāpīsuttaṃ</subhead>
    <paragraph line="54" number="34"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="55">‘‘Anātāpī, bhikkhave, bhikkhu <alternatives line="45" extra=" aṭṭhakathā passitabbā" separator="false"><alternative source-abbr="vri" source="vipassana research institut">anottāpī</alternative><alternative source-abbr="bahūsu" source="bahūsu">anottappī</alternative></alternatives>  abhabbo sambodhāya, abhabbo nibbānāya, abhabbo anuttarassa yogakkhemassa adhigamāya. Ātāpī ca kho, bhikkhave, bhikkhu <alternatives line="53" extra="" separator="false"><alternative source-abbr="vri" source="vipassana research institut">ottāpī</alternative><alternative source-abbr="bahūsu" source="bahūsu">ottappī</alternative></alternatives>  bhabbo sambodhāya, bhabbo nibbānāya, bhabbo anuttarassa yogakkhemassa adhigamāyā’’ti. Etamatthaṃ bhagavā avoca <pageBreak edition="Thai" number="0.0251" />. Tatthetaṃ iti vuccati –</paragraph>
    <gatha1 line="56">‘‘Anātāpī <pageBreak edition="Vipassana Research Institut" number="0.0022" /> anottāpī, kusīto hīnavīriyo;</gatha1>
    <gatha2 line="57">Yo thīnamiddhabahulo, ahirīko anādaro;</gatha2>
    <gathalast line="58">Abhabbo tādiso bhikkhu, phuṭṭhuṃ sambodhimuttamaṃ.</gathalast>
    <gatha1 line="59">‘‘Yo <pageBreak edition="Pali Text Society" number="0.0028" /> ca satimā nipako jhāyī, ātāpī ottāpī ca appamatto;</gatha1>
    <gathalast line="60">Saṃyojanaṃ jātijarāya chetvā, idheva sambodhimanuttaraṃ phuse’’ti.</gathalast>
    <paragraph line="61">Ayampi attho vutto bhagavatā, iti me sutanti. Sattamaṃ.</paragraph>
    <subhead line="62">8. Paṭhamanakuhanasuttaṃ</subhead>
    <paragraph line="63" number="35"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="64">‘‘Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na ‘iti maṃ jano jānātū’ti. Atha kho idaṃ, bhikkhave <pageBreak edition="Myanmar" number="0.0215" />, brahmacariyaṃ vussati saṃvaratthañceva pahānatthañcā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="65">‘‘Saṃvaratthaṃ pahānatthaṃ, brahmacariyaṃ anītihaṃ;</gatha1>
    <gathalast line="66">Adesayi so bhagavā, nibbānogadhagāminaṃ.</gathalast>
    <gatha1 line="67">‘‘Esa maggo <alternatives line="61" extra="" separator="true"><alternative source-abbr="vri" source="vipassana research institut">mahattehi</alternative><alternative source-abbr="sī." source="sri lanka">mahantehi</alternative><alternative source-abbr="ka." source="cambodian">mahantehi</alternative><alternative source-abbr="syā." source="thai">mahatthehi</alternative></alternatives> , anuyāto <pageBreak edition="Pali Text Society" number="0.0029" /> <alternatives line="70" extra="" separator="false"><alternative source-abbr="vri" source="vipassana research institut">mahesibhi</alternative><alternative source-abbr="sī." source="sri lanka">mahesino</alternative><alternative source-abbr="ka." source="cambodian">mahesino</alternative></alternatives> ;</gatha1>
    <gatha2 line="68">Ye ye taṃ paṭipajjanti, yathā buddhena desitaṃ;</gatha2>
    <gathalast line="69">Dukkhassantaṃ karissanti, satthusāsanakārino’’ti.</gathalast>
    <paragraph line="70">Ayampi <pageBreak edition="Thai" number="0.0252" /> attho vutto bhagavatā, iti me sutanti. Aṭṭhamaṃ.</paragraph>
    <subhead line="71">9. Dutiyanakuhanasuttaṃ</subhead>
    <paragraph line="72" number="36"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="73">‘‘Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na ‘iti maṃ jano jānātū’ti. Atha kho idaṃ, bhikkhave, brahmacariyaṃ <pageBreak edition="Vipassana Research Institut" number="0.0023" /> vussati abhiññatthañceva pariññatthañcā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="74">‘‘Abhiññatthaṃ pariññatthaṃ, brahmacariyaṃ anītihaṃ;</gatha1>
    <gathalast line="75">Adesayi so bhagavā, nibbānogadhagāminaṃ.</gathalast>
    <gatha1 line="76">‘‘Esa maggo mahattehi, anuyāto mahesibhi;</gatha1>
    <gatha2 line="77">Ye ye taṃ paṭipajjanti, yathā buddhena desitaṃ;</gatha2>
    <gathalast line="78">Dukkhassantaṃ karissanti, satthusāsanakārino’’ti.</gathalast>
    <paragraph line="79">Ayampi attho vutto bhagavatā, iti me sutanti. Navamaṃ.</paragraph>
    <subhead line="80">10. Somanassasuttaṃ</subhead>
    <paragraph line="81" number="37"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="82">‘‘Dvīhi, bhikkhave, dhammehi samannāgato bhikkhu <pageBreak edition="Pali Text Society" number="0.0030" /> diṭṭheva dhamme sukhasomanassabahulo viharati, yoni cassa <note>yoniso (sī. syā. pī.), yonissa (ka.)</note> āraddhā hoti āsavānaṃ khayāya. Katamehi <pageBreak edition="Myanmar" number="0.0216" /> dvīhi? Saṃvejanīyesu ṭhānesu saṃvejanena, saṃviggassa ca yoniso padhānena. Imehi kho, bhikkhave, dvīhi dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāyā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="83">‘‘<alternatives line="86" extra="" separator="false"><alternative source-abbr="vri" source="vipassana research institut">Saṃvejanīyaṭṭhānesu</alternative><alternative source-abbr="syā." source="thai">saṃvejanīyesu ṭhānesu</alternative><alternative source-abbr="pī." source="pali text society">saṃvejanīyesu ṭhānesu</alternative></alternatives> , saṃvijjetheva paṇḍito;</gatha1>
    <gathalast line="84">Ātāpī <pageBreak edition="Thai" number="0.0253" /> nipako bhikkhu, paññāya samavekkhiya.</gathalast>
    <gatha1 line="85">‘‘Evaṃ vihārī ātāpī, santavutti anuddhato;</gatha1>
    <gathalast line="86">Cetosamathamanuyutto, khayaṃ dukkhassa pāpuṇe’’ti.</gathalast>
    <paragraph line="87">Ayampi attho vutto bhagavatā, iti me sutanti. Dasamaṃ.</paragraph>
    <centered line="88">Paṭhamo vaggo niṭṭhito.</centered>
    <paragraph line="89">Tassuddānaṃ <pageBreak edition="Vipassana Research Institut" number="0.0024" /><pageBreak edition="Pali Text Society" number="0.0031" /> –</paragraph>
    <gatha1 line="90">Dve ca bhikkhū tapanīyā, tapanīyā paratthehi;</gatha1>
    <gathalast line="91"><alternatives line="94" extra="" separator="true"><alternative source-abbr="ka." source="cambodian">dve pādā</alternative><alternative source-abbr="vri" source="vipassana research institut">Ātāpī</alternative><alternative source-abbr="sī." source="sri lanka">dve ātāpī</alternative></alternatives>  <alternatives line="103" extra="" separator="false"><alternative source-abbr="vri" source="vipassana research institut">nakuhanā dve</alternative><alternative source-abbr="sabbattha" source="sabbattha">na kuhanā ca</alternative></alternatives> , somanassena te dasāti.</gathalast>
    <title line="92">2. Dutiyavaggo</title>
    <subhead line="93">1. Vitakkasuttaṃ</subhead>
    <paragraph line="94" number="38"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="95">‘‘Tathāgataṃ, bhikkhave, arahantaṃ sammāsambuddhaṃ dve vitakkā bahulaṃ samudācaranti – khemo ca vitakko, <alternatives line="111" extra="" separator="false"><alternative source-abbr="vri" source="vipassana research institut">paviveko ca</alternative><alternative source-abbr="syā." source="thai">viveko ca</alternative></alternatives> . <alternatives line="119" extra="" separator="true"><alternative source-abbr="vri" source="vipassana research institut">Abyāpajjhārāmo</alternative><alternative source-abbr="ka." source="cambodian">abyāpajjārāmo</alternative><alternative source-abbr="?" source="unknown">abyābajjhārāmo</alternative></alternatives> , bhikkhave, tathāgato abyāpajjharato. Tamenaṃ, bhikkhave, tathāgataṃ abyāpajjhārāmaṃ abyāpajjharataṃ eseva vitakko bahulaṃ samudācarati – ‘imāyāhaṃ iriyāya na kiñci byābādhemi tasaṃ vā thāvaraṃ vā’ti.</paragraph>
    <paragraph line="96">‘‘Pavivekārāmo <pageBreak edition="Myanmar" number="0.0217" />, bhikkhave, tathāgato pavivekarato. Tamenaṃ, bhikkhave, tathāgataṃ pavivekārāmaṃ pavivekarataṃ eseva vitakko bahulaṃ samudācarati – ‘yaṃ akusalaṃ taṃ pahīna’nti.</paragraph>
    <paragraph line="97">‘‘Tasmātiha, bhikkhave, tumhepi abyāpajjhārāmā <pageBreak edition="Thai" number="0.0254" /> viharatha <pageBreak edition="Pali Text Society" number="0.0032" /> abyāpajjharatā. Tesaṃ vo, bhikkhave, tumhākaṃ abyāpajjhārāmānaṃ viharataṃ abyāpajjharatānaṃ eseva vitakko bahulaṃ samudācarissati – ‘imāya mayaṃ iriyāya na kiñci byābādhema tasaṃ vā thāvaraṃ vā’ti.</paragraph>
    <paragraph line="98">‘‘Pavivekārāmā, bhikkhave, viharatha pavivekaratā. Tesaṃ vo, bhikkhave, tumhākaṃ pavivekārāmānaṃ viharataṃ pavivekaratānaṃ eseva vitakko bahulaṃ samudācarissati – ‘kiṃ akusalaṃ, kiṃ appahīnaṃ, kiṃ pajahāmā’’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="99">‘‘Tathāgataṃ buddhamasayhasāhinaṃ, duve vitakkā samudācaranti naṃ;</gatha1>
    <gathalast line="100">Khemo vitakko paṭhamo udīrito, tato viveko dutiyo pakāsito.</gathalast>
    <gatha1 line="101">‘‘Tamonudaṃ <pageBreak edition="Vipassana Research Institut" number="0.0025" /> pāragataṃ mahesiṃ, taṃ pattipattaṃ vasimaṃ anāsavaṃ;</gatha1>
    <gatha2 line="102"><alternatives line="128" extra="" separator="true"><alternative source-abbr="vri" source="vipassana research institut">Visantaraṃ</alternative><alternative source-abbr="sī." source="sri lanka">vesantaraṃ</alternative><alternative source-abbr="ka." source="cambodian">vesantaraṃ</alternative><alternative source-abbr="pī." source="pali text society">vissantaraṃ</alternative></alternatives>  taṇhakkhaye vimuttaṃ, taṃ ve muniṃ antimadehadhāriṃ;</gatha2>
    <gathalast line="103"><alternatives line="137" extra="" separator="true"><alternative source-abbr="vri" source="vipassana research institut">Mārañjahaṃ</alternative><alternative source-abbr="syā." source="thai">mārajahaṃ</alternative><alternative source-abbr="sī." source="sri lanka">mānajahaṃ</alternative><alternative source-abbr="ka." source="cambodian">mānajahaṃ</alternative><alternative source-abbr="pī." source="pali text society">mānaṃ jahaṃ</alternative></alternatives> <pageBreak edition="Pali Text Society" number="0.0033" /> brūmi jarāya pāraguṃ.</gathalast>
    <gatha1 line="104">‘‘Sele yathā pabbatamuddhaniṭṭhito, yathāpi passe janataṃ samantato;</gatha1>
    <gatha2 line="105">Tathūpamaṃ dhammamayaṃ sumedho, pāsādamāruyha <pageBreak edition="Thai" number="0.0255" /> samantacakkhu;</gatha2>
    <gathalast line="106">Sokāvatiṇṇaṃ janatamapetasoko, avekkhati jātijarābhibhūta’’nti.</gathalast>
    <paragraph line="107">Ayampi attho vutto bhagavatā, iti me sutanti. Paṭhamaṃ.</paragraph>
    <subhead line="108">2. Desanāsuttaṃ</subhead>
    <paragraph line="109" number="39"> Vuttañhetaṃ <pageBreak edition="Myanmar" number="0.0218" /> bhagavatā, vuttamarahatāti me sutaṃ –</paragraph>
    <paragraph line="110">‘‘Tathāgatassa, bhikkhave, arahato sammāsambuddhassa dve dhammadesanā pariyāyena bhavanti. Katamā dve? ‘Pāpaṃ pāpakato passathā’ti – ayaṃ paṭhamā dhammadesanā; ‘pāpaṃ pāpakato disvā tattha nibbindatha virajjatha vimuccathā’ti – ayaṃ dutiyā dhammadesanā. Tathāgatassa, bhikkhave, arahato sammāsambuddhassa imā dve dhammadesanā pariyāyena bhavantī’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="111">‘‘Tathāgatassa buddhassa, sabbabhūtānukampino;</gatha1>
    <gathalast line="112">Pariyāyavacanaṃ passa, dve ca dhammā pakāsitā.</gathalast>
    <gatha1 line="113">‘‘Pāpakaṃ <pageBreak edition="Pali Text Society" number="0.0034" /> passatha <alternatives line="147" extra="" separator="true"><alternative source-abbr="vri" source="vipassana research institut">cetaṃ</alternative><alternative source-abbr="sī." source="sri lanka">cekaṃ</alternative><alternative source-abbr="pī." source="pali text society">cekaṃ</alternative><alternative source-abbr="syā." source="thai">chekā</alternative></alternatives> , tattha cāpi virajjatha;</gatha1>
    <gathalast line="114">Tato virattacittāse, dukkhassantaṃ karissathā’’ti.</gathalast>
    <paragraph line="115">Ayampi attho vutto bhagavatā, iti me sutanti. Dutiyaṃ.</paragraph>
    <subhead line="116">3. Vijjāsuttaṃ</subhead>
    <paragraph line="117" number="40"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="118">‘‘Avijjā <pageBreak edition="Vipassana Research Institut" number="0.0026" />, bhikkhave, pubbaṅgamā akusalānaṃ dhammānaṃ samāpattiyā anvadeva ahirikaṃ anottappaṃ; vijjā ca kho, bhikkhave, pubbaṅgamā kusalānaṃ dhammānaṃ <pageBreak edition="Thai" number="0.0256" /> samāpattiyā anvadeva hirottappa’’nti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="119">‘‘Yā kācimā duggatiyo, asmiṃ loke paramhi ca;</gatha1>
    <gathalast line="120">Avijjāmūlikā sabbā, icchālobhasamussayā.</gathalast>
    <gatha1 line="121">‘‘Yato ca hoti pāpiccho, ahirīko anādaro;</gatha1>
    <gathalast line="122">Tato pāpaṃ pasavati, apāyaṃ tena gacchati.</gathalast>
    <gatha1 line="123">‘‘Tasmā chandañca lobhañca, avijjañca virājayaṃ;</gatha1>
    <gathalast line="124">Vijjaṃ uppādayaṃ bhikkhu, sabbā duggatiyo jahe’’ti.</gathalast>
    <paragraph line="125">Ayampi <pageBreak edition="Pali Text Society" number="0.0035" /> attho vutto bhagavatā, iti me sutanti. Tatiyaṃ.</paragraph>
    <subhead line="126">4. Paññāparihīnasuttaṃ</subhead>
    <paragraph line="127" number="41"> Vuttañhetaṃ <pageBreak edition="Myanmar" number="0.0219" /> bhagavatā, vuttamarahatāti me sutaṃ –</paragraph>
    <paragraph line="128">‘‘Te, bhikkhave, sattā suparihīnā ye ariyāya paññāya parihīnā. Te diṭṭheva dhamme dukkhaṃ viharanti savighātaṃ saupāyāsaṃ sapariḷāhaṃ; kāyassa bhedā paraṃ maraṇā duggati pāṭikaṅkhā. <alternatives line="156" extra="" separator="false"><alternative source-abbr="vri" source="vipassana research institut">Te</alternative><alternative source-abbr="?" source="unknown">te ca kho</alternative></alternatives> , bhikkhave, sattā aparihīnā ye ariyāya paññāya aparihīnā. Te diṭṭheva dhamme sukhaṃ viharanti avighātaṃ anupāyāsaṃ apariḷāhaṃ; kāyassa bhedā paraṃ maraṇā sugati pāṭikaṅkhā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="129">‘‘Paññāya parihānena, passa lokaṃ sadevakaṃ;</gatha1>
    <gathalast line="130">Niviṭṭhaṃ nāmarūpasmiṃ, idaṃ saccanti maññati.</gathalast>
    <gatha1 line="131">‘‘Paññā hi seṭṭhā lokasmiṃ, yāyaṃ nibbedhagāminī;</gatha1>
    <gathalast line="132">Yāya <pageBreak edition="Thai" number="0.0257" /> sammā pajānāti, jātibhavaparikkhayaṃ.</gathalast>
    <gatha1 line="133">‘‘Tesaṃ <pageBreak edition="Vipassana Research Institut" number="0.0027" /> devā manussā ca, sambuddhānaṃ satīmataṃ;</gatha1>
    <gathalast line="134">Pihayanti <pageBreak edition="Pali Text Society" number="0.0036" /> <alternatives line="164" extra="" separator="false"><alternative source-abbr="vri" source="vipassana research institut">hāsapaññānaṃ</alternative><alternative source-abbr="sī." source="sri lanka">hāsupaññānaṃ</alternative><alternative source-abbr="aṭṭha." source="aṭṭha.">hāsupaññānaṃ</alternative></alternatives> , sarīrantimadhārina’’nti.</gathalast>
    <paragraph line="135">Ayampi attho vutto bhagavatā, iti me sutanti. Catutthaṃ.</paragraph>
    <subhead line="136">5. Sukkadhammasuttaṃ</subhead>
    <paragraph line="137" number="42"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="138">‘‘Dveme, bhikkhave, sukkā dhammā lokaṃ pālenti. Katame dve? <alternatives line="172" extra="" separator="false"><alternative source-abbr="vri" source="vipassana research institut">Hirī</alternative><alternative source-abbr="sī." source="sri lanka">hiri</alternative><alternative source-abbr="syā." source="thai">hiri</alternative><alternative source-abbr="kaṃ." source="kaṃ.">hiri</alternative><alternative source-abbr="pī." source="pali text society">hiri</alternative></alternatives>  ca, ottappañca. Ime ce, bhikkhave, dve sukkā dhammā lokaṃ na pāleyyuṃ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṃ dārāti vā. Sambhedaṃ loko agamissa yathā ajeḷakā kukkuṭasūkarā <alternatives line="180" extra="" separator="false"><alternative source-abbr="vri" source="vipassana research institut">soṇasiṅgālā</alternative><alternative source-abbr="sī." source="sri lanka">soṇasigālā</alternative><alternative source-abbr="syā." source="thai">soṇasigālā</alternative><alternative source-abbr="kaṃ." source="kaṃ.">soṇasigālā</alternative><alternative source-abbr="pī." source="pali text society">soṇasigālā</alternative></alternatives> . Yasmā ca kho, bhikkhave, ime dve sukkā dhammā lokaṃ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṃ dārāti vā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="139">‘‘Yesaṃ <pageBreak edition="Myanmar" number="0.0220" /> ce hiriottappaṃ, sabbadā ca na vijjati;</gatha1>
    <gathalast line="140">Vokkantā sukkamūlā te, jātimaraṇagāmino.</gathalast>
    <gatha1 line="141">‘‘Yesañca hiriottappaṃ, sadā sammā upaṭṭhitā;</gatha1>
    <gathalast line="142">Virūḷhabrahmacariyā <pageBreak edition="Pali Text Society" number="0.0037" /> te, santo khīṇapunabbhavā’’ti.</gathalast>
    <paragraph line="143">Ayampi attho vutto bhagavatā, iti me sutanti. Pañcamaṃ.</paragraph>
    <subhead line="144">6. Ajātasuttaṃ</subhead>
    <paragraph line="145" number="43"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="146">‘‘Atthi, bhikkhave <pageBreak edition="Thai" number="0.0258" />, ajātaṃ abhūtaṃ akataṃ asaṅkhataṃ. No cetaṃ, bhikkhave, abhavissa ajātaṃ abhūtaṃ akataṃ asaṅkhataṃ, nayidha jātassa bhūtassa katassa saṅkhatassa nissaraṇaṃ paññāyetha. Yasmā ca kho, bhikkhave, atthi ajātaṃ abhūtaṃ akataṃ asaṅkhataṃ, tasmā jātassa bhūtassa <pageBreak edition="Vipassana Research Institut" number="0.0028" /> katassa saṅkhatassa nissaraṇaṃ paññāyatī’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="147">‘‘Jātaṃ bhūtaṃ samuppannaṃ, kataṃ saṅkhatamaddhuvaṃ;</gatha1>
    <gathalast line="148">Jarāmaraṇasaṅghāṭaṃ, <alternatives line="188" extra="" separator="false"><alternative source-abbr="vri" source="vipassana research institut">roganīḷaṃ</alternative><alternative source-abbr="sī." source="sri lanka">roganiḍḍhaṃ</alternative></alternatives>  <alternatives line="196" extra="" separator="true"><alternative source-abbr="vri" source="vipassana research institut">pabhaṅguraṃ</alternative><alternative source-abbr="ka." source="cambodian">pabhaṅgunaṃ</alternative><alternative source-abbr="sī." source="sri lanka">pabhaṅgunaṃ</alternative><alternative source-abbr="ka." source="cambodian">pabhaṅgunaṃ</alternative><alternative source-abbr="syā." source="thai">pabhaṅguṇaṃ</alternative></alternatives> .</gathalast>
    <gatha1 line="149">‘‘Āhāranettippabhavaṃ, nālaṃ tadabhinandituṃ;</gatha1>
    <gathalast line="150">Tassa nissaraṇaṃ santaṃ, atakkāvacaraṃ dhuvaṃ.</gathalast>
    <gatha1 line="151">‘‘Ajātaṃ asamuppannaṃ, asokaṃ virajaṃ padaṃ;</gatha1>
    <gathalast line="152">Nirodho <pageBreak edition="Pali Text Society" number="0.0038" /> dukkhadhammānaṃ, saṅkhārūpasamo sukho’’ti.</gathalast>
    <paragraph line="153">Ayampi attho vutto bhagavatā, iti me sutanti. Chaṭṭhaṃ.</paragraph>
    <subhead line="154">7. Nibbānadhātusuttaṃ</subhead>
    <paragraph line="155" number="44"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="156">‘‘Dvemā, bhikkhave, nibbānadhātuyo. Katame dve? Saupādisesā ca nibbānadhātu, anupādisesā ca nibbānadhātu.</paragraph>
    <paragraph line="157">‘‘Katamā <pageBreak edition="Myanmar" number="0.0221" /> ca, bhikkhave, saupādisesā nibbānadhātu? Idha, bhikkhave, bhikkhu arahaṃ hoti khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto. Tassa tiṭṭhanteva pañcindriyāni yesaṃ <alternatives line="205" extra="" separator="false"><alternative source-abbr="vri" source="vipassana research institut">avighātattā</alternative><alternative source-abbr="sī." source="sri lanka">avigatattā</alternative><alternative source-abbr="aṭṭha." source="aṭṭha.">avigatattā</alternative></alternatives>  manāpāmanāpaṃ paccanubhoti, sukhadukkhaṃ paṭisaṃvedeti <pageBreak edition="Thai" number="0.0259" />. Tassa yo rāgakkhayo, dosakkhayo, mohakkhayo – ayaṃ vuccati, bhikkhave, saupādisesā nibbānadhātu.</paragraph>
    <paragraph line="158">‘‘Katamā ca, bhikkhave, anupādisesā nibbānadhātu? Idha, bhikkhave, bhikkhu arahaṃ hoti khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto. Tassa idheva, bhikkhave, sabbavedayitāni anabhinanditāni sīti <alternatives line="213" extra="" separator="false"><alternative source-abbr="vri" source="vipassana research institut">bhavissanti</alternative><alternative source-abbr="?" source="unknown">sītībhavissanti</alternative></alternatives> . Ayaṃ vuccati, bhikkhave, anupādisesā nibbānadhātu. Imā kho, bhikkhave, dve nibbānadhātuyo’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="159">‘‘Duve <pageBreak edition="Vipassana Research Institut" number="0.0029" /> imā cakkhumatā pakāsitā, nibbānadhātū anissitena tādinā;</gatha1>
    <gatha2 line="160">Ekā hi dhātu idha diṭṭhadhammikā, saupādisesā bhavanettisaṅkhayā;</gatha2>
    <gathalast line="161">Anupādisesā <pageBreak edition="Pali Text Society" number="0.0039" /> pana samparāyikā, yamhi nirujjhanti bhavāni sabbaso.</gathalast>
    <gatha1 line="162">‘‘Ye etadaññāya padaṃ asaṅkhataṃ, vimuttacittā bhavanettisaṅkhayā;</gatha1>
    <gathalast line="163">Te dhammasārādhigamā khaye ratā, pahaṃsu te sabbabhavāni tādino’’ti.</gathalast>
    <paragraph line="164">Ayampi attho vutto bhagavatā, iti me sutanti. Sattamaṃ.</paragraph>
    <subhead line="165">8. Paṭisallānasuttaṃ</subhead>
    <paragraph line="166" number="45"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="167">‘‘<alternatives line="221" extra="" separator="false"><alternative source-abbr="vri" source="vipassana research institut">Paṭisallānārāmā</alternative><alternative source-abbr="ka." source="cambodian">paṭisallānārāmā</alternative></alternatives> <pageBreak edition="Thai" number="0.0260" />, bhikkhave, viharatha paṭisallānaratā, ajjhattaṃ cetosamathamanuyuttā, anirākatajjhānā, vipassanāya samannāgatā, brūhetā suññāgārānaṃ <pageBreak edition="Myanmar" number="0.0222" />. Paṭisallānārāmānaṃ, bhikkhave, viharataṃ paṭisallānaratānaṃ ajjhattaṃ cetosamathamanuyuttānaṃ anirākatamajjhānānaṃ vipassanāya samannāgatānaṃ brūhetānaṃ suññāgārānaṃ dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva dhamme aññā, sati vā upādisese anāgāmitā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="168">‘‘Ye santacittā nipakā, satimanto ca <note>satimantova (sī. ka.)</note> jhāyino;</gatha1>
    <gathalast line="169">Sammā <pageBreak edition="Pali Text Society" number="0.0040" /> dhammaṃ vipassanti, kāmesu anapekkhino.</gathalast>
    <gatha1 line="170">‘‘Appamādaratā santā, pamāde bhayadassino;</gatha1>
    <gathalast line="171">Abhabbā parihānāya, nibbānasseva santike’’ti.</gathalast>
    <paragraph line="172">Ayampi attho vutto bhagavatā, iti me sutanti. Aṭṭhamaṃ.</paragraph>
    <subhead line="173">9. Sikkhānisaṃsasuttaṃ</subhead>
    <paragraph line="174" number="46"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="175">‘‘Sikkhānisaṃsā <pageBreak edition="Vipassana Research Institut" number="0.0030" />, bhikkhave, viharatha paññuttarā vimuttisārā satādhipateyyā. Sikkhānisaṃsānaṃ, bhikkhave, viharataṃ paññuttarānaṃ vimuttisārānaṃ satādhipateyyānaṃ dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva dhamme aññā, sati vā upādisese anāgāmitā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="176">‘‘<alternatives line="236" extra="" separator="true"><alternative source-abbr="vri" source="vipassana research institut">Paripuṇṇasikkhaṃ</alternative><alternative source-abbr="sī." source="sri lanka">paripuṇṇasekhaṃ</alternative><alternative source-abbr="syā." source="thai">paripuṇṇasekkhaṃ</alternative></alternatives>  apahānadhammaṃ, paññuttaraṃ <pageBreak edition="Thai" number="0.0261" /> jātikhayantadassiṃ;</gatha1>
    <gathalast line="177">Taṃ ve muniṃ antimadehadhāriṃ, mārañjahaṃ brūmi jarāya pāraguṃ.</gathalast>
    <gatha1 line="178">‘‘Tasmā sadā jhānaratā samāhitā, ātāpino <pageBreak edition="Pali Text Society" number="0.0041" /> jātikhayantadassino;</gatha1>
    <gathalast line="179">Māraṃ sasenaṃ abhibhuyya bhikkhavo, bhavatha jātimaraṇassa pāragā’’ti.</gathalast>
    <paragraph line="180">Ayampi attho vutto bhagavatā, iti me sutanti. Navamaṃ.</paragraph>
    <subhead line="181">10. Jāgariyasuttaṃ</subhead>
    <paragraph line="182" number="47"> Vuttañhetaṃ <pageBreak edition="Myanmar" number="0.0223" /> bhagavatā, vuttamarahatāti me sutaṃ –</paragraph>
    <paragraph line="183">‘‘Jāgaro cassa, bhikkhave, bhikkhu vihareyya sato sampajāno samāhito pamudito vippasanno ca tattha kālavipassī ca kusalesu dhammesu. Jāgarassa, bhikkhave, bhikkhuno viharato satassa sampajānassa samāhitassa pamuditassa vippasannassa tattha kālavipassino kusalesu dhammesu dvinnaṃ phalānaṃ aññataraṃ phalaṃ pāṭikaṅkhaṃ – diṭṭheva dhamme aññā, sati vā upādisese anāgāmitā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="184">‘‘Jāgarantā suṇāthetaṃ, ye suttā te pabujjhatha;</gatha1>
    <gathalast line="185">Suttā jāgaritaṃ seyyo, natthi jāgarato bhayaṃ.</gathalast>
    <gatha1 line="186">‘‘Yo <pageBreak edition="Pali Text Society" number="0.0042" /> jāgaro ca satimā sampajāno, samāhito mudito vippasanno ca;</gatha1>
    <gathalast line="187">Kālena <pageBreak edition="Thai" number="0.0262" /> so sammā dhammaṃ parivīmaṃsamāno, ekodibhūto vihane tamaṃ so.</gathalast>
    <gatha1 line="188">‘‘Tasmā have jāgariyaṃ bhajetha, ātāpī bhikkhu nipako jhānalābhī;</gatha1>
    <gathalast line="189">Saṃyojanaṃ jātijarāya chetvā, idheva sambodhimanuttaraṃ phuse’’ti.</gathalast>
    <paragraph line="190">Ayampi <pageBreak edition="Vipassana Research Institut" number="0.0031" /> attho vutto bhagavatā, iti me sutanti. Dasamaṃ.</paragraph>
    <subhead line="191">11. Āpāyikasuttaṃ</subhead>
    <paragraph line="192" number="48"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="193">‘‘Dveme, bhikkhave, āpāyikā nerayikā idamappahāya. Katame dve? Yo ca abrahmacārī brahmacāripaṭiñño, yo ca paripuṇṇaṃ parisuddhaṃ brahmacariyaṃ carantaṃ amūlakena abrahmacariyena anuddhaṃseti. Ime kho, bhikkhave, dve āpāyikā nerayikā idamappahāyā’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="194">‘‘Abhūtavādī <pageBreak edition="Myanmar" number="0.0224" /> nirayaṃ upeti, yo vāpi katvā na karomi cāha;</gatha1>
    <gathalast line="195">Ubhopi <pageBreak edition="Pali Text Society" number="0.0043" /> te pecca samā bhavanti, nihīnakammā manujā parattha.</gathalast>
    <gatha1 line="196">‘‘Kāsāvakaṇṭhā bahavo, pāpadhammā asaññatā;</gatha1>
    <gathalast line="197">Pāpā pāpehi kammehi, nirayaṃ te upapajjare.</gathalast>
    <gatha1 line="198">‘‘Seyyo ayoguḷo bhutto, tatto aggisikhūpamo;</gatha1>
    <gathalast line="199">Yañce <pageBreak edition="Thai" number="0.0263" /> bhuñjeyya dussīlo, raṭṭhapiṇḍamasaññato’’ti.</gathalast>
    <paragraph line="200">Ayampi attho vutto bhagavatā, iti me sutanti. Ekādasamaṃ.</paragraph>
    <subhead line="201">12. Diṭṭhigatasuttaṃ</subhead>
    <paragraph line="202" number="49"> Vuttañhetaṃ bhagavatā, vuttamarahatāti me sutaṃ –</paragraph>
    <paragraph line="203">‘‘Dvīhi, bhikkhave, diṭṭhigatehi pariyuṭṭhitā devamanussā olīyanti eke, atidhāvanti eke; cakkhumanto ca passanti.</paragraph>
    <paragraph line="204">‘‘Kathañca, bhikkhave, olīyanti eke? Bhavārāmā, bhikkhave, devamanussā bhavaratā bhavasammuditā tesaṃ bhavanirodhāya dhamme desiyamāne cittaṃ na pakkhandati na pasīdati na santiṭṭhati nādhimuccati. Evaṃ kho, bhikkhave, olīyanti eke.</paragraph>
    <paragraph line="205">‘‘Kathañca <pageBreak edition="Vipassana Research Institut" number="0.0032" />, bhikkhave, atidhāvanti eke? Bhaveneva kho paneke aṭṭīyamānā harāyamānā jigucchamānā vibhavaṃ abhinandanti <pageBreak edition="Pali Text Society" number="0.0044" /> – yato kira, bho, ayaṃ attā <note>satto (sī. ka.)</note> kāyassa bhedā paraṃ maraṇā ucchijjati vinassati na hoti paraṃ maraṇā; etaṃ santaṃ etaṃ paṇītaṃ etaṃ yāthāvanti. Evaṃ kho, bhikkhave, atidhāvanti eke.</paragraph>
    <paragraph line="206">‘‘Kathañca, bhikkhave, cakkhumanto passanti? Idha bhikkhu bhūtaṃ bhūtato passati; bhūtaṃ bhūtato disvā bhūtassa nibbidāya virāgāya nirodhāya paṭipanno hoti. Evaṃ kho, bhikkhave, cakkhumanto passantī’’ti. Etamatthaṃ bhagavā avoca. Tatthetaṃ iti vuccati –</paragraph>
    <gatha1 line="207">‘‘Ye <pageBreak edition="Myanmar" number="0.0225" /><note>yo (syā. ka.)</note> bhūtaṃ bhūtato disvā, bhūtassa ca atikkamaṃ;</gatha1>
    <gathalast line="208">Yathābhūte vimuccanti, bhavataṇhā parikkhayā.</gathalast>
    <gatha1 line="209">‘‘Sa ve <note>sace (ka. sī. syā. pī.)</note> bhūtapariñño, so vītataṇho bhavābhave;</gatha1>
    <gathalast line="210">Bhūtassa <pageBreak edition="Thai" number="0.0264" /> vibhavā bhikkhu, nāgacchati punabbhava’’nti.</gathalast>
    <paragraph line="211">Ayampi attho vutto bhagavatā, iti me sutanti. Dvādasamaṃ.</paragraph>
    <centered line="212">Dutiyo vaggo niṭṭhito.</centered>
    <paragraph line="213">Tassuddānaṃ –</paragraph>
    <gatha1 line="214">Dve indriyā dve tapanīyā, sīlena apare duve;</gatha1>
    <gathalast line="215">Anottāpī kuhanā dve ca, saṃvejanīyena <pageBreak edition="Pali Text Society" number="0.0045" /> te dasa.</gathalast>
    <gatha1 line="216">Vitakkā desanā vijjā, paññā dhammena pañcamaṃ;</gatha1>
    <gatha2 line="217">Ajātaṃ dhātusallānaṃ, sikkhā jāgariyena ca;</gatha2>
    <gathalast line="218">Apāyadiṭṭhiyā <alternatives line="266" extra="" separator="false"><alternative source-abbr="vri" source="vipassana research institut">ceva</alternative><alternative source-abbr="sī." source="sri lanka">yeva</alternative><alternative source-abbr="syā." source="thai">yeva</alternative></alternatives> , bāvīsati pakāsitāti.</gathalast>
    <centered line="219">Dukanipāto niṭṭhito.</centered>
  </content>
</document>