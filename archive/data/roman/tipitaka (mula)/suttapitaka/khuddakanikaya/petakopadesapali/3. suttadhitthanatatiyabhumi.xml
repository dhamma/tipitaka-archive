<?xml version="1.0"?>
<document>
<metadata>
<normativeSource>http://tipitaka.org/romn/cscd/s0520m.nrf2.xml</normativeSource>
<archivePath>roman/tipitaka (mula)/suttapitaka/khuddakanikaya/petakopadesapali/3. suttadhitthanatatiyabhumi.xml</archivePath>
<titlePath>3. Suttādhiṭṭhānatatiyabhūmi - Peṭakopadesapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">3. Suttādhiṭṭhānatatiyabhūmi</chapter>
<paragraph line="2" number="32"> Tattha <pageBreak edition="V" number="0.0209" /><pageBreak edition="P" number="0.0060" /> katamaṃ suttādhiṭṭhānaṃ?</paragraph>
<paragraph line="3">Lobhādhiṭṭhānaṃ dosādhiṭṭhānaṃ mohādhiṭṭhānaṃ alobhādhiṭṭhānaṃ adosādhiṭṭhānaṃ amohādhiṭṭhānaṃ kāyakammādhiṭṭhānaṃ vācākammādhiṭṭhānaṃ manokammādhiṭṭhānaṃ saddhindriyādhiṭṭhānaṃ vīriyindriyādhiṭṭhānaṃ satindriyādhiṭṭhānaṃ samādhindriyādhiṭṭhānaṃ paññindriyādhiṭṭhānaṃ.</paragraph>
<paragraph line="4">Tattha katamaṃ lobhādhiṭṭhānaṃ?</paragraph>
<gatha1 line="5"><alternatives line="3" extra=" dha. pa. 349" separator="false"><alternative source-abbr="vri" source="vipassana research institut">Vitakkamathitassa</alternative><alternative source-abbr="ka." source="cambodian">vitakkanimmathitassa</alternative></alternatives>  jantuno, tibbarāgassa subhānupassino;</gatha1>
<gathalast line="6">Bhiyyo taṇhā pavaḍḍhati, esa kho gāḷhaṃ karoti bandhanaṃ.</gathalast>
<paragraph line="7">Vitakkamathitassāti kāmarāgo. Subhānupassinoti kāmarāgavatthu. Bhiyyo taṇhā pavaḍḍhatīti kāmataṇhā. Esa gāḷhaṃ karoti bandhananti rāgaṃ, iti yo yo dhammo mūlanikkhitto, so yevettha dhammo <alternatives line="11" extra="null" separator="false"><alternative source-abbr="vri" source="vipassana research institut">uggāvahitabbo</alternative><alternative source-abbr="pī." source="pali text society">uggāpayitabbo</alternative><alternative source-abbr="ka." source="cambodian">uggāpayitabbo</alternative></alternatives> . Na bhagavā ekaṃ dhammaṃ ārabbha aññaṃ dhammaṃ deseti. Yassa vitakketi kāmavitakko tameva vitakkaṃ kāmavitakkena niddisīyati. Tibbarāgassāti tasseva vitakkassa vatthuṃ niddisati. Subhānupassino bhiyyo taṇhā pavaḍḍhatīti tameva rāgaṃ kāmataṇhāti <pageBreak edition="P" number="0.0061" /> niddisati. Esa gāḷhaṃ karoti bandhananti tameva taṇhāsaṃyojanaṃ niddisati. Evaṃ gāthāsu anuminitabbaṃ. Evaṃ saveyyākaraṇesu.</paragraph>
<paragraph line="8">Tattha <pageBreak edition="M" number="0.0210" /> bhagavā ekaṃ dhammaṃ tividhaṃ niddisati, nissandato hetuto phalato.</paragraph>
<gatha1 line="9">Dadaṃ piyo <note>passa saṃyuttanikāye</note> hoti bhajanti naṃ bahū, kittiñca pappoti yaso ca vaḍḍhati;</gatha1>
<gathalast line="10">Amaṅkubhūto parisaṃ vigāhati, visārado hoti naro amaccharī.</gathalast>
<paragraph line="11">Dadanti <pageBreak edition="V" number="0.0210" /> yaṃ yaṃ dānaṃ, idaṃ dānamayikaṃ puññakriyaṃ. Tattha hetu. Yaṃ cetaṃ. Bhajanti naṃ bahū, kittinti yo ca kalyāṇo kittisaddo loke abbhuggacchati, yaṃ bahukassa janassa piyo bhavati manāpo ca. Yañca avippaṭisārī kālaṅkaroti ayaṃ nissando. Yaṃ kāyassa bhedā devesu upapajjatīti idaṃ phalaṃ. Idaṃ lobhādhiṭṭhānaṃ.</paragraph>
<paragraph line="12" number="33"> Tattha katamaṃ dosādhiṭṭhānaṃ?</paragraph>
<gatha1 line="13">Yo pāṇamatipāteti, musāvādañca bhāsati;</gatha1>
<gatha2 line="14">Loke adinnaṃ ādiyati, paradārañca gacchati;</gatha2>
<gathalast line="15">Surāmerayapānañca, yo naro anuyuñjati <note>abhigijjhati (pī. ka.) passa a. ni. 5.174</note>.</gathalast>
<gatha1 line="16">Appahāya pañca verāni, dussīlo iti vuccati;</gatha1>
<gathalast line="17">Kāyassa bhedā duppañño, nirayaṃ sopapajjati.</gathalast>
<paragraph line="18">Yo pāṇamatipātetīti duṭṭho pāṇamatipāteti. Musāvādañca bhāsatīti dosopaghātāya musāvādañca bhāsati. Surāmerayapānañca, yo naro anuyuñjatīti doso nidānaṃ. Yo <pageBreak edition="P" number="0.0062" /> ca surāmerayapānaṃ anuyuñjati <alternatives line="29" extra="null" separator="false"><alternative source-abbr="vri" source="vipassana research institut">yathāparadāravihārī</alternative><alternative source-abbr="ka." source="cambodian">yathāpamuditavihārī</alternative></alternatives>  amittā janayanti.</paragraph>
<paragraph line="19">Pañca verāni appahāyāti pañcannaṃ bhikkhāpadānaṃ samatikkamanaṃ sabbesaṃ dosajānaṃ sā paṇṇatti, teneva dosajanitena kammena dussīlo iti vuccati sopi dhammo hetunā niddisitabbo, nissandena phalena ca.</paragraph>
<paragraph line="20">Tīṇi bālassa bālalakkhaṇāni – <alternatives line="37" extra=" passa a. ni. 3.3" separator="false"><alternative source-abbr="vri" source="vipassana research institut">dubbhāsitabhāsī</alternative><alternative source-abbr="pī." source="pali text society">dubbhāsitabhāsitā</alternative><alternative source-abbr="ka." source="cambodian">dubbhāsitabhāsitā</alternative></alternatives>  ca hoti, duccintitacintī ca dukkaṭakammakārī ca. Tattha yaṃ kāyena ca vācāya ca parakkamati, idamassa dukkaṭakammakārī. Tāyaṃ yathā ca musāvādaṃ bhāsati yathā pubbaniddiṭṭhaṃ <pageBreak edition="M" number="0.0211" />, idamassa dubbhāsitā. Yañca saṅkappeti manoduccaritaṃ byāpādaṃ, idamassa duccintitacintitā. Yaṃ so imehi tīhi bālalakkhaṇehi samannāgato tīṇi tajjāni dukkhāni domanassāni anubhavati, so ca hoti sabhaggato vā parisaggato vā tajjaṃ kathaṃ kathanti. Yadā bhavati so ca pāṇātipātādidasaakusalakammapathā, so tatonidānaṃ dukkhaṃ domanassaṃ paṭisaṃvedetīti. Puna caparaṃ yadā passati coraṃ rājāparādhikaṃ raññā gahitaṃ jīvitā voropetaṃ, tassevaṃ bhavati sace mamampi rājā jāneyya <pageBreak edition="V" number="0.0211" /> mamampi rājā gāhāpetvā jīvitā voropeyyāti, so tatonidānaṃ dukkhaṃ <pageBreak edition="P" number="0.0063" /> domanassaṃ paṭisaṃvedeti. Puna caparaṃ bālo yadā bhavati āsanā samārūḷho yāva yā me gati bhavissati ito pecca paraṃ maraṇāti so tatonidānaṃ dukkhaṃ domanassaṃ paṭisaṃvedeti iti bālalakkhaṇaṃ hetu. Tīṇi tajjāni dukkhāni nissando. Kāyassa bhedā nirayesu upapajjati, idaṃ phalaṃ. Idaṃ dosādhiṭṭhānaṃ.</paragraph>
<paragraph line="21" number="34"> Tattha katamaṃ mohādhiṭṭhānaṃ?</paragraph>
<gatha1 line="22">Satañceva sahassānaṃ, kappānaṃ saṃsarissati;</gatha1>
<gathalast line="23">Athavā pi tato bhiyyo, gabbhā gabbhaṃ gamissatha.</gathalast>
<gatha1 line="24">Anupādāya buddhavacanaṃ, saṅkhāre attato upādāya;</gatha1>
<gathalast line="25">Dukkhassantaṃ karissanti, ṭhānametaṃ na vijjati.</gathalast>
<paragraph line="26">Yo yaṃ anamataggasaṃsāraṃ samāpanno jāyate ca mīyate ca, ayaṃ avijjāhetukā. Yānipi ca saṅkhārānaṃ payojanāni, tānipi avijjāpaccayāni, yaṃ adassanaṃ buddhavacanassa, ayaṃ avijjāsutteyeva niddiṭṭhaṃ. Yo ca saṅkhāre attato harati pañcakkhandhe pañca diṭṭhiyo upagacchati. ‘‘Etaṃ mama, esohamasmi, eso me attā’’ti idaṃ suttaṃ avijjāya nikkhittaṃ, avijjāya nikkhipitaṃ. Evaṃ satthā sutte <alternatives line="45" extra="null" separator="false"><alternative source-abbr="vri" source="vipassana research institut">nayena</alternative><alternative source-abbr="pī." source="pali text society">sutanayena</alternative></alternatives>  dhammena niddisati. Asādhāraṇena taṃyeva tattha niddisitabbaṃ. Na aññaṃ.</paragraph>
<paragraph line="27">Ye hi keci, bhikkhave, samaṇā vā brāhmaṇā vā ‘‘idaṃ dukkha’’nti nappajānanti cattāri saccāni vitthārena, yaṃ tattha appajānanā, idaṃ dukkhaṃ, ayaṃ hetu. Appajānanto vividhe saṅkhāre abhisaṅkharoti, ayaṃ nissando. Yañca diṭṭhigatāni parāmasati ‘‘idameva saccaṃ moghamañña’’nti ayaṃ nissando. Yaṃ <pageBreak edition="M" number="0.0212" /> punabbhavaṃ <pageBreak edition="P" number="0.0064" /> nibbatteti, idaṃ phalaṃ. Ayampi dhammo saniddiṭṭho hetuto ca phalato ca nissandato ca.</paragraph>
<paragraph line="28">Ettha pana keci dhammā sādhāraṇā bhavanti. Hetu khalu āditoyeva sutte nikkhipissanti. Yathā kiṃ bhave cattārimāni, bhikkhave, agatigamanāni. Tattha yañca chandāgatiṃ gacchati yañca bhayāgatiṃ gacchati, ayaṃ lobho akusalamūlaṃ. Yaṃ dosā, ayaṃ dosoyeva <pageBreak edition="V" number="0.0212" />. Yaṃ mohā, ayaṃ mohoyeva. Evaṃ imāni tīṇi akusalamūlāni āditoyeva upaparikkhitabbāni. Yattha ekaṃ niddisitabbaṃ, tattha ekaṃ niddisīyati. Tathā dve yathā tīṇi, na hi ādīhi anikkhitte hetu vā nissando vā phalaṃ vā niddisitabbaṃ.</paragraph>
<paragraph line="29">Ayañcettha gāthā –</paragraph>
<gatha1 line="30">Chandā dosā bhayā mohā, yo dhammaṃ ativattati;</gatha1>
<gathalast line="31"><alternatives line="53" extra=" passa a. ni. 4.17" separator="false"><alternative source-abbr="vri" source="vipassana research institut">Nihīyati</alternative><alternative source-abbr="pī." source="pali text society">nihīyate</alternative><alternative source-abbr="ka." source="cambodian">nihīyate</alternative></alternatives>  tassa yaso, kāḷapakkheva candimā.</gathalast>
<paragraph line="32">Kattha chandā ca ayaṃ lobho yathā niddiṭṭhaṃ pubbe. Idaṃ mohādhiṭṭhānaṃ.</paragraph>
<paragraph line="33" number="35"> Tattha katamaṃ alobhādhiṭṭhānaṃ?</paragraph>
<gatha1 line="34">‘‘<alternatives line="61" extra=" passa dha. pa. 8" separator="false"><alternative source-abbr="vri" source="vipassana research institut">Asubhānupassiṃ</alternative><alternative source-abbr="pī." source="pali text society">asubhānupassī</alternative></alternatives>  viharantaṃ, indriyesu susaṃvutaṃ;</gatha1>
<gatha2 line="35">Bhojanamhi ca mattaññuṃ, saddhaṃ āraddhavīriyaṃ;</gatha2>
<gathalast line="36">Taṃ ve nappasahati māro, vāto selaṃva pabbata’’nti.</gathalast>
<paragraph line="37">Tattha yā asubhāya upaparikkhā, ayaṃ kāmesu ādīnavadassanena pariccāgo. Indriyesu susaṃvuto tasseva alobhassa pāripūriyaṃ mama āyatanasocitaṃ anupādāya. Bhojanamhi ca mattaññunti rasataṇhāpahānaṃ. Iti ayaṃ alobho asubhānupassitāya vatthuto dhārayati, so alobho <pageBreak edition="P" number="0.0065" /> hetu. Indriyesu guttadvāratāya gocarato dhārayati, bhojanemattaññutāya parato dhārayati, ayaṃ nissando. Taṃ ve nappasahati māro, vāto selaṃ va pabbatanti, idaṃ phalaṃ. Iti yoyeva dhammo ādimhi nikkhitto, soyeva majjhe ceva avasāne ca.</paragraph>
<paragraph line="38">Nāhaṃ, bhikkhave, aññaṃ ekadhammampi samanupassāmi asamuppannassa kāmacchandassa anuppādāya uppannassa vā pahānāya, <alternatives line="69" extra=" passa a. ni. 1.17" separator="false"><alternative source-abbr="vri" source="vipassana research institut">yathayidaṃ</alternative><alternative source-abbr="pī." source="pali text society">yadidaṃ</alternative><alternative source-abbr="ka." source="cambodian">yadidaṃ</alternative></alternatives>  asubhanimittaṃ. Tattha asubhanimittaṃ <pageBreak edition="M" number="0.0213" /> manasikarontassa anuppanno ceva kāmacchando na uppajjati, uppanno ca kāmacchando pahīyati. Idaṃ alobhassa vatthu. Yaṃ puna anuppanno kāmarāgo pariyādiyati rūparāgaṃ arūparāgaṃ, iti phalaṃ. Iti ayampi ca dhammo niddiṭṭho hetuto ca nissandato ca phalato ca. Idaṃ alobhādhiṭṭhānaṃ.</paragraph>
<paragraph line="39">Tattha <pageBreak edition="V" number="0.0213" /> katamaṃ adosādhiṭṭhānaṃ?</paragraph>
<gatha1 line="40">Ekampi ce pāṇamaduṭṭhacitto, mettāyati <alternatives line="77" extra=" passa itivu. 27" separator="false"><alternative source-abbr="vri" source="vipassana research institut">kusalo</alternative><alternative source-abbr="ka." source="cambodian">kusalī</alternative></alternatives>  tena hoti;</gatha1>
<gathalast line="41">Sabbe ca pāṇe manasānukampaṃ <note>anukampamāno (pī.)</note>, pahūtamariyo pakaroti puññaṃ.</gathalast>
<paragraph line="42">Ekampi ce pāṇamaduṭṭhacitto mettāyatīti ayaṃ adoso. Nigghātena assādo, kusalo tena hotīti tena kusalena dhammena saṃyutto dhammapaññattiṃ gacchati. Kusaloti yathā paññāya pañño paṇḍiccena paṇḍito. Pahūtamariyo pakaroti puññanti tassāyeva vipāko ayaṃ lokiyassa, na hi lokuttarassa. Tattha <pageBreak edition="P" number="0.0066" /> yā mettāyanā, ayaṃ hetu. Yaṃ kusalo bhavati ayaṃ nissando. Yāva abyāpajjo bhūmiyaṃ bahupuññaṃ pasavati, idaṃ phalaṃ. Iti adoso niddiṭṭho hetuto ca nissandato ca phalato ca.</paragraph>
<paragraph line="43">Ekādasānisaṃsā mettāya cetovimuttiyā. Tattha yā mettācetovimutti, ayaṃ ariyadhammesu rāgavirāgā cetovimutti, lokikāya bhūmikā hetu, yaṃ sukhaṃ āyatiṃ manāpo hoti manussānaṃ, ime ekādasa dhammā nissando. Yañca akatāvī brahmakāye upapajjati. Idaṃ phalaṃ. Idaṃ adosādhiṭṭhānaṃ.</paragraph>
<paragraph line="44" number="36"> Tattha katamaṃ amohādhiṭṭhānaṃ?</paragraph>
<gatha1 line="45">Paññā hi seṭṭhā lokasmiṃ, yāyaṃ <alternatives line="92" extra=" passa itivu. 41" separator="false"><alternative source-abbr="vri" source="vipassana research institut">nibbedhagāminī</alternative><alternative source-abbr="pī." source="pali text society">nibbedhabhāginī</alternative><alternative source-abbr="ka." source="cambodian">nibbedhabhāginī</alternative></alternatives> ;</gatha1>
<gathalast line="46">Yāya sammā pajānāti, jātimaraṇasaṅkhayaṃ.</gathalast>
<paragraph line="47">Paññā <pageBreak edition="M" number="0.0214" /> hi seṭṭhāti vatthuṃ. Nibbedhagāminīti nibbānagāminiyaṃ yathābhūtaṃ paṭivijjhati. Sammā pajānāti, jātimaraṇasaṅkhayanti amoho. Paññāti hetu. Yaṃ pajānāti ayaṃ nissando. Yo jātimaraṇasaṅkhayo, idaṃ phalaṃ. Iti amoho niddiṭṭho hetunā ca nissandena ca phalena ca.</paragraph>
<paragraph line="48">Tīṇimāni, bhikkhave <note>itivu. 62 tikanipāte</note>, indriyāni anaññātaññassāmītindriyaṃ aññindriyaṃ aññātāvindriyaṃ. Tattha katamaṃ anaññātaññassāmītindriyaṃ? Idha, bhikkhave, bhikkhu anabhisametassa dukkhassa ariyasaccassa abhisamayāya chandaṃ janeti vāyamati, vīriyaṃ ārabhati <pageBreak edition="V" number="0.0214" />, cittaṃ paggaṇhāti padahati. Evaṃ catunnaṃ ariyasaccānaṃ kātabbaṃ. Tattha katamaṃ aññindriyaṃ? Idha <pageBreak edition="P" number="0.0067" />, bhikkhave, bhikkhu ‘‘idaṃ dukkhaṃ ariyasacca’’nti yathābhūtaṃ pajānāti, yā ca maggo, idaṃ aññindriyaṃ. Āsavakkhayā anāsavo hoti, idaṃ vuccati aññātāvindriyaṃ. Tathāyaṃ paññā, ayaṃ hetu. Yaṃ chandaṃ janeti vāyamati, yā pajānāti, ayaṃ nissando. Yena sabbaso āsavānaṃ khayā hetu, yaṃ khaye ñāṇamuppajjati, anuppāde ñāṇañca, ayaṃ nissando. Yaṃ arahattaṃ, idaṃ phalaṃ. Tattha khīṇā me jāti, vusitaṃ brahmacariyaṃ, kataṃ karaṇīyanti, idaṃ khaye ñāṇaṃ. Nāparaṃ itthattāyāti pajānāmīti idaṃ anuppāde ñāṇaṃ. Iti imāni indriyāni amoho niddiṭṭho hetunā ca nissandena ca phalena ca. Imāni asādhāraṇāni niddiṭṭhāni.</paragraph>
<paragraph line="49">Tattha katamāni kusalamūlāni sādhāraṇāni? Kusalañca vo, bhikkhave, desessāmi kusalamūlañceva. Tattha katamaṃ kusalamūlaṃ? Alobho adoso amoho. Tattha katamaṃ kusalaṃ? Aṭṭha sammattāni sammādiṭṭhi yāva sammāsamādhi. Tattha yāni kusalamūlāni, ayaṃ hetu. Yañca alobho tīṇi kammāni samuṭṭhāpeti saṅkappaṃ vāyāmaṃ samādhiñca, ayaṃ alobhassa nissando. Tattha yo adoso, ayaṃ hetu. Yaṃ tayo dhamme paṭṭhapeti sammāvācaṃ sammākammantaṃ sammāājīvañca, ayaṃ nissando. Tattha <pageBreak edition="P" number="0.0068" /> yo amoho hetu, yaṃ dve dhamme upaṭṭhapeti aviparītadassanampi ca anabhilāpanaṃ, ayaṃ nissando. Imassa brahmacariyassa yaṃ phalaṃ, tā dve vimuttiyo rāgavirāgā cetovimutti avijjā virāgā ca paññāvimutti, idaṃ phalaṃ. Iti imāni tīṇi kusalamūlāni niddiṭṭhāni hetuto <pageBreak edition="M" number="0.0215" /> ca nissandato ca phalato ca. Evaṃ sādhāraṇāni kusalāni paṭivijjhitabbāni.</paragraph>
<paragraph line="50">Yattha duve yattha tīṇi. Ayañcettha gāthā.</paragraph>
<gatha1 line="51">‘‘Tulamatulañca sambhavaṃ, bhavasaṅkhāramavassaji muni;</gatha1>
<gathalast line="52">Ajjhattarato samāhito, abhindi kavacamivattasambhava’’nti.</gathalast>
<paragraph line="53">Tulamatulañca sambhavanti tulasaṅkhataṃ atulasaṅkhataṃ. Tattha ye saṅkhatā tulaṃ, te dve dhammā assādo ca ādīnavo ca tulitā bhavanti. Ettako kāmesu assādo. Ettako ādīnavo imassa, idaṃ nissaraṇanti iti nibbānaṃ pajānāti. Dvīhi kāraṇehi atulaṃ na ca sakkā tulayituṃ. Ettakaṃ etaṃ netaṃ paramatthīti tena atulaṃ. Atha pāpuṇā ratanaṃ karitvā acchariyabhāvena <pageBreak edition="V" number="0.0215" /> atulaṃ. Tattha kusalassa ca abhisambhavā jānanā passanā, ayaṃ amoho. Yaṃ tattha ñātā osiraṇā bhavasaṅkhārānaṃ, ayaṃ alobho. Yaṃ ajjhattarato samāhitoti vikkhepapaṭisaṃharaṇā, ayaṃ adoso. Iti imāni tīṇi kusalamūlāni. Tulamatulasambhavanti <pageBreak edition="P" number="0.0069" /> ayaṃ amoho. Yo bhavasaṅkhārānaṃ samosaraṇaṃ lobho sammāsamādhīnaṃ assādo, ayaṃ hetu. Yaṃ ajjhattarato avijjaṇḍakosaṃ sambhedo, ayaṃ nissando. Sā pavatti imāni tīṇi niddiṭṭhāni kusalamūlāni hetuto ca nissandato ca phalato ca.</paragraph>
<paragraph line="54">Ettāvatā esā pavatti ca nivatti ca akusalamūlehi pavattati, kusalamūlehi nivattatīti imehi ca tīhi sabbaṃ akusalamūlaṃ samosaraṇaṃ gacchati. So dhamme vā vacanato niddiṭṭho taṇhāti vā kodhoti vā asampajaññanti vā anusayoti vā makkhoti vā paḷāsoti vā assatīti vā issāti vā macchariyanti vā aññāṇanti vā, tehi ye ca vatthūhi niddisitabbaṃ. Yassimāni dve vacanāni dhammapadāni niddiṭṭhāni na so atthi kilesā, yo imesu navasu padesu samodhānaṃ samosaraṇaṃ gacchati. Ayaṃ kileso, na ca lobho, na ca doso, na ca moho.</paragraph>
<paragraph line="55">Yathā akusalamūlāni, evaṃ kusalāni paṭikkhepena niddisitabbāni.</paragraph>
<centered line="56">Idaṃ amohādhiṭṭhānaṃ.</centered>
<paragraph line="57" number="37"> Tattha <pageBreak edition="M" number="0.0216" /> katamaṃ kāyakammādhiṭṭhānaṃ?</paragraph>
<gatha1 line="58">Kāyena kusalaṃ kare, assa kāyena saṃvuto;</gatha1>
<gathalast line="59">Kāyaduccaritaṃ hitvā, kāyena sucaritaṃ care.</gathalast>
<paragraph line="60">Tīṇimāni, bhikkhave, sucaritāni <note>itivu. 69 sucaritasutte</note>. Pāṇātipātā veramaṇī, adinnādānā veramaṇī, kāmesumicchācārā veramaṇī, idaṃ kāyakammādhiṭṭhānaṃ.</paragraph>
<paragraph line="61">Tattha katamaṃ vācākammādhiṭṭhānaṃ?</paragraph>
<gatha1 line="62">Subhāsitaṃ <pageBreak edition="V" number="0.0216" /><note>su. ni. 452 suttanipāte</note> uttamamāhu santo, dhammaṃ bhaṇe nādhammaṃ taṃ dutiyaṃ;</gatha1>
<gatha2 line="63">Piyaṃ bhaṇe nāppiyaṃ taṃ tatiyaṃ, saccaṃ bhaṇe nālikaṃ taṃ catutthaṃ.</gatha2>
<paragraph line="64">Cattārimāni <pageBreak edition="P" number="0.0070" /> ca vacīsucaritāni idaṃ vācākammādhiṭṭhānaṃ.</paragraph>
<paragraph line="65">Tattha katamaṃ manokammādhiṭṭhānaṃ?</paragraph>
<gatha1 line="66">Manena kusalaṃ kammaṃ, manasā saṃvuto bhave;</gatha1>
<gathalast line="67">Manoduccaritaṃ hitvā, manasā sucaritaṃ care.</gathalast>
<paragraph line="68">Tīṇimāni manosucaritāni, anabhijjhā, abyāpādo, sammādiṭṭhi, idaṃ manokammādhiṭṭhānaṃ. Imāni asādhāraṇāni suttāni.</paragraph>
<paragraph line="69">Tattha katamāni sādhāraṇāni suttāni?</paragraph>
<gatha1 line="70">Vācānurakkhī manasā susaṃvuto, kāyena ca <alternatives line="109" extra=" passa dha. pa. 281" separator="false"><alternative source-abbr="vri" source="vipassana research institut">nākusalaṃ kayirā</alternative><alternative source-abbr="pī." source="pali text society">akusalaṃ na kayirā</alternative><alternative source-abbr="ka." source="cambodian">akusalaṃ na kayirā</alternative></alternatives> ;</gatha1>
<gathalast line="71">Ete tayo kammapathe visodhaye, ārādhaye maggamisippaveditaṃ.</gathalast>
<paragraph line="72">Tisso imā, bhikkhave, pārisuddhiyo – kāyakammapārisuddhi, vācākammapārisuddhi, manokammapārisuddhi.</paragraph>
<paragraph line="73">Tattha katamā kāyakammapārisuddhi? Pāṇātipātā veramaṇī, adinnādānā veramaṇī, kāmesumicchācārā veramaṇī. Tattha katamā vacīkammapārisuddhi? Musāvādā veramaṇī…pe… samphappalāpā veramaṇī. Tattha katamā manokammapārisuddhi? Anabhijjhā abyāpādo sammādiṭṭhi. Idaṃ sādhāraṇasuttaṃ.</paragraph>
<paragraph line="74">Iti <pageBreak edition="M" number="0.0217" /> sādhāraṇāni ca suttāni asādhāraṇāni ca suttāni paṭivijjhitabbāni. Paṭivijjhitvā vācāya kāyena ca suttassa attho niddisitabbo.</paragraph>
<paragraph line="75" number="38"> Tattha katamaṃ saddhindriyādhiṭṭhānaṃ?</paragraph>
<gatha1 line="76">Yassa <pageBreak edition="V" number="0.0217" /><pageBreak edition="P" number="0.0071" /> saddhā <note>saṃ. ni. 1.260; theragā. 507 aṭṭhakanipāte ca passitabbaṃ</note> tathāgate, acalā suppatiṭṭhitā;</gatha1>
<gathalast line="77">Sīlañca yassa kalyāṇaṃ, ariyakantaṃ pasaṃsitaṃ.</gathalast>
<gatha1 line="78">Saṅghe pasādo yassatthi, ujubhūtañca dassanaṃ;</gatha1>
<gathalast line="79">Adaliddoti taṃ āhu, amoghaṃ tassa jīvitaṃ.</gathalast>
<gatha1 line="80">Saddhā ve nandikā ārādhiko, no tassa saddhoti;</gatha1>
<gathalast line="81">Sabbaṃ siyāti bhagavantaṃ, tathārūpo dhammasampasādo.</gathalast>
<centered line="82">Idaṃ saddhindriyādhiṭṭhānaṃ.</centered>
<paragraph line="83">Tattha katamaṃ vīriyādhiṭṭhānaṃ?</paragraph>
<gatha1 line="84"><alternatives line="120" extra=" passa saṃ. ni. 1.185" separator="false"><alternative source-abbr="vri" source="vipassana research institut">Ārambhatha</alternative><alternative source-abbr="pī." source="pali text society">ārabhatha</alternative></alternatives>  nikkamatha, yuñjatha buddhasāsane;</gatha1>
<gathalast line="85">Dhunātha maccuno senaṃ, naḷāgāraṃva kuñjaro.</gathalast>
<paragraph line="86">Cattārome, bhikkhave, sammappadhānā, idaṃ vīriyādhiṭṭhānaṃ.</paragraph>
<paragraph line="87">Tattha katamaṃ satindriyādhiṭṭhānaṃ?</paragraph>
<gatha1 line="88">Satīmato sadā bhaddaṃ, bhaddamatthu satīmato;</gatha1>
<gathalast line="89">Satīmato sadā <note>suve (saṃ. ni. 1.238)</note> seyyo, satīmā sukhamedhati.</gathalast>
<paragraph line="90">Cattāro satipaṭṭhānā vitthārena kātabbā, idaṃ satindriyādhiṭṭhānaṃ.</paragraph>
<paragraph line="91">Tattha katamaṃ samādhindriyādhiṭṭhānaṃ?</paragraph>
<gatha1 line="92">Ākaṅkhato te naradammasārathi, devā manussā manasā vicintitaṃ;</gatha1>
<gathalast line="93">Sabbena jaññā kasiṇāpi pāṇino, santaṃ samādhiṃ araṇaṃ nisevato.</gathalast>
<paragraph line="94">Tayome <pageBreak edition="P" number="0.0072" />, bhikkhave, samādhī – savitakko savicāro, avitakko vicāramatto, avitakko avicāro. Idaṃ samādhindriyādhiṭṭhānaṃ.</paragraph>
<paragraph line="95">Tattha <pageBreak edition="V" number="0.0218" /><pageBreak edition="M" number="0.0218" /> katamaṃ paññindriyādhiṭṭhānaṃ?</paragraph>
<paragraph line="96">Paññā hi seṭṭhā lokasminti vitthārena.</paragraph>
<paragraph line="97">Tisso imā, bhikkhave, paññā – sutamayī, cintāmayī, bhāvanāmayī, idaṃ paññindriyādhiṭṭhānaṃ suttaṃ, imāni indriyādhiṭṭhānāni asādhāraṇāni suttāni.</paragraph>
<paragraph line="98" number="39"> Tattha katamāni sādhāraṇāni indriyādhiṭṭhānāni suttāni?</paragraph>
<gatha1 line="99">Avītarāgo <note>a. ni. 6.54</note> kāmesu, yassa pañcindriyā mudū;</gatha1>
<gatha2 line="100">Saddhā sati ca vīriyaṃ, samatho ca vipassanā;</gatha2>
<gathalast line="101">Tādisaṃ bhikkhumāsajja, pubbeva upahaññati.</gathalast>
<paragraph line="102">Pañcimāni indriyāni. Saddhindriyādiindriyaṃ daṭṭhabbaṃ. Tīsu aveccappasāde vitthārena suttaṃ kātabbaṃ. Imāni sādhāraṇāni indriyādhiṭṭhānāni suttāni. Yaṃ yassa sambandhaṃ kusalassa vā akusalassa vā tena tena adhiṭṭhānena taṃ suttaṃ niddisitabbaṃ, natthañño dhammo niddisitabbo. Tattha sādhāraṇaṃ kusalaṃ nāpi kusalaṃ akusalaṃ yathā sādhāraṇāni ca kusalamūlāni sādhāraṇāni ca akusalamūlāni uppannaṃ kāmavitakkaṃ pajahati…pe… cattāro sammappadhānā kusalaṃ akusalañca.</paragraph>
<subhead line="103">Tatthimā uddānagāthā</subhead>
<gatha1 line="104">Vitakko hi <alternatives line="138" extra="null" separator="false"><alternative source-abbr="vri" source="vipassana research institut">mamatthiko</alternative><alternative source-abbr="pī." source="pali text society">pamatthiko</alternative></alternatives> , dadaṃ piyo naro iti;</gatha1>
<gathalast line="105">Yo <pageBreak edition="P" number="0.0073" /> pāṇamatipāteti, tīṇi tassa bālalakkhaṇaṃ.</gathalast>
<gatha1 line="106">Satañceva sahassānaṃ, ye ca samaṇabrāhmaṇā;</gatha1>
<gathalast line="107">Chandā dosā bhayā mohā, catūhi agatīhi ca.</gathalast>
<gatha1 line="108">Asubhānupassiṃ viharantaṃ, nimittesu asubhā ca;</gatha1>
<gathalast line="109">Ekampi ce piyaṃ pāṇaṃ, mittā sace subhāsitā.</gathalast>
<gatha1 line="110">Paññā hi seṭṭhā lokasmiṃ, anuññā tīṇi indriyāni;</gatha1>
<gathalast line="111">Kusalākusalamūlāni ca, tulamatulañca sambhavaṃ.</gathalast>
<gatha1 line="112">Kāyena kusalaṃ kare, tīṇi sucaritāni ca;</gatha1>
<gathalast line="113">Subhāsitaṃ uttamamāhu, santo vacīsucaritāni ca.</gathalast>
<gatha1 line="114">Kāyena <pageBreak edition="M" number="0.0219" /> ca kusalaṃ kayirā, manoduccaritāni ca;</gatha1>
<gathalast line="115">Kāyānurakkhī ca sadā, tisso ca pārisuddhiyo.</gathalast>
<gatha1 line="116">Yassa saddhā tathāgate, samuppāde ca desito;</gatha1>
<gathalast line="117">Ārambhatha nikkamatha, yā ca sammappadhānatā.</gathalast>
<gatha1 line="118">Satīmato sadā bhaddaṃ, satipaṭṭhānabhāvanā;</gatha1>
<gathalast line="119">Ākaṅkhato ca anaññāṇaṃ, ye ca tīṇi samādhayo.</gathalast>
<gatha1 line="120">Paññā <pageBreak edition="V" number="0.0219" /> hi seṭṭhā lokasmiṃ, tisso paññā pakāsitā;</gatha1>
<gathalast line="121">Avītarāgo kāmesu, tatheva pañcindriyā.</gathalast>
<centered line="122">Iti therassa mahākaccāyanassa</centered>
<centered line="123">Jambuvanavāsino peṭakopadese</centered>
<centered line="124">Tatiyabhūmi suttādhiṭṭhānaṃ nāma.</centered>
</body>
</document>