<?xml version="1.0"?>
<document>
<metadata>
<normativeSource>http://tipitaka.org/romn/cscd/s0520m.nrf0.xml</normativeSource>
<archivePath>roman/tipitaka (mula)/suttapitaka/khuddakanikaya/petakopadesapali/1. ariyasaccappakasanapathamabhumi.xml</archivePath>
<titlePath>1. Ariyasaccappakāsanapaṭhamabhūmi - Peṭakopadesapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<nikaya line="2">Khuddakanikāye</nikaya>
<book line="3">Peṭakopadesapāḷi</book>
<chapter line="4">1. Ariyasaccappakāsanapaṭhamabhūmi</chapter>
<centered line="5">Namo sammāsambuddhānaṃ paramatthadassīnaṃ</centered>
<paragraph line="6">Sīlādiguṇapāramippattānaṃ.</paragraph>
<paragraph line="7" number="1"> Duve <pageBreak edition="V" number="0.0165" /><pageBreak edition="P" number="0.0001" /><pageBreak edition="M" number="0.0167" /> hetū duve paccayā sāvakassa sammādiṭṭhiyā uppādāya – parato ca ghoso saccānusandhi, ajjhattañca yoniso manasikāro. Tattha katamo parato ghoso? Yā parato desanā ovādo anusāsanī saccakathā saccānulomo. Cattāri saccāni – dukkhaṃ samudayo nirodho maggo. Imesaṃ catunnaṃ saccānaṃ yā <pageBreak edition="V" number="0.0166" /> desanā sandassanā vivaraṇā vibhajanā <alternatives line="3" extra="null" separator="false"><alternative source-abbr="vri" source="vipassana research institut">uttānīkiriyā</alternative><alternative source-abbr="ka." source="cambodian">uttānikiriyā</alternative></alternatives>  pakāsanā – ayaṃ vuccati saccānulomo ghosoti.</paragraph>
<paragraph line="8" number="2"> Tattha katamo ajjhattaṃ yoniso manasikāro?</paragraph>
<paragraph line="9">Ajjhattaṃ yoniso manasikāro nāma yo yathādesite dhamme bahiddhā ārammaṇaṃ anabhinīharitvā yoniso manasikāro – ayaṃ vuccati yoniso manasikāro.</paragraph>
<paragraph line="10">Taṃākāro yoniso dvāro vidhi upāyo. Yathā puriso sukkhe kaṭṭhe vigatasnehe sukkhāya uttarāraṇiyā thale abhimanthamānaṃ bhabbo jotissa adhigamāya <pageBreak edition="P" number="0.0002" />. Taṃ kissa hetu. Yoniso aggissa adhigamāya. Evamevassa yamidaṃ dukkhasamudayanirodhamaggānaṃ aviparītadhammadesanaṃ manasikaroti – ayaṃ vuccati yoniso manasikāro.</paragraph>
<paragraph line="11">Yathā <pageBreak edition="M" number="0.0168" /> tisso upamā pubbe assutā ca assutapubbā ca paṭibhanti. Yo hi koci kāmesu avītarāgoti…pe… duve upamā ayoniso kātabbā pacchimesu vuttaṃ. Tattha yo ca parato ghoso yo ca ajjhattaṃ yoniso manasikāro – ime dve paccayā. Parato ghosena yā uppajjati paññā – ayaṃ vuccati sutamayī paññā. Yā ajjhattaṃ yoniso manasikārena uppajjati paññā – ayaṃ vuccati cintāmayī paññāti. Imā dve paññā veditabbā. Purimakā ca dve paccayā. Ime dve hetū dve paccayā sāvakassa sammādiṭṭhiyā uppādāya.</paragraph>
<paragraph line="12" number="3"> Tattha parato ghosassa saccānusandhissa desitassa atthaṃ avijānanto atthappaṭisaṃvedī bhavissatīti netaṃ ṭhānaṃ vijjati. Na ca atthappaṭisaṃvedī yoniso manasikarissatīti netaṃ ṭhānaṃ vijjati. Parato ghosassa saccānusandhissa desitassa atthaṃ vijānanto atthappaṭisaṃvedī bhavissatīti ṭhānametaṃ vijjati. Atthappaṭisaṃvedī ca yoniso manasikarissatīti ṭhānametaṃ vijjati. Esa hetu etaṃ ārammaṇaṃ eso upāyo sāvakassa niyyānassa, natthañño. Soyaṃ na ca suttassa atthavijānanāya saha yutto nāpi ghosānuyogena parato ghosassa atthaṃ avijānantena sakkā uttarimanussadhammaṃ alamariyañāṇadassanaṃ adhigantuṃ, tasmā nibbāyitukāmena sutamayena atthā pariyesitabbā. Tattha <pageBreak edition="P" number="0.0003" /> pariyesanāya ayaṃ anupubbī bhavati soḷasa hārā, pañca nayā, aṭṭhārasa mūlapadāni.</paragraph>
<subhead line="13">Tatthāyaṃ <pageBreak edition="V" number="0.0167" /> uddānagāthā</subhead>
<gatha1 line="14">Soḷasahārā nettī, pañcanayā sāsanassa pariyeṭṭhi;</gatha1>
<gathalast line="15">Aṭṭhārasamūlapadā, kaccāyanagottaniddiṭṭhā.</gathalast>
<paragraph line="16" number="4"> Tattha katame soḷasahārā?</paragraph>
<paragraph line="17">Desanā vicayo yutti padaṭṭhānaṃ lakkhaṇaṃ catubyūho āvaṭṭo vibhatti parivattano vevacano paññatti otaraṇo sodhano adhiṭṭhāno parikkhāro samāropano – ime soḷasa hārā.</paragraph>
<subhead line="18">Tattha uddānagāthā</subhead>
<gatha1 line="19">Desanā <pageBreak edition="M" number="0.0169" /> vicayo yutti, padaṭṭhāno ca lakkhaṇo ;</gatha1>
<gathalast line="20">Catubyūho ca āvaṭṭo, vibhatti parivattano.</gathalast>
<gatha1 line="21">Vevacano ca paññatti, otaraṇo ca sodhano;</gatha1>
<gathalast line="22">Adhiṭṭhāno parikkhāro, samāropano <alternatives line="19" extra="null" separator="false"><alternative source-abbr="vri" source="vipassana research institut">soḷaso</alternative><alternative source-abbr="pī." source="pali text society">soḷasa hārā</alternative><alternative source-abbr="ka." source="cambodian">soḷasa hārā</alternative></alternatives> – ;</gathalast>
<paragraph line="23" number="5"> Tattha katame pañca nayā?</paragraph>
<paragraph line="24">Nandiyāvaṭṭo tipukkhalo sīhavikkīḷito disālocano aṅkusoti.</paragraph>
<subhead line="25">Tattha uddānagāthā</subhead>
<gatha1 line="26">Paṭhamo nandiyāvaṭṭo, dutiyo ca tipukkhalo;</gatha1>
<gathalast line="27">Sīhavikkīḷito nāma, tatiyo hoti so nayo.</gathalast>
<gatha1 line="28">Disālocanamāhaṃsu, catuttho nayalañjako;</gatha1>
<gathalast line="29">Pañcamo aṅkuso nāma <note>pañcamaṃ aṅkusaṃ āhu (pī. ka.)</note>, sabbe pañca nayā gatā.</gathalast>
<paragraph line="30" number="6"> Tattha katamāni aṭṭhārasa mūlapadāni?</paragraph>
<paragraph line="31">Avijjā <pageBreak edition="P" number="0.0004" /> taṇhā lobho doso moho subhasaññā sukhasaññā niccasaññā attasaññā samatho <pageBreak edition="V" number="0.0168" /> vipassanā alobho adoso amoho asubhasaññā dukkhasaññā aniccasaññā anattasaññā, imāni aṭṭhārasa mūlapadāni. Tattha nava padāni akusalāni yattha sabbaṃ akusalaṃ samosarati. Nava padāni kusalāni yattha sabbaṃ kusalaṃ samosarati.</paragraph>
<paragraph line="32">Katamāni nava padāni akusalāni yattha sabbaṃ akusalaṃ samosarati?</paragraph>
<paragraph line="33">Avijjā yāva attasaññā, imāni nava padāni akusalāni, yattha sabbaṃ akusalaṃ samosarati.</paragraph>
<paragraph line="34">Katamāni nava padāni kusalāni yattha sabbaṃ kusalaṃ samosarati?</paragraph>
<paragraph line="35">Samatho yāva anattasaññā, imāni nava padāni kusalāni yattha sabbaṃ kusalaṃ samosarati. Imāni aṭṭhārasa mūlapadāni.</paragraph>
<subhead line="36">Tattha imā uddānagāthā</subhead>
<gatha1 line="37">Taṇhā <pageBreak edition="M" number="0.0170" /> ca avijjā lobho, doso tatheva moho ca;</gatha1>
<gathalast line="38">Cattāro ca vipallāsā, kilesabhūmi nava padāni.</gathalast>
<gatha1 line="39">Ye ca satipaṭṭhānā samatho, vipassanā kusalamūlaṃ;</gatha1>
<gathalast line="40">Etaṃ sabbaṃ kusalaṃ, indriyabhūmi navapadāni.</gathalast>
<gatha1 line="41">Sabbaṃ kusalaṃ navahi padehi yujjati, navahi ceva akusalaṃ;</gatha1>
<gathalast line="42">Ekake nava mūlapadāni, ubhayato aṭṭhārasa mūlapadāni.</gathalast>
<paragraph line="43">Imesaṃ aṭṭhārasannaṃ mūlapadānaṃ yāni nava padāni akusalāni, ayaṃ dukkhasamudayo; yāni nava padāni kusalāni, ayaṃ dukkhanirodhagāminī paṭipadā. Iti samudayassa dukkhaṃ phalaṃ, dukkhanirodhagāminiyā paṭipadāya nirodhaṃ phalaṃ. Imāni <pageBreak edition="P" number="0.0005" /> cattāri ariyasaccāni bhagavatā bārāṇasiyaṃ desitāni.</paragraph>
<paragraph line="44" number="7"> Tattha dukkhassa ariyasaccassa aparimāṇāni akkharāni padāni byañjanāni ākārāni <pageBreak edition="V" number="0.0169" /> niruttiyo niddesā desitā etassevatthassa saṅkāsanāya pakāsanāya vivaraṇāya vibhajanāya uttānīkammatāya paññāpanāyāti yā evaṃ sabbesaṃ saccānaṃ. Iti ekamekaṃ saccaṃ aparimāṇehi akkharapadabyañjanaākāraniruttiniddesehi pariyesitabbaṃ, tañca byañjanaṃ atthaputhuttena pana attheva byañjanaputhuttena.</paragraph>
<paragraph line="45">Yo hi koci samaṇo vā brāhmaṇo vā evaṃ vadeyya ‘‘ahaṃ idaṃ dukkhaṃ paccakkhāya aññaṃ dukkhaṃ paññapessāmī’’ti tassa taṃ vācāvatthukamevassa pucchito ca na sampāyissati. Evaṃ saccāni. Yañca rattiṃ bhagavā abhisambuddho, yañca rattiṃ anupādāya parinibbuto, etthantare yaṃ kiñci bhagavatā bhāsitaṃ suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ, sabbaṃ taṃ dhammacakkaṃ pavattitaṃ. Na kiñci buddhānaṃ bhagavantānaṃ <pageBreak edition="M" number="0.0171" /> dhammadesanāya dhammacakkato bahiddhā, tassa sabbaṃ suttaṃ ariyadhammesu pariyesitabbaṃ. Tattha pariggaṇhanāya ālokasabhāni cattāri ariyasaccāni thāvarāni imāni.</paragraph>
<paragraph line="46">Tattha katamaṃ dukkhaṃ? Jāti jarā byādhi maraṇaṃ saṃkhittena pañcupādānakkhandhā dukkhā. Tatthāyaṃ lakkhaṇaniddeso, pātubhāvalakkhaṇā <pageBreak edition="P" number="0.0006" /> jāti, paripākalakkhaṇā jarā, dukkhadukkhatālakkhaṇo byādhi, cutilakkhaṇaṃ maraṇaṃ, piyavippayogavipariṇāmaparitāpanalakkhaṇo soko, lālappanalakkhaṇo paridevo, kāyasampīḷanalakkhaṇaṃ dukkhaṃ, cittasampīḷanalakkhaṇaṃ domanassaṃ, kilesaparidahanalakkhaṇo upāyāso, amanāpasamodhānalakkhaṇo appiyasampayogo, manāpavinābhāvalakkhaṇo piyavippayogo, adhippāyavivattanalakkhaṇo alābho, apariññālakkhaṇā pañcupādānakkhandhā, paripākacutilakkhaṇaṃ jarāmaraṇaṃ, pātubhāvacutilakkhaṇaṃ cutopapatti, paṭisandhinibbattanalakkhaṇo samudayo, samudayaparijahanalakkhaṇo nirodho, anusayasamucchedalakkhaṇo maggo. Byādhilakkhaṇaṃ dukkhaṃ, sañjānanalakkhaṇo samudayo, niyyānikalakkhaṇo maggo, santilakkhaṇo nirodho. Appaṭisandhibhāvanirodhalakkhaṇā anupādisesā nibbānadhātu, dukkhañca samudayo ca, dukkhañca nirodho ca, dukkhañca maggo ca, samudayo ca dukkhañca, samudayo ca nirodho ca, samudayo ca maggo ca, nirodho ca samudayo ca, nirodho ca dukkhañca, nirodho ca maggo ca, maggo ca nirodho ca, maggo ca samudayo ca, maggo ca dukkhañca.</paragraph>
<paragraph line="47" number="8"> Tatthimāni suttāni.</paragraph>
<gatha1 line="48">‘‘Yamekarattiṃ <pageBreak edition="V" number="0.0170" /><note>jātaka 1 vīsatinipāte ayogharajātake</note> paṭhamaṃ, gabbhe vasati māṇavo;</gatha1>
<gathalast line="49">Abbhuṭṭhitova so yāti, sa gacchaṃ na nivattatī’’ti.</gathalast>
<paragraph line="50">Aṭṭhimā, ānanda, dānupapattiyo ekuttarike suttaṃ – ayaṃ jāti.</paragraph>
<paragraph line="51">Tattha katamā jarā?</paragraph>
<gatha1 line="52">Acaritvā <pageBreak edition="P" number="0.0007" /><note>dha. pa. 155</note> brahmacariyaṃ, aladdhā yobbane dhanaṃ;</gatha1>
<gathalast line="53">Jiṇṇakoñcāva jhāyanti, khīṇamaccheva pallale.</gathalast>
<paragraph line="54">Pañca pubbanimittāni devesu – ayaṃ jarā.</paragraph>
<paragraph line="55">Tattha <pageBreak edition="M" number="0.0172" /> katamo byādhi?</paragraph>
<gatha1 line="56">Sāmaṃ tena kuto rāja, tuvampi jarāyanti vedesi;</gatha1>
<gathalast line="57">Khattiya kammassa phalo, loko na hi kammaṃ panayati.</gathalast>
<paragraph line="58">Tayo gilānā – ayaṃ byādhi.</paragraph>
<paragraph line="59">Tattha katamaṃ maraṇaṃ?</paragraph>
<gatha1 line="60">Yathāpi <note>dīghanikāye adholikhitagāthā</note> kumbhakārassa, kataṃ mattikabhājanaṃ;</gatha1>
<gatha2 line="61">Khuddakañca mahantañca, yaṃ pakkaṃ yañca āmakaṃ;</gatha2>
<gathalast line="62">Sabbaṃ bhedanapariyantaṃ, evaṃ maccāna jīvitaṃ.</gathalast>
<gatha1 line="63">Mamāyite passatha <alternatives line="43" extra=" passa su. ni. 783" separator="false"><alternative source-abbr="vri" source="vipassana research institut">phandamāne</alternative><alternative source-abbr="pī." source="pali text society">haññamāne</alternative></alternatives> , maccheva appodake khīṇasote;</gatha1>
<gathalast line="64">Etampi disvā amamo careyya, bhavesu āsattimakubbamāno.</gathalast>
<paragraph line="65">Udakappanasuttaṃ – idaṃ maraṇaṃ.</paragraph>
<paragraph line="66">Tattha katamo soko?</paragraph>
<gatha1 line="67">Idha <pageBreak edition="V" number="0.0171" /> socati pecca socati, pāpakārī ubhayattha socati;</gatha1>
<gathalast line="68">So socati so vihaññati, disvā <alternatives line="51" extra=" passa dha. pa. 15" separator="false"><alternative source-abbr="vri" source="vipassana research institut">kammakiliṭṭhamattano</alternative><alternative source-abbr="pī." source="pali text society">kammakiliṭṭhaṃ atthano</alternative></alternatives> .</gathalast>
<paragraph line="69">Tīṇi duccaritāni – ayaṃ soko.</paragraph>
<paragraph line="70">Tattha katamo paridevo?</paragraph>
<gatha1 line="71">Kāmesu <note>su. ni. 780</note> giddhā pasutā pamūḷhā, avadāniyā te visame niviṭṭhā;</gatha1>
<gathalast line="72">Dukkhūpanītā <pageBreak edition="P" number="0.0008" /> paridevayanti, kiṃsu bhavissāma ito cutāse.</gathalast>
<paragraph line="73">Tisso vipattiyo – ayaṃ paridevo.</paragraph>
<paragraph line="74">Tattha <pageBreak edition="M" number="0.0173" /> katamaṃ dukkhaṃ?</paragraph>
<gatha1 line="75">Sataṃ āsi <alternatives line="62" extra=" passa theragā. 1197" separator="false"><alternative source-abbr="vri" source="vipassana research institut">ayosaṅkū</alternative><alternative source-abbr="pī." source="pali text society">ayosaṅku</alternative><alternative source-abbr="ka." source="cambodian">ayosaṅku</alternative></alternatives> , sabbe paccattavedanā;</gatha1>
<gathalast line="76">Jalitā jātavedāva, accisaṅghasamākulā.</gathalast>
<paragraph line="77">Mahā vata so <alternatives line="70" extra=" passa saṃ. ni. 5.1113" separator="false"><alternative source-abbr="vri" source="vipassana research institut">pariḷāho</alternative><alternative source-abbr="pī." source="pali text society">paridāgho</alternative><alternative source-abbr="ka." source="cambodian">paridāgho</alternative></alternatives>  saṃyuttake suttaṃ saccasaṃyuttesu – idaṃ dukkhaṃ.</paragraph>
<paragraph line="78">Tattha katamaṃ domanassaṃ?</paragraph>
<gatha1 line="79">Saṅkappehi <alternatives line="78" extra=" passa su. ni. 824" separator="false"><alternative source-abbr="vri" source="vipassana research institut">pareto</alternative><alternative source-abbr="ka." source="cambodian">parato</alternative></alternatives>  so, kapaṇo viya jhāyati;</gatha1>
<gathalast line="80">Sutvā paresaṃ nigghosaṃ, maṅku hoti tathāvidho.</gathalast>
<paragraph line="81">Dveme tapanīyā dhammā – idaṃ domanassaṃ.</paragraph>
<paragraph line="82">Tattha katamo upāyāso?</paragraph>
<gatha1 line="83">Kammārānaṃ yathā ukkā, anto ḍayhati no bahi;</gatha1>
<gathalast line="84">Evaṃ ḍayhati me hadayaṃ, sutvā nibbattamambujaṃ.</gathalast>
<paragraph line="85">Tayo aggī – ayaṃ upāyāso.</paragraph>
<paragraph line="86">Tattha katamo appiyasampayogo?</paragraph>
<gatha1 line="87">Ayasāva <pageBreak edition="V" number="0.0172" /><note>dha. pa. 240</note> malaṃ samuṭṭhitaṃ, tatuṭṭhāya tameva khādati;</gatha1>
<gathalast line="88">Evaṃ atidhonacārinaṃ, sāni kammāni nayanti duggatiṃ.</gathalast>
<paragraph line="89">Dveme tathāgataṃ abbhācikkhanti, ekuttarike suttaṃ dukesu – ayaṃ appiyasampayogo.</paragraph>
<paragraph line="90">Tattha <pageBreak edition="P" number="0.0009" /> katamo piyavippayogo?</paragraph>
<gatha1 line="91">Supinena yathāpi saṅgataṃ, paṭibuddho puriso na passati;</gatha1>
<gathalast line="92">Evampi <alternatives line="89" extra=" passa su. ni. 813" separator="false"><alternative source-abbr="vri" source="vipassana research institut">piyāyitaṃ</alternative><alternative source-abbr="pī." source="pali text society">mamāyitaṃ</alternative><alternative source-abbr="ka." source="cambodian">mamāyitaṃ</alternative></alternatives>  janaṃ, petaṃ <alternatives line="97" extra="null" separator="false"><alternative source-abbr="vri" source="vipassana research institut">kālaṅkataṃ</alternative><alternative source-abbr="pī." source="pali text society">kālakataṃ</alternative></alternatives>  na passati.</gathalast>
<paragraph line="93">Te devā cavanadhammaṃ viditvā tīhi vācāhi anusāsanti. Ayaṃ piyavippayogo.</paragraph>
<gatha1 line="94">Yampicchaṃ <pageBreak edition="M" number="0.0174" /> na labhati, tisso māradhītaro;</gatha1>
<gatha2 line="95">Tassa ce <alternatives line="105" extra=" passa su. ni. 773" separator="false"><alternative source-abbr="vri" source="vipassana research institut">kāmayānassa</alternative><alternative source-abbr="ka." source="cambodian">kāmayamānassa</alternative></alternatives> , chandajātassa jantuno;</gatha2>
<gathalast line="96">Te kāmā parihāyanti, sallaviddhova ruppati.</gathalast>
<paragraph line="97">Saṃkhittena pañcupādānakkhandhā dukkhā.</paragraph>
<gatha1 line="98">Cakkhu sotañca ghānañca, jivhā kāyo tato manaṃ;</gatha1>
<gathalast line="99">Ete lokāmisā ghorā, yattha sattā puthujjanā.</gathalast>
<paragraph line="100">Pañcime bhikkhave khandhā – idaṃ dukkhaṃ.</paragraph>
<paragraph line="101">Tattha katamā jarā ca maraṇañca?</paragraph>
<gatha1 line="102">Appaṃ vata jīvitaṃ idaṃ, oraṃ vassasatāpi <alternatives line="113" extra="null" separator="false"><alternative source-abbr="vri" source="vipassana research institut">mīyate</alternative><alternative source-abbr="su. ni. 810" source="su. ni. 810">mīyati</alternative></alternatives> ;</gatha1>
<gathalast line="103">Atha vāpi akicchaṃ jīvitaṃ, atha kho so jarasāpi mīyate.</gathalast>
<paragraph line="104">Saṃyuttake pasenadisaṃyuttake suttaṃ ayyikā me kālaṅkatā – ayaṃ jarā ca maraṇañca.</paragraph>
<paragraph line="105">Tattha katamā cuti ca upapatti ca?</paragraph>
<gatha1 line="106">‘‘Sabbe <pageBreak edition="V" number="0.0173" /> sattā marissanti, maraṇantaṃ hi jīvitaṃ;</gatha1>
<gathalast line="107">Yathākammaṃ gamissanti, <alternatives line="121" extra="null" separator="false"><alternative source-abbr="vri" source="vipassana research institut">attakammaphalūpagā’’ti</alternative><alternative source-abbr="saṃ. ni. 1.133" source="saṃ. ni. 1.133">puññapāpaphalūpagā’’ti</alternative></alternatives> . –</gathalast>
<paragraph line="108">Ayaṃ cuti ca upapatti ca.</paragraph>
<paragraph line="109">Imehi suttehi ekasadisehi ca aññehi navavidhaṃ suttaṃ taṃ anupaviṭṭhehi <pageBreak edition="P" number="0.0010" /> lakkhaṇato dukkhaṃ ñatvā sādhāraṇañca asādhāraṇañca dukkhaṃ ariyasaccaṃ niddisitabbaṃ. Gāthāhi gāthā anuminitabbā, byākaraṇehi vā byākaraṇaṃ – idaṃ dukkhaṃ.</paragraph>
<paragraph line="110" number="9"> Tattha katamo dukkhasamudayo?</paragraph>
<gatha1 line="111">Kāmesu sattā <alternatives line="129" extra=" passa udā. 63" separator="false"><alternative source-abbr="vri" source="vipassana research institut">kāmasaṅgasattā</alternative><alternative source-abbr="pī." source="pali text society">kāmapasaṅgasattā</alternative></alternatives> , saṃyojane vajjamapassamānā;</gatha1>
<gathalast line="112">Na hi jātu saṃyojanasaṅgasattā, oghaṃ tareyyuṃ vipulaṃ mahantaṃ.</gathalast>
<paragraph line="113">Cattāro āsavā suttaṃ – ayaṃ dukkhasamudayo.</paragraph>
<paragraph line="114">Tattha <pageBreak edition="M" number="0.0175" /> katamo dukkhanirodho?</paragraph>
<gatha1 line="115">Yamhi na māyā vasatī na māno,</gatha1>
<gatha2 line="116">Yo vītalobho amamo nirāso,</gatha2>
<gatha3 line="117"><alternatives line="137" extra=" passa udā. 26" separator="false"><alternative source-abbr="vri" source="vipassana research institut">Panuṇṇakodho</alternative><alternative source-abbr="pī." source="pali text society">panunnakodho</alternative></alternatives>  abhinibbutatto;</gatha3>
<gathalast line="118">So brāhmaṇo so samaṇo sa bhikkhu.</gathalast>
<paragraph line="119">Dvemā vimuttiyo, rāgavirāgā ca cetovimutti; avijjāvirāgā ca paññāvimutti – ayaṃ nirodho.</paragraph>
<paragraph line="120">Tattha katamo maggo?</paragraph>
<gatha1 line="121">Eseva maggo natthañño, dassanassa visuddhiyā;</gatha1>
<gathalast line="122">Ariyo aṭṭhaṅgiko maggo, mārassetaṃ pamohanaṃ.</gathalast>
<paragraph line="123">Sattime, bhikkhave, bojjhaṅgā – ayaṃ maggo.</paragraph>
<paragraph line="124">Tattha <pageBreak edition="V" number="0.0174" /> katamāni cattāri ariyasaccāni?</paragraph>
<gatha1 line="125">‘‘Ye dhammā <note>mahāva. 60</note> hetuppabhavā, tesaṃ hetuṃ tathāgato āha;</gatha1>
<gathalast line="126">Tesañca yo nirodho, evaṃvādī mahāsamaṇo’’ti.</gathalast>
<paragraph line="127">Hetuppabhavā <pageBreak edition="P" number="0.0011" /> dhammā dukkhaṃ, hetusamudayo, yaṃ bhagavato vacanaṃ. Ayaṃ dhammo yo nirodho, ye hi keci saṃyojaniyesu dhammesu assadānupassino viharanti. Kilesā taṇhā pavaḍḍhati, taṇhāpaccayā upādānaṃ…pe… evametassa kevalassa dukkhakkhandhassa samudayo hoti. Tattha yaṃ saṃyojanaṃ – ayaṃ samudayo. Ye saṃyojaniyā dhammā ye ca sokaparidevadukkhadomanassupāyāsā sambhavanti – idaṃ dukkhaṃ. Yā saṃyojaniyesu dhammesu ādīnavānupassanā – ayaṃ maggo. Parimuccati jātiyā jarāya byādhīhi maraṇehi sokehi paridevehi yāva upāyāsehi – idaṃ nibbānaṃ. Imāni cattāri saccāni.</paragraph>
<paragraph line="128">Tattha katamā anupādisesā nibbānadhātu?</paragraph>
<gatha1 line="129">Atthaṅgatassa na pamāṇamatthi, taṃ hi vā natthi yena naṃ paññapeyya;</gatha1>
<gathalast line="130">Sabbasaṅgānaṃ samūhatattā vidū, sitā <alternatives line="148" extra="null" separator="false"><alternative source-abbr="vri" source="vipassana research institut">vādasatassu</alternative><alternative source-abbr="pī." source="pali text society">vādasatassa</alternative><alternative source-abbr="ka." source="cambodian">vādasatassa</alternative></alternatives>  sabbe.</gathalast>
<centered line="131">Saṃyuttake godhikasaṃyuttaṃ.</centered>
<paragraph line="132">Imāni <pageBreak edition="M" number="0.0176" /> asādhāraṇāni suttāni. Yahiṃ yahiṃ saccāni niddiṭṭhāni, tahiṃ tahiṃ saccalakkhaṇato <alternatives line="156" extra="null" separator="false"><alternative source-abbr="vri" source="vipassana research institut">otāretvā</alternative><alternative source-abbr="pī." source="pali text society">ohāretvā</alternative><alternative source-abbr="ka." source="cambodian">ohāretvā</alternative></alternatives>  aparimāṇehi byañjanehi so attho pariyesitabbo. Tattha atthānuparivatti byañjanena puna byañjanānuparivatti atthena tassa ekamekassa aparimāṇāni byañjanāni imehi suttehi yathānikkhittehi cattāri ariyasaccāni niddisitabbāni. Pañcanikāye anupaviṭṭhāhi gāthāhi gāthā anuminitabbā, byākaraṇena byākaraṇaṃ. Imāni asādhāraṇāni suttāni.</paragraph>
<centered line="133">Tesaṃ <pageBreak edition="P" number="0.0012" /> imā uddānagāthā</centered>
<gatha1 line="134">Yamekarattiṃ paṭhamaṃ, aṭṭha dānūpapattiyo;</gatha1>
<gathalast line="135">Pañca pubbanimittāni, khīṇamacchaṃva pallalaṃ.</gathalast>
<gatha1 line="136">Sāmaṃ <pageBreak edition="V" number="0.0175" /> tena kuto rāja, tayo devā gilānakā;</gatha1>
<gathalast line="137">Yathāpi kumbhakārassa, yathā nadidakappanaṃ.</gathalast>
<gatha1 line="138">Idha socati pecca socati, tīṇi duccaritāni ca;</gatha1>
<gathalast line="139">Kāmesu giddhā pasutā, yāva tisso vipattiyo.</gathalast>
<gatha1 line="140">Sataṃ āsi <note>satamāyu (sī.), satadhātu (pī.)</note> ayosaṅkū, pariḷāho mahattaro;</gatha1>
<gathalast line="141">Saṅkappehi pareto so, tattha tapaniyehi ca.</gathalast>
<gatha1 line="142">Kammārānaṃ yathā ukkā, tayo aggī pakāsitā;</gatha1>
<gathalast line="143">Ayato malamuppannaṃ, abbhakkhānaṃ tathāgate.</gathalast>
<gatha1 line="144">Tividhaṃ devānusāsanti, supinena saṅgamo yathā;</gatha1>
<gathalast line="145">Tisso ceva māradhītā, sallaviddhova ruppati.</gathalast>
<gatha1 line="146">Cakkhu sotañca ghānañca, pañcakkhandhā pakāsitā;</gatha1>
<gathalast line="147">Appaṃ vata jīvitaṃ idaṃ, ayyikā me mahallikā.</gathalast>
<gatha1 line="148">Sabbe sattā marissanti, upapatti cuticayaṃ;</gatha1>
<gathalast line="149">Kāmesu sattā pasutā, āsavehi catūhi ca.</gathalast>
<gatha1 line="150">Yamhi na māyā vasati, dvemā cetovimuttiyo;</gatha1>
<gathalast line="151">Eseva maggo natthañño, bojjhaṅgā ca sudesitā.</gathalast>
<gatha1 line="152">Atthaṅgatassa <pageBreak edition="M" number="0.0177" /> na pamāṇamatthi, godhiko parinibbuto;</gatha1>
<gatha1 line="153">Ye dhammā hetuppabhavā, saṃyojanānupassino.</gatha1>
<centered line="154">Imā dasa tesaṃ uddānagāthā.</centered>
<paragraph line="155" number="10"> Tatthimāni <pageBreak edition="P" number="0.0013" /> sādhāraṇāni suttāni yesu suttesu sādhāraṇāni saccāni desitāni anulomampi paṭilomampi vomissakampi. Tattha ayaṃ ādi.</paragraph>
<gatha1 line="156">Avijjāya <pageBreak edition="V" number="0.0176" /> nivuto loko, [ajitāti bhagavā]</gatha1>
<gatha2 line="157">Vivicchā pamādā nappakāsati;</gatha2>
<gathalast line="158"><alternatives line="172" extra=" passa su. ni. 1039" separator="false"><alternative source-abbr="vri" source="vipassana research institut">Jappābhilepanaṃ</alternative><alternative source-abbr="ka." source="cambodian">jappānulepanaṃ</alternative></alternatives>  brūmi, dukkhamassa mahabbhayaṃ.</gathalast>
<paragraph line="159">Tattha yā avijjā ca vivicchā ca, ayaṃ samudayo. Yaṃ mahabbhayaṃ, idaṃ dukkhaṃ. Imāni dve saccāni – dukkhañca samudayo ca. ‘‘Saṃyojanaṃ saṃyojaniyā ca dhammā’’ti saṃyuttake cittasaṃyuttakesu byākaraṇaṃ. Tattha yaṃ saṃyojanaṃ, ayaṃ samudayo. Ye saṃyojaniyā dhammā, idaṃ dukkhaṃ. Imāni dve saccāni – dukkhañca samudayo ca.</paragraph>
<paragraph line="160">Tattha katamaṃ dukkhañca nirodho ca?</paragraph>
<gatha1 line="161">Ucchinnabhavataṇhassa, netticchinnassa <note>santacittassa (su. ni. 751)</note> bhikkhuno;</gatha1>
<gathalast line="162">Vikkhīṇo jātisaṃsāro, natthi dāni punabbhavo.</gathalast>
<paragraph line="163">Yaṃ cittaṃ, idaṃ dukkhaṃ. Yo bhavataṇhāya upacchedo, ayaṃ dukkhanirodho. Vikkhīṇo jātisaṃsāro, natthi dāni punabbhavoti niddeso. Imāni dve saccāni – dukkhañca nirodho ca. Dvemā, bhikkhave, vimuttiyo; rāgavirāgā ca cetovimutti, avijjāvirāgā ca paññāvimutti. Yaṃ cittaṃ, idaṃ dukkhaṃ. Yā vimutti, ayaṃ nirodho. Imāni dve saccāni – dukkhañca nirodho ca.</paragraph>
<paragraph line="164">Tattha <pageBreak edition="P" number="0.0014" /> katamaṃ dukkhañca maggo ca?</paragraph>
<gatha1 line="165">Kumbhūpamaṃ <note>dha. pa. 40</note> kāyamimaṃ viditvā, nagarūpamaṃ cittamidaṃ ṭhapetvā;</gatha1>
<gathalast line="166">Yodhetha māraṃ paññāvudhena, jitañca rakkhe anivesano siyā.</gathalast>
<paragraph line="167">Tattha <pageBreak edition="M" number="0.0178" /> yañca kumbhūpamo kāyo yañca nagarūpamaṃ cittaṃ, idaṃ dukkhaṃ. Yaṃ paññāvudhena māraṃ yodhethāti ayaṃ maggo. Imāni dve saccāni. Yaṃ, bhikkhave, na tumhākaṃ, taṃ pajahitabbaṃ. Yā saṃyojanā, ayaṃ maggo. Ye te dhammā anattaniyā pahātabbā, rūpaṃ yāva viññāṇaṃ, idaṃ dukkhañca maggo ca.</paragraph>
<paragraph line="168">Tattha katamaṃ dukkhañca samudayo ca nirodho ca?</paragraph>
<gatha1 line="169">Ye <pageBreak edition="V" number="0.0177" /> keci sokā paridevitā vā, dukkhā <alternatives line="190" extra=" passa udā. 70" separator="false"><alternative source-abbr="vri" source="vipassana research institut">ca</alternative><alternative source-abbr="pī." source="pali text society">dukkhañca</alternative><alternative source-abbr="ka." source="cambodian">dukkhañca</alternative></alternatives>  lokasmimanekarūpā;</gatha1>
<gathalast line="170">Piyaṃ paṭiccappabhavanti ete, piye asante na bhavanti ete.</gathalast>
<paragraph line="171">Ye sokaparidevā, yaṃ ca anekarūpaṃ dukkhaṃ, yaṃ pemato bhavati, idaṃ dukkhaṃ. Yaṃ pemaṃ, ayaṃ samudayo. Yo tattha chandarāgavinayo piyassa akiriyā, ayaṃ nirodho. Imāni tīṇi saccāni. Timbaruko paribbājako pacceti ‘‘sayaṃkataṃ paraṃkata’’nti. Yathesā vīmaṃsā, idaṃ dukkhaṃ. Yā <pageBreak edition="P" number="0.0015" /> ete dve ante anupagamma majjhimā paṭipadā avijjāpaccayā saṅkhārā yāva jātipaccayā jarāmaraṇaṃ, idampi dukkhañca samudayo ca. Viññāṇaṃ nāmarūpaṃ saḷāyatanaṃ phasso vedanā bhavo jāti jarāmaraṇaṃ, idaṃ dukkhaṃ. Avijjā saṅkhārā taṇhā upādānaṃ, ayaṃ samudayo. Iti idaṃ sayaṃkataṃ <alternatives line="198" extra="null" separator="false"><alternative source-abbr="vri" source="vipassana research institut">vīmaṃseyyāti</alternative><alternative source-abbr="pī." source="pali text society">vīmaṃsīyati</alternative><alternative source-abbr="ka." source="cambodian">vīmaṃsīyati</alternative></alternatives>  yañca paṭiccasamuppāde dukkhaṃ, idaṃ eso samudayo niddiṭṭho. Avijjānirodhā saṅkhāranirodho ca yāva ca jarāmaraṇanirodhoti ayaṃ nirodho. Imāni tīṇi saccāni dukkhañca samudayo ca nirodho ca.</paragraph>
<paragraph line="172" number="11"> Tattha katamaṃ dukkhañca samudayo ca maggo ca?</paragraph>
<gatha1 line="173">‘‘Yo dukkhamaddakkhi <note>saṃ. ni. 1.157</note> yatonidānaṃ, kāmesu so jantu kathaṃ nameyya;</gatha1>
<gathalast line="174">Kāmā hi loke saṅgāti ñatvā, tesaṃ satīmā vinayāya sikkhe’’ti.</gathalast>
<paragraph line="175">Yo <pageBreak edition="M" number="0.0179" /> dukkhamaddakkhi, idaṃ dukkhaṃ. Yato bhavati, ayaṃ samudayo. Sandiṭṭhaṃ yato bhavati yāva tassa vinayāya sikkhā, ayaṃ maggo. Imāni tīṇi saccāni.</paragraph>
<centered line="176">Ekādasaṅguttaresu gopālakopamasuttaṃ.</centered>
<paragraph line="177">Tattha yāva rūpasaññuttā yañca saḷāyatanaṃ yathā vaṇaṃ paṭicchādeti yañca titthaṃ yathā ca labhati dhammūpasañhitaṃ uḷāraṃ pītipāmojjaṃ catubbidhaṃ ca attabhāvato <pageBreak edition="P" number="0.0016" /> ca vatthu, idaṃ dukkhaṃ. Yāva āsāṭikaṃ hāretā <note>sāṭetā (sī. pī.) passa aṅguttaranikāye</note> hoti, ayaṃ samudayo. Rūpasaññuttā āsāṭakaharaṇaṃ <note>āsāṭikasāṭanā (pī.)</note> vaṇapaṭicchādanaṃ vīthiññutā gocarakusalañca, ayaṃ maggo. Avasesā dhammā atthi hetū atthi paccayā atthi nissayā sāvasesadohitā anekapūjā ca kalyāṇamittatappaccayā dhammā vīthiññutā ca hetu, imāni tīṇi saccāni.</paragraph>
<paragraph line="178">Tattha <pageBreak edition="V" number="0.0178" /> katamaṃ dukkhañca maggo ca nirodho ca?</paragraph>
<gatha1 line="179">Sati kāyagatā upaṭṭhitā, chasu phassāyatanesu <alternatives line="223" extra=" passa udā. 25" separator="false"><alternative source-abbr="vri" source="vipassana research institut">saṃvuto</alternative><alternative source-abbr="pī." source="pali text society">saṃvaro</alternative><alternative source-abbr="ka." source="cambodian">saṃvaro</alternative></alternatives> ;</gatha1>
<gathalast line="180">Satataṃ bhikkhu samāhito, <alternatives line="231" extra="null" separator="false"><alternative source-abbr="vri" source="vipassana research institut">jaññā</alternative><alternative source-abbr="pī." source="pali text society">jāneyya</alternative><alternative source-abbr="ka." source="cambodian">jāneyya</alternative></alternatives>  nibbānamattano.</gathalast>
<paragraph line="181">Tattha yā ca kāyagatā sati yañca saḷāyatanaṃ yattha sabbañcetaṃ dukkhaṃ. Yā ca kāyagatā sati yo ca sīlasaṃvaro yo ca samādhi yattha yā sati, ayaṃ paññākkhandho. Sabbampi sīlakkhandho samādhikkhandho, ayaṃ maggo. Evaṃvihārinā ñātabbaṃ nibbānaṃ. Ayaṃ nirodho, imāni tīṇi saccāni. Sīle patiṭṭhāya dve dhammā bhāvetabbā samatho ca vipassanā ca. Tattha yaṃ cittasahajātā dhammā, idaṃ dukkhaṃ. Yo ca samatho <pageBreak edition="P" number="0.0017" /> yā ca vipassanā, ayaṃ maggo. Rāgavirāgā ca cetovimutti, avijjāvirāgā ca paññāvimutti, ayaṃ nirodho. Imāni tīṇi saccāni.</paragraph>
<paragraph line="182">Tattha <pageBreak edition="M" number="0.0180" /> katamo samudayo ca nirodho ca?</paragraph>
<gatha1 line="183">Āsā ca pīhā abhinandanā ca, anekadhātūsu sarā patiṭṭhitā;</gatha1>
<gathalast line="184">Aññāṇamūlappabhavā pajappitā, sabbā mayā byantikatā samūlikā.</gathalast>
<paragraph line="185">Aññāṇamūlappabhavāti purimakehi samudayo. Sabbā mayā byantikatā samūlikāti nirodho. Imāni dve saccāni. Catunnaṃ dhammānaṃ ananubodhā appaṭivedhā vitthārena kātabbaṃ. Ariyassa sīlassa samādhino paññāya vimuttiyā. Tattha yo imesaṃ catunnaṃ dhammānaṃ ananubodhā appaṭivedhā, ayaṃ samudayo. Paṭivedho bhavanettiyā, ayaṃ nirodho. Ayaṃ samudayo ca nirodho ca.</paragraph>
<paragraph line="186">Tattha katamo samudayo ca maggo ca?</paragraph>
<gatha1 line="187">Yāni <note>su. ni. 1041</note> sotāni lokasmiṃ, [ajitāti bhagavā]</gatha1>
<gatha2 line="188">Sati tesaṃ nivāraṇaṃ;</gatha2>
<gathalast line="189">Sotānaṃ saṃvaraṃ brūmi, paññāyete pidhīyare.</gathalast>
<paragraph line="190">Yāni <pageBreak edition="V" number="0.0179" /> sotānīti ayaṃ samudayo. Yā ca paññā yā ca sati nivāraṇaṃ pidhānañca, ayaṃ maggo. Imāni dve saccāni. Sañcetaniyaṃ suttaṃ daḷhanemiyānākāro chahi māsehi niddiṭṭho. Tattha yaṃ kāyaṃ kāyakammaṃ savaṅkaṃ sadosaṃ sakasāvaṃ yā savaṅkatā <pageBreak edition="P" number="0.0018" /> sadosatā sakasāvatā, ayaṃ samudayo. Evaṃ vacīkammaṃ manokammaṃ avaṅkaṃ adosaṃ akasāvaṃ, yā avaṅkatā adosatā akasāvatā, ayaṃ maggo. Evaṃ vacīkammaṃ manokammaṃ. Imāni dve saccāni samudayo ca maggo ca.</paragraph>
<paragraph line="191">Tattha katamo samudayo ca nirodho ca maggo ca?</paragraph>
<paragraph line="192">‘‘Nissitassa calitaṃ, anissitassa calitaṃ natthi, calite asati passaddhi, passaddhiyā sati nati na hoti, natiyā <alternatives line="242" extra=" passa udā. 74" separator="false"><alternative source-abbr="vri" source="vipassana research institut">asati</alternative><alternative source-abbr="pī." source="pali text society">asatiyā</alternative></alternatives>  āgatigati na hoti, āgatigatiyā asati cutūpapāto na hoti, cutūpapāte asati nevidha na huraṃ na ubhayamantarena. Esevanto dukkhassā’’ti.</paragraph>
<paragraph line="193">Tattha <pageBreak edition="M" number="0.0181" /> dve nissayā, ayaṃ samudayo. Yo ca anissayo, yā ca anati, ayaṃ maggo. Yā āgatigati na hoti cutūpapāto ca yo esevanto dukkhassāti, ayaṃ nirodho. Imāni tīṇi saccāni. Anupaṭṭhitakāyagatā sati…pe… yaṃ vimuttiñāṇadassanaṃ, ayaṃ samudayo. Ekārasaupanissayā vimuttiyo yāva upanissayaupasampadā upaṭṭhitakāyagatāsatissa viharati. Sīlasaṃvaro sosāniyo hoti, yañca vimuttiñāṇadassanaṃ, ayaṃ maggo. Yā ca vimutti, ayaṃ nirodho. Imāni tīṇi saccāni. Samudayo ca nirodho ca maggo ca.</paragraph>
<paragraph line="194" number="12"> Tattha katamo nirodho ca maggo ca?</paragraph>
<gatha1 line="195">Sayaṃ <pageBreak edition="P" number="0.0019" /> katena saccena, tena attanā abhinibbānagato vitiṇṇakaṅkho;</gatha1>
<gathalast line="196">Vibhavañca ñatvā lokasmiṃ, tāva khīṇapunabbhavo sa bhikkhu.</gathalast>
<paragraph line="197">Yaṃ saccena, ayaṃ maggo. Yaṃ khīṇapunabbhavo, ayaṃ nirodho. Imāni dve saccāni. Pañca vimuttāyatanāni satthā vā dhammaṃ desesi aññataro vā viññū sabrahmacārīti vitthārena kātabbā. Tassa atthappaṭisaṃvedissa pāmojjaṃ jāyati, pamuditassa pīti jāyati, yāva nibbindanto <pageBreak edition="V" number="0.0180" /> virajjati, ayaṃ maggo. Yā vimutti, ayaṃ nirodho. Evaṃ pañca vimuttāyatanāni vitthārena. Imāni dve saccāni nirodho ca maggo ca.</paragraph>
<paragraph line="198">Imāni sādhāraṇāni suttāni. Imehi sādhāraṇehi suttehi yathānikkhittehi paṭivedhato ca lakkhaṇato ca otāretvā aññāni suttāni niddisitabbāni aparihāyantena. Gāthāhi gāthā anuminitabbā, byākaraṇehi byākaraṇaṃ. Ime ca sādhāraṇā dasa parivaḍḍhakā eko ca catukko niddeso sādhāraṇo. Ayañca pakiṇṇakaniddeso. Ekaṃ pañca cha ca savekadeso sabbaṃ. Ime dve parivajjanā purimakā ca dasa. Ime dvādasa parivaḍḍhakā saccāni. Ettāvatā sabbaṃ suttaṃ natthi, taṃ byākaraṇaṃ vā gāthā viya. Imehi dvādasahi parivaḍḍhakehi na otarituṃ appamattena pariyesitvā niddisitabbā.</paragraph>
<paragraph line="199">Tatthāyaṃ saṅkhepo. Sabbaṃ dukkhaṃ sattahi padehi samosaraṇaṃ gacchati. Katarehi sattahi? Appiyasampayogo ca piyavippayogo ca, imehi dvīhi <pageBreak edition="M" number="0.0182" /> padehi sabbaṃ dukkhaṃ niddisitabbaṃ. Tassa dve nissayā – kāyo ca cittañca <pageBreak edition="P" number="0.0020" />. Tena vuccati ‘‘kāyikaṃ dukkhaṃ cetasikañce’’ti, natthi taṃ dukkhaṃ na kāyikaṃ vā na cetasikaṃ, sabbaṃ dukkhaṃ dvīhi dukkhehi niddisitabbaṃ kāyikena ca cetasikena ca. Tīhi dukkhatāhi saṅgahitaṃ dukkhadukkhatāya saṅkhāradukkhatāya vipariṇāmadukkhatāya. Iti taṃ sabbaṃ dukkhaṃ tīhi dukkhatāhi saṅgahitaṃ. Iti idañca dukkhaṃ tividhaṃ. Duvidhaṃ dukkhaṃ kāyikañca cetasikañca. Duvidhaṃ appiyasampayogo ca piyavippayogo ca. Idaṃ sattavidhaṃ dukkhaṃ.</paragraph>
<paragraph line="200">Tattha tividho samudayo acatuttho apañcamo. Katamo tividho? Taṇhā ca diṭṭhi ca kammaṃ. Tattha taṇhā ca bhavasamudayo kammaṃ. <alternatives line="250" extra="null" separator="false"><alternative source-abbr="vri" source="vipassana research institut">Tathā</alternative><alternative source-abbr="pī." source="pali text society">tattha</alternative></alternatives>  nibbattassa <alternatives line="258" extra="null" separator="false"><alternative source-abbr="vri" source="vipassana research institut">hīnapaṇītatā</alternative><alternative source-abbr="pī." source="pali text society">hīnapaṇītatāya</alternative></alternatives> , ayaṃ samudayo. Iti yāpi bhavagatīsu hīnatā ca paṇītatā ca, yāpi tīhi dukkhatāhi saṅgahitā, yopi dvīhi mūlehi samudānīto avijjāya nivutassa bhavataṇhāsaṃyuttassa saviññāṇako kāyo, sopi tīhi dukkhatāhi saṅgahito.</paragraph>
<paragraph line="201">Tathā vipallāsato diṭṭhibhavagantabbā. Sā sattavidhā niddisitabbā. Eko vipallāso tīṇi niddisīyati, cattāri vipallāsavatthūni. Tattha katamo eko vipallāso? Yo viparītaggāho paṭikkhepena, otaraṇaṃ yathā ‘‘anicce nicca’’miti viparītaṃ gaṇhāti. Evaṃ cattāro vipallāsā. Ayameko vipallāsīyati saññā cittaṃ diṭṭhi. Katamāni cattāri vipallāsavatthūni <pageBreak edition="V" number="0.0181" />? Kāyo <pageBreak edition="P" number="0.0021" /> vedanā cittaṃ dhammā. Evaṃ vipallāsagatassa akusalañca pavaḍḍheti. Tattha saññāvipallāso dosaṃ akusalamūlaṃ pavaḍḍheti. Cittavipallāso lobhaṃ akusalamūlaṃ pavaḍḍheti. Diṭṭhivipallāso mohaṃ akusalamūlaṃ pavaḍḍheti. Tattha dosassa akusalamūlassa tīṇi micchattāni phalaṃ – micchāvācā micchākammanto micchāājīvo; lobhassa akusalamūlassa tīṇi micchattāni phalaṃ – micchāsaṅkappo micchāvāyāmo micchāsamādhi; mohassa akusalamūlassa dve micchattāni phalaṃ – micchādiṭṭhi ca micchāsati ca. Evaṃ akusalaṃ sahetu sappaccayaṃ vipallāsā ca paccayo, akusalamūlāni sahetū eteyeva paṭipakkhena anūnā anadhikā dvīhi paccayehi niddisitabbā. Nirodhe ca magge ca vipallāsamupādāya <alternatives line="266" extra="null" separator="false"><alternative source-abbr="vri" source="vipassana research institut">parato</alternative><alternative source-abbr="pī." source="pali text society">parito</alternative></alternatives>  paṭipakkhena catasso.</paragraph>
<subhead line="202">Tatthimā uddānagāthā</subhead>
<gatha1 line="203">Avijjāya <pageBreak edition="M" number="0.0183" /> nivuto loko, cittaṃ saṃyojanampi;</gatha1>
<gathalast line="204">Sā pacchinnabhavataṇhā, dvemā ceva vimuttiyo.</gathalast>
<gatha1 line="205">Kumbhūpamaṃ kāyamimaṃ, yaṃ na tumhākaṃ taṃ <alternatives line="274" extra="null" separator="false"><alternative source-abbr="vri" source="vipassana research institut">pajaha</alternative><alternative source-abbr="pī." source="pali text society">jahā</alternative><alternative source-abbr="ka." source="cambodian">jahā</alternative></alternatives> ;</gatha1>
<gathalast line="206">Ye keci sokaparidevā, timbaruko ca sayaṃkataṃ.</gathalast>
<gatha1 line="207">Dukkhaṃ diṭṭhi ca uppannaṃ, yañca gopālakopamaṃ;</gatha1>
<gathalast line="208">Sati kāyagatā māhu, samatho ca vipassanā.</gathalast>
<gatha1 line="209">Āsā pihā ca abhinandanā ca, catunnamananubodhanā;</gatha1>
<gathalast line="210">Yāni <pageBreak edition="P" number="0.0022" /> sotāni lokasmiṃ, daḷhaṃ nemiyānākāro.</gathalast>
<gatha1 line="211">Yaṃ nissitassa calitaṃ, anupaṭṭhitakāyagatāsati;</gatha1>
<gathalast line="212">Sayaṃ katena saccena, vimuttāyatanehi ca.</gathalast>
<paragraph line="213">Peṭakopadese mahākaccāyanena bhāsite paṭhamabhūmi ariyasaccappakāsanā nātaṃ jīvatā bhagavatā mādisena samuddanena tathāgatenāti.</paragraph>
</body>
</document>