<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0503m.mul3.xml</normativeSource>
    <archivePath>roman/tipitaka (mula)/suttapitaka/khuddakanikaya/udanapali/4. meghiyavaggo.xml</archivePath>
    <baseFileName>4. meghiyavaggo</baseFileName>
    <titlePath>4. Meghiyavaggo - Udānapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="sabbattha" source-abbr="sabbattha"/>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="a. ni. 9.3" source-abbr="a. ni. 9.3"/>
      <version source="kaṃ." source-abbr="kaṃ."/>
      <version source="aṭṭhakathāyaṃ" source-abbr="aṭṭhakathāyaṃ"/>
      <version source="pāṭhantaraṃ" source-abbr="pāṭhantaraṃ"/>
      <version source="nettiyaṃ" source-abbr="nettiyaṃ"/>
      <version source="bahūsu" source-abbr="bahūsu"/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">4. Meghiyavaggo</chapter>
    <subhead line="2">1. Meghiyasuttaṃ</subhead>
    <paragraph line="3" number="31"> Evaṃ <pageBreak edition="P" number="0.0034" /> me sutaṃ – ekaṃ samayaṃ bhagavā cālikāyaṃ viharati cālike pabbate. Tena <pageBreak edition="V" number="0.0107" /> kho pana samayena āyasmā meghiyo bhagavato upaṭṭhāko hoti. Atha kho āyasmā meghiyo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho āyasmā meghiyo bhagavantaṃ etadavoca – ‘‘icchāmahaṃ, bhante, jantugāmaṃ piṇḍāya pavisitu’’nti. ‘‘Yassadāni tvaṃ, meghiya, kālaṃ maññasī’’ti.</paragraph>
    <paragraph line="4">Atha kho āyasmā meghiyo pubbaṇhasamayaṃ nivāsetvā pattacīvaramādāya jantugāmaṃ piṇḍāya pāvisi. Jantugāme piṇḍāya caritvā pacchābhattaṃ piṇḍapātapaṭikkanto yena kimikāḷāya nadiyā tīraṃ tenupasaṅkami. <note>upasaṅkamitvā (sabbattha) a. ni. 9.3 passitabbaṃ</note> Addasā <pageBreak edition="M" number="0.0117" /> kho āyasmā meghiyo <note>upasaṅkamitvā (sabbattha) a. ni. 9.3 passitabbaṃ</note> kimikāḷāya nadiyā tīre <alternatives line="17" extra="" separator="false"><alternative source-abbr="vri" source="vipassana research institut">jaṅghāvihāraṃ</alternative><alternative source-abbr="ka." source="cambodian">jaṅghavihāraṃ</alternative></alternatives>  anucaṅkamamāno <alternatives line="25" extra="" separator="true"><alternative source-abbr="vri" source="vipassana research institut">anuvicaramāno</alternative><alternative source-abbr="sī." source="sri lanka">anuvicaramāno addasā kho</alternative><alternative source-abbr="syā." source="thai">anuvicaramāno addasā kho</alternative><alternative source-abbr="pī." source="pali text society">anuvicaramāno addasā kho</alternative><alternative source-abbr="ka." source="cambodian">anuvicaramāno addasa</alternative></alternatives>  ambavanaṃ pāsādikaṃ manuññaṃ ramaṇīyaṃ. Disvānassa etadahosi – ‘‘pāsādikaṃ vatidaṃ ambavanaṃ manuññaṃ <note>idaṃ padaṃ videsapotthakesu natthi, aṅguttarepi</note> ramaṇīyaṃ. Alaṃ vatidaṃ kulaputtassa padhānatthikassa padhānāya. Sace maṃ bhagavā anujāneyya, āgaccheyyāhaṃ imaṃ ambavanaṃ padhānāyā’’ti.</paragraph>
    <paragraph line="5">Atha kho āyasmā meghiyo yena bhagavā tenupasaṅkami; upasaṅkamitvā <pageBreak edition="T" number="0.0124" /> bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā meghiyo bhagavantaṃ etadavoca –</paragraph>
    <paragraph line="6">‘‘Idhāhaṃ, bhante, pubbaṇhasamayaṃ nivāsetvā pattacīvaramādāya jantugāmaṃ piṇḍāya pāvisiṃ. Jantugāme piṇḍāya caritvā pacchābhattaṃ piṇḍapātapaṭikkanto yena kimikāḷāya nadiyā tīraṃ tenupasaṅkamiṃ <note>upasaṅkamitvā (sabbattha)</note>. Addasaṃ kho ahaṃ, bhante <note>upasaṅkamitvā (sabbattha)</note>, kimikāḷāya nadiyā tīre jaṅghāvihāraṃ anucaṅkamamāno <alternatives line="51" extra="" separator="false"><alternative source-abbr="vri" source="vipassana research institut">anuvicaramāno</alternative><alternative source-abbr="sabbattha" source="sabbattha">anuvicaramāno addasaṃ</alternative></alternatives>  ambavanaṃ pāsādikaṃ manuññaṃ ramaṇīyaṃ. Disvāna me etadahosi – ‘pāsādikaṃ vatidaṃ ambavanaṃ manuññaṃ ramaṇīyaṃ. Alaṃ vatidaṃ kulaputtassa padhānatthikassa padhānāya. Sace maṃ bhagavā anujāneyya, āgaccheyyāhaṃ imaṃ ambavanaṃ padhānāyā’ti. Sace maṃ, bhante, bhagavā <alternatives line="59" extra="" separator="false"><alternative source-abbr="vri" source="vipassana research institut">anujānāti</alternative><alternative source-abbr="a. ni. 9.3" source="a. ni. 9.3">anujāneyya</alternative></alternatives> , gaccheyyāhaṃ taṃ <pageBreak edition="P" number="0.0035" /> ambavanaṃ padhānāyā’’ti.</paragraph>
    <paragraph line="7">Evaṃ vutte, bhagavā āyasmantaṃ meghiyaṃ etadavoca – ‘‘āgamehi tāva, meghiya, <alternatives line="67" extra="" separator="true"><alternative source-abbr="vri" source="vipassana research institut">ekakamhi</alternative><alternative source-abbr="sī." source="sri lanka">ekakamhā</alternative><alternative source-abbr="pī." source="pali text society">ekakamhā</alternative><alternative source-abbr="syā." source="thai">ekakomhi</alternative></alternatives>  tāva, yāva aññopi koci bhikkhu āgacchatī’’ti.</paragraph>
    <paragraph line="8">Dutiyampi kho āyasmā meghiyo bhagavantaṃ etadavoca – ‘‘bhagavato, bhante, natthi kiñci <pageBreak edition="V" number="0.0108" /> <alternatives line="76" extra="" separator="false"><alternative source-abbr="vri" source="vipassana research institut">uttari</alternative><alternative source-abbr="sī." source="sri lanka">uttariṃ</alternative><alternative source-abbr="syā." source="thai">uttariṃ</alternative><alternative source-abbr="kaṃ." source="kaṃ.">uttariṃ</alternative><alternative source-abbr="pī." source="pali text society">uttariṃ</alternative></alternatives>  karaṇīyaṃ, natthi katassa vā paticayo. Mayhaṃ kho pana, bhante, atthi uttari karaṇīyaṃ, atthi katassa paticayo. Sace maṃ bhagavā anujānāti, gaccheyyāhaṃ taṃ ambavanaṃ padhānāyā’’ti. Dutiyampi kho <pageBreak edition="M" number="0.0118" /> bhagavā āyasmantaṃ meghiyaṃ etadavoca – ‘‘āgamehi tāva, meghiya, ekakamhi tāva, yāva aññopi koci bhikkhu āgacchatī’’ti.</paragraph>
    <paragraph line="9">Tatiyampi kho āyasmā meghiyo bhagavantaṃ <pageBreak edition="T" number="0.0125" /> etadavoca – ‘‘bhagavato, bhante, natthi kiñci uttari karaṇīyaṃ, natthi katassa vā paticayo. Mayhaṃ kho pana, bhante, atthi uttari karaṇīyaṃ, atthi katassa paticayo. Sace maṃ bhagavā anujānāti, gaccheyyāhaṃ taṃ ambavanaṃ padhānāyā’’ti. ‘‘Padhānanti kho, meghiya, vadamānaṃ kinti vadeyyāma? Yassadāni tvaṃ, meghiya, kālaṃ maññasī’’ti.</paragraph>
    <paragraph line="10">Atha kho āyasmā meghiyo uṭṭhāyāsanā bhagavantaṃ abhivādetvā padakkhiṇaṃ katvā yena taṃ ambavanaṃ tenupasaṅkami; upasaṅkamitvā taṃ ambavanaṃ <alternatives line="84" extra="" separator="false"><alternative source-abbr="vri" source="vipassana research institut">ajjhogāhetvā</alternative><alternative source-abbr="sī." source="sri lanka">ajjhogahetvā</alternative><alternative source-abbr="syā." source="thai">ajjhogahetvā</alternative><alternative source-abbr="pī." source="pali text society">ajjhogahetvā</alternative></alternatives>  aññatarasmiṃ rukkhamūle divāvihāraṃ nisīdi. Atha kho āyasmato meghiyassa tasmiṃ ambavane viharantassa yebhuyyena tayo pāpakā akusalā vitakkā samudācaranti, seyyathidaṃ – kāmavitakko, byāpādavitakko, vihiṃsāvitakko <note>vitakkoti (sī. pī. ka.)</note>.</paragraph>
    <paragraph line="11">Atha kho āyasmato meghiyassa etadahosi – ‘‘acchariyaṃ vata bho, abbhutaṃ vata bho! Saddhāya ca vatamhā agārasmā anagāriyaṃ pabbajitā. Atha ca panimehi tīhi pāpakehi akusalehi vitakkehi anvāsattā, seyyathidaṃ – kāmavitakkena, byāpādavitakkena, vihiṃsāvitakkena’’.</paragraph>
    <paragraph line="12">Atha kho āyasmā meghiyo sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā meghiyo bhagavantaṃ etadavoca – ‘‘idha mayhaṃ, bhante, tasmiṃ ambavane viharantassa yebhuyyena tayo <pageBreak edition="T" number="0.0126" /> pāpakā akusalā vitakkā samudācaranti, seyyathidaṃ – kāmavitakko, byāpādavitakko, vihiṃsāvitakko <pageBreak edition="P" number="0.0036" />. Tassa mayhaṃ, bhante, etadahosi – ‘acchariyaṃ vata, bho, abbhutaṃ vata, bho! Saddhāya ca vatamhā agārasmā anagāriyaṃ pabbajitā. Atha ca panimehi tīhi pāpakehi akusalehi <pageBreak edition="M" number="0.0119" /> vitakkehi anvāsattā, seyyathidaṃ – kāmavitakkena, byāpādavitakkena, vihiṃsāvitakkena’’’.</paragraph>
    <paragraph line="13">‘‘Aparipakkāya <pageBreak edition="V" number="0.0109" />, meghiya, cetovimuttiyā pañca dhammā paripākāya saṃvattanti. Katame pañca?</paragraph>
    <paragraph line="14">‘‘Idha, meghiya, bhikkhu kalyāṇamitto hoti kalyāṇasahāyo kalyāṇasampavaṅko. Aparipakkāya, meghiya, cetovimuttiyā ayaṃ paṭhamo dhammo paripākāya saṃvattati.</paragraph>
    <paragraph line="15">‘‘Puna caparaṃ, meghiya, bhikkhu sīlavā hoti, pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. Aparipakkāya, meghiya, cetovimuttiyā ayaṃ dutiyo dhammo paripākāya saṃvattati.</paragraph>
    <paragraph line="16">‘‘Puna caparaṃ, meghiya, bhikkhu yāyaṃ kathā abhisallekhikā cetovivaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṃvattati, seyyathidaṃ – appicchakathā, santuṭṭhikathā, pavivekakathā, asaṃsaggakathā, vīriyārambhakathā, sīlakathā, samādhikathā, paññākathā, vimuttikathā, vimuttiñāṇadassanakathā; evarūpāya kathāya nikāmalābhī hoti akicchalābhī akasiralābhī. Aparipākāya, meghiya, cetovimuttiyā ayaṃ tatiyo dhammo paripākāya saṃvattati.</paragraph>
    <paragraph line="17">‘‘Puna caparaṃ <pageBreak edition="T" number="0.0127" />, meghiya, bhikkhu āraddhavīriyo viharati, akusalānaṃ dhammānaṃ pahānāya, kusalānaṃ dhammānaṃ <alternatives line="99" extra="" separator="false"><alternative source-abbr="vri" source="vipassana research institut">upasampadāya</alternative><alternative source-abbr="syā." source="thai">uppādāya</alternative></alternatives> , thāmavā daḷhaparakkamo anikkhittadhuro kusalesu dhammesu. Aparipakkāya, meghiya, cetovimuttiyā ayaṃ catuttho dhammo paripākāya saṃvattati.</paragraph>
    <paragraph line="18">‘‘Puna caparaṃ, meghiya, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Aparipakkāya, meghiya, cetovimuttiyā ayaṃ pañcamo dhammo paripākāya saṃvattati. Aparipakkāya, meghiya, cetovimuttiyā ime pañca dhammā paripākāya saṃvattanti.</paragraph>
    <paragraph line="19">‘‘Kalyāṇamittassetaṃ <pageBreak edition="M" number="0.0120" />, meghiya, bhikkhuno pāṭikaṅkhaṃ kalyāṇasahāyassa kalyāṇasampavaṅkassa yaṃ sīlavā bhavissati, pātimokkhasaṃvarasaṃvuto viharissati, ācāragocarasampanno, aṇumattesu vajjesu bhayadassāvī, samādāya sikkhissati sikkhāpadesu.</paragraph>
    <paragraph line="20">‘‘Kalyāṇamittassetaṃ <pageBreak edition="V" number="0.0110" />, meghiya, bhikkhuno pāṭikaṅkhaṃ kalyāṇasahāyassa kalyāṇasampavaṅkassa yaṃ <pageBreak edition="P" number="0.0037" /> yāyaṃ kathā abhisallekhikā cetovivaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṃvattati, seyyathidaṃ – appicchakathā, santuṭṭhikathā, pavivekakathā, asaṃsaggakathā, vīriyārambhakathā, sīlakathā, samādhikathā, paññākathā, vimuttikathā, vimuttiñāṇadassanakathā; evarūpāya kathāya nikāmalābhī bhavissati akicchalābhī akasiralābhī.</paragraph>
    <paragraph line="21">‘‘Kalyāṇamittassetaṃ, meghiya, bhikkhuno pāṭikaṅkhaṃ kalyāṇasahāyassa kalyāṇasampavaṅkassa yaṃ āraddhavīriyo viharissati <pageBreak edition="T" number="0.0128" /> akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu.</paragraph>
    <paragraph line="22">‘‘Kalyāṇamittassetaṃ, meghiya, bhikkhuno pāṭikaṅkhaṃ kalyāṇasahāyassa kalyāṇasampavaṅkassa yaṃ paññavā bhavissati, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.</paragraph>
    <paragraph line="23">‘‘Tena ca pana, meghiya, bhikkhunā imesu pañcasu dhammesu patiṭṭhāya cattāro dhammā uttari bhāvetabbā – asubhā bhāvetabbā rāgassa pahānāya, mettā bhāvetabbā byāpādassa pahānāya, ānāpānassati bhāvetabbā vitakkupacchedāya, aniccasaññā bhāvetabbā asmimānasamugghātāya. Aniccasaññino hi, meghiya, anattasaññā saṇṭhāti, anattasaññī asmimānasamugghātaṃ pāpuṇāti diṭṭheva dhamme nibbāna’’nti.</paragraph>
    <paragraph line="24">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="25">‘‘Khuddā <pageBreak edition="M" number="0.0121" /> vitakkā sukhumā vitakkā,</gatha1>
    <gatha2 line="26"><alternatives line="107" extra="" separator="false"><alternative source-abbr="vri" source="vipassana research institut">Anugatā</alternative><alternative source-abbr="sī." source="sri lanka">anuggatā</alternative><alternative source-abbr="ka." source="cambodian">anuggatā</alternative><alternative source-abbr="aṭṭhakathāyaṃ" source="aṭṭhakathāyaṃ">anuggatā</alternative><alternative source-abbr="pāṭhantaraṃ" source="pāṭhantaraṃ">anuggatā</alternative></alternatives>  manaso uppilāvā <note>ubbilāpā (sī. syā. pī.)</note>;</gatha2>
    <gatha3 line="27">Ete avidvā manaso vitakke,</gatha3>
    <gathalast line="28">Hurā huraṃ dhāvati bhantacitto.</gathalast>
    <gatha1 line="29">‘‘Ete ca vidvā manaso vitakke,</gatha1>
    <gatha2 line="30">Ātāpiyo saṃvaratī satīmā;</gatha2>
    <gatha3 line="31">Anugate <pageBreak edition="V" number="0.0111" /><pageBreak edition="T" number="0.0129" /> manaso uppilāve,</gatha3>
    <gathalast line="32">Asesamete pajahāsi buddho’’ti. paṭhamaṃ;</gathalast>
    <subhead line="33">2. Uddhatasuttaṃ</subhead>
    <paragraph line="34" number="32"> Evaṃ me sutaṃ – ekaṃ samayaṃ bhagavā kusinārāyaṃ viharati upavattane mallānaṃ sālavane. Tena kho pana samayena sambahulā bhikkhū bhagavato avidūre araññakuṭikāyaṃ viharanti uddhatā unnaḷā capalā mukharā vikiṇṇavācā muṭṭhassatino asampajānā asamāhitā vibbhantacittā pākatindriyā.</paragraph>
    <paragraph line="35">Addasā kho bhagavā te sambahule <pageBreak edition="P" number="0.0038" /> bhikkhū avidūre araññakuṭikāyaṃ viharante uddhate unnaḷe capale mukhare vikiṇṇavāce muṭṭhassatino asampajāne asamāhite vibbhantacitte pākatindriye.</paragraph>
    <paragraph line="36">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="37">‘‘Arakkhitena kāyena <note>cittena (nettiyaṃ)</note>, <alternatives line="129" extra="" separator="false"><alternative source-abbr="vri" source="vipassana research institut">micchādiṭṭhihatena</alternative><alternative source-abbr="bahūsu" source="bahūsu">micchādiṭṭhigatena</alternative></alternatives>  ca;</gatha1>
    <gathalast line="38"><alternatives line="137" extra="" separator="false"><alternative source-abbr="vri" source="vipassana research institut">Thinamiddhā</alternative><alternative source-abbr="sī." source="sri lanka">thīnamiddhā</alternative><alternative source-abbr="syā." source="thai">thīnamiddhā</alternative><alternative source-abbr="kaṃ." source="kaṃ.">thīnamiddhā</alternative><alternative source-abbr="pī." source="pali text society">thīnamiddhā</alternative></alternatives>  bhibhūtena, vasaṃ mārassa gacchati.</gathalast>
    <gatha1 line="39">‘‘Tasmā rakkhitacittassa, sammāsaṅkappagocaro;</gatha1>
    <gatha2 line="40">Sammādiṭṭhipurekkhāro, ñatvāna udayabbayaṃ;</gatha2>
    <gathalast line="41">Thīnamiddhābhibhū bhikkhu, sabbā duggatiyo jahe’’ti. dutiyaṃ;</gathalast>
    <subhead line="42">3. Gopālakasuttaṃ</subhead>
    <paragraph line="43" number="33"> Evaṃ <pageBreak edition="M" number="0.0122" /> me sutaṃ – ekaṃ samayaṃ bhagavā kosalesu cārikaṃ carati mahatā bhikkhusaṅghena saddhiṃ. Atha kho bhagavā maggā okkamma yena aññataraṃ rukkhamūlaṃ tenupasaṅkami; upasaṅkamitvā paññatte āsane nisīdi.</paragraph>
    <paragraph line="44">Atha kho aññataro gopālako yena bhagavā tenupasaṅkami <pageBreak edition="T" number="0.0130" />; upasaṅkamitvā bhagavantaṃ abhivādetvā <pageBreak edition="V" number="0.0112" /> ekamantaṃ nisīdi. Ekamantaṃ nisinnaṃ kho taṃ gopālakaṃ bhagavā dhammiyā kathāya sandassesi <alternatives line="145" extra="" separator="false"><alternative source-abbr="vri" source="vipassana research institut">samādapesi</alternative><alternative source-abbr="?" source="unknown">samādāpesi</alternative></alternatives>  samuttejesi sampahaṃsesi.</paragraph>
    <paragraph line="45">Atha kho so gopālako bhagavatā dhammiyā kathāya sandassito <alternatives line="153" extra="" separator="false"><alternative source-abbr="vri" source="vipassana research institut">samādapito</alternative><alternative source-abbr="?" source="unknown">samādipito</alternative></alternatives>  samuttejito sampahaṃsito bhagavantaṃ etadavoca – ‘‘adhivāsetu me, bhante, bhagavā svātanāya bhattaṃ saddhiṃ bhikkhusaṅghenā’’ti. Adhivāsesi bhagavā tuṇhībhāvena. Atha kho so gopālako bhagavato adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi.</paragraph>
    <paragraph line="46">Atha kho so gopālako tassā rattiyā accayena sake nivesane pahūtaṃ <alternatives line="161" extra="" separator="false"><alternative source-abbr="vri" source="vipassana research institut">appodakapāyasaṃ</alternative><alternative source-abbr="sabbattha" source="sabbattha">appodakapāyāsaṃ</alternative></alternatives>  paṭiyādāpetvā navañca sappiṃ bhagavato kālaṃ ārocesi – ‘‘kālo, bhante, niṭṭhitaṃ bhatta’’nti. Atha kho bhagavā pubbaṇhasamayaṃ nivāsetvā pattacīvaramādāya saddhiṃ bhikkhusaṅghena yena tassa gopālakassa nivesanaṃ tenupasaṅkami; upasaṅkamitvā paññatte āsane nisīdi. Atha kho so gopālako buddhappamukhaṃ bhikkhusaṅghaṃ <alternatives line="169" extra="" separator="false"><alternative source-abbr="vri" source="vipassana research institut">appodakapāyasena</alternative><alternative source-abbr="syā." source="thai">appodakapāyāsena ca</alternative><alternative source-abbr="pī." source="pali text society">appodakapāyāsena ca</alternative></alternatives>  navena ca sappinā sahatthā santappesi sampavāresi. Atha kho so gopālako bhagavantaṃ bhuttāviṃ onītapattapāṇiṃ aññataraṃ nīcaṃ <pageBreak edition="P" number="0.0039" /> āsanaṃ gahetvā ekamantaṃ nisīdi. Ekamantaṃ nisinnaṃ kho taṃ gopālakaṃ bhagavā dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā pakkāmi. Atha kho acirapakkantassa bhagavato taṃ gopālakaṃ aññataro <pageBreak edition="T" number="0.0131" /> puriso sīmantarikāya jīvitā voropesi.</paragraph>
    <paragraph line="47">Atha <pageBreak edition="M" number="0.0123" /> kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘yena, bhante, gopālakena ajja buddhappamukho bhikkhusaṅgho appodakapāyasena navena ca sappinā sahatthā santappito sampavārito so kira, bhante, gopālako aññatarena purisena sīmantarikāya jīvitā voropito’’ti.</paragraph>
    <paragraph line="48">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="49">‘‘Diso disaṃ yaṃ taṃ kayirā, verī vā pana verinaṃ;</gatha1>
    <gathalast line="50">Micchāpaṇihitaṃ cittaṃ, pāpiyo naṃ tato kare’’ti. tatiyaṃ;</gathalast>
    <subhead line="51">4. Yakkhapahārasuttaṃ</subhead>
    <paragraph line="52" number="34"> Evaṃ <pageBreak edition="V" number="0.0113" /> me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā ca sāriputto āyasmā ca mahāmoggallāno kapotakandarāyaṃ viharanti. Tena kho pana samayena āyasmā sāriputto juṇhāya rattiyā navoropitehi kesehi abbhokāse nisinno hoti aññataraṃ samādhiṃ samāpajjitvā.</paragraph>
    <paragraph line="53">Tena kho pana samayena dve yakkhā sahāyakā uttarāya disāya dakkhiṇaṃ disaṃ gacchanti kenacideva karaṇīyena. Addasaṃsu kho te yakkhā āyasmantaṃ sāriputtaṃ juṇhāya rattiyā navoropitehi kesehi abbhokāse nisinnaṃ. Disvāna eko yakkho dutiyaṃ yakkhaṃ etadavoca <pageBreak edition="T" number="0.0132" /> – ‘‘paṭibhāti maṃ, samma, imassa samaṇassa sīse pahāraṃ dātu’’nti. Evaṃ vutte, so yakkho taṃ yakkhaṃ etadavoca – ‘‘alaṃ, samma, mā samaṇaṃ āsādesi. Uḷāro so, samma, samaṇo mahiddhiko mahānubhāvo’’ti.</paragraph>
    <paragraph line="54">Dutiyampi kho so yakkho taṃ yakkhaṃ etadavoca – ‘‘paṭibhāti maṃ, samma, imassa samaṇassa <pageBreak edition="P" number="0.0040" /> sīse pahāraṃ dātu’’nti. Dutiyampi kho so yakkho taṃ yakkhaṃ etadavoca – ‘‘alaṃ, samma, mā samaṇaṃ āsādesi. Uḷāro so, samma, samaṇo mahiddhiko mahānubhāvo’’ti. Tatiyampi kho so yakkho taṃ yakkhaṃ etadavoca – ‘‘paṭibhāti maṃ, samma, imassa samaṇassa sīse pahāraṃ <pageBreak edition="M" number="0.0124" /> dātu’’nti. Tatiyampi kho so yakkho taṃ yakkhaṃ etadavoca – ‘‘alaṃ, samma, mā samaṇaṃ āsādesi. Uḷāro so, samma, samaṇo mahiddhiko mahānubhāvo’’ti.</paragraph>
    <paragraph line="55">Atha kho so yakkho taṃ yakkhaṃ anādiyitvā āyasmato sāriputtattherassa sīse pahāraṃ adāsi. Tāva mahā pahāro ahosi, api tena pahārena sattaratanaṃ vā aḍḍhaṭṭhamaratanaṃ vā nāgaṃ osādeyya, mahantaṃ vā pabbatakūṭaṃ padāleyya. Atha ca pana so yakkho ‘ḍayhāmi ḍayhāmī’ti vatvā tattheva mahānirayaṃ <alternatives line="177" extra="" separator="false"><alternative source-abbr="vri" source="vipassana research institut">apatāsi</alternative><alternative source-abbr="ka." source="cambodian">avatthāsi</alternative><alternative source-abbr="sī." source="sri lanka">avatthāsi</alternative></alternatives> .</paragraph>
    <paragraph line="56">Addasā kho āyasmā mahāmoggallāno dibbena cakkhunā visuddhena atikkantamānusakena tena yakkhena āyasmato sāriputtattherassa sīse pahāraṃ dīyamānaṃ. Disvā yena āyasmā sāriputto tenupasaṅkami; upasaṅkamitvā āyasmantaṃ sāriputtaṃ etadavoca – ‘‘kacci <pageBreak edition="V" number="0.0114" /> te, āvuso, khamanīyaṃ, kacci yāpanīyaṃ, kacci na kiñci dukkha’’nti <pageBreak edition="T" number="0.0133" />? ‘‘Khamanīyaṃ me, āvuso moggallāna, yāpanīyaṃ me, āvuso moggallāna; api ca me sīsaṃ thokaṃ dukkha’’nti.</paragraph>
    <paragraph line="57">‘‘Acchariyaṃ, āvuso sāriputta, abbhutaṃ, āvuso sāriputta! <alternatives line="185" extra="" separator="true"><alternative source-abbr="sī." source="sri lanka">yaṃ tvaṃ</alternative><alternative source-abbr="ka." source="cambodian">yaṃ tvaṃ</alternative><alternative source-abbr="vri" source="vipassana research institut">Yāva</alternative><alternative source-abbr="syā." source="thai">yaṃ</alternative></alternatives>  mahiddhiko āyasmā sāriputto mahānubhāvo! Idha te, āvuso sāriputta, aññataro yakkho sīse pahāraṃ adāsi. Tāva mahā pahāro ahosi, api tena pahārena sattaratanaṃ vā aḍḍhaṭṭhamaratanaṃ vā nāgaṃ osādeyya, mahantaṃ vā pabbatakūṭaṃ padāleyya, atha ca panāyasmā sāriputto evamāha – ‘khamanīyaṃ me, āvuso moggallāna, yāpanīyaṃ me, āvuso moggallāna; api ca me sīsaṃ thokaṃ dukkha’’’nti.</paragraph>
    <paragraph line="58">‘‘Acchariyaṃ, āvuso moggallāna, abbhutaṃ, āvuso moggallāna! <alternatives line="194" extra="" separator="false"><alternative source-abbr="vri" source="vipassana research institut">Yāva</alternative><alternative source-abbr="syā." source="thai">yaṃ</alternative></alternatives>  mahiddhiko āyasmā mahāmoggallāno mahānubhāvo yatra hi nāma yakkhampi passissati! Mayaṃ panetarahi paṃsupisācakampi na passāmā’’ti.</paragraph>
    <paragraph line="59">Assosi kho bhagavā dibbāya sotadhātuyā visuddhāya atikkantamānusikāya tesaṃ ubhinnaṃ mahānāgānaṃ imaṃ evarūpaṃ kathāsallāpaṃ.</paragraph>
    <paragraph line="60">Atha <pageBreak edition="M" number="0.0125" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="61">‘‘Yassa <pageBreak edition="P" number="0.0041" /> selūpamaṃ cittaṃ, ṭhitaṃ nānupakampati;</gatha1>
    <gatha2 line="62">Virattaṃ rajanīyesu, kopaneyye na kuppati;</gatha2>
    <gathalast line="63">Yassevaṃ bhāvitaṃ cittaṃ, kuto taṃ dukkhamessatī’’ti. catutthaṃ;</gathalast>
    <subhead line="64">5. Nāgasuttaṃ</subhead>
    <paragraph line="65" number="35"> Evaṃ me sutaṃ – ekaṃ samayaṃ bhagavā kosambiyaṃ viharati ghositārāme <pageBreak edition="T" number="0.0134" />. Tena kho pana samayena bhagavā ākiṇṇo viharati bhikkhūhi bhikkhūnīhi upāsakehi upāsikāhi rājūhi rājamahāmattehi titthiyehi titthiyasāvakehi. Ākiṇṇo dukkhaṃ na phāsu viharati. Atha kho bhagavato etadahosi – ‘‘ahaṃ kho etarahi ākiṇṇo viharāmi bhikkhūhi <pageBreak edition="V" number="0.0115" /> bhikkhūnīhi upāsakehi upāsikāhi rājūhi rājamahāmattehi titthiyehi titthiyasāvakehi. Ākiṇṇo dukkhaṃ na phāsu viharāmi. Yaṃnūnāhaṃ eko gaṇasmā vūpakaṭṭho vihareyya’’nti.</paragraph>
    <paragraph line="66">Atha kho bhagavā pubbaṇhasamayaṃ nivāsetvā pattacīvaramādāya kosambiṃ piṇḍāya pāvisi. Kosambiyaṃ piṇḍāya caritvā pacchābhattaṃ piṇḍapātapaṭikkanto sāmaṃ senāsanaṃ saṃsāmetvā pattacīvaramādāya anāmantetvā upaṭṭhākaṃ anapaloketvā bhikkhusaṅghaṃ eko adutiyo yena pālileyyakaṃ tena cārikaṃ pakkāmi. Anupubbena cārikaṃ caramāno yena pālileyyakaṃ tadavasari. Tatra sudaṃ bhagavā pālileyyake viharati rakkhitavanasaṇḍe bhaddasālamūle.</paragraph>
    <paragraph line="67">Aññataropi kho hatthināgo ākiṇṇo viharati hatthīhi hatthinīhi hatthikalabhehi hatthicchāpehi. Chinnaggāni ceva tiṇāni khādati, obhaggobhaggañcassa sākhābhaṅgaṃ khādanti, āvilāni ca pānīyāni pivati, ogāhā cassa uttiṇṇassa hatthiniyo kāyaṃ upanighaṃsantiyo gacchanti. Ākiṇṇo dukkhaṃ na phāsu viharati. Atha kho tassa hatthināgassa etadahosi – ‘‘ahaṃ kho etarahi ākiṇṇo viharāmi <pageBreak edition="T" number="0.0135" /> hatthīhi hatthinīhi hatthikalabhehi hatthicchāpehi, chinnaggāni ceva tiṇāni khādāmi, obhaggobhaggañca me sākhābhaṅgaṃ khādanti, āvilāni ca pānīyāni pivāmi, ogāhā ca me uttiṇṇassa <pageBreak edition="M" number="0.0126" /> hatthiniyo kāyaṃ upanighaṃsantiyo gacchanti, ākiṇṇo dukkhaṃ na phāsu viharāmi. Yaṃnūnāhaṃ eko gaṇasmā vūpakaṭṭho vihareyya’’nti.</paragraph>
    <paragraph line="68">Atha kho so hatthināgo yūthā apakkamma yena pālileyyakaṃ rakkhitavanasaṇḍo <pageBreak edition="P" number="0.0042" /> bhaddasālamūlaṃ yena bhagavā tenupasaṅkami. <alternatives line="202" extra="" separator="false"><alternative source-abbr="vri" source="vipassana research institut">Tatra sudaṃ</alternative><alternative source-abbr="syā." source="thai">upasaṅkamitvā tatra sudaṃ</alternative><alternative source-abbr="pī." source="pali text society">upasaṅkamitvā tatra sudaṃ</alternative><alternative source-abbr="ka." source="cambodian">upasaṅkamitvā tatra sudaṃ</alternative></alternatives>  so hatthināgo yasmiṃ padese bhagavā viharati taṃ padesaṃ <note>appaharitañca karoti, soṇḍāya (bahūsu)</note> appaharitaṃ karoti, <alternatives line="217" extra="" separator="false"><alternative source-abbr="vri" source="vipassana research institut">soṇḍāya ca</alternative><alternative source-abbr="bahūsu" source="bahūsu">appaharitañca karoti, soṇḍāya</alternative></alternatives>  bhagavato pānīyaṃ paribhojanīyaṃ <alternatives line="225" extra="" separator="false"><alternative source-abbr="vri" source="vipassana research institut">upaṭṭhāpeti</alternative><alternative source-abbr="sī." source="sri lanka">upaṭṭhapeti</alternative><alternative source-abbr="syā." source="thai">upaṭṭhapeti</alternative><alternative source-abbr="kaṃ." source="kaṃ.">upaṭṭhapeti</alternative><alternative source-abbr="pī." source="pali text society">upaṭṭhapeti</alternative></alternatives> .</paragraph>
    <paragraph line="69">Atha kho bhagavato rahogatassa paṭisallīnassa evaṃ cetaso parivitakko udapādi – ‘‘ahaṃ kho pubbe ākiṇṇo vihāsiṃ bhikkhūhi bhikkhūnīhi upāsakehi upāsikāhi rājūhi rājamahāmattehi titthiyehi titthiyasāvakehi, ākiṇṇo dukkhaṃ na phāsu vihāsiṃ. Somhi etarahi anākiṇṇo viharāmi bhikkhūhi bhikkhunīhi upāsakehi upāsikāhi rājūhi rājamahāmattehi titthiyehi titthiyasāvakehi, anākiṇṇo sukhaṃ phāsu viharāmī’’ti.</paragraph>
    <paragraph line="70">Tassapi <pageBreak edition="V" number="0.0116" /> kho hatthināgassa evaṃ cetaso parivitakko udapādi – ‘‘ahaṃ kho pubbe ākiṇṇo vihāsiṃ hatthīhi hatthinīhi hatthikalabhehi hatthicchāpehi, chinnaggāni ceva tiṇāni khādiṃ, obhaggobhaggañca me sākhābhaṅgaṃ khādiṃsu, āvilāni ca pānīyāni apāyiṃ, ogāhā <pageBreak edition="T" number="0.0136" /> ca me uttiṇṇassa hatthiniyo kāyaṃ upanighaṃsantiyo agamaṃsu, ākiṇṇo dukkhaṃ na phāsu vihāsiṃ. Somhi etarahi anākiṇṇo viharāmi hatthīhi hatthinīhi hatthikalabhehi hatthicchāpehi, acchinnaggāni ceva tiṇāni khādāmi, obhaggobhaggañca me sākhābhaṅgaṃ na khādanti, anāvilāni ca pānīyāni pivāmi, ogāhā ca me uttiṇṇassa hatthiniyo na kāyaṃ upanighaṃsantiyo gacchanti, anākiṇṇo sukhaṃ phāsu viharāmī’’ti.</paragraph>
    <paragraph line="71">Atha kho bhagavā attano ca pavivekaṃ viditvā tassa ca hatthināgassa cetasā cetoparivitakkamaññāya tāyaṃ velāyaṃ imaṃ udānaṃ udānesi –</paragraph>
    <gatha1 line="72">‘‘<alternatives line="233" extra="" separator="false"><alternative source-abbr="vri" source="vipassana research institut">Etaṃ</alternative><alternative source-abbr="ka." source="cambodian">evaṃ</alternative></alternatives> <pageBreak edition="M" number="0.0127" /> nāgassa nāgena, īsādantassa hatthino;</gatha1>
    <gathalast line="73">Sameti cittaṃ cittena, yadeko ramatī mano’’ti. pañcamaṃ;</gathalast>
    <subhead line="74">6. Piṇḍolasuttaṃ</subhead>
    <paragraph line="75" number="36"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā piṇḍolabhāradvājo bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya āraññiko piṇḍapātiko paṃsukūliko tecīvariko appiccho santuṭṭho pavivitto asaṃsaṭṭho <alternatives line="241" extra="" separator="false"><alternative source-abbr="vri" source="vipassana research institut">āraddhavīriyo</alternative><alternative source-abbr="sī." source="sri lanka">āraddhaviriyo</alternative><alternative source-abbr="syā." source="thai">āraddhaviriyo</alternative><alternative source-abbr="kaṃ." source="kaṃ.">āraddhaviriyo</alternative><alternative source-abbr="pī." source="pali text society">āraddhaviriyo</alternative></alternatives>  dhutavādo adhicittamanuyutto.</paragraph>
    <paragraph line="76">Addasā kho bhagavā āyasmantaṃ piṇḍolabhāradvājaṃ <pageBreak edition="P" number="0.0043" /> avidūre nisinnaṃ pallaṅkaṃ ābhujitvā ujuṃ kāyaṃ paṇidhāya āraññikaṃ piṇḍapātikaṃ paṃsukūlikaṃ tecīvarikaṃ appicchaṃ santuṭṭhaṃ pavivittaṃ asaṃsaṭṭhaṃ āraddhavīriyaṃ dhutavādaṃ adhicittamanuyuttaṃ <pageBreak edition="T" number="0.0137" />.</paragraph>
    <paragraph line="77">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="78">‘‘Anūpavādo <pageBreak edition="V" number="0.0117" /> <alternatives line="249" extra="" separator="false"><alternative source-abbr="vri" source="vipassana research institut">anūpaghāto</alternative><alternative source-abbr="syā." source="thai">anupavādo anupaghāto</alternative><alternative source-abbr="pī." source="pali text society">anupavādo anupaghāto</alternative><alternative source-abbr="ka." source="cambodian">anupavādo anupaghāto</alternative></alternatives> , pātimokkhe ca saṃvaro;</gatha1>
    <gatha2 line="79">Mattaññutā ca bhattasmiṃ, pantañca sayanāsanaṃ;</gatha2>
    <gathalast line="80">Adhicitte ca āyogo, etaṃ buddhāna sāsana’’nti. chaṭṭhaṃ;</gathalast>
    <subhead line="81">7. Sāriputtasuttaṃ</subhead>
    <paragraph line="82" number="37"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya appiccho santuṭṭho pavivitto asaṃsaṭṭho āraddhavīriyo adhicittamanuyutto.</paragraph>
    <paragraph line="83">Addasā <pageBreak edition="M" number="0.0128" /> kho bhagavā āyasmantaṃ sāriputtaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya appicchaṃ santuṭṭhaṃ pavivittaṃ asaṃsaṭṭhaṃ āraddhavīriyaṃ adhicittamanuyuttaṃ.</paragraph>
    <paragraph line="84">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="85">‘‘Adhicetaso appamajjato,</gatha1>
    <gatha2 line="86">Munino monapathesu sikkhato;</gatha2>
    <gatha3 line="87">Sokā na bhavanti tādino,</gatha3>
    <gathalast line="88">Upasantassa sadā satīmato’’ti. sattamaṃ;</gathalast>
    <subhead line="89">8. Sundarīsuttaṃ</subhead>
    <paragraph line="90" number="38"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ <pageBreak edition="T" number="0.0138" />. Bhikkhusaṅghopi sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ. Aññatitthiyā pana paribbājakā asakkatā honti agarukatā amānitā apūjitā anapacitā na lābhino cīvarapiṇḍapātasenāsanagilānapaccayabhesajjaparikkhārānaṃ.</paragraph>
    <paragraph line="91">Atha kho te aññatitthiyā paribbājakā bhagavato sakkāraṃ asahamānā bhikkhusaṅghassa ca <pageBreak edition="V" number="0.0118" /> yena sundarī paribbājikā tenupasaṅkamiṃsu; upasaṅkamitvā <pageBreak edition="P" number="0.0044" /> sundariṃ paribbājikaṃ etadavocuṃ – ‘‘ussahasi tvaṃ, bhagini, ñātīnaṃ atthaṃ kātu’’nti? ‘‘Kyāhaṃ, ayyā, karomi? Kiṃ mayā na <alternatives line="257" extra="" separator="false"><alternative source-abbr="vri" source="vipassana research institut">sakkā</alternative><alternative source-abbr="syā." source="thai">kiṃ mayā sakkā</alternative><alternative source-abbr="pī." source="pali text society">kiṃ mayā sakkā</alternative></alternatives>  kātuṃ? Jīvitampi me pariccattaṃ ñātīnaṃ atthāyā’’ti.</paragraph>
    <paragraph line="92">‘‘Tena hi, bhagini, abhikkhaṇaṃ jetavanaṃ gacchāhī’’ti. ‘‘Evaṃ, ayyā’’ti kho sundarī paribbājikā tesaṃ aññatitthiyānaṃ paribbājakānaṃ paṭissutvā abhikkhaṇaṃ jetavanaṃ agamāsi.</paragraph>
    <paragraph line="93">Yadā <pageBreak edition="M" number="0.0129" /> te aññiṃsu aññatitthiyā paribbājakā – ‘‘vodiṭṭhā kho sundarī paribbājikā bahujanena abhikkhaṇaṃ jetavanaṃ <alternatives line="265" extra="" separator="false"><alternative source-abbr="vri" source="vipassana research institut">gacchatī’’ti</alternative><alternative source-abbr="sī." source="sri lanka">gacchatī’’ti</alternative><alternative source-abbr="syā." source="thai">gacchatī’’ti</alternative><alternative source-abbr="kaṃ." source="kaṃ.">gacchatī’’ti</alternative><alternative source-abbr="pī." source="pali text society">gacchatī’’ti</alternative></alternatives> . Atha naṃ jīvitā voropetvā tattheva jetavanassa parikhākūpe <alternatives line="273" extra="" separator="false"><alternative source-abbr="vri" source="vipassana research institut">nikkhipitvā</alternative><alternative source-abbr="sī." source="sri lanka">nikhanitvā</alternative><alternative source-abbr="syā." source="thai">nikhanitvā</alternative><alternative source-abbr="pī." source="pali text society">nikhanitvā</alternative></alternatives>  yena rājā pasenadi kosalo tenupasaṅkamiṃsu; upasaṅkamitvā rājānaṃ pasenadiṃ kosalaṃ etadavocuṃ – ‘‘yā sā, mahārāja, sundarī paribbājikā; sā no na dissatī’’ti. ‘‘Kattha pana tumhe āsaṅkathā’’ti <pageBreak edition="T" number="0.0139" />? ‘‘Jetavane, mahārājā’’ti. ‘‘Tena hi jetavanaṃ vicinathā’’ti.</paragraph>
    <paragraph line="94">Atha kho te aññatitthiyā paribbājakā jetavanaṃ vicinitvā yathānikkhittaṃ parikhākūpā uddharitvā mañcakaṃ āropetvā sāvatthiṃ pavesetvā rathiyāya rathiyaṃ siṅghāṭakena siṅghāṭakaṃ upasaṅkamitvā manusse ujjhāpesuṃ –</paragraph>
    <paragraph line="95">‘‘Passathāyyā samaṇānaṃ sakyaputtiyānaṃ kammaṃ! Alajjino ime samaṇā sakyaputtiyā dussīlā pāpadhammā musāvādino abrahmacārino. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti! Natthi imesaṃ sāmaññaṃ, natthi imesaṃ brahmaññaṃ. Naṭṭhaṃ imesaṃ sāmaññaṃ, naṭṭhaṃ imesaṃ brahmaññaṃ. Kuto imesaṃ sāmaññaṃ, kuto imesaṃ brahmaññaṃ? Apagatā ime sāmaññā, apagatā ime brahmaññā. Kathañhi nāma puriso purisakiccaṃ karitvā itthiṃ jīvitā voropessatī’’ti!</paragraph>
    <paragraph line="96">Tena kho pana samayena sāvatthiyaṃ manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti –</paragraph>
    <paragraph line="97">‘‘Alajjino ime samaṇā sakyaputtiyā dussīlā pāpadhammā musāvādino abrahmacārino <pageBreak edition="V" number="0.0119" />. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti! Natthi imesaṃ sāmaññaṃ, natthi imesaṃ brahmaññaṃ. Naṭṭhaṃ imesaṃ sāmaññaṃ, naṭṭhaṃ imesaṃ brahmaññaṃ. Kuto imesaṃ sāmaññaṃ, kuto imesaṃ brahmaññaṃ? Apagatā ime sāmaññā, apagatā ime <pageBreak edition="T" number="0.0140" /> brahmaññā. Kathañhi nāma puriso purisakiccaṃ karitvā itthiṃ jīvitā voropessatī’’ti!</paragraph>
    <paragraph line="98">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃsu. Sāvatthiyaṃ <pageBreak edition="P" number="0.0045" /> piṇḍāya caritvā pacchābhattaṃ piṇḍapātapaṭikkantā <pageBreak edition="M" number="0.0130" /> yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
    <paragraph line="99">‘‘Etarahi, bhante, sāvatthiyaṃ manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti – ‘alajjino ime samaṇā sakyaputtiyā dussīlā pāpadhammā musāvādino abrahmacārino. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. Natthi imesaṃ sāmaññaṃ, natthi imesaṃ brahmaññaṃ. Naṭṭhaṃ imesaṃ sāmaññaṃ, naṭṭhaṃ imesaṃ brahmaññaṃ. Kuto imesaṃ sāmaññaṃ, kuto imesaṃ brahmaññaṃ? Apagatā ime sāmaññā, apagatā ime brahmaññā. Kathañhi nāma puriso purisakiccaṃ karitvā itthiṃ jīvitā voropessatī’’’ti!</paragraph>
    <paragraph line="100">‘‘Neso, bhikkhave, saddo ciraṃ bhavissati sattāhameva bhavissati. Sattāhassa accayena antaradhāyissati. Tena hi, bhikkhave, ye manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti, te tumhe imāya gāthāya paṭicodetha –</paragraph>
    <gatha1 line="101">‘‘‘Abhūtavādī <pageBreak edition="T" number="0.0141" /> nirayaṃ upeti,</gatha1>
    <gatha2 line="102"><alternatives line="281" extra="" separator="false"><alternative source-abbr="vri" source="vipassana research institut">Yo vāpi</alternative><alternative source-abbr="sī." source="sri lanka">yo cāpi</alternative><alternative source-abbr="pī." source="pali text society">yo cāpi</alternative><alternative source-abbr="ka." source="cambodian">yo cāpi</alternative></alternatives>  katvā na karomi cāha;</gatha2>
    <gatha3 line="103">Ubhopi te pecca samā bhavanti,</gatha3>
    <gathalast line="104">Nihīnakammā manujā paratthā’’’ti.</gathalast>
    <paragraph line="105">Atha kho te bhikkhū bhagavato santike imaṃ gāthaṃ pariyāpuṇitvā ye manussā bhikkhū disvā <pageBreak edition="V" number="0.0120" /> asabbhāhi pharusāhi vācāhi akkosanti paribhāsanti rosanti vihesanti te imāya gāthāya paṭicodenti –</paragraph>
    <gatha1 line="106">‘‘Abhūtavādī nirayaṃ upeti,</gatha1>
    <gatha2 line="107">Yo vāpi katvā na karomicāha;</gatha2>
    <gatha3 line="108">Ubhopi te pecca samā bhavanti,</gatha3>
    <gathalast line="109">Nihīnakammā manujā paratthā’’ti.</gathalast>
    <paragraph line="110">Manussānaṃ <pageBreak edition="M" number="0.0131" /> etadahosi – ‘‘akārakā ime samaṇā sakyaputtiyā. Nayimehi kataṃ. Sapantime samaṇā sakyaputtiyā’’ti. Neva so saddo ciraṃ ahosi. Sattāhameva ahosi. Sattāhassa accayena antaradhāyi.</paragraph>
    <paragraph line="111">Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavato etadavocuṃ –</paragraph>
    <paragraph line="112">‘‘Acchariyaṃ, bhante, abbhutaṃ, bhante! Yāva subhāsitaṃ cidaṃ bhante bhagavatā – ‘neso, bhikkhave, saddo ciraṃ bhavissati. Sattāhameva bhavissati. Sattāhassa accayena <pageBreak edition="T" number="0.0142" /> antaradhāyissatī’ti. Antarahito so, bhante, saddo’’ti.</paragraph>
    <paragraph line="113">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="114">‘‘Tudanti vācāya janā asaññatā,</gatha1>
    <gatha2 line="115">Sarehi saṅgāmagataṃva kuñjaraṃ;</gatha2>
    <gatha3 line="116">Sutvāna vākyaṃ pharusaṃ udīritaṃ,</gatha3>
    <gathalast line="117">Adhivāsaye bhikkhu aduṭṭhacitto’’ti. aṭṭhamaṃ;</gathalast>
    <subhead line="118">9. Upasenasuttaṃ</subhead>
    <paragraph line="119" number="39"> Evaṃ me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Atha kho āyasmato upasenassa <pageBreak edition="P" number="0.0046" /> vaṅgantaputtassa rahogatassa paṭisallīnassa evaṃ cetaso parivitakko <pageBreak edition="V" number="0.0121" /> udapādi – ‘‘lābhā vata me, suladdhaṃ vata me, satthā ca me bhagavā arahaṃ sammāsambuddho; svākkhāte camhi dhammavinaye agārasmā anagāriyaṃ pabbajito; sabrahmacārino ca me sīlavanto kalyāṇadhammā; sīlesu camhi paripūrakārī; susamāhito camhi ekaggacitto; arahā camhi khīṇāsavo; mahiddhiko camhi mahānubhāvo. Bhaddakaṃ me jīvitaṃ, bhaddakaṃ maraṇa’’nti.</paragraph>
    <paragraph line="120">Atha kho bhagavā āyasmato upasenassa vaṅgantaputtassa cetasā cetoparivitakkamaññāya tāyaṃ velāyaṃ imaṃ udānaṃ udānesi –</paragraph>
    <gatha1 line="121">‘‘Yaṃ <pageBreak edition="M" number="0.0132" /> jīvitaṃ na tapati, maraṇante na socati;</gatha1>
    <gathalast line="122">Sa ve diṭṭhapado dhīro, sokamajjhe na socati.</gathalast>
    <gatha1 line="123">‘‘Ucchinnabhavataṇhassa <pageBreak edition="T" number="0.0143" />, santacittassa bhikkhuno;</gatha1>
    <gathalast line="124">Vikkhīṇo jātisaṃsāro, natthi tassa punabbhavo’’ti. navamaṃ;</gathalast>
    <subhead line="125">10. Sāriputtaupasamasuttaṃ</subhead>
    <paragraph line="126" number="40"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya attano upasamaṃ paccavekkhamāno.</paragraph>
    <paragraph line="127">Addasā kho bhagavā āyasmantaṃ sāriputtaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya attano upasamaṃ paccavekkhamānaṃ.</paragraph>
    <paragraph line="128">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="129">‘‘Upasantasantacittassa, netticchinnassa bhikkhuno;</gatha1>
    <gathalast line="130">Vikkhīṇo jātisaṃsāro, mutto so mārabandhanā’’ti. dasamaṃ;</gathalast>
    <centered line="131">Meghiyavaggo catuttho niṭṭhito.</centered>
    <paragraph line="132">Tassuddānaṃ <pageBreak edition="V" number="0.0122" /> –</paragraph>
    <gatha1 line="133">Meghiyo uddhatā gopālo, yakkho <note>juṇhā (sī. syā. pī.), juṇhaṃ (ka.)</note> nāgena pañcamaṃ;</gatha1>
    <gatha1 line="134">Piṇḍolo sāriputto ca, sundarī bhavati aṭṭhamaṃ;</gatha1>
    <gathalast line="135">Upaseno vaṅgantaputto, sāriputto ca te dasāti.</gathalast>
  </content>
</document>