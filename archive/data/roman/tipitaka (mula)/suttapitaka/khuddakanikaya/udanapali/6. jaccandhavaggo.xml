<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="a. ni. 8.70" source-abbr="a. ni. 8.70"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="saṃ." source-abbr="saṃ."/>
      <version source="ni." source-abbr="ni."/>
      <version source="5.822" source-abbr="5.822"/>
      <version source="saṃ. ni. 5.822" source-abbr="saṃ. ni. 5.822"/>
      <version source="1.122;" source-abbr="1.122;"/>
      <version source="dī." source-abbr="dī."/>
      <version source="1.280" source-abbr="1.280"/>
      <version source="saṃ. ni. 1.122" source-abbr="saṃ. ni. 1.122"/>
      <version source="unknown" source-abbr="?"/>
      <version source="aṭṭha." source-abbr="aṭṭha."/>
      <version source="kaṃ." source-abbr="kaṃ."/>
      <version source="pāṭhantaraṃ" source-abbr="pāṭhantaraṃ"/>
    </versions>
    <normativeSource>http://tipitaka.org/romn/cscd/s0503m.mul5.xml</normativeSource>
    <source>roman/tipitaka (mula)/suttapitaka/khuddakanikaya/udanapali/6. jaccandhavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/udanapali</directory>
    <basename>6. jaccandhavaggo</basename>
    <titlePath>6. Jaccandhavaggo - Udānapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">6. Jaccandhavaggo</chapter>
    <subhead line="2">1. Āyusaṅkhārossajjanasuttaṃ</subhead>
    <paragraph line="3" number="51"> Evaṃ <pageBreak edition="Pali Text Society" number="0.0062" /> me sutaṃ – ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya pāvisi. Vesāliyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ ānandaṃ āmantesi – ‘‘gaṇhāhi, ānanda, nisīdanaṃ. Yena <alternatives line="3" extra="" separator="false"><alternative source-abbr="vri" source="vipassana research institut">cāpālaṃ</alternative><alternative source-abbr="syā." source="thai">pāvālaṃ</alternative></alternatives>  cetiyaṃ tenupasaṅkamissāma divāvihārāyā’’ti.</paragraph>
    <paragraph line="4">‘‘Evaṃ, bhante’’ti kho āyasmā ānando bhagavato paṭissutvā nisīdanaṃ ādāya bhagavantaṃ piṭṭhito piṭṭhito anubandhi. Atha kho bhagavā yena cāpālaṃ cetiyaṃ tenupasaṅkami; upasaṅkamitvā paññatte āsane nisīdi. Nisajja <pageBreak edition="Thai" number="0.0170" /> kho bhagavā āyasmantaṃ ānandaṃ āmantesi –</paragraph>
    <paragraph line="5">‘‘Ramaṇīyā, ānanda, vesālī; ramaṇīyaṃ udenaṃ cetiyaṃ; ramaṇīyaṃ gotamakaṃ cetiyaṃ; ramaṇīyaṃ sattambaṃ cetiyaṃ; ramaṇīyaṃ bahuputtaṃ cetiyaṃ; ramaṇīyaṃ sārandadaṃ cetiyaṃ; ramaṇīyaṃ cāpālaṃ cetiyaṃ. Yassa kassaci, ānanda <pageBreak edition="Myanmar" number="0.0152" />, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno ( ) <note>(ānanda) (ka.)</note> kappaṃ vā tiṭṭheyya kappāvasesaṃ vā. Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā. Ākaṅkhamāno, ānanda, tathāgato kappaṃ vā tiṭṭheyya kappāvasesaṃ vā’’ti.</paragraph>
    <paragraph line="6">Evampi <pageBreak edition="Vipassana Research Institut" number="0.0140" /> kho āyasmā ānando bhagavatā oḷārike nimitte kayiramāne, oḷārike obhāse kayiramāne, nāsakkhi paṭivijjhituṃ; na bhagavantaṃ yāci – ‘‘tiṭṭhatu, bhante, bhagavā kappaṃ; tiṭṭhatu sugato kappaṃ bahujanahitāya bahujanasukhāya lokānukampāya atthāya hitāya sukhāya devamanussāna’’nti, yathā taṃ mārena pariyuṭṭhitacitto <pageBreak edition="Pali Text Society" number="0.0063" />. Dutiyampi kho…pe… <pageBreak edition="Thai" number="0.0171" /> tatiyampi kho bhagavā āyasmantaṃ ānandaṃ āmantesi –</paragraph>
    <paragraph line="7">‘‘Ramaṇīyā, ānanda, vesālī; ramaṇīyaṃ udenaṃ cetiyaṃ; ramaṇīyaṃ gotamakaṃ cetiyaṃ; ramaṇīyaṃ sattambaṃ cetiyaṃ; ramaṇīyaṃ bahuputtaṃ cetiyaṃ; ramaṇīyaṃ sārandadaṃ cetiyaṃ; ramaṇīyaṃ cāpālaṃ cetiyaṃ. Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṃ vā tiṭṭheyya kappāvasesaṃ vā. Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā. Ākaṅkhamāno, ānanda, tathāgato kappaṃ vā tiṭṭheyya kappāvasesaṃ <pageBreak edition="Thai" number="0.0172" /> vā’’ti.</paragraph>
    <paragraph line="8">Evampi kho āyasmā ānando bhagavatā oḷārike nimitte kayiramāne, oḷārike obhāse kayiramāne, nāsakkhi paṭivijjhituṃ; na bhagavantaṃ yāci – ‘‘tiṭṭhatu, bhante, bhagavā kappaṃ; tiṭṭhatu sugato kappaṃ bahujanahitāya bahujanasukhāya lokānukampāya atthāya hitāya sukhāya devamanussāna’’nti, yathā taṃ mārena pariyuṭṭhitacitto.</paragraph>
    <paragraph line="9">Atha kho bhagavā āyasmantaṃ ānandaṃ āmantesi – ‘‘gaccha tvaṃ, ānanda, yassadāni kālaṃ maññasī’’ti. ‘‘Evaṃ, bhante’’ti kho āyasmā ānando bhagavato <pageBreak edition="Myanmar" number="0.0153" /> paṭissutvā uṭṭhāyāsanā bhagavantaṃ abhivādetvā padakkhiṇaṃ katvā avidūre aññatarasmiṃ rukkhamūle nisīdi.</paragraph>
    <paragraph line="10">Atha kho māro pāpimā, acirapakkante āyasmante ānande, yena bhagavā tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhito kho māro pāpimā bhagavantaṃ etadavoca –</paragraph>
    <paragraph line="11">‘‘Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato. Bhāsitā kho panesā, bhante, bhagavatā vācā – ‘na tāvāhaṃ, pāpima, parinibbāyissāmi <pageBreak edition="Vipassana Research Institut" number="0.0141" /> yāva me bhikkhū na sāvakā bhavissanti viyattā vinītā <alternatives line="14" extra="" separator="true"><alternative source-abbr="vri" source="vipassana research institut">visāradā</alternative><alternative source-abbr="a. ni. 8.70" source="a. ni. 8.70">visāradā pattayogakhemā</alternative><alternative source-abbr="sī." source="sri lanka">visāradappattā yogakhemā</alternative><alternative source-abbr="pī." source="pali text society">visāradappattā yogakhemā</alternative><alternative source-abbr="ka." source="cambodian">visāradappattā yogakhemā</alternative><alternative source-abbr="syā." source="thai">visāradappattā yogakhemakāmā</alternative></alternatives>  bahussutā dhammadharā dhammānudhammappaṭipannā sāmīcippaṭipannā anudhammacārino, sakaṃ ācariyakaṃ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti <pageBreak edition="Thai" number="0.0173" /> uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desessantī’ti. <alternatives line="24" extra="" separator="false"><alternative source-abbr="vri" source="vipassana research institut">Etarahi kho pana, bhante</alternative><alternative source-abbr="sī." source="sri lanka">santi kho pana bhante etarahi</alternative><alternative source-abbr="pī." source="pali text society">santi kho pana bhante etarahi</alternative><alternative source-abbr="saṃ." source="saṃ.">santi kho pana bhante etarahi</alternative><alternative source-abbr="ni." source="ni.">santi kho pana bhante etarahi</alternative><alternative source-abbr="5.822" source="5.822">santi kho pana bhante etarahi</alternative></alternatives>  bhikkhū bhagavato sāvakā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino sakaṃ ācariyakaṃ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desenti. Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato.</paragraph>
    <paragraph line="12">‘‘Bhāsitā kho panesā, bhante, bhagavatā vācā – ‘na tāvāhaṃ, pāpima, parinibbāyissāmi yāva me bhikkhuniyo na sāvikā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo sakaṃ ācariyakaṃ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desessantī’ti. Etarahi kho pana, bhante <pageBreak edition="Pali Text Society" number="0.0064" />, bhikkhuniyo bhagavato sāvikā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā <pageBreak edition="Myanmar" number="0.0154" /> anudhammacāriniyo sakaṃ ācariyakaṃ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti <pageBreak edition="Thai" number="0.0174" /> uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desenti. Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato.</paragraph>
    <paragraph line="13">‘‘Bhāsitā kho panesā, bhante, bhagavatā vācā – ‘na tāvāhaṃ, pāpima, parinibbāyissāmi yāva me upāsakā na sāvakā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino sakaṃ ācariyakaṃ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desessantī’ti. Etarahi kho pana, bhante, upāsakā bhagavato sāvakā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino sakaṃ ācariyakaṃ <pageBreak edition="Vipassana Research Institut" number="0.0142" /> uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desenti. Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato.</paragraph>
    <paragraph line="14">‘‘Bhāsitā kho panesā, bhante, bhagavatā vācā – ‘na tāvāhaṃ, pāpima, parinibbāyissāmi yāva me upāsikā na sāvikā bhavissanti viyattā vinītā visāradā bahussutā dhammadharā <pageBreak edition="Thai" number="0.0175" /> dhammānudhammappaṭipannā sāmīcippaṭipannā anudhammacāriniyo sakaṃ ācariyakaṃ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desessantī’ti. Etarahi kho pana, bhante, upāsikā bhagavato sāvikā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo sakaṃ ācariyakaṃ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desenti. Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato.</paragraph>
    <paragraph line="15">‘‘Bhāsitā <pageBreak edition="Myanmar" number="0.0155" /> kho panesā, bhante, bhagavatā vācā – ‘na tāvāhaṃ, pāpima, parinibbāyissāmi yāva me idaṃ brahmacariyaṃ na iddhañceva bhavissati phītañca vitthārikaṃ bāhujaññaṃ puthubhūtaṃ yāva devamanussehi suppakāsita’nti. Etarahi kho pana, <alternatives line="32" extra="" separator="false"><alternative source-abbr="vri" source="vipassana research institut">bhante</alternative><alternative source-abbr="saṃ. ni. 5.822" source="saṃ. ni. 5.822">tayidaṃ bhante</alternative></alternatives> , bhagavato brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāva devamanussehi suppakāsitaṃ. Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato’’ti.</paragraph>
    <paragraph line="16">Evaṃ vutte, bhagavā māraṃ pāpimantaṃ etadavoca – ‘‘appossukko <pageBreak edition="Thai" number="0.0176" /> tvaṃ, pāpima, hohi. Na ciraṃ tathāgatassa parinibbānaṃ bhavissati. Ito tiṇṇaṃ māsānaṃ accayena tathāgato parinibbāyissatī’’ti.</paragraph>
    <paragraph line="17">Atha kho bhagavā cāpāle cetiye sato sampajāno āyusaṅkhāraṃ ossajji. Ossaṭṭhe ca bhagavatā āyusaṅkhāre mahābhūmicālo ahosi bhiṃsanako lomahaṃso, <alternatives line="40" extra="" separator="false"><alternative source-abbr="vri" source="vipassana research institut">devadundubhiyo</alternative><alternative source-abbr="ka." source="cambodian">devadudrabhiyo</alternative></alternatives>  ca phaliṃsu.</paragraph>
    <paragraph line="18">Atha <pageBreak edition="Vipassana Research Institut" number="0.0143" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="19">‘‘Tulamatulañca sambhavaṃ,</gatha1>
    <gatha2 line="20">Bhavasaṅkhāramavassaji muni;</gatha2>
    <gatha3 line="21">Ajjhattarato samāhito,</gatha3>
    <gathalast line="22">Abhindi kavacamivattasambhava’’nti. paṭhamaṃ;</gathalast>
    <subhead line="23">2. Sattajaṭilasuttaṃ</subhead>
    <paragraph line="24" number="52"> Evaṃ me sutaṃ – ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena <pageBreak edition="Pali Text Society" number="0.0065" /> bhagavā sāyanhasamayaṃ paṭisallānā vuṭṭhito bahidvārakoṭṭhake nisinno hoti. Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.</paragraph>
    <paragraph line="25">Tena <pageBreak edition="Myanmar" number="0.0156" /> kho pana samayena satta ca jaṭilā, satta ca nigaṇṭhā, satta ca acelakā, satta ca ekasāṭakā, satta ca paribbājakā, parūḷhakacchanakhalomā <alternatives line="48" extra="" separator="false"><alternative source-abbr="vri" source="vipassana research institut">khārivividhamādāya</alternative><alternative source-abbr="ka." source="cambodian">khārīvidhamādāya</alternative><alternative source-abbr="saṃ." source="saṃ.">khārīvidhamādāya</alternative><alternative source-abbr="ni." source="ni.">khārīvidhamādāya</alternative><alternative source-abbr="1.122;" source="1.122;">khārīvidhamādāya</alternative><alternative source-abbr="dī." source="dī.">khārīvidhamādāya</alternative><alternative source-abbr="ni." source="ni.">khārīvidhamādāya</alternative><alternative source-abbr="1.280" source="1.280">khārīvidhamādāya</alternative></alternatives>  bhagavato avidūre atikkamanti.</paragraph>
    <paragraph line="26">Addasā kho rājā pasenadi kosalo te satta ca jaṭile, satta ca nigaṇṭhe, satta ca acelake, satta ca ekasāṭake, satta ca paribbājake <pageBreak edition="Thai" number="0.0177" />, parūḷhakacchanakhalome khārivividhamādāya bhagavato avidūre atikkamante. Disvāna uṭṭhāyāsanā ekaṃsaṃ uttarāsaṅgaṃ karitvā dakkhiṇajāṇumaṇḍalaṃ <alternatives line="56" extra="" separator="false"><alternative source-abbr="vri" source="vipassana research institut">pathaviyaṃ</alternative><alternative source-abbr="sī." source="sri lanka">paṭhaviyaṃ</alternative><alternative source-abbr="syā." source="thai">paṭhaviyaṃ</alternative><alternative source-abbr="pī." source="pali text society">paṭhaviyaṃ</alternative></alternatives>  nihantvā yena te satta ca jaṭilā, satta ca nigaṇṭhā, satta ca acelakā, satta ca ekasāṭakā, satta ca paribbājakā, tenañjaliṃ paṇāmetvā tikkhattuṃ nāmaṃ sāvesi – ‘‘rājāhaṃ, bhante, pasenadi kosalo; rājāhaṃ, bhante, pasenadi kosalo; rājāhaṃ, bhante, pasenadi kosalo’’ti.</paragraph>
    <paragraph line="27">Atha kho rājā pasenadi kosalo acirapakkantesu tesu sattasu ca jaṭilesu, sattasu ca nigaṇṭhesu, sattasu ca acelakesu, sattasu ca ekasāṭakesu, sattasu ca paribbājakesu, yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno <pageBreak edition="Vipassana Research Institut" number="0.0144" /> kho rājā pasenadi kosalo bhagavantaṃ etadavoca – ‘‘<alternatives line="64" extra="" separator="true"><alternative source-abbr="vri" source="vipassana research institut">ye kho</alternative><alternative source-abbr="sī." source="sri lanka">ye ca kho</alternative><alternative source-abbr="syā." source="thai">ye ca te</alternative><alternative source-abbr="pī." source="pali text society">ye nu keci kho</alternative><alternative source-abbr="saṃ. ni. 1.122" source="saṃ. ni. 1.122">ye te</alternative><alternative source-abbr="?" source="unknown">ye nu kho keci</alternative></alternatives>  bhante, loke arahanto vā arahattamaggaṃ vā samāpannā ete tesaṃ <alternatives line="76" extra="" separator="true"><alternative source-abbr="vri" source="vipassana research institut">aññatare’’ti</alternative><alternative source-abbr="sī." source="sri lanka">aññatarā’’ti</alternative><alternative source-abbr="ka." source="cambodian">aññatarā’’ti</alternative><alternative source-abbr="syā." source="thai">aññataro’’ti</alternative><alternative source-abbr="pī." source="pali text society">aññataro’’ti</alternative></alternatives> .</paragraph>
    <paragraph line="28">‘‘Dujjānaṃ kho etaṃ, mahārāja, tayā gihinā kāmabhoginā puttasambādhasayanaṃ ajjhāvasantena kāsikacandanaṃ paccanubhontena mālāgandhavilepanaṃ dhārayantena jātarūparajataṃ sādiyantena – ime vā arahanto, ime vā arahattamaggaṃ samāpannāti.</paragraph>
    <paragraph line="29">‘‘Saṃvāsena kho, mahārāja, sīlaṃ veditabbaṃ. Tañca kho dīghena addhunā na ittaraṃ , manasikarotā no amanasikarotā, paññavatā no duppaññena. Saṃvohārena kho, mahārāja, soceyyaṃ veditabbaṃ. Tañca kho dīghena addhunā <pageBreak edition="Myanmar" number="0.0157" /><pageBreak edition="Thai" number="0.0178" /> na ittaraṃ, manasikarotā no amanasikarotā, paññavatā no duppaññena. Āpadāsu kho, mahārāja, thāmo veditabbo. So ca kho dīghena addhunā na ittaraṃ, manasikarotā no amanasikarotā, paññavatā no duppaññena. Sākacchāya kho, mahārāja, paññā veditabbā. Sā ca kho dīghena addhunā na ittaraṃ, manasikarotā no amanasikarotā, paññavatā no duppaññenā’’ti <pageBreak edition="Pali Text Society" number="0.0066" />.</paragraph>
    <paragraph line="30">‘‘Acchariyaṃ, bhante, abbhutaṃ, bhante! Yāva subhāsitaṃ <alternatives line="93" extra="" separator="false"><alternative source-abbr="vri" source="vipassana research institut">cidaṃ</alternative><alternative source-abbr="saṃ. ni. 1.122" source="saṃ. ni. 1.122">subhāsitamidaṃ</alternative></alternatives> , bhante, bhagavatā – ‘dujjānaṃ kho etaṃ, mahārāja, tayā gihinā puttasambādhasayanaṃ ajjhāvasantena kāsikacandanaṃ paccanubhontena mālāgandhavilepanaṃ dhārayantena jātarūparajataṃ sādiyantena – ime vā arahanto, ime vā arahattamaggaṃ samāpannāti. Saṃvāsena kho, mahārāja, sīlaṃ veditabbaṃ…pe… sākacchāya kho, mahārāja, paññā veditabbā. Sā ca kho dīghena addhunā na ittaraṃ, manasikarotā no <pageBreak edition="Thai" number="0.0179" /> amanasikarotā, paññavatā no duppaññenā’’’ti.</paragraph>
    <paragraph line="31">‘‘Ete, bhante, mama purisā <alternatives line="101" extra="" separator="false"><alternative source-abbr="vri" source="vipassana research institut">corā</alternative><alternative source-abbr="saṃ. ni. 1.122" source="saṃ. ni. 1.122">carā</alternative></alternatives>  ocarakā janapadaṃ ocaritvā gacchanti. Tehi paṭhamaṃ ociṇṇaṃ ahaṃ pacchā <alternatives line="109" extra="" separator="true"><alternative source-abbr="vri" source="vipassana research institut">osārissāmi</alternative><alternative source-abbr="sī." source="sri lanka">otarissāmi</alternative><alternative source-abbr="syā." source="thai">otarissāmi</alternative><alternative source-abbr="pī." source="pali text society">otarissāmi</alternative><alternative source-abbr="sī." source="sri lanka">oyāyissāmi</alternative><alternative source-abbr="syā." source="thai">oyāyissāmi</alternative><alternative source-abbr="aṭṭha." source="aṭṭha.">oyāyissāmi</alternative><alternative source-abbr="saṃ. ni. 1.122" source="saṃ. ni. 1.122">osāpayissāmi</alternative></alternatives> . Idāni te, bhante, taṃ rajojallaṃ pavāhetvā sunhātā suvilittā kappitakesamassū odātavatthavasanā pañcahi kāmaguṇehi samappitā samaṅgibhūtā paricāressantī’’ <note>cāriyanti (syā.)</note> ti.</paragraph>
    <paragraph line="32">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="33">‘‘Na <pageBreak edition="Vipassana Research Institut" number="0.0145" /> vāyameyya sabbattha, nāññassa puriso siyā;</gatha1>
    <gathalast line="34">Nāññaṃ nissāya jīveyya, dhammena na <alternatives line="126" extra="" separator="true"><alternative source-abbr="vri" source="vipassana research institut">vaṇiṃ</alternative><alternative source-abbr="sī." source="sri lanka">vāṇiṃ</alternative><alternative source-abbr="syā." source="thai">vaṇī</alternative><alternative source-abbr="pī." source="pali text society">vaṇī</alternative><alternative source-abbr="ka." source="cambodian">vāṇijaṃ</alternative></alternatives>  care’’ti. dutiyaṃ;</gathalast>
    <subhead line="35">3. Paccavekkhaṇasuttaṃ</subhead>
    <paragraph line="36" number="53"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano aneke <pageBreak edition="Myanmar" number="0.0158" /> pāpake akusale dhamme pahīne paccavekkhamāno nisinno hoti, aneke ca kusale dhamme bhāvanāpāripūriṃ gate.</paragraph>
    <paragraph line="37">Atha kho bhagavā <note>etamatthaṃ viditvā (sī. ka.)</note> attano aneke pāpake akusale dhamme pahīne viditvā aneke ca kusale dhamme bhāvanāpāripūriṃ gate <note>etamatthaṃ viditvā (sī. ka.)</note> tāyaṃ velāyaṃ imaṃ udānaṃ udānesi –</paragraph>
    <gatha1 line="38">‘‘Ahu pubbe tadā nāhu, nāhu pubbe tadā ahu;</gatha1>
    <gathalast line="39">Na cāhu na ca bhavissati, na cetarahi vijjatī’’ti. tatiyaṃ;</gathalast>
    <subhead line="40">4. Paṭhamanānātitthiyasuttaṃ</subhead>
    <paragraph line="41" number="54"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā <pageBreak edition="Thai" number="0.0180" /> nānātitthiyasamaṇabrāhmaṇaparibbājakā <pageBreak edition="Pali Text Society" number="0.0067" /> sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</paragraph>
    <paragraph line="42">Santeke samaṇabrāhmaṇā evaṃvādino evaṃdiṭṭhino – ‘‘sassato loko, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asassato loko, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘antavā loko, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘anantavā loko, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘taṃ jīvaṃ taṃ sarīraṃ, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘aññaṃ jīvaṃ aññaṃ sarīraṃ, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘hoti tathāgato paraṃ maraṇā <pageBreak edition="Vipassana Research Institut" number="0.0146" />, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘na hoti tathāgato paraṃ maraṇā, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘hoti ca na ca hoti tathāgato paraṃ maraṇā, idameva saccaṃ moghamañña’’nti. Santi paneke <pageBreak edition="Myanmar" number="0.0159" /> samaṇabrāhmaṇā evaṃvādino evaṃdiṭṭhino – ‘‘neva hoti na na hoti tathāgato paraṃ maraṇā, idameva saccaṃ moghamañña’’nti.</paragraph>
    <paragraph line="43">Te bhaṇḍanajātā <pageBreak edition="Thai" number="0.0181" /> kalahajātā vivādāpannā aññamaññaṃ mukhasattīhi vitudantā viharanti – ‘‘ediso dhammo, nediso dhammo; nediso dhammo, ediso dhammo’’ti.</paragraph>
    <paragraph line="44">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
    <paragraph line="45">‘‘Idha, bhante, sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</paragraph>
    <paragraph line="46">‘‘Santeke samaṇabrāhmaṇā evaṃvādino evaṃdiṭṭhino – ‘sassato loko, idameva saccaṃ moghamañña’nti…pe… <pageBreak edition="Thai" number="0.0182" /> te bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ ti.</paragraph>
    <paragraph line="47">‘‘Aññatitthiyā, bhikkhave, paribbājakā andhā acakkhukā; atthaṃ na jānanti, anatthaṃ na jānanti, dhammaṃ na jānanti, adhammaṃ <pageBreak edition="Pali Text Society" number="0.0068" /> na jānanti. Te atthaṃ ajānantā anatthaṃ ajānantā dhammaṃ ajānantā adhammaṃ ajānantā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ti.</paragraph>
    <paragraph line="48">‘‘Bhūtapubbaṃ, bhikkhave, imissāyeva sāvatthiyā aññataro rājā ahosi. Atha kho, bhikkhave, so rājā aññataraṃ purisaṃ āmantesi – ‘ehi tvaṃ, ambho purisa, yāvatakā sāvatthiyā jaccandhā te sabbe ekajjhaṃ sannipātehī’ti. ‘Evaṃ, devā’ti kho, bhikkhave, so puriso <pageBreak edition="Vipassana Research Institut" number="0.0147" /> tassa rañño paṭissutvā yāvatakā sāvatthiyā jaccandhā te <pageBreak edition="Thai" number="0.0183" /> sabbe gahetvā yena so rājā tenupasaṅkami; upasaṅkamitvā taṃ rājānaṃ etadavoca – ‘sannipātitā kho te, deva, yāvatakā sāvatthiyā jaccandhā’ti <pageBreak edition="Myanmar" number="0.0160" />. ‘Tena hi, bhaṇe, jaccandhānaṃ hatthiṃ dassehī’ti. ‘Evaṃ, devā’ti kho, bhikkhave, so puriso tassa rañño paṭissutvā jaccandhānaṃ hatthiṃ dassesi.</paragraph>
    <paragraph line="49">‘‘Ekaccānaṃ jaccandhānaṃ hatthissa sīsaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa kaṇṇaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa dantaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa soṇḍaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa kāyaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa pādaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa <alternatives line="150" extra="" separator="false"><alternative source-abbr="vri" source="vipassana research institut">satthiṃ</alternative><alternative source-abbr="syā." source="thai">piṭṭhiṃ</alternative></alternatives>  dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa naṅguṭṭhaṃ dassesi – ‘ediso, jaccandhā, hatthī’ti. Ekaccānaṃ jaccandhānaṃ hatthissa vāladhiṃ dassesi – ‘ediso, jaccandhā, hatthī’’’ti.</paragraph>
    <paragraph line="50">‘‘Atha kho, bhikkhave, so puriso jaccandhānaṃ hatthiṃ dassetvā yena so rājā tenupasaṅkami; upasaṅkamitvā taṃ rājānaṃ etadavoca – ‘diṭṭho kho tehi, deva, jaccandhehi hatthī; yassa dāni kālaṃ maññasī’ti.</paragraph>
    <paragraph line="51">‘‘Atha kho, bhikkhave, so rājā yena te jaccandhā tenupasaṅkami; upasaṅkamitvā te jaccandhe etadavoca – ‘diṭṭho vo, jaccandhā, hatthī’ti <pageBreak edition="Thai" number="0.0184" />? ‘Evaṃ, deva, diṭṭho no hatthī’ti. ‘Vadetha, jaccandhā, kīdiso hatthī’ti?</paragraph>
    <paragraph line="52">‘‘Yehi, bhikkhave, jaccandhehi hatthissa sīsaṃ diṭṭhaṃ ahosi, te evamāhaṃsu – ‘ediso, deva, hatthī seyyathāpi kumbho’ti.</paragraph>
    <paragraph line="53">‘‘Yehi, bhikkhave, jaccandhehi hatthissa kaṇṇo diṭṭho ahosi, te evamāhaṃsu – ‘ediso, deva, hatthī seyyathāpi suppo’ti.</paragraph>
    <paragraph line="54">‘‘Yehi, bhikkhave, jaccandhehi hatthissa danto diṭṭho ahosi, te evamāhaṃsu <pageBreak edition="Pali Text Society" number="0.0069" /> – ‘ediso, deva, hatthī seyyathāpi khīlo’ti.</paragraph>
    <paragraph line="55">‘‘Yehi <pageBreak edition="Vipassana Research Institut" number="0.0148" />, bhikkhave, jaccandhehi hatthissa soṇḍo diṭṭho ahosi, te evamāhaṃsu – ‘ediso, deva, hatthī seyyathāpi naṅgalīsā’ti.</paragraph>
    <paragraph line="56">‘‘Yehi, bhikkhave, jaccandhehi hatthissa kāyo diṭṭho ahosi, te evamāhaṃsu – ‘ediso, deva, hatthī seyyathāpi koṭṭho’ti.</paragraph>
    <paragraph line="57">‘‘Yehi <pageBreak edition="Myanmar" number="0.0161" />, bhikkhave, jaccandhehi hatthissa pādo diṭṭho ahosi, te evamāhaṃsu – ‘ediso, deva, hatthī seyyathāpi thūṇo’ti.</paragraph>
    <paragraph line="58">‘‘Yehi, bhikkhave, jaccandhehi hatthissa <alternatives line="158" extra="" separator="true"><alternative source-abbr="vri" source="vipassana research institut">satthi diṭṭho</alternative><alternative source-abbr="ka." source="cambodian">piṭṭhi diṭṭā</alternative><alternative source-abbr="sī." source="sri lanka">piṭṭhi diṭṭā</alternative><alternative source-abbr="syā." source="thai">piṭṭhi diṭṭā</alternative><alternative source-abbr="pī." source="pali text society">piṭṭhi diṭṭā</alternative><alternative source-abbr="ka." source="cambodian">satthi diṭṭhā</alternative><alternative source-abbr="sī." source="sri lanka">satthi diṭṭhā</alternative></alternatives>  hosi, te evamāhaṃsu – ‘ediso, deva, hatthī seyyathāpi udukkhalo’ti.</paragraph>
    <paragraph line="59">‘‘Yehi, bhikkhave, jaccandhehi hatthissa naṅguṭṭhaṃ diṭṭhaṃ ahosi, te evamāhaṃsu – ‘ediso, deva, hatthī seyyathāpi musalo’ti.</paragraph>
    <paragraph line="60">‘‘Yehi, bhikkhave, jaccandhehi hatthissa vāladhi diṭṭho ahosi, te evamāhaṃsu – ‘ediso, deva, hatthī seyyathāpi sammajjanī’ti.</paragraph>
    <paragraph line="61">‘‘Te ‘ediso hatthī, nediso hatthī; nediso hatthī, ediso hatthī’’’ti aññamaññaṃ muṭṭhīhi <alternatives line="167" extra="" separator="false"><alternative source-abbr="vri" source="vipassana research institut">saṃsumbhiṃsu</alternative><alternative source-abbr="ka." source="cambodian">saṃyujjhiṃsu</alternative><alternative source-abbr="sī." source="sri lanka">saṃyujjhiṃsu</alternative><alternative source-abbr="syā." source="thai">saṃyujjhiṃsu</alternative><alternative source-abbr="pī." source="pali text society">saṃyujjhiṃsu</alternative></alternatives> . Tena ca pana, bhikkhave, so rājā attamano ahosi.</paragraph>
    <paragraph line="62">‘‘Evameva kho, bhikkhave, aññatitthiyā <pageBreak edition="Thai" number="0.0185" /> paribbājakā andhā acakkhukā. Te atthaṃ na jānanti anatthaṃ na jānanti, dhammaṃ na jānanti adhammaṃ na jānanti. Te atthaṃ ajānantā anatthaṃ ajānantā, dhammaṃ ajānantā adhammaṃ ajānantā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ti.</paragraph>
    <paragraph line="63">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="64">‘‘Imesu kira sajjanti, eke samaṇabrāhmaṇā;</gatha1>
    <gathalast line="65">Viggayha naṃ vivadanti, janā ekaṅgadassino’’ti. catutthaṃ;</gathalast>
    <subhead line="66">5. Dutiyanānātitthiyasuttaṃ</subhead>
    <paragraph line="67" number="55"> Evaṃ <pageBreak edition="Vipassana Research Institut" number="0.0149" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</paragraph>
    <paragraph line="68">Santeke <pageBreak edition="Myanmar" number="0.0162" /> samaṇabrāhmaṇā evaṃvādino evaṃdiṭṭhino – ‘‘sassato attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asassato attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sassato ca asassato ca <note>sassato asassato (sī.)</note> attā ca loko ca, idameva saccaṃ moghamañña’’nti. Santi paneke <pageBreak edition="Thai" number="0.0186" /> samaṇabrāhmaṇā evaṃvādino evaṃdiṭṭhino – ‘‘neva sassato nāsassato attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sayaṃkato attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘paraṃkato attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sayaṃkato ca paraṃkato ca <note>sayaṃkato paraṃkato (sī.)</note> attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘<alternatives line="189" extra="" separator="false"><alternative source-abbr="vri" source="vipassana research institut">asayaṃkāro aparaṃkāro</alternative><alternative source-abbr="syā." source="thai">asayaṃkāro ca aparaṃkāro ca</alternative><alternative source-abbr="pī." source="pali text society">asayaṃkāro ca aparaṃkāro ca</alternative></alternatives>  adhiccasamuppanno attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sassataṃ sukhadukkhaṃ attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asassataṃ sukhadukkhaṃ attā ca loko ca, idameva saccaṃ moghamañña’’nti. Santeke <pageBreak edition="Pali Text Society" number="0.0070" /> samaṇabrāhmaṇā evaṃvādino evaṃdiṭṭhino – ‘‘<alternatives line="197" extra="" separator="false"><alternative source-abbr="vri" source="vipassana research institut">sassatañca asassatañca</alternative><alternative source-abbr="sī." source="sri lanka">sassataṃ asassataṃ</alternative></alternatives>  sukhadukkhaṃ attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘neva sassataṃ nāsassataṃ sukhadukkhaṃ attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sayaṃkataṃ sukhadukkhaṃ attā ca <pageBreak edition="Thai" number="0.0187" /> loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evadiṭṭhino – ‘‘paraṃkataṃ sukhadukkhaṃ attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘<alternatives line="205" extra="" separator="false"><alternative source-abbr="vri" source="vipassana research institut">sayaṃkatañca paraṃkatañca</alternative><alternative source-abbr="sī." source="sri lanka">sayaṃkathaṃ paraṃkataṃ</alternative></alternatives>  sukhadukkhaṃ attā ca loko <pageBreak edition="Myanmar" number="0.0163" /> ca, idameva saccaṃ moghamañña’’nti. Santi paneke samaṇabrāhmaṇā <pageBreak edition="Vipassana Research Institut" number="0.0150" /> evaṃvādino evaṃdiṭṭhino – ‘‘asayaṃkāraṃ aparaṃkāraṃ adhiccasamuppannaṃ sukhadukkhaṃ attā ca loko ca, idameva saccaṃ moghamañña’’nti.</paragraph>
    <paragraph line="69">Te bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘‘ediso dhammo, nediso dhammo; nediso dhammo, ediso dhammo’’ti.</paragraph>
    <paragraph line="70">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
    <paragraph line="71">‘‘Idha, bhante, sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</paragraph>
    <paragraph line="72">‘‘Santeke samaṇabrāhmaṇā evaṃvādino evaṃdiṭṭhino – ‘sassato attā ca loko ca, idameva saccaṃ moghamañña’nti…pe… te bhaṇḍanajātā kalahajātā <pageBreak edition="Thai" number="0.0188" /> vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ti.</paragraph>
    <paragraph line="73">‘‘Aññatitthiyā, bhikkhave, paribbājakā andhā acakkhukā; atthaṃ na jānanti anatthaṃ na jānanti, dhammaṃ na jānanti adhammaṃ na jānanti. Te atthaṃ ajānantā anatthaṃ ajānantā, dhammaṃ ajānantā adhammaṃ ajānantā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ti.</paragraph>
    <paragraph line="74">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="75">‘‘Imesu kira sajjanti, eke samaṇabrāhmaṇā;</gatha1>
    <gathalast line="76">Antarāva visīdanti, appatvāva tamogadha’’nti. pañcamaṃ;</gathalast>
    <subhead line="77">6. Tatiyanānātitthiyasuttaṃ</subhead>
    <paragraph line="78" number="56"> Evaṃ <pageBreak edition="Myanmar" number="0.0164" /><pageBreak edition="Vipassana Research Institut" number="0.0151" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</paragraph>
    <paragraph line="79">Santeke samaṇabrāhmaṇā evaṃvādino evaṃdiṭṭhino – ‘‘sassato attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asassato attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sassato ca asassato ca <pageBreak edition="Thai" number="0.0189" /> attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘neva sassato nāsassato attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sayaṃkato attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘paraṃkato attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sayaṃkato ca paraṃkato ca attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asayaṃkāro aparaṃkāro adhiccasamuppanno attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sassataṃ sukhadukkhaṃ attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asassataṃ sukhadukkhaṃ attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino evaṃdiṭṭhino – ‘‘sassatañca asassatañca sukhadukkhaṃ attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘neva sassataṃ nāsassataṃ sukhadukkhaṃ attā ca loko ca, idameva saccaṃ moghamañña’’nti. Santeke samaṇabrāhmaṇā evaṃvādino <pageBreak edition="Thai" number="0.0190" /> evaṃdiṭṭhino – ‘‘sayaṃkataṃ sukhadukkhaṃ attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘paraṃkataṃ sukhadukkhaṃ attā ca loko ca, idameva saccaṃ moghamañña’’nti <pageBreak edition="Myanmar" number="0.0165" />. Santeke samaṇabrāhmaṇā evaṃvādino evaṃdiṭṭhino – ‘‘sayaṃkatañca paraṃkatañca sukhadukkhaṃ attā ca loko ca, idameva saccaṃ moghamañña’’nti. Santi paneke samaṇabrāhmaṇā evaṃvādino evaṃdiṭṭhino – ‘‘asayaṃkāraṃ aparaṃkāraṃ adhiccasamuppannaṃ sukhadukkhaṃ attā ca loko ca, idameva saccaṃ moghamañña’’nti.</paragraph>
    <paragraph line="80">Te <pageBreak edition="Vipassana Research Institut" number="0.0152" /> bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘‘ediso dhammo, nediso dhammo; nediso dhammo, ediso dhammo’’ti.</paragraph>
    <paragraph line="81">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
    <paragraph line="82">‘‘Idha, bhante, sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</paragraph>
    <paragraph line="83">‘‘Santeke samaṇabrāhmaṇā evaṃvādino evaṃdiṭṭhino – ‘sassato attā ca loko ca, idameva saccaṃ moghamañña’nti <pageBreak edition="Thai" number="0.0191" /> …pe… te bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ti.</paragraph>
    <paragraph line="84">‘‘Aññatitthiyā, bhikkhave, paribbājakā andhā acakkhukā. Te atthaṃ na jānanti anatthaṃ na jānanti, dhammaṃ na jānanti adhammaṃ na jānanti. Te atthaṃ ajānantā anatthaṃ ajānantā, dhammaṃ ajānantā adhammaṃ ajānantā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti – ‘ediso dhammo, nediso dhammo; nediso dhammo, ediso dhammo’’’ti.</paragraph>
    <paragraph line="85">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="86">‘‘Ahaṅkārapasutāyaṃ <pageBreak edition="Myanmar" number="0.0166" /> pajā, paraṃkārūpasaṃhitā;</gatha1>
    <gathalast line="87">Etadeke nābbhaññaṃsu, na naṃ sallanti addasuṃ.</gathalast>
    <gatha1 line="88">‘‘Etañca sallaṃ <alternatives line="213" extra="" separator="false"><alternative source-abbr="vri" source="vipassana research institut">paṭikacca</alternative><alternative source-abbr="sī." source="sri lanka">paṭigacca</alternative><alternative source-abbr="syā." source="thai">paṭigacca</alternative><alternative source-abbr="kaṃ." source="kaṃ.">paṭigacca</alternative><alternative source-abbr="pī." source="pali text society">paṭigacca</alternative></alternatives>  passato;</gatha1>
    <gatha2 line="89">Ahaṃ karomīti na tassa hoti;</gatha2>
    <gathalast line="90">Paro <pageBreak edition="Thai" number="0.0193" /> karotīti na tassa hoti.</gathalast>
    <gatha1 line="91">‘‘Mānupetā <pageBreak edition="Vipassana Research Institut" number="0.0153" /> ayaṃ pajā, mānaganthā <alternatives line="221" extra="" separator="false"><alternative source-abbr="vri" source="vipassana research institut">mānavinibaddhā</alternative><alternative source-abbr="sī." source="sri lanka">mānavinibandhā</alternative></alternatives> ;</gatha1>
    <gathalast line="92">Diṭṭhīsu sārambhakathā, saṃsāraṃ nātivattatī’’ti. chaṭṭhaṃ;</gathalast>
    <subhead line="93">7. Subhūtisuttaṃ</subhead>
    <paragraph line="94" number="57"> Evaṃ <pageBreak edition="Pali Text Society" number="0.0071" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā subhūti bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya avitakkaṃ samādhiṃ samāpajjitvā.</paragraph>
    <paragraph line="95">Addasā kho bhagavā āyasmantaṃ subhūtiṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya avitakkaṃ samādhiṃ samāpannaṃ.</paragraph>
    <paragraph line="96">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="97">‘‘Yassa vitakkā vidhūpitā,</gatha1>
    <gatha2 line="98">Ajjhattaṃ suvikappitā asesā;</gatha2>
    <gatha3 line="99">Taṃ saṅgamaticca arūpasaññī,</gatha3>
    <gathalast line="100">Catuyogātigato na jātu <alternatives line="229" extra="" separator="false"><alternative source-abbr="vri" source="vipassana research institut">metī’’ti</alternative><alternative source-abbr="syā." source="thai">na jātimetī’’ti</alternative><alternative source-abbr="pī." source="pali text society">na jātimetī’’ti</alternative><alternative source-abbr="aṭṭha." source="aṭṭha.">na jātimetī’’ti</alternative><alternative source-abbr="pāṭhantaraṃ" source="pāṭhantaraṃ">na jātimetī’’ti</alternative></alternatives> . sattamaṃ;</gathalast>
    <subhead line="101">8. Gaṇikāsuttaṃ</subhead>
    <paragraph line="102" number="58"> Evaṃ me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena rājagahe dve pūgā aññatarissā gaṇikāya sārattā honti paṭibaddhacittā; bhaṇḍanajātā kalahajātā vivādāpannā aññamaññaṃ pāṇīhipi upakkamanti <pageBreak edition="Thai" number="0.0194" />, leḍḍūhipi upakkamanti <pageBreak edition="Myanmar" number="0.0167" />, daṇḍehipi upakkamanti, satthehipi upakkamanti. Te tattha maraṇampi nigacchanti maraṇamattampi dukkhaṃ.</paragraph>
    <paragraph line="103">Atha kho sambahulā bhikkhū pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisiṃsu. Rājagahe piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu <pageBreak edition="Vipassana Research Institut" number="0.0154" />; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
    <paragraph line="104">‘‘Idha, bhante, rājagahe dve pūgā aññatarissā gaṇikāya sārattā paṭibaddhacittā; bhaṇḍanajātā kalahajātā vivādāpannā aññamaññaṃ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti. Te tattha maraṇampi nigacchanti maraṇamattampi dukkha’’nti.</paragraph>
    <paragraph line="105">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <indent line="106">‘‘Yañca pattaṃ yañca pattabbaṃ, ubhayametaṃ rajānukiṇṇaṃ, āturassānusikkhato. Ye ca sikkhāsārā sīlabbataṃ jīvitaṃ brahmacariyaṃ upaṭṭhānasārā, ayameko anto. Ye ca evaṃvādino – ‘natthi kāmesu doso’ti, ayaṃ dutiyo anto. Iccete <pageBreak edition="Pali Text Society" number="0.0072" /> ubho antā kaṭasivaḍḍhanā, kaṭasiyo diṭṭhiṃ vaḍḍhenti. Etete ubho ante anabhiññāya olīyanti eke, atidhāvanti eke. Ye <pageBreak edition="Thai" number="0.0195" /> ca kho te abhiññāya tatra ca nāhesuṃ, tena ca nāmaññiṃsu, vaṭṭaṃ tesaṃ natthi paññāpanāyā’’ti. Aṭṭhamaṃ.</indent>
    <subhead line="107">9. Upātidhāvantisuttaṃ</subhead>
    <paragraph line="108" number="59"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā rattandhakāratimisāyaṃ abbhokāse nisinno hoti telappadīpesu jhāyamānesu.</paragraph>
    <paragraph line="109">Tena kho pana samayena sambahulā adhipātakā tesu telappadīpesu āpātaparipātaṃ anayaṃ āpajjanti, byasanaṃ āpajjanti <note>natthi sīhaḷapotthake</note>, anayabyasanaṃ āpajjanti <pageBreak edition="Myanmar" number="0.0168" /><note>natthi sīhaḷapotthake</note>. Addasā kho bhagavā te sambahule adhipātake tesu telappadīpesu āpātaparipātaṃ anayaṃ āpajjante, byasanaṃ āpajjante, anayabyasanaṃ āpajjante.</paragraph>
    <paragraph line="110">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="111">‘‘Upātidhāvanti <pageBreak edition="Vipassana Research Institut" number="0.0155" /> na sāramenti,</gatha1>
    <gatha2 line="112">Navaṃ navaṃ bandhanaṃ brūhayanti;</gatha2>
    <gatha3 line="113">Patanti pajjotamivādhipātakā <note>… dhipātā (sī. syā.)</note>,</gatha3>
    <gathalast line="114">Diṭṭhe sute itiheke niviṭṭhā’’ti. navamaṃ;</gathalast>
    <subhead line="115">10. Uppajjantisuttaṃ</subhead>
    <paragraph line="116" number="60"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca –</paragraph>
    <paragraph line="117">‘‘Yāvakīvañca, bhante, tathāgatā loke nuppajjanti arahanto sammāsambuddhā <pageBreak edition="Thai" number="0.0196" /> tāva aññatitthiyā paribbājakā sakkatā honti garukatā mānitā pūjitā apacitā lābhino cīvarapiṇḍapātasenāsanagilānapaccayabhesajjaparikkhārānaṃ. Yato ca kho, bhante, tathāgatā loke uppajjanti arahanto sammāsambuddhā atha aññatitthiyā paribbājakā asakkatā honti agarukatā amānitā apūjitā anapacitā na lābhino cīvarapiṇḍapātasenāsanagilānapaccayabhesajjaparikkhārānaṃ. <alternatives line="250" extra="" separator="false"><alternative source-abbr="vri" source="vipassana research institut">Bhagavā yeva</alternative><alternative source-abbr="syā." source="thai">bhagavā ceva</alternative></alternatives> <pageBreak edition="Pali Text Society" number="0.0073" /> dāni, bhante, sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ, bhikkhusaṅgho cā’’ti.</paragraph>
    <paragraph line="118">‘‘Evametaṃ <pageBreak edition="Myanmar" number="0.0169" />, ānanda, yāvakīvañca, ānanda, tathāgatā loke nuppajjanti arahanto sammāsambuddhā tāva aññatitthiyā paribbājakā sakkatā honti garukatā mānitā pūjitā apacitā lābhino cīvarapiṇḍapātasenāsanagilānapaccayabhesajjaparikkhārānaṃ. Yato ca kho, ānanda, tathāgatā loke uppajjanti arahanto sammāsambuddhā atha aññatitthiyā paribbājakā asakkatā honti agarukatā amānitā apūjitā anapacitā na lābhino cīvarapiṇḍapātasenāsanagilānapaccayabhesajjaparikkhārānaṃ. <alternatives line="258" extra="" separator="false"><alternative source-abbr="vri" source="vipassana research institut">Tathāgatova</alternative><alternative source-abbr="syā." source="thai">tathāgato ceva</alternative></alternatives>  dāni sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ, bhikkhusaṅgho cā’’ti.</paragraph>
    <paragraph line="119">Atha <pageBreak edition="Vipassana Research Institut" number="0.0156" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
    <gatha1 line="120">‘‘Obhāsati <pageBreak edition="Thai" number="0.0197" /> tāva so kimi,</gatha1>
    <gatha2 line="121">Yāva na <alternatives line="266" extra="" separator="true"><alternative source-abbr="sī." source="sri lanka">uggamati</alternative><alternative source-abbr="vri" source="vipassana research institut">unnamate</alternative><alternative source-abbr="syā." source="thai">unnamati</alternative></alternatives>  pabhaṅkaro;</gatha2>
    <gatha3 line="122">(Sa) <note>( ) natthi sī. syā. potthakesu</note> verocanamhi uggate,</gatha3>
    <gathalast line="123">Hatappabho hoti na cāpi bhāsati.</gathalast>
    <gatha1 line="124">‘‘Evaṃ obhāsitameva <alternatives line="278" extra="" separator="false"><alternative source-abbr="vri" source="vipassana research institut">takkikānaṃ</alternative><alternative source-abbr="sī." source="sri lanka">titthiyānaṃ</alternative><alternative source-abbr="syā." source="thai">titthiyānaṃ</alternative><alternative source-abbr="pī." source="pali text society">titthiyānaṃ</alternative></alternatives> ,</gatha1>
    <gatha2 line="125">Yāva sammāsambuddhā loke nuppajjanti;</gatha2>
    <gatha3 line="126">Na takkikā sujjhanti na cāpi sāvakā,</gatha3>
    <gathalast line="127">Duddiṭṭhī na dukkhā pamuccare’’ti. dasamaṃ;</gathalast>
    <paragraph line="128">Tassuddānaṃ –</paragraph>
    <gatha1 line="129">Āyujaṭilavekkhaṇā, tayo titthiyā subhūti;</gatha1>
    <gathalast line="130">Gaṇikā upāti navamo, uppajjanti ca te dasāti.</gathalast>
    <centered line="131">Jaccandhavaggo chaṭṭho niṭṭhito.</centered>
  </content>
</document>