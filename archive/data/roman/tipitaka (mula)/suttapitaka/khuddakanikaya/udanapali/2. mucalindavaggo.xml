<?xml version="1.0"?>
<document>
<metadata>
<normativeSource>http://tipitaka.org/romn/cscd/s0503m.mul1.xml</normativeSource>
<archivePath>roman/tipitaka (mula)/suttapitaka/khuddakanikaya/udanapali/2. mucalindavaggo.xml</archivePath>
<titlePath>2. Mucalindavaggo - Udānapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">2. Mucalindavaggo</chapter>
<subhead line="2">1. Mucalindasuttaṃ</subhead>
<paragraph line="3" number="11"> Evaṃ <pageBreak edition="P" number="0.0010" /> me sutaṃ – ekaṃ samayaṃ bhagavā uruvelāyaṃ viharati najjā nerañjarāya tīre mucalindamūle paṭhamābhisambuddho. Tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī.</paragraph>
<paragraph line="4">Tena kho pana samayena mahā akālamegho udapādi <pageBreak edition="T" number="0.0086" /> sattāhavaddalikā sītavātaduddinī. Atha kho mucalindo nāgarājā sakabhavanā nikkhamitvā bhagavato kāyaṃ sattakkhattuṃ bhogehi parikkhipitvā uparimuddhani mahantaṃ phaṇaṃ vihacca aṭṭhāsi – ‘‘mā bhagavantaṃ sītaṃ, mā bhagavantaṃ uṇhaṃ, mā bhagavantaṃ ḍaṃsamakasavātātapasarīsapa <note>siriṃsapa (sī. syā. kaṃ. pī.)</note> samphasso’’ti.</paragraph>
<paragraph line="5">Atha kho bhagavā tassa sattāhassa accayena tamhā samādhimhā vuṭṭhāsi. Atha kho mucalindo nāgarājā viddhaṃ vigatavalāhakaṃ devaṃ viditvā bhagavato kāyā bhoge viniveṭhetvā sakavaṇṇaṃ paṭisaṃharitvā māṇavakavaṇṇaṃ abhinimminitvā bhagavato purato aṭṭhāsi pañjaliko bhagavantaṃ namassamāno.</paragraph>
<paragraph line="6">Atha <pageBreak edition="M" number="0.0088" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="7">‘‘Sukho viveko tuṭṭhassa, sutadhammassa passato;</gatha1>
<gathalast line="8">Abyāpajjaṃ sukhaṃ loke, pāṇabhūtesu saṃyamo.</gathalast>
<gatha1 line="9">‘‘Sukhā <pageBreak edition="V" number="0.0080" /> virāgatā loke, kāmānaṃ samatikkamo;</gatha1>
<gathalast line="10">Asmimānassa yo vinayo, etaṃ ve paramaṃ sukha’’nti. paṭhamaṃ;</gathalast>
<subhead line="11">2. Rājasuttaṃ</subhead>
<paragraph line="12" number="12"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulānaṃ bhikkhūnaṃ pacchābhattaṃ piṇḍapātapaṭikkantānaṃ <pageBreak edition="P" number="0.0011" /> upaṭṭhānasālāyaṃ sannisinnānaṃ sannipatitānaṃ ayamantarākathā udapādi – ‘‘ko nu kho, āvuso, imesaṃ dvinnaṃ rājūnaṃ mahaddhanataro vā mahābhogataro vā mahākosataro vā mahāvijitataro vā mahāvāhanataro vā <pageBreak edition="T" number="0.0087" /> mahabbalataro vā mahiddhikataro vā mahānubhāvataro vā rājā vā māgadho seniyo bimbisāro, rājā vā pasenadi kosalo’’ti? Ayañcarahi tesaṃ bhikkhūnaṃ antarākathā hoti vippakatā.</paragraph>
<paragraph line="13">Atha kho bhagavā sāyanhasamayaṃ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi – ‘‘kāya nuttha, bhikkhave, etarahi kathāya sannisinnā sannipatitā, kā ca pana vo antarākathā vippakatā’’ti?</paragraph>
<paragraph line="14">‘‘Idha, bhante, amhākaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarākathā udapādi – ‘ko nu kho, āvuso, imesaṃ dvinnaṃ rājūnaṃ mahaddhanataro vā mahābhogataro vā mahākosataro vā mahāvijitataro vā mahāvāhanataro vā mahabbalataro vā mahiddhikataro vā mahānubhāvataro vā rājā vā māgadho seniyo bimbisāro, rājā vā pasenadi kosalo’ti? Ayaṃ kho no, bhante, antarākathā vippakatā, atha bhagavā anuppatto’’ti.</paragraph>
<paragraph line="15">‘‘Na <pageBreak edition="M" number="0.0089" /> khvetaṃ, bhikkhave, tumhākaṃ patirūpaṃ kulaputtānaṃ saddhā agārasmā anagāriyaṃ pabbajitānaṃ yaṃ tumhe evarūpiṃ kathaṃ katheyyātha. Sannipatitānaṃ vo, bhikkhave, dvayaṃ karaṇīyaṃ – dhammī vā kathā ariyo vā tuṇhībhāvo’’ti.</paragraph>
<paragraph line="16">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="17">‘‘Yañca <pageBreak edition="V" number="0.0081" /> kāmasukhaṃ loke, yañcidaṃ diviyaṃ sukhaṃ;</gatha1>
<gathalast line="18">Taṇhakkhayasukhassete <pageBreak edition="T" number="0.0088" />, kalaṃ nāgghanti soḷasi’’nti. dutiyaṃ;</gathalast>
<subhead line="19">3. Daṇḍasuttaṃ</subhead>
<paragraph line="20" number="13"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā kumārakā antarā ca sāvatthiṃ antarā ca jetavanaṃ ahiṃ daṇḍena hananti. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā sambahule kumārake antarā ca sāvatthiṃ antarā ca jetavanaṃ ahiṃ daṇḍena hanante <pageBreak edition="P" number="0.0012" />.</paragraph>
<paragraph line="21">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="22">‘‘Sukhakāmāni bhūtāni, yo daṇḍena vihiṃsati;</gatha1>
<gathalast line="23">Attano sukhamesāno, pecca so na labhate sukhaṃ.</gathalast>
<gatha1 line="24">‘‘Sukhakāmāni bhūtāni, yo daṇḍena na hiṃsati;</gatha1>
<gathalast line="25">Attano sukhamesāno, pecca so labhate sukha’’nti. tatiyaṃ;</gathalast>
<subhead line="26">4. Sakkārasuttaṃ</subhead>
<paragraph line="27" number="14"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā sakkato hoti garukato mānito pūjito apacito, lābhī cīvarapiṇḍapātasenāsanagilānapaccayabhesajjaparikkhārānaṃ. Bhikkhusaṅghopi sakkato hoti <pageBreak edition="M" number="0.0090" /> garukato mānito pūjito apacito, lābhī cīvarapiṇḍapātasenāsanagilānapaccayabhesajjaparikkhārānaṃ. Aññatitthiyā pana paribbājakā asakkatā honti agarukatā <alternatives line="10" extra="null" separator="false"><alternative source-abbr="vri" source="vipassana research institut">amānitā</alternative><alternative source-abbr="syā." source="thai">na apacitā</alternative><alternative source-abbr="pī." source="pali text society">na apacitā</alternative></alternatives>  apūjitā <pageBreak edition="T" number="0.0089" /> anapacitā, na lābhino cīvarapiṇḍapātasenāsanagilānapaccayabhesajjaparikkhārānaṃ. Atha kho te aññatitthiyā paribbājakā bhagavato sakkāraṃ asahamānā bhikkhusaṅghassa ca gāme ca araññe ca bhikkhū disvā asabbhāhi pharusāhi vācāhi akkosanti paribhāsanti rosenti vihesenti.</paragraph>
<paragraph line="28">Atha <pageBreak edition="V" number="0.0082" /> kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘etarahi, bhante, bhagavā sakkato garukato mānito pūjito apacito, lābhī cīvarapiṇḍapātasenāsanagilānapaccayabhesajjaparikkhārānaṃ. Bhikkhusaṅghopi sakkato garukato mānito pūjito apacito, lābhī cīvarapiṇḍapātasenāsanagilānapaccayabhesajjaparikkhārānaṃ. Aññatitthiyā pana paribbājakā asakkatā agarukatā amānitā apūjitā anapacitā, na lābhino cīvarapiṇḍapātasenāsanagilānapaccayabhesajjaparikkhārānaṃ. Atha kho te, bhante, aññatitthiyā paribbājakā bhagavato sakkāraṃ asahamānā bhikkhusaṅghassa ca gāme ca araññe ca bhikkhū disvā asabbhāhi pharusāhi vācāhi akkosanti paribhāsanti rosenti vihesantī’’ti.</paragraph>
<paragraph line="29">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="30">‘‘Gāme araññe sukhadukkhaphuṭṭho,</gatha1>
<gatha2 line="31">Nevattato no parato dahetha;</gatha2>
<gatha3 line="32">Phusanti <pageBreak edition="T" number="0.0090" /> phassā upadhiṃ paṭicca,</gatha3>
<gathalast line="33">Nirūpadhiṃ kena phuseyyu phassā’’ti. catutthaṃ;</gathalast>
<subhead line="34">5. Upāsakasuttaṃ</subhead>
<paragraph line="35" number="15"> Evaṃ <pageBreak edition="P" number="0.0013" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññataro icchānaṅgalako <pageBreak edition="M" number="0.0091" /> upāsako sāvatthiṃ anuppatto hoti kenacideva karaṇīyena. Atha kho so upāsako sāvatthiyaṃ taṃ karaṇīyaṃ tīretvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho taṃ upāsakaṃ bhagavā etadavoca – ‘‘cirassaṃ kho tvaṃ, upāsaka, imaṃ pariyāyamakāsi yadidaṃ idhāgamanāyā’’ti.</paragraph>
<paragraph line="36">‘‘Cirapaṭikāhaṃ, bhante, bhagavantaṃ dassanāya upasaṅkamitukāmo, api cāhaṃ kehici kehici kiccakaraṇīyehi byāvaṭo. Evāhaṃ nāsakkhiṃ bhagavantaṃ dassanāya upasaṅkamitu’’nti.</paragraph>
<paragraph line="37">Atha <pageBreak edition="V" number="0.0083" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="38">‘‘Sukhaṃ vata tassa na hoti kiñci,</gatha1>
<gatha2 line="39">Saṅkhātadhammassa bahussutassa;</gatha2>
<gatha3 line="40">Sakiñcanaṃ passa vihaññamānaṃ,</gatha3>
<gathalast line="41">Jano janasmiṃ paṭibandharūpo’’ti. pañcamaṃ;</gathalast>
<subhead line="42">6. Gabbhinīsuttaṃ</subhead>
<paragraph line="43" number="16"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarassa paribbājakassa daharamāṇavikā pajāpati hoti gabbhinī <pageBreak edition="T" number="0.0091" /> upavijaññā. Atha kho sā paribbājikā taṃ paribbājakaṃ etadavoca – ‘‘gaccha tvaṃ, brāhmaṇa, telaṃ āhara, yaṃ me vijātāya bhavissatī’’ti.</paragraph>
<paragraph line="44">Evaṃ vutte, so paribbājako taṃ paribbājikaṃ etadavoca – ‘‘kuto panāhaṃ, <alternatives line="18" extra="null" separator="false"><alternative source-abbr="vri" source="vipassana research institut">bhoti</alternative><alternative source-abbr="syā." source="thai">bhotiyā</alternative><alternative source-abbr="pī." source="pali text society">bhotiyā</alternative><alternative source-abbr="ka." source="cambodian">bhotiyā</alternative></alternatives> , telaṃ āharāmī’’ti? Dutiyampi kho sā paribbājikā taṃ paribbājakaṃ etadavoca – ‘‘gaccha tvaṃ, brāhmaṇa, telaṃ āhara, yaṃ me vijātāya bhavissatī’’ti. Dutiyampi kho so paribbājiko taṃ paribbājikaṃ etadavoca – ‘‘kuto panāhaṃ, bhoti, telaṃ āharāmī’’ti? Tatiyampi kho sā paribbājikā taṃ paribbājakaṃ etadavoca – ‘‘gaccha tvaṃ, brāhmaṇa, telaṃ āhara, yaṃ me vijātāya bhavissatī’’ti.</paragraph>
<paragraph line="45">Tena <pageBreak edition="M" number="0.0092" /> kho pana samayena rañño <pageBreak edition="P" number="0.0014" /> pasenadissa kosalassa koṭṭhāgāre samaṇassa vā brāhmaṇassa vā sappissa vā telassa vā yāvadatthaṃ pātuṃ <alternatives line="26" extra="null" separator="false"><alternative source-abbr="vri" source="vipassana research institut">dīyati</alternative><alternative source-abbr="sī." source="sri lanka">diyyati</alternative><alternative source-abbr="ka." source="cambodian">diyyati</alternative></alternatives> , no nīharituṃ.</paragraph>
<paragraph line="46">Atha kho tassa paribbājakassa etadahosi – ‘‘rañño kho pana pasenadissa kosalassa koṭṭhāgāre samaṇassa vā brāhmaṇassa vā sappissa vā telassa vā yāvadatthaṃ pātuṃ dīyati, no nīharituṃ. Yaṃnūnāhaṃ rañño pasenadissa kosalassa koṭṭhāgāraṃ gantvā telassa yāvadatthaṃ pivitvā gharaṃ āgantvā <alternatives line="34" extra="null" separator="true"><alternative source-abbr="vri" source="vipassana research institut">ucchadditvāna</alternative><alternative source-abbr="sī." source="sri lanka">uggiritvāna</alternative><alternative source-abbr="syā." source="thai">uggiritvāna</alternative><alternative source-abbr="pī." source="pali text society">uggiritvāna</alternative><alternative source-abbr="sī." source="sri lanka">ucchaditvā</alternative><alternative source-abbr="syā." source="thai">ucchaditvā</alternative><alternative source-abbr="aṭṭha." source="aṭṭha.">ucchaditvā</alternative><alternative source-abbr="ka." source="cambodian">ucchaḍḍitvāna</alternative></alternatives>  dadeyyaṃ, yaṃ imissā vijātāya bhavissatī’’ti.</paragraph>
<paragraph line="47">Atha <pageBreak edition="V" number="0.0084" /> kho so paribbājako rañño pasenadissa kosalassa koṭṭhāgāraṃ gantvā telassa yāvadatthaṃ pivitvā gharaṃ āgantvā neva <pageBreak edition="T" number="0.0092" /> sakkoti uddhaṃ kātuṃ, na pana adho. So dukkhāhi <alternatives line="44" extra="null" separator="false"><alternative source-abbr="vri" source="vipassana research institut">tibbāhi</alternative><alternative source-abbr="syā." source="thai">tippāhi</alternative></alternatives>  kharāhi kaṭukāhi vedanāhi phuṭṭho āvaṭṭati parivaṭṭati.</paragraph>
<paragraph line="48">Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā taṃ paribbājakaṃ dukkhāhi tibbāhi kharāhi kaṭukāhi vedanāhi phuṭṭhaṃ āvaṭṭamānaṃ parivaṭṭamānaṃ.</paragraph>
<paragraph line="49">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="50">‘‘Sukhino vata ye akiñcanā,</gatha1>
<gatha2 line="51">Vedaguno hi janā akiñcanā;</gatha2>
<gatha3 line="52">Sakiñcanaṃ passa vihaññamānaṃ,</gatha3>
<gathalast line="53">Jano janasmiṃ <alternatives line="52" extra="null" separator="true"><alternative source-abbr="vri" source="vipassana research institut">paṭibandhacitto</alternative><alternative source-abbr="syā." source="thai">paṭibaddhacitto</alternative><alternative source-abbr="?" source="unknown">paṭibandharupo</alternative></alternatives>’’  ti. chaṭṭhaṃ;</gathalast>
<subhead line="54">7. Ekaputtakasuttaṃ</subhead>
<paragraph line="55" number="17"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarassa upāsakassa ekaputtako piyo manāpo kālaṅkato hoti.</paragraph>
<paragraph line="56">Atha <pageBreak edition="M" number="0.0093" /> kho sambahulā upāsakā allavatthā allakesā divā divassa yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te upāsake bhagavā etadavoca – ‘‘kiṃ nu kho tumhe, upāsakā, allavatthā allakesā idhūpasaṅkamantā divā divassā’’ti?</paragraph>
<paragraph line="57">Evaṃ vutte, so upāsako bhagavantaṃ etadavoca – ‘‘mayhaṃ kho, bhante, ekaputtako piyo manāpo <pageBreak edition="T" number="0.0093" /> kālaṅkato. Tena mayaṃ allavatthā allakesā idhūpasaṅkamantā divā divassā’’ti.</paragraph>
<paragraph line="58">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="59">‘‘<alternatives line="61" extra="null" separator="false"><alternative source-abbr="vri" source="vipassana research institut">Piyarūpassādagadhitāse</alternative><alternative source-abbr="sī." source="sri lanka">piyarūpassātagadhitāse</alternative><alternative source-abbr="pī." source="pali text society">piyarūpassātagadhitāse</alternative></alternatives> <pageBreak edition="V" number="0.0085" /><pageBreak edition="P" number="0.0015" />,</gatha1>
<gatha2 line="60">Devakāyā puthu manussā ca;</gatha2>
<gatha3 line="61">Aghāvino parijunnā,</gatha3>
<gathalast line="62">Maccurājassa vasaṃ gacchanti.</gathalast>
<gatha1 line="63">‘‘Ye ve divā ca ratto ca,</gatha1>
<gatha2 line="64">Appamattā jahanti piyarūpaṃ;</gatha2>
<gatha3 line="65">Te ve khaṇanti aghamūlaṃ,</gatha3>
<gathalast line="66">Maccuno āmisaṃ durativatta’’nti. sattamaṃ;</gathalast>
<subhead line="67">8. Suppavāsāsuttaṃ</subhead>
<paragraph line="68" number="18"> Evaṃ me sutaṃ – ekaṃ samayaṃ bhagavā <alternatives line="69" extra="null" separator="false"><alternative source-abbr="vri" source="vipassana research institut">kuṇḍikāyaṃ</alternative><alternative source-abbr="sī." source="sri lanka">kuṇḍiyāyaṃ</alternative><alternative source-abbr="syā." source="thai">kuṇḍiyāyaṃ</alternative><alternative source-abbr="pī." source="pali text society">kuṇḍiyāyaṃ</alternative></alternatives>  viharati <alternatives line="77" extra="null" separator="false"><alternative source-abbr="vri" source="vipassana research institut">kuṇḍadhānavane</alternative><alternative source-abbr="syā." source="thai">kuṇḍiṭṭhānavane</alternative><alternative source-abbr="pī." source="pali text society">kuṇḍiṭṭhānavane</alternative></alternatives> . Tena kho pana samayena suppavāsā koliyadhītā satta vassāni gabbhaṃ dhāreti. Sattāhaṃ mūḷhagabbhā sā dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi adhivāseti – ‘‘sammāsambuddho vata so bhagavā yo imassa evarūpassa dukkhassa pahānāya dhammaṃ deseti; suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno; susukhaṃ vata taṃ nibbānaṃ yatthidaṃ evarūpaṃ dukkhaṃ na saṃvijjatī’’ti.</paragraph>
<paragraph line="69">Atha <pageBreak edition="M" number="0.0094" /><pageBreak edition="T" number="0.0094" /> kho suppavāsā koliyadhītā sāmikaṃ āmantesi – ‘‘ehi tvaṃ, ayyaputta, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi; appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha – ‘suppavāsā, bhante, koliyadhītā bhagavato pāde sirasā vandati; appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī’ti. Evañca vadehi – ‘suppavāsā, bhante, koliyadhītā satta vassāni gabbhaṃ dhāreti. Sattāhaṃ mūḷhagabbhā sā dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi adhivāseti – sammāsambuddho vata so bhagavā yo imassa evarūpassa dukkhassa pahānāya dhammaṃ deseti; suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno; susukhaṃ vata taṃ nibbānaṃ yatthidaṃ evarūpaṃ dukkhaṃ na saṃvijjatī’’’ti.</paragraph>
<paragraph line="70">‘‘Parama’’nti kho so koliyaputto suppavāsāya koliyadhītāya paṭissutvā yena bhagavā tenupasaṅkami <pageBreak edition="V" number="0.0086" />; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho koliyaputto bhagavantaṃ etadavoca – ‘‘suppavāsā, bhante, koliyadhītā bhagavato pāde sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchati; evañca vadeti – ‘suppavāsā, bhante, koliyadhītā satta vassāni gabbhaṃ dhāreti. Sattāhaṃ mūḷhagabbhā <pageBreak edition="P" number="0.0016" /> sā dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi adhivāseti – sammāsambuddho vata so bhagavā yo <pageBreak edition="T" number="0.0095" /> imassa evarūpassa dukkhassa pahānāya dhammaṃ deseti; suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno; susukhaṃ vata nibbānaṃ yatthidaṃ evarūpaṃ dukkhaṃ na saṃvijjatī’’’ti.</paragraph>
<paragraph line="71">‘‘Sukhinī hotu suppavāsā koliyadhītā; arogā arogaṃ puttaṃ vijāyatū’’ti. Saha vacanā ca pana bhagavato suppavāsā koliyadhītā sukhinī arogā arogaṃ puttaṃ vijāyi.</paragraph>
<paragraph line="72">‘‘Evaṃ, bhante’’ti kho so koliyaputto bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā yena sakaṃ gharaṃ tena paccāyāsi. Addasā kho so koliyaputto suppavāsaṃ koliyadhītaraṃ sukhiniṃ arogaṃ arogaṃ <pageBreak edition="M" number="0.0095" /> puttaṃ vijātaṃ. Disvānassa etadahosi – ‘‘acchariyaṃ vata, bho, abbhutaṃ vata, bho, tathāgatassa mahiddhikatā mahānubhāvatā, yatra hi nāmāyaṃ suppavāsā koliyadhītā saha va<alternatives line="85" extra="null" separator="true"><alternative source-abbr="vri" source="vipassana research institut">canā ca pana</alternative><alternative source-abbr="pī." source="pali text society">saha vacanā pana</alternative><alternative source-abbr="?" source="unknown">saha vacanā</alternative></alternatives>  bhagavato sukhinī arogā arogaṃ puttaṃ vijāyissatī’’ti! Attamano pamudito pītisomanassajāto ahosi.</paragraph>
<paragraph line="73">Atha kho suppavāsā koliyadhītā sāmikaṃ āmantesi – ‘‘ehi tvaṃ, ayyaputta, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi – ‘suppavāsā, bhante, koliyadhītā bhagavato pāde sirasā vandatī’ti; evañca vadehi – ‘suppavāsā, bhante, koliyadhītā satta vassāni gabbhaṃ dhāreti. Sattāhaṃ mūḷhagabbhā sā etarahi sukhinī arogā arogaṃ puttaṃ vijātā. Sā sattāhaṃ buddhappamukhaṃ <pageBreak edition="T" number="0.0096" /> bhikkhusaṅghaṃ bhattena nimanteti. Adhivāsetu kira, bhante, bhagavā suppavāsāya koliyadhītāya satta bhattāni saddhiṃ bhikkhusaṅghenā’’’ti.</paragraph>
<paragraph line="74">‘‘Parama’’nti kho so koliyaputto suppavāsāya koliyadhītāya paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so koliyaputto bhagavantaṃ etadavoca –</paragraph>
<paragraph line="75">‘‘Suppavāsā <pageBreak edition="V" number="0.0087" />, bhante, koliyadhītā bhagavato pāde sirasā vandati; evañca vadeti – ‘suppavāsā, bhante, koliyadhītā satta vassāni gabbhaṃ dhāreti. Sattāhaṃ mūḷhagabbhā sā etarahi sukhinī arogā arogaṃ puttaṃ vijātā. Sā sattāhaṃ buddhappamukhaṃ bhikkhusaṅghaṃ bhattena nimanteti. Adhivāsetu kira, bhante, bhagavā suppavāsāya koliyadhītāya satta bhattāni saddhiṃ bhikkhusaṅghenā’’’ti.</paragraph>
<paragraph line="76">Tena kho pana samayena aññatarena upāsakena buddhappamukho bhikkhusaṅgho svātanāya bhattena nimantito hoti. So ca upāsako āyasmato <alternatives line="94" extra="null" separator="false"><alternative source-abbr="vri" source="vipassana research institut">mahāmoggallānassa</alternative><alternative source-abbr="ka." source="cambodian">mahāmoggalānassa</alternative></alternatives>  upaṭṭhāko hoti. Atha kho bhagavā āyasmantaṃ mahāmoggallānaṃ āmantesi – ‘‘ehi tvaṃ, moggallāna, yena so upāsako tenupasaṅkama <pageBreak edition="P" number="0.0017" />; upasaṅkamitvā taṃ upāsakaṃ evaṃ vadehi – ‘suppavāsā, āvuso, koliyadhītā satta <pageBreak edition="M" number="0.0096" /> vassāni gabbhaṃ dhāresi. Sattāhaṃ mūḷhagabbhā sā etarahi sukhinī arogā arogaṃ puttaṃ vijātā. Sā sattāhaṃ buddhappamukhaṃ bhikkhusaṅghaṃ bhattena <pageBreak edition="T" number="0.0097" /> nimanteti. Karotu suppavāsā koliyadhītā satta bhattāni, pacchā tvaṃ <alternatives line="102" extra="null" separator="false"><alternative source-abbr="vri" source="vipassana research institut">karissasī’ti</alternative><alternative source-abbr="ka." source="cambodian">karissasīti saññāpehi</alternative></alternatives> . Tuyheso upaṭṭhāko’’ti.</paragraph>
<paragraph line="77">‘‘Evaṃ, bhante’’ti kho āyasmā mahāmoggallāno bhagavato paṭissutvā yena so upāsako tenupasaṅkami; upasaṅkamitvā taṃ upāsakaṃ etadavoca – ‘‘suppavāsā, āvuso, koliyadhītā satta vassāni gabbhaṃ dhāreti. Sattāhaṃ mūḷhagabbhā sā etarahi sukhinī arogā arogaṃ puttaṃ vijātā. Sā sattāhaṃ buddhappamukhaṃ bhikkhusaṅghaṃ bhattena nimanteti. Karotu suppavāsā koliyadhītā satta bhattāni, pacchā tvaṃ karissasī’’ti.</paragraph>
<paragraph line="78">‘‘Sace me, bhante, ayyo mahāmoggallāno tiṇṇaṃ dhammānaṃ pāṭibhogo – bhogānañca jīvitassa ca saddhāya ca, karotu suppavāsā koliyadhītā satta bhattāni, pacchāhaṃ karissāmī’’ti. ‘‘Dvinnaṃ kho te ahaṃ <note>dvinnaṃ kho tesaṃ (pī.), dvinnaṃ kho nesaṃ (ka.)</note>, āvuso, dhammānaṃ pāṭibhogo – bhogānañca jīvitassa ca. Saddhāya pana tvaṃyeva pāṭibhogo’’ti.</paragraph>
<paragraph line="79">‘‘Sace me, bhante, ayyo mahāmoggallāno dvinnaṃ dhammānaṃ pāṭibhogo – bhogānañca jīvitassa ca, karotu suppavāsā koliyadhītā satta bhattāni, pacchāhaṃ karissāmī’’ti.</paragraph>
<paragraph line="80">Atha kho āyasmā mahāmoggallāno taṃ upāsakaṃ saññāpetvā yena bhagavā tenupasaṅkami; upasaṅkamitvā <pageBreak edition="V" number="0.0088" /> bhagavantaṃ etadavoca – ‘‘<alternatives line="118" extra="null" separator="false"><alternative source-abbr="vri" source="vipassana research institut">saññatto</alternative><alternative source-abbr="syā." source="thai">saññāto</alternative></alternatives> , bhante, so upāsako mayā; karotu suppavāsā koliyadhītā satta bhattāni, pacchā so karissatī’’ti.</paragraph>
<paragraph line="81">Atha kho suppavāsā koliyadhītā sattāhaṃ buddhappamukhaṃ bhikkhusaṅghaṃ paṇītena khādanīyena bhojanīyena sahatthā santappesi <pageBreak edition="T" number="0.0098" /> sampavāresi, tañca dārakaṃ bhagavantaṃ vandāpesi sabbañca bhikkhusaṅghaṃ.</paragraph>
<paragraph line="82">Atha <pageBreak edition="M" number="0.0097" /> kho āyasmā sāriputto taṃ dārakaṃ etadavoca – ‘‘kacci te, dāraka, khamanīyaṃ, kacci yāpanīyaṃ, kacci na kiñci dukkha’’nti? ‘‘Kuto me, bhante sāriputta, khamanīyaṃ, kuto yāpanīyaṃ! Satta me vassāni lohitakumbhiyaṃ vuttānī’’ti.</paragraph>
<paragraph line="83">Atha kho suppavāsā koliyadhītā – ‘‘putto me dhammasenāpatinā saddhiṃ mantetī’’ti attamanā pamuditā pītisomanassajātā ahosi. Atha kho bhagavā (suppavāsaṃ kolīyadhītaraṃ attamanaṃ pamuditaṃ pītisomanassajātaṃ viditvā <note>disvā (sī.)</note>) <note>( ) natthi iṅgalisapotthake</note> suppavāsaṃ koliyadhītaraṃ etadavoca – ‘‘iccheyyāsi tvaṃ, suppavāse, aññampi evarūpaṃ putta’’nti? ‘‘Iccheyyāmahaṃ, bhagavā, aññānipi evarūpāni satta puttānī’’ti <pageBreak edition="P" number="0.0018" />.</paragraph>
<paragraph line="84">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="85">‘‘Asātaṃ sātarūpena, piyarūpena appiyaṃ;</gatha1>
<gathalast line="86">Dukkhaṃ sukhassa rūpena, pamattamativattatī’’ti. aṭṭhamaṃ;</gathalast>
<subhead line="87">9. Visākhāsuttaṃ</subhead>
<paragraph line="88" number="19"> Evaṃ me sutaṃ – ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena visākhāya migāramātuyā kocideva attho raññe pasenadimhi kosale <alternatives line="136" extra="null" separator="false"><alternative source-abbr="vri" source="vipassana research institut">paṭibaddho</alternative><alternative source-abbr="pī." source="pali text society">paṭibandho</alternative><alternative source-abbr="ka." source="cambodian">paṭibandho</alternative></alternatives>  hoti. Taṃ rājā pasenadi kosalo na yathādhippāyaṃ tīreti <pageBreak edition="T" number="0.0099" />.</paragraph>
<paragraph line="89">Atha kho visākhā migāramātā divā <alternatives line="144" extra="null" separator="true"><alternative source-abbr="vri" source="vipassana research institut">divassa</alternative><alternative source-abbr="syā." source="thai">divādivasseva</alternative><alternative source-abbr="pī." source="pali text society">divādivasseyeva</alternative><alternative source-abbr="ka." source="cambodian">divā divassayeva</alternative></alternatives>  yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho visākhaṃ migāramātaraṃ bhagavā <pageBreak edition="V" number="0.0089" /> etadavoca – ‘‘handa kuto nu tvaṃ, visākhe, āgacchasi divā divassā’’ti? ‘‘Idha me, bhante, kocideva attho raññe pasenadimhi kosale paṭibaddho; taṃ rājā pasenadi kosalo na yathādhippāyaṃ tīretī’’ti.</paragraph>
<paragraph line="90">Atha <pageBreak edition="M" number="0.0098" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="91">‘‘Sabbaṃ paravasaṃ dukkhaṃ, sabbaṃ issariyaṃ sukhaṃ;</gatha1>
<gathalast line="92">Sādhāraṇe vihaññanti, yogā hi duratikkamā’’ti. navamaṃ;</gathalast>
<subhead line="93">10. Bhaddiyasuttaṃ</subhead>
<paragraph line="94" number="20"> Evaṃ me sutaṃ – ekaṃ samayaṃ bhagavā anupiyāyaṃ viharati ambavane. Tena kho pana samayena āyasmā bhaddiyo kāḷīgodhāya putto araññagatopi rukkhamūlagatopi suññāgāragatopi abhikkhaṇaṃ udānaṃ udānesi – ‘‘aho sukhaṃ, aho sukha’’nti!</paragraph>
<paragraph line="95">Assosuṃ kho sambahulā bhikkhū āyasmato bhaddiyassa kāḷīgodhāya puttassa araññagatassapi rukkhamūlagatassapi suññāgāragatassapi abhikkhaṇaṃ udānaṃ udānentassa – ‘‘aho sukhaṃ, aho sukha’’nti! Sutvāna nesaṃ etadahosi – ‘‘nissaṃsayaṃ kho, āvuso, āyasmā bhaddiyo kāḷīgodhāya putto anabhirato brahmacariyaṃ carati, yaṃsa pubbe <alternatives line="154" extra="null" separator="false"><alternative source-abbr="vri" source="vipassana research institut">agāriyabhūtassa</alternative><alternative source-abbr="syā." source="thai">agārikabhūtassa</alternative></alternatives>  rajjasukhaṃ, so tamanussaramāno araññagatopi <pageBreak edition="P" number="0.0019" /> rukkhamūlagatopi suññāgāragatopi <pageBreak edition="T" number="0.0100" /> abhikkhaṇaṃ udānaṃ udānesi – ‘aho sukhaṃ, aho sukha’’’nti!</paragraph>
<paragraph line="96">Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘āyasmā, bhante, bhaddiyo kāḷīgodhāya putto araññagatopi rukkhamūlagatopi suññāgāragatopi abhikkhaṇaṃ udānaṃ udānesi – ‘aho sukhaṃ, aho sukha’nti! Nissaṃsayaṃ kho, bhante, āyasmā bhaddiyo kāḷīgodhāya putto anabhirato brahmacariyaṃ carati. Yaṃsa pubbe agāriyabhūtassa rajjasukhaṃ, so tamanussaramāno araññagatopi rukkhamūlagatopi suññāgāragatopi abhikkhaṇaṃ udānaṃ udānesi – ‘aho sukhaṃ, aho sukha’’’nti!</paragraph>
<paragraph line="97">Atha <pageBreak edition="M" number="0.0099" /><pageBreak edition="V" number="0.0090" /> kho bhagavā aññataraṃ bhikkhuṃ āmantesi – ‘‘ehi tvaṃ, bhikkhu, mama vacanena bhaddiyaṃ bhikkhuṃ āmantehi – ‘satthā taṃ, āvuso bhaddiya, āmantetī’’’ti.</paragraph>
<paragraph line="98">‘‘Evaṃ, bhante’’ti kho so bhikkhu bhagavato paṭissutvā yenāyasmā bhaddiyo kāḷīgodhāya putto tenupasaṅkami; upasaṅkamitvā bhaddiyaṃ kāḷīgodhāya puttaṃ etadavoca – ‘‘satthā taṃ, āvuso bhaddiya, āmantetī’’ti. ‘‘Evamāvuso’’ti kho āyasmā bhaddiyo kāḷīgodhāya putto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ bhaddiyaṃ kāḷīgodhāya puttaṃ bhagavā etadavoca –</paragraph>
<paragraph line="99">‘‘Saccaṃ kira tvaṃ, bhaddiya, araññagatopi rukkhamūlagatopi suññāgāragatopi abhikkhaṇaṃ udānaṃ udānesi – ‘aho sukhaṃ, aho sukha’’’nti! ‘‘Evaṃ, bhante’’ti.</paragraph>
<paragraph line="100">‘‘<alternatives line="162" extra="null" separator="false"><alternative source-abbr="vri" source="vipassana research institut">Kiṃ pana</alternative><alternative source-abbr="syā." source="thai">kaṃ pana</alternative><alternative source-abbr="pī." source="pali text society">kaṃ pana</alternative></alternatives>  tvaṃ, bhaddiya, atthavasaṃ sampassamāno araññagatopi rukkhamūlagatopi suññāgāragatopi <pageBreak edition="T" number="0.0101" /> abhikkhaṇaṃ udānaṃ udānesi – ‘aho sukhaṃ, aho sukha’’’nti! ‘‘Pubbe me, bhante, agāriyabhūtassa rajjaṃ kārentassa antopi antepure rakkhā susaṃvihitā ahosi, bahipi antepure rakkhā susaṃvihitā ahosi, antopi nagare rakkhā susaṃvihitā ahosi, bahipi nagare rakkhā susaṃvihitā ahosi, antopi janapade rakkhā susaṃvihitā ahosi, bahipi janapade rakkhā susaṃvihitā ahosi. So kho ahaṃ, bhante, evaṃ rakkhito gopito santo bhīto ubbiggo ussaṅkī utrāsī vihāsiṃ. Etarahi kho panāhaṃ, bhante, araññagatopi rukkhamūlagatopi suññāgāragatopi <alternatives line="170" extra="null" separator="false"><alternative source-abbr="vri" source="vipassana research institut">eko</alternative><alternative source-abbr="syā." source="thai">ekako</alternative><alternative source-abbr="pī." source="pali text society">ekako</alternative></alternatives>  abhīto anubbiggo anussaṅkī anutrāsī appossukko pannalomo <alternatives line="178" extra="null" separator="false"><alternative source-abbr="vri" source="vipassana research institut">paradattavutto</alternative><alternative source-abbr="ka." source="cambodian">paradavutto</alternative><alternative source-abbr="sī." source="sri lanka">paradavutto</alternative><alternative source-abbr="syā." source="thai">paradavutto</alternative><alternative source-abbr="pī." source="pali text society">paradavutto</alternative></alternatives> , migabhūtena cetasā viharāmi. <alternatives line="186" extra="null" separator="false"><alternative source-abbr="vri" source="vipassana research institut">Imaṃ</alternative><alternative source-abbr="sī." source="sri lanka">idaṃ</alternative><alternative source-abbr="ka." source="cambodian">idaṃ</alternative></alternatives>  kho ahaṃ, bhante, atthavasaṃ sampassamāno araññagatopi <pageBreak edition="P" number="0.0020" /> rukkhamūlagatopi suññāgāragatopi abhikkhaṇaṃ udānaṃ <alternatives line="194" extra="null" separator="false"><alternative source-abbr="vri" source="vipassana research institut">udānesi</alternative><alternative source-abbr="ka." source="cambodian">udānemi</alternative></alternatives>  – ‘aho sukhaṃ, aho sukha’’’nti!</paragraph>
<paragraph line="101">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="102">‘‘Yassantarato <pageBreak edition="M" number="0.0100" /> na santi kopā,</gatha1>
<gatha2 line="103">Itibhavābhavatañca vītivatto;</gatha2>
<gatha3 line="104">Taṃ <pageBreak edition="V" number="0.0091" /> vigatabhayaṃ sukhiṃ asokaṃ,</gatha3>
<gathalast line="105">Devā nānubhavanti dassanāyā’’ti. dasamaṃ;</gathalast>
<centered line="106">Mucalindavaggo dutiyo niṭṭhito.</centered>
<paragraph line="107">Tassuddānaṃ –</paragraph>
<gatha1 line="108">Mucalindo <pageBreak edition="T" number="0.0102" /> rājā daṇḍena, sakkāro upāsakena ca;</gatha1>
<gatha2 line="109">Gabbhinī ekaputto ca, suppavāsā visākhā ca;</gatha2>
<gathalast line="110">Kāḷīgodhāya bhaddiyoti.</gathalast>
</body>
</document>