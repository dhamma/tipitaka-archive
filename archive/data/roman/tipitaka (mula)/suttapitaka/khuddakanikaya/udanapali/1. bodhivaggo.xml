<?xml version="1.0"?>
<document>
<metadata>
<normativeSource>http://tipitaka.org/romn/cscd/s0503m.mul0.xml</normativeSource>
<archivePath>roman/tipitaka (mula)/suttapitaka/khuddakanikaya/udanapali/1. bodhivaggo.xml</archivePath>
<titlePath>1. Bodhivaggo - Udānapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<nikaya line="2">Khuddakanikāye</nikaya>
<book line="3">Udānapāḷi</book>
<chapter line="4">1. Bodhivaggo</chapter>
<subhead line="5">1. Paṭhamabodhisuttaṃ</subhead>
<paragraph line="6" number="1"> Evaṃ <pageBreak edition="V" number="0.0069" /><pageBreak edition="M" number="0.0077" /><pageBreak edition="P" number="0.0001" /><pageBreak edition="T" number="0.0073" /> me sutaṃ – ekaṃ samayaṃ bhagavā uruvelāyaṃ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena bhagavā sattāhaṃ ekapallaṅkena nisinno hoti <alternatives line="3" extra="null" separator="false"><alternative source-abbr="vri" source="vipassana research institut">vimuttisukhapaṭisaṃvedī</alternative><alternative source-abbr="syā. pī. ka." source="syā. pī. ka.">vimuttisukhaṃ paṭisaṃvedī</alternative></alternatives> . Atha kho bhagavā tassa sattāhassa accayena tamhā samādhimhā vuṭṭhahitvā rattiyā paṭhamaṃ yāmaṃ paṭiccasamuppādaṃ anulomaṃ sādhukaṃ manasākāsi –</paragraph>
<paragraph line="7">‘‘Iti imasmiṃ sati idaṃ hoti, imassuppādā idaṃ uppajjati, yadidaṃ – avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā <pageBreak edition="V" number="0.0070" /> bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hotī’’ti.</paragraph>
<paragraph line="8">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="9">‘‘Yadā <pageBreak edition="M" number="0.0078" /><pageBreak edition="T" number="0.0074" /> have pātubhavanti dhammā,</gatha1>
<gatha2 line="10">Ātāpino jhāyato brāhmaṇassa;</gatha2>
<gatha3 line="11">Athassa kaṅkhā vapayanti sabbā,</gatha3>
<gathalast line="12">Yato pajānāti sahetudhamma’’nti. paṭhamaṃ;</gathalast>
<subhead line="13">2. Dutiyabodhisuttaṃ</subhead>
<paragraph line="14" number="2"> Evaṃ <pageBreak edition="P" number="0.0002" /> me sutaṃ – eka samayaṃ bhagavā uruvelāyaṃ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī. Atha kho bhagavā tassa sattāhassa accayena tamhā samādhimhā vuṭṭhahitvā rattiyā majjhimaṃ yāmaṃ paṭiccasamuppādaṃ paṭilomaṃ sādhukaṃ manasākāsi –</paragraph>
<paragraph line="15">‘‘Iti imasmiṃ asati idaṃ na hoti, imassa nirodhā idaṃ nirujjhati, yadidaṃ – avijjānirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hotī’’ti.</paragraph>
<paragraph line="16">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="17">‘‘Yadā have pātubhavanti dhammā,</gatha1>
<gatha2 line="18">Ātāpino <pageBreak edition="T" number="0.0075" /> jhāyato brāhmaṇassa;</gatha2>
<gatha3 line="19">Athassa kaṅkhā vapayanti sabbā,</gatha3>
<gathalast line="20">Yato khayaṃ paccayānaṃ avedī’’ti. dutiyaṃ;</gathalast>
<subhead line="21">3. Tatiyabodhisuttaṃ</subhead>
<paragraph line="22" number="3"> Evaṃ <pageBreak edition="V" number="0.0071" /> me sutaṃ – ekaṃ samayaṃ bhagavā uruvelāyaṃ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena <pageBreak edition="M" number="0.0079" /> bhagavā sattāhaṃ ekapallaṅkena nisinno hoti vimuttisukhapaṭisaṃvedī. Atha kho bhagavā tassa sattāhassa accayena tamhā samādhimhā vuṭṭhahitvā rattiyā pacchimaṃ yāmaṃ paṭiccasamuppādaṃ anulomapaṭilomaṃ sādhukaṃ manasākāsi –</paragraph>
<paragraph line="23">‘‘Iti imasmiṃ sati idaṃ hoti, imassuppādā idaṃ uppajjati, imasmiṃ asati idaṃ na hoti, imassa nirodhā idaṃ nirujjhati; yadidaṃ – avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti.</paragraph>
<paragraph line="24">‘‘Avijjāya tveva asesavirāganirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho <pageBreak edition="T" number="0.0076" />, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho <pageBreak edition="P" number="0.0003" /> hotī’’ti.</paragraph>
<paragraph line="25">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="26">‘‘Yadā have pātubhavanti dhammā,</gatha1>
<gatha2 line="27">Ātāpino jhāyato brāhmaṇassa;</gatha2>
<gatha3 line="28">Vidhūpayaṃ tiṭṭhati mārasenaṃ,</gatha3>
<gathalast line="29"><alternatives line="11" extra="null" separator="false"><alternative source-abbr="vri" source="vipassana research institut">Sūriyova</alternative><alternative source-abbr="sī. syā. kaṃ. pī." source="sī. syā. kaṃ. pī.">suriyova</alternative></alternatives>  obhāsayamantalikkha’’nti. tatiyaṃ;</gathalast>
<subhead line="30">4. Huṃhuṅkasuttaṃ</subhead>
<paragraph line="31" number="4"> Evaṃ <pageBreak edition="M" number="0.0080" /><pageBreak edition="V" number="0.0072" /> me sutaṃ – ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhe paṭhamābhisambuddho. Tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī. Atha kho bhagavā tassa sattāhassa accayena tamhā samādhimhā vuṭṭhāsi.</paragraph>
<paragraph line="32">Atha kho aññataro <alternatives line="19" extra="null" separator="false"><alternative source-abbr="vri" source="vipassana research institut">huṃhuṅkajātiko</alternative><alternative source-abbr="sī. syā. kaṃ. pī." source="sī. syā. kaṃ. pī.">huhuṅkajātiko</alternative></alternatives>  brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi. Ekamantaṃ ṭhito kho so brāhmaṇo bhagavantaṃ etadavoca – ‘‘kittāvatā nu kho, bho gotama, brāhmaṇo hoti, katame ca pana <alternatives line="27" extra="null" separator="false"><alternative source-abbr="vri" source="vipassana research institut">brāhmaṇakaraṇā</alternative><alternative source-abbr="ka." source="cambodian">brāhmaṇakārakā</alternative></alternatives>  dhammā’’ti?</paragraph>
<paragraph line="33">Atha kho bhagavā etamatthaṃ viditvā <pageBreak edition="T" number="0.0077" /> tāyaṃ velāyaṃ imaṃ udānaṃ udānesi –</paragraph>
<gatha1 line="34">‘‘Yo brāhmaṇo bāhitapāpadhammo,</gatha1>
<gatha2 line="35"><alternatives line="35" extra="null" separator="false"><alternative source-abbr="vri" source="vipassana research institut">Nihuṃhuṅko</alternative><alternative source-abbr="sī. syā. kaṃ pī." source="sī. syā. kaṃ pī.">nihuhuṅko</alternative></alternatives>  nikkasāvo yatatto;</gatha2>
<gatha3 line="36">Vedantagū vūsitabrahmacariyo,</gatha3>
<gatha2 line="37">Dhammena so brahmavādaṃ vadeyya;</gatha2>
<gathalast line="38">Yassussadā natthi kuhiñci loke’’ti. catutthaṃ;</gathalast>
<subhead line="39">5. Brāhmaṇasuttaṃ</subhead>
<paragraph line="40" number="5"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā ca sāriputto āyasmā ca mahāmoggallāno āyasmā ca mahākassapo āyasmā ca <alternatives line="43" extra="null" separator="false"><alternative source-abbr="vri" source="vipassana research institut">mahākaccāno</alternative><alternative source-abbr="sī. pī. ka." source="sī. pī. ka.">mahākaccāyano</alternative></alternatives>  āyasmā ca mahākoṭṭhiko āyasmā ca mahākappino āyasmā ca mahācundo āyasmā ca anuruddho āyasmā ca revato āyasmā ca <alternatives line="51" extra="null" separator="false"><alternative source-abbr="vri" source="vipassana research institut">nando</alternative><alternative source-abbr="sī. pī." source="sī. pī.">ānando</alternative></alternatives>  yena bhagavā tenupasaṅkamiṃsu <pageBreak edition="P" number="0.0004" />.</paragraph>
<paragraph line="41">Addasā <pageBreak edition="M" number="0.0081" /> kho bhagavā te āyasmante dūratova āgacchante; disvāna bhikkhū āmantesi – ‘‘ete, bhikkhave, brāhmaṇā āgacchanti; ete, bhikkhave, brāhmaṇā āgacchantī’’ti. Evaṃ vutte <pageBreak edition="V" number="0.0073" />, aññataro brāhmaṇajātiko bhikkhu bhagavantaṃ etadavoca – ‘‘kittāvatā nu kho, bhante, brāhmaṇo hoti, katame ca pana brāhmaṇakaraṇā dhammā’’ti?</paragraph>
<paragraph line="42">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="43">‘‘Bāhitvā pāpake dhamme, ye caranti sadā satā;</gatha1>
<gathalast line="44">Khīṇasaṃyojanā <pageBreak edition="T" number="0.0078" /> buddhā, te ve <note>teva (sī.)</note> lokasmi brāhmaṇā’’ti. pañcamaṃ;</gathalast>
<subhead line="45">6. Mahākassapasuttaṃ</subhead>
<paragraph line="46" number="6"> Evaṃ me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā mahākassapo <alternatives line="66" extra="null" separator="true"><alternative source-abbr="vri" source="vipassana research institut">pippaliguhāyaṃ</alternative><alternative source-abbr="syā." source="thai">pipphaliguhāyaṃ</alternative><alternative source-abbr="ka." source="cambodian">simbaliguhāyaṃ</alternative></alternatives>  viharati <alternatives line="75" extra="null" separator="false"><alternative source-abbr="vri" source="vipassana research institut">ābādhiko</alternative><alternative source-abbr="syā. pī." source="syā. pī.">ābādhiko hoti</alternative></alternatives>  dukkhito bāḷhagilāno. Atha kho āyasmā mahākassapo aparena samayena tamhā ābādhā vuṭṭhāsi. Atha kho āyasmato mahākassapassa tamhā ābādhā vuṭṭhitassa etadahosi – ‘‘yaṃnūnāhaṃ rājagahaṃ piṇḍāya paviseyya’’nti.</paragraph>
<paragraph line="47">Tena kho pana samayena pañcamattāni devatāsatāni ussukkaṃ āpannāni honti āyasmato mahākassapassa piṇḍapātapaṭilābhāya. Atha kho āyasmā mahākassapo tāni pañcamattāni devatāsatāni paṭikkhipitvā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi – yena daliddavisikhā kapaṇavisikhā pesakāravisikhā. Addasā kho bhagavā āyasmantaṃ mahākassapaṃ rājagahe piṇḍāya carantaṃ yena daliddavisikhā kapaṇavisikhā pesakāravisikhā.</paragraph>
<paragraph line="48">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="49">‘‘Anaññaposimaññātaṃ, dantaṃ sāre patiṭṭhitaṃ;</gatha1>
<gathalast line="50">Khīṇāsavaṃ vantadosaṃ, tamahaṃ brūmi brāhmaṇa’’nti. chaṭṭhaṃ;</gathalast>
<subhead line="51">7. Ajakalāpakasuttaṃ</subhead>
<paragraph line="52" number="7"> Evaṃ <pageBreak edition="M" number="0.0082" /><pageBreak edition="V" number="0.0074" /> me sutaṃ – ekaṃ samayaṃ bhagavā <alternatives line="83" extra="null" separator="false"><alternative source-abbr="vri" source="vipassana research institut">pāvāyaṃ</alternative><alternative source-abbr="pī." source="pali text society">pāṭaliyaṃ</alternative></alternatives>  viharati ajakalāpake <pageBreak edition="T" number="0.0079" /> cetiye, ajakalāpakassa yakkhassa bhavane. Tena kho pana samayena bhagavā rattandhakāratimisāyaṃ <pageBreak edition="P" number="0.0005" /> abbhokāse nisinno hoti; devo ca ekamekaṃ phusāyati. Atha kho ajakalāpako yakkho bhagavato bhayaṃ chambhitattaṃ lomahaṃsaṃ uppādetukāmo yena bhagavā tenupasaṅkami; upasaṅkamitvā bhagavato avidūre tikkhattuṃ ‘‘akkulo pakkulo’’ti akkulapakkulikaṃ akāsi – ‘‘eso te, samaṇa, pisāco’’ti.</paragraph>
<paragraph line="53">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="54">‘‘Yadā sakesu dhammesu, pāragū hoti brāhmaṇo;</gatha1>
<gathalast line="55">Atha etaṃ pisācañca, pakkulañcātivattatī’’ti. sattamaṃ;</gathalast>
<subhead line="56">8. Saṅgāmajisuttaṃ</subhead>
<paragraph line="57" number="8"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā saṅgāmaji sāvatthiṃ anuppatto hoti bhagavantaṃ dassanāya. Assosi kho āyasmato saṅgāmajissa purāṇadutiyikā – ‘‘ayyo kira saṅgāmaji sāvatthiṃ anuppatto’’ti. Sā dārakaṃ ādāya jetavanaṃ agamāsi.</paragraph>
<paragraph line="58">Tena kho pana samayena āyasmā saṅgāmaji aññatarasmiṃ rukkhamūle divāvihāraṃ nisinno hoti. Atha kho āyasmato saṅgāmajissa purāṇadutiyikā yenāyasmā saṅgāmaji tenupasaṅkami; upasaṅkamitvā āyasmantaṃ saṅgāmajiṃ etadavoca – ‘‘<alternatives line="91" extra="null" separator="false"><alternative source-abbr="vri" source="vipassana research institut">khuddaputtañhi</alternative><alternative source-abbr="sī." source="sri lanka">khuddaputtāmhi</alternative></alternatives> , samaṇa, posa ma’’nti. Evaṃ vutte, āyasmā saṅgāmaji tuṇhī ahosi.</paragraph>
<paragraph line="59">Dutiyampi kho āyasmato saṅgāmajissa purāṇadutiyikā āyasmantaṃ <pageBreak edition="T" number="0.0080" /> saṅgāmajiṃ etadavoca – ‘‘khuddaputtañhi, samaṇa, posa ma’’nti. Dutiyampi kho āyasmā saṅgāmaji tuṇhī ahosi.</paragraph>
<paragraph line="60">Tatiyampi <pageBreak edition="M" number="0.0083" /><pageBreak edition="V" number="0.0075" /> kho āyasmato saṅgāmajissa purāṇadutiyikā āyasmantaṃ saṅgāmajiṃ etadavoca – ‘‘khuddaputtañhi, samaṇa, posa ma’’nti. Tatiyampi kho āyasmā saṅgāmaji tuṇhī ahosi.</paragraph>
<paragraph line="61">Atha kho āyasmato saṅgāmajissa purāṇadutiyikā taṃ dārakaṃ āyasmato saṅgāmajissa purato nikkhipitvā <alternatives line="99" extra=" evamuparipi" separator="false"><alternative source-abbr="vri" source="vipassana research institut">pakkāmi</alternative><alternative source-abbr="ka." source="cambodian">pakkami</alternative></alternatives>  – ‘‘<alternatives line="107" extra="null" separator="false"><alternative source-abbr="vri" source="vipassana research institut">eso</alternative><alternative source-abbr="sī. ka." source="sī. ka.">esa</alternative></alternatives>  te, samaṇa, putto; posa na’’nti.</paragraph>
<paragraph line="62">Atha kho āyasmā saṅgāmaji taṃ dārakaṃ neva olokesi nāpi ālapi. Atha kho āyasmato saṅgāmajissa purāṇadutiyikā <pageBreak edition="P" number="0.0006" /> <alternatives line="115" extra="null" separator="false"><alternative source-abbr="vri" source="vipassana research institut">avidūraṃ</alternative><alternative source-abbr="syā. pī." source="syā. pī.">avidūre</alternative></alternatives>  gantvā apalokentī addasa āyasmantaṃ saṅgāmajiṃ taṃ dārakaṃ neva olokentaṃ nāpi ālapantaṃ, disvānassā etadahosi – ‘‘na cāyaṃ samaṇo puttenapi atthiko’’ti. Tato paṭinivattitvā dārakaṃ ādāya pakkāmi. Addasā kho bhagavā dibbena cakkhunā visuddhena atikkantamānusakena āyasmato saṅgāmajissa purāṇadutiyikāya evarūpaṃ vippakāraṃ.</paragraph>
<paragraph line="63">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="64">‘‘Āyantiṃ nābhinandati, pakkamantiṃ na socati;</gatha1>
<gathalast line="65">Saṅgā saṅgāmajiṃ muttaṃ, tamahaṃ brūmi brāhmaṇa’’nti. aṭṭhamaṃ;</gathalast>
<subhead line="66">9. Jaṭilasuttaṃ</subhead>
<paragraph line="67" number="9"> Evaṃ me sutaṃ – ekaṃ samayaṃ bhagavā gayāyaṃ viharati gayāsīse. Tena kho pana samayena sambahulā jaṭilā sītāsu hemantikāsu <pageBreak edition="T" number="0.0081" /> rattīsu antaraṭṭhake himapātasamaye gayāyaṃ ummujjantipi nimujjantipi, ummujjanimujjampi karonti osiñcantipi, aggimpi juhanti – ‘‘iminā suddhī’’ti.</paragraph>
<paragraph line="68">Addasā kho bhagavā te sambahule jaṭile sītāsu hemantikāsu rattīsu antaraṭṭhake himapātasamaye gayāyaṃ ummujjantepi nimujjantepi <alternatives line="123" extra="null" separator="false"><alternative source-abbr="vri" source="vipassana research institut">ummujjanimujjampi karonte</alternative><alternative source-abbr="sī. pī. ka." source="sī. pī. ka.">ummujjanimujjaṃ karontepi</alternative></alternatives>  osiñcantepi aggimpi juhante – ‘‘iminā suddhī’’ti.</paragraph>
<paragraph line="69">Atha <pageBreak edition="M" number="0.0084" /><pageBreak edition="V" number="0.0076" /> kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="70">‘‘Na udakena sucī hotī, bahvettha <alternatives line="131" extra="null" separator="false"><alternative source-abbr="vri" source="vipassana research institut">nhāyatī</alternative><alternative source-abbr="sī." source="sri lanka">nahāyatī</alternative></alternatives>  jano;</gatha1>
<gathalast line="71">Yamhi saccañca dhammo ca, so sucī so ca brāhmaṇo’’ti. navamaṃ;</gathalast>
<subhead line="72">10. Bāhiyasuttaṃ</subhead>
<paragraph line="73" number="10"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bāhiyo dārucīriyo suppārake paṭivasati samuddatīre sakkato garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ. Atha kho bāhiyassa dārucīriyassa rahogatassa paṭisallīnassa evaṃ cetaso parivitakko udapādi – ‘‘ye kho keci loke arahanto vā arahattamaggaṃ vā samāpannā, ahaṃ tesaṃ aññataro’’ti.</paragraph>
<paragraph line="74">Atha kho <pageBreak edition="P" number="0.0007" /> bāhiyassa dārucīriyassa purāṇasālohitā devatā anukampikā atthakāmā bāhiyassa dārucīriyassa cetasā cetoparivitakkamaññāya yena bāhiyo dārucīriyo tenupasaṅkami; upasaṅkamitvā bāhiyaṃ dārucīriyaṃ etadavoca – ‘‘neva kho tvaṃ <pageBreak edition="T" number="0.0082" />, bāhiya, arahā, nāpi arahattamaggaṃ vā samāpanno. Sāpi te paṭipadā natthi yāya tvaṃ arahā vā <alternatives line="139" extra="null" separator="false"><alternative source-abbr="vri" source="vipassana research institut">assa</alternative><alternative source-abbr="syā. ka." source="syā. ka.">assasi</alternative></alternatives>  arahattamaggaṃ vā samāpanno’’ti.</paragraph>
<paragraph line="75">‘‘Atha ke carahi sadevake loke arahanto vā arahattamaggaṃ vā samāpanno’’ti? ‘‘Atthi, bāhiya, uttaresu <alternatives line="147" extra="null" separator="false"><alternative source-abbr="vri" source="vipassana research institut">janapadesu</alternative><alternative source-abbr="sī." source="sri lanka">janapade</alternative></alternatives>  sāvatthi nāma nagaraṃ. Tattha so bhagavā etarahi viharati arahaṃ sammāsambuddho. So hi, bāhiya, bhagavā arahā ceva arahattāya ca dhammaṃ desetī’’ti.</paragraph>
<paragraph line="76">Atha kho bāhiyo dārucīriyo tāya devatāya saṃvejito tāvadeva suppārakamhā pakkāmi. Sabbattha ekarattiparivāsena yena sāvatthi jetavanaṃ anāthapiṇḍikassa ārāmo tenupasaṅkami. Tena kho pana samayena <pageBreak edition="M" number="0.0085" /> sambahulā bhikkhū abbhokāse caṅkamanti. Atha kho bāhiyo dārucīriyo yena te bhikkhū tenupasaṅkami; upasaṅkamitvā te bhikkhū etadavoca – ‘‘kahaṃ nu kho, bhante, etarahi bhagavā viharati arahaṃ sammāsambuddho? Dassanakāmamhā mayaṃ taṃ <pageBreak edition="V" number="0.0077" /> bhagavantaṃ arahantaṃ sammāsambuddha’’nti. ‘‘Antaragharaṃ paviṭṭho kho, bāhiya, bhagavā piṇḍāyā’’ti.</paragraph>
<paragraph line="77">Atha kho bāhiyo dārucīriyo taramānarūpo jetavanā nikkhamitvā sāvatthiṃ pavisitvā addasa bhagavantaṃ sāvatthiyaṃ piṇḍāya carantaṃ pāsādikaṃ pasādanīyaṃ santindriyaṃ santamānasaṃ <pageBreak edition="T" number="0.0083" /> uttamadamathasamathamanuppattaṃ dantaṃ guttaṃ yatindriyaṃ nāgaṃ. Disvāna yena bhagavā tenupasaṅkami; upasaṅkamitvā bhagavato pāde sirasā nipatitvā bhagavantaṃ etadavoca – ‘‘desetu me, bhante bhagavā, dhammaṃ; desetu, sugato, dhammaṃ, yaṃ mamassa dīgharattaṃ hitāya sukhāyā’’ti. Evaṃ vutte, bhagavā bāhiyaṃ dārucīriyaṃ etadavoca – ‘‘akālo kho tāva, bāhiya, antaragharaṃ paviṭṭhamhā piṇḍāyā’’ti.</paragraph>
<paragraph line="78">Dutiyampi kho bāhiyo dārucīriyo bhagavantaṃ etadavoca – ‘‘dujjānaṃ kho panetaṃ, bhante, bhagavato vā jīvitantarāyānaṃ, mayhaṃ vā jīvitantarāyānaṃ <pageBreak edition="P" number="0.0008" />. Desetu me, bhante bhagavā, dhammaṃ; desetu, sugato, dhammaṃ, yaṃ mamassa dīgharattaṃ hitāya sukhāyā’’ti. Dutiyampi kho bhagavā bāhiyaṃ dārucīriyaṃ etadavoca – ‘‘akālo kho tāva, bāhiya, antaragharaṃ paviṭṭhamhā piṇḍāyā’’ti.</paragraph>
<paragraph line="79">Tatiyampi kho bāhiyo dārucīriyo bhagavantaṃ etadavoca – ‘‘dujjānaṃ kho panetaṃ, bhante, bhagavato vā jīvitantarāyānaṃ, mayhaṃ vā jīvitantarāyānaṃ. Desetu me bhante bhagavā, dhammaṃ; desetu, sugato, dhammaṃ, yaṃ mamassa dīgharattaṃ hitāya sukhāyā’’ti.</paragraph>
<paragraph line="80">‘‘Tasmātiha te, bāhiya, evaṃ sikkhitabbaṃ – ‘diṭṭhe diṭṭhamattaṃ bhavissati, sute sutamattaṃ bhavissati, mute mutamattaṃ bhavissati, viññāte viññātamattaṃ bhavissatī’ti. Evañhi te, bāhiya, sikkhitabbaṃ. Yato kho te, bāhiya, diṭṭhe diṭṭhamattaṃ bhavissati, sute sutamattaṃ bhavissati, mute <pageBreak edition="T" number="0.0084" /> mutamattaṃ bhavissati, viññāte viññātamattaṃ bhavissati, tato tvaṃ, bāhiya, na tena; yato tvaṃ, bāhiya, na tena tato tvaṃ, bāhiya, na tattha <pageBreak edition="M" number="0.0086" />; yato tvaṃ, bāhiya, na tattha, tato tvaṃ, bāhiya, nevidha na huraṃ na ubhayamantarena. Esevanto dukkhassā’’ti.</paragraph>
<paragraph line="81">Atha kho bāhiyassa dārucīriyassa bhagavato imāya saṃkhittāya dhammadesanāya tāvadeva anupādāya āsavehi cittaṃ vimucci.</paragraph>
<paragraph line="82">Atha <pageBreak edition="V" number="0.0078" /> kho bhagavā bāhiyaṃ dārucīriyaṃ iminā saṃkhittena ovādena ovaditvā pakkāmi. Atha kho acirapakkantassa bhagavato bāhiyaṃ dārucīriyaṃ gāvī taruṇavacchā <alternatives line="155" extra="null" separator="true"><alternative source-abbr="vri" source="vipassana research institut">adhipatitvā</alternative><alternative source-abbr="sī. syā. pī." source="sī. syā. pī.">adhipātetvā</alternative><alternative source-abbr="ka." source="cambodian">adhipātitvā</alternative></alternatives>  jīvitā voropesi.</paragraph>
<paragraph line="83">Atha kho bhagavā sāvatthiyaṃ piṇḍāya caritvā pacchābhattaṃ piṇḍapātapaṭikkanto sambahulehi bhikkhūhi saddhiṃ nagaramhā nikkhamitvā addasa bāhiyaṃ dārucīriyaṃ <alternatives line="164" extra="null" separator="false"><alternative source-abbr="vri" source="vipassana research institut">kālaṅkataṃ</alternative><alternative source-abbr="sī. syā. kaṃ." source="sī. syā. kaṃ.">kālakataṃ</alternative></alternatives> ; disvāna bhikkhū āmantesi – ‘‘gaṇhatha, bhikkhave, bāhiyassa dārucīriyassa sarīrakaṃ; mañcakaṃ āropetvā nīharitvā jhāpetha; thūpañcassa karotha. Sabrahmacārī vo, bhikkhave, kālaṅkato’’ti.</paragraph>
<paragraph line="84">‘‘Evaṃ, bhante’’ti kho te bhikkhū bhagavato paṭissutvā bāhiyassa dārucīriyassa sarīrakaṃ mañcakaṃ āropetvā nīharitvā jhāpetvā thūpañcassa katvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘daḍḍhaṃ, bhante, bāhiyassa dārucīriyassa sarīraṃ, thūpo cassa <pageBreak edition="T" number="0.0085" /> kato. Tassa kā gati, ko abhisamparāyo’’ti? ‘‘Paṇḍito, bhikkhave, bāhiyo dārucīriyo paccapādi dhammassānudhammaṃ; na ca maṃ dhammādhikaraṇaṃ <pageBreak edition="P" number="0.0009" /> vihesesi. Parinibbuto, bhikkhave, bāhiyo dārucīriyo’’ti.</paragraph>
<paragraph line="85">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="86">‘‘Yattha āpo ca pathavī, tejo vāyo na gādhati;</gatha1>
<gatha2 line="87">Na tattha sukkā jotanti, ādicco nappakāsati;</gatha2>
<gathalast line="88">Na tattha candimā bhāti, tamo tattha na vijjati.</gathalast>
<gatha1 line="89">‘‘Yadā <pageBreak edition="M" number="0.0087" /> ca attanāvedi <note>vedhī (ka.)</note>, muni monena brāhmaṇo;</gatha1>
<gathalast line="90">Atha rūpā arūpā ca, sukhadukkhā pamuccatī’’ti. dasamaṃ;</gathalast>
<paragraph line="91">(Ayampi udāno vutto bhagavatā iti me sutanti.) <note>( ) syāmapotthake natthi</note></paragraph>
<centered line="92">Bodhivaggo paṭhamo niṭṭhito.</centered>
<paragraph line="93">Tassuddānaṃ <pageBreak edition="V" number="0.0079" /> –</paragraph>
<gatha1 line="94">Tayo <alternatives line="182" extra="null" separator="false"><alternative source-abbr="vri" source="vipassana research institut">bodhi ca huṃhuṅko</alternative><alternative source-abbr="sabbattha" source="sabbattha">tayo ca bodhi nigrodho</alternative></alternatives> , brāhmaṇo <note>te therā (sī. syā. pī.), thero (ka.)</note> kassapena ca;</gatha1>
<gathalast line="95">Aja <note>pāvāya (sī. syā.), pāṭaliyaṃ (pī.), pāvā (ka.)</note> saṅgāma jaṭilā, bāhiyenāti te dasāti.</gathalast>
</body>
</document>