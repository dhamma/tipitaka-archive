<?xml version="1.0"?>
<document>
<metadata>
<normativeSource>http://tipitaka.org/romn/cscd/s0503m.mul4.xml</normativeSource>
<archivePath>roman/tipitaka (mula)/suttapitaka/khuddakanikaya/udanapali/5. sonavaggo.xml</archivePath>
<title>5. Soṇavaggo - Udānapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1"><note>mahāvagga (aṭṭhakathāya sameti)</note></chapter>
<subhead line="2">1. Piyatarasuttaṃ</subhead>
<paragraph line="3" number="41">Evaṃ <pageBreak edition="M" number="0.0133" /><pageBreak edition="P" number="0.0047" /><pageBreak edition="T" number="0.0144" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena rājā pasenadi kosalo mallikāya deviyā saddhiṃ uparipāsādavaragato hoti. Atha kho rājā pasenadi kosalo mallikaṃ deviṃ etadavoca – ‘‘atthi nu kho te, mallike, kocañño attanā piyataro’’ti?</paragraph>
<paragraph line="4">‘‘Natthi kho me, mahārāja, kocañño attanā piyataro. Tuyhaṃ pana, mahārāja, atthañño koci attanā piyataro’’ti? ‘‘Mayhampi kho, mallike, natthañño koci attanā piyataro’’ti.</paragraph>
<paragraph line="5">Atha kho rājā pasenadi kosalo pāsādā orohitvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca –</paragraph>
<paragraph line="6">‘‘Idhāhaṃ, bhante, mallikāya deviyā saddhiṃ uparipāsādavaragato mallikaṃ deviṃ etadavocaṃ – ‘atthi nu kho te, mallike, kocañño attanā piyataro’ti? Evaṃ vutte, mallikā devī maṃ etadavoca – ‘natthi kho me, mahārāja, kocañño attanā piyataro. Tuyhaṃ pana, mahārāja, atthañño koci attanā piyataro’ti? Evaṃ vutte, ahaṃ, bhante, mallikaṃ deviṃ etadavocaṃ – ‘mayhampi kho, mallike, natthañño koci attanā piyataro’’’ti.</paragraph>
<paragraph line="7">Atha <pageBreak edition="V" number="0.0123" />kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="8">‘‘Sabbā <pageBreak edition="T" number="0.0145" />disā anuparigamma cetasā,</gatha1>
<gatha2 line="9">Nevajjhagā piyataramattanā kvaci;</gatha2>
<gatha3 line="10">Evaṃ piyo puthu attā paresaṃ,</gatha3>
<gathalast line="11">Tasmā na hiṃse paramattakāmo’’ti. paṭhamaṃ;</gathalast>
<subhead line="12">2. Appāyukasuttaṃ</subhead>
<paragraph line="13" number="42">Evaṃ <pageBreak edition="M" number="0.0134" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā ānando <pageBreak edition="P" number="0.0048" /> sāyanhasamayaṃ <alternatives line="10"><alternative source-abbr="vri" source="vipassana research institut">paṭisallānā</alternative><alternative source-abbr="sī." source="sri lanka">paṭisallāṇā</alternative></alternatives> vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘acchariyaṃ, bhante, abbhutaṃ, bhante! Yāva appāyukā hi, bhante, bhagavato mātā ahosi, sattāhajāte bhagavati bhagavato mātā kālamakāsi, tusitaṃ kāyaṃ upapajjī’’ti.</paragraph>
<paragraph line="14">‘‘Evametaṃ, ānanda , appāyukā hi, ānanda, bodhisattamātaro honti. Sattāhajātesu bodhisattesu bodhisattamātaro kālaṃ karonti, tusitaṃ kāyaṃ upapajjantī’’ti.</paragraph>
<paragraph line="15">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="16">‘‘Ye keci bhūtā bhavissanti ye vāpi,</gatha1>
<gatha2 line="17">Sabbe gamissanti pahāya dehaṃ;</gatha2>
<gatha3 line="18">Taṃ sabbajāniṃ kusalo viditvā,</gatha3>
<gathalast line="19">Ātāpiyo brahmacariyaṃ careyyā’’ti. dutiyaṃ;</gathalast>
<subhead line="20">3. Suppabuddhakuṭṭhisuttaṃ</subhead>
<paragraph line="21" number="43">Evaṃ me sutaṃ – ekaṃ samayaṃ bhagavā rājagahe viharati veḷuvane <pageBreak edition="T" number="0.0146" />kalandakanivāpe. Tena kho pana samayena rājagahe suppabuddho nāma kuṭṭhī ahosi – manussadaliddo, manussakapaṇo <pageBreak edition="V" number="0.0124" />, manussavarāko. Tena kho pana samayena bhagavā mahatiyā parisāya parivuto dhammaṃ desento nisinno hoti.</paragraph>
<paragraph line="22">Addasā kho suppabuddho kuṭṭhī taṃ mahājanakāyaṃ dūratova sannipatitaṃ. Disvānassa etadahosi – ‘‘nissaṃsayaṃ kho ettha kiñci khādanīyaṃ vā bhojanīyaṃ vā <alternatives line="26"><alternative source-abbr="vri" source="vipassana research institut">bhājīyati</alternative><alternative source-abbr="sī." source="sri lanka">bhājīyissati</alternative></alternatives> . Yaṃnūnāhaṃ yena so mahājanakāyo tenupasaṅkameyyaṃ. Appeva nāmettha kiñci khādanīyaṃ vā bhojanīyaṃ vā labheyya’’nti.</paragraph>
<paragraph line="23">Atha <pageBreak edition="M" number="0.0135" />kho suppabuddho kuṭṭhī yena so mahājanakāyo tenupasaṅkami. Addasā kho suppabuddho kuṭṭhī bhagavantaṃ mahatiyā parisāya parivutaṃ dhammaṃ desentaṃ nisinnaṃ. Disvānassa etadahosi – ‘‘na kho ettha kiñci khādanīyaṃ vā bhojanīyaṃ vā bhājīyati. Samaṇo ayaṃ gotamo parisati dhammaṃ deseti. Yaṃnūnāhampi dhammaṃ suṇeyya’’nti. Tattheva ekamantaṃ nisīdi – ‘‘ahampi dhammaṃ sossāmī’’ti.</paragraph>
<paragraph line="24">Atha kho bhagavā sabbāvantaṃ <pageBreak edition="P" number="0.0049" /> parisaṃ cetasā ceto paricca manasākāsi ‘‘ko nu kho idha bhabbo dhammaṃ viññātu’’nti? Addasā kho bhagavā suppabuddhaṃ kuṭṭhiṃ tassaṃ parisāyaṃ nisinnaṃ. Disvānassa etadahosi – ‘‘ayaṃ kho idha bhabbo dhammaṃ viññātu’’nti. Suppabuddhaṃ kuṭṭhiṃ ārabbha ānupubbiṃ <alternatives line="34"><alternative source-abbr="vri" source="vipassana research institut">kathaṃ</alternative><alternative source-abbr="sī." source="sri lanka">ānupubbikathaṃ</alternative><alternative source-abbr="syā. pī. ka." source="syā. pī. ka.">anupubbikathaṃ</alternative></alternatives>  kathesi, seyyathidaṃ – dānakathaṃ sīlakathaṃ saggakathaṃ; kāmānaṃ ādīnavaṃ okāraṃ saṅkilesaṃ; <alternatives line="43"><alternative source-abbr="vri" source="vipassana research institut">nekkhamme</alternative><alternative source-abbr="sī. syā. pī." source="sī. syā. pī.">nekkhamme ca</alternative></alternatives> ānisaṃsaṃ pakāsesi. Yadā bhagavā aññāsi suppabuddhaṃ kuṭṭhiṃ <pageBreak edition="T" number="0.0147" />kallacittaṃ muducittaṃ vinīvaraṇacittaṃ udaggacittaṃ pasannacittaṃ, atha yā buddhānaṃ sāmukkaṃsikā dhammadesanā taṃ pakāsesi – dukkhaṃ, samudayaṃ, nirodhaṃ, maggaṃ. Seyyathāpi nāma suddhaṃ vatthaṃ apagatakāḷakaṃ sammadeva rajanaṃ paṭiggaṇheyya, evameva suppabuddhassa kuṭṭhissa tasmiṃyeva āsane virajaṃ vītamalaṃ dhammacakkhuṃ udapādi – ‘‘yaṃ kiñci samudayadhammaṃ sabbaṃ taṃ nirodhadhamma’’nti.</paragraph>
<paragraph line="25">Atha kho suppabuddho kuṭṭhī diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṃkatho vesārajjappatto aparappaccayo satthu sāsane uṭṭhāyāsanā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho suppabuddho kuṭṭhī bhagavantaṃ etadavoca –</paragraph>
<paragraph line="26">‘‘Abhikkantaṃ <pageBreak edition="V" number="0.0125" />, bhante, abhikkataṃ, bhante! Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya – cakkhumanto rūpāni dakkhantīti; evamevaṃ bhagavatā anekapariyāyena dhammo pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca. Upāsakaṃ maṃ bhagavā dhāretu ajjatagge pāṇupetaṃ saraṇaṃ gata’’nti.</paragraph>
<paragraph line="27">Atha <pageBreak edition="M" number="0.0136" />kho suppabuddho kuṭṭhī bhagavatā dhammiyā kathāya sandassito samādapito samuttejito sampahaṃsito bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ <pageBreak edition="T" number="0.0148" />katvā pakkāmi. Atha kho acirapakkantaṃ suppabuddhaṃ kuṭṭhiṃ gāvī taruṇavacchā adhipatitvā jīvitā voropesi.</paragraph>
<paragraph line="28">Atha kho sambahulā <pageBreak edition="P" number="0.0050" />bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘yo so, bhante, suppabuddho nāma kuṭṭhī bhagavatā dhammiyā kathāya sandassito samādapito samuttejito sampahaṃsito, so kālaṅkato. Tassa kā gati, ko abhisamparāyo’’ti?</paragraph>
<paragraph line="29">‘‘Paṇḍito, bhikkhave, suppabuddho kuṭṭhī; paccapādi dhammassānudhammaṃ; na ca maṃ dhammādhikaraṇaṃ vihesesi. Suppabuddho, bhikkhave, kuṭṭhī tiṇṇaṃ saṃyojanānaṃ parikkhayā sotāpanno avinipātadhammo niyato sambodhiparāyaṇo’’ti.</paragraph>
<paragraph line="30">Evaṃ vutte, aññataro bhikkhu bhagavantaṃ etadavoca – ‘‘ko nu kho, bhante, hetu, ko paccayo yena suppabuddho kuṭṭhī ahosi – manussadaliddo, manussakapaṇo, manussavarāko’’ti?</paragraph>
<paragraph line="31">‘‘Bhūtapubbaṃ, bhikkhave, suppabuddho kuṭṭhī imasmiṃyeva rājagahe seṭṭhiputto ahosi. So uyyānabhūmiṃ niyyanto addasa <alternatives line="51"><alternative source-abbr="vri" source="vipassana research institut">tagarasikhiṃ</alternative><alternative source-abbr="ka." source="cambodian">taggarasikhiṃ</alternative></alternatives>  paccekabuddhaṃ nagaraṃ piṇḍāya pavisantaṃ. Disvānassa etadahosi – ‘kvāyaṃ kuṭṭhī kuṭṭhicīvarena vicaratī’ti? Niṭṭhubhitvā <alternatives line="59"><alternative source-abbr="vri" source="vipassana research institut">apasabyato</alternative><alternative source-abbr="syā. saṃ. ni. 1.255" source="syā. saṃ. ni. 1.255">apabyāmato</alternative></alternatives> karitvā pakkāmi. So tassa kammassa vipākena bahūni vassasatāni bahūni vassasahassāni bahūni vassasatasahassāni niraye paccittha. Tasseva kammassa vipākāvasesena <pageBreak edition="T" number="0.0149" />imasmiṃyeva rājagahe kuṭṭhī ahosi manussadaliddo, manussakapaṇo, manussavarāko. So tathāgatappaveditaṃ dhammavinayaṃ āgamma saddhaṃ samādiyi sīlaṃ samādiyi sutaṃ samādiyi cāgaṃ samādiyi paññaṃ samādiyi. So <pageBreak edition="V" number="0.0126" />tathāgatappaveditaṃ dhammavinayaṃ āgamma saddhaṃ samādiyitvā sīlaṃ samādiyitvā sutaṃ samādiyitvā cāgaṃ samādiyitvā paññaṃ samādiyitvā kāyassa <pageBreak edition="M" number="0.0137" />bhedā paraṃ maraṇā sugatiṃ saggaṃ lokaṃ upapanno devānaṃ tāvatiṃsānaṃ sahabyataṃ. So tattha aññe deve atirocati vaṇṇena ceva yasasā cā’’ti.</paragraph>
<paragraph line="32">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="33">‘‘Cakkhumā visamānīva, vijjamāne parakkame;</gatha1>
<gathalast line="34">Paṇḍito jīvalokasmiṃ, pāpāni parivajjaye’’ti. tatiyaṃ;</gathalast>
<subhead line="35">4. Kumārakasuttaṃ</subhead>
<paragraph line="36" number="44">Evaṃ <pageBreak edition="P" number="0.0051" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā kumārakā antarā ca sāvatthiṃ antarā ca jetavanaṃ macchake bādhenti.</paragraph>
<paragraph line="37">Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā te sambahule kumārake antarā ca sāvatthiṃ antarā ca jetavanaṃ macchake bādhente. Disvāna yena te kumārakā tenupasaṅkami; upasaṅkamitvā te kumārake etadavoca – ‘‘bhāyatha vo, tumhe kumārakā, dukkhassa, appiyaṃ vo dukkha’’nti? ‘‘Evaṃ, bhante, bhāyāma mayaṃ, bhante, dukkhassa <pageBreak edition="T" number="0.0150" />, appiyaṃ no dukkha’’nti.</paragraph>
<paragraph line="38">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="39">‘‘Sace bhāyatha dukkhassa, sace vo dukkhamappiyaṃ;</gatha1>
<gathalast line="40">Mākattha pāpakaṃ kammaṃ, āvi vā yadi vā raho.</gathalast>
<gatha1 line="41">‘‘Sace ca pāpakaṃ kammaṃ, karissatha karotha vā;</gatha1>
<gathalast line="42">Na vo dukkhā pamutyatthi, <alternatives line="67"><alternative source-abbr="vri" source="vipassana research institut">upeccapi</alternative><alternative source-abbr="ka." source="cambodian">upaccapi</alternative><alternative source-abbr="?" source="unknown">uppaccapi</alternative></alternatives> palāyata’’nti. catutthaṃ;</gathalast>
<subhead line="43">5. Uposathasuttaṃ</subhead>
<paragraph line="44" number="45">Evaṃ <pageBreak edition="M" number="0.0138" /><pageBreak edition="V" number="0.0127" />me sutaṃ – ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā tadahuposathe bhikkhusaṅghaparivuto nisinno hoti.</paragraph>
<paragraph line="45"><note>cīvaraṃ (sabbattha)</note>karitvā yena bhagavā tenañjaliṃ paṇāmetvā bhagavantaṃ etadavoca – ‘‘abhikkantā, bhante, ratti; nikkhanto paṭhamo yāmo; ciranisinno bhikkhusaṅgho; uddisatu, bhante, bhagavā bhikkhūnaṃ pātimokkha’’nti. Evaṃ vutte, bhagavā tuṇhī ahosi.</paragraph>
<paragraph line="46">Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘abhikkantā, bhante, ratti; nikkhanto majjhimo yāmo; ciranisinno bhikkhusaṅgho; uddisatu, bhante, bhagavā bhikkhūnaṃ pātimokkha’’nti. Dutiyampi kho bhagavā tuṇhī <pageBreak edition="P" number="0.0052" />ahosi.</paragraph>
<paragraph line="47">Tatiyampi kho āyasmā ānando abhikkantāya rattiyā, nikkhante <pageBreak edition="T" number="0.0151" />pacchime yāme, uddhaste aruṇe, nandimukhiyā rattiyā uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘abhikkantā, bhante, ratti; nikkhanto pacchimo yāmo; uddhasto aruṇo; nandimukhī ratti; ciranisinno bhikkhusaṅgho; uddisatu, bhante, bhagavā bhikkhūnaṃ pātimokkha’’nti. ‘‘Aparisuddhā, ānanda, parisā’’ti.</paragraph>
<paragraph line="48"><pageBreak edition="V" number="0.0128" /><pageBreak edition="M" number="0.0139" /><note>atha kho (sabbattha), cūḷava. 383; a. ni. 8.20 passitabbaṃ</note>, so puggalo tuṇhī ahosi.</paragraph>
<paragraph line="49">Dutiyampi kho āyasmā mahāmoggallāno taṃ puggalaṃ etadavoca – ‘‘uṭṭhehi, āvuso, diṭṭhosi bhagavatā; natthi te bhikkhūhi saddhiṃ saṃvāso’’ti. Dutiyampi kho…pe… <pageBreak edition="T" number="0.0152" />tatiyampi kho so puggalo tuṇhī ahosi.</paragraph>
<paragraph line="50">Atha kho āyasmā mahāmoggallāno taṃ puggalaṃ bāhāyaṃ gahetvā bahidvārakoṭṭhakā nikkhāmetvā sūcighaṭikaṃ datvā yena bhagavā tenupasaṅkami; upasaṅkamitvā bhagavantaṃ etadavoca – ‘‘nikkhāmito, bhante, so puggalo mayā. Parisuddhā parisā. Uddisatu, bhante, bhagavā bhikkhūnaṃ pātimokkha’’nti. ‘‘Acchariyaṃ, moggallāna, abbhutaṃ, moggallāna! Yāva bāhāgahaṇāpi nāma so moghapuriso āgamessatī’’ti!</paragraph>
<paragraph line="51">Atha kho <pageBreak edition="P" number="0.0053" />bhagavā bhikkhū āmantesi – ‘‘na dānāhaṃ, bhikkhave, ito paraṃ uposathaṃ karissāmi, pātimokkhaṃ uddisissāmi. Tumheva dāni, bhikkhave, ito paraṃ uposathaṃ kareyyātha, pātimokkhaṃ uddiseyyātha. Aṭṭhānametaṃ, bhikkhave, anavakāso yaṃ tathāgato aparisuddhāya parisāya uposathaṃ kareyya, pātimokkhaṃ uddiseyya.</paragraph>
<paragraph line="52">‘‘Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti. Katame aṭṭha?</paragraph>
<paragraph line="53">‘‘Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto. <alternatives line="98"><alternative source-abbr="vri" source="vipassana research institut">Yampi</alternative><alternative source-abbr="sī. syā. ka." source="sī. syā. ka.">yaṃ</alternative></alternatives> , bhikkhave, mahāsamuddo anupubbaninno anupubbapoṇo anupubbapabbhāro na āyatakeneva papāto; ayaṃ, bhikkhave, mahāsamudde paṭhamo acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="54"><pageBreak edition="M" number="0.0140" /><pageBreak edition="T" number="0.0153" /><note>ayampi (sabbattha)</note>, mahāsamudde dutiyo acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="55">‘‘Puna <pageBreak edition="V" number="0.0129" /> caparaṃ, bhikkhave, mahāsamuddo na matena kuṇapena saṃvasati. Yaṃ hoti mahāsamudde mataṃ kuṇapaṃ taṃ <alternatives line="113"><alternative source-abbr="vri" source="vipassana research institut">khippameva</alternative><alternative source-abbr="sī." source="sri lanka">khippaññeva</alternative><alternative source-abbr="ka." source="cambodian">khippaṃyeva</alternative></alternatives> tīraṃ vāheti, thalaṃ ussāreti. Yampi, bhikkhave, mahāsamuddo na matena kuṇapena saṃvasati, yaṃ hoti mahāsamudde mataṃ kuṇapaṃ taṃ khippameva tīraṃ vāheti thalaṃ ussāreti; ayaṃ, bhikkhave, mahāsamudde tatiyo acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="56">‘‘Puna caparaṃ, bhikkhave, yā kāci mahānadiyo, seyyathidaṃ – gaṅgā yamunā aciravatī sarabhū mahī, tā mahāsamuddaṃ <alternatives line="122"><alternative source-abbr="vri" source="vipassana research institut">patvā</alternative><alternative source-abbr="syā. pī. ka." source="syā. pī. ka.">pattā</alternative></alternatives> jahanti purimāni nāmagottāni; ‘mahāsamuddo’tveva saṅkhaṃ gacchanti. Yampi, bhikkhave, yā kāci mahānadiyo, seyyathidaṃ – gaṅgā yamunā aciravatī sarabhū mahī tā mahāsamuddaṃ patvā jahanti purimāni nāmagottāni, ‘mahāsamuddo’tveva saṅkhaṃ gacchanti; ayaṃ, bhikkhave, mahāsamudde catuttho acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="57">‘‘Puna caparaṃ, bhikkhave, yā ca loke savantiyo mahāsamuddaṃ appenti, yā ca antalikkhā dhārā papatanti, na tena mahāsamuddassa <pageBreak edition="T" number="0.0154" />ūnattaṃ vā pūrattaṃ vā paññāyati. Yampi, bhikkhave <pageBreak edition="P" number="0.0054" />, yā ca loke savantiyo mahāsamuddaṃ appenti, yā ca antalikkhā dhārā papatanti, na tena mahāsammuddassa ūnattaṃ vā pūrattaṃ vā paññāyati; ayaṃ, bhikkhave, mahāsamudde pañcamo acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="58">‘‘Puna caparaṃ, bhikkhave, mahāsamuddo ekaraso loṇaraso. Yampi, bhikkhave, mahāsamuddo ekaraso loṇaraso; ayaṃ, bhikkhave, mahāsamudde chaṭṭho acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="59">‘‘Puna caparaṃ, bhikkhave, mahāsamuddo bahuratano anekaratano. Tatrimāni ratanāni, seyyathidaṃ – muttā maṇi veḷuriyo saṅkho silā pavāḷaṃ <pageBreak edition="M" number="0.0141" /> rajataṃ jātarūpaṃ lohitaṅgo masāragallaṃ. Yampi, bhikkhave, mahāsamuddo bahuratano anekaratano, tatrimāni ratanāni, seyyathidaṃ – muttā maṇi veḷuriyo saṅkho silā pavāḷaṃ rajataṃ jātarūpaṃ <alternatives line="130"><alternative source-abbr="vri" source="vipassana research institut">lohitaṅgo</alternative><alternative source-abbr="sī. pī." source="sī. pī.">lohitaṅko</alternative><alternative source-abbr="?" source="unknown">lohitako</alternative></alternatives> masāragallaṃ; ayaṃ, bhikkhave, mahāsamudde sattamo acchariyo abbhuto dhammo, yaṃ disvā disvā asurā mahāsamudde abhiramanti.</paragraph>
<paragraph line="60">‘‘Puna <pageBreak edition="V" number="0.0130" />caparaṃ, bhikkhave, mahāsamuddo mahataṃ bhūtānaṃ āvāso. Tatrime bhūtā – timi timiṅgalo timitimiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi <pageBreak edition="T" number="0.0155" />attabhāvā. Yampi, bhikkhave, mahāsamuddo mahataṃ bhūtānaṃ āvāso, tatrime bhūtā – timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā…pe… pañcayojanasatikāpi attabhāvā; ayaṃ, bhikkhave, mahāsamudde aṭṭhamo acchariyo abbhuto dhammo, yaṃ disvā disvā asurā mahāsamudde abhiramanti. Ime kho, bhikkhave, aṭṭha mahāsamudde acchariyā abbhutā dhammā ye disvā disvā asurā mahāsamudde abhiramanti.</paragraph>
<paragraph line="61">‘‘Evameva kho, bhikkhave, imasmiṃ dhammavinaye aṭṭha acchariyā abbhutā dhammā, ye disvā disvā bhikkhū imasmiṃ dhammavinaye abhiramanti. Katame aṭṭha?</paragraph>
<paragraph line="62">‘‘Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; evameva kho, bhikkhave, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. Yampi, bhikkhave, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; ayaṃ, bhikkhave, imasmiṃ dhammavinaye paṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="63">‘‘Seyyathāpi <pageBreak edition="M" number="0.0142" /><pageBreak edition="P" number="0.0055" />, bhikkhave, mahāsamuddo ṭhitadhammo velaṃ nātivattati; evameva <pageBreak edition="T" number="0.0156" />kho, bhikkhave, yaṃ mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamanti. Yampi, bhikkhave, mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamanti; ayaṃ, bhikkhave, imasmiṃ dhammavinaye dutiyo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="64">‘‘Seyyathāpi, bhikkhave, mahāsamuddo na matena kuṇapena saṃvasati; yaṃ hoti mahāsamudde mataṃ kuṇapaṃ taṃ khippameva tīraṃ vāheti, thalaṃ ussāreti; evameva kho, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño <pageBreak edition="V" number="0.0131" />abrahmacārī brahmacāripaṭiñño antopūti avassuto kasambujāto, na tena saṅgho saṃvasati; atha kho naṃ khippameva sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena. Yampi, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṃvasati; khippameva naṃ sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena; ayaṃ, bhikkhave, imasmiṃ dhammavinaye <pageBreak edition="T" number="0.0157" />tatiyo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="65">‘‘Seyyathāpi, bhikkhave, yā kāci mahānadiyo, seyyathidaṃ – gaṅgā yamunā aciravatī sarabhū mahī tā mahāsamuddaṃ patvā jahanti purimāni nāmagottāni, ‘mahāsamuddo’tveva saṅkhaṃ gacchanti; evameva kho, bhikkhave, cattāro vaṇṇā – khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṃ <alternatives line="147"><alternative source-abbr="vri" source="vipassana research institut">pabbajitvā</alternative><alternative source-abbr="ka. sī." source="ka. sī.">pabbajitā</alternative></alternatives> jahanti purimāni nāmagottāni, ‘samaṇā sakyaputtiyā’tveva saṅkhaṃ gacchanti. Yampi, bhikkhave, cattāro vaṇṇā – khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṃ pabbajitvā jahanti purimāni nāmagottāni <pageBreak edition="M" number="0.0143" />, ‘samaṇā sakyaputtiyā’tveva saṅkhaṃ gacchanti; ayaṃ, bhikkhave, imasmiṃ dhammavinaye catuttho acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="66">‘‘Seyyathāpi, bhikkhave, yā ca loke savantiyo mahāsamuddaṃ appenti, yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati; evameva kho, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā <pageBreak edition="T" number="0.0158" />ūnattaṃ vā pūrattaṃ vā paññāyati. Yampi, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṃ vā pūrattaṃ vā paññāyati; ayaṃ, bhikkhave, imasmiṃ dhammavinaye pañcamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="67">‘‘Seyyathāpi <pageBreak edition="P" number="0.0056" />, bhikkhave, mahāsamuddo ekaraso loṇaraso; evameva kho, bhikkhave, ayaṃ dhammavinayo ekaraso vimuttiraso. Yampi, bhikkhave, ayaṃ dhammavinayo ekaraso vimuttiraso; ayaṃ <pageBreak edition="V" number="0.0132" />, bhikkhave, imasmiṃ dhammavinaye chaṭṭho acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="68">‘‘Seyyathāpi, bhikkhave, mahāsamuddo bahuratano anekaratano, tatrimāni ratanāni, seyyathidaṃ – muttā maṇi veḷuriyo saṅkho silā pavāḷaṃ rajataṃ jātarūpaṃ lohitaṅgo masāragallaṃ; evameva kho, bhikkhave, ayaṃ dhammavinayo bahuratano anekaratano; tatrimāni ratanāni, seyyathidaṃ – cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. Yampi, bhikkhave, ayaṃ dhammavinayo bahuratano anekaratano, tatrimāni ratanāni, seyyathidaṃ – cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; ayaṃ, bhikkhave, imasmiṃ dhammavinaye sattamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti.</paragraph>
<paragraph line="69"><pageBreak edition="T" number="0.0159" /><pageBreak edition="M" number="0.0144" /><note>arahattaphalasacchikiriyāya (sī.)</note>. Yampi, bhikkhave, ayaṃ dhammavinayo mahataṃ bhūtānaṃ āvāso, tatrime bhūtā – sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno; ayaṃ, bhikkhave, imasmiṃ dhammavinaye aṭṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. Ime kho, bhikkhave, imasmiṃ dhammavinaye aṭṭha acchariyā abbhutā dhammā, ye disvā disvā bhikkhū imasmiṃ dhammavinaye abhiramantī’’ti.</paragraph>
<paragraph line="70">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="71">‘‘Channamativassati, vivaṭaṃ nātivassati;</gatha1>
<gathalast line="72">Tasmā channaṃ vivaretha, evaṃ taṃ nātivassatī’’ti. pañcamaṃ;</gathalast>
<subhead line="73">6. Soṇasuttaṃ</subhead>
<paragraph line="74" number="46">Evaṃ <pageBreak edition="V" number="0.0133" /><pageBreak edition="P" number="0.0057" />me <pageBreak edition="T" number="0.0160" /> sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā mahākaccāno avantīsu viharati <alternatives line="162"><alternative source-abbr="vri" source="vipassana research institut">kuraraghare</alternative><alternative source-abbr="syā. mahāva. 257" source="syā. mahāva. 257">kururaghare</alternative><alternative source-abbr="ka." source="cambodian">kulaghare</alternative></alternatives> pavatte pabbate. Tena kho pana samayena soṇo upāsako kuṭikaṇṇo āyasmato mahākaccānassa upaṭṭhāko hoti.</paragraph>
<paragraph line="75">Atha kho soṇassa upāsakassa kuṭikaṇṇassa rahogatassa paṭisallīnassa evaṃ cetaso parivitakko udapādi – ‘‘yathā yathā kho ayyo mahākaccāno dhammaṃ deseti nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ <pageBreak edition="M" number="0.0145" />kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyya’’nti.</paragraph>
<paragraph line="76">Atha kho soṇo upāsako kuṭikaṇṇo yenāyasmā mahākaccāno tenupasaṅkami; upasaṅkamitvā āyasmantaṃ mahākaccānaṃ abhivādetvā ekamantaṃ nisīdi. Ekamantaṃ nisinno kho soṇo upāsako kuṭikaṇṇo āyasmantaṃ mahākaccānaṃ etadavoca –</paragraph>
<paragraph line="77">‘‘Idha mayhaṃ, bhante, rahogatassa paṭisallīnassa evaṃ cetaso parivitakko udapādi – ‘yathā yathā kho ayyo mahākaccāno dhammaṃ deseti nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyya’nti. Pabbājetu maṃ, bhante <pageBreak edition="T" number="0.0161" />, ayyo mahākaccāno’’ti.</paragraph>
<paragraph line="78">Evaṃ vutte, āyasmā mahākaccāno soṇaṃ upāsakaṃ kuṭikaṇṇaṃ etadavoca – ‘‘dukkaraṃ kho, soṇa, yāvajīvaṃ ekabhattaṃ ekaseyyaṃ brahmacariyaṃ. Iṅgha tvaṃ, soṇa, tattheva āgārikabhūto samāno buddhānaṃ sāsanaṃ anuyuñja kālayuttaṃ ekabhattaṃ ekaseyyaṃ brahmacariya’’nti. Atha kho soṇassa upāsakassa kuṭikaṇṇassa yo ahosi pabbajjābhisaṅkhāro so paṭipassambhi.</paragraph>
<paragraph line="79">Dutiyampi kho…pe… <pageBreak edition="T" number="0.0162" />dutiyampi kho āyasmā mahākaccāno soṇaṃ upāsakaṃ kuṭikaṇṇaṃ etadavoca – ‘‘dukkaraṃ kho, soṇa, yāvajīvaṃ ekabhattaṃ ekaseyyaṃ brahmacariyaṃ. Iṅgha tvaṃ, soṇa, tattheva āgārikabhūto samāno buddhānaṃ sāsanaṃ anuyuñja kālayuttaṃ ekabhattaṃ ekaseyyaṃ <pageBreak edition="V" number="0.0134" />brahmacariya’’nti. Dutiyampi kho soṇassa upāsakassa kuṭikaṇṇassa yo ahosi pabbajjābhisaṅkhāro so paṭipassambhi.</paragraph>
<paragraph line="80">Tatiyampi kho soṇassa upāsakassa kuṭikaṇṇassa rahogatassa paṭisallīnassa evaṃ cetaso parivitakko udapādi – ‘‘yathā yathā kho ayyo mahākaccāno dhammaṃ deseti nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyya’’nti. Tatiyampi kho soṇo upāsako kuṭikaṇṇo <pageBreak edition="M" number="0.0146" />yenāyasmā mahākaccāno tenupasaṅkami; upasaṅkamitvā āyasmantaṃ mahākaccānaṃ abhivādetvā ekamantaṃ nisīdi. Ekamantaṃ nisinno kho soṇo upāsako kuṭikaṇṇo āyasmantaṃ mahākaccānaṃ etadavoca <pageBreak edition="P" number="0.0058" />–</paragraph>
<paragraph line="81">‘‘Idha mayhaṃ, bhante, rahogatassa paṭisallīnassa evaṃ cetaso parivitakko udapādi – ‘yathā yathā kho ayyo mahākaccāno dhammaṃ deseti nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ <pageBreak edition="T" number="0.0163" />brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyya’nti. Pabbājetu maṃ, bhante, ayyo mahākaccāno’’ti.</paragraph>
<paragraph line="82">Atha kho āyasmā mahākaccāno soṇaṃ upāsakaṃ kuṭikaṇṇaṃ pabbājesi. Tena kho pana samayena <alternatives line="171"><alternative source-abbr="vri" source="vipassana research institut">avantidakkhiṇāpatho</alternative><alternative source-abbr="sī." source="sri lanka">avanti dakkhiṇapatho</alternative></alternatives> appabhikkhuko hoti. Atha kho āyasmā mahākaccāno tiṇṇaṃ vassānaṃ accayena kicchena kasirena tato tato dasavaggaṃ bhikkhusaṅghaṃ sannipātetvā āyasmantaṃ soṇaṃ upasampādesi.</paragraph>
<paragraph line="83">Atha kho āyasmato soṇassa <alternatives line="179"><alternative source-abbr="vri" source="vipassana research institut">vassaṃvuṭṭhassa</alternative><alternative source-abbr="sī. syā. kaṃ. pī." source="sī. syā. kaṃ. pī.">vassaṃvutthassa</alternative></alternatives> rahogatassa paṭisallīnassa evaṃ cetaso parivitakko udapādi – ‘‘na kho me so bhagavā sammukhā diṭṭho, api ca sutoyeva me so bhagavā – ‘īdiso ca īdiso cā’ti. Sace maṃ upajjhāyo anujāneyya, gaccheyyāhaṃ taṃ bhagavantaṃ dassanāya arahantaṃ sammāsambuddha’’nti.</paragraph>
<paragraph line="84">Atha kho āyasmā soṇo sāyanhasamayaṃ paṭisallānā vuṭṭhito yenāyasmā mahākaccāno tenupasaṅkami; upasaṅkamitvā āyasmantaṃ mahākaccānaṃ abhivādetvā ekamantaṃ nisīdi. Ekamantaṃ nisinno kho āyasmā soṇo āyasmantaṃ mahākaccānaṃ etadavoca –</paragraph>
<paragraph line="85"><pageBreak edition="V" number="0.0135" /><pageBreak edition="M" number="0.0147" /><pageBreak edition="T" number="0.0164" /><note>(gaccheyyāhaṃ bhante taṃ bhagavantaṃ dassanāya arahantaṃ sammāsambuddhaṃ, sace maṃ upajjhāyo anujānātīti (mahāva. 257)</note>.</paragraph>
<paragraph line="86">‘‘Sādhu sādhu, soṇa; gaccha tvaṃ, soṇa, taṃ bhagavantaṃ dassanāya arahantaṃ <alternatives line="190"><alternative source-abbr="vri" source="vipassana research institut">sammāsambuddhaṃ</alternative><alternative source-abbr="sabbattha" source="sabbattha">samāsambuddhanti</alternative></alternatives> . Dakkhissasi tvaṃ, soṇa, taṃ bhagavantaṃ pāsādikaṃ pasādanīyaṃ santindriyaṃ santamānasaṃ uttamadamathasamathamanuppattaṃ dantaṃ guttaṃ yatindriyaṃ nāgaṃ. Disvāna mama vacanena bhagavato pāde sirasā vandāhi, appābādhaṃ appātaṅkaṃ lahuṭṭhānaṃ balaṃ <alternatives line="198"><alternative source-abbr="vri" source="vipassana research institut">phāsuvihāraṃ</alternative><alternative source-abbr="sī." source="sri lanka">phāsuvihārañca</alternative></alternatives>  puccha – ‘upajjhāyo me, bhante, āyasmā mahākaccāno bhagavato pāde sirasā vandati, appābādhaṃ appātaṅkaṃ lahuṭṭhānaṃ balaṃ <alternatives line="206"><alternative source-abbr="vri" source="vipassana research institut">phāsuvihāraṃ</alternative><alternative source-abbr="sī." source="sri lanka">phāsuvihārañca</alternative></alternatives> pucchatī’’’ti.</paragraph>
<paragraph line="87">‘‘Evaṃ, bhante’’ti kho āyasmā soṇo āyasmato mahākaccānassa bhāsitaṃ abhinanditvā anumoditvā uṭṭhāyāsanā āyasmantaṃ mahākaccānaṃ abhivādetvā padakkhiṇaṃ katvā senāsanaṃ saṃsāmetvā pattacīvaramādāya yena sāvatthi tena cārikaṃ pakkāmi. Anupubbena cārikaṃ caramāno yena sāvatthi jetavanaṃ anāthapiṇḍikassa ārāmo, yena <pageBreak edition="P" number="0.0059" /> bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā soṇo bhagavantaṃ etadavoca – ‘‘upajjhāyo me, bhante, āyasmā mahākaccāno bhagavato pāde sirasā vandati, appābādhaṃ appātaṅkaṃ lahuṭṭhānaṃ balaṃ <alternatives line="214"><alternative source-abbr="vri" source="vipassana research institut">phāsuvihāraṃ</alternative><alternative source-abbr="sī." source="sri lanka">phāsuvihārañca</alternative></alternatives> pucchatī’’ti.</paragraph>
<paragraph line="88">‘‘Kacci, bhikkhu, khamanīyaṃ, kacci yāpanīyaṃ, kaccisi appakilamathena addhānaṃ āgato, na ca piṇḍakena kilantosī’’ti? ‘‘Khamanīyaṃ bhagavā, yāpanīyaṃ bhagavā, appakilamathena cāhaṃ, bhante, addhānaṃ āgato, na piṇḍakena kilantomhī’’ti.</paragraph>
<paragraph line="89">Atha <pageBreak edition="T" number="0.0165" />kho bhagavā āyasmantaṃ ānandaṃ āmantesi – ‘‘imassānanda, āgantukassa bhikkhuno senāsanaṃ paññāpehī’’ti. Atha kho āyasmato ānandassa etadahosi – ‘‘yassa kho maṃ bhagavā āṇāpeti <pageBreak edition="M" number="0.0148" />– ‘imassānanda, āgantukassa bhikkhuno senāsanaṃ paññāpehī’ti, icchati bhagavā tena bhikkhunā saddhiṃ ekavihāre vatthuṃ, icchati bhagavā āyasmatā soṇena saddhiṃ ekavihāre vatthu’’nti. Yasmiṃ vihāre bhagavā viharati, tasmiṃ vihāre āyasmato soṇassa senāsanaṃ paññāpesi.</paragraph>
<paragraph line="90">Atha <pageBreak edition="V" number="0.0136" />kho bhagavā bahudeva rattiṃ abbhokāse nisajjāya vītināmetvā pāde pakkhāletvā vihāraṃ pāvisi. Āyasmāpi kho soṇo bahudeva rattiṃ abbhokāse nisajjāya vītināmetvā pāde pakkhāletvā vihāraṃ pāvisi. Atha kho bhagavā rattiyā paccūsasamayaṃ paccuṭṭhāya āyasmantaṃ soṇaṃ ajjhesi – ‘‘paṭibhātu taṃ bhikkhu dhammo bhāsitu’’nti.</paragraph>
<paragraph line="91">‘‘Evaṃ, bhante’’ti kho āyasmā soṇo bhagavato paṭissutvā soḷasa aṭṭhakavaggikāni sabbāneva sarena abhaṇi. Atha kho bhagavā āyasmato soṇassa sarabhaññapariyosāne abbhanumodi – ‘‘sādhu sādhu, bhikkhu, suggahitāni te, bhikkhu, soḷasa aṭṭhakavaggikāni sumanasikatāni sūpadhāritāni, <alternatives line="222"><alternative source-abbr="vri" source="vipassana research institut">kalyāṇiyāsi</alternative><alternative source-abbr="ka." source="cambodian">kalyāṇiyā ca</alternative><alternative source-abbr="?" source="unknown">kalyāṇiyā cāsi</alternative></alternatives> vācāya samannāgato vissaṭṭhāya anelagaḷāya atthassa viññāpaniyā. Kati vassosi tvaṃ, bhikkhū’’ti? ‘‘Ekavasso ahaṃ bhagavā’’ti. ‘‘Kissa pana tvaṃ <pageBreak edition="T" number="0.0166" />, bhikkhu, evaṃ ciraṃ akāsī’’ti? ‘‘Ciraṃ <alternatives line="231"><alternative source-abbr="vri" source="vipassana research institut">diṭṭho</alternative><alternative source-abbr="sī." source="sri lanka">ciradiṭṭho</alternative></alternatives> me, bhante, kāmesu ādīnavo; api ca sambādho gharāvāso bahukicco bahukaraṇīyo’’ti.</paragraph>
<paragraph line="92">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="93">‘‘Disvā ādīnavaṃ loke, ñatvā dhammaṃ nirūpadhiṃ;</gatha1>
<gathalast line="94">Ariyo na ramatī pāpe, pāpe na ramatī sucī’’ti. chaṭṭhaṃ;</gathalast>
<subhead line="95">7. Kaṅkhārevatasuttaṃ</subhead>
<paragraph line="96" number="47">Evaṃ <pageBreak edition="P" number="0.0060" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā kaṅkhārevato bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya attano kaṅkhāvitaraṇavisuddhiṃ paccavekkhamāno.</paragraph>
<paragraph line="97">Addasā <pageBreak edition="M" number="0.0149" />kho bhagavā āyasmantaṃ kaṅkhārevataṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya attano kaṅkhāvitaraṇavisuddhiṃ paccavekkhamānaṃ.</paragraph>
<paragraph line="98">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="99">‘‘Yā <pageBreak edition="V" number="0.0137" />kāci kaṅkhā idha vā huraṃ vā,</gatha1>
<gatha2 line="100">Sakavediyā vā paravediyā vā;</gatha2>
<gatha3 line="101">Ye jhāyino tā pajahanti sabbā,</gatha3>
<gathalast line="102">Ātāpino brahmacariyaṃ carantā’’ti. sattamaṃ;</gathalast>
<subhead line="103">8. Saṅghabhedasuttaṃ</subhead>
<paragraph line="104" number="48">Evaṃ me sutaṃ – ekaṃ samayaṃ bhagavā rājagahe viharati <pageBreak edition="T" number="0.0167" />veḷuvane kalandakanivāpe. Tena kho pana samayena āyasmā ānando tadahuposathe pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi.</paragraph>
<paragraph line="105">Addasā kho devadatto āyasmantaṃ ānandaṃ rājagahe piṇḍāya carantaṃ. Disvāna yenāyasmā ānando tenupasaṅkami; upasaṅkamitvā āyasmantaṃ ānandaṃ etadavoca – ‘‘ajjatagge dānāhaṃ, āvuso ānanda, aññatreva bhagavatā aññatra bhikkhusaṅghā uposathaṃ karissāmi saṅghakammāni cā’’ti.</paragraph>
<paragraph line="106">Atha kho āyasmā ānando rājagahe piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca –</paragraph>
<paragraph line="107">‘‘Idhāhaṃ, bhante, pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. Addasā kho maṃ, bhante, devadatto rājagahe piṇḍāya carantaṃ. Disvāna yenāhaṃ tenupasaṅkami; upasaṅkamitvā maṃ etadavoca – ‘ajjatagge dānāhaṃ, āvuso ānanda, aññatreva bhagavatā aññatra bhikkhusaṅghā uposathaṃ karissāmi saṅghakammāni cā’ti. Ajja, bhante, devadatto saṅghaṃ bhindissati, uposathañca karissati saṅghakammāni cā’’ti.</paragraph>
<paragraph line="108">Atha <pageBreak edition="M" number="0.0150" />kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="109">‘‘Sukaraṃ <pageBreak edition="P" number="0.0061" />sādhunā sādhu, sādhu pāpena dukkaraṃ ;</gatha1>
<gathalast line="110">Pāpaṃ <pageBreak edition="T" number="0.0168" />pāpena sukaraṃ, pāpamariyehi dukkara’’nti. aṭṭhamaṃ;</gathalast>
<subhead line="111">9. Sadhāyamānasuttaṃ</subhead>
<paragraph line="112" number="49">Evaṃ <pageBreak edition="V" number="0.0138" /> me sutaṃ – ekaṃ samayaṃ bhagavā kosalesu cārikaṃ carati mahatā bhikkhusaṅghena saddhiṃ. Tena kho pana samayena sambahulā māṇavakā bhagavato avidūre <alternatives line="247"><alternative source-abbr="vri" source="vipassana research institut">sadhāyamānarūpā</alternative><alternative source-abbr="syā. pī. aṭṭhakathāyaṃ pāṭhantaraṃ" source="syā. pī. aṭṭhakathāyaṃ pāṭhantaraṃ">saddāyamānarūpā</alternative><alternative source-abbr="ka." source="cambodian">pathāyamānarūpā</alternative><alternative source-abbr="ka. sī., ka. aṭṭha." source="ka. sī., ka. aṭṭha.">vadhāyamānarūpā</alternative><alternative source-abbr="?" source="unknown">saddhāyamānarūpā</alternative></alternatives> atikkamanti. Addasā kho bhagavā sambahule māṇavake avidūre sadhāyamānarūpe atikkante.</paragraph>
<paragraph line="113">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="114">‘‘Parimuṭṭhā paṇḍitābhāsā, vācāgocarabhāṇino;</gatha1>
<gathalast line="115">Yāvicchanti mukhāyāmaṃ, yena nītā na taṃ vidū’’ti. navamaṃ;</gathalast>
<subhead line="116">10. Cūḷapanthakasuttaṃ</subhead>
<paragraph line="117" number="50"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā <alternatives line="258"><alternative source-abbr="vri" source="vipassana research institut">cūḷapanthako</alternative><alternative source-abbr="sī." source="sri lanka">cullapanthako</alternative><alternative source-abbr="pī." source="pali text society">cūlapanthako</alternative></alternatives> bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</paragraph>
<paragraph line="118">Addasā kho bhagavā āyasmantaṃ cūḷapanthakaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</paragraph>
<paragraph line="119">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="120">‘‘Ṭhitena <pageBreak edition="M" number="0.0151" />kāyena ṭhitena cetasā,</gatha1>
<gatha2 line="121">Tiṭṭhaṃ nisinno uda vā sayāno;</gatha2>
<gatha3 line="122"><alternatives line="267"><alternative source-abbr="vri" source="vipassana research institut">Etaṃ</alternative><alternative source-abbr="ka." source="cambodian">evaṃ</alternative></alternatives> satiṃ bhikkhu adhiṭṭhahāno,</gatha3>
<gatha2 line="123">Labhetha <pageBreak edition="T" number="0.0169" />pubbāpariyaṃ visesaṃ;</gatha2>
<gatha3 line="124">Laddhāna pubbāpariyaṃ visesaṃ,</gatha3>
<gathalast line="125">Adassanaṃ maccurājassa gacche’’ti. dasamaṃ;</gathalast>
<centered line="126"><alternatives line="275"><alternative source-abbr="vri" source="vipassana research institut">Soṇavaggo</alternative><alternative source-abbr="syā. kaṃ. ka." source="syā. kaṃ. ka.">soṇatheravaggo</alternative><alternative source-abbr="aṭṭhakathāya sameti" source="aṭṭhakathāya sameti">mahāvaggo</alternative></alternatives> pañcamo niṭṭhito.</centered>
<paragraph line="127">Tassuddānaṃ <pageBreak edition="V" number="0.0139" />–</paragraph>
<gatha1 line="128">Piyo appāyukā kuṭṭhī, kumārakā uposatho;</gatha1>
<gathalast line="129">Soṇo ca revato bhedo, sadhāya panthakena cāti.</gathalast>
</body>
</document>