<?xml version="1.0"?>
<document>
<metadata>
<normativeSource>http://tipitaka.org/romn/cscd/s0503m.mul6.xml</normativeSource>
<archivePath>roman/tipitaka (mula)/suttapitaka/khuddakanikaya/udanapali/7. culavaggo.xml</archivePath>
<title>7. Cūḷavaggo - Udānapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">7. Cūḷavaggo</chapter>
<subhead line="2">1. Paṭhamalakuṇḍakabhaddiyasuttaṃ</subhead>
<paragraph line="3" number="61">Evaṃ <pageBreak edition="M" number="0.0170" /><pageBreak edition="P" number="0.0074" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto āyasmantaṃ lakuṇḍakabhaddiyaṃ anekapariyāyena dhammiyā kathāya sandasseti <alternatives line="3"><alternative source-abbr="vri" source="vipassana research institut">samādapeti</alternative><alternative source-abbr="?" source="unknown">samādāpeti</alternative></alternatives> samuttejeti sampahaṃseti.</paragraph>
<paragraph line="4">Atha <pageBreak edition="T" number="0.0198" />kho āyasmato lakuṇḍakabhaddiyassa āyasmatā sāriputtena anekapariyāyena dhammiyā <pageBreak edition="V" number="0.0157" />kathāya sandassiyamānassa samādapiyamānassa samuttejiyamānassa sampahaṃsiyamānassa anupādāya āsavehi cittaṃ vimucci.</paragraph>
<paragraph line="5">Addasā kho bhagavā āyasmantaṃ lakuṇḍakabhaddiyaṃ āyasmatā sāriputtena anekapariyāyena dhammiyā kathāya sandassiyamānaṃ samādapiyamānaṃ samuttejiyamānaṃ sampahaṃsiyamānaṃ anupādāya āsavehi cittaṃ <alternatives line="11"><alternative source-abbr="vri" source="vipassana research institut">vimuttaṃ</alternative><alternative source-abbr="?" source="unknown">vimuttacittaṃ</alternative></alternatives> .</paragraph>
<paragraph line="6">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="7">‘‘Uddhaṃ adho sabbadhi vippamutto, <alternatives line="19"><alternative source-abbr="vri" source="vipassana research institut">ayaṃhamasmīti</alternative><alternative source-abbr="sī. syā. pī." source="sī. syā. pī.">ayamahamasmīti</alternative></alternatives> anānupassī;</gatha1>
<gathalast line="8">Evaṃ vimutto udatāri oghaṃ, atiṇṇapubbaṃ apunabbhavāyā’’ti. paṭhamaṃ;</gathalast>
<subhead line="9">2. Dutiyalakuṇḍakabhaddiyasuttaṃ</subhead>
<paragraph line="10" number="62"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto āyasmantaṃ lakuṇḍakabhaddiyaṃ <alternatives line="27"><alternative source-abbr="vri" source="vipassana research institut">sekhaṃ</alternative><alternative source-abbr="syā." source="thai">sekkhoti</alternative><alternative source-abbr="pī." source="pali text society">sekhoti</alternative></alternatives> maññamāno bhiyyosomattāya anekapariyāyena dhammiyā kathāya sandasseti samādapeti samuttejeti sampahaṃseti.</paragraph>
<paragraph line="11">Addasā <pageBreak edition="M" number="0.0171" />kho bhagavā āyasmantaṃ sāriputtaṃ āyasmantaṃ lakuṇḍakabhaddiyaṃ sekhaṃ maññamānaṃ bhiyyosomattāya <pageBreak edition="P" number="0.0075" />anekapariyāyena dhammiyā kathāya sandassentaṃ samādapentaṃ samuttejentaṃ sampahaṃsentaṃ.</paragraph>
<paragraph line="12">Atha kho bhagavā <pageBreak edition="T" number="0.0199" />etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="13">‘‘<alternatives line="36"><alternative source-abbr="vri" source="vipassana research institut">Acchecchi</alternative><alternative source-abbr="ka. sī." source="ka. sī.">acchejji</alternative><alternative source-abbr="ka. sī. syā." source="ka. sī. syā.">acchijji</alternative><alternative source-abbr="ka." source="cambodian">achijji</alternative></alternatives> vaṭṭaṃ byagā nirāsaṃ, visukkhā saritā na sandati;</gatha1>
<gathalast line="14">Chinnaṃ vaṭṭaṃ na vattati, esevanto dukkhassā’’ti. dutiyaṃ;</gathalast>
<subhead line="15">3. Paṭhamasattasuttaṃ</subhead>
<paragraph line="16" number="63"><pageBreak edition="V" number="0.0158" /><note>(honti) (bahūsu) aṭṭhakathāya saṃsandetabbaṃ</note> rattā giddhā <alternatives line="49"><alternative source-abbr="vri" source="vipassana research institut">gadhitā</alternative><alternative source-abbr="sī." source="sri lanka">gathitā</alternative></alternatives> mucchitā ajjhopannā sammattakajātā kāmesu viharanti.</paragraph>
<paragraph line="17">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiyaṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘idha, bhante, sāvatthiyā manussā yebhuyyena kāmesu ativelaṃ sattā rattā giddhā gadhitā mucchitā ajjhopannā sammattakajātā kāmesu viharantī’’ti.</paragraph>
<paragraph line="18">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="19">‘‘Kāmesu sattā kāmasaṅgasattā,</gatha1>
<gatha2 line="20">Saṃyojane vajjamapassamānā;</gatha2>
<gatha3 line="21">Na <pageBreak edition="T" number="0.0200" />hi jātu saṃyojanasaṅgasattā,</gatha3>
<gathalast line="22">Oghaṃ tareyyuṃ vipulaṃ mahanta’’nti. tatiyaṃ;</gathalast>
<subhead line="23">4. Dutiyasattasuttaṃ</subhead>
<paragraph line="24" number="64"><pageBreak edition="M" number="0.0172" /><note>(honti) (bahūsu) aṭṭhakathāya saṃsandetabbaṃ</note>rattā giddhā gadhitā mucchitā ajjhopannā andhīkatā sammattakajātā kāmesu viharanti.</paragraph>
<paragraph line="25">Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā sāvatthiyā te manusse yebhuyyena <pageBreak edition="P" number="0.0076" />kāmesu satte ratte giddhe gadhite mucchite ajjhopanne andhīkate sammattakajāte kāmesu viharante.</paragraph>
<paragraph line="26">Atha <pageBreak edition="V" number="0.0159" />kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="27">‘‘Kāmandhā jālasañchannā, taṇhāchadanachāditā;</gatha1>
<gatha2 line="28">Pamattabandhunā baddhā, macchāva kumināmukhe;</gatha2>
<gathalast line="29"><alternatives line="60"><alternative source-abbr="vri" source="vipassana research institut">Jarāmaraṇamanventi</alternative><alternative source-abbr="sī. syā." source="sī. syā.">jarāmaraṇaṃ gacchanti</alternative></alternatives> , vaccho khīrapakova mātara’’nti. catutthaṃ;</gathalast>
<subhead line="30">5. Aparalakuṇḍakabhaddiyasuttaṃ</subhead>
<paragraph line="31" number="65">Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā lakuṇḍakabhaddiyo sambahulānaṃ bhikkhūnaṃ piṭṭhito piṭṭhito yena bhagavā tenupasaṅkami.</paragraph>
<paragraph line="32">Addasā kho bhagavā āyasmantaṃ lakuṇḍakabhaddiyaṃ dūratova sambahulānaṃ bhikkhūnaṃ piṭṭhito piṭṭhito āgacchantaṃ dubbaṇṇaṃ duddasikaṃ okoṭimakaṃ yebhuyyena bhikkhūnaṃ paribhūtarūpaṃ <pageBreak edition="T" number="0.0201" />. Disvāna bhikkhū āmantesi –</paragraph>
<paragraph line="33">‘‘Passatha no tumhe, bhikkhave, etaṃ bhikkhuṃ dūratova sambahulānaṃ bhikkhūnaṃ piṭṭhito piṭṭhito āgacchantaṃ dubbaṇṇaṃ duddasikaṃ okoṭimakaṃ yebhuyyena bhikkhūnaṃ paribhūtarūpa’’nti? ‘‘Evaṃ, bhante’’ti.</paragraph>
<paragraph line="34">‘‘Eso <pageBreak edition="M" number="0.0173" />, bhikkhave, bhikkhu mahiddhiko mahānubhāvo. Na ca sā samāpatti sulabharūpā yā tena bhikkhunā asamāpannapubbā. Yassa <alternatives line="68"><alternative source-abbr="vri" source="vipassana research institut">catthāya</alternative><alternative source-abbr="sī. ka." source="sī. ka.">yassatthāya</alternative></alternatives> kulaputtā sammadeva agārasmā anagāriyaṃ pabbajanti tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharatī’’ti.</paragraph>
<paragraph line="35">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="36">‘‘Nelaṅgo setapacchādo, ekāro vattatī ratho;</gatha1>
<gathalast line="37">Anīghaṃ passa āyantaṃ, chinnasotaṃ abandhana’’nti. pañcamaṃ;</gathalast>
<subhead line="38">6. Taṇhāsaṅkhayasuttaṃ</subhead>
<paragraph line="39" number="66">Evaṃ <pageBreak edition="V" number="0.0160" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena <pageBreak edition="P" number="0.0077" /> āyasmā <alternatives line="76"><alternative source-abbr="vri" source="vipassana research institut">aññāsikoṇḍañño</alternative><alternative source-abbr="sabbattha" source="sabbattha">aññātakoṇḍañño</alternative></alternatives> bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya taṇhāsaṅkhayavimuttiṃ paccavekkhamāno.</paragraph>
<paragraph line="40">Addasā kho bhagavā āyasmantaṃ aññāsikoṇḍaññaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya taṇhāsaṅkhayavimuttiṃ paccavekkhamānaṃ.</paragraph>
<paragraph line="41">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="42">‘‘Yassa mūlaṃ chamā natthi, paṇṇā natthi kuto latā;</gatha1>
<gatha2 line="43">Taṃ <pageBreak edition="T" number="0.0202" />dhīraṃ bandhanā muttaṃ, ko taṃ ninditumarahati;</gatha2>
<gathalast line="44">Devāpi naṃ pasaṃsanti, brahmunāpi pasaṃsito’’ti. chaṭṭhaṃ;</gathalast>
<subhead line="45">7. Papañcakhayasuttaṃ</subhead>
<paragraph line="46" number="67">Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano papañcasaññāsaṅkhāpahānaṃ paccavekkhamāno nisinno hoti.</paragraph>
<paragraph line="47">Atha <pageBreak edition="M" number="0.0174" />kho bhagavā attano papañcasaññāsaṅkhāpahānaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="48">‘‘Yassa papañcā ṭhiti ca natthi,</gatha1>
<gatha2 line="49">Sandānaṃ palighañca vītivatto;</gatha2>
<gatha3 line="50">Taṃ nittaṇhaṃ muniṃ carantaṃ,</gatha3>
<gathalast line="51">Nāvajānāti sadevakopi loko’’ti. sattamaṃ;</gathalast>
<subhead line="52">8. Kaccānasuttaṃ</subhead>
<paragraph line="53" number="68">Evaṃ <pageBreak edition="V" number="0.0161" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā mahākaccāno bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ parimukhaṃ sūpaṭṭhitāya.</paragraph>
<paragraph line="54">Addasā kho bhagavā āyasmantaṃ mahākaccānaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ parimukhaṃ sūpaṭṭhitāya.</paragraph>
<paragraph line="55">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="56">‘‘Yassa <pageBreak edition="P" number="0.0078" />siyā sabbadā sati,</gatha1>
<gatha2 line="57">Satataṃ kāyagatā upaṭṭhitā;</gatha2>
<gatha3 line="58">No <pageBreak edition="T" number="0.0203" />cassa no ca me siyā,</gatha3>
<gatha2 line="59">Na bhavissati na ca me bhavissati;</gatha2>
<gatha1 line="60">Anupubbavihāri tattha so,</gatha1>
<gathalast line="61">Kāleneva tare visattika’’nti. aṭṭhamaṃ;</gathalast>
<subhead line="62">9. Udapānasuttaṃ</subhead>
<paragraph line="63" number="69"> Evaṃ me sutaṃ – ekaṃ samayaṃ bhagavā mallesu cārikaṃ caramāno mahatā bhikkhusaṅghena saddhiṃ yena <alternatives line="84"><alternative source-abbr="vri" source="vipassana research institut">thūṇaṃ</alternative><alternative source-abbr="sī. syā. pī." source="sī. syā. pī.">thūnaṃ</alternative></alternatives> <pageBreak edition="M" number="0.0175" /><note>(atha kho te thūṇeyyakā brāhmaṇagahapatikā) (?)</note>Udapānaṃ tiṇassa ca bhusassa ca yāva mukhato pūresuṃ – ‘‘mā te muṇḍakā samaṇakā pānīyaṃ apaṃsū’’ti.</paragraph>
<paragraph line="64">Atha kho bhagavā maggā okkamma yena rukkhamūlaṃ tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṃ ānandaṃ āmantesi – ‘‘iṅgha me tvaṃ, ānanda, etamhā udapānā pānīyaṃ āharā’’ti.</paragraph>
<paragraph line="65">Evaṃ <pageBreak edition="V" number="0.0162" />vutte, āyasmā ānando bhagavantaṃ etadavoca – ‘‘idāni so, bhante, udapāno thūṇeyyakehi brāhmaṇagahapatikehi tiṇassa ca bhusassa ca yāva mukhato pūrito – ‘mā te muṇḍakā samaṇakā pānīyaṃ apaṃsū’’’ti.</paragraph>
<paragraph line="66">Dutiyampi kho…pe… <pageBreak edition="T" number="0.0204" /> tatiyampi kho bhagavā āyasmantaṃ ānandaṃ āmantesi – ‘‘iṅgha me tvaṃ, ānanda, etamhā udapānā pānīyaṃ āharā’’ti. ‘‘Evaṃ, bhante’’ti kho āyasmā ānando bhagavato paṭissutvā pattaṃ gahetvā yena so udapāno tenupasaṅkami. Atha kho so udapāno āyasmante ānande upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito <alternatives line="95"><alternative source-abbr="vri" source="vipassana research institut">vissandanto</alternative><alternative source-abbr="ka." source="cambodian">vissando</alternative></alternatives> maññe aṭṭhāsi.</paragraph>
<paragraph line="67">Atha kho āyasmato ānandassa etadahosi – ‘‘acchariyaṃ vata, bho, abbhutaṃ vata, bho, tathāgatassa mahiddhikatā mahānubhāvatā! Ayañhi so udapāno mayi upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe ṭhito’’ti!! Pattena pānīyaṃ ādāya yena <pageBreak edition="P" number="0.0079" />bhagavā tenupasaṅkami; upasaṅkamitvā bhagavantaṃ etadavoca – ‘‘acchariyaṃ, bhante, abbhutaṃ, bhante, tathāgatassa mahiddhikatā mahānubhāvatā! Ayañhi so, bhante, udapāno mayi upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe aṭṭhāsi!! Pivatu bhagavā pānīyaṃ, pivatu sugato pānīya’’nti.</paragraph>
<paragraph line="68">Atha <pageBreak edition="M" number="0.0176" />kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="69">‘‘Kiṃ <pageBreak edition="T" number="0.0205" />kayirā udapānena,</gatha1>
<gatha2 line="70">Āpā ce sabbadā siyuṃ;</gatha2>
<gatha3 line="71">Taṇhāya mūlato chetvā,</gatha3>
<gathalast line="72">Kissa pariyesanaṃ care’’ti. navamaṃ;</gathalast>
<subhead line="73">10. Utenasuttaṃ</subhead>
<paragraph line="74" number="70">Evaṃ <pageBreak edition="V" number="0.0163" /> me sutaṃ – ekaṃ samayaṃ bhagavā kosambiyaṃ viharati ghositārāme. Tena kho pana samayena rañño <alternatives line="103"><alternative source-abbr="vri" source="vipassana research institut">utenassa</alternative><alternative source-abbr="sī. syā. pī." source="sī. syā. pī.">udenassa</alternative></alternatives> uyyānagatassa antepuraṃ daḍḍhaṃ hoti, pañca ca itthisatāni kālaṅkatāni honti sāmāvatīpamukhāni.</paragraph>
<paragraph line="75">Atha kho sambahulā bhikkhū pubbaṇhasamayaṃ nivāsetvā pattacīvaramādāya kosambiṃ piṇḍāya pāvisiṃsu. Kosambiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘idha, bhante, rañño utenassa uyyānagatassa antepuraṃ daḍḍhaṃ, pañca ca itthisatāni kālaṅkatāni sāmāvatīpamukhāni. Tāsaṃ, bhante, upāsikānaṃ kā gati ko abhisamparāyo’’ti?</paragraph>
<paragraph line="76">‘‘Santettha, bhikkhave, upāsikāyo sotāpannā, santi sakadāgāminiyo, santi anāgāminiyo. Sabbā tā, bhikkhave, upāsikāyo anipphalā kālaṅkatā’’ti.</paragraph>
<paragraph line="77">Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –</paragraph>
<gatha1 line="78">‘‘Mohasambandhano loko, bhabbarūpova dissati;</gatha1>
<gatha2 line="79"><alternatives line="119"><alternative source-abbr="vri" source="vipassana research institut">Upadhibandhano</alternative><alternative source-abbr="ka. sī." source="ka. sī.">upadhisambandhano</alternative></alternatives> bālo, tamasā parivārito;</gatha2>
<gathalast line="80"><alternatives line="127"><alternative source-abbr="vri" source="vipassana research institut">Sassatoriva</alternative><alternative source-abbr="ka. sī." source="ka. sī.">sassati viya</alternative></alternatives> <pageBreak edition="T" number="0.0206" />khāyati, passato natthi kiñcana’’nti. dasamaṃ;</gathalast>
<paragraph line="81">Tassuddānaṃ –</paragraph>
<gatha1 line="82">Dve <pageBreak edition="M" number="0.0177" />bhaddiyā dve ca sattā, lakuṇḍako taṇhākhayo;</gatha1>
<gathalast line="83">Papañcakhayo ca kaccāno, udapānañca utenoti.</gathalast>
<centered line="84"><alternatives line="135"><alternative source-abbr="vri" source="vipassana research institut">Cūḷavaggo</alternative><alternative source-abbr="sī." source="sri lanka">cullavaggo</alternative><alternative source-abbr="pī." source="pali text society">cūlavaggo</alternative></alternatives> sattamo niṭṭhito.</centered>
</body>
</document>