<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="unknown" source-abbr="?"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0501m.mul6.xml</normativeSource>
    <source>roman/tipitaka (mula)/suttapitaka/khuddakanikaya/khuddakapathapali/7. tirokuttasuttam.xml</source>
    <script>roman</script>
    <directory>/tipitaka (mula)/suttapitaka/khuddakanikaya/khuddakapathapali</directory>
    <basename>7. tirokuttasuttam</basename>
    <titlePath>7. Tirokuṭṭasuttaṃ - Khuddakapāṭhapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">7. Tirokuṭṭasuttaṃ</chapter>
    <hangnum line="2" number="1"></hangnum>
    <gatha1 line="3"> Tirokuṭṭesu <pageBreak edition="Vipassana Research Institut" number="0.0008" /> tiṭṭhanti, sandhisiṅghāṭakesu ca;</gatha1>
    <gathalast line="4">Dvārabāhāsu tiṭṭhanti, āgantvāna sakaṃ gharaṃ.</gathalast>
    <hangnum line="5" number="2"></hangnum>
    <gatha1 line="6"> Pahūte annapānamhi, khajjabhojje upaṭṭhite;</gatha1>
    <gathalast line="7">Na <pageBreak edition="Thai" number="0.0010" /> tesaṃ koci sarati, sattānaṃ kammapaccayā.</gathalast>
    <hangnum line="8" number="3"></hangnum>
    <gatha1 line="9"> Evaṃ dadanti ñātīnaṃ, ye honti anukampakā;</gatha1>
    <gatha2 line="10">Suciṃ paṇītaṃ kālena, kappiyaṃ pānabhojanaṃ;</gatha2>
    <gathalast line="11">Idaṃ vo ñātīnaṃ hotu, sukhitā hontu ñātayo.</gathalast>
    <hangnum line="12" number="4"></hangnum>
    <gatha1 line="13"> Te ca tattha samāgantvā, ñātipetā samāgatā;</gatha1>
    <gathalast line="14">Pahūte annapānamhi, sakkaccaṃ anumodare.</gathalast>
    <hangnum line="15" number="5"></hangnum>
    <gatha1 line="16"> Ciraṃ jīvantu no ñātī, yesaṃ hetu labhāmase;</gatha1>
    <gathalast line="17">Amhākañca katā pūjā, dāyakā ca anipphalā.</gathalast>
    <hangnum line="18" number="6"></hangnum>
    <gatha1 line="19"> Na hi tattha <alternatives line="3" extra="" separator="false"><alternative source-abbr="vri" source="vipassana research institut">kasi</alternative><alternative source-abbr="sī." source="sri lanka">kasī</alternative></alternatives>  atthi, gorakkhettha na vijjati;</gatha1>
    <gatha2 line="20">Vaṇijjā tādisī natthi, hiraññena <alternatives line="11" extra="" separator="true"><alternative source-abbr="vri" source="vipassana research institut">kayokayaṃ</alternative><alternative source-abbr="sī." source="sri lanka">kayākkayaṃ</alternative><alternative source-abbr="syā." source="thai">kayā kayaṃ</alternative></alternatives> ;</gatha2>
    <gathalast line="21">Ito dinnena yāpenti, petā <alternatives line="20" extra="" separator="false"><alternative source-abbr="vri" source="vipassana research institut">kālaṅkatā</alternative><alternative source-abbr="sī." source="sri lanka">kālakatā</alternative><alternative source-abbr="syā." source="thai">kālakatā</alternative><alternative source-abbr="kaṃ." source="kaṃ.">kālakatā</alternative></alternatives>  tahiṃ.</gathalast>
    <hangnum line="22" number="7"></hangnum>
    <gatha1 line="23"> Unname udakaṃ vuṭṭhaṃ, yathā ninnaṃ pavattati;</gatha1>
    <gathalast line="24">Evameva ito dinnaṃ, petānaṃ upakappati.</gathalast>
    <hangnum line="25" number="8"></hangnum>
    <gatha1 line="26"> Yathā vārivahā pūrā, paripūrenti sāgaraṃ;</gatha1>
    <gathalast line="27">Evameva ito dinnaṃ, petānaṃ upakappati.</gathalast>
    <hangnum line="28" number="9"></hangnum>
    <gatha1 line="29"> Adāsi <pageBreak edition="Myanmar" number="0.0009" /><pageBreak edition="Vipassana Research Institut" number="0.0009" /> me akāsi me, ñātimittā <note>ñāti mitto (?)</note> sakhā ca me;</gatha1>
    <gathalast line="30">Petānaṃ dakkhiṇaṃ dajjā, pubbe katamanussaraṃ.</gathalast>
    <hangnum line="31" number="10"></hangnum>
    <gatha1 line="32"> Na hi ruṇṇaṃ vā soko vā, yā caññā paridevanā;</gatha1>
    <gathalast line="33">Na taṃ petānamatthāya, evaṃ tiṭṭhanti ñātayo.</gathalast>
    <hangnum line="34" number="11"></hangnum>
    <gatha1 line="35"> Ayañca kho dakkhiṇā dinnā, saṅghamhi suppatiṭṭhitā;</gatha1>
    <gathalast line="36">Dīgharattaṃ <pageBreak edition="Thai" number="0.0011" /> hitāyassa, ṭhānaso upakappati.</gathalast>
    <hangnum line="37" number="12"></hangnum>
    <gatha1 line="38"> So ñātidhammo ca ayaṃ nidassito, petāna pūjā ca katā uḷārā;</gatha1>
    <gathalast line="39">Balañca bhikkhūnamanuppadinnaṃ <note>… manuppadinnavā (ka.)</note>, tumhehi puññaṃ pasutaṃ anappakanti.</gathalast>
    <centered line="40">Tirokuṭṭasuttaṃ niṭṭhitaṃ.</centered>
  </content>
</document>