<?xml version="1.0"?>
<document>
<metadata>
<normativeSource>http://tipitaka.org/romn/cscd/s0501m.mul5.xml</normativeSource>
<archivePath>roman/tipitaka (mula)/suttapitaka/khuddakanikaya/khuddakapathapali/6. ratanasuttam.xml</archivePath>
<title>6. Ratanasuttaṃ - Khuddakapāṭhapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">6. Ratanasuttaṃ</chapter>
<hangnum line="2" number="1"></hangnum>
<gatha1 line="3">Yānīdha <pageBreak edition="T" number="0.0005" /> bhūtāni samāgatāni, <alternatives line="3"><alternative lang="vri">bhummāni</alternative><alternative lang="ka.">bhūmāni</alternative></alternatives> vā yāni va antalikkhe;</gatha1>
<gathalast line="4">Sabbeva bhūtā sumanā bhavantu, athopi sakkacca suṇantu bhāsitaṃ.</gathalast>
<hangnum line="5" number="2"></hangnum>
<gatha1 line="6">Tasmā <pageBreak edition="M" number="0.0005" />hi bhūtā nisāmetha sabbe, mettaṃ karotha mānusiyā pajāya;</gatha1>
<gathalast line="7">Divā ca ratto ca haranti ye baliṃ, tasmā hi ne rakkhatha appamattā.</gathalast>
<hangnum line="8" number="3"></hangnum>
<gatha1 line="9">Yaṃ kiñci vittaṃ idha vā huraṃ vā, saggesu <pageBreak edition="P" number="0.0004" />vā yaṃ ratanaṃ paṇītaṃ;</gatha1>
<gatha2 line="10">Na no samaṃ atthi tathāgatena, idampi buddhe ratanaṃ paṇītaṃ;</gatha2>
<gathalast line="11">Etena saccena suvatthi hotu.</gathalast>
<hangnum line="12" number="4"></hangnum>
<gatha1 line="13">Khayaṃ <pageBreak edition="V" number="0.0006" />virāgaṃ amataṃ paṇītaṃ, yadajjhagā sakyamunī samāhito;</gatha1>
<gatha2 line="14">Na tena dhammena samatthi kiñci, idampi dhamme ratanaṃ paṇītaṃ;</gatha2>
<gathalast line="15">Etena saccena suvatthi hotu.</gathalast>
<hangnum line="16" number="5"></hangnum>
<gatha1 line="17">Yaṃ <pageBreak edition="T" number="0.0006" />buddhaseṭṭho parivaṇṇayī suciṃ, samādhimānantarikaññamāhu;</gatha1>
<gatha2 line="18">Samādhinā tena samo na vijjati, idampi dhamme ratanaṃ paṇītaṃ;</gatha2>
<gathalast line="19">Etena saccena suvatthi hotu.</gathalast>
<hangnum line="20" number="6"></hangnum>
<gatha1 line="21">Ye puggalā aṭṭha sataṃ pasatthā, cattāri etāni yugāni honti;</gatha1>
<gatha2 line="22">Te dakkhiṇeyyā sugatassa sāvakā, etesu dinnāni mahapphalāni;</gatha2>
<gathalast line="23">Idampi saṅghe ratanaṃ paṇītaṃ, etena saccena suvatthi hotu.</gathalast>
<hangnum line="24" number="7"></hangnum>
<gatha1 line="25">Ye suppayuttā manasā daḷhena, nikkāmino gotamasāsanamhi;</gatha1>
<gatha2 line="26">Te pattipattā amataṃ vigayha, laddhā mudhā <alternatives line="11"><alternative lang="vri">nibbutiṃ</alternative><alternative lang="ka.">nibbuti</alternative></alternatives> bhuñjamānā;</gatha2>
<gathalast line="27">Idampi <pageBreak edition="M" number="0.0006" />saṅghe ratanaṃ paṇītaṃ, etena saccena suvatthi hotu.</gathalast>
<hangnum line="28" number="8"></hangnum>
<gatha1 line="29"> Yathindakhīlo <alternatives line="19"><alternative lang="vri">pathavissito</alternative><alternative lang="ka. sī.">paṭhavissito</alternative><alternative lang="ka. si. syā. kaṃ. pī.">pathaviṃsito</alternative></alternatives> siyā, catubbhi vātehi asampakampiyo;</gatha1>
<gatha2 line="30">Tathūpamaṃ sappurisaṃ vadāmi, yo <pageBreak edition="T" number="0.0007" />ariyasaccāni avecca passati;</gatha2>
<gathalast line="31">Idampi saṅghe ratanaṃ paṇītaṃ, etena saccena suvatthi hotu.</gathalast>
<hangnum line="32" number="9"></hangnum>
<gatha1 line="33">Ye ariyasaccāni vibhāvayanti, gambhīrapaññena sudesitāni;</gatha1>
<gatha2 line="34">Kiñcāpi te honti bhusaṃ pamattā, na te bhavaṃ aṭṭhamamādiyanti;</gatha2>
<gathalast line="35">Idampi saṅghe ratanaṃ paṇītaṃ, etena saccena suvatthi hotu.</gathalast>
<hangnum line="36" number="10"></hangnum>
<gatha1 line="37">Sahāvassa <pageBreak edition="P" number="0.0005" /> <alternatives line="28"><alternative lang="vri">dassanasampadāya</alternative><alternative lang="ka.">sahāvasaddassanasampadāya</alternative></alternatives> , tayassu dhammā jahitā bhavanti;</gatha1>
<gathalast line="38">Sakkāyadiṭṭhī vicikicchitañca, sīlabbataṃ vāpi yadatthi kiñci.</gathalast>
<hangnum line="39" number="11"></hangnum>
<gatha1 line="40"> Catūhapāyehi ca vippamutto, <alternatives line="36"><alternative lang="vri">chaccābhiṭhānāni</alternative><alternative lang="sī. syā.">cha cābhiṭhānāni</alternative></alternatives> abhabba kātuṃ ;</gatha1>
<gathalast line="41">Idampi saṅghe ratanaṃ paṇītaṃ, etena saccena suvatthi hotu.</gathalast>
<hangnum line="42" number="12"></hangnum>
<gatha1 line="43">Kiñcāpi <pageBreak edition="V" number="0.0007" /> so <alternatives line="52"><alternative lang="vri">kamma</alternative><alternative lang="sī. syā. kaṃ. pī.">kammaṃ</alternative></alternatives> karoti pāpakaṃ, kāyena vācā uda cetasā vā;</gatha1>
<gatha2 line="44"><alternatives line="60"><alternative lang="vri">Abhabba</alternative><alternative lang="bahūsu">abhabbo</alternative></alternatives>  so tassa <alternatives line="68"><alternative lang="vri">paṭicchadāya</alternative><alternative lang="sī.">paṭicchādāya</alternative></alternatives> , abhabbatā <pageBreak edition="T" number="0.0008" />diṭṭhapadassa vuttā;</gatha2>
<gathalast line="45">Idampi <pageBreak edition="M" number="0.0007" />saṅghe ratanaṃ paṇītaṃ, etena saccena suvatthi hotu.</gathalast>
<hangnum line="46" number="13"></hangnum>
<gatha1 line="47"> Vanappagumbe <alternatives line="76"><alternative lang="vri">yatha</alternative><alternative lang="sī. syā.">yathā</alternative></alternatives>  phussitagge, gimhānamāse <alternatives line="84"><alternative lang="vri">paṭhamasmiṃ</alternative><alternative lang="?">paṭhamasmi</alternative></alternatives> gimhe;</gatha1>
<gatha2 line="48">Tathūpamaṃ dhammavaraṃ <alternatives line="92"><alternative lang="vri">adesayi</alternative><alternative lang="sī.">adesayī</alternative></alternatives> , nibbānagāmiṃ paramaṃ hitāya;</gatha2>
<gathalast line="49">Idampi buddhe ratanaṃ paṇītaṃ, etena saccena suvatthi hotu.</gathalast>
<hangnum line="50" number="14"></hangnum>
<gatha1 line="51">Varo varaññū varado varāharo, anuttaro dhammavaraṃ adesayi;</gatha1>
<gathalast line="52">Idampi buddhe ratanaṃ paṇītaṃ, etena saccena suvatthi hotu.</gathalast>
<hangnum line="53" number="15"></hangnum>
<gatha1 line="54">Khīṇaṃ purāṇaṃ nava natthi sambhavaṃ, virattacittāyatike bhavasmiṃ;</gatha1>
<gatha2 line="55">Te khīṇabījā avirūḷhichandā, nibbanti dhīrā <alternatives line="100"><alternative lang="vri">yathāyaṃ</alternative><alternative lang="ka.">yathayaṃ</alternative></alternatives> padīpo;</gatha2>
<gathalast line="56">Idampi saṅghe ratanaṃ paṇītaṃ, etena saccena suvatthi hotu.</gathalast>
<hangnum line="57" number="16"></hangnum>
<gatha1 line="58">Yānīdha bhūtāni samāgatāni, bhummāni <pageBreak edition="T" number="0.0009" />vā yāni va antalikkhe;</gatha1>
<gathalast line="59">Tathāgataṃ devamanussapūjitaṃ, buddhaṃ namassāma suvatthi hotu.</gathalast>
<hangnum line="60" number="17"></hangnum>
<gatha1 line="61">Yānīdha bhūtāni samāgatāni, bhummāni vā yāni va antalikkhe;</gatha1>
<gathalast line="62">Tathāgataṃ devamanussapūjitaṃ, dhammaṃ <pageBreak edition="P" number="0.0006" />namassāma suvatthi hotu.</gathalast>
<hangnum line="63" number="18"></hangnum>
<gatha1 line="64">Yānīdha <pageBreak edition="M" number="0.0008" />bhūtāni samāgatāni, bhummāni vā yāni va antalikkhe;</gatha1>
<gathalast line="65">Tathāgataṃ devamanussapūjitaṃ, saṅghaṃ namassāma suvatthi hotūti.</gathalast>
<centered line="66">Ratanasuttaṃ niṭṭhitaṃ.</centered>
</body>
</document>