<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="katthaci" source-abbr="katthaci"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0501m.mul4.xml</normativeSource>
    <source>roman/tipitaka (mula)/suttapitaka/khuddakanikaya/khuddakapathapali/5. mangalasuttam.xml</source>
    <script>roman</script>
    <directory>/tipitaka (mula)/suttapitaka/khuddakanikaya/khuddakapathapali</directory>
    <basename>5. mangalasuttam</basename>
    <titlePath>5. Maṅgalasuttaṃ - Khuddakapāṭhapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">5. Maṅgalasuttaṃ</chapter>
    <paragraph line="2" number="1"> Evaṃ <pageBreak edition="Vipassana Research Institut" number="0.0004" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi –</paragraph>
    <hangnum line="3" number="2"></hangnum>
    <gatha1 line="4"> ‘‘Bahū <pageBreak edition="Pali Text Society" number="0.0003" /> devā manussā ca, maṅgalāni acintayuṃ;</gatha1>
    <gathalast line="5">Ākaṅkhamānā sotthānaṃ, brūhi maṅgalamuttamaṃ’’.</gathalast>
    <hangnum line="6" number="3"></hangnum>
    <gatha1 line="7"> ‘‘Asevanā ca bālānaṃ, paṇḍitānañca sevanā;</gatha1>
    <gathalast line="8">Pūjā ca <alternatives line="3" extra="" separator="false"><alternative source-abbr="vri" source="vipassana research institut">pūjaneyyānaṃ</alternative><alternative source-abbr="sī." source="sri lanka">pūjanīyānaṃ</alternative><alternative source-abbr="syā." source="thai">pūjanīyānaṃ</alternative><alternative source-abbr="kaṃ." source="kaṃ.">pūjanīyānaṃ</alternative><alternative source-abbr="pī." source="pali text society">pūjanīyānaṃ</alternative></alternatives> , etaṃ maṅgalamuttamaṃ.</gathalast>
    <hangnum line="9" number="4"></hangnum>
    <gatha1 line="10"> ‘‘Patirūpadesavāso <pageBreak edition="Myanmar" number="0.0004" /> ca, pubbe ca katapuññatā;</gatha1>
    <gathalast line="11"><alternatives line="11" extra="" separator="false"><alternative source-abbr="vri" source="vipassana research institut">Attasammāpaṇidhi</alternative><alternative source-abbr="katthaci" source="katthaci">atthasammāpaṇīdhī</alternative></alternatives> <pageBreak edition="Thai" number="0.0004" /> ca, etaṃ maṅgalamuttamaṃ.</gathalast>
    <hangnum line="12" number="5"></hangnum>
    <gatha1 line="13"> ‘‘Bāhusaccañca sippañca, vinayo ca susikkhito;</gatha1>
    <gathalast line="14">Subhāsitā ca yā vācā, etaṃ maṅgalamuttamaṃ.</gathalast>
    <hangnum line="15" number="6"></hangnum>
    <gatha1 line="16"> ‘‘Mātāpitu upaṭṭhānaṃ, puttadārassa saṅgaho;</gatha1>
    <gathalast line="17">Anākulā ca kammantā, etaṃ maṅgalamuttamaṃ.</gathalast>
    <hangnum line="18" number="7"></hangnum>
    <gatha1 line="19"> ‘‘Dānañca dhammacariyā ca, ñātakānañca saṅgaho;</gatha1>
    <gathalast line="20">Anavajjāni kammāni, etaṃ maṅgalamuttamaṃ.</gathalast>
    <hangnum line="21" number="8"></hangnum>
    <gatha1 line="22"> ‘‘Āratī viratī pāpā, majjapānā ca saṃyamo;</gatha1>
    <gathalast line="23">Appamādo ca dhammesu, etaṃ maṅgalamuttamaṃ.</gathalast>
    <hangnum line="24" number="9"></hangnum>
    <gatha1 line="25"> ‘‘Gāravo <pageBreak edition="Vipassana Research Institut" number="0.0005" /> ca nivāto ca, santuṭṭhi ca kataññutā;</gatha1>
    <gathalast line="26">Kālena <alternatives line="19" extra="" separator="true"><alternative source-abbr="vri" source="vipassana research institut">dhammassavanaṃ</alternative><alternative source-abbr="ka." source="cambodian">dhammassāvaṇaṃ</alternative><alternative source-abbr="sī." source="sri lanka">dhammassāvaṇaṃ</alternative><alternative source-abbr="ka." source="cambodian">dhammasavanaṃ</alternative><alternative source-abbr="sī." source="sri lanka">dhammasavanaṃ</alternative></alternatives> , etaṃ maṅgalamuttamaṃ.</gathalast>
    <hangnum line="27" number="10"></hangnum>
    <gatha1 line="28"> ‘‘Khantī ca sovacassatā, samaṇānañca dassanaṃ;</gatha1>
    <gathalast line="29">Kālena dhammasākacchā, etaṃ maṅgalamuttamaṃ.</gathalast>
    <hangnum line="30" number="11"></hangnum>
    <gatha1 line="31"> ‘‘Tapo ca brahmacariyañca, ariyasaccāna dassanaṃ;</gatha1>
    <gathalast line="32">Nibbānasacchikiriyā ca, etaṃ maṅgalamuttamaṃ.</gathalast>
    <hangnum line="33" number="12"></hangnum>
    <gatha1 line="34"> ‘‘Phuṭṭhassa lokadhammehi, cittaṃ yassa na kampati;</gatha1>
    <gathalast line="35">Asokaṃ virajaṃ khemaṃ, etaṃ maṅgalamuttamaṃ.</gathalast>
    <hangnum line="36" number="13"></hangnum>
    <gatha1 line="37"> ‘‘Etādisāni katvāna, sabbatthamaparājitā;</gatha1>
    <gathalast line="38">Sabbattha sotthiṃ gacchanti, taṃ tesaṃ maṅgalamuttama’’nti.</gathalast>
    <centered line="39">Maṅgalasuttaṃ niṭṭhitaṃ.</centered>
  </content>
</document>