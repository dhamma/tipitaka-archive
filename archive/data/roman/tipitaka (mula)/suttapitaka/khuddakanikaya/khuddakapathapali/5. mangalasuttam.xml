<?xml version="1.0"?>
<document>
<metadata>
<normativeSource>http://tipitaka.org/romn/cscd/s0501m.mul4.xml</normativeSource>
<archivePath>roman/tipitaka (mula)/suttapitaka/khuddakanikaya/khuddakapathapali/5. mangalasuttam.xml</archivePath>
<title>5. Maṅgalasuttaṃ - Khuddakapāṭhapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">5. Maṅgalasuttaṃ</chapter>
<paragraph line="2" number="1">Evaṃ <pageBreak edition="V" number="0.0004" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi –</paragraph>
<hangnum line="3" number="2"></hangnum>
<gatha1 line="4">‘‘Bahū <pageBreak edition="P" number="0.0003" />devā manussā ca, maṅgalāni acintayuṃ;</gatha1>
<gathalast line="5">Ākaṅkhamānā sotthānaṃ, brūhi maṅgalamuttamaṃ’’.</gathalast>
<hangnum line="6" number="3"></hangnum>
<gatha1 line="7">‘‘Asevanā ca bālānaṃ, paṇḍitānañca sevanā;</gatha1>
<gathalast line="8">Pūjā ca <alternatives line="3"><alternative source-abbr="vri" source="vipassana research institut">pūjaneyyānaṃ</alternative><alternative source-abbr="sī. syā. kaṃ. pī." source="sī. syā. kaṃ. pī.">pūjanīyānaṃ</alternative></alternatives> , etaṃ maṅgalamuttamaṃ.</gathalast>
<hangnum line="9" number="4"></hangnum>
<gatha1 line="10">‘‘Patirūpadesavāso <pageBreak edition="M" number="0.0004" />ca, pubbe ca katapuññatā;</gatha1>
<gathalast line="11"><alternatives line="11"><alternative source-abbr="vri" source="vipassana research institut">Attasammāpaṇidhi</alternative><alternative source-abbr="katthaci" source="katthaci">atthasammāpaṇīdhī</alternative></alternatives> <pageBreak edition="T" number="0.0004" />ca, etaṃ maṅgalamuttamaṃ.</gathalast>
<hangnum line="12" number="5"></hangnum>
<gatha1 line="13">‘‘Bāhusaccañca sippañca, vinayo ca susikkhito;</gatha1>
<gathalast line="14">Subhāsitā ca yā vācā, etaṃ maṅgalamuttamaṃ.</gathalast>
<hangnum line="15" number="6"></hangnum>
<gatha1 line="16">‘‘Mātāpitu upaṭṭhānaṃ, puttadārassa saṅgaho;</gatha1>
<gathalast line="17">Anākulā ca kammantā, etaṃ maṅgalamuttamaṃ.</gathalast>
<hangnum line="18" number="7"></hangnum>
<gatha1 line="19">‘‘Dānañca dhammacariyā ca, ñātakānañca saṅgaho;</gatha1>
<gathalast line="20">Anavajjāni kammāni, etaṃ maṅgalamuttamaṃ.</gathalast>
<hangnum line="21" number="8"></hangnum>
<gatha1 line="22">‘‘Āratī viratī pāpā, majjapānā ca saṃyamo;</gatha1>
<gathalast line="23">Appamādo ca dhammesu, etaṃ maṅgalamuttamaṃ.</gathalast>
<hangnum line="24" number="9"></hangnum>
<gatha1 line="25">‘‘Gāravo <pageBreak edition="V" number="0.0005" />ca nivāto ca, santuṭṭhi ca kataññutā;</gatha1>
<gathalast line="26">Kālena <alternatives line="19"><alternative source-abbr="vri" source="vipassana research institut">dhammassavanaṃ</alternative><alternative source-abbr="ka. sī." source="ka. sī.">dhammassāvaṇaṃ</alternative><alternative source-abbr="ka. sī." source="ka. sī.">dhammasavanaṃ</alternative></alternatives> , etaṃ maṅgalamuttamaṃ.</gathalast>
<hangnum line="27" number="10"></hangnum>
<gatha1 line="28">‘‘Khantī ca sovacassatā, samaṇānañca dassanaṃ;</gatha1>
<gathalast line="29">Kālena dhammasākacchā, etaṃ maṅgalamuttamaṃ.</gathalast>
<hangnum line="30" number="11"></hangnum>
<gatha1 line="31">‘‘Tapo ca brahmacariyañca, ariyasaccāna dassanaṃ;</gatha1>
<gathalast line="32">Nibbānasacchikiriyā ca, etaṃ maṅgalamuttamaṃ.</gathalast>
<hangnum line="33" number="12"></hangnum>
<gatha1 line="34">‘‘Phuṭṭhassa lokadhammehi, cittaṃ yassa na kampati;</gatha1>
<gathalast line="35">Asokaṃ virajaṃ khemaṃ, etaṃ maṅgalamuttamaṃ.</gathalast>
<hangnum line="36" number="13"></hangnum>
<gatha1 line="37">‘‘Etādisāni katvāna, sabbatthamaparājitā;</gatha1>
<gathalast line="38">Sabbattha sotthiṃ gacchanti, taṃ tesaṃ maṅgalamuttama’’nti.</gathalast>
<centered line="39">Maṅgalasuttaṃ niṭṭhitaṃ.</centered>
</body>
</document>