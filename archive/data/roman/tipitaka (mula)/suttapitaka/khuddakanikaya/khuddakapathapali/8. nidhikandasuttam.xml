<?xml version="1.0"?>
<document>
<metadata>
<normativeSource>http://tipitaka.org/romn/cscd/s0501m.mul7.xml</normativeSource>
<archivePath>roman/tipitaka (mula)/suttapitaka/khuddakanikaya/khuddakapathapali/8. nidhikandasuttam.xml</archivePath>
<title>8. Nidhikaṇḍasuttaṃ - Khuddakapāṭhapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">8. Nidhikaṇḍasuttaṃ</chapter>
<hangnum line="2" number="1"></hangnum>
<gatha1 line="3">Nidhiṃ <pageBreak edition="P" number="0.0007" />nidheti puriso, gambhīre odakantike;</gatha1>
<gathalast line="4">Atthe kicce samuppanne, atthāya me bhavissati.</gathalast>
<hangnum line="5" number="2"></hangnum>
<gatha1 line="6">Rājato vā duruttassa, corato pīḷitassa vā;</gatha1>
<gatha2 line="7">Iṇassa vā pamokkhāya, dubbhikkhe āpadāsu vā;</gatha2>
<gathalast line="8">Etadatthāya lokasmiṃ, nidhi nāma nidhīyati.</gathalast>
<hangnum line="9" number="3"></hangnum>
<gatha1 line="10"> <alternatives line="3"><alternative lang="vri">Tāvassunihito</alternative><alternative lang="sī.">tāva sunihito</alternative></alternatives> santo, gambhīre odakantike;</gatha1>
<gathalast line="11">Na sabbo sabbadā eva, tassa taṃ upakappati.</gathalast>
<hangnum line="12" number="4"></hangnum>
<gatha1 line="13">Nidhi vā ṭhānā cavati, saññā vāssa vimuyhati;</gatha1>
<gathalast line="14">Nāgā vā apanāmenti, yakkhā vāpi haranti naṃ.</gathalast>
<hangnum line="15" number="5"></hangnum>
<gatha1 line="16">Appiyā <pageBreak edition="V" number="0.0010" />vāpi dāyādā, uddharanti apassato;</gatha1>
<gathalast line="17">Yadā puññakkhayo hoti, sabbametaṃ vinassati.</gathalast>
<hangnum line="18" number="6"></hangnum>
<gatha1 line="19">Yassa <pageBreak edition="T" number="0.0012" />dānena sīlena, saṃyamena damena ca;</gatha1>
<gathalast line="20">Nidhī sunihito hoti, itthiyā purisassa vā.</gathalast>
<hangnum line="21" number="7"></hangnum>
<gatha1 line="22">Cetiyamhi <pageBreak edition="M" number="0.0010" />ca saṅghe vā, puggale atithīsu vā;</gatha1>
<gathalast line="23">Mātari pitari <alternatives line="11"><alternative lang="vri">cāpi</alternative><alternative lang="syā. kaṃ.">vāpi</alternative></alternatives> , atho jeṭṭhamhi bhātari.</gathalast>
<hangnum line="24" number="8"></hangnum>
<gatha1 line="25">Eso nidhi sunihito, ajeyyo anugāmiko;</gatha1>
<gathalast line="26">Pahāya gamanīyesu, etaṃ ādāya gacchati.</gathalast>
<hangnum line="27" number="9"></hangnum>
<gatha1 line="28">Asādhāraṇamaññesaṃ, acorāharaṇo nidhi;</gatha1>
<gathalast line="29">Kayirātha dhīro puññāni, yo nidhi anugāmiko.</gathalast>
<hangnum line="30" number="10"></hangnum>
<gatha1 line="31">Esa devamanussānaṃ, sabbakāmadado nidhi;</gatha1>
<gathalast line="32">Yaṃ yadevābhipatthenti, sabbametena labbhati.</gathalast>
<hangnum line="33" number="11"></hangnum>
<gatha1 line="34"> Suvaṇṇatā susaratā, susaṇṭhānā <alternatives line="19"><alternative lang="vri">surūpatā</alternative><alternative lang="sī.">susaṇṭhānasurūpatā</alternative><alternative lang="syā. kaṃ.">susaṇṭhānaṃ surūpatā</alternative></alternatives> ;</gatha1>
<gathalast line="35">Ādhipaccaparivāro, sabbametena labbhati.</gathalast>
<hangnum line="36" number="12"></hangnum>
<gatha1 line="37">Padesarajjaṃ issariyaṃ, cakkavattisukhaṃ piyaṃ;</gatha1>
<gathalast line="38">Devarajjampi dibbesu, sabbametena labbhati.</gathalast>
<hangnum line="39" number="13"></hangnum>
<gatha1 line="40">Mānussikā ca sampatti, devaloke ca yā rati;</gatha1>
<gathalast line="41">Yā ca nibbānasampatti, sabbametena labbhati.</gathalast>
<hangnum line="42" number="14"></hangnum>
<gatha1 line="43"> Mittasampadamāgamma, <alternatives line="28"><alternative lang="vri">yonisova</alternative><alternative lang="sī.">yoniso ve</alternative><alternative lang="syā.">yoniso ce</alternative><alternative lang="?">yoniso ca</alternative></alternatives> payuñjato;</gatha1>
<gathalast line="44">Vijjā vimutti vasībhāvo, sabbametena labbhati.</gathalast>
<hangnum line="45" number="15"></hangnum>
<gatha1 line="46">Paṭisambhidā <pageBreak edition="V" number="0.0011" />vimokkhā ca, yā ca sāvakapāramī;</gatha1>
<gathalast line="47">Paccekabodhi buddhabhūmi, sabbametena labbhati.</gathalast>
<hangnum line="48" number="16"></hangnum>
<gatha1 line="49">Evaṃ <pageBreak edition="T" number="0.0013" />mahatthikā esā, yadidaṃ puññasampadā;</gatha1>
<gathalast line="50">Tasmā dhīrā pasaṃsanti, paṇḍitā katapuññatanti.</gathalast>
<centered line="51">Nidhikaṇḍasuttaṃ niṭṭhitaṃ.</centered>
</body>
</document>