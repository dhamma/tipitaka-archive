<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m2.mul1.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-2/44. ekaviharivaggo.xml</archivePath>
<titlePath>44. Ekavihārivaggo - Apadānapāḷi-2 - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">44. Ekavihārivaggo</chapter>
<subhead line="2">1. Ekavihārikattheraapadānaṃ</subhead>
<hangnum line="3" number="1"></hangnum>
<gatha1 line="4"> ‘‘Imamhi <pageBreak edition="T" number="2.0044" /><pageBreak edition="M" number="2.0016" /><pageBreak edition="V" number="2.0016" /> bhaddake kappe, brahmabandhu mahāyaso;</gatha1>
<gathalast line="5">Kassapo nāma gottena, uppajji vadataṃ varo.</gathalast>
<hangnum line="6" number="2"></hangnum>
<gatha1 line="7"> ‘‘Nippapañco nirālambo, ākāsasamamānaso;</gatha1>
<gathalast line="8">Suññatābahulo tādī, animittarato vasī.</gathalast>
<hangnum line="9" number="3"></hangnum>
<gatha1 line="10"> ‘‘Asaṅgacitto nikleso <note>nillepo (syā. ka.)</note>, asaṃsaṭṭho kule gaṇe;</gatha1>
<gathalast line="11">Mahākāruṇiko vīro, vinayopāyakovido.</gathalast>
<hangnum line="12" number="4"></hangnum>
<gatha1 line="13"> ‘‘Uyyutto parakiccesu, vinayanto sadevake;</gatha1>
<gathalast line="14">Nibbānagamanaṃ maggaṃ, gatiṃ paṅkavisosanaṃ.</gathalast>
<hangnum line="15" number="5"></hangnum>
<gatha1 line="16"> ‘‘Amataṃ paramassādaṃ, jarāmaccunivāraṇaṃ;</gatha1>
<gathalast line="17">Mahāparisamajjhe so, nisinno lokatārako.</gathalast>
<hangnum line="18" number="6"></hangnum>
<gatha1 line="19"> ‘‘<alternatives line="10" extra="null" separator="false"><alternative source-abbr="vri" source="vipassana research institut">Karavīkaruto</alternative><alternative source-abbr="syā." source="thai">karavīkarudo</alternative><alternative source-abbr="pī." source="pali text society">karavīkarudo</alternative><alternative source-abbr="ka." source="cambodian">karavīkarudo</alternative></alternatives>  nātho, brahmaghoso tathāgato;</gatha1>
<gathalast line="20">Uddharanto mahāduggā, vippanaṭṭhe anāyake.</gathalast>
<hangnum line="21" number="7"></hangnum>
<gatha1 line="22"> ‘‘Desento virajaṃ dhammaṃ, diṭṭho me lokanāyako;</gatha1>
<gathalast line="23">Tassa dhammaṃ suṇitvāna, pabbajiṃ anagāriyaṃ.</gathalast>
<hangnum line="24" number="8"></hangnum>
<gatha1 line="25"> ‘‘Pabbajitvā tadāpāhaṃ, cintento jinasāsanaṃ;</gatha1>
<gathalast line="26">Ekakova vane ramme, vasiṃ saṃsaggapīḷito.</gathalast>
<hangnum line="27" number="9"></hangnum>
<gatha1 line="28"> ‘‘Sakkāyavūpakāso <pageBreak edition="T" number="2.0045" /> me, hetubhūto <alternatives line="18" extra="null" separator="false"><alternative source-abbr="vri" source="vipassana research institut">mamābhavī</alternative><alternative source-abbr="syā." source="thai">mamāgamī</alternative><alternative source-abbr="pī." source="pali text society">mamāgamī</alternative></alternatives> ;</gatha1>
<gathalast line="29">Manaso vūpakāsassa, saṃsaggabhayadassino.</gathalast>
<hangnum line="30" number="10"></hangnum>
<gatha1 line="31"> ‘‘Kilesā <pageBreak edition="P" number="2.0391" /> jhāpitā mayhaṃ, bhavā sabbe samūhatā;</gatha1>
<gathalast line="32">Nāgova bandhanaṃ chetvā, viharāmi anāsavo.</gathalast>
<hangnum line="33" number="11"></hangnum>
<gatha1 line="34"> ‘‘Svāgataṃ vata me āsi, mama buddhassa santike;</gatha1>
<gathalast line="35">Tisso vijjā anuppattā, kataṃ buddhassa sāsanaṃ.</gathalast>
<hangnum line="36" number="12"></hangnum>
<gatha1 line="37"> ‘‘Paṭisambhidā <pageBreak edition="M" number="2.0017" /><pageBreak edition="V" number="2.0017" /> catasso, vimokkhāpi ca aṭṭhime;</gatha1>
<gathalast line="38">Chaḷabhiññā sacchikatā, kataṃ buddhassa sāsanaṃ’’.</gathalast>
<centered line="39">Itthaṃ sudaṃ āyasmā ekavihāriko thero imā gāthāyo</centered>
<paragraph line="40">Abhāsitthāti.</paragraph>
<centered line="41">Ekavihārikattherassāpadānaṃ paṭhamaṃ.</centered>
<subhead line="42">2. Ekasaṅkhiyattheraapadānaṃ</subhead>
<hangnum line="43" number="13"></hangnum>
<gatha1 line="44"> ‘‘Vipassino bhagavato, mahābodhimaho ahu;</gatha1>
<gathalast line="45">Mahājanā samāgamma, pūjenti bodhimuttamaṃ.</gathalast>
<hangnum line="46" number="14"></hangnum>
<gatha1 line="47"> ‘‘Na hi taṃ orakaṃ maññe, buddhaseṭṭho bhavissati;</gatha1>
<gathalast line="48">Yassāyaṃ <alternatives line="26" extra="null" separator="false"><alternative source-abbr="vri" source="vipassana research institut">īdisā bodhi, pūjanīyā</alternative><alternative source-abbr="syā." source="thai">īdiso bodhi, pūjanīyo</alternative></alternatives>  ca satthuno.</gathalast>
<hangnum line="49" number="15"></hangnum>
<gatha1 line="50"> ‘‘Tato saṅkhaṃ gahetvāna, bodhirukkhamupaṭṭhahiṃ;</gatha1>
<gathalast line="51">Dhamanto sabbadivasaṃ, avandiṃ bodhimuttamaṃ.</gathalast>
<hangnum line="52" number="16"></hangnum>
<gatha1 line="53"> ‘‘Āsannake kataṃ kammaṃ, devalokaṃ apāpayī;</gatha1>
<gathalast line="54">Kaḷevaraṃ me patitaṃ, devaloke ramāmahaṃ.</gathalast>
<hangnum line="55" number="17"></hangnum>
<gatha1 line="56"> ‘‘Saṭṭhituriyasahassāni <pageBreak edition="T" number="2.0046" />, tuṭṭhahaṭṭhā pamoditā;</gatha1>
<gathalast line="57">Sadā mayhaṃ upaṭṭhanti, buddhapūjāyidaṃ phalaṃ.</gathalast>
<hangnum line="58" number="18"></hangnum>
<gatha1 line="59"> ‘‘Ekasattatime kappe, rājā āsiṃ sudassano;</gatha1>
<gathalast line="60">Cāturanto vijitāvī, jambumaṇḍassa issaro.</gathalast>
<hangnum line="61" number="19"></hangnum>
<gatha1 line="62"> ‘‘Tato aṅgasatā <alternatives line="34" extra="null" separator="false"><alternative source-abbr="vri" source="vipassana research institut">turiyā</alternative><alternative source-abbr="sī." source="sri lanka">tūrā</alternative><alternative source-abbr="ka." source="cambodian">tūrā</alternative></alternatives> , parivārenti maṃ sadā;</gatha1>
<gathalast line="63">Anubhomi sakaṃ kammaṃ, upaṭṭhānassidaṃ phalaṃ.</gathalast>
<hangnum line="64" number="20"></hangnum>
<gatha1 line="65"> ‘‘Yaṃ yaṃ yonupapajjāmi, devattaṃ atha mānusaṃ;</gatha1>
<gathalast line="66">Mātukucchigatassāpi, vajjare bheriyo sadā.</gathalast>
<hangnum line="67" number="21"></hangnum>
<gatha1 line="68"> ‘‘Upaṭṭhitvāna sambuddhaṃ, anubhutvāna sampadā;</gatha1>
<gathalast line="69">Sivaṃ sukhemaṃ amataṃ, pattomhi acalaṃ padaṃ.</gathalast>
<hangnum line="70" number="22"></hangnum>
<gatha1 line="71"> ‘‘Ekanavutito kappe, yaṃ kammamakariṃ tadā;</gatha1>
<gathalast line="72">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="73" number="23"></hangnum>
<gatha1 line="74"> ‘‘Kilesā <pageBreak edition="V" number="2.0018" /> jhāpitā mayhaṃ…pe… viharāmi anāsavo.</gatha1>
<hangnum line="75" number="24"></hangnum>
<gatha1 line="76"> ‘‘Svāgataṃ <pageBreak edition="M" number="2.0018" /> vata me āsi…pe… kataṃ buddhassa sāsanaṃ.</gatha1>
<hangnum line="77" number="25"></hangnum>
<gatha1 line="78"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="79">Itthaṃ sudaṃ āyasmā ekasaṅkhiyo thero imā gāthāyo</centered>
<paragraph line="80">Abhāsitthāti.</paragraph>
<centered line="81">Ekasaṅkhiyattherassāpadānaṃ dutiyaṃ.</centered>
<subhead line="82">3. Pāṭihīrasaññakattheraapadānaṃ</subhead>
<hangnum line="83" number="26"></hangnum>
<gatha1 line="84"> ‘‘Padumuttaro <pageBreak edition="T" number="2.0047" /><pageBreak edition="P" number="2.0392" /> nāma jino, āhutīnaṃ paṭiggaho;</gatha1>
<gathalast line="85">Vasīsatasahassehi, nagaraṃ pāvisī tadā.</gathalast>
<hangnum line="86" number="27"></hangnum>
<gatha1 line="87"> ‘‘Nagaraṃ pavisantassa, upasantassa tādino;</gatha1>
<gathalast line="88">Ratanāni <alternatives line="42" extra="null" separator="false"><alternative source-abbr="vri" source="vipassana research institut">pajjotiṃsu</alternative><alternative source-abbr="pī." source="pali text society">panādiṃsu</alternative></alternatives> , nigghoso āsi tāvade.</gathalast>
<hangnum line="89" number="28"></hangnum>
<gatha1 line="90"> ‘‘Buddhassa ānubhāvena, bherī vajjumaghaṭṭitā;</gatha1>
<gathalast line="91">Sayaṃ vīṇā pavajjanti, buddhassa pavisato puraṃ.</gathalast>
<hangnum line="92" number="29"></hangnum>
<gatha1 line="93"> ‘‘Buddhaseṭṭhaṃ <alternatives line="50" extra="null" separator="false"><alternative source-abbr="vri" source="vipassana research institut">namassāmi</alternative><alternative source-abbr="sī." source="sri lanka">na passāmi</alternative></alternatives> , padumuttaramahāmuniṃ;</gatha1>
<gathalast line="94">Pāṭihīrañca passitvā, tattha cittaṃ pasādayiṃ.</gathalast>
<hangnum line="95" number="30"></hangnum>
<gatha1 line="96"> ‘‘Aho buddho aho dhammo, aho no satthusampadā;</gatha1>
<gathalast line="97">Acetanāpi turiyā, sayameva pavajjare.</gathalast>
<hangnum line="98" number="31"></hangnum>
<gatha1 line="99"> ‘‘Satasahassito kappe, yaṃ saññamalabhiṃ tadā;</gatha1>
<gathalast line="100">Duggatiṃ nābhijānāmi, buddhasaññāyidaṃ phalaṃ.</gathalast>
<hangnum line="101" number="32"></hangnum>
<gatha1 line="102"> ‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="103" number="33"></hangnum>
<gatha1 line="104"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="105" number="34"></hangnum>
<gatha1 line="106"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="107">Itthaṃ <pageBreak edition="T" number="2.0048" /> sudaṃ āyasmā pāṭihīrasaññako thero imā gāthāyo</centered>
<paragraph line="108">Abhāsitthāti.</paragraph>
<centered line="109">Pāṭihīrasaññakattherassāpadānaṃ tatiyaṃ.</centered>
<subhead line="110">4. Ñāṇatthavikattheraapadānaṃ</subhead>
<hangnum line="111" number="35"></hangnum>
<gatha1 line="112"> ‘‘Kaṇikāraṃva <pageBreak edition="M" number="2.0019" /><pageBreak edition="V" number="2.0019" /> jalitaṃ, dīparukkhaṃva jotitaṃ;</gatha1>
<gathalast line="113">Kañcanaṃva virocantaṃ, addasaṃ dvipaduttamaṃ.</gathalast>
<hangnum line="114" number="36"></hangnum>
<gatha1 line="115"> ‘‘Kamaṇḍaluṃ ṭhapetvāna, vākacīrañca kuṇḍikaṃ;</gatha1>
<gathalast line="116">Ekaṃsaṃ ajinaṃ katvā, buddhaseṭṭhaṃ thaviṃ ahaṃ.</gathalast>
<hangnum line="117" number="37"></hangnum>
<gatha1 line="118"> ‘‘‘Tamandhakāraṃ vidhamaṃ, mohajālasamākulaṃ;</gatha1>
<gathalast line="119">Ñāṇālokaṃ dassetvāna, nittiṇṇosi mahāmuni.</gathalast>
<hangnum line="120" number="38"></hangnum>
<gatha1 line="121"> ‘‘‘Samuddharasimaṃ lokaṃ, sabbāvantamanuttaraṃ;</gatha1>
<gathalast line="122">Ñāṇe te upamā natthi, <alternatives line="58" extra="null" separator="false"><alternative source-abbr="vri" source="vipassana research institut">yāvatājagatogati</alternative><alternative source-abbr="pī." source="pali text society">yāvatā ca gatogati</alternative><alternative source-abbr="ka." source="cambodian">yāvatā ca gatogati</alternative></alternatives> .</gathalast>
<hangnum line="123" number="39"></hangnum>
<gatha1 line="124"> ‘‘‘Tena ñāṇena sabbaññū, iti buddho pavuccati;</gatha1>
<gathalast line="125">Vandāmi taṃ mahāvīraṃ, sabbaññutamanāvaraṃ’.</gathalast>
<hangnum line="126" number="40"></hangnum>
<gatha1 line="127"> ‘‘Satasahassito <pageBreak edition="P" number="2.0393" /> kappe, buddhaseṭṭhaṃ thaviṃ ahaṃ;</gatha1>
<gathalast line="128">Duggatiṃ nābhijānāmi, ñāṇatthavāyidaṃ phalaṃ;</gathalast>
<hangnum line="129" number="41"></hangnum>
<gatha1 line="130"> ‘‘Kilesā jhāpitā mayhaṃ…pe… viharāmi anāsavo;</gatha1>
<hangnum line="131" number="42"></hangnum>
<gatha1 line="132"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="133" number="43"></hangnum>
<gatha1 line="134"> ‘‘Paṭisambhidā <pageBreak edition="T" number="2.0049" /> catasso…pe… kataṃ buddhassa sāsanaṃ’’.</gatha1>
<centered line="135">Itthaṃ sudaṃ āyasmā ñāṇatthaviko thero imā gāthāyo</centered>
<paragraph line="136">Abhāsitthāti.</paragraph>
<centered line="137">Ñāṇatthavikattherassāpadānaṃ catutthaṃ.</centered>
<subhead line="138">5. Ucchukhaṇḍikattheraapadānaṃ</subhead>
<hangnum line="139" number="44"></hangnum>
<gatha1 line="140"> ‘‘Nagare bandhumatiyā, dvārapālo ahosahaṃ;</gatha1>
<gathalast line="141">Addasaṃ virajaṃ buddhaṃ, sabbadhammāna pāraguṃ.</gathalast>
<hangnum line="142" number="45"></hangnum>
<gatha1 line="143"> ‘‘Ucchukhaṇḍikamādāya, buddhaseṭṭhassadāsahaṃ;</gatha1>
<gathalast line="144">Pasannacitto sumano, vipassissa mahesino.</gathalast>
<hangnum line="145" number="46"></hangnum>
<gatha1 line="146"> ‘‘Ekanavutito <pageBreak edition="M" number="2.0020" /><pageBreak edition="V" number="2.0020" /> kappe, yaṃ ucchumadadiṃ tadā;</gatha1>
<gathalast line="147">Duggatiṃ nābhijānāmi, ucchukhaṇḍassidaṃ phalaṃ.</gathalast>
<hangnum line="148" number="47"></hangnum>
<gatha1 line="149"> ‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="150" number="48"></hangnum>
<gatha1 line="151"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="152" number="49"></hangnum>
<gatha1 line="153"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="154">Itthaṃ sudaṃ āyasmā ucchukhaṇḍiko thero imā gāthāyo</centered>
<paragraph line="155">Abhāsitthāti.</paragraph>
<centered line="156">Ucchukhaṇḍikattherassāpadānaṃ pañcamaṃ.</centered>
<subhead line="157">6. Kaḷambadāyakattheraapadānaṃ</subhead>
<hangnum line="158" number="50"></hangnum>
<gatha1 line="159"> ‘‘Romaso <pageBreak edition="T" number="2.0050" /> nāma sambuddho, vasate pabbatantare;</gatha1>
<gathalast line="160">Kaḷambaṃ tassa pādāsiṃ, pasanno sehi pāṇibhi.</gathalast>
<hangnum line="161" number="51"></hangnum>
<gatha1 line="162"> ‘‘Catunnavutito kappe, yaṃ dānamadadiṃ tadā;</gatha1>
<gathalast line="163">Duggatiṃ nābhijānāmi, kaḷambassa idaṃ phalaṃ.</gathalast>
<hangnum line="164" number="52"></hangnum>
<gatha1 line="165"> ‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="166" number="53"></hangnum>
<gatha1 line="167"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="168" number="54"></hangnum>
<gatha1 line="169"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="170">Itthaṃ sudaṃ āyasmā kaḷambadāyako thero imā gāthāyo</centered>
<paragraph line="171">Abhāsitthāti.</paragraph>
<centered line="172">Kaḷambadāyakattherassāpadānaṃ chaṭṭhaṃ.</centered>
<subhead line="173">7. Ambāṭakadāyakattheraapadānaṃ</subhead>
<hangnum line="174" number="55"></hangnum>
<gatha1 line="175"> ‘‘Vipine <pageBreak edition="P" number="2.0394" /> buddhaṃ disvāna, sayambhuṃ aparājitaṃ;</gatha1>
<gathalast line="176">Ambāṭakaṃ gahetvāna, sayambhussa adāsahaṃ.</gathalast>
<hangnum line="177" number="56"></hangnum>
<gatha1 line="178"> ‘‘Ekatiṃse <pageBreak edition="V" number="2.0021" /> ito kappe, yaṃ phalamadadiṃ tadā;</gatha1>
<gathalast line="179">Duggatiṃ nābhijānāmi, phaladānassidaṃ phalaṃ.</gathalast>
<hangnum line="180" number="57"></hangnum>
<gatha1 line="181"> ‘‘Kilesā <pageBreak edition="T" number="2.0051" /><pageBreak edition="M" number="2.0021" /> jhāpitā mayhaṃ…pe… viharāmi anāsavo.</gatha1>
<hangnum line="182" number="58"></hangnum>
<gatha1 line="183"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="184" number="59"></hangnum>
<gatha1 line="185"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="186">Itthaṃ sudaṃ āyasmā ambāṭakadāyako thero imā gāthāyo</centered>
<paragraph line="187">Abhāsitthāti.</paragraph>
<centered line="188">Ambāṭakadāyakattherassāpadānaṃ sattamaṃ.</centered>
<subhead line="189">8. Harītakadāyakattheraapadānaṃ</subhead>
<hangnum line="190" number="60"></hangnum>
<gatha1 line="191"> ‘‘Harītakaṃ āmalakaṃ, ambajambuvibhītakaṃ;</gatha1>
<gathalast line="192">Kolaṃ bhallātakaṃ billaṃ, sayameva harāmahaṃ.</gathalast>
<hangnum line="193" number="61"></hangnum>
<gatha1 line="194"> ‘‘Disvāna pabbhāragataṃ, jhāyiṃ jhānarataṃ muniṃ;</gatha1>
<gathalast line="195">Ābādhena āpīḷentaṃ, adutīyaṃ mahāmuniṃ.</gathalast>
<hangnum line="196" number="62"></hangnum>
<gatha1 line="197"> ‘‘Harītakaṃ gahetvāna, sayambhussa adāsahaṃ;</gatha1>
<gathalast line="198">Khādamattamhi bhesajje, byādhi <alternatives line="66" extra="null" separator="false"><alternative source-abbr="vri" source="vipassana research institut">passambhi</alternative><alternative source-abbr="ka." source="cambodian">passaddhi</alternative></alternatives>  tāvade.</gathalast>
<hangnum line="199" number="63"></hangnum>
<gatha1 line="200"> ‘‘Pahīnadaratho buddho, anumodamakāsi me;</gatha1>
<gathalast line="201">‘Bhesajjadāneniminā, byādhivūpasamena ca.</gathalast>
<hangnum line="202" number="64"></hangnum>
<gatha1 line="203"> ‘‘‘Devabhūto manusso vā, jāto vā aññajātiyā;</gatha1>
<gathalast line="204">Sabbattha sukhito hotu, mā ca te byādhimāgamā’.</gathalast>
<hangnum line="205" number="65"></hangnum>
<gatha1 line="206"> ‘‘Idaṃ <pageBreak edition="T" number="2.0052" /> vatvāna sambuddho, sayambhū aparājito;</gatha1>
<gathalast line="207">Nabhaṃ abbhuggamī dhīro, haṃsarājāva ambare.</gathalast>
<hangnum line="208" number="66"></hangnum>
<gatha1 line="209"> ‘‘Yato harītakaṃ dinnaṃ, sayambhussa mahesino;</gatha1>
<gathalast line="210">Imaṃ jātiṃ upādāya, byādhi me nupapajjatha.</gathalast>
<hangnum line="211" number="67"></hangnum>
<gatha1 line="212"> ‘‘Ayaṃ pacchimako mayhaṃ, carimo vattate bhavo;</gatha1>
<gathalast line="213">Tisso vijjā sacchikatā, kataṃ buddhassa sāsanaṃ.</gathalast>
<hangnum line="214" number="68"></hangnum>
<gatha1 line="215"> ‘‘Catunnavutito kappe, bhesajjamadadiṃ tadā;</gatha1>
<gathalast line="216">Duggatiṃ nābhijānāmi, bhesajjassa idaṃ phalaṃ.</gathalast>
<hangnum line="217" number="69"></hangnum>
<gatha1 line="218"> ‘‘Kilesā <pageBreak edition="M" number="2.0022" /><pageBreak edition="V" number="2.0022" /><pageBreak edition="P" number="2.0395" /> jhāpitā mayhaṃ…pe… viharāmi anāsavo.</gatha1>
<hangnum line="219" number="70"></hangnum>
<gatha1 line="220"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="221" number="71"></hangnum>
<gatha1 line="222"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="223">Itthaṃ sudaṃ āyasmā harītakadāyako thero imā gāthāyo</centered>
<paragraph line="224">Abhāsitthāti.</paragraph>
<centered line="225">Harītakadāyakattherassāpadānaṃ aṭṭhamaṃ.</centered>
<subhead line="226">9. Ambapiṇḍiyattheraapadānaṃ</subhead>
<hangnum line="227" number="72"></hangnum>
<gatha1 line="228"> ‘‘Hatthirājā tadā āsiṃ, īsādanto uruḷhavā;</gatha1>
<gathalast line="229">Vicaranto brahāraññe, addasaṃ lokanāyakaṃ.</gathalast>
<hangnum line="230" number="73"></hangnum>
<gatha1 line="231"> ‘‘Ambapiṇḍaṃ <pageBreak edition="T" number="2.0053" /> gahetvāna, adāsiṃ satthuno ahaṃ;</gatha1>
<gathalast line="232">Paṭiggaṇhi mahāvīro, siddhattho lokanāyako.</gathalast>
<hangnum line="233" number="74"></hangnum>
<gatha1 line="234"> ‘‘Mama nijjhāyamānassa, paribhuñji tadā jino;</gatha1>
<gathalast line="235">Tattha cittaṃ pasādetvā, tusitaṃ upapajjahaṃ.</gathalast>
<hangnum line="236" number="75"></hangnum>
<gatha1 line="237"> ‘‘Tato ahaṃ cavitvāna, cakkavattī ahosahaṃ;</gatha1>
<gathalast line="238">Eteneva upāyena, anubhutvāna sampadā.</gathalast>
<hangnum line="239" number="76"></hangnum>
<gatha1 line="240"> ‘‘Padhānapahitattohaṃ, upasanto nirūpadhi;</gatha1>
<gathalast line="241">Sabbāsave pariññāya, viharāmi anāsavo.</gathalast>
<hangnum line="242" number="77"></hangnum>
<gatha1 line="243"> ‘‘Catunnavutito kappe, yaṃ phalamadadiṃ tadā;</gatha1>
<gathalast line="244">Duggatiṃ nābhijānāmi, phaladānassidaṃ phalaṃ.</gathalast>
<hangnum line="245" number="78"></hangnum>
<gatha1 line="246"> ‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="247" number="79"></hangnum>
<gatha1 line="248"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="249" number="80"></hangnum>
<gatha1 line="250"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="251">Itthaṃ sudaṃ āyasmā ambapiṇḍiyo thero imā gāthāyo</centered>
<paragraph line="252">Abhāsitthāti.</paragraph>
<centered line="253">Ambapiṇḍiyattherassāpadānaṃ navamaṃ.</centered>
<subhead line="254">10. Ambaphaliyattheraapadānaṃ</subhead>
<hangnum line="255" number="81"></hangnum>
<gatha1 line="256"> ‘‘Padumuttarabuddhassa <pageBreak edition="T" number="2.0054" /><pageBreak edition="M" number="2.0023" /><pageBreak edition="V" number="2.0023" />, lokajeṭṭhassa tādino;</gatha1>
<gathalast line="257">Piṇḍāya vicarantassa, dhārato uttamaṃ yasaṃ.</gathalast>
<hangnum line="258" number="82"></hangnum>
<gatha1 line="259"> ‘‘Aggaphalaṃ gahetvāna, vippasannena cetasā;</gatha1>
<gathalast line="260">Dakkhiṇeyyassa vīrassa, adāsiṃ satthuno ahaṃ.</gathalast>
<hangnum line="261" number="83"></hangnum>
<gatha1 line="262"> ‘‘Tena kammena <alternatives line="74" extra="null" separator="false"><alternative source-abbr="vri" source="vipassana research institut">dvipadinda</alternative><alternative source-abbr="sī." source="sri lanka">dipadinda</alternative><alternative source-abbr="syā." source="thai">dipadinda</alternative><alternative source-abbr="pī." source="pali text society">dipadinda</alternative></alternatives> , lokajeṭṭha narāsabha;</gatha1>
<gathalast line="263">Pattomhi acalaṃ ṭhānaṃ, hitvā jayaparājayaṃ.</gathalast>
<hangnum line="264" number="84"></hangnum>
<gatha1 line="265"> ‘‘Satasahassito <pageBreak edition="P" number="2.0396" /> kappe, yaṃ dānamadadiṃ tadā;</gatha1>
<gathalast line="266">Duggatiṃ nābhijānāmi, aggadānassidaṃ phalaṃ.</gathalast>
<hangnum line="267" number="85"></hangnum>
<gatha1 line="268"> ‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="269" number="86"></hangnum>
<gatha1 line="270"> ‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="271" number="87"></hangnum>
<gatha1 line="272"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<gathalast line="273">Itthaṃ sudaṃ āyasmā ambaphaliyo thero imā gāthāyo abhāsitthāti;</gathalast>
<centered line="274">Ambaphaliyattherassāpadānaṃ dasamaṃ.</centered>
<centered line="275">Ekavihārivaggo catucattālīsamo.</centered>
<paragraph line="276">Tassuddānaṃ –</paragraph>
<gatha1 line="277">Thero <pageBreak edition="T" number="2.0055" /> ekavihārī ca, saṅkhiyo pāṭihīrako;</gatha1>
<gathalast line="278">Thaviko ucchukhaṇḍī ca, kaḷambaambāṭakado.</gathalast>
<gatha1 line="279">Harītakambapiṇḍī ca, ambado dasamo yati;</gatha1>
<gathalast line="280">Chaḷasīti ca gāthāyo, gaṇitāyo vibhāvibhi.</gathalast>
</body>
</document>