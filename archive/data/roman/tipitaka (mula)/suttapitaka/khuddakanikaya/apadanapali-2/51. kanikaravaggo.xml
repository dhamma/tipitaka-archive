<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m2.mul8.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-2/51. kanikaravaggo.xml</archivePath>
<title>51. Kaṇikāravaggo - Apadānapāḷi-2 - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">51. Kaṇikāravaggo</chapter>
<subhead line="2">1. Tikaṇikārapupphiyattheraapadānaṃ</subhead>
<hangnum line="3" number="1"></hangnum>
<gatha1 line="4">‘‘Sumedho <pageBreak edition="T" number="2.0139" /><pageBreak edition="M" number="2.0084" /><pageBreak edition="V" number="2.0083" />nāma sambuddho, bāttiṃsavaralakkhaṇo;</gatha1>
<gathalast line="5">Vivekakāmo sambuddho, himavantamupāgamiṃ.</gathalast>
<hangnum line="6" number="2"></hangnum>
<gatha1 line="7">‘‘Ajjhogayha himavantaṃ, aggo kāruṇiko muni;</gatha1>
<gathalast line="8">Pallaṅkamābhujitvāna, nisīdi purisuttamo.</gathalast>
<hangnum line="9" number="3"></hangnum>
<gatha1 line="10">‘‘Vijjādharo tadā āsiṃ, antalikkhacaro ahaṃ;</gatha1>
<gathalast line="11">Tisūlaṃ sukataṃ gayha, gacchāmi ambare tadā.</gathalast>
<hangnum line="12" number="4"></hangnum>
<gatha1 line="13">‘‘Pabbatagge yathā aggi, puṇṇamāyeva candimā;</gatha1>
<gathalast line="14">Vane obhāsate buddho, sālarājāva phullito.</gathalast>
<hangnum line="15" number="5"></hangnum>
<gatha1 line="16">‘‘Vanaggā <pageBreak edition="P" number="2.0442" />nikkhamitvāna, buddharaṃsībhidhāvare;</gatha1>
<gathalast line="17">Naḷaggivaṇṇasaṅkāsā, disvā cittaṃ pasādayiṃ.</gathalast>
<hangnum line="18" number="6"></hangnum>
<gatha1 line="19">‘‘Vicinaṃ addasaṃ pupphaṃ, kaṇikāraṃ devagandhikaṃ;</gatha1>
<gathalast line="20">Tīṇi pupphāni ādāya, buddhaseṭṭhamapūjayiṃ.</gathalast>
<hangnum line="21" number="7"></hangnum>
<gatha1 line="22">‘‘Buddhassa ānubhāvena, tīṇi pupphāni me tadā;</gatha1>
<gathalast line="23">Uddhaṃvaṇṭā adhopattā, chāyaṃ kubbanti satthuno.</gathalast>
<hangnum line="24" number="8"></hangnum>
<gatha1 line="25">‘‘Tena kammena sukatena, cetanāpaṇidhīhi ca;</gatha1>
<gathalast line="26">Jahitvā mānusaṃ dehaṃ, tāvatiṃsamagacchahaṃ.</gathalast>
<hangnum line="27" number="9"></hangnum>
<gatha1 line="28">‘‘Tattha <pageBreak edition="T" number="2.0140" />me sukataṃ byamhaṃ, kaṇikārīti ñāyati;</gatha1>
<gathalast line="29">Saṭṭhiyojanamubbedhaṃ, tiṃsayojanavitthataṃ.</gathalast>
<hangnum line="30" number="10"></hangnum>
<gatha1 line="31"> ‘‘Sahassakaṇḍaṃ <alternatives line="3"><alternative lang="vri">satabheṇḍu</alternative><alternative lang="syā.">satageṇḍu</alternative></alternatives> , dhajāluharitāmayaṃ;</gatha1>
<gathalast line="32">Satasahassaniyyūhā, byamhe pātubhaviṃsu me.</gathalast>
<hangnum line="33" number="11"></hangnum>
<gatha1 line="34">‘‘Soṇṇamayā maṇimayā, lohitaṅgamayāpi ca;</gatha1>
<gathalast line="35">Phalikāpi ca pallaṅkā, yenicchakā yadicchakā .</gathalast>
<hangnum line="36" number="12"></hangnum>
<gatha1 line="37">‘‘Mahārahañca <pageBreak edition="M" number="2.0085" /><pageBreak edition="V" number="2.0084" />sayanaṃ, tūlikāvikatīyutaṃ;</gatha1>
<gathalast line="38"><note>bibbohanasamāyutaṃ… (syā. ka.)</note>.</gathalast>
<hangnum line="39" number="13"></hangnum>
<gatha1 line="40">‘‘Bhavanā nikkhamitvāna, caranto devacārikaṃ;</gatha1>
<gathalast line="41">Yadā icchāmi gamanaṃ, devasaṅghapurakkhato.</gathalast>
<hangnum line="42" number="14"></hangnum>
<gatha1 line="43">‘‘Pupphassa heṭṭhā tiṭṭhāmi, uparicchadanaṃ mama;</gatha1>
<gathalast line="44">Samantā yojanasataṃ, kaṇikārehi chāditaṃ.</gathalast>
<hangnum line="45" number="15"></hangnum>
<gatha1 line="46">‘‘Saṭṭhituriyasahassāni, sāyapātamupaṭṭhahuṃ;</gatha1>
<gathalast line="47">Parivārenti maṃ niccaṃ, rattindivamatanditā.</gathalast>
<hangnum line="48" number="16"></hangnum>
<gatha1 line="49">‘‘Tattha naccehi gītehi, tāḷehi vāditehi ca;</gatha1>
<gathalast line="50">Ramāmi khiḍḍāratiyā, modāmi kāmakāmihaṃ.</gathalast>
<hangnum line="51" number="17"></hangnum>
<gatha1 line="52">‘‘Tattha bhutvā pivitvā ca, modāmi tidase tadā;</gatha1>
<gathalast line="53">Nārīgaṇehi sahito, modāmi byamhamuttame.</gathalast>
<hangnum line="54" number="18"></hangnum>
<gatha1 line="55">‘‘Satānaṃ pañcakkhattuñca, devarajjamakārayiṃ;</gatha1>
<gathalast line="56">Satānaṃ tīṇikkhattuñca, cakkavattī ahosahaṃ;</gathalast>
<gathalast line="57">Padesarajjaṃ <pageBreak edition="T" number="2.0141" />vipulaṃ, gaṇanāto asaṅkhiyaṃ.</gathalast>
<hangnum line="58" number="19"></hangnum>
<gatha1 line="59">‘‘Bhavābhave saṃsaranto, mahābhogaṃ labhāmahaṃ;</gatha1>
<gathalast line="60">Bhoge me ūnatā natthi, buddhapūjāyidaṃ phalaṃ.</gathalast>
<hangnum line="61" number="20"></hangnum>
<gatha1 line="62">‘‘Duve <pageBreak edition="P" number="2.0443" />bhave saṃsarāmi, devatte atha mānuse;</gatha1>
<gathalast line="63">Aññaṃ gatiṃ na jānāmi, buddhapūjāyidaṃ phalaṃ.</gathalast>
<hangnum line="64" number="21"></hangnum>
<gatha1 line="65">‘‘Duve kule pajāyāmi, khattiye cāpi brāhmaṇe;</gatha1>
<gathalast line="66">Nīce kule na jāyāmi, buddhapūjāyidaṃ phalaṃ.</gathalast>
<hangnum line="67" number="22"></hangnum>
<gatha1 line="68">‘‘Hatthiyānaṃ assayānaṃ, sivikaṃ sandamānikaṃ;</gatha1>
<gathalast line="69">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="70" number="23"></hangnum>
<gatha1 line="71">‘‘Dāsīgaṇaṃ dāsagaṇaṃ, nāriyo samalaṅkatā;</gatha1>
<gathalast line="72">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="73" number="24"></hangnum>
<gatha1 line="74">‘‘Koseyyakambaliyāni, khomakappāsikāni ca;</gatha1>
<gathalast line="75">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="76" number="25"></hangnum>
<gatha1 line="77">‘‘Navavatthaṃ <pageBreak edition="M" number="2.0086" /><pageBreak edition="V" number="2.0085" />navaphalaṃ, navaggarasabhojanaṃ;</gatha1>
<gathalast line="78">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="79" number="26"></hangnum>
<gatha1 line="80">‘‘Imaṃ khāda imaṃ bhuñja, imamhi sayane saya;</gatha1>
<gathalast line="81">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="82" number="27"></hangnum>
<gatha1 line="83">‘‘Sabbattha pūjito homi, yaso abbhuggato mama;</gatha1>
<gatha2 line="84">Mahāpakkho sadā homi, abhejjapariso sadā;</gatha2>
<gathalast line="85">Ñātīnaṃ uttamo homi, buddhapūjāyidaṃ phalaṃ.</gathalast>
<hangnum line="86" number="28"></hangnum>
<gatha1 line="87">‘‘Sītaṃ <pageBreak edition="T" number="2.0142" />uṇhaṃ na jānāmi, pariḷāho na vijjati;</gatha1>
<gathalast line="88">Atho cetasikaṃ dukkhaṃ, hadaye me na vijjati.</gathalast>
<hangnum line="89" number="29"></hangnum>
<gatha1 line="90">‘‘Suvaṇṇavaṇṇo hutvāna, saṃsarāmi bhavābhave;</gatha1>
<gathalast line="91">Vevaṇṇiyaṃ na jānāmi, buddhapūjāyidaṃ phalaṃ.</gathalast>
<hangnum line="92" number="30"></hangnum>
<gatha1 line="93">‘‘Devalokā cavitvāna, sukkamūlena codito;</gatha1>
<gathalast line="94">Sāvatthiyaṃ pure jāto, mahāsāle suaḍḍhake.</gathalast>
<hangnum line="95" number="31"></hangnum>
<gatha1 line="96">‘‘Pañca kāmaguṇe hitvā, pabbajiṃ anagāriyaṃ;</gatha1>
<gathalast line="97">Jātiyā sattavassohaṃ, arahattamapāpuṇiṃ.</gathalast>
<hangnum line="98" number="32"></hangnum>
<gatha1 line="99">‘‘Upasampādayī buddho, guṇamaññāya cakkhumā;</gatha1>
<gathalast line="100">Taruṇo pūjanīyohaṃ, buddhapūjāyidaṃ phalaṃ.</gathalast>
<hangnum line="101" number="33"></hangnum>
<gatha1 line="102">‘‘Dibbacakkhu visuddhaṃ me, samādhikusalo ahaṃ;</gatha1>
<gathalast line="103">Abhiññāpāramippatto, buddhapūjāyidaṃ phalaṃ.</gathalast>
<hangnum line="104" number="34"></hangnum>
<gatha1 line="105">‘‘Paṭisambhidā anuppatto, iddhipādesu kovido;</gatha1>
<gathalast line="106">Dhammesu pāramippatto, buddhapūjāyidaṃ phalaṃ.</gathalast>
<hangnum line="107" number="35"></hangnum>
<gatha1 line="108">‘‘Tiṃsakappasahassamhi <pageBreak edition="P" number="2.0444" />, yaṃ buddhamabhipūjayiṃ;</gatha1>
<gathalast line="109">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="110" number="36"></hangnum>
<gatha1 line="111">‘‘Kilesā jhāpitā mayhaṃ, bhavā sabbe samūhatā;</gatha1>
<gathalast line="112">Nāgova bandhanaṃ chetvā, viharāmi anāsavo.</gathalast>
<hangnum line="113" number="37"></hangnum>
<gatha1 line="114">‘‘Svāgataṃ vata me āsi, mama buddhassa santike;</gatha1>
<gathalast line="115">Tisso vijjā anuppattā, kataṃ buddhassa sāsanaṃ.</gathalast>
<hangnum line="116" number="38"></hangnum>
<gatha1 line="117">‘‘Paṭisambhidā <pageBreak edition="T" number="2.0143" /><pageBreak edition="M" number="2.0087" /><pageBreak edition="V" number="2.0086" />catasso, vimokkhāpi ca aṭṭhime;</gatha1>
<gathalast line="118">Chaḷabhiññā sacchikatā, kataṃ buddhassa sāsanaṃ.</gathalast>
<centered line="119">Itthaṃ sudaṃ āyasmā tikaṇikārapupphiyo thero imā</centered>
<paragraph line="120">Gāthāyo abhāsitthāti.</paragraph>
<centered line="121">Tikaṇikārapupphiyattherassāpadānaṃ paṭhamaṃ.</centered>
<subhead line="122">2. Ekapattadāyakattheraapadānaṃ</subhead>
<hangnum line="123" number="39"></hangnum>
<gatha1 line="124">‘‘Nagare haṃsavatiyā, kumbhakāro ahosahaṃ;</gatha1>
<gathalast line="125">Addasaṃ virajaṃ buddhaṃ, oghatiṇṇamanāsavaṃ.</gathalast>
<hangnum line="126" number="40"></hangnum>
<gatha1 line="127">‘‘Sukataṃ mattikāpattaṃ, buddhaseṭṭhassadāsahaṃ;</gatha1>
<gathalast line="128">Pattaṃ datvā bhagavato, ujubhūtassa tādino.</gathalast>
<hangnum line="129" number="41"></hangnum>
<gatha1 line="130">‘‘Bhave nibbattamānohaṃ, soṇṇathāle labhāmahaṃ;</gatha1>
<gathalast line="131">Rūpimaye ca sovaṇṇe, taṭṭike ca maṇīmaye.</gathalast>
<hangnum line="132" number="42"></hangnum>
<gatha1 line="133">‘‘Pātiyo paribhuñjāmi, puññakammassidaṃ phalaṃ;</gatha1>
<gathalast line="134">Yasānañca dhanānañca , aggabhūto ca homahaṃ.</gathalast>
<hangnum line="135" number="43"></hangnum>
<gatha1 line="136">‘‘Yathāpi bhaddake khette, bījaṃ appampi ropitaṃ;</gatha1>
<gathalast line="137">Sammādhāraṃ pavacchante, phalaṃ toseti kassakaṃ.</gathalast>
<hangnum line="138" number="44"></hangnum>
<gatha1 line="139">‘‘Tathevidaṃ pattadānaṃ, buddhakhettamhi ropitaṃ;</gatha1>
<gathalast line="140">Pītidhāre pavassante, phalaṃ maṃ tosayissati.</gathalast>
<hangnum line="141" number="45"></hangnum>
<gatha1 line="142">‘‘Yāvatā khettā vijjanti, saṅghāpi ca gaṇāpi ca;</gatha1>
<gathalast line="143">Buddhakhettasamo natthi, sukhado sabbapāṇinaṃ.</gathalast>
<hangnum line="144" number="46"></hangnum>
<gatha1 line="145">‘‘Namo <pageBreak edition="T" number="2.0144" />te purisājañña, namo te purisuttama;</gatha1>
<gathalast line="146">Ekapattaṃ daditvāna, pattomhi acalaṃ padaṃ.</gathalast>
<hangnum line="147" number="47"></hangnum>
<gatha1 line="148">‘‘Ekanavutito kappe, yaṃ pattamadadiṃ tadā;</gatha1>
<gathalast line="149">Duggatiṃ nābhijānāmi, pattadānassidaṃ phalaṃ.</gathalast>
<hangnum line="150" number="48"></hangnum>
<gatha1 line="151">‘‘Kilesā <pageBreak edition="V" number="2.0087" />jhāpitā mayhaṃ…pe… viharāmi anāsavo.</gatha1>
<hangnum line="152" number="49"></hangnum>
<gatha1 line="153">‘‘Svāgataṃ <pageBreak edition="M" number="2.0088" />vata me āsi…pe… kataṃ buddhassa sāsanaṃ.</gatha1>
<hangnum line="154" number="50"></hangnum>
<gatha1 line="155">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="156">Itthaṃ sudaṃ āyasmā ekapattadāyako thero imā gāthāyo</centered>
<paragraph line="157">Abhāsitthāti.</paragraph>
<centered line="158">Ekapattadāyakattherassāpadānaṃ dutiyaṃ.</centered>
<subhead line="159">3. Kāsumāraphaliyattheraapadānaṃ</subhead>
<hangnum line="160" number="51"></hangnum>
<gatha1 line="161">‘‘Kaṇikāraṃva <pageBreak edition="P" number="2.0445" />jotantaṃ, nisinnaṃ pabbatantare;</gatha1>
<gathalast line="162">Addasaṃ virajaṃ buddhaṃ, lokajeṭṭhaṃ narāsabhaṃ.</gathalast>
<hangnum line="163" number="52"></hangnum>
<gatha1 line="164">‘‘Pasannacitto sumano, sire katvāna añjaliṃ;</gatha1>
<gathalast line="165">Kāsumārikamādāya, buddhaseṭṭhassadāsahaṃ.</gathalast>
<hangnum line="166" number="53"></hangnum>
<gatha1 line="167">‘‘Ekatiṃse ito kappe, yaṃ phalaṃ adadiṃ tadā;</gatha1>
<gathalast line="168">Duggatiṃ nābhijānāmi, phaladānassidaṃ phalaṃ.</gathalast>
<hangnum line="169" number="54"></hangnum>
<gatha1 line="170">‘‘Kilesā <pageBreak edition="T" number="2.0145" />jhāpitā mayhaṃ…pe… viharāmi anāsavo.</gatha1>
<hangnum line="171" number="55"></hangnum>
<gatha1 line="172">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="173" number="56"></hangnum>
<gatha1 line="174">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="175">Itthaṃ sudaṃ āyasmā kāsumāraphaliyo thero imā gāthāyo</centered>
<paragraph line="176">Abhāsitthāti.</paragraph>
<centered line="177">Kāsumāraphaliyattherassāpadānaṃ tatiyaṃ.</centered>
<subhead line="178">4. Avaṭaphaliyattheraapadānaṃ</subhead>
<hangnum line="179" number="57"></hangnum>
<gatha1 line="180">‘‘Sahassaraṃsī bhagavā, sayambhū aparājito;</gatha1>
<gathalast line="181">Vivekā uṭṭhahitvāna, gocarāyābhinikkhami.</gathalast>
<hangnum line="182" number="58"></hangnum>
<gatha1 line="183">‘‘Phalahattho <pageBreak edition="V" number="2.0088" />ahaṃ disvā, upagacchiṃ narāsabhaṃ;</gatha1>
<gathalast line="184">Pasannacitto sumano, avaṭaṃ adadiṃ phalaṃ.</gathalast>
<hangnum line="185" number="59"></hangnum>
<gatha1 line="186">‘‘Catunnavutito <pageBreak edition="M" number="2.0089" />kappe, yaṃ phalaṃ adadiṃ tadā;</gatha1>
<gathalast line="187">Duggatiṃ nābhijānāmi, phaladānassidaṃ phalaṃ.</gathalast>
<hangnum line="188" number="60"></hangnum>
<gatha1 line="189">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="190" number="61"></hangnum>
<gatha1 line="191">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="192" number="62"></hangnum>
<gatha1 line="193">‘‘Paṭisambhidā <pageBreak edition="T" number="2.0146" />catasso…pe… kataṃ buddhassa sāsanaṃ’’.</gatha1>
<centered line="194">Itthaṃ sudaṃ āyasmā avaṭaphaliyo thero imā gāthāyo</centered>
<paragraph line="195">Abhāsitthāti.</paragraph>
<centered line="196">Avaṭaphaliyattherassāpadānaṃ catutthaṃ.</centered>
<subhead line="197">5. Pādaphaliyattheraapadānaṃ</subhead>
<hangnum line="198" number="63"></hangnum>
<gatha1 line="199">‘‘Suvaṇṇavaṇṇaṃ sambuddhaṃ, āhutīnaṃ paṭiggahaṃ;</gatha1>
<gathalast line="200">Rathiyaṃ paṭipajjantaṃ, <alternatives line="43"><alternative lang="vri">pādaphalaṃ</alternative><alternative lang="sī.">vāraphalaṃ</alternative><alternative lang="syā.">cāraphalaṃ</alternative><alternative lang="pī.">pāraphalaṃ</alternative></alternatives> adāsahaṃ.</gathalast>
<hangnum line="201" number="64"></hangnum>
<gatha1 line="202">‘‘Ekanavutito kappe, yaṃ phalaṃ adadiṃ tadā;</gatha1>
<gathalast line="203">Duggatiṃ nābhijānāmi, phaladānassidaṃ phalaṃ.</gathalast>
<hangnum line="204" number="65"></hangnum>
<gatha1 line="205">‘‘Kilesā <pageBreak edition="P" number="2.0446" />jhāpitā mayhaṃ…pe… viharāmi anāsavo.</gatha1>
<hangnum line="206" number="66"></hangnum>
<gatha1 line="207">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="208" number="67"></hangnum>
<gatha1 line="209">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="210">Itthaṃ sudaṃ āyasmā pādaphaliyo thero imā gāthāyo</centered>
<paragraph line="211">Abhāsitthāti.</paragraph>
<centered line="212">Pādaphaliyattherassāpadānaṃ pañcamaṃ.</centered>
<subhead line="213">6. Mātuluṅgaphaladāyakattheraapadānaṃ</subhead>
<hangnum line="214" number="68"></hangnum>
<gatha1 line="215">‘‘Kaṇikāraṃva <pageBreak edition="T" number="2.0147" /><pageBreak edition="V" number="2.0089" />jalitaṃ, puṇṇamāyeva candimaṃ;</gatha1>
<gathalast line="216">Jalantaṃ dīparukkhaṃva, addasaṃ lokanāyakaṃ.</gathalast>
<hangnum line="217" number="69"></hangnum>
<gatha1 line="218">‘‘Mātuluṅgaphalaṃ <pageBreak edition="M" number="2.0090" />gayha, adāsiṃ satthuno ahaṃ;</gatha1>
<gathalast line="219">Dakkhiṇeyyassa <alternatives line="53"><alternative lang="vri">vīrassa</alternative><alternative lang="sī.">dhīrassa</alternative></alternatives> , pasanno sehi pāṇibhi.</gathalast>
<hangnum line="220" number="70"></hangnum>
<gatha1 line="221">‘‘Ekatiṃse ito kappe, yaṃ phalaṃ adadiṃ tadā;</gatha1>
<gathalast line="222">Duggatiṃ nābhijānāmi, phaladānassidaṃ phalaṃ.</gathalast>
<hangnum line="223" number="71"></hangnum>
<gatha1 line="224">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="225" number="72"></hangnum>
<gatha1 line="226">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="227" number="73"></hangnum>
<gatha1 line="228">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="229">Itthaṃ sudaṃ āyasmā mātuluṅgaphaladāyako thero imā</centered>
<paragraph line="230">Gāthāyo abhāsitthāti.</paragraph>
<centered line="231">Mātuluṅgaphaladāyakattherassāpadānaṃ chaṭṭhaṃ.</centered>
<subhead line="232">7. Ajeliphaladāyakattheraapadānaṃ</subhead>
<hangnum line="233" number="74"></hangnum>
<gatha1 line="234"> ‘‘<alternatives line="61"><alternative lang="vri">Ajjuno</alternative><alternative lang="syā.">ajino</alternative></alternatives> nāma sambuddho, himavante vasī tadā;</gatha1>
<gathalast line="235">Caraṇena ca sampanno, samādhikusalo muni.</gathalast>
<hangnum line="236" number="75"></hangnum>
<gatha1 line="237">‘‘Kumbhamattaṃ <pageBreak edition="T" number="2.0148" /> gahetvāna, <alternatives line="69"><alternative lang="vri">ajeliṃ</alternative><alternative lang="syā.">añjaliṃ</alternative><alternative lang="pī.">ajelaṃ</alternative></alternatives> jīvajīvakaṃ;</gatha1>
<gathalast line="238">Chattapaṇṇaṃ gahetvāna, adāsiṃ satthuno ahaṃ.</gathalast>
<hangnum line="239" number="76"></hangnum>
<gatha1 line="240">‘‘Catunnavutito kappe, yaṃ phalaṃ adadiṃ tadā;</gatha1>
<gathalast line="241">Duggatiṃ nābhijānāmi, phaladānassidaṃ phalaṃ.</gathalast>
<hangnum line="242" number="77"></hangnum>
<gatha1 line="243">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="244" number="78"></hangnum>
<gatha1 line="245">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="246" number="79"></hangnum>
<gatha1 line="247">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="248">Itthaṃ sudaṃ āyasmā ajeliphaladāyako thero imā</centered>
<paragraph line="249">Gāthāyo abhāsitthāti.</paragraph>
<centered line="250">Ajeliphaladāyakattherassāpadānaṃ sattamaṃ.</centered>
<subhead line="251">8. Amodaphaliyattheraapadānaṃ</subhead>
<hangnum line="252" number="80"></hangnum>
<gatha1 line="253">‘‘Suvaṇṇavaṇṇaṃ <pageBreak edition="M" number="2.0091" /><pageBreak edition="V" number="2.0090" /><pageBreak edition="P" number="2.0447" />sambuddhaṃ, āhutīnaṃ paṭiggahaṃ;</gatha1>
<gathalast line="254">Rathiyaṃ paṭipajjantaṃ, amodamadadiṃ phalaṃ.</gathalast>
<hangnum line="255" number="81"></hangnum>
<gatha1 line="256">‘‘Ekanavutito kappe, yaṃ phalaṃ adadiṃ tadā;</gatha1>
<gathalast line="257">Duggatiṃ nābhijānāmi, phaladānassidaṃ phalaṃ.</gathalast>
<hangnum line="258" number="82"></hangnum>
<gatha1 line="259">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="260" number="83"></hangnum>
<gatha1 line="261">‘‘Svāgataṃ <pageBreak edition="T" number="2.0149" />vata me āsi…pe… kataṃ buddhassa sāsanaṃ.</gatha1>
<hangnum line="262" number="84"></hangnum>
<gatha1 line="263">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="264">Itthaṃ sudaṃ āyasmā amodaphaliyo thero imā gāthāyo</centered>
<paragraph line="265">Abhāsitthāti.</paragraph>
<centered line="266">Amodaphaliyattherassāpadānaṃ aṭṭhamaṃ.</centered>
<subhead line="267">9. Tālaphaladāyakattheraapadānaṃ</subhead>
<hangnum line="268" number="85"></hangnum>
<gatha1 line="269">‘‘Sataraṃsī nāma bhagavā, sayambhū aparājito;</gatha1>
<gathalast line="270">Vivekā vuṭṭhahitvāna, gocarāyābhinikkhami.</gathalast>
<hangnum line="271" number="86"></hangnum>
<gatha1 line="272">‘‘Phalahattho ahaṃ disvā, upagacchiṃ narāsabhaṃ;</gatha1>
<gathalast line="273">Pasannacitto sumano, tālaphalaṃ adāsahaṃ.</gathalast>
<hangnum line="274" number="87"></hangnum>
<gatha1 line="275">‘‘Catunnavutito kappe, yaṃ phalaṃ adadiṃ tadā;</gatha1>
<gathalast line="276">Duggatiṃ nābhijānāmi, phaladānassidaṃ phalaṃ.</gathalast>
<hangnum line="277" number="88"></hangnum>
<gatha1 line="278">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="279" number="89"></hangnum>
<gatha1 line="280">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="281" number="90"></hangnum>
<gatha1 line="282">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="283">Itthaṃ <pageBreak edition="T" number="2.0150" />sudaṃ āyasmā tālaphaladāyako thero imā gāthāyo</centered>
<paragraph line="284">Abhāsitthāti.</paragraph>
<centered line="285">Tālaphaladāyakattherassāpadānaṃ navamaṃ.</centered>
<subhead line="286">10. Nāḷikeraphaladāyakattheraapadānaṃ</subhead>
<hangnum line="287" number="91"></hangnum>
<gatha1 line="288">‘‘Nagare <pageBreak edition="M" number="2.0092" /><pageBreak edition="V" number="2.0091" />bandhumatiyā, ārāmiko ahaṃ tadā;</gatha1>
<gathalast line="289">Addasaṃ virajaṃ buddhaṃ, gacchantaṃ anilañjase.</gathalast>
<hangnum line="290" number="92"></hangnum>
<gatha1 line="291">‘‘Nāḷikeraphalaṃ gayha, buddhaseṭṭhassadāsahaṃ;</gatha1>
<gathalast line="292">Ākāse ṭhitako santo, paṭiggaṇhi mahāyaso.</gathalast>
<hangnum line="293" number="93"></hangnum>
<gatha1 line="294">‘‘Vittisañjanano <pageBreak edition="P" number="2.0448" />mayhaṃ, diṭṭhadhammasukhāvaho;</gatha1>
<gathalast line="295">Phalaṃ buddhassa datvāna, vippasannena cetasā.</gathalast>
<hangnum line="296" number="94"></hangnum>
<gatha1 line="297">‘‘Adhigacchiṃ tadā pītiṃ, vipulañca sukhuttamaṃ;</gatha1>
<gathalast line="298">Uppajjateva ratanaṃ, nibbattassa tahiṃ tahiṃ.</gathalast>
<hangnum line="299" number="95"></hangnum>
<gatha1 line="300">‘‘Ekanavutito kappe, yaṃ phalaṃ adadiṃ tadā;</gatha1>
<gathalast line="301">Duggatiṃ nābhijānāmi, phaladānassidaṃ phalaṃ.</gathalast>
<hangnum line="302" number="96"></hangnum>
<gatha1 line="303">‘‘Dibbacakkhu visuddhaṃ me, samādhikusalo ahaṃ;</gatha1>
<gathalast line="304">Abhiññāpāramippatto, phaladānassidaṃ phalaṃ.</gathalast>
<hangnum line="305" number="97"></hangnum>
<gatha1 line="306">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="307" number="98"></hangnum>
<gatha1 line="308">‘‘Svāgataṃ vata me āsi…pe… <pageBreak edition="T" number="2.0151" />kataṃ buddhassa sāsanaṃ.</gatha1>
<hangnum line="309" number="99"></hangnum>
<gatha1 line="310">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="311">Itthaṃ sudaṃ āyasmā nāḷikeraphaladāyako thero imā</centered>
<paragraph line="312">Gāthāyo abhāsitthāti.</paragraph>
<centered line="313">Nāḷikeraphaladāyakattherassāpadānaṃ dasamaṃ.</centered>
<centered line="314">Kaṇikāravaggo ekapaññāsamo.</centered>
<paragraph line="315">Tassuddānaṃ –</paragraph>
<gatha1 line="316">Kaṇikārekapattā ca, kāsumārī tathāvaṭā;</gatha1>
<gathalast line="317">Pādañca mātuluṅgañca, ajelīmodameva ca.</gathalast>
<gatha1 line="318">Tālaṃ tathā nāḷikeraṃ, gāthāyo gaṇitā viha;</gatha1>
<gathalast line="319">Ekaṃ gāthāsataṃ hoti, ūnādhikavivajjitaṃ.</gathalast>
</body>
</document>