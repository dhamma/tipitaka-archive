<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m2.mul13.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-2/56. yasavaggo.xml</archivePath>
<title>56. Yasavaggo - Apadānapāḷi-2 - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">56. Yasavaggo</chapter>
<subhead line="2">1. Yasattheraapadānaṃ</subhead>
<hangnum line="3" number="1"></hangnum>
<gatha1 line="4">‘‘Mahāsamuddaṃ <pageBreak edition="M" number="2.0169" /><pageBreak edition="V" number="2.0164" />oggayha, bhavanaṃ me sunimmitaṃ;</gatha1>
<gathalast line="5">Sunimmitā pokkharaṇī, cakkavākūpakūjitā.</gathalast>
<hangnum line="6" number="2"></hangnum>
<gatha1 line="7">‘‘Mandārakehi sañchannā, padumuppalakehi ca;</gatha1>
<gathalast line="8">Nadī ca sandate tattha, supatitthā manoramā.</gathalast>
<hangnum line="9" number="3"></hangnum>
<gatha1 line="10"> ‘‘Macchakacchapasañchannā, <alternatives line="3"><alternative source-abbr="vri" source="vipassana research institut">nānādijasamotthaṭā</alternative><alternative source-abbr="syā." source="thai">nānāmigasamotthaṭā</alternative></alternatives> ;</gatha1>
<gathalast line="11">Mayūrakoñcābhirudā, kokilādīhi vagguhi.</gathalast>
<hangnum line="12" number="4"></hangnum>
<gatha1 line="13">‘‘Pārevatā ravihaṃsā, cakkavākā nadīcarā;</gatha1>
<gathalast line="14"><note>sambakā (ka.)</note>jīvaṃjīvakā.</gathalast>
<hangnum line="15" number="5"></hangnum>
<gatha1 line="16"> ‘‘Haṃsākoñcābhinaditā, kosiyā <alternatives line="18"><alternative source-abbr="vri" source="vipassana research institut">piṅgalā</alternative><alternative source-abbr="sī." source="sri lanka">piṅgalī</alternative><alternative source-abbr="ka." source="cambodian">siṅgalī, siṅghalī</alternative></alternatives> bahū;</gatha1>
<gathalast line="17">Sattaratanasampannā, maṇimuttapavāḷikā.</gathalast>
<hangnum line="18" number="6"></hangnum>
<gatha1 line="19">‘‘Sabbe soṇṇamayā rukkhā, nānākhandhasameritā;</gatha1>
<gathalast line="20">Ujjotenti divārattiṃ, bhavanaṃ sabbakālikaṃ.</gathalast>
<hangnum line="21" number="7"></hangnum>
<gatha1 line="22">‘‘Saṭṭhituriyasahassāni, sāyaṃ pāto pavajjare;</gatha1>
<gathalast line="23">Soḷasitthisahassāni, parivārenti maṃ sadā.</gathalast>
<hangnum line="24" number="8"></hangnum>
<gatha1 line="25">‘‘Abhinikkhamma bhavanā, sumedhaṃ lokanāyakaṃ;</gatha1>
<gathalast line="26"><note>sabbadassiṃ (ka.)</note>mahāyasaṃ.</gathalast>
<hangnum line="27" number="9"></hangnum>
<gatha1 line="28">‘‘Sambuddhaṃ abhivādetvā, sasaṅghaṃ taṃ nimantayiṃ;</gatha1>
<gathalast line="29">Adhivāsesi so dhīro, sumedho lokanāyako.</gathalast>
<hangnum line="30" number="10"></hangnum>
<gatha1 line="31">‘‘Mama dhammakathaṃ katvā, uyyojesi mahāmuni;</gatha1>
<gathalast line="32">Sambuddhaṃ abhivādetvā, bhavanaṃ me upāgamiṃ.</gathalast>
<hangnum line="33" number="11"></hangnum>
<gatha1 line="34">‘‘Āmantayiṃ parijanaṃ, sabbe sannipatuṃ tadā;</gatha1>
<gathalast line="35">‘Pubbaṇhasamayaṃ buddho, bhavanaṃ āgamissati’.</gathalast>
<hangnum line="36" number="12"></hangnum>
<gatha1 line="37">‘‘‘Lābhā <pageBreak edition="M" number="2.0170" />amhaṃ suladdhā no, ye vasāma tavantike;</gatha1>
<gathalast line="38">Mayampi buddhaseṭṭhassa, pūjayissāma satthuno’.</gathalast>
<hangnum line="39" number="13"></hangnum>
<gatha1 line="40">‘‘Annaṃ <pageBreak edition="V" number="2.0165" />pānaṃ paṭṭhapetvā, kālaṃ ārocayiṃ ahaṃ;</gatha1>
<gathalast line="41">Vasīsatasahassehi, upesi lokanāyako.</gathalast>
<hangnum line="42" number="14"></hangnum>
<gatha1 line="43">‘‘Pañcaṅgikehi turiyehi, paccuggamamakāsahaṃ;</gatha1>
<gathalast line="44">Sabbasoṇṇamaye pīṭhe, nisīdi purisuttamo.</gathalast>
<hangnum line="45" number="15"></hangnum>
<gatha1 line="46">‘‘Uparicchadanaṃ āsi, sabbasoṇṇamayaṃ tadā;</gatha1>
<gathalast line="47">Bījanīyo pavāyanti, bhikkhusaṅghaṃ anuttaraṃ.</gathalast>
<hangnum line="48" number="16"></hangnum>
<gatha1 line="49">‘‘Pahūtenannapānena, bhikkhusaṅghaṃ atappayiṃ;</gatha1>
<gathalast line="50">Paccekadussayugale, bhikkhusaṅghassadāsahaṃ.</gathalast>
<hangnum line="51" number="17"></hangnum>
<gatha1 line="52">‘‘Yaṃ vadeti sumedho so, āhutīnaṃ paṭiggaho;</gatha1>
<gathalast line="53">Bhikkhusaṅghe nisīditvā, imā gāthā abhāsatha.</gathalast>
<hangnum line="54" number="18"></hangnum>
<gatha1 line="55">‘‘‘Yo maṃ annena pānena, sabbe ime ca tappayi;</gatha1>
<gathalast line="56">Tamahaṃ kittayissāmi, suṇātha mama bhāsato.</gathalast>
<hangnum line="57" number="19"></hangnum>
<gatha1 line="58">‘‘‘Aṭṭhārase kappasate, devaloke ramissati;</gatha1>
<gathalast line="59">Sahassakkhattuṃ rājāyaṃ, cakkavattī bhavissati.</gathalast>
<hangnum line="60" number="20"></hangnum>
<gatha1 line="61">‘‘‘Upagacchati yaṃ yoniṃ, devattaṃ atha mānusaṃ;</gatha1>
<gathalast line="62">Sabbasoṇṇamayaṃ tassa, chadanaṃ dhārayissati.</gathalast>
<hangnum line="63" number="21"></hangnum>
<gatha1 line="64">‘‘‘Tiṃsakappasahassamhi, okkākakulasambhavo;</gatha1>
<gathalast line="65">Gotamo nāma gottena, satthā loke bhavissati.</gathalast>
<hangnum line="66" number="22"></hangnum>
<gatha1 line="67">‘‘‘Tassa dhammesu dāyādo, oraso dhammanimmito;</gatha1>
<gathalast line="68">Sabbāsave pariññāya, nibbāyissatināsavo.</gathalast>
<hangnum line="69" number="23"></hangnum>
<gatha1 line="70">‘‘‘Bhikkhusaṅghe nisīditvā, sīhanādaṃ nadissati’;</gatha1>
<gathalast line="71">Citake chattaṃ dhārenti, heṭṭhā chattamhi ḍayhatha.</gathalast>
<hangnum line="72" number="24"></hangnum>
<gatha1 line="73">‘‘Sāmaññaṃ me anuppattaṃ, kilesā jhāpitā mayā;</gatha1>
<gathalast line="74">Maṇḍape rukkhamūle vā, santāso me na vijjati.</gathalast>
<hangnum line="75" number="25"></hangnum>
<gatha1 line="76">‘‘Tiṃsakappasahassamhi, yaṃ dānamadadiṃ tadā;</gatha1>
<gathalast line="77">Duggatiṃ nābhijānāmi, sabbadānassidaṃ phalaṃ.</gathalast>
<hangnum line="78" number="26"></hangnum>
<gatha1 line="79">‘‘Kilesā <pageBreak edition="M" number="2.0171" />jhāpitā mayhaṃ, bhavā sabbe samūhatā;</gatha1>
<gathalast line="80">Nāgova bandhanaṃ chetvā, viharāmi anāsavo.</gathalast>
<hangnum line="81" number="27"></hangnum>
<gatha1 line="82">‘‘Svāgataṃ vata me āsi, mama buddhassa santike;</gatha1>
<gathalast line="83">Tisso vijjā anuppattā, kataṃ buddhassa sāsanaṃ.</gathalast>
<hangnum line="84" number="28"></hangnum>
<gatha1 line="85">‘‘Paṭisambhidā <pageBreak edition="V" number="2.0166" />catasso, vimokkhāpi ca aṭṭhime;</gatha1>
<gathalast line="86">Chaḷabhiññā sacchikatā, kataṃ buddhassa sāsanaṃ’’.</gathalast>
<paragraph line="87">Itthaṃ sudaṃ āyasmā yaso thero imā gāthāyo abhāsitthāti.</paragraph>
<centered line="88">Yasattherassāpadānaṃ paṭhamaṃ.</centered>
<subhead line="89">2. Nadīkassapattheraapadānaṃ</subhead>
<hangnum line="90" number="29"></hangnum>
<gatha1 line="91">‘‘Padumuttarassa bhagavato, lokajeṭṭhassa tādino;</gatha1>
<gatha2 line="92">Piṇḍacāraṃ carantassa, vārato uttamaṃ yasaṃ;</gatha2>
<gathalast line="93">Aggaphalaṃ gahetvāna, adāsiṃ satthuno ahaṃ.</gathalast>
<hangnum line="94" number="30"></hangnum>
<gatha1 line="95">‘‘Tena kammena devindo, lokajeṭṭho narāsabho;</gatha1>
<gathalast line="96">Sampattomhi acalaṃ ṭhānaṃ, hitvā jayaparājayaṃ.</gathalast>
<hangnum line="97" number="31"></hangnum>
<gatha1 line="98">‘‘Satasahassito kappe, yaṃ phalaṃ adadiṃ tadā;</gatha1>
<gathalast line="99">Duggatiṃ nābhijānāmi, aggadānassidaṃ phalaṃ.</gathalast>
<hangnum line="100" number="32"></hangnum>
<gatha1 line="101">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="102" number="33"></hangnum>
<gatha1 line="103">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="104" number="34"></hangnum>
<gatha1 line="105">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="106">Itthaṃ sudaṃ āyasmā nadīkassapo thero imā gāthāyo</centered>
<paragraph line="107">Abhāsitthāti.</paragraph>
<centered line="108">Nadīkassapattherassāpadānaṃ dutiyaṃ.</centered>
<subhead line="109">3. Gayākassapattheraapadānaṃ</subhead>
<hangnum line="110" number="35"></hangnum>
<gatha1 line="111"> ‘‘<alternatives line="34"><alternative source-abbr="vri" source="vipassana research institut">Ajinacammavatthohaṃ</alternative><alternative source-abbr="sī." source="sri lanka">ajinavattaṃ nivattohaṃ</alternative></alternatives> <pageBreak edition="M" number="2.0172" />, khāribhāradharo tadā;</gatha1>
<gathalast line="112">Khārikaṃ hārayitvāna, kolaṃ ahāsi assamaṃ.</gathalast>
<hangnum line="113" number="36"></hangnum>
<gatha1 line="114">‘‘Bhagavā tamhi samaye, eko adutiyo jino;</gatha1>
<gathalast line="115">Mamassamaṃ upāgacchi, jotento sabbakālikaṃ.</gathalast>
<hangnum line="116" number="37"></hangnum>
<gatha1 line="117">‘‘Sakaṃ cittaṃ pasādetvā, abhivādetvāna subbataṃ;</gatha1>
<gathalast line="118">Ubho hatthehi paggayha, kolaṃ buddhassadāsahaṃ.</gathalast>
<hangnum line="119" number="38"></hangnum>
<gatha1 line="120">‘‘Ekatiṃse <pageBreak edition="V" number="2.0167" />ito kappe, yaṃ phalaṃ adadiṃ tadā;</gatha1>
<gathalast line="121">Duggatiṃ nābhijānāmi, koladānassidaṃ phalaṃ.</gathalast>
<hangnum line="122" number="39"></hangnum>
<gatha1 line="123">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="124" number="40"></hangnum>
<gatha1 line="125">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="126" number="41"></hangnum>
<gatha1 line="127">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="128">Itthaṃ sudaṃ āyasmā gayākassapo thero imā gāthāyo</centered>
<paragraph line="129">Abhāsitthāti.</paragraph>
<centered line="130">Gayākassapattherassāpadānaṃ tatiyaṃ.</centered>
<subhead line="131">4. Kimilattheraapadānaṃ</subhead>
<hangnum line="132" number="42"></hangnum>
<gatha1 line="133">‘‘Nibbute kakusandhamhi, brāhmaṇamhi vusīmati;</gatha1>
<gathalast line="134">Gahetvā salalaṃ mālaṃ, maṇḍapaṃ kārayiṃ ahaṃ.</gathalast>
<hangnum line="135" number="43"></hangnum>
<gatha1 line="136"> ‘‘Tāvatiṃsaṃ gato santo, <alternatives line="42"><alternative source-abbr="vri" source="vipassana research institut">labhimha</alternative><alternative source-abbr="ka." source="cambodian">labhāmi</alternative></alternatives> byamhamuttamaṃ;</gatha1>
<gathalast line="137">Aññe devetirocāmi, puññakammassidaṃ phalaṃ.</gathalast>
<hangnum line="138" number="44"></hangnum>
<gatha1 line="139">‘‘Divā vā yadi vā rattiṃ, caṅkamanto ṭhito cahaṃ;</gatha1>
<gathalast line="140">Channo salalapupphehi, puññakammassidaṃ phalaṃ.</gathalast>
<hangnum line="141" number="45"></hangnum>
<gatha1 line="142">‘‘Imasmiṃyeva kappamhi, yaṃ buddhamabhipūjayiṃ;</gatha1>
<gathalast line="143">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="144" number="46"></hangnum>
<gatha1 line="145">‘‘Kilesā <pageBreak edition="M" number="2.0173" />jhāpitā mayhaṃ…pe… viharāmi anāsavo.</gatha1>
<hangnum line="146" number="47"></hangnum>
<gatha1 line="147">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="148" number="48"></hangnum>
<gatha1 line="149">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="150">Itthaṃ sudaṃ āyasmā <alternatives line="50"><alternative source-abbr="vri" source="vipassana research institut">kimilo</alternative><alternative source-abbr="sī." source="sri lanka">kimbilo</alternative></alternatives> thero imā gāthāyo</centered>
<paragraph line="151">Abhāsitthāti.</paragraph>
<centered line="152">Kimilattherassāpadānaṃ catutthaṃ.</centered>
<subhead line="153">5. Vajjīputtattheraapadānaṃ</subhead>
<hangnum line="154" number="49"></hangnum>
<gatha1 line="155">‘‘Sahassaraṃsī bhagavā, sayambhū aparājito;</gatha1>
<gathalast line="156">Vivekā vuṭṭhahitvāna, gocarāyābhinikkhami.</gathalast>
<hangnum line="157" number="50"></hangnum>
<gatha1 line="158">‘‘Phalahattho <pageBreak edition="V" number="2.0168" />ahaṃ disvā, upagacchiṃ narāsabhaṃ;</gatha1>
<gathalast line="159">Pasannacitto sumano, savaṇṭaṃ adadiṃ phalaṃ.</gathalast>
<hangnum line="160" number="51"></hangnum>
<gatha1 line="161">‘‘Catunnavutito kappe, yaṃ phalaṃ adadiṃ tadā;</gatha1>
<gathalast line="162">Duggatiṃ nābhijānāmi, phaladānassidaṃ phalaṃ.</gathalast>
<hangnum line="163" number="52"></hangnum>
<gatha1 line="164">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="165" number="53"></hangnum>
<gatha1 line="166">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="167" number="54"></hangnum>
<gatha1 line="168">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="169">Itthaṃ sudaṃ āyasmā vajjīputto thero imā gāthāyo</centered>
<paragraph line="170">Abhāsitthāti.</paragraph>
<centered line="171">Vajjīputtattherassāpadānaṃ pañcamaṃ.</centered>
<subhead line="172">6. Uttarattheraapadānaṃ</subhead>
<hangnum line="173" number="55"></hangnum>
<gatha1 line="174">‘‘Sumedho nāma sambuddho, bāttiṃsavaralakkhaṇo;</gatha1>
<gathalast line="175">Vivekakāmo bhagavā, himavantamupāgami.</gathalast>
<hangnum line="176" number="56"></hangnum>
<gatha1 line="177">‘‘Ajjhogāhetvā himavantaṃ, aggo kāruṇiko muni;</gatha1>
<gathalast line="178">Pallaṅkaṃ ābhujitvāna, nisīdi purisuttamo.</gathalast>
<hangnum line="179" number="57"></hangnum>
<gatha1 line="180">‘‘Vijjadharo <pageBreak edition="M" number="2.0174" />tadā āsiṃ, antalikkhacaro ahaṃ;</gatha1>
<gathalast line="181">Tisūlaṃ sugataṃ gayha, gacchāmi ambare tadā.</gathalast>
<hangnum line="182" number="58"></hangnum>
<gatha1 line="183">‘‘Pabbatagge yathā aggi, puṇṇamāyeva candimā;</gatha1>
<gathalast line="184">Vanaṃ obhāsate buddho, sālarājāva phullito.</gathalast>
<hangnum line="185" number="59"></hangnum>
<gatha1 line="186"> ‘‘Vanaggā nikkhamitvāna, <alternatives line="58"><alternative source-abbr="vri" source="vipassana research institut">buddharaṃsībhidhāvare</alternative><alternative source-abbr="sī. ka." source="sī. ka.">buddharaṃsī vidhāvare</alternative></alternatives> ;</gatha1>
<gathalast line="187"><note>naḷaggiva nasaṅkāsaṃ (sī.)</note>, disvā cittaṃ pasādayiṃ.</gathalast>
<hangnum line="188" number="60"></hangnum>
<gatha1 line="189">‘‘Vicinaṃ addasaṃ pupphaṃ, kaṇikāraṃ devagandhikaṃ;</gatha1>
<gathalast line="190">Tīṇi pupphāni ādāya, buddhaseṭṭhamapūjayiṃ.</gathalast>
<hangnum line="191" number="61"></hangnum>
<gatha1 line="192">‘‘Buddhassa ānubhāvena, tīṇi pupphāni me tadā;</gatha1>
<gathalast line="193">Uddhaṃ vaṇṭā adhopattā, chāyaṃ kubbanti satthuno.</gathalast>
<hangnum line="194" number="62"></hangnum>
<gatha1 line="195">‘‘Tena kammena sukatena, cetanāpaṇidhīhi ca;</gatha1>
<gathalast line="196">Jahitvā mānusaṃ dehaṃ tāvatiṃsamagacchahaṃ.</gathalast>
<hangnum line="197" number="63"></hangnum>
<gatha1 line="198"> ‘‘Tattha me sukataṃ byamhaṃ, <alternatives line="73"><alternative source-abbr="vri" source="vipassana research institut">kaṇikārīti</alternative><alternative source-abbr="sī." source="sri lanka">kaṇikāroti</alternative></alternatives> ñāyati;</gatha1>
<gathalast line="199">Saṭṭhiyojanamubbedhaṃ, tiṃsayojanavitthataṃ.</gathalast>
<hangnum line="200" number="64"></hangnum>
<gatha1 line="201">‘‘Sahassakaṇḍaṃ <pageBreak edition="V" number="2.0169" />satabheṇḍu, dhajālu haritāmayaṃ;</gatha1>
<gathalast line="202"><alternatives line="81"><alternative source-abbr="vri" source="vipassana research institut">Satasahassaniyyūhā</alternative><alternative source-abbr="sī." source="sri lanka">satasahassāni byūhāni</alternative></alternatives> , byamhe <alternatives line="89"><alternative source-abbr="vri" source="vipassana research institut">pātubhaviṃsu</alternative><alternative source-abbr="sī." source="sri lanka">pāturahaṃsu</alternative><alternative source-abbr="ka." source="cambodian">pāturahiṃsu</alternative></alternatives> me.</gathalast>
<hangnum line="203" number="65"></hangnum>
<gatha1 line="204">‘‘Soṇṇamayā maṇimayā, lohitaṅkamayāpi ca;</gatha1>
<gathalast line="205">Phalikāpi ca pallaṅkā, yenicchakā yadicchakā.</gathalast>
<hangnum line="206" number="66"></hangnum>
<gatha1 line="207">‘‘Mahārahañca sayanaṃ, tūlikā vikatīyutaṃ;</gatha1>
<gathalast line="208">Uddhalomiñca ekantaṃ, bimbohanasamāyutaṃ.</gathalast>
<hangnum line="209" number="67"></hangnum>
<gatha1 line="210">‘‘Bhavanā nikkhamitvāna, caranto devacārikaṃ;</gatha1>
<gathalast line="211">Yathā icchāmi gamanaṃ, devasaṅghapurakkhato.</gathalast>
<hangnum line="212" number="68"></hangnum>
<gatha1 line="213">‘‘Pupphassa heṭṭhā tiṭṭhāmi, uparicchadanaṃ mama;</gatha1>
<gathalast line="214">Samantā yojanasataṃ, kaṇikārehi chāditaṃ.</gathalast>
<hangnum line="215" number="69"></hangnum>
<gatha1 line="216">‘‘Saṭṭhituriyasahassāni <pageBreak edition="M" number="2.0175" />, sāyapātaṃ upaṭṭhahuṃ;</gatha1>
<gathalast line="217">Parivārenti maṃ niccaṃ, rattindivamatanditā.</gathalast>
<hangnum line="218" number="70"></hangnum>
<gatha1 line="219">‘‘Tattha naccehi gītehi, tālehi vāditehi ca;</gatha1>
<gathalast line="220">Ramāmi khiḍḍā ratiyā, modāmi kāmakāmahaṃ.</gathalast>
<hangnum line="221" number="71"></hangnum>
<gatha1 line="222">‘‘Tattha bhutvā pivitvā ca, modāmi tidase tadā;</gatha1>
<gathalast line="223">Nārīgaṇehi sahito, modāmi byamhamuttame.</gathalast>
<hangnum line="224" number="72"></hangnum>
<gatha1 line="225">‘‘Satānaṃ pañcakkhattuñca, devarajjamakārayiṃ;</gatha1>
<gathalast line="226">Satānaṃ tīṇikkhattuñca, cakkavattī ahosahaṃ;</gathalast>
<gathalast line="227">Padesarajjaṃ vipulaṃ, gaṇanāto asaṅkhiyaṃ.</gathalast>
<hangnum line="228" number="73"></hangnum>
<gatha1 line="229">‘‘Bhave bhave saṃsaranto, mahābhogaṃ labhāmahaṃ;</gatha1>
<gathalast line="230">Bhoge me ūnatā natthi, buddhapūjāyidaṃ phalaṃ.</gathalast>
<hangnum line="231" number="74"></hangnum>
<gatha1 line="232">‘‘Duve bhave saṃsarāmi, devatte atha mānuse;</gatha1>
<gathalast line="233">Aññaṃ gatiṃ na jānāmi, buddhapūjāyidaṃ phalaṃ.</gathalast>
<hangnum line="234" number="75"></hangnum>
<gatha1 line="235"> ‘‘Duve kule <alternatives line="106"><alternative source-abbr="vri" source="vipassana research institut">pajāyāmi</alternative><alternative source-abbr="sī." source="sri lanka">yattha pacchā pajāyāmi</alternative></alternatives> , khattiye cāpi brāhmaṇe;</gatha1>
<gathalast line="236">Nīce kule na jāyāmi, buddhapūjāyidaṃ phalaṃ.</gathalast>
<hangnum line="237" number="76"></hangnum>
<gatha1 line="238">‘‘Hatthiyānaṃ assayānaṃ, sivikaṃ sandamānikaṃ;</gatha1>
<gathalast line="239">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="240" number="77"></hangnum>
<gatha1 line="241">‘‘Dāsīgaṇaṃ dāsagaṇaṃ, nāriyo samalaṅkatā;</gatha1>
<gathalast line="242">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="243" number="78"></hangnum>
<gatha1 line="244">‘‘Koseyyakambaliyāni, khomakappāsikāni ca;</gatha1>
<gathalast line="245">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="246" number="79"></hangnum>
<gatha1 line="247">‘‘Navavatthaṃ <pageBreak edition="V" number="2.0170" />navaphalaṃ, navaggarasabhojanaṃ;</gatha1>
<gathalast line="248">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="249" number="80"></hangnum>
<gatha1 line="250">‘‘Imaṃ khāda imaṃ bhuñja, imamhi sayane saya;</gatha1>
<gathalast line="251">Labhāmi sabbamevetaṃ, buddhapūjāyidaṃ phalaṃ.</gathalast>
<hangnum line="252" number="81"></hangnum>
<gatha1 line="253">‘‘Sabbattha pūjito homi, yaso accuggato mama;</gatha1>
<gatha2 line="254"><alternatives line="114"><alternative source-abbr="vri" source="vipassana research institut">Mahāpakkho</alternative><alternative source-abbr="ka." source="cambodian">mahesakkho</alternative></alternatives> sadā homi, abhejjapariso sadā;</gatha2>
<gathalast line="255">Ñātīnaṃ uttamo homi, buddhapūjāyidaṃ phalaṃ.</gathalast>
<hangnum line="256" number="82"></hangnum>
<gatha1 line="257">‘‘Sītaṃ <pageBreak edition="M" number="2.0176" />uṇhaṃ na jānāmi, pariḷāho na vijjati;</gatha1>
<gathalast line="258">Atho cetasikaṃ dukkhaṃ, hadaye me na vijjati.</gathalast>
<hangnum line="259" number="83"></hangnum>
<gatha1 line="260">‘‘Suvaṇṇavaṇṇo hutvāna, saṃsarāmi bhavābhave;</gatha1>
<gathalast line="261">Vevaṇṇiyaṃ na jānāmi, buddhapūjāyidaṃ phalaṃ.</gathalast>
<hangnum line="262" number="84"></hangnum>
<gatha1 line="263">‘‘Devalokā cavitvāna, sukkamūlena codito;</gatha1>
<gathalast line="264">Sāvatthiyaṃ pure jāto, mahāsālesu aḍḍhake.</gathalast>
<hangnum line="265" number="85"></hangnum>
<gatha1 line="266">‘‘Pañca kāmaguṇe hitvā, pabbajiṃ anagāriyaṃ;</gatha1>
<gathalast line="267">Jātiyā sattavassohaṃ, arahattamapāpuṇiṃ.</gathalast>
<hangnum line="268" number="86"></hangnum>
<gatha1 line="269">‘‘Upasampadāyī buddho, guṇamaññāya cakkhumā;</gatha1>
<gathalast line="270">Taruṇo pūjanīyohaṃ, buddhapūjāyidaṃ phalaṃ.</gathalast>
<hangnum line="271" number="87"></hangnum>
<gatha1 line="272">‘‘Dibbacakkhuvisuddhaṃ me, samādhikusalo ahaṃ;</gatha1>
<gathalast line="273">Abhiññāpāramippatto, buddhapūjāyidaṃ phalaṃ.</gathalast>
<hangnum line="274" number="88"></hangnum>
<gatha1 line="275">‘‘Paṭisambhidā anuppatto, iddhipādesu kovido;</gatha1>
<gathalast line="276">Dhammesu pāramippatto, buddhapūjāyidaṃ phalaṃ.</gathalast>
<hangnum line="277" number="89"></hangnum>
<gatha1 line="278">‘‘Tiṃsakappasahassamhi, yaṃ buddhamabhipūjayiṃ;</gatha1>
<gathalast line="279">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="280" number="90"></hangnum>
<gatha1 line="281">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="282" number="91"></hangnum>
<gatha1 line="283">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="284" number="92"></hangnum>
<gatha1 line="285">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="286">Itthaṃ sudaṃ āyasmā uttaro thero imā gāthāyo</centered>
<paragraph line="287">Abhāsitthāti.</paragraph>
<centered line="288">Uttarattherassāpadānaṃ chaṭṭhaṃ.</centered>
<subhead line="289">7. Aparauttarattheraapadānaṃ</subhead>
<hangnum line="290" number="93"></hangnum>
<gatha1 line="291">‘‘Nibbute <pageBreak edition="V" number="2.0171" />lokanāthamhi, siddhatthe lokanāyake;</gatha1>
<gathalast line="292">Mama ñātī samānetvā, dhātupūjaṃ akāsahaṃ.</gathalast>
<hangnum line="293" number="94"></hangnum>
<gatha1 line="294">‘‘Catunnavutito kappe, yaṃ dhātumabhipūjayiṃ;</gatha1>
<gathalast line="295">Duggatiṃ nābhijānāmi, dhātupūjāyidaṃ phalaṃ.</gathalast>
<hangnum line="296" number="95"></hangnum>
<gatha1 line="297">‘‘Kilesā <pageBreak edition="M" number="2.0177" />jhāpitā mayhaṃ…pe… viharāmi anāsavo.</gatha1>
<hangnum line="298" number="96"></hangnum>
<gatha1 line="299">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="300" number="97"></hangnum>
<gatha1 line="301">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="302">Itthaṃ sudaṃ āyasmā aparauttaratthero imā gāthāyo</centered>
<paragraph line="303">Abhāsitthāti.</paragraph>
<centered line="304">Aparassa uttarattherassāpadānaṃ sattamaṃ.</centered>
<subhead line="305">8. Bhaddajittheraapadānaṃ</subhead>
<hangnum line="306" number="98"></hangnum>
<gatha1 line="307">‘‘Ogayha yaṃ pokkharaṇiṃ, nānākuñjarasevitaṃ;</gatha1>
<gathalast line="308">Uddharāmi bhisaṃ tattha, ghāsahetu ahaṃ tadā.</gathalast>
<hangnum line="309" number="99"></hangnum>
<gatha1 line="310">‘‘Bhagavā tamhi samaye, padumuttarasavhayo;</gatha1>
<gathalast line="311">Rattambaradharo buddho, gacchate anilañjase.</gathalast>
<hangnum line="312" number="100"></hangnum>
<gatha1 line="313">‘‘Dhunanto paṃsukūlāni, saddaṃ assosahaṃ tadā;</gatha1>
<gathalast line="314">Uddhaṃ nijjhāyamānohaṃ, addasaṃ lokanāyakaṃ.</gathalast>
<hangnum line="315" number="101"></hangnum>
<gatha1 line="316">‘‘Tattheva ṭhitako santo, āyāciṃ lokanāyakaṃ;</gatha1>
<gathalast line="317">Madhuṃ bhisehi sahitaṃ, khīraṃ sappiṃ <alternatives line="122"><alternative source-abbr="vri" source="vipassana research institut">muḷālikaṃ</alternative><alternative source-abbr="ka." source="cambodian">madhuṃ bhisehi pacati, khīrasappi mulālibhi</alternative></alternatives> .</gathalast>
<hangnum line="318" number="102"></hangnum>
<gatha1 line="319">‘‘Paṭiggaṇhātu me buddho, anukampāya cakkhumā;</gatha1>
<gathalast line="320">Tato kāruṇiko satthā, orohitvā mahāyaso.</gathalast>
<hangnum line="321" number="103"></hangnum>
<gatha1 line="322">‘‘Paṭiggaṇhi mama bhikkhaṃ, anukampāya cakkhumā;</gatha1>
<gathalast line="323">Paṭiggahetvā sambuddho, akā me anumodanaṃ.</gathalast>
<hangnum line="324" number="104"></hangnum>
<gatha1 line="325">‘‘‘Sukhī hotu mahāpuñña, gati tuyhaṃ samijjhatu;</gatha1>
<gathalast line="326">Iminā bhisadānena, labhassu vipulaṃ sukhaṃ’.</gathalast>
<hangnum line="327" number="105"></hangnum>
<gatha1 line="328">‘‘Idaṃ <pageBreak edition="V" number="2.0172" />vatvāna sambuddho, jalajuttamanāmako;</gatha1>
<gathalast line="329">Bhikkhamādāya sambuddho, ākāsenāgamā jino.</gathalast>
<hangnum line="330" number="106"></hangnum>
<gatha1 line="331">‘‘Tato bhisaṃ gahetvāna, agacchiṃ mama assamaṃ;</gatha1>
<gathalast line="332">Bhisaṃ rukkhe laggetvāna, mama dānaṃ anussariṃ.</gathalast>
<hangnum line="333" number="107"></hangnum>
<gatha1 line="334">‘‘Mahāvāto <pageBreak edition="M" number="2.0178" />uṭṭhahitvā, sañcālesi vanaṃ tadā;</gatha1>
<gathalast line="335">Ākāso abhinādittha, asanī ca phalī tadā.</gathalast>
<hangnum line="336" number="108"></hangnum>
<gatha1 line="337">‘‘Tato me asanīpāto, matthake nipatī tadā;</gatha1>
<gathalast line="338">Sohaṃ nisinnako santo, tattha kālaṅkato ahaṃ.</gathalast>
<hangnum line="339" number="109"></hangnum>
<gatha1 line="340">‘‘Puññakammena saññutto, tusitaṃ upapajjahaṃ;</gatha1>
<gathalast line="341">Kaḷevaraṃ me patitaṃ, devaloke ramāmahaṃ.</gathalast>
<hangnum line="342" number="110"></hangnum>
<gatha1 line="343">‘‘Chaḷasītisahassāni, nāriyo samalaṅkatā;</gatha1>
<gathalast line="344">Sāyaṃ pātaṃ upaṭṭhanti, bhisadānassidaṃ phalaṃ.</gathalast>
<hangnum line="345" number="111"></hangnum>
<gatha1 line="346">‘‘Manussayonimāgantvā, sukhito homahaṃ tadā;</gatha1>
<gathalast line="347">Bhogā me ūnatā natthi, bhisadānassidaṃ phalaṃ.</gathalast>
<hangnum line="348" number="112"></hangnum>
<gatha1 line="349">‘‘Anukampitako tena, devadevena tādinā;</gatha1>
<gathalast line="350">Sabbāsavaparikkhīṇā, natthi dāni punabbhavo.</gathalast>
<hangnum line="351" number="113"></hangnum>
<gatha1 line="352">‘‘Satasahassito kappe, yaṃ bhisaṃ adadiṃ tadā;</gatha1>
<gathalast line="353">Duggatiṃ nābhijānāmi, bhisadānassidaṃ phalaṃ.</gathalast>
<hangnum line="354" number="114"></hangnum>
<gatha1 line="355">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="356" number="115"></hangnum>
<gatha1 line="357">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="358" number="116"></hangnum>
<gatha1 line="359">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="360">Itthaṃ sudaṃ āyasmā bhaddajitthero imā gāthāyo</centered>
<paragraph line="361">Abhāsitthāti.</paragraph>
<centered line="362">Bhaddajittherassāpadānaṃ aṭṭhamaṃ.</centered>
<subhead line="363">9. Sivakattheraapadānaṃ</subhead>
<hangnum line="364" number="117"></hangnum>
<gatha1 line="365">‘‘Esanāya carantassa, vipassissa mahesino;</gatha1>
<gathalast line="366">Rittakaṃ pattaṃ disvāna, kummāsaṃ pūrayiṃ ahaṃ.</gathalast>
<hangnum line="367" number="118"></hangnum>
<gatha1 line="368">‘‘Ekanavutito kappe, yaṃ bhikkhamadadiṃ tadā;</gatha1>
<gathalast line="369">Duggatiṃ nābhijānāmi, kummāsassa idaṃ phalaṃ.</gathalast>
<hangnum line="370" number="119"></hangnum>
<gatha1 line="371">‘‘Kilesā <pageBreak edition="V" number="2.0173" />jhāpitā mayhaṃ…pe… viharāmi anāsavo.</gatha1>
<hangnum line="372" number="120"></hangnum>
<gatha1 line="373">‘‘Svāgataṃ <pageBreak edition="M" number="2.0179" />vata me āsi…pe… kataṃ buddhassa sāsanaṃ.</gatha1>
<hangnum line="374" number="121"></hangnum>
<gatha1 line="375">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="376">Itthaṃ sudaṃ āyasmā sivakatthero imā gāthāyo</centered>
<paragraph line="377">Abhāsitthāti.</paragraph>
<centered line="378">Sivakattherassāpadānaṃ navamaṃ.</centered>
<subhead line="379">10. Upavānattheraapadānaṃ</subhead>
<hangnum line="380" number="122"></hangnum>
<gatha1 line="381">‘‘Padumuttaro nāma jino, sabbadhammāna pāragū;</gatha1>
<gathalast line="382">Jalitvā aggikkhandhova, sambuddho parinibbuto.</gathalast>
<hangnum line="383" number="123"></hangnum>
<gatha1 line="384">‘‘Mahājanā samāgamma, pūjayitvā tathāgataṃ;</gatha1>
<gathalast line="385">Citaṃ katvāna sugataṃ, sarīraṃ abhiropayuṃ.</gathalast>
<hangnum line="386" number="124"></hangnum>
<gatha1 line="387">‘‘Sarīrakiccaṃ katvāna, dhātuṃ tattha samānayuṃ;</gatha1>
<gathalast line="388">Sadevamanussā sabbe, buddhathūpaṃ akaṃsu te.</gathalast>
<hangnum line="389" number="125"></hangnum>
<gatha1 line="390">‘‘Paṭhamā kañcanamayā, dutiyā ca maṇimayā;</gatha1>
<gathalast line="391">Tatiyā rūpiyamayā, catutthī phalikāmayā.</gathalast>
<hangnum line="392" number="126"></hangnum>
<gatha1 line="393">‘‘Tattha pañcamikā ceva , lohitaṅkamayā ahu;</gatha1>
<gathalast line="394">Chaṭṭhā masāragallassa, sabbaṃ ratanamayūpari.</gathalast>
<hangnum line="395" number="127"></hangnum>
<gatha1 line="396">‘‘Jaṅghā maṇimayā āsi, vedikā ratanāmayā;</gatha1>
<gathalast line="397">Sabbasoṇṇamayo thūpo, uddhaṃ yojanamuggato.</gathalast>
<hangnum line="398" number="128"></hangnum>
<gatha1 line="399">‘‘Devā tattha samāgantvā, ekato mantayuṃ tadā;</gatha1>
<gathalast line="400">‘Mayampi thūpaṃ kassāma, lokanāthassa tādino.</gathalast>
<hangnum line="401" number="129"></hangnum>
<gatha1 line="402">‘‘‘Dhātu āveṇikā natthi, sarīraṃ ekapiṇḍitaṃ;</gatha1>
<gathalast line="403">Imamhi buddhathūpamhi, kassāma kañcukaṃ mayaṃ’.</gathalast>
<hangnum line="404" number="130"></hangnum>
<gatha1 line="405">‘‘Devā sattahi ratnehi, aññaṃ vaḍḍhesuṃ yojanaṃ;</gatha1>
<gathalast line="406">Thūpo dviyojanubbedho, timiraṃ byapahanti so.</gathalast>
<hangnum line="407" number="131"></hangnum>
<gatha1 line="408">‘‘Nāgā tattha samāgantvā, ekato mantayuṃ tadā;</gatha1>
<gathalast line="409">‘Manussā ceva devā ca, buddhathūpaṃ akaṃsu te.</gathalast>
<hangnum line="410" number="132"></hangnum>
<gatha1 line="411">‘‘‘Mā <pageBreak edition="M" number="2.0180" />no pamattā assumha, appamattā sadevakā;</gatha1>
<gathalast line="412">Mayampi thūpaṃ kassāma, lokanāthassa tādino’.</gathalast>
<hangnum line="413" number="133"></hangnum>
<gatha1 line="414">‘‘Indanīlaṃ <pageBreak edition="V" number="2.0174" />mahānīlaṃ, atho jotirasaṃ maṇiṃ;</gatha1>
<gathalast line="415">Ekato sannipātetvā, buddhathūpaṃ achādayuṃ.</gathalast>
<hangnum line="416" number="134"></hangnum>
<gatha1 line="417"> ‘‘Sabbaṃ maṇimayaṃ āsi, <alternatives line="138"><alternative source-abbr="vri" source="vipassana research institut">yāvatā</alternative><alternative source-abbr="ka." source="cambodian">tāvatā</alternative></alternatives> buddhacetiyaṃ;</gatha1>
<gathalast line="418">Tiyojanasamubbedhaṃ, ālokakaraṇaṃ tadā.</gathalast>
<hangnum line="419" number="135"></hangnum>
<gatha1 line="420">‘‘Garuḷā ca samāgantvā, ekato mantayuṃ tadā;</gatha1>
<gathalast line="421">‘Manussā devanāgā ca, buddhapūjaṃ akaṃsu te.</gathalast>
<hangnum line="422" number="136"></hangnum>
<gatha1 line="423">‘‘‘Mā no pamattā assumha, appamattā sadevakā;</gatha1>
<gathalast line="424">Mayampi thūpaṃ kassāma, lokanāthassa tādino’.</gathalast>
<hangnum line="425" number="137"></hangnum>
<gatha1 line="426">‘‘Sabbaṃ maṇimayaṃ thūpaṃ, akaruṃ te ca kañcukaṃ;</gatha1>
<gathalast line="427">Yojanaṃ tepi vaḍḍhesuṃ, āyataṃ buddhacetiyaṃ.</gathalast>
<hangnum line="428" number="138"></hangnum>
<gatha1 line="429">‘‘Catuyojanamubbedho, buddhathūpo virocati;</gatha1>
<gathalast line="430">Obhāseti disā sabbā, sataraṃsīva uggato.</gathalast>
<hangnum line="431" number="139"></hangnum>
<gatha1 line="432">‘‘Kumbhaṇḍā ca samāgantvā, ekato mantayuṃ tadā;</gatha1>
<gathalast line="433">‘Manussā ceva devā ca, nāgā ca garuḷā tathā.</gathalast>
<hangnum line="434" number="140"></hangnum>
<gatha1 line="435">‘‘‘Paccekaṃ buddhaseṭṭhassa, akaṃsu thūpamuttamaṃ;</gatha1>
<gathalast line="436">Mā no pamattā assumha, appamattā sadevakā.</gathalast>
<hangnum line="437" number="141"></hangnum>
<gatha1 line="438">‘‘‘Mayampi thūpaṃ kassāma, lokanāthassa tādino;</gatha1>
<gathalast line="439">Ratanehi chādessāma, āyataṃ buddhacetiyaṃ’.</gathalast>
<hangnum line="440" number="142"></hangnum>
<gatha1 line="441">‘‘Yojanaṃ tepi vaḍḍhesuṃ, āyataṃ buddhacetiyaṃ;</gatha1>
<gathalast line="442">Pañcayojanamubbedho, thūpo obhāsate tadā.</gathalast>
<hangnum line="443" number="143"></hangnum>
<gatha1 line="444">‘‘Yakkhā tattha samāgantvā, ekato mantayuṃ tadā;</gatha1>
<gathalast line="445">‘Manussā devanāgā ca, garuḷā ca kumbhaṇḍakā.</gathalast>
<hangnum line="446" number="144"></hangnum>
<gatha1 line="447">‘‘‘Paccekaṃ buddhaseṭṭhassa, akaṃsu thūpamuttamaṃ;</gatha1>
<gathalast line="448">Mā no pamattā assumha, appamattā sadevakā.</gathalast>
<hangnum line="449" number="145"></hangnum>
<gatha1 line="450">‘‘‘Mayampi <pageBreak edition="M" number="2.0181" />thūpaṃ kassāma, lokanāthassa tādino;</gatha1>
<gathalast line="451">Phalikā chādayissāma, āyataṃ buddhacetiyaṃ’.</gathalast>
<hangnum line="452" number="146"></hangnum>
<gatha1 line="453">‘‘Yojanaṃ tepi vaḍḍhesuṃ, āyataṃ buddhacetiyaṃ;</gatha1>
<gathalast line="454">Chayojanikamubbedho, thūpo obhāsate tadā.</gathalast>
<hangnum line="455" number="147"></hangnum>
<gatha1 line="456">‘‘Gandhabbā ca samāgantvā, ekato mantayuṃ tadā;</gatha1>
<gathalast line="457">‘Manujā devatā nāgā, kumbhaṇḍā garuḷā tathā .</gathalast>
<hangnum line="458" number="148"></hangnum>
<gatha1 line="459">‘‘‘Sabbe akaṃsu buddhathūpaṃ, mayamettha akārakā;</gatha1>
<gathalast line="460">Mayampi thūpaṃ kassāma, lokanāthassa tādino’.</gathalast>
<hangnum line="461" number="149"></hangnum>
<gatha1 line="462">‘‘Vediyo <pageBreak edition="V" number="2.0175" />satta katvāna, dhajaṃ chattaṃ akaṃsu te;</gatha1>
<gathalast line="463">Sabbasoṇṇamayaṃ thūpaṃ, gandhabbā kārayuṃ tadā.</gathalast>
<hangnum line="464" number="150"></hangnum>
<gatha1 line="465">‘‘Sattayojanamubbedho, thūpo obhāsate tadā;</gatha1>
<gathalast line="466">Rattindivā na ñāyanti, āloko hoti sabbadā.</gathalast>
<hangnum line="467" number="151"></hangnum>
<gatha1 line="468">‘‘Abhibhonti na tassābhā, candasūrā satārakā;</gatha1>
<gathalast line="469">Samantā yojanasate, padīpopi na pajjali.</gathalast>
<hangnum line="470" number="152"></hangnum>
<gatha1 line="471">‘‘Tena kālena ye keci, thūpaṃ pūjenti mānusā;</gatha1>
<gathalast line="472">Na te thūpaṃ āruhanti, ambare ukkhipanti te.</gathalast>
<hangnum line="473" number="153"></hangnum>
<gatha1 line="474">‘‘Devehi ṭhapito yakkho, abhisammatanāmako;</gatha1>
<gathalast line="475">Dhajaṃ vā pupphadāmaṃ vā, abhiropeti uttariṃ.</gathalast>
<hangnum line="476" number="154"></hangnum>
<gatha1 line="477">‘‘Na te passanti taṃ yakkhaṃ, dāmaṃ passanti gacchato;</gatha1>
<gathalast line="478">Evaṃ passitvā gacchantā, sabbe gacchanti suggatiṃ.</gathalast>
<hangnum line="479" number="155"></hangnum>
<gatha1 line="480">‘‘Viruddhā ye pāvacane, pasannā ye ca sāsane;</gatha1>
<gathalast line="481">Pāṭihīraṃ daṭṭhukāmā, thūpaṃ pūjenti mānusā.</gathalast>
<hangnum line="482" number="156"></hangnum>
<gatha1 line="483">‘‘Nagare haṃsavatiyā, ahosiṃ bhatako tadā;</gatha1>
<gathalast line="484">Āmoditaṃ janaṃ disvā, evaṃ cintesahaṃ tadā.</gathalast>
<hangnum line="485" number="157"></hangnum>
<gatha1 line="486">‘‘‘Uḷāro bhagavā neso, yassa dhātughare disaṃ;</gatha1>
<gathalast line="487">Imā ca janatā tuṭṭhā, kāraṃ kubbaṃ na tappare.</gathalast>
<hangnum line="488" number="158"></hangnum>
<gatha1 line="489">‘‘‘Ahampi <pageBreak edition="M" number="2.0182" />kāraṃ kassāmi, lokanāthassa tādino;</gatha1>
<gathalast line="490">Tassa dhammesu dāyādo, bhavissāmi anāgate’.</gathalast>
<hangnum line="491" number="159"></hangnum>
<gatha1 line="492">‘‘Sudhotaṃ rajakenāhaṃ, uttareyyaṃ paṭaṃ mama;</gatha1>
<gathalast line="493">Veḷagge ālaggetvāna, dhajaṃ ukkhipimambare.</gathalast>
<hangnum line="494" number="160"></hangnum>
<gatha1 line="495">‘‘Abhisammatako gayha, ambare hāsi me dhajaṃ;</gatha1>
<gathalast line="496">Vāteritaṃ dhajaṃ disvā, bhiyyo hāsaṃ janesahaṃ.</gathalast>
<hangnum line="497" number="161"></hangnum>
<gatha1 line="498">‘‘Tattha cittaṃ pasādetvā, samaṇaṃ upasaṅkamiṃ;</gatha1>
<gathalast line="499">Taṃ bhikkhuṃ abhivādetvā, vipākaṃ pucchahaṃ dhaje.</gathalast>
<hangnum line="500" number="162"></hangnum>
<gatha1 line="501">‘‘So me kathesi ānandī, pītisañjananaṃ mama;</gatha1>
<gathalast line="502">‘Tassa dhajassa vipākaṃ, anubhossasi sabbadā.</gathalast>
<hangnum line="503" number="163"></hangnum>
<gatha1 line="504">‘‘‘Hatthiassarathāpattī, senā ca caturaṅginī;</gatha1>
<gathalast line="505">Parivāressanti taṃ niccaṃ, dhajadānassidaṃ phalaṃ.</gathalast>
<hangnum line="506" number="164"></hangnum>
<gatha1 line="507">‘‘‘Saṭṭhituriyasahassāni, bheriyo samalaṅkatā;</gatha1>
<gathalast line="508">Parivāressanti taṃ niccaṃ, dhajadānassidaṃ phalaṃ.</gathalast>
<hangnum line="509" number="165"></hangnum>
<gatha1 line="510">‘‘‘Chaḷasītisahassāni <pageBreak edition="V" number="2.0176" />, nāriyo samalaṅkatā;</gatha1>
<gathalast line="511">Vicittavatthābharaṇā, āmukkamaṇikuṇḍalā.</gathalast>
<hangnum line="512" number="166"></hangnum>
<gatha1 line="513"> ‘‘‘Āḷārapamhā hasulā, <alternatives line="154"><alternative source-abbr="vri" source="vipassana research institut">susaññā</alternative><alternative source-abbr="sī." source="sri lanka">sutthanā</alternative></alternatives> tanumajjhimā;</gatha1>
<gathalast line="514">Parivāressanti taṃ niccaṃ, dhajadānassidaṃ phalaṃ.</gathalast>
<hangnum line="515" number="167"></hangnum>
<gatha1 line="516">‘‘‘Tiṃsakappasahassāni, devaloke ramissasi;</gatha1>
<gathalast line="517">Asītikkhattuṃ devindo, devarajjaṃ karissasi.</gathalast>
<hangnum line="518" number="168"></hangnum>
<gatha1 line="519">‘‘‘Sahassakkhattuṃ rājā ca, cakkavattī bhavissati;</gatha1>
<gathalast line="520">Padesarajjaṃ vipulaṃ, gaṇanāto asaṅkhiyaṃ.</gathalast>
<hangnum line="521" number="169"></hangnum>
<gatha1 line="522">‘‘‘Kappasatasahassamhi, okkākakulasambhavo;</gatha1>
<gathalast line="523">Gotamo nāma gottena, satthā loke bhavissati.</gathalast>
<hangnum line="524" number="170"></hangnum>
<gatha1 line="525">‘‘‘Devalokā cavitvāna, sukkamūlena codito;</gatha1>
<gathalast line="526">Puññakammena saññutto, brahmabandhu bhavissasi.</gathalast>
<hangnum line="527" number="171"></hangnum>
<gatha1 line="528">‘‘‘Asītikoṭiṃ <pageBreak edition="M" number="2.0183" />chaḍḍetvā, dāse kammakare bahū;</gatha1>
<gathalast line="529">Gotamassa bhagavato, sāsane pabbajissasi.</gathalast>
<hangnum line="530" number="172"></hangnum>
<gatha1 line="531">‘‘‘Ārādhayitvā sambuddhaṃ, gotamaṃ sakyapuṅgavaṃ;</gatha1>
<gathalast line="532">Upavānoti nāmena, hessasi satthu sāvako’.</gathalast>
<hangnum line="533" number="173"></hangnum>
<gatha1 line="534">‘‘Satasahasse kataṃ kammaṃ, phalaṃ dassesi me idha;</gatha1>
<gathalast line="535">Sumutto saravegova, kilese jhāpayiṃ mama.</gathalast>
<hangnum line="536" number="174"></hangnum>
<gatha1 line="537">‘‘Cakkavattissa santassa, cātuddīpissarassa me;</gatha1>
<gathalast line="538">Tīṇi yojanāni sāmantā, ussīyanti dhajā sadā.</gathalast>
<hangnum line="539" number="175"></hangnum>
<gatha1 line="540">‘‘Satasahassito kappe, yaṃ kammamakariṃ tadā;</gatha1>
<gathalast line="541">Duggatiṃ nābhijānāmi, dhajadānassidaṃ phalaṃ.</gathalast>
<hangnum line="542" number="176"></hangnum>
<gatha1 line="543">‘‘Kilesā jhāpitā mayhaṃ…pe… viharāmi anāsavo.</gatha1>
<hangnum line="544" number="177"></hangnum>
<gatha1 line="545">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="546" number="178"></hangnum>
<gatha1 line="547">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<centered line="548">Itthaṃ sudaṃ āyasmā upavānatthero imā gāthāyo</centered>
<paragraph line="549">Abhāsitthāti.</paragraph>
<centered line="550">Upavānattherassāpadānaṃ dasamaṃ.</centered>
<subhead line="551">11. Raṭṭhapālattheraapadānaṃ</subhead>
<hangnum line="552" number="179"></hangnum>
<gatha1 line="553">‘‘Padumuttarassa <pageBreak edition="V" number="2.0177" />bhagavato, lokajeṭṭhassa tādino;</gatha1>
<gathalast line="554">Varanāgo mayā dinno, īsādanto urūḷhavā.</gathalast>
<hangnum line="555" number="180"></hangnum>
<gatha1 line="556"><note>sīdabbano (sī.)</note>sahatthipo;</gatha1>
<gathalast line="557">Agghāpetvāna taṃ sabbaṃ, saṅghārāmaṃ akārayiṃ.</gathalast>
<hangnum line="558" number="181"></hangnum>
<gatha1 line="559">‘‘Catupaññāsasahassāni, pāsāde kārayiṃ ahaṃ;</gatha1>
<gathalast line="560"><alternatives line="177"><alternative source-abbr="sī." source="sri lanka">mahagghañca</alternative><alternative source-abbr="vri" source="vipassana research institut">Mahoghadānaṃ</alternative><alternative source-abbr="ka." source="cambodian">mayā bhattaṃ</alternative></alternatives> karitvāna, niyyādesiṃ mahesino.</gathalast>
<hangnum line="561" number="182"></hangnum>
<gatha1 line="562">‘‘Anumodi <pageBreak edition="M" number="2.0184" />mahāvīro, sayambhū aggapuggalo;</gatha1>
<gathalast line="563">Sabbe jane hāsayanto, desesi amataṃ padaṃ.</gathalast>
<hangnum line="564" number="183"></hangnum>
<gatha1 line="565">‘‘Taṃ me buddho viyākāsi, jalajuttamanāmako;</gatha1>
<gathalast line="566">Bhikkhusaṅghe nisīditvā, imā gāthā abhāsatha.</gathalast>
<hangnum line="567" number="184"></hangnum>
<gatha1 line="568">‘‘‘Catupaññāsasahassāni, pāsāde kārayī ayaṃ;</gatha1>
<gathalast line="569">Kathayissāmi vipākaṃ, suṇātha mama bhāsato.</gathalast>
<hangnum line="570" number="185"></hangnum>
<gatha1 line="571">‘‘‘Aṭṭhārasasahassāni, kūṭāgārā bhavissare;</gatha1>
<gathalast line="572">Byamhuttamamhi nibbattā, sabbasoṇṇamayā ca te.</gathalast>
<hangnum line="573" number="186"></hangnum>
<gatha1 line="574">‘‘‘Paññāsakkhattuṃ devindo, devarajjaṃ karissati;</gatha1>
<gathalast line="575">Aṭṭhapaññāsakkhattuñca, cakkavattī bhavissati.</gathalast>
<hangnum line="576" number="187"></hangnum>
<gatha1 line="577">‘‘‘Kappasatasahassamhi, okkākakulasambhavo;</gatha1>
<gathalast line="578">Gotamo nāma gottena, satthā loke bhavissati.</gathalast>
<hangnum line="579" number="188"></hangnum>
<gatha1 line="580">‘‘‘Devalokā cavitvāna, sukkamūlena codito;</gatha1>
<gathalast line="581">Aḍḍhe kule mahābhoge, nibbattissati tāvade.</gathalast>
<hangnum line="582" number="189"></hangnum>
<gatha1 line="583">‘‘‘So pacchā pabbajitvāna, sukkamūlena codito;</gatha1>
<gathalast line="584">Raṭṭhapāloti nāmena, hessati satthu sāvako.</gathalast>
<hangnum line="585" number="190"></hangnum>
<gatha1 line="586">‘‘‘Padhānapahitatto so, upasanto nirūpadhi;</gatha1>
<gathalast line="587">Sabbāsave pariññāya, nibbāyissatināsavo’.</gathalast>
<hangnum line="588" number="191"></hangnum>
<gatha1 line="589">‘‘Uṭṭhāya abhinikkhamma, jahitā bhogasampadā;</gatha1>
<gathalast line="590">Kheḷapiṇḍeva bhogamhi, pemaṃ mayhaṃ na vijjati.</gathalast>
<hangnum line="591" number="192"></hangnum>
<gatha1 line="592">‘‘Vīriyaṃ me dhuradhorayhaṃ, yogakkhemādhivāhanaṃ;</gatha1>
<gathalast line="593">Dhāremi antimaṃ dehaṃ, sammāsambuddhasāsane.</gathalast>
<hangnum line="594" number="193"></hangnum>
<gatha1 line="595">‘‘Kilesā <pageBreak edition="V" number="2.0178" />jhāpitā mayhaṃ…pe… viharāmi anāsavo.</gatha1>
<hangnum line="596" number="194"></hangnum>
<gatha1 line="597">‘‘Svāgataṃ vata me āsi…pe… kataṃ buddhassa sāsanaṃ.</gatha1>
<hangnum line="598" number="195"></hangnum>
<gatha1 line="599">‘‘Paṭisambhidā <pageBreak edition="M" number="2.0185" />catasso…pe… kataṃ buddhassa sāsanaṃ’’.</gatha1>
<centered line="600">Itthaṃ sudaṃ āyasmā raṭṭhapālo thero imā gāthāyo</centered>
<paragraph line="601">Abhāsitthāti.</paragraph>
<centered line="602">Raṭṭhapālattherassāpadānaṃ ekādasamaṃ.</centered>
<centered line="603">Yasavaggo chapaññāsamo.</centered>
<paragraph line="604">Tassuddānaṃ –</paragraph>
<gatha1 line="605">Yaso nadīkassapo ca, gayākimilavajjino;</gatha1>
<gatha2 line="606">Duve uttarā bhaddajī, sivako upavāhano;</gatha2>
<gathalast line="607">Raṭṭhapālo ekasataṃ, gāthānaṃ pañcanavuti.</gathalast>
<centered line="608">Therāpadānaṃ samattaṃ.</centered>
<centered line="609">Ettāvatā buddhāpadānañca paccekāpadānañca therāpadānañca</centered>
<paragraph line="610">Samattāni.</paragraph>
<centered line="611">Namo tassa bhagavato arahato sammāsambuddhassa</centered>
<nikaya line="612">Khuddakanikāye</nikaya>
<book line="613">Therīapadānapāḷi</book>
</body>
</document>