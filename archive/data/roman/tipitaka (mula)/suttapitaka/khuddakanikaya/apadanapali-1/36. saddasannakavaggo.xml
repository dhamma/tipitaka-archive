<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m1.mul35.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-1/36. saddasannakavaggo.xml</archivePath>
<titlePath>36. Saddasaññakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">36. Saddasaññakavaggo</chapter>
<subhead line="2">1. Saddasaññakattheraapadānaṃ</subhead>
<hangnum line="3" number="1"></hangnum>
<gatha1 line="4"> ‘‘Migaluddo <pageBreak edition="T" number="1.0439" /><pageBreak edition="M" number="1.0325" /><pageBreak edition="V" number="1.0307" /><pageBreak edition="P" number="1.0282" /> pure āsiṃ, araññe kānane ahaṃ;</gatha1>
<gathalast line="5">Tatthaddasāsiṃ sambuddhaṃ, devasaṅghapurakkhataṃ.</gathalast>
<hangnum line="6" number="2"></hangnum>
<gatha1 line="7"> ‘‘Catusaccaṃ pakāsentaṃ, uddharantaṃ mahājanaṃ;</gatha1>
<gathalast line="8">Assosiṃ madhuraṃ vācaṃ, <alternatives line="3" extra="null" separator="false"><alternative source-abbr="vri" source="vipassana research institut">karavīkarudopamaṃ</alternative><alternative source-abbr="?" source="unknown">rutopamaṃ</alternative></alternatives> .</gathalast>
<hangnum line="9" number="3"></hangnum>
<gatha1 line="10"> ‘‘Brahmasarassa munino, sikhino lokabandhuno;</gatha1>
<gathalast line="11">Ghose cittaṃ pasādetvā, pattomhi āsavakkhayaṃ.</gathalast>
<hangnum line="12" number="4"></hangnum>
<gatha1 line="13"> ‘‘Ekattiṃse ito kappe, yaṃ kammamakariṃ tadā;</gatha1>
<gathalast line="14">Duggatiṃ nābhijānāmi, pasādassa idaṃ phalaṃ.</gathalast>
<hangnum line="15" number="5"></hangnum>
<gatha1 line="16"> ‘‘Paṭisambhidā catasso, vimokkhāpi ca aṭṭhime;</gatha1>
<gathalast line="17">Chaḷabhiññā sacchikatā, kataṃ buddhassa sāsanaṃ’’.</gathalast>
<paragraph line="18">Itthaṃ sudaṃ āyasmā saddasaññako thero imā gāthāyo abhāsitthāti.</paragraph>
<centered line="19">Saddasaññakattherassāpadānaṃ paṭhamaṃ.</centered>
<subhead line="20">2. Yavakalāpiyattheraapadānaṃ</subhead>
<hangnum line="21" number="6"></hangnum>
<gatha1 line="22"> ‘‘Nagare aruṇavatiyā, āsiṃ yavasiko tadā;</gatha1>
<gathalast line="23">Panthe disvāna sambuddhaṃ, yavakalāpaṃ santhariṃ <note>yavakalāpamavatthariṃ (sī.)</note>.</gathalast>
<hangnum line="24" number="7"></hangnum>
<gatha1 line="25"> ‘‘Anukampako <pageBreak edition="T" number="1.0440" /> kāruṇiko, sikhī lokagganāyako;</gatha1>
<gathalast line="26">Mama saṅkappamaññāya, nisīdi yavasanthare.</gathalast>
<hangnum line="27" number="8"></hangnum>
<gatha1 line="28"> ‘‘Disvā nisinnaṃ vimalaṃ, mahājhāyiṃ vināyakaṃ;</gatha1>
<gathalast line="29">Pāmojjaṃ janayitvāna, tattha kālaṅkato ahaṃ.</gathalast>
<hangnum line="30" number="9"></hangnum>
<gatha1 line="31"> ‘‘Ekattiṃse <pageBreak edition="V" number="1.0308" /> ito kappe, yaṃ kammamakariṃ tadā;</gatha1>
<gathalast line="32">Duggatiṃ nābhijānāmi, yavatthare idaṃ phalaṃ.</gathalast>
<hangnum line="33" number="10"></hangnum>
<gatha1 line="34"> ‘‘Paṭisambhidā <pageBreak edition="M" number="1.0326" /> catasso…pe… kataṃ buddhassa sāsanaṃ’’.</gatha1>
<paragraph line="35">Itthaṃ sudaṃ āyasmā yavakalāpiyo thero imā gāthāyo abhāsitthāti.</paragraph>
<centered line="36">Yavakalāpiyattherassāpadānaṃ dutiyaṃ.</centered>
<subhead line="37">3. Kiṃsukapūjakattheraapadānaṃ</subhead>
<hangnum line="38" number="11"></hangnum>
<gatha1 line="39"> ‘‘Kiṃsukaṃ <pageBreak edition="P" number="1.0283" /> pupphitaṃ disvā, paggahetvāna añjaliṃ;</gatha1>
<gathalast line="40">Buddhaṃ saritvā siddhatthaṃ, ākāse abhipūjayiṃ.</gathalast>
<hangnum line="41" number="12"></hangnum>
<gatha1 line="42"> ‘‘Catunnavutito kappe, yaṃ pupphamabhipūjayiṃ;</gatha1>
<gathalast line="43">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="44" number="13"></hangnum>
<gatha1 line="45"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="46">Itthaṃ <pageBreak edition="T" number="1.0441" /> sudaṃ āyasmā kiṃsukapūjako thero imā gāthāyo abhāsitthāti.</paragraph>
<centered line="47">Kiṃsukapūjakattherassāpadānaṃ tatiyaṃ.</centered>
<subhead line="48">4. Sakosakakoraṇḍadāyakattheraapadānaṃ</subhead>
<hangnum line="49" number="14"></hangnum>
<gatha1 line="50"> ‘‘Akkantañca padaṃ disvā, sikhino lokabandhuno;</gatha1>
<gathalast line="51">Ekaṃsaṃ ajinaṃ katvā, padaseṭṭhaṃ avandahaṃ.</gathalast>
<hangnum line="52" number="15"></hangnum>
<gatha1 line="53"> ‘‘Koraṇḍaṃ pupphitaṃ disvā, pādapaṃ dharaṇīruhaṃ;</gatha1>
<gathalast line="54"><alternatives line="18" extra="null" separator="false"><alternative source-abbr="vri" source="vipassana research institut">Sakosakaṃ</alternative><alternative source-abbr="sī." source="sri lanka">sakoṭakaṃ</alternative><alternative source-abbr="syā." source="thai">sakoṭakaṃ</alternative></alternatives>  gahetvāna, padacakkaṃ apūjayiṃ.</gathalast>
<hangnum line="55" number="16"></hangnum>
<gatha1 line="56"> ‘‘Ekattiṃse ito kappe, yaṃ kammamakariṃ tadā;</gatha1>
<gathalast line="57">Duggatiṃ nābhijānāmi, padapūjāyidaṃ phalaṃ.</gathalast>
<hangnum line="58" number="17"></hangnum>
<gatha1 line="59"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="60">Itthaṃ sudaṃ āyasmā <alternatives line="26" extra="null" separator="false"><alternative source-abbr="vri" source="vipassana research institut">sakosaka</alternative><alternative source-abbr="sī." source="sri lanka">sakoṭaka</alternative><alternative source-abbr="syā." source="thai">sakoṭaka</alternative></alternatives>  koraṇḍadāyako thero imā gāthāyo abhāsitthāti.</paragraph>
<centered line="61">Sakosakakoraṇḍadāyakattherassāpadānaṃ catutthaṃ.</centered>
<subhead line="62">5. Daṇḍadāyakattheraapadānaṃ</subhead>
<hangnum line="63" number="18"></hangnum>
<gatha1 line="64"> ‘‘Kānanaṃ <pageBreak edition="M" number="1.0327" /><pageBreak edition="V" number="1.0309" /> vanamogayha, veḷuṃ chetvānahaṃ tadā;</gatha1>
<gathalast line="65">Ālambanaṃ karitvāna, saṅghassa adadaṃ ahaṃ.</gathalast>
<hangnum line="66" number="19"></hangnum>
<gatha1 line="67"> ‘‘Tena <pageBreak edition="T" number="1.0442" /> cittappasādena, subbate abhivādiya;</gatha1>
<gathalast line="68">Ālambanampi datvāna, pakkāmiṃ uttarāmukho.</gathalast>
<hangnum line="69" number="20"></hangnum>
<gatha1 line="70"> ‘‘Catunnavutito kappe, yaṃ daṇḍamadadiṃ tadā;</gatha1>
<gathalast line="71">Duggatiṃ nābhijānāmi, daṇḍadānassidaṃ phalaṃ.</gathalast>
<hangnum line="72" number="21"></hangnum>
<gatha1 line="73"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="74">Itthaṃ sudaṃ āyasmā daṇḍadāyako thero imā gāthāyo abhāsitthāti.</paragraph>
<centered line="75">Daṇḍadāyakattherassāpadānaṃ pañcamaṃ.</centered>
<subhead line="76">6. Ambayāgudāyakattheraapadānaṃ</subhead>
<hangnum line="77" number="22"></hangnum>
<gatha1 line="78"> ‘‘Sataraṃsī <pageBreak edition="P" number="1.0284" /> nāma sambuddho, sayambhū aparājito;</gatha1>
<gathalast line="79">Vuṭṭhahitvā samādhimhā, bhikkhāya mamupāgami.</gathalast>
<hangnum line="80" number="23"></hangnum>
<gatha1 line="81"> ‘‘Paccekabuddhaṃ disvāna, ambayāguṃ adāsahaṃ;</gatha1>
<gathalast line="82">Vippasannamanaṃ tassa, vippasannena cetasā.</gathalast>
<hangnum line="83" number="24"></hangnum>
<gatha1 line="84"> ‘‘Catunnavutito kappe, yaṃ kammamakariṃ tadā;</gatha1>
<gathalast line="85">Duggatiṃ nābhijānāmi, ambayāguyidaṃ phalaṃ.</gathalast>
<hangnum line="86" number="25"></hangnum>
<gatha1 line="87"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="88">Itthaṃ <pageBreak edition="T" number="1.0443" /> sudaṃ āyasmā ambayāgudāyako thero imā gāthāyo abhāsitthāti.</paragraph>
<centered line="89">Ambayāgudāyakattherassāpadānaṃ chaṭṭhaṃ.</centered>
<subhead line="90">7. Supuṭakapūjakattheraapadānaṃ</subhead>
<hangnum line="91" number="26"></hangnum>
<gatha1 line="92"> ‘‘Divāvihārā nikkhanto, vipassī lokanāyako;</gatha1>
<gathalast line="93">Bhikkhāya vicaranto so, mama santikupāgami.</gathalast>
<hangnum line="94" number="27"></hangnum>
<gatha1 line="95"> ‘‘Tato <pageBreak edition="M" number="1.0328" /><pageBreak edition="V" number="1.0310" /> patīto sumano, buddhaseṭṭhassa tādino;</gatha1>
<gathalast line="96">Loṇasupuṭakaṃ datvā, kappaṃ saggamhi modahaṃ.</gathalast>
<hangnum line="97" number="28"></hangnum>
<gatha1 line="98"> ‘‘Ekanavutito kappe, yaṃ puṭakamadāsahaṃ;</gatha1>
<gathalast line="99">Duggatiṃ nābhijānāmi, puṭakassa idaṃ phalaṃ.</gathalast>
<hangnum line="100" number="29"></hangnum>
<gatha1 line="101"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="102">Itthaṃ sudaṃ āyasmā supuṭakapūjako thero imā gāthāyo abhāsitthāti.</paragraph>
<centered line="103">Supuṭakapūjakattherassāpadānaṃ sattamaṃ.</centered>
<subhead line="104">8. Mañcadāyakattheraapadānaṃ</subhead>
<hangnum line="105" number="30"></hangnum>
<gatha1 line="106"> ‘‘Vipassino bhagavato, lokajeṭṭhassa tādino;</gatha1>
<gathalast line="107">Ekaṃ mañcaṃ mayā dinnaṃ, pasannena sapāṇinā.</gathalast>
<hangnum line="108" number="31"></hangnum>
<gatha1 line="109"> ‘‘Hatthiyānaṃ <pageBreak edition="T" number="1.0444" /> assayānaṃ, dibbayānaṃ samajjhagaṃ;</gatha1>
<gathalast line="110">Tena mañcakadānena, pattomhi āsavakkhayaṃ.</gathalast>
<hangnum line="111" number="32"></hangnum>
<gatha1 line="112"> ‘‘Ekanavutito <pageBreak edition="P" number="1.0285" /> kappe, yaṃ mañcamadadiṃ tadā;</gatha1>
<gathalast line="113">Duggatiṃ nābhijānāmi, mañcadānassidaṃ phalaṃ.</gathalast>
<hangnum line="114" number="33"></hangnum>
<gatha1 line="115"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="116">Itthaṃ sudaṃ āyasmā mañcadāyako thero imā gāthāyo abhāsitthāti.</paragraph>
<centered line="117">Mañcadāyakattherassāpadānaṃ aṭṭhamaṃ.</centered>
<subhead line="118">9. Saraṇagamaniyattheraapadānaṃ</subhead>
<hangnum line="119" number="34"></hangnum>
<gatha1 line="120"> ‘‘Āruhimha tadā nāvaṃ, bhikkhu cājīvako cahaṃ;</gatha1>
<gathalast line="121">Nāvāya bhijjamānāya, bhikkhu me saraṇaṃ adā.</gathalast>
<hangnum line="122" number="35"></hangnum>
<gatha1 line="123"> ‘‘Ekattiṃse ito kappe, yañca me saraṇaṃ adā;</gatha1>
<gathalast line="124">Duggatiṃ nābhijānāmi, saraṇāgamane phalaṃ.</gathalast>
<hangnum line="125" number="36"></hangnum>
<gatha1 line="126"> ‘‘Paṭisambhidā <pageBreak edition="M" number="1.0329" /> catasso…pe… kataṃ buddhassa sāsanaṃ’’.</gatha1>
<paragraph line="127">Itthaṃ sudaṃ āyasmā saraṇagamaniyo thero imā gāthāyo abhāsitthāti.</paragraph>
<centered line="128">Saraṇagamaniyattherassāpadānaṃ navamaṃ.</centered>
<subhead line="129">10. Piṇḍapātikattheraapadānaṃ</subhead>
<hangnum line="130" number="37"></hangnum>
<gatha1 line="131"> ‘‘Tisso <pageBreak edition="T" number="1.0445" /><pageBreak edition="V" number="1.0311" /> nāmāsi sambuddho, vihāsi vipine tadā;</gatha1>
<gathalast line="132">Tusitā hi idhāgantvā, piṇḍapātaṃ adāsahaṃ.</gathalast>
<hangnum line="133" number="38"></hangnum>
<gatha1 line="134"> ‘‘Sambuddhamabhivādetvā, tissaṃ nāma mahāyasaṃ;</gatha1>
<gathalast line="135">Sakaṃ cittaṃ pasādetvā, tusitaṃ agamāsahaṃ.</gathalast>
<hangnum line="136" number="39"></hangnum>
<gatha1 line="137"> ‘‘Dvenavute ito kappe, yaṃ dānamadadiṃ tadā;</gatha1>
<gathalast line="138">Duggatiṃ nābhijānāmi, piṇḍapātassidaṃ phalaṃ.</gathalast>
<hangnum line="139" number="40"></hangnum>
<gatha1 line="140"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="141">Itthaṃ sudaṃ āyasmā piṇḍapātiko thero imā gāthāyo abhāsitthāti.</paragraph>
<centered line="142">Piṇḍapātikattherassāpadānaṃ dasamaṃ.</centered>
<centered line="143">Saddasaññakavaggo chattiṃsatimo.</centered>
<paragraph line="144">Tassuddānaṃ –</paragraph>
<gatha1 line="145">Saddasaññī yavasiko, kiṃsukoraṇḍapupphiyo;</gatha1>
<gatha2 line="146">Ālambano ambayāgu, supuṭī mañcadāyako;</gatha2>
<gathalast line="147">Saraṇaṃ piṇḍapāto ca, gāthā tālīsameva ca.</gathalast>
</body>
</document>