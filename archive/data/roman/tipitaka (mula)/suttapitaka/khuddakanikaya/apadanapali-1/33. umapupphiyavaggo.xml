<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0510m1.mul32.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/33. umapupphiyavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>33. umapupphiyavaggo</basename>
    <titlePath>33. Umāpupphiyavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">33. Umāpupphiyavaggo</chapter>
    <subhead line="2">1. Umāpupphiyattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Samāhitaṃ <pageBreak edition="Thai" number="1.0397" /><pageBreak edition="Myanmar" number="1.0295" /><pageBreak edition="Vipassana Research Institut" number="1.0278" /> samāpannaṃ, siddhatthamaparājitaṃ;</gatha1>
    <gathalast line="5">Samādhinā upaviṭṭhaṃ, addasāhaṃ naruttamaṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Umāpupphaṃ gahetvāna, buddhassa abhiropayiṃ;</gatha1>
    <gathalast line="8">Sabbapupphā ekasīsā, uddhaṃvaṇṭā adhomukhā.</gathalast>
    <hangnum line="9" number="3"></hangnum>
    <gatha1 line="10"> ‘‘Sucittā viya tiṭṭhante, ākāse pupphasantharā;</gatha1>
    <gathalast line="11">Tena cittappasādena, tusitaṃ upapajjahaṃ.</gathalast>
    <hangnum line="12" number="4"></hangnum>
    <gatha1 line="13"> ‘‘Catunnavutito kappe, yaṃ pupphamabhipūjayiṃ;</gatha1>
    <gathalast line="14">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="15" number="5"></hangnum>
    <gatha1 line="16"> ‘‘Pañcapaññāsito kappe, eko āsiṃ mahīpati;</gatha1>
    <gathalast line="17">Samantachadano nāma, cakkavattī mahabbalo.</gathalast>
    <hangnum line="18" number="6"></hangnum>
    <gatha1 line="19"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="20">Chaḷabhiññā sacchikatā, kataṃ buddhassa sāsanaṃ.</gathalast>
    <paragraph line="21">Itthaṃ sudaṃ āyasmā umāpupphiyo thero imā gāthāyo abhāsitthāti.</paragraph>
    <centered line="22">Umāpupphiyattherassāpadānaṃ paṭhamaṃ.</centered>
    <subhead line="23">2. Pulinapūjakattheraapadānaṃ</subhead>
    <hangnum line="24" number="7"></hangnum>
    <gatha1 line="25"> ‘‘Kakudhaṃ <pageBreak edition="Thai" number="1.0398" /><pageBreak edition="Pali Text Society" number="1.0259" /> vilasantaṃva, nisabhājāniyaṃ yathā;</gatha1>
    <gathalast line="26">Osadhiṃva virocantaṃ, obhāsantaṃ narāsabhaṃ.</gathalast>
    <hangnum line="27" number="8"></hangnum>
    <gatha1 line="28"> ‘‘Añjaliṃ paggahetvāna, avandiṃ satthuno ahaṃ;</gatha1>
    <gathalast line="29">Satthāraṃ parivaṇṇesiṃ, sakakammena tosayiṃ <note>tosito (sī.)</note>.</gathalast>
    <hangnum line="30" number="9"></hangnum>
    <gatha1 line="31"> ‘‘Susuddhaṃ <pageBreak edition="Vipassana Research Institut" number="1.0279" /> pulinaṃ gayha, gatamagge samokiriṃ;</gatha1>
    <gathalast line="32">Ucchaṅgena gahetvāna, vipassissa mahesino.</gathalast>
    <hangnum line="33" number="10"></hangnum>
    <gatha1 line="34"> ‘‘Tato <pageBreak edition="Myanmar" number="1.0296" /> upaḍḍhapulinaṃ, vippasannena cetasā;</gatha1>
    <gathalast line="35">Divāvihāre osiñciṃ, dvipadindassa tādino.</gathalast>
    <hangnum line="36" number="11"></hangnum>
    <gatha1 line="37"> ‘‘Ekanavutito kappe, pulinaṃ yamasiñcahaṃ;</gatha1>
    <gathalast line="38">Duggatiṃ nābhijānāmi, pulinassa idaṃ phalaṃ.</gathalast>
    <hangnum line="39" number="12"></hangnum>
    <gatha1 line="40"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="41">Itthaṃ sudaṃ āyasmā pulinapūjako thero imā gāthāyo abhāsitthāti.</paragraph>
    <centered line="42">Pulinapūjakattherassāpadānaṃ dutiyaṃ.</centered>
    <subhead line="43">3. Hāsajanakattheraapadānaṃ</subhead>
    <hangnum line="44" number="13"></hangnum>
    <gatha1 line="45"> ‘‘Dumagge <alternatives line="11" extra="" separator="false"><alternative source-abbr="vri" source="vipassana research institut">paṃsukūlakaṃ</alternative><alternative source-abbr="syā." source="thai">paṃsukūlikaṃ</alternative><alternative source-abbr="ka." source="cambodian">paṃsukūlikaṃ</alternative></alternatives> , laggaṃ disvāna satthuno;</gatha1>
    <gathalast line="46">Añjaliṃ paggahetvāna, bhiyyo uccāritaṃ mayā.</gathalast>
    <hangnum line="47" number="14"></hangnum>
    <gatha1 line="48"> ‘‘Dūrato <pageBreak edition="Thai" number="1.0399" /> pana <alternatives line="21" extra="" separator="false"><alternative source-abbr="vri" source="vipassana research institut">disvāna</alternative><alternative source-abbr="sī." source="sri lanka">patidisvāna</alternative><alternative source-abbr="syā." source="thai">patidisvāna</alternative></alternatives> , hāso me udapajjatha;</gatha1>
    <gathalast line="49">Añjaliṃ paggahetvāna, bhiyyo cittaṃ pasādayiṃ.</gathalast>
    <hangnum line="50" number="15"></hangnum>
    <gatha1 line="51"> ‘‘Ekanavutito kappe, yaṃ saññamalabhiṃ tadā;</gatha1>
    <gathalast line="52">Duggatiṃ nābhijānāmi, buddhasaññāyidaṃ phalaṃ.</gathalast>
    <hangnum line="53" number="16"></hangnum>
    <gatha1 line="54"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="55">Itthaṃ sudaṃ āyasmā hāsajanako thero imā gāthāyo abhāsitthāti.</paragraph>
    <centered line="56">Hāsajanakattherassāpadānaṃ tatiyaṃ.</centered>
    <subhead line="57">4. Yaññasāmikattheraapadānaṃ</subhead>
    <hangnum line="58" number="17"></hangnum>
    <gatha1 line="59"> ‘‘Jātiyā <pageBreak edition="Pali Text Society" number="1.0260" /> sattavassohaṃ, ahosiṃ mantapāragū;</gatha1>
    <gathalast line="60"><alternatives line="31" extra="" separator="false"><alternative source-abbr="vri" source="vipassana research institut">Kulavattaṃ</alternative><alternative source-abbr="sī." source="sri lanka">kulavaṃsaṃ</alternative><alternative source-abbr="syā." source="thai">kulavaṃsaṃ</alternative></alternatives>  adhāresiṃ, yañño ussāhito mayā.</gathalast>
    <hangnum line="61" number="18"></hangnum>
    <gatha1 line="62"> ‘‘Cullāsītisahassāni <pageBreak edition="Myanmar" number="1.0297" />, pasū haññanti me tadā;</gatha1>
    <gathalast line="63"><alternatives line="41" extra="" separator="true"><alternative source-abbr="vri" source="vipassana research institut">Sārathambhupanītāni</alternative><alternative source-abbr="ka." source="cambodian">tārasmīhi upanītāni</alternative><alternative source-abbr="syā." source="thai">sārasmiṃhi upanītāni</alternative></alternatives> , yaññatthāya upaṭṭhitā.</gathalast>
    <hangnum line="64" number="19"></hangnum>
    <gatha1 line="65"> ‘‘Ukkāmukhapahaṭṭhova <pageBreak edition="Vipassana Research Institut" number="1.0280" />, khadiraṅgārasannibho;</gatha1>
    <gathalast line="66">Udayantova sūriyo, <alternatives line="51" extra="" separator="false"><alternative source-abbr="vri" source="vipassana research institut">puṇṇamāyeva</alternative><alternative source-abbr="sī." source="sri lanka">puṇṇamāseva</alternative></alternatives>  candimā.</gathalast>
    <hangnum line="67" number="20"></hangnum>
    <gatha1 line="68"> ‘‘Siddhattho sabbasiddhattho, tilokamahito hito;</gatha1>
    <gathalast line="69">Upagantvāna sambuddho, idaṃ vacanamabravi.</gathalast>
    <hangnum line="70" number="21"></hangnum>
    <gatha1 line="71"> ‘‘‘Ahiṃsā <pageBreak edition="Thai" number="1.0400" /> sabbapāṇīnaṃ, kumāra mama ruccati;</gatha1>
    <gathalast line="72">Theyyā ca aticārā ca, majjapānā ca ārati.</gathalast>
    <hangnum line="73" number="22"></hangnum>
    <gatha1 line="74"> ‘‘‘Rati ca samacariyāya, bāhusaccaṃ kataññutā;</gatha1>
    <gathalast line="75">Diṭṭhe dhamme parattha ca, dhammā ete pasaṃsiyā.</gathalast>
    <hangnum line="76" number="23"></hangnum>
    <gatha1 line="77"> ‘‘‘Ete dhamme bhāvayitvā, sabbasattahite rato <note>hitesito (ka.)</note>;</gatha1>
    <gathalast line="78">Buddhe cittaṃ pasādetvā, bhāvehi maggamuttamaṃ’.</gathalast>
    <hangnum line="79" number="24"></hangnum>
    <gatha1 line="80"> ‘‘Idaṃ vatvāna sabbaññū, lokajeṭṭho narāsabho;</gatha1>
    <gathalast line="81">Mamevaṃ anusāsitvā, vehāsaṃ uggato gato.</gathalast>
    <hangnum line="82" number="25"></hangnum>
    <gatha1 line="83"> ‘‘Pubbe cittaṃ visodhetvā, pacchā cittaṃ pasādayiṃ;</gatha1>
    <gathalast line="84">Tena cittappasādena, tusitaṃ upapajjahaṃ.</gathalast>
    <hangnum line="85" number="26"></hangnum>
    <gatha1 line="86"> ‘‘Catunnavutito kappe, yadā cittaṃ pasādayiṃ;</gatha1>
    <gathalast line="87">Duggatiṃ nābhijānāmi, buddhasaññāyidaṃ phalaṃ.</gathalast>
    <hangnum line="88" number="27"></hangnum>
    <gatha1 line="89"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="90">Itthaṃ sudaṃ āyasmā yaññasāmiko thero imā gāthāyo abhāsitthāti.</paragraph>
    <centered line="91">Yaññasāmikattherassāpadānaṃ catutthaṃ.</centered>
    <subhead line="92">5. Nimittasaññakattheraapadānaṃ</subhead>
    <hangnum line="93" number="28"></hangnum>
    <gatha1 line="94"> ‘‘Candabhāgānadītīre <pageBreak edition="Pali Text Society" number="1.0261" />, vasāmi assame ahaṃ;</gatha1>
    <gathalast line="95">Suvaṇṇamigamaddakkhiṃ, carantaṃ vipine ahaṃ.</gathalast>
    <hangnum line="96" number="29"></hangnum>
    <gatha1 line="97"> ‘‘Mige <pageBreak edition="Thai" number="1.0401" /><pageBreak edition="Myanmar" number="1.0298" /> cittaṃ pasādetvā, lokajeṭṭhaṃ anussariṃ;</gatha1>
    <gathalast line="98">Tena cittappasādena, aññe buddhe anussariṃ.</gathalast>
    <hangnum line="99" number="30"></hangnum>
    <gatha1 line="100"> ‘‘Abbhatītā ca ye buddhā, vattamānā anāgatā;</gatha1>
    <gathalast line="101">Evamevaṃ virocanti, migarājāva te tayo.</gathalast>
    <hangnum line="102" number="31"></hangnum>
    <gatha1 line="103"> ‘‘Catunnavutito <pageBreak edition="Vipassana Research Institut" number="1.0281" /> kappe, yaṃ saññamalabhiṃ tadā;</gatha1>
    <gathalast line="104">Duggatiṃ nābhijānāmi, buddhasaññāyidaṃ phalaṃ.</gathalast>
    <hangnum line="105" number="32"></hangnum>
    <gatha1 line="106"> ‘‘Sattavīse ito kappe, eko āsiṃ mahīpati;</gatha1>
    <gathalast line="107">Araññasattho nāmena, cakkavattī mahabbalo.</gathalast>
    <hangnum line="108" number="33"></hangnum>
    <gatha1 line="109"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="110">Itthaṃ sudaṃ āyasmā nimittasaññako thero imā gāthāyo abhāsitthāti.</paragraph>
    <centered line="111">Nimittasaññakattherassāpadānaṃ pañcamaṃ.</centered>
    <subhead line="112">6. Annasaṃsāvakattheraapadānaṃ</subhead>
    <hangnum line="113" number="34"></hangnum>
    <gatha1 line="114"> ‘‘Suvaṇṇavaṇṇaṃ sambuddhaṃ, gacchantaṃ antarāpaṇe;</gatha1>
    <gathalast line="115">Kañcanagghiyasaṅkāsaṃ, bāttiṃsavaralakkhaṇaṃ.</gathalast>
    <hangnum line="116" number="35"></hangnum>
    <gatha1 line="117"> ‘‘Siddhatthaṃ sabbasiddhatthaṃ, anejaṃ aparājitaṃ;</gatha1>
    <gathalast line="118">Sambuddhaṃ atināmetvā, bhojayiṃ taṃ mahāmuniṃ.</gathalast>
    <hangnum line="119" number="36"></hangnum>
    <gatha1 line="120"> ‘‘Muni <pageBreak edition="Thai" number="1.0402" /> kāruṇiko loke, obhāsayi mamaṃ tadā;</gatha1>
    <gathalast line="121">Buddhe cittaṃ pasādetvā, kappaṃ saggamhi modahaṃ.</gathalast>
    <hangnum line="122" number="37"></hangnum>
    <gatha1 line="123"> ‘‘Catunnavutito kappe, yaṃ dānamadadiṃ tadā;</gatha1>
    <gathalast line="124">Duggatiṃ nābhijānāmi, bhikkhādānassidaṃ phalaṃ.</gathalast>
    <hangnum line="125" number="38"></hangnum>
    <gatha1 line="126"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <gathalast line="127">Itthaṃ sudaṃ āyasmā annasaṃsāvako thero imā gāthāyo abhāsitthāti;</gathalast>
    <centered line="128">Annasaṃsāvakattherassāpadānaṃ chaṭṭhaṃ.</centered>
    <subhead line="129">7. Nigguṇḍipupphiyattheraapadānaṃ</subhead>
    <hangnum line="130" number="39"></hangnum>
    <gatha1 line="131"> ‘‘Yadā <pageBreak edition="Myanmar" number="1.0299" /><pageBreak edition="Pali Text Society" number="1.0262" /> devo devakāyā, cavate āyusaṅkhayā;</gatha1>
    <gathalast line="132">Tayo saddā niccharanti, devānaṃ anumodataṃ.</gathalast>
    <hangnum line="133" number="40"></hangnum>
    <gatha1 line="134"> ‘‘‘Ito bho sugatiṃ gaccha, manussānaṃ sahabyataṃ;</gatha1>
    <gathalast line="135">Manussabhūto saddhamme, labha saddhaṃ anuttaraṃ.</gathalast>
    <hangnum line="136" number="41"></hangnum>
    <gatha1 line="137"> ‘‘‘Sā <pageBreak edition="Vipassana Research Institut" number="1.0282" /> te saddhā niviṭṭhāssa, mūlajātā patiṭṭhitā;</gatha1>
    <gathalast line="138">Yāvajīvaṃ asaṃhīrā, saddhamme suppavedite.</gathalast>
    <hangnum line="139" number="42"></hangnum>
    <gatha1 line="140"> ‘‘‘Kāyena kusalaṃ katvā, vācāya kusalaṃ bahuṃ;</gatha1>
    <gathalast line="141">Manasā kusalaṃ katvā, abyāpajjaṃ nirūpadhiṃ.</gathalast>
    <hangnum line="142" number="43"></hangnum>
    <gatha1 line="143"> ‘‘‘Tato <pageBreak edition="Thai" number="1.0403" /> opadhikaṃ puññaṃ, katvā dānena taṃ bahuṃ;</gatha1>
    <gathalast line="144">Aññepi macce saddhamme, brahmacariye nivesaya’.</gathalast>
    <hangnum line="145" number="44"></hangnum>
    <gatha1 line="146"> ‘‘Imāya anukampāya, devādevaṃ yadā vidū;</gatha1>
    <gathalast line="147">Cavantaṃ anumodanti, ehi <alternatives line="68" extra="" separator="false"><alternative source-abbr="vri" source="vipassana research institut">deva punappunaṃ</alternative><alternative source-abbr="sī." source="sri lanka">devapuraṃ puna</alternative></alternatives> .</gathalast>
    <hangnum line="148" number="45"></hangnum>
    <gatha1 line="149"> ‘‘Saṃvego me <note>saṃviggohaṃ (syā.)</note> tadā āsi, devasaṅghe samāgate;</gatha1>
    <gathalast line="150">Kaṃsu nāma ahaṃ yoniṃ, gamissāmi ito cuto.</gathalast>
    <hangnum line="151" number="46"></hangnum>
    <gatha1 line="152"> ‘‘Mama saṃvegamaññāya, samaṇo bhāvitindriyo;</gatha1>
    <gathalast line="153">Mamuddharitukāmo so, āgacchi mama santikaṃ.</gathalast>
    <hangnum line="154" number="47"></hangnum>
    <gatha1 line="155"> ‘‘Sumano nāma nāmena, padumuttarasāvako;</gatha1>
    <gathalast line="156">Atthadhammānusāsitvā, saṃvejesi mamaṃ tadā.</gathalast>
    <centered line="157">Dvādasamaṃ bhāṇavāraṃ.</centered>
    <hangnum line="158" number="48"></hangnum>
    <gatha1 line="159"> ‘‘Tassāhaṃ vacanaṃ sutvā, buddhe cittaṃ pasādayiṃ;</gatha1>
    <gathalast line="160">Taṃ dhīraṃ abhivādetvā, tattha kālaṃkato ahaṃ.</gathalast>
    <hangnum line="161" number="49"></hangnum>
    <gatha1 line="162"> ‘‘Upapajjiṃ sa <note>upapajjissaṃ (sī.)</note> tattheva, sukkamūlena codito;</gatha1>
    <gathalast line="163">Vasanto mātukucchimhi, puna dhāreti mātuyā.</gathalast>
    <hangnum line="164" number="50"></hangnum>
    <gatha1 line="165"> ‘‘Tamhā kāyā cavitvāna, tidase upapajjahaṃ;</gatha1>
    <gathalast line="166">Etthantare na passāmi, domanassamahaṃ tadā.</gathalast>
    <hangnum line="167" number="51"></hangnum>
    <gatha1 line="168"> ‘‘Tāvatiṃsā <pageBreak edition="Myanmar" number="1.0300" /><pageBreak edition="Pali Text Society" number="1.0263" /> cavitvāna, mātukucchiṃ samokkamiṃ;</gatha1>
    <gathalast line="169">Nikkhamitvāna kucchimhā, kaṇhasukkaṃ ajānahaṃ.</gathalast>
    <hangnum line="170" number="52"></hangnum>
    <gatha1 line="171"> ‘‘Jātiyā <pageBreak edition="Thai" number="1.0404" /> <alternatives line="93" extra="" separator="false"><alternative source-abbr="vri" source="vipassana research institut">sattavassova</alternative><alternative source-abbr="syā." source="thai">jātiyā sattavassena</alternative></alternatives> , ārāmaṃ pāvisiṃ ahaṃ;</gatha1>
    <gathalast line="172">Gotamassa bhagavato, sakyaputtassa tādino.</gathalast>
    <hangnum line="173" number="53"></hangnum>
    <gatha1 line="174"> ‘‘<alternatives line="102" extra="" separator="false"><alternative source-abbr="vri" source="vipassana research institut">Vitthārike</alternative><alternative source-abbr="sī." source="sri lanka">vitthārite</alternative><alternative source-abbr="ka." source="cambodian">vitthārite</alternative></alternatives>  pāvacane, bāhujaññamhi sāsane;</gatha1>
    <gathalast line="175">Addasaṃ sāsanakare, bhikkhavo tattha satthuno.</gathalast>
    <hangnum line="176" number="54"></hangnum>
    <gatha1 line="177"> ‘‘Sāvatthi <pageBreak edition="Vipassana Research Institut" number="1.0283" /> nāma nagaraṃ, rājā tatthāsi kosalo;</gatha1>
    <gathalast line="178">Rathena nāgayuttena, upesi bodhimuttamaṃ.</gathalast>
    <hangnum line="179" number="55"></hangnum>
    <gatha1 line="180"> ‘‘Tassāhaṃ nāgaṃ disvāna, pubbakammaṃ anussariṃ;</gatha1>
    <gathalast line="181">Añjaliṃ paggahetvāna, samayaṃ agamāsahaṃ.</gathalast>
    <hangnum line="182" number="56"></hangnum>
    <gatha1 line="183"> ‘‘Jātiyā sattavassova, pabbajiṃ anagāriyaṃ;</gatha1>
    <gathalast line="184">Yo so buddhaṃ upaṭṭhāsi, ānando nāma sāvako.</gathalast>
    <hangnum line="185" number="57"></hangnum>
    <gatha1 line="186"> ‘‘Gatimā dhitimā ceva, satimā ca bahussuto;</gatha1>
    <gathalast line="187">Rañño cittaṃ pasādento, niyyādesi mahājuti.</gathalast>
    <hangnum line="188" number="58"></hangnum>
    <gatha1 line="189"> ‘‘Tassāhaṃ dhammaṃ sutvāna, pubbakammaṃ anussariṃ;</gatha1>
    <gathalast line="190">Tattheva ṭhitako santo, arahattamapāpuṇiṃ.</gathalast>
    <hangnum line="191" number="59"></hangnum>
    <gatha1 line="192"> ‘‘Ekaṃsaṃ cīvaraṃ katvā, sire katvāna añjaliṃ;</gatha1>
    <gathalast line="193">Sambuddhaṃ abhivādetvā, imaṃ vācaṃ udīrayiṃ.</gathalast>
    <hangnum line="194" number="60"></hangnum>
    <gatha1 line="195"> ‘‘‘Padumuttarabuddhassa, dvipadindassa satthuno;</gatha1>
    <gathalast line="196">Nigguṇḍipupphaṃ paggayha, sīhāsane ṭhapesahaṃ.</gathalast>
    <hangnum line="197" number="61"></hangnum>
    <gatha1 line="198"> ‘‘‘Tena kammena dvipadinda, lokajeṭṭha narāsabha;</gatha1>
    <gathalast line="199">Pattomhi acalaṃ ṭhānaṃ, hitvā jayaparājayaṃ’.</gathalast>
    <hangnum line="200" number="62"></hangnum>
    <gatha1 line="201"> ‘‘Pañcavīsasahassamhi <pageBreak edition="Thai" number="1.0405" />, kappānaṃ manujādhipā;</gatha1>
    <gathalast line="202">Abbudanirabbudāni, aṭṭhaṭṭhāsiṃsu khattiyā.</gathalast>
    <hangnum line="203" number="63"></hangnum>
    <gatha1 line="204"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="205">Itthaṃ sudaṃ āyasmā nigguṇḍipupphiyo thero imā gāthāyo abhāsitthāti.</paragraph>
    <centered line="206">Nigguṇḍipupphiyattherassāpadānaṃ sattamaṃ.</centered>
    <subhead line="207">8. Sumanāveḷiyattheraapadānaṃ</subhead>
    <hangnum line="208" number="64"></hangnum>
    <gatha1 line="209"> ‘‘Vessabhussa <pageBreak edition="Myanmar" number="1.0301" /><pageBreak edition="Pali Text Society" number="1.0264" /> bhagavato, lokajeṭṭhassa tādino;</gatha1>
    <gathalast line="210">Sabbe janā samāgamma, mahāpūjaṃ karonti te.</gathalast>
    <hangnum line="211" number="65"></hangnum>
    <gatha1 line="212"> ‘‘Sudhāya piṇḍaṃ katvāna, āveḷaṃ sumanāyahaṃ;</gatha1>
    <gathalast line="213">Sīhāsanassa purato, abhiropesahaṃ tadā.</gathalast>
    <hangnum line="214" number="66"></hangnum>
    <gatha1 line="215"> ‘‘Sabbe <pageBreak edition="Vipassana Research Institut" number="1.0284" /> janā samāgamma, pekkhanti pupphamuttamaṃ;</gatha1>
    <gathalast line="216">Kenidaṃ pūjitaṃ pupphaṃ, buddhaseṭṭhassa tādino.</gathalast>
    <hangnum line="217" number="67"></hangnum>
    <gatha1 line="218"> ‘‘Tena cittappasādena, nimmānaṃ upapajjahaṃ;</gatha1>
    <gathalast line="219"><alternatives line="112" extra="" separator="false"><alternative source-abbr="vri" source="vipassana research institut">Anubhomi</alternative><alternative source-abbr="sī." source="sri lanka">anubhosiṃ</alternative></alternatives>  sakaṃ kammaṃ, pubbe sukatamattano.</gathalast>
    <hangnum line="220" number="68"></hangnum>
    <gatha1 line="221"> ‘‘Yaṃ yaṃ yonupapajjāmi, devattaṃ atha mānusaṃ;</gatha1>
    <gathalast line="222">Sabbesānaṃ piyo homi, pupphapūjāyidaṃ phalaṃ.</gathalast>
    <hangnum line="223" number="69"></hangnum>
    <gatha1 line="224"> ‘‘Nābhijānāmi <pageBreak edition="Thai" number="1.0406" /> kāyena, vācāya uda cetasā;</gatha1>
    <gathalast line="225">Saṃyatānaṃ tapassīnaṃ, kataṃ akkositaṃ mayā.</gathalast>
    <hangnum line="226" number="70"></hangnum>
    <gatha1 line="227"> ‘‘Tena sucaritenāhaṃ, cittassa paṇidhīhi ca;</gatha1>
    <gathalast line="228">Sabbesaṃ pūjito homi, anakkosassidaṃ phalaṃ.</gathalast>
    <hangnum line="229" number="71"></hangnum>
    <gatha1 line="230"> ‘‘Ito ekādase kappe, sahassārosi khattiyo;</gatha1>
    <gathalast line="231">Sattaratanasampanno, cakkavattī mahabbalo.</gathalast>
    <hangnum line="232" number="72"></hangnum>
    <gatha1 line="233"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="234">Itthaṃ sudaṃ āyasmā sumanāveḷiyo thero imā gāthāyo abhāsitthāti.</paragraph>
    <centered line="235">Sumanāveḷiyattherassāpadānaṃ aṭṭhamaṃ.</centered>
    <subhead line="236">9. Pupphacchattiyattheraapadānaṃ</subhead>
    <hangnum line="237" number="73"></hangnum>
    <gatha1 line="238"> ‘‘Siddhatthassa bhagavato, lokajeṭṭhassa tādino;</gatha1>
    <gathalast line="239">Saccaṃ pakāsayantassa, nibbāpentassa pāṇino.</gathalast>
    <hangnum line="240" number="74"></hangnum>
    <gatha1 line="241"> ‘‘Jalajaṃ <pageBreak edition="Myanmar" number="1.0302" /> āharitvāna, satapattaṃ manoramaṃ;</gatha1>
    <gathalast line="242">Pupphassa chattaṃ katvāna, buddhassa abhiropayiṃ.</gathalast>
    <hangnum line="243" number="75"></hangnum>
    <gatha1 line="244"> ‘‘Siddhattho <pageBreak edition="Thai" number="1.0407" /><pageBreak edition="Pali Text Society" number="1.0265" /> ca lokavidū, āhutīnaṃ paṭiggaho;</gatha1>
    <gathalast line="245">Bhikkhusaṅghe ṭhito satthā, imaṃ gāthaṃ abhāsatha.</gathalast>
    <hangnum line="246" number="76"></hangnum>
    <gatha1 line="247"> ‘‘‘Yo me cittaṃ pasādetvā, pupphacchattaṃ adhārayiṃ;</gatha1>
    <gathalast line="248">Tena cittappasādena, duggatiṃ so na gacchati’.</gathalast>
    <hangnum line="249" number="77"></hangnum>
    <gatha1 line="250"> ‘‘Idaṃ vatvāna sambuddho, siddhattho lokanāyako;</gatha1>
    <gathalast line="251">Uyyojetvāna parisaṃ, vehāsaṃ nabhamuggami.</gathalast>
    <hangnum line="252" number="78"></hangnum>
    <gatha1 line="253"> ‘‘Vuṭṭhite <pageBreak edition="Vipassana Research Institut" number="1.0285" /> naradevamhi, setacchattampi vuṭṭhahi;</gatha1>
    <gathalast line="254">Purato buddhaseṭṭhassa, gacchati chattamuttamaṃ.</gathalast>
    <hangnum line="255" number="79"></hangnum>
    <gatha1 line="256"> ‘‘Catunnavutito kappe, yaṃ chattaṃ abhiropayiṃ;</gatha1>
    <gathalast line="257">Duggatiṃ nābhijānāmi, pupphacchattassidaṃ phalaṃ.</gathalast>
    <hangnum line="258" number="80"></hangnum>
    <gatha1 line="259"> ‘‘Catusattatikappamhi, aṭṭha jalasikhā ahū;</gatha1>
    <gathalast line="260">Sattaratanasampannā, cakkavattī mahabbalā.</gathalast>
    <hangnum line="261" number="81"></hangnum>
    <gatha1 line="262"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="263">Itthaṃ sudaṃ āyasmā pupphacchattiyo thero imā gāthāyo abhāsitthāti.</paragraph>
    <centered line="264">Pupphacchattiyattherassāpadānaṃ navamaṃ.</centered>
    <subhead line="265">10. Saparivārachattadāyakattheraapadānaṃ</subhead>
    <hangnum line="266" number="82"></hangnum>
    <gatha1 line="267"> ‘‘Padumuttaro lokavidū, āhutīnaṃ paṭiggaho;</gatha1>
    <gathalast line="268">Ākāse jalavuṭṭhīva <alternatives line="121" extra="" separator="true"><alternative source-abbr="vri" source="vipassana research institut">vassate</alternative><alternative source-abbr="sī." source="sri lanka">vassati</alternative><alternative source-abbr="syā." source="thai">vassati</alternative><alternative source-abbr="?" source="unknown">vasseti</alternative></alternatives>  dhammavuṭṭhiyā.</gathalast>
    <hangnum line="269" number="83"></hangnum>
    <gatha1 line="270"> ‘‘Tamaddasāsiṃ <pageBreak edition="Thai" number="1.0408" /> sambuddhaṃ, desentaṃ amataṃ padaṃ;</gatha1>
    <gathalast line="271">Sakaṃ cittaṃ pasādetvā, agamāsiṃ sakaṃ gharaṃ.</gathalast>
    <hangnum line="272" number="84"></hangnum>
    <gatha1 line="273"> ‘‘Chattaṃ alaṅkataṃ gayha, upagacchiṃ naruttamaṃ;</gatha1>
    <gathalast line="274">Haṭṭho haṭṭhena cittena, ākāse ukkhipiṃ ahaṃ.</gathalast>
    <hangnum line="275" number="85"></hangnum>
    <gatha1 line="276"> ‘‘Susaṅgahitayānaṃva <pageBreak edition="Myanmar" number="1.0303" />, dantova sāvakuttamo;</gatha1>
    <gathalast line="277">Upagantvāna sambuddhaṃ, matthake sampatiṭṭhahi.</gathalast>
    <hangnum line="278" number="86"></hangnum>
    <gatha1 line="279"> ‘‘Anukampako kāruṇiko, buddho lokagganāyako;</gatha1>
    <gathalast line="280">Bhikkhusaṅghe nisīditvā, imā gāthā abhāsatha.</gathalast>
    <hangnum line="281" number="87"></hangnum>
    <gatha1 line="282"> ‘‘‘Yena chattamidaṃ dinnaṃ, alaṅkataṃ manoramaṃ;</gatha1>
    <gathalast line="283">Tena cittappasādena, duggatiṃ so na gacchati.</gathalast>
    <hangnum line="284" number="88"></hangnum>
    <gatha1 line="285"> ‘‘‘Sattakkhattuñca <pageBreak edition="Pali Text Society" number="1.0266" /> devesu, devarajjaṃ karissati;</gatha1>
    <gathalast line="286">Bāttiṃsakkhattuñca rājā, cakkavattī bhavissati.</gathalast>
    <hangnum line="287" number="89"></hangnum>
    <gatha1 line="288"> ‘‘‘Kappasatasahassamhi, okkākakulasambhavo;</gatha1>
    <gathalast line="289">Gotamo nāma gottena, satthā loke bhavissati.</gathalast>
    <hangnum line="290" number="90"></hangnum>
    <gatha1 line="291"> ‘‘‘Tassa <pageBreak edition="Vipassana Research Institut" number="1.0286" /> dhammesu dāyādo, oraso dhammanimmito;</gatha1>
    <gathalast line="292">Sabbāsave pariññāya, nibbāyissatināsavo’.</gathalast>
    <hangnum line="293" number="91"></hangnum>
    <gatha1 line="294"> ‘‘Buddhassa giramaññāya, vācāsabhimudīritaṃ;</gatha1>
    <gathalast line="295">Pasannacitto sumano, bhiyyo hāsaṃ janesahaṃ.</gathalast>
    <hangnum line="296" number="92"></hangnum>
    <gatha1 line="297"> ‘‘Jahitvā mānusaṃ yoniṃ, dibbaṃ <alternatives line="132" extra="" separator="true"><alternative source-abbr="vri" source="vipassana research institut">yoniṃ</alternative><alternative source-abbr="sī." source="sri lanka">devayoniṃ</alternative><alternative source-abbr="syā." source="thai">dibbayoniṃ</alternative></alternatives>  majjhagaṃ;</gatha1>
    <gathalast line="298">Vimānamuttamaṃ mayhaṃ, abbhuggataṃ manoramaṃ.</gathalast>
    <hangnum line="299" number="93"></hangnum>
    <gatha1 line="300"> ‘‘Vimānā <pageBreak edition="Thai" number="1.0409" /> nikkhamantassa, setacchattaṃ dharīyati;</gatha1>
    <gathalast line="301">Tadā saññaṃ paṭilabhiṃ, pubbakammassidaṃ phalaṃ.</gathalast>
    <hangnum line="302" number="94"></hangnum>
    <gatha1 line="303"> ‘‘Devalokā cavitvāna, manussattañca āgamiṃ;</gatha1>
    <gathalast line="304">Chattiṃsakkhattuṃ cakkavattī, sattakappasatamhito.</gathalast>
    <hangnum line="305" number="95"></hangnum>
    <gatha1 line="306"> ‘‘Tamhā kāyā cavitvāna, <alternatives line="142" extra="" separator="false"><alternative source-abbr="vri" source="vipassana research institut">āgacchiṃ</alternative><alternative source-abbr="?" source="unknown">agañchiṃ</alternative></alternatives>  tidasaṃ puraṃ;</gatha1>
    <gathalast line="307">Saṃsaritvānupubbena, mānusaṃ punarāgamiṃ.</gathalast>
    <hangnum line="308" number="96"></hangnum>
    <gatha1 line="309"> ‘‘Okkantaṃ mātukucchiṃ maṃ, settacchattaṃ adhārayuṃ;</gatha1>
    <gathalast line="310"><bold>Jātiyā sattavassohaṃ,</bold> pabbajiṃ anagāriyaṃ.</gathalast>
    <hangnum line="311" number="97"></hangnum>
    <gatha1 line="312"> ‘‘Sunando nāma nāmena, brāhmaṇo mantapāragū;</gatha1>
    <gathalast line="313">Phalikaṃ chattamādāya, sāvakaggassa so tadā.</gathalast>
    <hangnum line="314" number="98"></hangnum>
    <gatha1 line="315"> ‘‘Anumodi <pageBreak edition="Myanmar" number="1.0304" /> mahāvīro, sāriputto mahākathī;</gatha1>
    <gathalast line="316">Sutvānumodanaṃ tassa, pubbakammamanussariṃ.</gathalast>
    <hangnum line="317" number="99"></hangnum>
    <gatha1 line="318"> ‘‘Añjaliṃ paggahetvāna, sakaṃ cittaṃ pasādayiṃ;</gatha1>
    <gathalast line="319">Saritvā purimaṃ kammaṃ, arahattamapāpuṇiṃ.</gathalast>
    <hangnum line="320" number="100"></hangnum>
    <gatha1 line="321"> ‘‘Uṭṭhāya āsanā tamhā, sire katvāna añjaliṃ;</gatha1>
    <gathalast line="322">Sambuddhaṃ abhivādetvā, imaṃ vācaṃ udīriyiṃ.</gathalast>
    <hangnum line="323" number="101"></hangnum>
    <gatha1 line="324"> ‘‘Satasahassito kappe, buddho loke anuttaro;</gatha1>
    <gathalast line="325">Padumuttaro lokavidū, āhutīnaṃ paṭiggaho.</gathalast>
    <hangnum line="326" number="102"></hangnum>
    <gatha1 line="327"> ‘‘Tassa chattaṃ mayā dinnaṃ, vicittaṃ samalaṅkataṃ;</gatha1>
    <gathalast line="328">Ubho hatthehi paggaṇhi, sayambhū aggapuggalo.</gathalast>
    <hangnum line="329" number="103"></hangnum>
    <gatha1 line="330"> ‘‘Aho <pageBreak edition="Thai" number="1.0410" /><pageBreak edition="Pali Text Society" number="1.0267" /> buddho aho dhammo, aho no satthusampadā;</gatha1>
    <gathalast line="331">Ekacchattassa dānena, duggatiṃ nupapajjahaṃ.</gathalast>
    <hangnum line="332" number="104"></hangnum>
    <gatha1 line="333"> ‘‘Kilesā <pageBreak edition="Vipassana Research Institut" number="1.0287" /> jhāpitā mayhaṃ, bhavā sabbe samūhatā;</gatha1>
    <gathalast line="334">Sabbāsave pariññāya, viharāmi anāsavo.</gathalast>
    <hangnum line="335" number="105"></hangnum>
    <gatha1 line="336"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="337">Itthaṃ sudaṃ āyasmā saparivārachattadāyako thero imā gāthāyo abhāsitthāti.</paragraph>
    <centered line="338">Saparivārachattadāyakattherassāpadānaṃ dasamaṃ.</centered>
    <centered line="339">Umāpupphiyavaggo tettiṃsatimo.</centered>
    <paragraph line="340">Tassuddānaṃ –</paragraph>
    <gatha1 line="341">Umāpupphañca pulinaṃ, hāso yañño nimittako;</gatha1>
    <gatha2 line="342">Saṃsāvako nigguṇḍī ca, sumanaṃ pupphachattako;</gatha2>
    <gathalast line="343">Saparivārachatto ca, gāthā sattasatuttarāti.</gathalast>
  </content>
</document>