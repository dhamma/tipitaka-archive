<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="aṭṭha." source-abbr="aṭṭha."/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0510m1.mul28.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/29. pannadayakavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>29. pannadayakavaggo</basename>
    <titlePath>29. Paṇṇadāyakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">29. Paṇṇadāyakavaggo</chapter>
    <subhead line="2">1. Paṇṇadāyakattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Paṇṇasāle <pageBreak edition="Myanmar" number="1.0270" /><pageBreak edition="Vipassana Research Institut" number="1.0254" /><pageBreak edition="Pali Text Society" number="1.0239" /> nisinnomhi, paṇṇabhojanabhojano;</gatha1>
    <gathalast line="5">Upaviṭṭhañca maṃ santaṃ, upāgacchi <alternatives line="3" extra="" separator="false"><alternative source-abbr="vri" source="vipassana research institut">mahāisi</alternative><alternative source-abbr="sī." source="sri lanka">mahāmuni</alternative></alternatives> .</gathalast>
    <hangnum line="6" number="2"></hangnum>
    <gatha1 line="7"> ‘‘Siddhattho lokapajjoto, sabbalokatikicchako;</gatha1>
    <gathalast line="8">Tassa paṇṇaṃ mayā dinnaṃ, <alternatives line="12" extra="" separator="false"><alternative source-abbr="vri" source="vipassana research institut">nisinnaṃ</alternative><alternative source-abbr="syā." source="thai">nisinnassa</alternative><alternative source-abbr="aṭṭha." source="aṭṭha.">nisinnassa</alternative></alternatives>  paṇṇasanthare.</gathalast>
    <hangnum line="9" number="3"></hangnum>
    <gatha1 line="10"> ‘‘Catunnavutito kappe, yaṃ paṇṇamadadiṃ tadā;</gatha1>
    <gathalast line="11">Duggatiṃ nābhijānāmi, paṇṇadānassidaṃ phalaṃ.</gathalast>
    <hangnum line="12" number="4"></hangnum>
    <gatha1 line="13"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="14">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="15">Itthaṃ sudaṃ āyasmā paṇṇadāyako thero imā gāthāyo abhāsitthāti.</paragraph>
    <centered line="16">Paṇṇadāyakattherassāpadānaṃ paṭhamaṃ.</centered>
    <subhead line="17">2. Phaladāyakattheraapadānaṃ</subhead>
    <hangnum line="18" number="5"></hangnum>
    <gatha1 line="19"> ‘‘Sinerusamasantoso <pageBreak edition="Thai" number="1.0364" />, <alternatives line="22" extra="" separator="false"><alternative source-abbr="vri" source="vipassana research institut">dharaṇīsama</alternative><alternative source-abbr="sī." source="sri lanka">dharaṇīdhara</alternative><alternative source-abbr="syā." source="thai">dharaṇīdhara</alternative></alternatives>  sādiso;</gatha1>
    <gathalast line="20">Vuṭṭhahitvā samādhimhā, bhikkhāya mamupaṭṭhito.</gathalast>
    <hangnum line="21" number="6"></hangnum>
    <gatha1 line="22"> ‘‘<alternatives line="32" extra="" separator="false"><alternative source-abbr="vri" source="vipassana research institut">Harītakaṃ</alternative><alternative source-abbr="syā." source="thai">harītakiṃ</alternative></alternatives>  āmalakaṃ, ambajambuvibhītakaṃ;</gatha1>
    <gathalast line="23">Kolaṃ bhallātakaṃ billaṃ, phārusakaphalāni ca.</gathalast>
    <hangnum line="24" number="7"></hangnum>
    <gatha1 line="25"> ‘‘Siddhatthassa mahesissa, sabbalokānukampino;</gatha1>
    <gathalast line="26">Tañca sabbaṃ mayā dinnaṃ, vippasannena cetasā.</gathalast>
    <hangnum line="27" number="8"></hangnum>
    <gatha1 line="28"> ‘‘Catunnavutito kappe, yaṃ phalaṃ adadiṃ tadā;</gatha1>
    <gathalast line="29">Duggatiṃ nābhijānāmi, phaladānassidaṃ phalaṃ.</gathalast>
    <hangnum line="30" number="9"></hangnum>
    <gatha1 line="31"> ‘‘Sattapaññāsito <pageBreak edition="Vipassana Research Institut" number="1.0255" /> kappe, ekajjho nāma khattiyo;</gatha1>
    <gathalast line="32">Sattaratanasampanno, cakkavattī mahabbalo.</gathalast>
    <hangnum line="33" number="10"></hangnum>
    <gatha1 line="34"> ‘‘Paṭisambhidā <pageBreak edition="Myanmar" number="1.0271" /> catasso…pe… kataṃ buddhassa sāsanaṃ’’.</gatha1>
    <paragraph line="35">Itthaṃ sudaṃ āyasmā phaladāyako thero imā gāthāyo abhāsitthāti.</paragraph>
    <centered line="36">Phaladāyakattherassāpadānaṃ dutiyaṃ.</centered>
    <subhead line="37">3. Paccuggamaniyattheraapadānaṃ</subhead>
    <hangnum line="38" number="11"></hangnum>
    <gatha1 line="39"> ‘‘Sīhaṃ <pageBreak edition="Pali Text Society" number="1.0240" /> yathā vanacaraṃ, nisabhājāniyaṃ yathā;</gatha1>
    <gathalast line="40">Kakudhaṃ vilasantaṃva, āgacchantaṃ narāsabhaṃ.</gathalast>
    <hangnum line="41" number="12"></hangnum>
    <gatha1 line="42"> ‘‘Siddhatthaṃ <pageBreak edition="Thai" number="1.0365" /> lokapajjotaṃ, sabbalokatikicchakaṃ;</gatha1>
    <gathalast line="43">Akāsiṃ paccuggamanaṃ, vippasannena cetasā.</gathalast>
    <hangnum line="44" number="13"></hangnum>
    <gatha1 line="45"> ‘‘Catunnavutito kappe, paccuggacchiṃ narāsabhaṃ;</gatha1>
    <gathalast line="46">Duggatiṃ nābhijānāmi, paccuggamane idaṃ phalaṃ.</gathalast>
    <hangnum line="47" number="14"></hangnum>
    <gatha1 line="48"> ‘‘<alternatives line="41" extra="" separator="false"><alternative source-abbr="vri" source="vipassana research institut">Sattatiṃse</alternative><alternative source-abbr="sī." source="sri lanka">sattavīse</alternative><alternative source-abbr="syā." source="thai">sattavīse</alternative></alternatives>  ito kappe, eko āsiṃ janādhipo;</gatha1>
    <gathalast line="49">Saparivāroti nāmena, cakkavattī mahabbalo.</gathalast>
    <hangnum line="50" number="15"></hangnum>
    <gatha1 line="51"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="52">Itthaṃ sudaṃ āyasmā paccuggamaniyo thero imā gāthāyo abhāsitthāti.</paragraph>
    <centered line="53">Paccuggamaniyattherassāpadānaṃ tatiyaṃ.</centered>
    <subhead line="54">4. Ekapupphiyattheraapadānaṃ</subhead>
    <hangnum line="55" number="16"></hangnum>
    <gatha1 line="56"> ‘‘Dakkhiṇamhi duvāramhi, pisāco āsahaṃ tadā;</gatha1>
    <gathalast line="57">Addasaṃ virajaṃ buddhaṃ, pītaraṃsiṃva bhāṇumaṃ.</gathalast>
    <hangnum line="58" number="17"></hangnum>
    <gatha1 line="59"> ‘‘Vipassissa naraggassa, sabbalokahitesino;</gatha1>
    <gathalast line="60">Ekapupphaṃ mayā dinnaṃ, dvipadindassa tādino.</gathalast>
    <hangnum line="61" number="18"></hangnum>
    <gatha1 line="62"> ‘‘Ekanavutito kappe, yaṃ pupphamadadiṃ tadā;</gatha1>
    <gathalast line="63">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="64" number="19"></hangnum>
    <gatha1 line="65"> ‘‘Paṭisambhidā <pageBreak edition="Thai" number="1.0366" /><pageBreak edition="Myanmar" number="1.0272" /><pageBreak edition="Vipassana Research Institut" number="1.0256" /> catasso…pe… kataṃ buddhassa sāsanaṃ’’.</gatha1>
    <paragraph line="66">Itthaṃ sudaṃ āyasmā ekapupphiyo thero imā gāthāyo abhāsitthāti.</paragraph>
    <centered line="67">Ekapupphiyattherassāpadānaṃ catutthaṃ.</centered>
    <subhead line="68">5. Maghavapupphiyattheraapadānaṃ</subhead>
    <hangnum line="69" number="20"></hangnum>
    <gatha1 line="70"> ‘‘Nammadānadiyā tīre, sayambhū aparājito;</gatha1>
    <gathalast line="71">Samādhiṃ so samāpanno, vippasanno anāvilo.</gathalast>
    <hangnum line="72" number="21"></hangnum>
    <gatha1 line="73"> ‘‘Disvā pasannasumano, sambuddhaṃ aparājitaṃ;</gatha1>
    <gathalast line="74">Tāhaṃ maghavapupphena, sayambhuṃ pūjayiṃ tadā.</gathalast>
    <hangnum line="75" number="22"></hangnum>
    <gatha1 line="76"> ‘‘Ekanavutito <pageBreak edition="Pali Text Society" number="1.0241" /> kappe, yaṃ pupphamabhipūjayiṃ;</gatha1>
    <gathalast line="77">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="78" number="23"></hangnum>
    <gatha1 line="79"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="80">Itthaṃ sudaṃ āyasmā maghavapupphiyo thero imā gāthāyo abhāsitthāti.</paragraph>
    <centered line="81">Maghavapupphiyattherassāpadānaṃ pañcamaṃ.</centered>
    <subhead line="82">6. Upaṭṭhākadāyakattheraapadānaṃ</subhead>
    <hangnum line="83" number="24"></hangnum>
    <gatha1 line="84"> ‘‘Rathiyaṃ <pageBreak edition="Thai" number="1.0367" /> paṭipajjantaṃ, āhutīnaṃ paṭiggahaṃ;</gatha1>
    <gathalast line="85">Dvipadindaṃ mahānāgaṃ, lokajeṭṭhaṃ narāsabhaṃ.</gathalast>
    <hangnum line="86" number="25"></hangnum>
    <gatha1 line="87"> ‘‘Pakkosāpiya tassāhaṃ, sabbalokahitesino;</gatha1>
    <gathalast line="88">Upaṭṭhāko mayā dinno, siddhatthassa mahesino.</gathalast>
    <hangnum line="89" number="26"></hangnum>
    <gatha1 line="90"> ‘‘<alternatives line="51" extra="" separator="false"><alternative source-abbr="vri" source="vipassana research institut">Paṭiggahetvā</alternative><alternative source-abbr="ka." source="cambodian">paṭiggahesi</alternative></alternatives>  sambuddho, niyyādesi <alternatives line="60" extra="" separator="false"><alternative source-abbr="vri" source="vipassana research institut">mahāmuni</alternative><alternative source-abbr="ka." source="cambodian">mahāisi</alternative></alternatives> ;</gatha1>
    <gathalast line="91">Uṭṭhāya āsanā tamhā, pakkāmi pācināmukho.</gathalast>
    <hangnum line="92" number="27"></hangnum>
    <gatha1 line="93"> ‘‘Catunnavutito <pageBreak edition="Myanmar" number="1.0273" /> kappe, upaṭṭhākamadaṃ tadā;</gatha1>
    <gathalast line="94">Duggatiṃ nābhijānāmi, upaṭṭhānassidaṃ phalaṃ.</gathalast>
    <hangnum line="95" number="28"></hangnum>
    <gatha1 line="96"> ‘‘Sattapaññāsito kappe, balasenasanāmako;</gatha1>
    <gathalast line="97">Sattaratanasampanno, cakkavattī mahabbalo.</gathalast>
    <hangnum line="98" number="29"></hangnum>
    <gatha1 line="99"> ‘‘Paṭisambhidā <pageBreak edition="Vipassana Research Institut" number="1.0257" /> catasso…pe… kataṃ buddhassa sāsanaṃ’’.</gatha1>
    <paragraph line="100">Itthaṃ sudaṃ āyasmā upaṭṭhākadāyako thero imā gāthāyo abhāsitthāti.</paragraph>
    <centered line="101">Upaṭṭhākadāyakattherassāpadānaṃ chaṭṭhaṃ.</centered>
    <subhead line="102">7. Apadāniyattheraapadānaṃ</subhead>
    <hangnum line="103" number="30"></hangnum>
    <gatha1 line="104"> ‘‘Apadānaṃ sugatānaṃ, kittayiṃhaṃ mahesinaṃ;</gatha1>
    <gathalast line="105">Pāde ca sirasā vandiṃ, pasanno sehi pāṇibhi.</gathalast>
    <hangnum line="106" number="31"></hangnum>
    <gatha1 line="107"> ‘‘Dvenavute <pageBreak edition="Thai" number="1.0368" /> ito kappe, apadānaṃ pakittayiṃ;</gatha1>
    <gathalast line="108">Duggatiṃ nābhijānāmi, kittanāya idaṃ phalaṃ.</gathalast>
    <hangnum line="109" number="32"></hangnum>
    <gatha1 line="110"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="111">Itthaṃ sudaṃ āyasmā apadāniyo thero imā gāthāyo abhāsitthāti.</paragraph>
    <centered line="112">Apadāniyattherassāpadānaṃ sattamaṃ.</centered>
    <subhead line="113">8. Sattāhapabbajitattheraapadānaṃ</subhead>
    <hangnum line="114" number="33"></hangnum>
    <gatha1 line="115"> ‘‘Vipassissa <pageBreak edition="Pali Text Society" number="1.0242" /> bhagavato, saṅgho sakkatamānito;</gatha1>
    <gathalast line="116">Byasanaṃ me anuppattaṃ, ñātibhedo pure ahu.</gathalast>
    <hangnum line="117" number="34"></hangnum>
    <gatha1 line="118"> ‘‘Pabbajjaṃ upagantvāna, byasanupasamāyahaṃ;</gatha1>
    <gathalast line="119">Sattāhābhirato tattha, satthusāsanakamyatā.</gathalast>
    <hangnum line="120" number="35"></hangnum>
    <gatha1 line="121"> ‘‘Ekanavutito kappe, yamahaṃ pabbajiṃ tadā;</gatha1>
    <gathalast line="122">Duggatiṃ nābhijānāmi, pabbajjāya idaṃ phalaṃ.</gathalast>
    <hangnum line="123" number="36"></hangnum>
    <gatha1 line="124"> ‘‘Sattasaṭṭhimhito <pageBreak edition="Myanmar" number="1.0274" /> kappe, satta āsuṃ mahīpatī;</gatha1>
    <gathalast line="125">Sunikkhamāti ñāyanti, cakkavattī mahabbalā.</gathalast>
    <hangnum line="126" number="37"></hangnum>
    <gatha1 line="127"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="128">Itthaṃ <pageBreak edition="Thai" number="1.0369" /> sudaṃ āyasmā sattāhapabbajito thero imā gāthāyo abhāsitthāti.</paragraph>
    <centered line="129">Sattāhapabbajitattherassāpadānaṃ aṭṭhamaṃ.</centered>
    <subhead line="130">9. Buddhupaṭṭhāyikattheraapadānaṃ</subhead>
    <hangnum line="131" number="38"></hangnum>
    <gatha1 line="132"> ‘‘<alternatives line="69" extra="" separator="true"><alternative source-abbr="vri" source="vipassana research institut">Veṭambhinīti</alternative><alternative source-abbr="sī." source="sri lanka">veṭambarīti</alternative><alternative source-abbr="syā." source="thai">vedhambhinīti</alternative></alternatives> <pageBreak edition="Vipassana Research Institut" number="1.0258" /> me nāmaṃ, <alternatives line="79" extra="" separator="false"><alternative source-abbr="vri" source="vipassana research institut">pitusantaṃ</alternative><alternative source-abbr="?" source="unknown">pitā’santaṃ</alternative></alternatives>  mamaṃ tadā;</gatha1>
    <gathalast line="133">Mama hatthaṃ gahetvāna, upānayi mahāmuniṃ.</gathalast>
    <hangnum line="134" number="39"></hangnum>
    <gatha1 line="135"> ‘‘Imemaṃ uddisissanti, buddhā lokagganāyakā;</gatha1>
    <gathalast line="136">Tehaṃ upaṭṭhiṃ sakkaccaṃ, pasanno sehi pāṇibhi.</gathalast>
    <hangnum line="137" number="40"></hangnum>
    <gatha1 line="138"> ‘‘Ekattiṃse ito kappe, buddhe upaṭṭhahiṃ <note>paricariṃ (sī. syā.)</note> tadā;</gatha1>
    <gathalast line="139">Duggatiṃ nābhijānāmi, upaṭṭhānassidaṃ phalaṃ.</gathalast>
    <hangnum line="140" number="41"></hangnum>
    <gatha1 line="141"> ‘‘Tevīsamhi ito kappe, caturo āsu khattiyā;</gatha1>
    <gathalast line="142">Samaṇupaṭṭhākā nāma, cakkavattī mahabbalā.</gathalast>
    <hangnum line="143" number="42"></hangnum>
    <gatha1 line="144"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="145">Itthaṃ sudaṃ āyasmā buddhupaṭṭhāyiko thero imā gāthāyo abhāsitthāti.</paragraph>
    <centered line="146">Buddhupaṭṭhāyikattherassāpadānaṃ navamaṃ.</centered>
    <subhead line="147">10. Pubbaṅgamiyattheraapadānaṃ</subhead>
    <hangnum line="148" number="43"></hangnum>
    <gatha1 line="149"> ‘‘Cullāsītisahassāni <pageBreak edition="Thai" number="1.0370" /><pageBreak edition="Pali Text Society" number="1.0243" />, pabbajimha akiñcanā;</gatha1>
    <gathalast line="150">Tesaṃ pubbaṅgamo āsiṃ, uttamatthassa pattiyā.</gathalast>
    <hangnum line="151" number="44"></hangnum>
    <gatha1 line="152"> ‘‘Sarāgā <pageBreak edition="Myanmar" number="1.0275" /> sabhavā <note>samohā (syā.)</note> cete, vippasannamanāvilā;</gatha1>
    <gathalast line="153">Upaṭṭhahiṃsu sakkaccaṃ, pasannā sehi pāṇibhi.</gathalast>
    <hangnum line="154" number="45"></hangnum>
    <gatha1 line="155"> ‘‘Khīṇāsavā vantadosā, katakiccā anāsavā;</gatha1>
    <gathalast line="156">Phariṃsu mettacittena, sayambhū aparājitā.</gathalast>
    <hangnum line="157" number="46"></hangnum>
    <gatha1 line="158"> ‘‘Tesaṃ upaṭṭhahitvāna, sambuddhānaṃ patissato;</gatha1>
    <gathalast line="159">Maraṇañca anuppatto, devattañca agamhase.</gathalast>
    <hangnum line="160" number="47"></hangnum>
    <gatha1 line="161"> ‘‘Catunnavutito kappe, yaṃ sīlamanupālayiṃ;</gatha1>
    <gathalast line="162">Duggatiṃ nābhijānāmi, saññamassa idaṃ phalaṃ.</gathalast>
    <hangnum line="163" number="48"></hangnum>
    <gatha1 line="164"> ‘‘Paṭisambhidā <pageBreak edition="Vipassana Research Institut" number="1.0259" /> catasso…pe… kataṃ buddhassa sāsanaṃ’’.</gatha1>
    <paragraph line="165">Itthaṃ sudaṃ āyasmā pubbaṅgamiyo thero imā gāthāyo abhāsitthāti.</paragraph>
    <centered line="166">Pubbaṅgamiyattherassāpadānaṃ dasamaṃ.</centered>
    <centered line="167">Paṇṇadāyakavaggo ekūnatiṃsatimo.</centered>
    <paragraph line="168">Tassuddānaṃ –</paragraph>
    <gatha1 line="169">Paṇṇaṃ phalaṃ paccuggamaṃ, ekapupphi ca maghavā;</gatha1>
    <gatha2 line="170">Upaṭṭhākāpadānañca <pageBreak edition="Thai" number="1.0371" />, pabbajjā buddhupaṭṭhāko;</gatha2>
    <gathalast line="171">Pubbaṅgamo ca gāthāyo, aṭṭhatālīsa kittitā.</gathalast>
  </content>
</document>