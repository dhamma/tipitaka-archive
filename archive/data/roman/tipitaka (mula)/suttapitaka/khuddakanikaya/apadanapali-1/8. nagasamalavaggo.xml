<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m1.mul7.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-1/8. nagasamalavaggo.xml</archivePath>
<titlePath>8. Nāgasamālavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">8. Nāgasamālavaggo</chapter>
<subhead line="2">1. Nāgasamālattheraapadānaṃ</subhead>
<hangnum line="3" number="1"></hangnum>
<gatha1 line="4"> ‘‘Apāṭaliṃ <pageBreak edition="M" number="1.0132" /><pageBreak edition="V" number="1.0119" /><pageBreak edition="P" number="1.0119" /> ahaṃ pupphaṃ, ujjhitaṃ sumahāpathe;</gatha1>
<gathalast line="5">Thūpamhi abhiropesiṃ, sikhino lokabandhuno.</gathalast>
<hangnum line="6" number="2"></hangnum>
<gatha1 line="7"> ‘‘Ekattiṃse ito kappe, yaṃ kammamakariṃ tadā;</gatha1>
<gathalast line="8">Duggatiṃ nābhijānāmi, thūpapūjāyidaṃ phalaṃ.</gathalast>
<hangnum line="9" number="3"></hangnum>
<gatha1 line="10"> ‘‘Ito pannarase kappe, bhūmiyo <note>pupphiyo (syā.)</note> nāma khattiyo;</gatha1>
<gathalast line="11">Sattaratanasampanno, cakkavattī mahabbalo.</gathalast>
<hangnum line="12" number="4"></hangnum>
<gatha1 line="13"> ‘‘Paṭisambhidā catasso, vimokkhāpi ca aṭṭhime;</gatha1>
<gathalast line="14">Chaḷabhiññā sacchikatā, kataṃ buddhassa sāsanaṃ’’.</gathalast>
<paragraph line="15">Itthaṃ sudaṃ āyasmā nāgasamālo thero imā gāthāyo abhāsitthāti.</paragraph>
<centered line="16">Nāgasamālattherassāpadānaṃ paṭhamaṃ.</centered>
<subhead line="17">2. Padasaññakattheraapadānaṃ</subhead>
<hangnum line="18" number="5"></hangnum>
<gatha1 line="19"> ‘‘Akkantañca <pageBreak edition="T" number="1.0172" /> padaṃ disvā, tissassādiccabandhuno;</gatha1>
<gathalast line="20">Haṭṭho haṭṭhena cittena, pade cittaṃ pasādayiṃ.</gathalast>
<hangnum line="21" number="6"></hangnum>
<gatha1 line="22"> ‘‘Dvenavute ito kappe, yaṃ saññamalabhiṃ tadā;</gatha1>
<gathalast line="23">Duggatiṃ nābhijānāmi, padasaññāyidaṃ phalaṃ.</gathalast>
<hangnum line="24" number="7"></hangnum>
<gatha1 line="25"> ‘‘Ito sattamake kappe, sumedho nāma khattiyo;</gatha1>
<gathalast line="26">Sattaratanasampanno, cakkavatī mahabbalo.</gathalast>
<hangnum line="27" number="8"></hangnum>
<gatha1 line="28"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="29">Itthaṃ sudaṃ āyasmā padasaññako thero imā gāthāyo abhāsitthāti.</paragraph>
<centered line="30">Padasaññakattherassāpadānaṃ dutiyaṃ.</centered>
<subhead line="31">3. Buddhasaññakattheraapadānaṃ</subhead>
<hangnum line="32" number="9"></hangnum>
<gatha1 line="33"> ‘‘Dumagge <pageBreak edition="M" number="1.0133" /><pageBreak edition="V" number="1.0120" /><pageBreak edition="P" number="1.0120" /> paṃsukūlikaṃ, laggaṃ disvāna satthuno;</gatha1>
<gathalast line="34">Tato tamañjaliṃ katvā, paṃsukūlaṃ avandahaṃ.</gathalast>
<hangnum line="35" number="10"></hangnum>
<gatha1 line="36"> ‘‘Dvenavute ito kappe, yaṃ kammamakariṃ tadā;</gatha1>
<gathalast line="37">Duggatiṃ nābhijānāmi, buddhasaññāyidaṃ phalaṃ.</gathalast>
<hangnum line="38" number="11"></hangnum>
<gatha1 line="39"> ‘‘Ito <pageBreak edition="T" number="1.0173" /> catutthake kappe, dumasārosi khattiyo;</gatha1>
<gathalast line="40">Cāturanto vijitāvī, cakkavattī mahabbalo.</gathalast>
<hangnum line="41" number="12"></hangnum>
<gatha1 line="42"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="43">Itthaṃ sudaṃ āyasmā buddhasaññako thero imā gāthāyo abhāsitthāti.</paragraph>
<centered line="44">Buddhasaññakattherassāpadānaṃ tatiyaṃ.</centered>
<subhead line="45">4. Bhisāluvadāyakattheraapadānaṃ</subhead>
<hangnum line="46" number="13"></hangnum>
<gatha1 line="47"> ‘‘Kānanaṃ vanamogayha, vasāmi vipine ahaṃ;</gatha1>
<gathalast line="48">Vipassiṃ addasaṃ buddhaṃ, āhutīnaṃ paṭiggahaṃ.</gathalast>
<hangnum line="49" number="14"></hangnum>
<gatha1 line="50"> ‘‘Bhisāluvañca pādāsiṃ, udakaṃ hatthadhovanaṃ;</gatha1>
<gathalast line="51">Vanditvā sirasā pāde, pakkāmi uttarāmukho.</gathalast>
<hangnum line="52" number="15"></hangnum>
<gatha1 line="53"> ‘‘Ekanavutito kappe, bhisāluvamadaṃ tadā;</gatha1>
<gathalast line="54">Duggatiṃ nābhijānāmi, puññakammassidaṃ phalaṃ.</gathalast>
<hangnum line="55" number="16"></hangnum>
<gatha1 line="56"> ‘‘Ito tatiyake kappe, bhisasammatakhattiyo;</gatha1>
<gathalast line="57">Sattaratanasampanno, cakkavattī mahabbalo.</gathalast>
<hangnum line="58" number="17"></hangnum>
<gatha1 line="59"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="60">Itthaṃ <pageBreak edition="T" number="1.0174" /> sudaṃ āyasmā bhisāluvadāyako thero imā gāthāyo abhāsitthāti.</paragraph>
<centered line="61">Bhisāluvadāyakattherassāpadānaṃ catutthaṃ.</centered>
<centered line="62">Chaṭṭhabhāṇavāraṃ.</centered>
<subhead line="63">5. Ekasaññakattheraapadānaṃ</subhead>
<hangnum line="64" number="18"></hangnum>
<gatha1 line="65"> ‘‘Khaṇḍo <pageBreak edition="V" number="1.0121" /><pageBreak edition="M" number="1.0134" /><pageBreak edition="P" number="1.0121" /> nāmāsi nāmena, vipassissaggasāvako;</gatha1>
<gathalast line="66">Ekā bhikkhā mayā dinnā, lokāhutipaṭiggahe.</gathalast>
<hangnum line="67" number="19"></hangnum>
<gatha1 line="68"> ‘‘Tena cittappasādena, dvipadinda narāsabha;</gatha1>
<gathalast line="69">Duggatiṃ nābhijānāmi, ekabhikkhāyidaṃ phalaṃ.</gathalast>
<hangnum line="70" number="20"></hangnum>
<gatha1 line="71"> ‘‘Cattālīsamhito kappe, varuṇo nāma khattiyo;</gatha1>
<gathalast line="72">Sattaratanasampanno, cakkavattī mahabbalo.</gathalast>
<hangnum line="73" number="21"></hangnum>
<gatha1 line="74"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="75">Itthaṃ sudaṃ āyasmā ekasaññako thero imā gāthāyo abhāsitthāti.</paragraph>
<centered line="76">Ekasaññakattherassāpadānaṃ pañcamaṃ.</centered>
<subhead line="77">6. Tiṇasantharadāyakattheraapadānaṃ</subhead>
<hangnum line="78" number="22"></hangnum>
<gatha1 line="79"> ‘‘Himavantassāvidūre, mahājātassaro ahu;</gatha1>
<gathalast line="80">Satapattehi sañchanno, nānāsakuṇamālayo.</gathalast>
<hangnum line="81" number="23"></hangnum>
<gatha1 line="82"> ‘‘Tamhi <pageBreak edition="T" number="1.0175" /> nhatvā ca <alternatives line="10" extra="null" separator="false"><alternative source-abbr="vri" source="vipassana research institut">pitvā</alternative><alternative source-abbr="sī. syā." source="sī. syā.">pītvā</alternative></alternatives>  ca, avidūre vasāmahaṃ;</gatha1>
<gathalast line="83">Addasaṃ samaṇānaggaṃ, gacchantaṃ anilañjase.</gathalast>
<hangnum line="84" number="24"></hangnum>
<gatha1 line="85"> ‘‘Mama saṅkappamaññāya, satthā loke anuttaro;</gatha1>
<gathalast line="86">Abbhato oruhitvāna, bhūmiyaṃṭhāsi tāvade.</gathalast>
<hangnum line="87" number="25"></hangnum>
<gatha1 line="88"> ‘‘<alternatives line="18" extra="null" separator="false"><alternative source-abbr="vri" source="vipassana research institut">Visāṇena</alternative><alternative source-abbr="syā." source="thai">lāyanena</alternative></alternatives>  tiṇaṃ gayha, nisīdanamadāsahaṃ;</gatha1>
<gathalast line="89">Nisīdi bhagavā tattha, tisso lokagganāyako.</gathalast>
<hangnum line="90" number="26"></hangnum>
<gatha1 line="91"> ‘‘Sakaṃ cittaṃ pasādetvā, avandi lokanāyakaṃ;</gatha1>
<gathalast line="92"><alternatives line="26" extra="null" separator="false"><alternative source-abbr="vri" source="vipassana research institut">Paṭikuṭiko</alternative><alternative source-abbr="syā. ka." source="syā. ka.">ukkuṭiko</alternative></alternatives>  apasakkiṃ, nijjhāyanto mahāmuniṃ.</gathalast>
<hangnum line="93" number="27"></hangnum>
<gatha1 line="94"> ‘‘Tena cittappasādena, nimmānaṃ upapajjahaṃ;</gatha1>
<gathalast line="95">Duggatiṃ nābhijānāmi, santharassa idaṃ phalaṃ.</gathalast>
<hangnum line="96" number="28"></hangnum>
<gatha1 line="97"> ‘‘Ito <pageBreak edition="M" number="1.0135" /><pageBreak edition="P" number="1.0122" /> dutiyake kappe, <alternatives line="34" extra="null" separator="false"><alternative source-abbr="vri" source="vipassana research institut">miga</alternative><alternative source-abbr="syā." source="thai">mitta</alternative></alternatives>  sammatakhattiyo;</gatha1>
<gathalast line="98">Sattaratanasampanno, cakkavattī mahabbalo.</gathalast>
<hangnum line="99" number="29"></hangnum>
<gatha1 line="100"> ‘‘Paṭisambhidā <pageBreak edition="V" number="1.0122" /> catasso…pe… kataṃ buddhassa sāsanaṃ’’.</gatha1>
<paragraph line="101">Itthaṃ sudaṃ āyasmā tiṇasantharadāyako thero imā gāthāyo abhāsitthāti.</paragraph>
<centered line="102">Tiṇasantharadāyakattherassāpadānaṃ chaṭṭhaṃ.</centered>
<subhead line="103">7. Sūcidāyakattheraapadānaṃ</subhead>
<hangnum line="104" number="30"></hangnum>
<gatha1 line="105"> ‘‘Tiṃsakappasahassamhi, sambuddho lokanāyako;</gatha1>
<gathalast line="106">Sumedho nāma nāmena, bāttiṃsavaralakkhaṇo.</gathalast>
<hangnum line="107" number="31"></hangnum>
<gatha1 line="108"> ‘‘Tassa <pageBreak edition="T" number="1.0176" /> kañcanavaṇṇassa, dvipadindassa tādino;</gatha1>
<gathalast line="109">Pañca sūcī mayā dinnā, sibbanatthāya cīvaraṃ.</gathalast>
<hangnum line="110" number="32"></hangnum>
<gatha1 line="111"> ‘‘Teneva sūcidānena, nipuṇatthavipassakaṃ;</gatha1>
<gathalast line="112">Tikkhaṃ lahuñca phāsuñca, ñāṇaṃ me udapajjatha.</gathalast>
<hangnum line="113" number="33"></hangnum>
<gatha1 line="114"> ‘‘Kilesā jhāpitā mayhaṃ, bhavā sabbe samūhatā;</gatha1>
<gathalast line="115">Dhāremi antimaṃ dehaṃ, sammāsambuddhasāsane.</gathalast>
<hangnum line="116" number="34"></hangnum>
<gatha1 line="117"> ‘‘Dvipadādhipatī nāma, rājāno caturo ahuṃ;</gatha1>
<gathalast line="118">Sattaratanasampannā, cakkavattī mahabbalā.</gathalast>
<hangnum line="119" number="35"></hangnum>
<gatha1 line="120"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="121">Itthaṃ sudaṃ āyasmā sūcidāyako thero imā gāthāyo abhāsitthāti.</paragraph>
<centered line="122">Sūcidāyakattherassāpadānaṃ sattamaṃ.</centered>
<subhead line="123">8. Pāṭalipupphiyattheraapadānaṃ</subhead>
<hangnum line="124" number="36"></hangnum>
<gatha1 line="125"> ‘‘Suvaṇṇavaṇṇaṃ sambuddhaṃ, gacchantaṃ antarāpaṇe;</gatha1>
<gathalast line="126">Kañcanagghiyasaṅkāsaṃ, bāttiṃsavaralakkhaṇaṃ.</gathalast>
<hangnum line="127" number="37"></hangnum>
<gatha1 line="128"> ‘‘Seṭṭhiputto <pageBreak edition="M" number="1.0136" /> tadā āsiṃ, sukhumālo sukhedhito;</gatha1>
<gathalast line="129">Ucchaṅge pāṭalipupphaṃ, <alternatives line="42" extra="null" separator="false"><alternative source-abbr="vri" source="vipassana research institut">katvāna</alternative><alternative source-abbr="sī. syā." source="sī. syā.">katvā taṃ</alternative></alternatives>  abhisaṃhariṃ.</gathalast>
<hangnum line="130" number="38"></hangnum>
<gatha1 line="131"> ‘‘Haṭṭho <pageBreak edition="T" number="1.0177" /><pageBreak edition="P" number="1.0123" /> haṭṭhena cittena, pupphehi abhipūjayiṃ;</gatha1>
<gathalast line="132">Tissaṃ lokaviduṃ nāthaṃ, naradevaṃ namassahaṃ.</gathalast>
<hangnum line="133" number="39"></hangnum>
<gatha1 line="134"> ‘‘Dvenavute <pageBreak edition="V" number="1.0123" /> ito kappe, yaṃ kammamakariṃ tadā;</gatha1>
<gathalast line="135">Duggatiṃ nābhijānāmi, pupphapūjāyidaṃ phalaṃ.</gathalast>
<hangnum line="136" number="40"></hangnum>
<gatha1 line="137"> ‘‘Ito tesaṭṭhikappamhi, abhisammatanāmako;</gatha1>
<gathalast line="138">Sattaratanasampanno, cakkavattī mahabbalo.</gathalast>
<hangnum line="139" number="41"></hangnum>
<gatha1 line="140"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="141">Itthaṃ sudaṃ āyasmā pāṭalipupphiyo thero imā gāthāyo abhāsitthāti.</paragraph>
<centered line="142">Pāṭalipupphiyattherassāpadānaṃ aṭṭhamaṃ.</centered>
<subhead line="143">9. Ṭhitañjaliyattheraapadānaṃ</subhead>
<hangnum line="144" number="42"></hangnum>
<gatha1 line="145"> ‘‘Migaluddo pure āsiṃ, araññe kānane ahaṃ;</gatha1>
<gathalast line="146">Tattha addasaṃ <note>tatthaddasāsiṃ (sī. syā.)</note> sambuddhaṃ, bāttiṃsavaralakkhaṇaṃ.</gathalast>
<hangnum line="147" number="43"></hangnum>
<gatha1 line="148"> ‘‘Tatthāhaṃ añjaliṃ katvā, pakkāmiṃ pācināmukho;</gatha1>
<gathalast line="149">Avidūre nisinnassa, niyake paṇṇasanthare.</gathalast>
<hangnum line="150" number="44"></hangnum>
<gatha1 line="151"> ‘‘Tato me asanīpāto, matthake nipatī tadā;</gatha1>
<gathalast line="152">Sohaṃ maraṇakālamhi, akāsiṃ punarañjaliṃ.</gathalast>
<hangnum line="153" number="45"></hangnum>
<gatha1 line="154"> ‘‘Dvenavute <pageBreak edition="T" number="1.0178" /> ito kappe, añjaliṃ akariṃ tadā;</gatha1>
<gathalast line="155">Duggatiṃ nābhijānāmi, añjalissa idaṃ phalaṃ.</gathalast>
<hangnum line="156" number="46"></hangnum>
<gatha1 line="157"> ‘‘Catupaṇṇāsakappamhi, migaketusanāmako;</gatha1>
<gathalast line="158">Sattaratanasampanno, cakkavattī mahabbalo.</gathalast>
<hangnum line="159" number="47"></hangnum>
<gatha1 line="160"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="161">Itthaṃ sudaṃ āyasmā ṭhitañjaliyo thero imā gāthāyo abhāsitthāti.</paragraph>
<centered line="162">Ṭhitañjaliyattherassāpadānaṃ navamaṃ.</centered>
<subhead line="163">10. Tipadumiyattheraapadānaṃ</subhead>
<hangnum line="164" number="48"></hangnum>
<gatha1 line="165"> ‘‘Padumuttaro <pageBreak edition="M" number="1.0137" /><pageBreak edition="P" number="1.0124" /> nāma jino, sabbadhammāna pāragū;</gatha1>
<gathalast line="166">Danto dantaparivuto, nagarā nikkhamī tadā.</gathalast>
<hangnum line="167" number="49"></hangnum>
<gatha1 line="168"> ‘‘Nagare <pageBreak edition="V" number="1.0124" /> haṃsavatiyaṃ, ahosiṃ māliko tadā;</gatha1>
<gathalast line="169">Yaṃ tattha <alternatives line="57" extra="null" separator="false"><alternative source-abbr="vri" source="vipassana research institut">uttamaṃ toṇi, padmapupphāni</alternative><alternative source-abbr="sī." source="sri lanka">uttamaṃ pupphaṃ, tīṇi pupphāni</alternative></alternatives>  aggahiṃ.</gathalast>
<hangnum line="170" number="50"></hangnum>
<gatha1 line="171"> ‘‘Addasaṃ virajaṃ buddhaṃ, paṭimaggantarāpaṇe;</gatha1>
<gathalast line="172">Saha <note>sohaṃ (sī.)</note> disvāna sambuddhaṃ, evaṃ cintesahaṃ tadā.</gathalast>
<hangnum line="173" number="51"></hangnum>
<gatha1 line="174"> ‘‘Kiṃ me imehi pupphehi, rañño upanitehi me;</gatha1>
<gathalast line="175">Gāmaṃ vā gāmakhettaṃ vā, sahassaṃ vā labheyyahaṃ.</gathalast>
<hangnum line="176" number="52"></hangnum>
<gatha1 line="177"> ‘‘Adantadamanaṃ <pageBreak edition="T" number="1.0179" /> vīraṃ, sabbasattasukhāvahaṃ;</gatha1>
<gathalast line="178">Lokanāthaṃ pūjayitvā, lacchāmi amataṃ dhanaṃ.</gathalast>
<hangnum line="179" number="53"></hangnum>
<gatha1 line="180"> ‘‘Evāhaṃ cintayitvāna, sakaṃ cittaṃ pasādayiṃ;</gatha1>
<gathalast line="181">Tīṇi lohitake gayha, ākāse ukkhipiṃ tadā.</gathalast>
<hangnum line="182" number="54"></hangnum>
<gatha1 line="183"> ‘‘Mayā ukkhittamattamhi, ākāse patthariṃsu te;</gatha1>
<gathalast line="184">Dhāriṃsu matthake tattha, uddhaṃvaṇṭā adhomukhā.</gathalast>
<hangnum line="185" number="55"></hangnum>
<gatha1 line="186"> ‘‘Ye keci manujā disvā, ukkuṭṭhiṃ sampavattayuṃ;</gatha1>
<gathalast line="187">Devatā antalikkhamhi, sādhukāraṃ pavattayuṃ.</gathalast>
<hangnum line="188" number="56"></hangnum>
<gatha1 line="189"> ‘‘Accheraṃ loke uppannaṃ, buddhaseṭṭhassa vāhasā;</gatha1>
<gathalast line="190">Sabbe dhammaṃ suṇissāma, pupphānaṃ vāhasā mayaṃ.</gathalast>
<hangnum line="191" number="57"></hangnum>
<gatha1 line="192"> ‘‘Padumuttaro lokavidū, āhutīnaṃ paṭiggaho;</gatha1>
<gathalast line="193">Vīthiyañhi ṭhito santo, imā gāthā abhāsatha.</gathalast>
<hangnum line="194" number="58"></hangnum>
<gatha1 line="195"> ‘‘‘Yo so buddhaṃ apūjesi, <alternatives line="72" extra="null" separator="false"><alternative source-abbr="vri" source="vipassana research institut">rattapadmehi</alternative><alternative source-abbr="sī. syā." source="sī. syā.">rattapadumehi</alternative></alternatives>  māṇavo;</gatha1>
<gathalast line="196">Tamahaṃ kittayissāmi, suṇātha mama bhāsato.</gathalast>
<hangnum line="197" number="59"></hangnum>
<gatha1 line="198"> ‘‘‘Tiṃsakappasahassāni, devaloke ramissati;</gatha1>
<gathalast line="199"><alternatives line="80" extra="null" separator="false"><alternative source-abbr="vri" source="vipassana research institut">Tiṃsakappāni</alternative><alternative source-abbr="syā." source="thai">tiṃsakkhattuñca</alternative></alternatives>  devindo, devarajjaṃ karissati.</gathalast>
<hangnum line="200" number="60"></hangnum>
<gatha1 line="201"> ‘‘‘Mahāvitthārikaṃ <pageBreak edition="M" number="1.0138" /> nāma, byamhaṃ hessati tāvade;</gatha1>
<gathalast line="202">Tiyojanasatubbiddhaṃ, diyaḍḍhasatavitthataṃ.</gathalast>
<hangnum line="203" number="61"></hangnum>
<gatha1 line="204"> ‘‘‘Cattārisatasahassāni <pageBreak edition="P" number="1.0125" />, niyyūhā ca sumāpitā;</gatha1>
<gathalast line="205">Kūṭāgāravarūpetā, mahāsayanamaṇḍitā.</gathalast>
<hangnum line="206" number="62"></hangnum>
<gatha1 line="207"> ‘‘‘Koṭisatasahassiyo <pageBreak edition="T" number="1.0180" /><pageBreak edition="V" number="1.0125" />, parivāressanti accharā;</gatha1>
<gathalast line="208">Kusalā naccagītassa, vāditepi padakkhiṇā.</gathalast>
<hangnum line="209" number="63"></hangnum>
<gatha1 line="210"> ‘‘‘Etādise byamhavare, nārīgaṇasamākule;</gatha1>
<gathalast line="211">Vassissati pupphavasso, dibbo <note>pada (ka.)</note> lohitako sadā.</gathalast>
<hangnum line="212" number="64"></hangnum>
<gatha1 line="213"> ‘‘‘Bhittikhīle nāgadante, dvārabāhāya toraṇe;</gatha1>
<gathalast line="214">Cakkamattā lohitakā, olambissanti tāvade.</gathalast>
<hangnum line="215" number="65"></hangnum>
<gatha1 line="216"> ‘‘‘Pattena pattasañchanne, antobyamhavare imaṃ;</gatha1>
<gathalast line="217">Attharitvā pārupitvā, tuvaṭṭissanti tāvade.</gathalast>
<hangnum line="218" number="66"></hangnum>
<gatha1 line="219"> ‘‘‘Bhavanaṃ parivāretvā, samantā satayojane;</gatha1>
<gathalast line="220">Tepi padmā <note>te visuddhā (sī. syā.)</note> lohitakā, dibbagandhaṃ pavāyare.</gathalast>
<hangnum line="221" number="67"></hangnum>
<gatha1 line="222"> ‘‘‘Pañcasattatikkhattuñca, cakkavattī bhavissati;</gatha1>
<gathalast line="223">Padesarajjaṃ vipulaṃ, gaṇanāto asaṅkhiyaṃ.</gathalast>
<hangnum line="224" number="68"></hangnum>
<gatha1 line="225"> ‘‘‘Sampattiyo duve bhutvā, anīti anupaddavo;</gatha1>
<gathalast line="226">Sampatte pariyosāne, nibbānaṃ pāpuṇissati’ <note>phassayissati (sī.), passayissati (ka.)</note>.</gathalast>
<hangnum line="227" number="69"></hangnum>
<gatha1 line="228"> ‘‘Sudiṭṭho vata me buddho, vāṇijjaṃ supayojitaṃ;</gatha1>
<gathalast line="229">Padmāni tīṇi pūjetvā, <alternatives line="110" extra="null" separator="false"><alternative source-abbr="vri" source="vipassana research institut">anubhosiṃ tisampadā</alternative><alternative source-abbr="ka." source="cambodian">anubhūyanti sampadā</alternative></alternatives> .</gathalast>
<hangnum line="230" number="70"></hangnum>
<gatha1 line="231"> ‘‘Ajja me dhammappattassa, vippamuttassa sabbaso;</gatha1>
<gathalast line="232">Supupphitaṃ lohitakaṃ, dhārayissati matthake.</gathalast>
<hangnum line="233" number="71"></hangnum>
<gatha1 line="234"> ‘‘Mama kammaṃ kathentassa, padumuttarasatthuno;</gatha1>
<gathalast line="235">Satapāṇasahassānaṃ, dhammābhisamayo ahu.</gathalast>
<hangnum line="236" number="72"></hangnum>
<gatha1 line="237"> ‘‘Satasahassito <pageBreak edition="T" number="1.0181" /> kappe, yaṃ buddhamabhipūjayiṃ;</gatha1>
<gathalast line="238">Duggatiṃ nābhijānāmi, tipadumānidaṃ phalaṃ.</gathalast>
<hangnum line="239" number="73"></hangnum>
<gatha1 line="240"> ‘‘Kilesā <pageBreak edition="M" number="1.0139" /> jhāpitā mayhaṃ, bhavā sabbe samūhatā;</gatha1>
<gathalast line="241">Sabbāsavā parikkhīṇā, natthi dāni punabbhavo.</gathalast>
<hangnum line="242" number="74"></hangnum>
<gatha1 line="243"> ‘‘Paṭisambhidā <pageBreak edition="V" number="1.0126" /><pageBreak edition="P" number="1.0126" /> catasso…pe… kataṃ buddhassa sāsanaṃ’’.</gatha1>
<paragraph line="244">Itthaṃ sudaṃ āyasmā tipadumiyo thero imā gāthāyo abhāsitthāti.</paragraph>
<centered line="245">Tipadumiyattherassāpadānaṃ dasamaṃ.</centered>
<centered line="246">Nāgasamālavaggo aṭṭhamo.</centered>
<paragraph line="247">Tassuddānaṃ –</paragraph>
<gatha1 line="248">Nāgasamālo padasaññī, saññakāluvadāyako;</gatha1>
<gatha2 line="249">Ekasaññī tiṇasanthāro, sūcipāṭalipupphiyo;</gatha2>
<gathalast line="250">Ṭhitañjalī tipadumī, gāthāyo pañcasattati.</gathalast>
</body>
</document>