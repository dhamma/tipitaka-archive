<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="aṭṭha." source-abbr="aṭṭha."/>
      <version source="sri lanka" source-abbr="sī."/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0510m1.mul29.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/30. citakapujakavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>30. citakapujakavaggo</basename>
    <titlePath>30. Citakapūjakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">30. Citakapūjakavaggo</chapter>
    <subhead line="2">1. Citakapūjakattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Ajito <pageBreak edition="Myanmar" number="1.0276" /><pageBreak edition="Vipassana Research Institut" number="1.0260" /> nāma nāmena, ahosiṃ brāhmaṇo tadā;</gatha1>
    <gathalast line="5">Āhutiṃ yiṭṭhukāmohaṃ, nānāpupphaṃ samānayiṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Jalantaṃ citakaṃ disvā, sikhino lokabandhuno;</gatha1>
    <gathalast line="8">Tañca pupphaṃ samānetvā, citake okiriṃ ahaṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Ekattiṃse <pageBreak edition="Pali Text Society" number="1.0244" /> ito kappe, yaṃ pupphamabhipūjayiṃ;</gatha1>
    <gathalast line="11">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="12" number="4"></hangnum>
    <gatha1 line="13"> ‘‘<alternatives line="3" extra="" separator="false"><alternative source-abbr="vri" source="vipassana research institut">Sattavīse</alternative><alternative source-abbr="ka." source="cambodian">sattatiṃse</alternative></alternatives>  ito kappe, sattāsuṃ manujādhipā;</gatha1>
    <gathalast line="14">Supajjalitanāmā te, cakkavattī mahabbalā.</gathalast>
    <hangnum line="15" number="5"></hangnum>
    <gatha1 line="16"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="17">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="18">Itthaṃ sudaṃ āyasmā citakapūjako thero imā gāthāyo abhāsitthāti.</paragraph>
    <centered line="19">Citakapūjakattherassāpadānaṃ paṭhamaṃ.</centered>
    <subhead line="20">2. Pupphadhārakattheraapadānaṃ</subhead>
    <hangnum line="21" number="6"></hangnum>
    <gatha1 line="22"> ‘‘Vākacīradharo <pageBreak edition="Thai" number="1.0372" /> āsiṃ, ajinuttaravāsano;</gatha1>
    <gathalast line="23">Abhiññā pañca nibbattā, candassa parimajjako.</gathalast>
    <hangnum line="24" number="7"></hangnum>
    <gatha1 line="25"> ‘‘Vipassiṃ lokapajjotaṃ, disvā abhigataṃ mamaṃ;</gatha1>
    <gathalast line="26">Pāricchattakapupphāni, dhāresiṃ satthuno ahaṃ.</gathalast>
    <hangnum line="27" number="8"></hangnum>
    <gatha1 line="28"> ‘‘Ekanavutito kappe, yaṃ pupphamabhipūjayiṃ;</gatha1>
    <gathalast line="29">Duggatiṃ nābhijānāmi, dhāraṇāya idaṃ phalaṃ.</gathalast>
    <hangnum line="30" number="9"></hangnum>
    <gatha1 line="31"> ‘‘Sattāsītimhito <pageBreak edition="Vipassana Research Institut" number="1.0261" /> kappe, eko āsiṃ mahīpati;</gatha1>
    <gathalast line="32">Samantadhāraṇo nāma, cakkavattī mahabbalo.</gathalast>
    <hangnum line="33" number="10"></hangnum>
    <gatha1 line="34"> ‘‘Paṭisambhidā <pageBreak edition="Myanmar" number="1.0277" /> catasso…pe… kataṃ buddhassa sāsanaṃ’’.</gatha1>
    <paragraph line="35">Itthaṃ sudaṃ āyasmā pupphadhārako thero imā gāthāyo abhāsitthāti.</paragraph>
    <centered line="36">Pupphadhārakattherassāpadānaṃ dutiyaṃ.</centered>
    <subhead line="37">3. Chattadāyakattheraapadānaṃ</subhead>
    <hangnum line="38" number="11"></hangnum>
    <gatha1 line="39"> ‘‘Putto mama pabbajito, kāsāyavasano tadā;</gatha1>
    <gathalast line="40">So ca buddhattaṃ sampatto, nibbuto lokapūjito.</gathalast>
    <hangnum line="41" number="12"></hangnum>
    <gatha1 line="42"> ‘‘Vicinanto <pageBreak edition="Thai" number="1.0373" /> sakaṃ puttaṃ, agamaṃ pacchato ahaṃ;</gatha1>
    <gathalast line="43">Nibbutassa mahantassa, citakaṃ agamāsahaṃ.</gathalast>
    <hangnum line="44" number="13"></hangnum>
    <gatha1 line="45"> ‘‘Paggayha añjaliṃ tattha, vanditvā citakaṃ ahaṃ;</gatha1>
    <gathalast line="46">Setacchattañca paggayha, āropesiṃ ahaṃ tadā.</gathalast>
    <hangnum line="47" number="14"></hangnum>
    <gatha1 line="48"> ‘‘Catunnavutito kappe, yaṃ chattamabhiropayiṃ;</gatha1>
    <gathalast line="49">Duggatiṃ nābhijānāmi, chattadānassidaṃ phalaṃ.</gathalast>
    <hangnum line="50" number="15"></hangnum>
    <gatha1 line="51"> ‘‘Pañcavīse <pageBreak edition="Pali Text Society" number="1.0245" /> ito kappe, satta āsuṃ janādhipā;</gatha1>
    <gathalast line="52">Mahārahasanāmā te, cakkavattī mahabbalā.</gathalast>
    <hangnum line="53" number="16"></hangnum>
    <gatha1 line="54"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="55">Itthaṃ sudaṃ āyasmā chattadāyako thero imā gāthāyo abhāsitthāti.</paragraph>
    <centered line="56">Chattadāyakattherassāpadānaṃ tatiyaṃ.</centered>
    <subhead line="57">4. Saddasaññakattheraapadānaṃ</subhead>
    <hangnum line="58" number="17"></hangnum>
    <gatha1 line="59"> ‘‘Anuggatamhi ādicce, <alternatives line="11" extra="" separator="false"><alternative source-abbr="vri" source="vipassana research institut">panādo</alternative><alternative source-abbr="syā." source="thai">pasādo</alternative><alternative source-abbr="aṭṭha." source="aṭṭha.">pasādo</alternative></alternatives>  vipulo ahu;</gatha1>
    <gathalast line="60">Buddhaseṭṭhassa lokamhi, pātubhāvo mahesino.</gathalast>
    <hangnum line="61" number="18"></hangnum>
    <gatha1 line="62"> ‘‘Ghosa <note>sadda (sī. syā.)</note> massosahaṃ <pageBreak edition="Myanmar" number="1.0278" /> tattha, na ca passāmi taṃ jinaṃ;</gatha1>
    <gathalast line="63">Maraṇañca anuppatto, buddhasaññamanussariṃ.</gathalast>
    <hangnum line="64" number="19"></hangnum>
    <gatha1 line="65"> ‘‘Catunnavutito <pageBreak edition="Thai" number="1.0374" /><pageBreak edition="Vipassana Research Institut" number="1.0262" /> kappe, yaṃ saññamalabhiṃ tadā;</gatha1>
    <gathalast line="66">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="67" number="20"></hangnum>
    <gatha1 line="68"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="69">Itthaṃ sudaṃ āyasmā saddasaññako thero imā gāthāyo abhāsitthāti.</paragraph>
    <centered line="70">Saddasaññakattherassāpadānaṃ catutthaṃ.</centered>
    <subhead line="71">5. Gosīsanikkhepakattheraapadānaṃ</subhead>
    <hangnum line="72" number="21"></hangnum>
    <gatha1 line="73"> ‘‘Ārāmadvārā nikkhamma, gosīsaṃ santhataṃ mayā;</gatha1>
    <gathalast line="74">Anubhomi sakaṃ kammaṃ, pubbakammassidaṃ phalaṃ.</gathalast>
    <hangnum line="75" number="22"></hangnum>
    <gatha1 line="76"> ‘‘Ājāniyā vātajavā, sindhavā sīghavāhanā;</gatha1>
    <gathalast line="77">Anubhomi sabbametaṃ, gosīsassa idaṃ phalaṃ.</gathalast>
    <hangnum line="78" number="23"></hangnum>
    <gatha1 line="79"> ‘‘Aho kāraṃ paramakāraṃ, sukhatte sukataṃ mayā;</gatha1>
    <gathalast line="80">Saṅghe katassa kārassa, na aññaṃ kalamagghati.</gathalast>
    <hangnum line="81" number="24"></hangnum>
    <gatha1 line="82"> ‘‘Catunnavutito kappe, yaṃ sīsaṃ santhariṃ ahaṃ;</gatha1>
    <gathalast line="83">Duggatiṃ nābhijānāmi, santharassa idaṃ phalaṃ.</gathalast>
    <hangnum line="84" number="25"></hangnum>
    <gatha1 line="85"> ‘‘Pañcasattatikappamhi, suppatiṭṭhitanāmako;</gatha1>
    <gathalast line="86">Eko āsiṃ mahātejo, cakkavattī mahabbalo.</gathalast>
    <hangnum line="87" number="26"></hangnum>
    <gatha1 line="88"> ‘‘Paṭisambhidā <pageBreak edition="Thai" number="1.0375" /> catasso…pe… kataṃ buddhassa sāsanaṃ’’.</gatha1>
    <paragraph line="89">Itthaṃ sudaṃ āyasmā gosīsanikkhepako thero imā gāthāyo abhāsitthāti.</paragraph>
    <centered line="90">Gosīsanikkhepakattherassāpadānaṃ pañcamaṃ.</centered>
    <subhead line="91">6. Pādapūjakattheraapadānaṃ</subhead>
    <hangnum line="92" number="27"></hangnum>
    <gatha1 line="93"> ‘‘Pabbate <pageBreak edition="Myanmar" number="1.0279" /><pageBreak edition="Pali Text Society" number="1.0246" /> himavantamhi, ahosiṃ kinnaro tadā;</gatha1>
    <gathalast line="94">Addasaṃ virajaṃ buddhaṃ, pītaraṃsiṃva bhāṇumaṃ.</gathalast>
    <hangnum line="95" number="28"></hangnum>
    <gatha1 line="96"> ‘‘<alternatives line="26" extra="" separator="true"><alternative source-abbr="vri" source="vipassana research institut">Upetaṃ tamahaṃ</alternative><alternative source-abbr="syā." source="thai">upetopi tadā</alternative><alternative source-abbr="?" source="unknown">upesiṃ tamahaṃ</alternative></alternatives>  buddhaṃ, vipassiṃ lokanāyakaṃ;</gatha1>
    <gathalast line="97">Candanaṃ tagarañcāpi, pāde osiñcahaṃ tadā.</gathalast>
    <hangnum line="98" number="29"></hangnum>
    <gatha1 line="99"> ‘‘Ekanavutito <pageBreak edition="Vipassana Research Institut" number="1.0263" /> kappe, yaṃ pādaṃ abhipūjayiṃ;</gatha1>
    <gathalast line="100">Duggatiṃ nābhijānāmi, pādapūjāyidaṃ phalaṃ.</gathalast>
    <hangnum line="101" number="30"></hangnum>
    <gatha1 line="102"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="103">Itthaṃ sudaṃ āyasmā pādapūjako thero imā gāthāyo abhāsitthāti.</paragraph>
    <centered line="104">Pādapūjakattherassāpadānaṃ chaṭṭhaṃ.</centered>
    <subhead line="105">7. Desakittakattheraapadānaṃ</subhead>
    <hangnum line="106" number="31"></hangnum>
    <gatha1 line="107"> ‘‘Upasālakanāmohaṃ <pageBreak edition="Thai" number="1.0376" />, ahosiṃ brāhmaṇo tadā;</gatha1>
    <gathalast line="108">Kānanaṃ vanamogāḷhaṃ, lokajeṭṭhaṃ narāsabhaṃ.</gathalast>
    <hangnum line="109" number="32"></hangnum>
    <gatha1 line="110"> ‘‘Disvāna vandiṃ pādesu, lokāhutipaṭiggahaṃ;</gatha1>
    <gathalast line="111">Pasannacittaṃ maṃ ñatvā, buddho antaradhāyatha.</gathalast>
    <hangnum line="112" number="33"></hangnum>
    <gatha1 line="113"> ‘‘Kānanā abhinikkhamma, buddhaseṭṭhamanussariṃ;</gatha1>
    <gathalast line="114">Taṃ desaṃ kittayitvāna, kappaṃ saggamhi modahaṃ.</gathalast>
    <hangnum line="115" number="34"></hangnum>
    <gatha1 line="116"> ‘‘Dvenavute ito kappe, yaṃ desamabhikittayiṃ;</gatha1>
    <gathalast line="117">Duggatiṃ nābhijānāmi, kittanāya idaṃ phalaṃ.</gathalast>
    <hangnum line="118" number="35"></hangnum>
    <gatha1 line="119"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="120">Itthaṃ sudaṃ āyasmā desakittako thero imā gāthāyo abhāsitthāti.</paragraph>
    <centered line="121">Desakittakattherassāpadānaṃ sattamaṃ.</centered>
    <subhead line="122">8. Saraṇagamaniyattheraapadānaṃ</subhead>
    <hangnum line="123" number="36"></hangnum>
    <gatha1 line="124"> ‘‘Pabbate <pageBreak edition="Myanmar" number="1.0280" /> himavantamhi, ahosiṃ luddako tadā;</gatha1>
    <gathalast line="125">Vipassiṃ addasaṃ buddhaṃ, lokajeṭṭhaṃ narāsabhaṃ.</gathalast>
    <hangnum line="126" number="37"></hangnum>
    <gatha1 line="127"> ‘‘Upāsitvāna <pageBreak edition="Thai" number="1.0377" /> sambuddhaṃ, veyyāvaccamakāsahaṃ;</gatha1>
    <gathalast line="128">Saraṇañca upāgacchiṃ, dvipadindassa tādino.</gathalast>
    <hangnum line="129" number="38"></hangnum>
    <gatha1 line="130"> ‘‘Ekanavutito <pageBreak edition="Pali Text Society" number="1.0247" /> kappe, saraṇaṃ upagacchahaṃ;</gatha1>
    <gathalast line="131">Duggatiṃ nābhijānāmi, saraṇāgamanapphalaṃ.</gathalast>
    <hangnum line="132" number="39"></hangnum>
    <gatha1 line="133"> ‘‘Paṭisambhidā <pageBreak edition="Vipassana Research Institut" number="1.0264" /> catasso…pe… kataṃ buddhassa sāsanaṃ’’.</gatha1>
    <paragraph line="134">Itthaṃ sudaṃ āyasmā saraṇagamaniyo thero imā gāthāyo abhāsitthāti.</paragraph>
    <centered line="135">Saraṇagamaniyattherassāpadānaṃ aṭṭhamaṃ.</centered>
    <subhead line="136">9. Ambapiṇḍiyattheraapadānaṃ</subhead>
    <hangnum line="137" number="40"></hangnum>
    <gatha1 line="138"> ‘‘Romaso nāma nāmena, dānavo iti vissuto;</gatha1>
    <gathalast line="139"><alternatives line="35" extra="" separator="false"><alternative source-abbr="vri" source="vipassana research institut">Ambapiṇḍī mayā dinnā</alternative><alternative source-abbr="syā." source="thai">ambapiṇḍo mayā dinno</alternative></alternatives> , vipassissa mahesino.</gathalast>
    <hangnum line="140" number="41"></hangnum>
    <gatha1 line="141"> ‘‘Ekanavutito kappe, yamambamadadiṃ tadā;</gatha1>
    <gathalast line="142">Duggatiṃ nābhijānāmi, ambadānassidaṃ phalaṃ.</gathalast>
    <hangnum line="143" number="42"></hangnum>
    <gatha1 line="144"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="145">Itthaṃ sudaṃ āyasmā ambapiṇḍiyo thero imā gāthāyo abhāsitthāti.</paragraph>
    <centered line="146">Ambapiṇḍiyattherassāpadānaṃ navamaṃ.</centered>
    <subhead line="147">10. Anusaṃsāvakattheraapadānaṃ</subhead>
    <hangnum line="148" number="43"></hangnum>
    <gatha1 line="149"> ‘‘Piṇḍāya <pageBreak edition="Thai" number="1.0378" /> caramānāhaṃ, vipassimaddasaṃ jinaṃ;</gatha1>
    <gathalast line="150">Uḷuṅgabhikkhaṃ pādāsiṃ, dvipadindassa tādino.</gathalast>
    <hangnum line="151" number="44"></hangnum>
    <gatha1 line="152"> ‘‘Pasannacitto <pageBreak edition="Myanmar" number="1.0281" /> sumano, abhivādesahaṃ tadā;</gatha1>
    <gathalast line="153">Anusaṃsāvayiṃ buddhaṃ, uttamatthassa pattiyā.</gathalast>
    <hangnum line="154" number="45"></hangnum>
    <gatha1 line="155"> ‘‘Ekanavutito kappe, anusaṃsāvayiṃ ahaṃ;</gatha1>
    <gathalast line="156">Duggatiṃ nābhijānāmi, anusaṃsāvanā phalaṃ.</gathalast>
    <hangnum line="157" number="46"></hangnum>
    <gatha1 line="158"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="159">Itthaṃ sudaṃ āyasmā anusaṃsāvako thero imā gāthāyo abhāsitthāti.</paragraph>
    <centered line="160">Anusaṃsāvakattherassāpadānaṃ dasamaṃ.</centered>
    <centered line="161">Citakapūjakavaggo tiṃsatimo.</centered>
    <paragraph line="162">Tassuddānaṃ –</paragraph>
    <gatha1 line="163">Citakaṃ <pageBreak edition="Vipassana Research Institut" number="1.0265" /> pārichatto ca, saddagosīsasantharaṃ;</gatha1>
    <gatha2 line="164">Pādo padesaṃ saraṇaṃ, ambo saṃsāvakopi ca;</gatha2>
    <gathalast line="165">Aṭṭhatālīsa gāthāyo, gaṇitāyo vibhāvibhi.</gathalast>
    <paragraph line="166">Atha <pageBreak edition="Pali Text Society" number="1.0248" /> vagguddānaṃ –</paragraph>
    <gatha1 line="167">Kaṇikāro <pageBreak edition="Thai" number="1.0379" /> hatthidado, ālambaṇudakāsanaṃ;</gatha1>
    <gathalast line="168">Tuvaraṃ thomako ceva, ukkhepaṃ sīsupadhānaṃ.</gathalast>
    <gatha1 line="169">Paṇṇado citapūjī ca, gāthāyo ceva sabbaso;</gatha1>
    <gathalast line="170">Cattāri ca satānīha, ekapaññāsameva ca.</gathalast>
    <gatha1 line="171">Pañcavīsasatā sabbā, dvāsattati taduttari;</gatha1>
    <gathalast line="172">Tisataṃ apadānānaṃ, gaṇitā atthadassibhi.</gathalast>
    <centered line="173">Kaṇikāravaggadasakaṃ.</centered>
    <centered line="174">Tatiyasatakaṃ samattaṃ.</centered>
  </content>
</document>