<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0510m1.mul19.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/20. tamalapupphiyavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>20. tamalapupphiyavaggo</basename>
    <titlePath>20. Tamālapupphiyavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">20. Tamālapupphiyavaggo</chapter>
    <subhead line="2">1. Tamālapupphiyattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Cullāsītisahassāni <pageBreak edition="Myanmar" number="1.0220" /><pageBreak edition="Vipassana Research Institut" number="1.0204" />, thambhā sovaṇṇayā ahū;</gatha1>
    <gathalast line="5">Devalaṭṭhipaṭibhāgaṃ, vimānaṃ me sunimmitaṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Tamālapupphaṃ paggayha, vippasannena cetasā;</gatha1>
    <gathalast line="8">Buddhassa abhiropayiṃ, sikhino lokabandhuno.</gathalast>
    <hangnum line="9" number="3"></hangnum>
    <gatha1 line="10"> ‘‘Ekattiṃse ito kappe, yaṃ kammamakariṃ tadā;</gatha1>
    <gathalast line="11">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="12" number="4"></hangnum>
    <gatha1 line="13"> ‘‘Ito vīsatime kappe, candatittoti ekako;</gatha1>
    <gathalast line="14">Sattaratanasampanno, cakkavattī mahabbalo.</gathalast>
    <hangnum line="15" number="5"></hangnum>
    <gatha1 line="16"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="17">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="18">Itthaṃ <pageBreak edition="Thai" number="1.0292" /> sudaṃ āyasmā tamālapupphiyo thero imā gāthāyo abhāsitthāti.</paragraph>
    <centered line="19">Tamālapupphiyattherassāpadānaṃ paṭhamaṃ.</centered>
    <subhead line="20">2. Tiṇasanthārakattheraapadānaṃ</subhead>
    <hangnum line="21" number="6"></hangnum>
    <gatha1 line="22"> ‘‘Yadā <pageBreak edition="Pali Text Society" number="1.0198" /> vanavāsī <note>yaṃ dāyavāsiko (sī.)</note> isi, tiṇaṃ lāyati satthuno;</gatha1>
    <gathalast line="23">Sabbe <alternatives line="10" extra="" separator="false"><alternative source-abbr="vri" source="vipassana research institut">padakkhiṇāvaṭṭā</alternative><alternative source-abbr="sī." source="sri lanka">padakkhiṇāvattā</alternative><alternative source-abbr="syā." source="thai">padakkhiṇāvattā</alternative></alternatives> , pathabyā <note>puthavyā (sī.)</note> nipatiṃsu te.</gathalast>
    <hangnum line="24" number="7"></hangnum>
    <gatha1 line="25"> ‘‘Tamahaṃ tiṇamādāya, santhariṃ dharaṇuttame;</gatha1>
    <gathalast line="26">Tīṇeva tālapattāni, āharitvānahaṃ tadā.</gathalast>
    <hangnum line="27" number="8"></hangnum>
    <gatha1 line="28"> ‘‘Tiṇena <pageBreak edition="Vipassana Research Institut" number="1.0205" /> chadanaṃ katvā, siddhatthassa adāsahaṃ;</gatha1>
    <gathalast line="29">Sattāhaṃ dhārayuṃ <alternatives line="25" extra="" separator="false"><alternative source-abbr="vri" source="vipassana research institut">tassa</alternative><alternative source-abbr="syā." source="thai">tattha</alternative></alternatives> , devamānusasatthuno.</gathalast>
    <hangnum line="30" number="9"></hangnum>
    <gatha1 line="31"> ‘‘Catunnavutito kappe, yaṃ tiṇaṃ adadiṃ tadā;</gatha1>
    <gathalast line="32">Duggatiṃ nābhijānāmi, tiṇadānassidaṃ phalaṃ.</gathalast>
    <hangnum line="33" number="10"></hangnum>
    <gatha1 line="34"> ‘‘Pañcasaṭṭhimhito <pageBreak edition="Myanmar" number="1.0221" /> kappe, cattārosuṃ mahaddhanā;</gatha1>
    <gathalast line="35">Sattaratanasampannā, cakkavattī mahabbalā.</gathalast>
    <hangnum line="36" number="11"></hangnum>
    <gatha1 line="37"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="38">Itthaṃ sudaṃ āyasmā tiṇasanthārako thero imā gāthāyo abhāsitthāti.</paragraph>
    <centered line="39">Tiṇasanthārakattherassāpadānaṃ dutiyaṃ.</centered>
    <subhead line="40">3. Khaṇḍapulliyattheraapadānaṃ</subhead>
    <hangnum line="41" number="12"></hangnum>
    <gatha1 line="42"> ‘‘Phussassa <pageBreak edition="Thai" number="1.0293" /> kho bhagavato, thūpo āsi mahāvane;</gatha1>
    <gathalast line="43">Kuñjarehi tadā bhinno, parūḷho <alternatives line="33" extra="" separator="true"><alternative source-abbr="vri" source="vipassana research institut">pādapo</alternative><alternative source-abbr="sī." source="sri lanka">parūḷhapādapo</alternative><alternative source-abbr="syā." source="thai">saṃrūḷho pādapo</alternative></alternatives>  tahiṃ.</gathalast>
    <hangnum line="44" number="13"></hangnum>
    <gatha1 line="45"> ‘‘Visamañca samaṃ katvā, sudhāpiṇḍaṃ adāsahaṃ;</gatha1>
    <gathalast line="46">Tilokagaruno tassa, guṇehi <alternatives line="42" extra="" separator="false"><alternative source-abbr="vri" source="vipassana research institut">paritosito</alternative><alternative source-abbr="ka." source="cambodian">parito suto</alternative></alternatives> .</gathalast>
    <hangnum line="47" number="14"></hangnum>
    <gatha1 line="48"> ‘‘Dvenavute ito kappe, yaṃ kammamakariṃ tadā;</gatha1>
    <gathalast line="49">Duggatiṃ nābhijānāmi, sudhāpiṇḍassidaṃ phalaṃ.</gathalast>
    <hangnum line="50" number="15"></hangnum>
    <gatha1 line="51"> ‘‘Sattasattatikappamhi, jitasenāsuṃ soḷasa;</gatha1>
    <gathalast line="52">Sattaratanasampannā, cakkavattī mahabbalā.</gathalast>
    <hangnum line="53" number="16"></hangnum>
    <gatha1 line="54"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="55">Itthaṃ sudaṃ āyasmā khaṇḍaphulliyo thero imā gāthāyo abhāsitthāti.</paragraph>
    <centered line="56">Khaṇḍapulliyattherassāpadānaṃ tatiyaṃ.</centered>
    <subhead line="57">4. Asokapūjakattheraapadānaṃ</subhead>
    <hangnum line="58" number="17"></hangnum>
    <gatha1 line="59"> ‘‘<alternatives line="50" extra="" separator="false"><alternative source-abbr="vri" source="vipassana research institut">Tivarāyaṃ</alternative><alternative source-abbr="syā." source="thai">tipurāyaṃ</alternative></alternatives> <pageBreak edition="Pali Text Society" number="1.0199" /> pure ramme, rājuyyānaṃ ahu tadā;</gatha1>
    <gathalast line="60">Uyyānapālo tatthāsiṃ, rañño baddhacaro ahaṃ.</gathalast>
    <hangnum line="61" number="18"></hangnum>
    <gatha1 line="62"> ‘‘Padumo <pageBreak edition="Thai" number="1.0294" /><pageBreak edition="Myanmar" number="1.0222" /><pageBreak edition="Vipassana Research Institut" number="1.0206" /> nāma nāmena, sayambhū sappabho ahu;</gatha1>
    <gathalast line="63"><alternatives line="58" extra="" separator="false"><alternative source-abbr="vri" source="vipassana research institut">Nisinnaṃ</alternative><alternative source-abbr="ka." source="cambodian">nisinno</alternative></alternatives>  puṇḍarīkamhi, chāyā na jahi taṃ muniṃ.</gathalast>
    <hangnum line="64" number="19"></hangnum>
    <gatha1 line="65"> ‘‘Asokaṃ pupphitaṃ disvā, piṇḍibhāraṃ sudassanaṃ;</gatha1>
    <gathalast line="66">Buddhassa abhiropesiṃ, jalajuttamanāmino.</gathalast>
    <hangnum line="67" number="20"></hangnum>
    <gatha1 line="68"> ‘‘Catunnavutito kappe, yaṃ pupphamabhiropayiṃ;</gatha1>
    <gathalast line="69">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="70" number="21"></hangnum>
    <gatha1 line="71"> ‘‘Sattatiṃsamhito kappe, soḷasa <alternatives line="66" extra="" separator="false"><alternative source-abbr="vri" source="vipassana research institut">araṇañjahā</alternative><alternative source-abbr="sī." source="sri lanka">aruṇañjahā</alternative></alternatives> ;</gatha1>
    <gathalast line="72">Sattaratanasampannā, cakkavattī mahabbalā.</gathalast>
    <hangnum line="73" number="22"></hangnum>
    <gatha1 line="74"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="75">Itthaṃ sudaṃ āyasmā asokapūjako thero imā gāthāyo abhāsitthāti.</paragraph>
    <centered line="76">Asokapūjakattherassāpadānaṃ catutthaṃ.</centered>
    <subhead line="77">5. Aṅkolakattheraapadānaṃ</subhead>
    <hangnum line="78" number="23"></hangnum>
    <gatha1 line="79"> ‘‘Aṅkolaṃ pupphitaṃ disvā, mālāvaraṃ sakosakaṃ <note>samogadhaṃ (syā.)</note>;</gatha1>
    <gathalast line="80">Ocinitvāna taṃ pupphaṃ, agamaṃ buddhasantikaṃ.</gathalast>
    <hangnum line="81" number="24"></hangnum>
    <gatha1 line="82"> ‘‘Siddhattho tamhi samaye, patilīno mahāmuni;</gatha1>
    <gathalast line="83">Muhuttaṃ paṭimānetvā, guhāyaṃ pupphamokiriṃ.</gathalast>
    <hangnum line="84" number="25"></hangnum>
    <gatha1 line="85"> ‘‘Catunnavutito <pageBreak edition="Thai" number="1.0295" /> kappe, yaṃ pupphamabhipūjayiṃ;</gatha1>
    <gathalast line="86">Duggatiṃ nābhijānāmi, pupphadānassidaṃ <note>buddhapūjāyidaṃ (sī. syā.)</note> phalaṃ.</gathalast>
    <hangnum line="87" number="26"></hangnum>
    <gatha1 line="88"> ‘‘Chattiṃsamhi ito kappe, āseko devagajjito;</gatha1>
    <gathalast line="89">Sattaratanasampanno, cakkavattī mahabbalo.</gathalast>
    <hangnum line="90" number="27"></hangnum>
    <gatha1 line="91"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="92">Itthaṃ sudaṃ āyasmā aṅkolako thero imā gāthāyo abhāsitthāti.</paragraph>
    <centered line="93">Aṅkolakattherassāpadānaṃ pañcamaṃ.</centered>
    <subhead line="94">6. Kisalayapūjakattheraapadānaṃ</subhead>
    <hangnum line="95" number="28"></hangnum>
    <gatha1 line="96"> ‘‘Nagare <pageBreak edition="Myanmar" number="1.0223" /><pageBreak edition="Vipassana Research Institut" number="1.0207" /><pageBreak edition="Pali Text Society" number="1.0200" /> dvāravatiyā, mālāvaccho mamaṃ ahu;</gatha1>
    <gathalast line="97">Udapāno ca tattheva, pādapānaṃ virohano.</gathalast>
    <hangnum line="98" number="29"></hangnum>
    <gatha1 line="99"> ‘‘Sabalena upatthaddho, siddhattho aparājito;</gatha1>
    <gathalast line="100">Mamānukampamāno so, gacchate anilañjase.</gathalast>
    <hangnum line="101" number="30"></hangnum>
    <gatha1 line="102"> ‘‘Aññaṃ kiñci na passāmi, pūjāyoggaṃ mahesino;</gatha1>
    <gathalast line="103">Asokaṃ pallavaṃ disvā, ākāse ukkhipiṃ ahaṃ.</gathalast>
    <hangnum line="104" number="31"></hangnum>
    <gatha1 line="105"> ‘‘Buddhassa te kisalayā, gacchato yanti pacchato;</gatha1>
    <gathalast line="106"><alternatives line="88" extra="" separator="false"><alternative source-abbr="vri" source="vipassana research institut">Tāhaṃ disvāna saṃvijiṃ</alternative><alternative source-abbr="sī." source="sri lanka">sohaṃ disvāna taṃ iddhiṃ</alternative><alternative source-abbr="syā." source="thai">sohaṃ disvāna taṃ iddhiṃ</alternative></alternatives> , aho buddhassuḷāratā.</gathalast>
    <hangnum line="107" number="32"></hangnum>
    <gatha1 line="108"> ‘‘Catunnavutito <pageBreak edition="Thai" number="1.0296" /> kappe, pallavaṃ abhiropayiṃ;</gatha1>
    <gathalast line="109">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="110" number="33"></hangnum>
    <gatha1 line="111"> ‘‘<alternatives line="96" extra="" separator="false"><alternative source-abbr="vri" source="vipassana research institut">Sattatiṃse</alternative><alternative source-abbr="sī." source="sri lanka">sattavīse</alternative><alternative source-abbr="syā." source="thai">sattavīse</alternative></alternatives>  ito kappe, eko ekissaro ahu;</gatha1>
    <gathalast line="112">Sattaratanasampanno, cakkavattī mahabbalo.</gathalast>
    <hangnum line="113" number="34"></hangnum>
    <gatha1 line="114"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="115">Itthaṃ sudaṃ āyasmā kisalayapūjako thero imā gāthāyo abhāsitthāti.</paragraph>
    <centered line="116">Kisalayapūjakattherassāpadānaṃ chaṭṭhaṃ.</centered>
    <subhead line="117">7. Tindukadāyakattheraapadānaṃ</subhead>
    <hangnum line="118" number="35"></hangnum>
    <gatha1 line="119"> ‘‘Giriduggacaro āsiṃ, makkaṭo thāmavegiko;</gatha1>
    <gathalast line="120">Phalinaṃ tindukaṃ disvā, buddhaseṭṭhaṃ anussariṃ.</gathalast>
    <hangnum line="121" number="36"></hangnum>
    <gatha1 line="122"> ‘‘Nikkhamitvā katipāhaṃ, viciniṃ lokanāyakaṃ;</gatha1>
    <gathalast line="123">Pasannacitto sumano, siddhatthaṃ tibhavantaguṃ.</gathalast>
    <hangnum line="124" number="37"></hangnum>
    <gatha1 line="125"> ‘‘Mama saṅkappamaññāya, satthā loke anuttaro;</gatha1>
    <gathalast line="126">Khīṇāsavasahassehi, āgacchi mama santikaṃ.</gathalast>
    <hangnum line="127" number="38"></hangnum>
    <gatha1 line="128"> ‘‘Pāmojjaṃ <pageBreak edition="Myanmar" number="1.0224" /> janayitvāna, phalahattho upāgamiṃ;</gatha1>
    <gathalast line="129">Paṭiggahesi bhagavā, sabbaññū vadataṃ varo.</gathalast>
    <hangnum line="130" number="39"></hangnum>
    <gatha1 line="131"> ‘‘Catunnavutito <pageBreak edition="Thai" number="1.0297" /><pageBreak edition="Vipassana Research Institut" number="1.0208" /><pageBreak edition="Pali Text Society" number="1.0201" /> kappe, yaṃ phalaṃ adadiṃ tadā;</gatha1>
    <gathalast line="132">Duggatiṃ nābhijānāmi, phaladānassidaṃ phalaṃ.</gathalast>
    <hangnum line="133" number="40"></hangnum>
    <gatha1 line="134"> ‘‘Sattapaññāsakappamhi, upanandasanāmako;</gatha1>
    <gathalast line="135">Sattaratanasampanno, cakkavattī mahabbalo.</gathalast>
    <hangnum line="136" number="41"></hangnum>
    <gatha1 line="137"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="138">Itthaṃ sudaṃ āyasmā tindukadāyako thero imā gāthāyo abhāsitthāti.</paragraph>
    <centered line="139">Tindukadāyakattherassāpadānaṃ sattamaṃ.</centered>
    <subhead line="140">8. Muṭṭhipūjakattheraapadānaṃ</subhead>
    <hangnum line="141" number="42"></hangnum>
    <gatha1 line="142"> ‘‘Sumedho nāma bhagavā, lokajeṭṭho narāsabho;</gatha1>
    <gathalast line="143">Pacchime anukampāya, padhānaṃ padahī jino.</gathalast>
    <hangnum line="144" number="43"></hangnum>
    <gatha1 line="145"> ‘‘Tassa caṅkamamānassa, dvipadindassa tādino;</gatha1>
    <gathalast line="146">Girinelassa pupphānaṃ, muṭṭhiṃ buddhassa ropayiṃ.</gathalast>
    <hangnum line="147" number="44"></hangnum>
    <gatha1 line="148"> ‘‘Tena cittappasādena, sukkamūlena codito;</gatha1>
    <gathalast line="149">Tiṃsakappasahassāni, duggatiṃ nupapajjahaṃ.</gathalast>
    <hangnum line="150" number="45"></hangnum>
    <gatha1 line="151"> ‘‘Tevīsatikappasate, sunelo nāma khattiyo;</gatha1>
    <gathalast line="152">Sattaratanasampanno, eko āsiṃ mahabbalo.</gathalast>
    <hangnum line="153" number="46"></hangnum>
    <gatha1 line="154"> ‘‘Paṭisambhidā <pageBreak edition="Thai" number="1.0298" /> catasso…pe… kataṃ buddhassa sāsanaṃ’’.</gatha1>
    <paragraph line="155">Itthaṃ sudaṃ āyasmā muṭṭhipūjako thero imā gāthāyo abhāsitthāti.</paragraph>
    <centered line="156">Muṭṭhipūjakattherassāpadānaṃ aṭṭhamaṃ.</centered>
    <subhead line="157">9. Kiṃkaṇikapupphiyattheraapadānaṃ</subhead>
    <hangnum line="158" number="47"></hangnum>
    <gatha1 line="159"> ‘‘Sumaṅgaloti nāmena, sayambhū aparājito;</gatha1>
    <gathalast line="160">Pavanā nikkhamitvāna, nagaraṃ pāvisī jino.</gathalast>
    <hangnum line="161" number="48"></hangnum>
    <gatha1 line="162"> ‘‘Piṇḍacāraṃ <pageBreak edition="Myanmar" number="1.0225" /> caritvāna, nikkhamma nagarā muni;</gatha1>
    <gathalast line="163">Katakiccova sambuddho, so vasī vanamantare.</gathalast>
    <hangnum line="164" number="49"></hangnum>
    <gatha1 line="165"> ‘‘Kiṃkaṇipupphaṃ <pageBreak edition="Vipassana Research Institut" number="1.0209" /><pageBreak edition="Pali Text Society" number="1.0202" /> paggayha, buddhassa abhiropayiṃ;</gatha1>
    <gathalast line="166">Pasannacitto sumano, sayambhussa mahesino.</gathalast>
    <hangnum line="167" number="50"></hangnum>
    <gatha1 line="168"> ‘‘Catunnavutito kappe, yaṃ pupphamabhiropayiṃ;</gatha1>
    <gathalast line="169">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="170" number="51"></hangnum>
    <gatha1 line="171"> ‘‘Chaḷāsītimhito kappe, apilāsisanāmako;</gatha1>
    <gathalast line="172">Sattaratanasampanno, cakkavattī mahabbalo.</gathalast>
    <hangnum line="173" number="52"></hangnum>
    <gatha1 line="174"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="175">Itthaṃ <pageBreak edition="Thai" number="1.0299" /> sudaṃ āyasmā kiṃkaṇikapupphiyo thero imā gāthāyo abhāsitthāti.</paragraph>
    <centered line="176">Kiṃkaṇikapupphiyattherassāpadānaṃ navamaṃ.</centered>
    <subhead line="177">10. Yūthikapupphiyattheraapadānaṃ</subhead>
    <hangnum line="178" number="53"></hangnum>
    <gatha1 line="179"> ‘‘Padumuttaro nāma jino, āhutīnaṃ paṭiggaho;</gatha1>
    <gathalast line="180">Pavanā nikkhamitvāna, vihāraṃ yāti cakkhumā.</gathalast>
    <hangnum line="181" number="54"></hangnum>
    <gatha1 line="182"> ‘‘Ubho hatthehi paggayha, yūthikaṃ pupphamuttamaṃ;</gatha1>
    <gathalast line="183">Buddhassa abhiropayiṃ, mettacittassa tādino.</gathalast>
    <hangnum line="184" number="55"></hangnum>
    <gatha1 line="185"> ‘‘Tena cittappasādena, anubhotvāna sampadā;</gatha1>
    <gathalast line="186">Kappānaṃ satasahassaṃ, duggatiṃ nupapajjahaṃ.</gathalast>
    <hangnum line="187" number="56"></hangnum>
    <gatha1 line="188"> ‘‘Ito paññāsakappesu, eko āsiṃ janādhipo;</gatha1>
    <gathalast line="189">Samittanandano nāma, cakkavattī mahabbalo.</gathalast>
    <hangnum line="190" number="57"></hangnum>
    <gatha1 line="191"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <gathalast line="192">Itthaṃ sudaṃ āyasmā yūthikapupphiyo thero imā gāthāyo abhāsitthāti;</gathalast>
    <centered line="193">Yūthikapupphiyattherassāpadānaṃ dasamaṃ.</centered>
    <centered line="194">Tamālapupphiyavaggo vīsatimo.</centered>
    <paragraph line="195">Tassuddānaṃ <pageBreak edition="Myanmar" number="1.0226" /> –</paragraph>
    <gatha1 line="196">Tamālatiṇasanthāro <pageBreak edition="Thai" number="1.0300" />, khaṇḍaphulli asokiyo;</gatha1>
    <gatha2 line="197">Aṅkolakī kisalayo, tinduko nelapupphiyo;</gatha2>
    <gathalast line="198">Kiṃkaṇiko yūthiko ca, gāthā paññāsa aṭṭha cāti.</gathalast>
    <paragraph line="199">Atha <pageBreak edition="Pali Text Society" number="1.0203" /> vagguddānaṃ –</paragraph>
    <gatha1 line="200">Bhikkhādāyī <pageBreak edition="Vipassana Research Institut" number="1.0210" /> parivāro, sereyyo sobhito tathā;</gatha1>
    <gathalast line="201">Chattañca bandhujīvī ca, supāricariyopi ca.</gathalast>
    <gatha1 line="202">Kumudo kuṭajo ceva, tamāli dasamo kato;</gatha1>
    <gathalast line="203">Chasatāni ca gāthāni, chasaṭṭhi ca tatuttari.</gathalast>
    <centered line="204">Bhikkhāvaggadasakaṃ.</centered>
    <centered line="205">Dutiyasatakaṃ samattaṃ.</centered>
  </content>
</document>