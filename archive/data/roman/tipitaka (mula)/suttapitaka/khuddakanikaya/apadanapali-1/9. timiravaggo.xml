<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="sri lanka" source-abbr="sī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0510m1.mul8.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/9. timiravaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>9. timiravaggo</basename>
    <titlePath>9. Timiravaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">9. Timiravaggo</chapter>
    <subhead line="2">1. Timirapupphiyattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Candabhāgānadītīre <pageBreak edition="Thai" number="1.0182" /><pageBreak edition="Myanmar" number="1.0140" /><pageBreak edition="Vipassana Research Institut" number="1.0127" />, anusotaṃ vajāmahaṃ;</gatha1>
    <gathalast line="5">Nisinnaṃ samaṇaṃ disvā, vippasannamanāvilaṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Tattha cittaṃ <alternatives line="3" extra="" separator="false"><alternative source-abbr="vri" source="vipassana research institut">pasādetvā</alternative><alternative source-abbr="syā." source="thai">pasādesiṃ</alternative></alternatives> , evaṃ cintesahaṃ tadā;</gatha1>
    <gathalast line="8">Tārayissati tiṇṇoyaṃ, dantoyaṃ damayissati.</gathalast>
    <hangnum line="9" number="3"></hangnum>
    <gatha1 line="10"> ‘‘Assāsissati assattho, santo ca samayissati;</gatha1>
    <gathalast line="11">Mocayissati mutto ca, nibbāpessati nibbuto.</gathalast>
    <hangnum line="12" number="4"></hangnum>
    <gatha1 line="13"> ‘‘Evāhaṃ cintayitvāna, siddhatthassa mahesino;</gatha1>
    <gathalast line="14">Gahetvā timirapupphaṃ, matthake okiriṃ ahaṃ <note>tadā (syā.)</note>.</gathalast>
    <hangnum line="15" number="5"></hangnum>
    <gatha1 line="16"> ‘‘Añjaliṃ paggahetvāna, katvā ca naṃ padakkhiṇaṃ;</gatha1>
    <gathalast line="17">Vanditvā satthuno pāde, pakkāmiṃ aparaṃ disaṃ.</gathalast>
    <hangnum line="18" number="6"></hangnum>
    <gatha1 line="19"> ‘‘Aciraṃ gatamattaṃ maṃ, migarājā viheṭhayi;</gatha1>
    <gathalast line="20">Papātamanugacchanto, tattheva papatiṃ ahaṃ.</gathalast>
    <hangnum line="21" number="7"></hangnum>
    <gatha1 line="22"> ‘‘Catunnavutito kappe, yaṃ pupphamabhiropayiṃ;</gatha1>
    <gathalast line="23">Duggatiṃ nābhijānāmi, <alternatives line="20" extra="" separator="false"><alternative source-abbr="vri" source="vipassana research institut">pupphapūjāyidaṃ</alternative><alternative source-abbr="sī." source="sri lanka">buddhapūjāyidaṃ</alternative><alternative source-abbr="syā." source="thai">buddhapūjāyidaṃ</alternative></alternatives>  phalaṃ.</gathalast>
    <hangnum line="24" number="8"></hangnum>
    <gatha1 line="25"> ‘‘Chappaññāsamhi <pageBreak edition="Pali Text Society" number="1.0127" /> kappamhi, sattevāsuṃ <alternatives line="30" extra="" separator="false"><alternative source-abbr="vri" source="vipassana research institut">mahāyasā</alternative><alternative source-abbr="syā." source="thai">mahārahā</alternative><alternative source-abbr="ka." source="cambodian">mahārahā</alternative></alternatives> ;</gatha1>
    <gathalast line="26">Sattaratanasampannā, cakkavattī mahabbalā.</gathalast>
    <hangnum line="27" number="9"></hangnum>
    <gatha1 line="28"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="29">Chaḷabhiññā <pageBreak edition="Thai" number="1.0183" /> sacchikatā, kataṃ buddhassa sāsanaṃ’’.</gathalast>
    <paragraph line="30">Itthaṃ sudaṃ āyasmā timirapupphiyo thero imā gāthāyo abhāsitthāti.</paragraph>
    <centered line="31">Timirapupphiyattherassāpadānaṃ paṭhamaṃ.</centered>
    <subhead line="32">2. Gatasaññakattheraapadānaṃ</subhead>
    <hangnum line="33" number="10"></hangnum>
    <gatha1 line="34"> ‘‘Jātiyā <pageBreak edition="Myanmar" number="1.0141" /><pageBreak edition="Vipassana Research Institut" number="1.0128" /> sattavassohaṃ, pabbajiṃ anagāriyaṃ;</gatha1>
    <gathalast line="35">Avandiṃ satthuno pāde, vippasannena cetasā.</gathalast>
    <hangnum line="36" number="11"></hangnum>
    <gatha1 line="37"> ‘‘Sattanaṅgalakīpupphe, ākāse ukkhipiṃ ahaṃ;</gatha1>
    <gathalast line="38">Tissaṃ buddhaṃ samuddissa, anantaguṇasāgaraṃ.</gathalast>
    <hangnum line="39" number="12"></hangnum>
    <gatha1 line="40"> ‘‘Sugatānugataṃ maggaṃ, pūjetvā haṭṭhamānaso;</gatha1>
    <gathalast line="41"><alternatives line="40" extra="" separator="false"><alternative source-abbr="vri" source="vipassana research institut">Añjaliñca</alternative><alternative source-abbr="ka." source="cambodian">añjalissa</alternative></alternatives>  tadākāsiṃ, pasanno sehi pāṇibhi.</gathalast>
    <hangnum line="42" number="13"></hangnum>
    <gatha1 line="43"> ‘‘Dvenavute ito kappe, yaṃ kammamakariṃ tadā;</gatha1>
    <gathalast line="44">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="45" number="14"></hangnum>
    <gatha1 line="46"> ‘‘Ito aṭṭhamake kappe, tayo aggisikhā ahu;</gatha1>
    <gathalast line="47">Sattaratanasampannā, cakkavattī mahabbalā.</gathalast>
    <hangnum line="48" number="15"></hangnum>
    <gatha1 line="49"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="50">Itthaṃ sudaṃ āyasmā gatasaññako thero imā gāthāyo abhāsitthāti.</paragraph>
    <centered line="51">Gatasaññakattherassāpadānaṃ dutiyaṃ.</centered>
    <subhead line="52">3. Nipannañjalikattheraapadānaṃ</subhead>
    <hangnum line="53" number="16"></hangnum>
    <gatha1 line="54"> ‘‘Rukkhamūle <pageBreak edition="Thai" number="1.0184" /><pageBreak edition="Pali Text Society" number="1.0128" /> nisinnohaṃ, byādhito paramena ca;</gatha1>
    <gathalast line="55">Paramakāruññapattomhi, araññe kānane ahaṃ.</gathalast>
    <hangnum line="56" number="17"></hangnum>
    <gatha1 line="57"> ‘‘Anukampaṃ upādāya, tisso satthā upesi maṃ;</gatha1>
    <gathalast line="58">Sohaṃ nipannako santo, sire katvāna añjaliṃ.</gathalast>
    <hangnum line="59" number="18"></hangnum>
    <gatha1 line="60"> ‘‘Pasannacitto sumano, sabbasattānamuttamaṃ;</gatha1>
    <gathalast line="61">Sambuddhaṃ abhivādetvā, tattha kālaṅkato ahaṃ.</gathalast>
    <hangnum line="62" number="19"></hangnum>
    <gatha1 line="63"> ‘‘Dvenavute ito kappe, yaṃ vandiṃ purisuttamaṃ;</gatha1>
    <gathalast line="64">Duggatiṃ nābhijānāmi, vandanāya idaṃ phalaṃ.</gathalast>
    <hangnum line="65" number="20"></hangnum>
    <gatha1 line="66"> ‘‘Ito <pageBreak edition="Myanmar" number="1.0142" /> pañcamake kappe, pañcevāsuṃ mahāsikhā;</gatha1>
    <gathalast line="67">Sattaratanasampannā, cakkavattī mahabbalā.</gathalast>
    <hangnum line="68" number="21"></hangnum>
    <gatha1 line="69"> ‘‘Paṭisambhidā <pageBreak edition="Vipassana Research Institut" number="1.0129" /> catasso…pe… kataṃ buddhassa sāsanaṃ’’.</gatha1>
    <paragraph line="70">Itthaṃ sudaṃ āyasmā nipannañjaliko thero imā gāthāyo abhāsitthāti.</paragraph>
    <centered line="71">Nipannañjalikattherassāpadānaṃ tatiyaṃ.</centered>
    <subhead line="72">4. Adhopupphiyattheraapadānaṃ</subhead>
    <hangnum line="73" number="22"></hangnum>
    <gatha1 line="74"> ‘‘Abhibhū nāma so bhikkhu, sikhino aggasāvako;</gatha1>
    <gathalast line="75">Mahānubhāvo tevijjo, himavantaṃ upāgami.</gathalast>
    <hangnum line="76" number="23"></hangnum>
    <gatha1 line="77"> ‘‘Ahampi <pageBreak edition="Thai" number="1.0185" /> himavantamhi, ramaṇīyassame isi;</gatha1>
    <gathalast line="78">Vasāmi appamaññāsu, iddhīsu ca tadā vasī.</gathalast>
    <hangnum line="79" number="24"></hangnum>
    <gatha1 line="80"> ‘‘Pakkhijāto viyākāse, pabbataṃ adhivattayiṃ <note>abhipatthayiṃ (syā.), abhimatthayiṃ (ka.), adhivatthayinti pabbatassa upari gacchintiattho</note>;</gatha1>
    <gathalast line="81">Adhopupphaṃ gahetvāna, <alternatives line="58" extra="" separator="false"><alternative source-abbr="vri" source="vipassana research institut">āgacchiṃ</alternative><alternative source-abbr="ka." source="cambodian">agacchiṃ</alternative></alternatives>  pabbataṃ ahaṃ.</gathalast>
    <hangnum line="82" number="25"></hangnum>
    <gatha1 line="83"> ‘‘Satta pupphāni gaṇhitvā, matthake okiriṃ ahaṃ;</gatha1>
    <gathalast line="84"><alternatives line="67" extra="" separator="false"><alternative source-abbr="vri" source="vipassana research institut">Ālokite</alternative><alternative source-abbr="syā." source="thai">ālokito</alternative></alternatives>  ca vīrena, pakkāmiṃ pācināmukho.</gathalast>
    <hangnum line="85" number="26"></hangnum>
    <gatha1 line="86"> ‘‘Āvāsaṃ <pageBreak edition="Pali Text Society" number="1.0129" /> abhisambhosiṃ, patvāna assamaṃ ahaṃ;</gatha1>
    <gathalast line="87">Khāribhāraṃ gahetvāna, <alternatives line="76" extra="" separator="false"><alternative source-abbr="vri" source="vipassana research institut">pāyāsiṃ</alternative><alternative source-abbr="sī." source="sri lanka">pāvisiṃ</alternative></alternatives>  pabbatantaraṃ.</gathalast>
    <hangnum line="88" number="27"></hangnum>
    <gatha1 line="89"> ‘‘Ajagaro maṃ pīḷesi, ghorarūpo mahabbalo;</gatha1>
    <gathalast line="90">Pubbakammaṃ saritvāna, tattha kālaṅkato ahaṃ.</gathalast>
    <hangnum line="91" number="28"></hangnum>
    <gatha1 line="92"> ‘‘Ekattiṃse ito kappe, yaṃ pupphamabhiropayiṃ;</gatha1>
    <gathalast line="93">Duggatiṃ nābhijānāmi, pupphapūjāyidaṃ phalaṃ.</gathalast>
    <hangnum line="94" number="29"></hangnum>
    <gatha1 line="95"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="96">Itthaṃ sudaṃ āyasmā adhopupphiyo thero imā gāthāyo abhāsitthāti.</paragraph>
    <centered line="97">Adhopupphiyattherassāpadānaṃ catutthaṃ.</centered>
    <subhead line="98">5. Raṃsisaññakattheraapadānaṃ</subhead>
    <hangnum line="99" number="30"></hangnum>
    <gatha1 line="100"> ‘‘Pabbate <pageBreak edition="Myanmar" number="1.0143" /><pageBreak edition="Pali Text Society" number="1.0130" /> himavantamhi, vāsaṃ kappesahaṃ pure;</gatha1>
    <gathalast line="101">Ajinuttaravāsohaṃ, vasāmi pabbatantare.</gathalast>
    <hangnum line="102" number="31"></hangnum>
    <gatha1 line="103"> ‘‘Suvaṇṇavaṇṇaṃ <pageBreak edition="Thai" number="1.0186" /><pageBreak edition="Vipassana Research Institut" number="1.0130" /> sambuddhaṃ, sataraṃsiṃva bhāṇumaṃ;</gatha1>
    <gathalast line="104">Vanantaragataṃ disvā, sālarājaṃva pupphitaṃ.</gathalast>
    <hangnum line="105" number="32"></hangnum>
    <gatha1 line="106"> ‘‘<alternatives line="85" extra="" separator="false"><alternative source-abbr="vri" source="vipassana research institut">Raṃsyā</alternative><alternative source-abbr="syā." source="thai">raṃse</alternative><alternative source-abbr="ka." source="cambodian">raṃse</alternative></alternatives>  cittaṃ pasādetvā, vipassissa mahesino;</gatha1>
    <gathalast line="107">Paggayha añjaliṃ vandiṃ, <alternatives line="95" extra="" separator="true"><alternative source-abbr="vri" source="vipassana research institut">sirasā ukkuṭī</alternative><alternative source-abbr="syā." source="thai">sirasā ukkuṭiko</alternative><alternative source-abbr="ka." source="cambodian">sirasukkuṭiko</alternative></alternatives>  ahaṃ.</gathalast>
    <hangnum line="108" number="33"></hangnum>
    <gatha1 line="109"> ‘‘Ekanavutito kappe, yaṃ kammamakariṃ tadā;</gatha1>
    <gathalast line="110">Duggatiṃ nābhijānāmi, raṃsisaññāyidaṃ phalaṃ.</gathalast>
    <hangnum line="111" number="34"></hangnum>
    <gatha1 line="112"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="113">Itthaṃ sudaṃ āyasmā raṃsisaññako thero imā gāthāyo abhāsitthāti.</paragraph>
    <centered line="114">Raṃsisaññakattherassāpadānaṃ pañcamaṃ.</centered>
    <subhead line="115">6. Dutiyaraṃsisaññakattheraapadānaṃ</subhead>
    <hangnum line="116" number="35"></hangnum>
    <gatha1 line="117"> ‘‘Pabbate himavantamhi, vākacīradharo ahaṃ;</gatha1>
    <gathalast line="118">Caṅkamañca samārūḷho, nisīdiṃ pācināmukho.</gathalast>
    <hangnum line="119" number="36"></hangnum>
    <gatha1 line="120"> ‘‘Pabbate sugataṃ disvā, phussaṃ jhānarataṃ tadā;</gatha1>
    <gathalast line="121">Añjaliṃ paggahetvāna, raṃsyā cittaṃ pasādayiṃ.</gathalast>
    <hangnum line="122" number="37"></hangnum>
    <gatha1 line="123"> ‘‘Dvenavute ito kappe, yaṃ saññamalabhiṃ tadā;</gatha1>
    <gathalast line="124">Duggatiṃ nābhijānāmi, raṃsisaññāyidaṃ phalaṃ.</gathalast>
    <hangnum line="125" number="38"></hangnum>
    <gatha1 line="126"> ‘‘Paṭisambhidā <pageBreak edition="Thai" number="1.0187" /> catasso…pe… kataṃ buddhassa sāsanaṃ’’.</gatha1>
    <paragraph line="127">Itthaṃ sudaṃ āyasmā raṃsisaññako thero imā gāthāyo abhāsitthāti.</paragraph>
    <centered line="128">Dutiyaraṃsisaññakattherassāpadānaṃ chaṭṭhaṃ.</centered>
    <subhead line="129">7. Phaladāyakattheraapadānaṃ</subhead>
    <hangnum line="130" number="39"></hangnum>
    <gatha1 line="131"> ‘‘Pabbate <pageBreak edition="Myanmar" number="1.0144" /> himavantamhi, kharājinadharo ahaṃ;</gatha1>
    <gathalast line="132">Phussaṃ jinavaraṃ disvā, phalahattho phalaṃ adaṃ.</gathalast>
    <hangnum line="133" number="40"></hangnum>
    <gatha1 line="134"> ‘‘Yamahaṃ phalamadāsiṃ, vippasannena cetasā;</gatha1>
    <gathalast line="135">Bhave nibbattamānamhi, phalaṃ nibbattate mama.</gathalast>
    <hangnum line="136" number="41"></hangnum>
    <gatha1 line="137"> ‘‘Dvenavute ito kappe, yaṃ phalaṃ adadiṃ ahaṃ;</gatha1>
    <gathalast line="138">Duggatiṃ nābhijānāmi, phaladānassidaṃ phalaṃ.</gathalast>
    <hangnum line="139" number="42"></hangnum>
    <gatha1 line="140"> ‘‘Paṭisambhidā <pageBreak edition="Vipassana Research Institut" number="1.0131" /> catasso…pe… kataṃ buddhassa sāsanaṃ’’.</gatha1>
    <paragraph line="141">Itthaṃ sudaṃ āyasmā phaladāyako thero imā gāthāyo abhāsitthāti.</paragraph>
    <centered line="142">Phaladāyakattherassāpadānaṃ sattamaṃ.</centered>
    <subhead line="143">8. Saddasaññakattheraapadānaṃ</subhead>
    <hangnum line="144" number="43"></hangnum>
    <gatha1 line="145"> ‘‘Pabbate <pageBreak edition="Thai" number="1.0188" /><pageBreak edition="Pali Text Society" number="1.0131" /> himavantamhi, vasāmi paṇṇasanthare;</gatha1>
    <gathalast line="146">Phussassa dhammaṃ bhaṇato, sadde cittaṃ pasādayiṃ.</gathalast>
    <hangnum line="147" number="44"></hangnum>
    <gatha1 line="148"> ‘‘Dvenavute ito kappe, yaṃ kammamakariṃ tadā;</gatha1>
    <gathalast line="149">Duggatiṃ nābhijānāmi, puññakammassidaṃ phalaṃ.</gathalast>
    <hangnum line="150" number="45"></hangnum>
    <gatha1 line="151"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="152">Itthaṃ sudaṃ āyasmā saddasaññako thero imā gāthāyo abhāsitthāti.</paragraph>
    <centered line="153">Saddasaññakattherassāpadānaṃ aṭṭhamaṃ.</centered>
    <subhead line="154">9. Bodhisiñcakattheraapadānaṃ</subhead>
    <hangnum line="155" number="46"></hangnum>
    <gatha1 line="156"> ‘‘Vipassissa bhagavato, mahābodhimaho ahu;</gatha1>
    <gathalast line="157">Pabbajjupagato santo, upagacchiṃ ahaṃ tadā.</gathalast>
    <hangnum line="158" number="47"></hangnum>
    <gatha1 line="159"> ‘‘Kusumodakamādāya <pageBreak edition="Myanmar" number="1.0145" />, bodhiyā okiriṃ ahaṃ;</gatha1>
    <gathalast line="160">Mocayissati no mutto, nibbāpessati nibbuto.</gathalast>
    <hangnum line="161" number="48"></hangnum>
    <gatha1 line="162"> ‘‘Ekanavutito kappe, yaṃ bodhimabhisiñcayiṃ;</gatha1>
    <gathalast line="163">Duggatiṃ nābhijānāmi, bodhisiñcāyidaṃ phalaṃ.</gathalast>
    <hangnum line="164" number="49"></hangnum>
    <gatha1 line="165"> ‘‘Tettiṃse <pageBreak edition="Thai" number="1.0189" /> vattamānamhi, kappe āsuṃ janādhipā;</gatha1>
    <gathalast line="166">Udakasecanā nāma, aṭṭhete cakkavattino.</gathalast>
    <hangnum line="167" number="50"></hangnum>
    <gatha1 line="168"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="169">Itthaṃ sudaṃ āyasmā bodhisiñcako thero imā gāthāyo abhāsitthāti.</paragraph>
    <centered line="170">Bodhisiñcakattherassāpadānaṃ navamaṃ.</centered>
    <subhead line="171">10. Padumapupphiyattheraapadānaṃ</subhead>
    <hangnum line="172" number="51"></hangnum>
    <gatha1 line="173"> ‘‘Pokkharavanaṃ <pageBreak edition="Vipassana Research Institut" number="1.0132" /><pageBreak edition="Pali Text Society" number="1.0132" /> paviṭṭho, bhañjanto padumānihaṃ;</gatha1>
    <gathalast line="174">Tatthaddasaṃ <alternatives line="105" extra="" separator="false"><alternative source-abbr="vri" source="vipassana research institut">phussaṃ buddhaṃ</alternative><alternative source-abbr="sī." source="sri lanka">addasaṃ phussasambuddhaṃ</alternative><alternative source-abbr="syā." source="thai">addasaṃ phussasambuddhaṃ</alternative></alternatives> , bāttiṃsavaralakkhaṇaṃ.</gathalast>
    <hangnum line="175" number="52"></hangnum>
    <gatha1 line="176"> ‘‘Padumapupphaṃ gahetvāna, ākāse ukkhipiṃ ahaṃ;</gatha1>
    <gathalast line="177">Pāpakammaṃ saritvāna, pabbajiṃ anagāriyaṃ.</gathalast>
    <hangnum line="178" number="53"></hangnum>
    <gatha1 line="179"> ‘‘Pabbajitvāna kāyena, manasā saṃvutena ca;</gatha1>
    <gathalast line="180">Vacīduccaritaṃ hitvā, ājīvaṃ parisodhayiṃ.</gathalast>
    <hangnum line="181" number="54"></hangnum>
    <gatha1 line="182"> ‘‘Dvenavute ito kappe, yaṃ pupphamabhiropayiṃ;</gatha1>
    <gathalast line="183">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="184" number="55"></hangnum>
    <gatha1 line="185"> ‘‘Padumābhāsanāmā ca, aṭṭhārasa mahīpatī;</gatha1>
    <gathalast line="186">Aṭṭhārasesu kappesu, aṭṭhatālīsamāsisuṃ.</gathalast>
    <hangnum line="187" number="56"></hangnum>
    <gatha1 line="188"> ‘‘Paṭisambhidā <pageBreak edition="Thai" number="1.0190" /><pageBreak edition="Myanmar" number="1.0146" /> catasso…pe… kataṃ buddhassa sāsanaṃ’’.</gatha1>
    <gathalast line="189">Itthaṃ sudaṃ āyasmā padumapupphiyo thero imā gāthāyo abhāsitthāti;</gathalast>
    <centered line="190">Padumapupphiyattherassāpadānaṃ dasamaṃ.</centered>
    <centered line="191">Timiravaggo navamo.</centered>
    <paragraph line="192">Tassuddānaṃ –</paragraph>
    <gatha1 line="193">Timiranaṅgalīpuppha, nippannañjaliko adho;</gatha1>
    <gatha2 line="194">Dve raṃsisaññī phalado, saddasaññī ca secako;</gatha2>
    <gathalast line="195">Padmapupphī ca gāthāyo, chappaññāsa pakittitā.</gathalast>
  </content>
</document>