<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510m1.mul26.xml</normativeSource>
    <archivePath>roman/tipitaka (mula)/suttapitaka/khuddakanikaya/apadanapali-1/27. padumukkhipavaggo.xml</archivePath>
    <baseFileName>27. padumukkhipavaggo</baseFileName>
    <titlePath>27. Padumukkhipavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="vipassana research institut" source-abbr="vri"/>
      <version source="thai" source-abbr="syā."/>
    </versions>
  </metadata>
  <content>
    <chapter line="1">27. Padumukkhipavaggo</chapter>
    <subhead line="2">1. Ākāsukkhipiyattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Suvaṇṇavaṇṇaṃ <pageBreak edition="M" number="1.0260" /><pageBreak edition="V" number="1.0244" /> siddhatthaṃ, gacchantaṃ antarāpaṇe;</gatha1>
    <gathalast line="5">Jalajagge duve gayha, upāgacchiṃ narāsabhaṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Ekañca pupphaṃ pādesu, buddhaseṭṭhassa nikkhipiṃ;</gatha1>
    <gathalast line="8">Ekañca pupphaṃ paggayha, ākāse ukkhipiṃ ahaṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Catunnavutito kappe, yaṃ pupphamabhiropayiṃ;</gatha1>
    <gathalast line="11">Duggatiṃ nābhijānāmi, pupphadānassidaṃ phalaṃ.</gathalast>
    <hangnum line="12" number="4"></hangnum>
    <gatha1 line="13"> ‘‘Ito chattiṃsakappamhi, eko āsiṃ mahīpati;</gatha1>
    <gathalast line="14">Antalikkhakaro nāma, cakkavattī mahabbalo.</gathalast>
    <hangnum line="15" number="5"></hangnum>
    <gatha1 line="16"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="17">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="18">Itthaṃ sudaṃ āyasmā ākāsukkhipiyo thero imā gāthāyo abhāsitthāti.</paragraph>
    <centered line="19">Ākāsukkhipiyattherassāpadānaṃ paṭhamaṃ.</centered>
    <subhead line="20">2. Telamakkhiyattheraapadānaṃ</subhead>
    <hangnum line="21" number="6"></hangnum>
    <gatha1 line="22"> ‘‘Siddhatthamhi <pageBreak edition="T" number="1.0349" /> bhagavati, nibbutamhi narāsabhe;</gatha1>
    <gathalast line="23">Bodhiyā vedikāyāhaṃ, telaṃ makkhesi tāvade.</gathalast>
    <hangnum line="24" number="7"></hangnum>
    <gatha1 line="25"> ‘‘Catunnavutito <pageBreak edition="P" number="1.0231" /> kappe, yaṃ telaṃ makkhayiṃ tadā;</gatha1>
    <gathalast line="26">Duggatiṃ nābhijānāmi, makkhanāya idaṃ phalaṃ.</gathalast>
    <hangnum line="27" number="8"></hangnum>
    <gatha1 line="28"> ‘‘Catuvīse ito kappe, succhavi nāma khattiyo;</gatha1>
    <gathalast line="29">Sattaratanasampanno, cakkavattī mahabbalo.</gathalast>
    <hangnum line="30" number="9"></hangnum>
    <gatha1 line="31"> ‘‘Paṭisambhidā <pageBreak edition="V" number="1.0245" /> catasso…pe… kataṃ buddhassa sāsanaṃ’’.</gatha1>
    <paragraph line="32">Itthaṃ sudaṃ āyasmā telamakkhiyo thero imā gāthāyo abhāsitthāti.</paragraph>
    <centered line="33">Telamakkhiyattherassāpadānaṃ dutiyaṃ.</centered>
    <subhead line="34">3. Aḍḍhacandiyattheraapadānaṃ</subhead>
    <hangnum line="35" number="10"></hangnum>
    <gatha1 line="36"> ‘‘Tissassa <pageBreak edition="M" number="1.0261" /> kho bhagavato, bodhiyā pādaputtame;</gatha1>
    <gathalast line="37">Aḍḍhacandaṃ mayā dinnaṃ, dharaṇīruhapādape.</gathalast>
    <hangnum line="38" number="11"></hangnum>
    <gatha1 line="39"> ‘‘Dvenavute ito kappe, yaṃ canda <note>yaṃ puppha (ka.)</note> mabhiropayiṃ;</gatha1>
    <gathalast line="40">Duggatiṃ nābhijānāmi, bodhipūjāyidaṃ phalaṃ.</gathalast>
    <hangnum line="41" number="12"></hangnum>
    <gatha1 line="42"> ‘‘Pañcavīse <pageBreak edition="T" number="1.0350" /> ito kappe, devalo nāma khattiyo;</gatha1>
    <gathalast line="43">Sattaratanasampanno, cakkavattī mahabbalo.</gathalast>
    <hangnum line="44" number="13"></hangnum>
    <gatha1 line="45"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="46">Itthaṃ sudaṃ āyasmā aḍḍhacandiyo thero imā gāthāyo abhāsitthāti.</paragraph>
    <centered line="47">Aḍḍhacandiyattherassāpadānaṃ tatiyaṃ.</centered>
    <subhead line="48">4. Padīpadāyakattheraapadānaṃ</subhead>
    <hangnum line="49" number="14"></hangnum>
    <gatha1 line="50"> ‘‘Devabhūto ahaṃ santo, oruyha pathaviṃ tadā;</gatha1>
    <gathalast line="51">Padīpe pañca pādāsiṃ, pasanno sehi pāṇibhi.</gathalast>
    <hangnum line="52" number="15"></hangnum>
    <gatha1 line="53"> ‘‘Catunnavutito kappe, yaṃ padīpamadaṃ tadā;</gatha1>
    <gathalast line="54">Duggatiṃ nābhijānāmi, dīpadānassidaṃ phalaṃ.</gathalast>
    <hangnum line="55" number="16"></hangnum>
    <gatha1 line="56"> ‘‘Pañcapaññāsake kappe, eko āsiṃ mahīpati;</gatha1>
    <gathalast line="57">Samantacakkhunāmena, cakkavattī mahabbalo.</gathalast>
    <hangnum line="58" number="17"></hangnum>
    <gatha1 line="59"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="60">Itthaṃ sudaṃ āyasmā padīpadāyako <note>apaṇṇadīpiyo (sī. ka.)</note> thero imā gāthāyo abhāsitthāti.</paragraph>
    <centered line="61">Padīpadāyakattherassāpadānaṃ catutthaṃ.</centered>
    <subhead line="62">5. Biḷālidāyakattheraapadānaṃ</subhead>
    <hangnum line="63" number="18"></hangnum>
    <gatha1 line="64"> ‘‘Himavantassāvidūre <pageBreak edition="T" number="1.0351" /><pageBreak edition="V" number="1.0246" /><pageBreak edition="P" number="1.0232" />, romaso nāma pabbato;</gatha1>
    <gathalast line="65">Tamhi pabbatapādamhi, samaṇo bhāvitindriyo.</gathalast>
    <hangnum line="66" number="19"></hangnum>
    <gatha1 line="67"> ‘‘Biḷāliyo <pageBreak edition="M" number="1.0262" /> gahetvāna, samaṇassa adāsahaṃ;</gatha1>
    <gathalast line="68">Anumodi mahāvīro, sayambhū aparājito.</gathalast>
    <hangnum line="69" number="20"></hangnum>
    <gatha1 line="70"> ‘‘Biḷālī te mama dinnā, vippasannena cetasā;</gatha1>
    <gathalast line="71">Bhave nibbattamānamhi, phalaṃ nibbattataṃ tava.</gathalast>
    <hangnum line="72" number="21"></hangnum>
    <gatha1 line="73"> ‘‘Catunnavutito kappe, yaṃ biḷālimadāsahaṃ;</gatha1>
    <gathalast line="74">Duggatiṃ nābhijānāmi, biḷāliyā idaṃ phalaṃ.</gathalast>
    <hangnum line="75" number="22"></hangnum>
    <gatha1 line="76"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="77">Itthaṃ sudaṃ āyasmā biḷālidāyako thero imā gāthāyo abhāsitthāti.</paragraph>
    <centered line="78">Biḷālidāyakattherassāpadānaṃ pañcamaṃ.</centered>
    <subhead line="79">6. Macchadāyakattheraapadānaṃ</subhead>
    <hangnum line="80" number="23"></hangnum>
    <gatha1 line="81"> ‘‘Candabhāgānadītīre, ukkuso āsahaṃ tadā;</gatha1>
    <gathalast line="82">Mahantaṃ macchaṃ paggayha, siddhatthamunino adaṃ.</gathalast>
    <hangnum line="83" number="24"></hangnum>
    <gatha1 line="84"> ‘‘Catunnavutito <pageBreak edition="T" number="1.0352" /> kappe, yaṃ macchamadadiṃ tadā;</gatha1>
    <gathalast line="85">Duggatiṃ nābhijānāmi, macchadānassidaṃ phalaṃ.</gathalast>
    <hangnum line="86" number="25"></hangnum>
    <gatha1 line="87"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="88">Itthaṃ sudaṃ āyasmā macchadāyako thero imā gāthāyo abhāsitthāti.</paragraph>
    <centered line="89">Macchadāyakattherassāpadānaṃ chaṭṭhaṃ.</centered>
    <subhead line="90">7. Javahaṃsakattheraapadānaṃ</subhead>
    <hangnum line="91" number="26"></hangnum>
    <gatha1 line="92"> ‘‘Candabhāgānadītīre, āsiṃ vanacaro tadā;</gatha1>
    <gathalast line="93">Siddhatthaṃ addasaṃ buddhaṃ, gacchantaṃ anilañjase.</gathalast>
    <hangnum line="94" number="27"></hangnum>
    <gatha1 line="95"> ‘‘Añjaliṃ <pageBreak edition="V" number="1.0247" /> paggahetvāna, ullokento mahāmuniṃ;</gatha1>
    <gathalast line="96">Sakaṃ cittaṃ pasādetvā, avandiṃ nāyakaṃ ahaṃ.</gathalast>
    <hangnum line="97" number="28"></hangnum>
    <gatha1 line="98"> ‘‘Catunnavutito <pageBreak edition="M" number="1.0263" /><pageBreak edition="P" number="1.0233" /> kappe, yamavandiṃ narāsabhaṃ;</gatha1>
    <gathalast line="99">Duggatiṃ nābhijānāmi, vandanāya idaṃ phalaṃ.</gathalast>
    <hangnum line="100" number="29"></hangnum>
    <gatha1 line="101"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="102">Itthaṃ sudaṃ āyasmā javahaṃsako thero imā gāthāyo abhāsitthāti.</paragraph>
    <centered line="103">Javahaṃsakattherassāpadānaṃ sattamaṃ.</centered>
    <subhead line="104">8. Saḷalapupphiyattheraapadānaṃ</subhead>
    <hangnum line="105" number="30"></hangnum>
    <gatha1 line="106"> ‘‘Candabhāgānadītīre <pageBreak edition="T" number="1.0353" />, ahosiṃ kinnaro tadā;</gatha1>
    <gathalast line="107">Vipassiṃ addasaṃ buddhaṃ, raṃsijālasamākulaṃ.</gathalast>
    <hangnum line="108" number="31"></hangnum>
    <gatha1 line="109"> ‘‘Pasannacitto sumano, paramāya ca pītiyā;</gatha1>
    <gathalast line="110">Paggayha saḷalaṃ pupphaṃ, vipassiṃ okiriṃ ahaṃ.</gathalast>
    <hangnum line="111" number="32"></hangnum>
    <gatha1 line="112"> ‘‘Ekanavutito kappe, yaṃ pupphamabhipūjayiṃ;</gatha1>
    <gathalast line="113">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="114" number="33"></hangnum>
    <gatha1 line="115"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="116">Itthaṃ sudaṃ āyasmā saḷalapupphiyo thero imā gāthāyo abhāsitthāti.</paragraph>
    <centered line="117">Saḷalapupphiyattherassāpadānaṃ aṭṭhamaṃ.</centered>
    <subhead line="118">9. Upāgatāsayattheraapadānaṃ</subhead>
    <hangnum line="119" number="34"></hangnum>
    <gatha1 line="120"> ‘‘Himavantassa vemajjhe, saro āsi sunimmito;</gatha1>
    <gathalast line="121">Tatthāhaṃ rakkhaso āsiṃ, heṭhasīlo bhayānako.</gathalast>
    <hangnum line="122" number="35"></hangnum>
    <gatha1 line="123"> ‘‘Anukampako kāruṇiko, vipassī lokanāyako;</gatha1>
    <gathalast line="124">Mamuddharitukāmo so, āgacchi mama santikaṃ.</gathalast>
    <hangnum line="125" number="36"></hangnum>
    <gatha1 line="126"> ‘‘Upāgataṃ <pageBreak edition="T" number="1.0354" /> mahāvīraṃ, devadevaṃ narāsabhaṃ;</gatha1>
    <gathalast line="127">Āsayā abhinikkhamma, avandiṃ satthuno ahaṃ.</gathalast>
    <hangnum line="128" number="37"></hangnum>
    <gatha1 line="129"> ‘‘Ekanavutito <pageBreak edition="M" number="1.0264" /><pageBreak edition="V" number="1.0248" /> kappe, yaṃ vandiṃ purisuttamaṃ;</gatha1>
    <gathalast line="130">Duggatiṃ nābhijānāmi, vandanāya idaṃ phalaṃ.</gathalast>
    <hangnum line="131" number="38"></hangnum>
    <gatha1 line="132"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="133">Itthaṃ sudaṃ āyasmā <alternatives line="17" extra="" separator="true"><alternative source-abbr="vri" source="vipassana research institut">upāgatāsayo</alternative><alternative source-abbr="syā." source="thai">upāgatahāsaniyo</alternative><alternative source-abbr="ka." source="cambodian">upāgatāhāsaniyo</alternative></alternatives>  thero imā gāthāyo abhāsitthāti.</paragraph>
    <centered line="134">Upāgatāsayattherassāpadānaṃ navamaṃ.</centered>
    <subhead line="135">10. Taraṇiyattheraapadānaṃ</subhead>
    <hangnum line="136" number="39"></hangnum>
    <gatha1 line="137"> ‘‘Suvaṇṇavaṇṇo <pageBreak edition="P" number="1.0234" /> sambuddho, vipassī dakkhiṇāraho;</gatha1>
    <gathalast line="138">Nadītīre ṭhito satthā, bhikkhusaṅghapurakkhato.</gathalast>
    <hangnum line="139" number="40"></hangnum>
    <gatha1 line="140"> ‘‘Nāvā na vijjate tattha, santāraṇī mahaṇṇave;</gatha1>
    <gathalast line="141">Nadiyā abhinikkhamma, tāresiṃ lokanāyakaṃ.</gathalast>
    <hangnum line="142" number="41"></hangnum>
    <gatha1 line="143"> ‘‘Ekanavutito kappe, yaṃ tāresiṃ naruttamaṃ;</gatha1>
    <gathalast line="144">Duggatiṃ nābhijānāmi, taraṇāya idaṃ phalaṃ.</gathalast>
    <hangnum line="145" number="42"></hangnum>
    <gatha1 line="146"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="147">Itthaṃ <pageBreak edition="T" number="1.0355" /> sudaṃ āyasmā taraṇiyo thero imā gāthāyo abhāsitthāti.</paragraph>
    <centered line="148">Taraṇiyattherassāpadānaṃ dasamaṃ.</centered>
    <centered line="149">Padumukkhipavaggo sattavīsatimo.</centered>
    <paragraph line="150">Tassuddānaṃ –</paragraph>
    <gatha1 line="151">Ukkhipī telacandī ca, dīpado ca biḷālido;</gatha1>
    <gatha2 line="152">Maccho javo saḷalado, rakkhaso taraṇo dasa;</gatha2>
    <gathalast line="153">Gāthāyo cettha saṅkhātā, tālīsaṃ cekameva cāti.</gathalast>
  </content>
</document>