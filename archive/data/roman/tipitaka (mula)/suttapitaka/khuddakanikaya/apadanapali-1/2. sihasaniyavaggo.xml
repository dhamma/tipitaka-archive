<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510m1.mul1.xml</normativeSource>
    <archivePath>roman/tipitaka (mula)/suttapitaka/khuddakanikaya/apadanapali-1/2. sihasaniyavaggo.xml</archivePath>
    <baseFileName>2. sihasaniyavaggo</baseFileName>
    <titlePath>2. Sīhāsaniyavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="unknown" source-abbr="?"/>
      <version source="aṭṭha" source-abbr="aṭṭha"/>
    </versions>
  </metadata>
  <content>
    <chapter line="1">2. Sīhāsaniyavaggo</chapter>
    <subhead line="2">1. Sīhāsanadāyakattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Nibbute <pageBreak edition="M" number="1.0060" /><pageBreak edition="V" number="1.0052" /><pageBreak edition="P" number="1.0055" /> lokanāthamhi, siddhatthe <alternatives line="3" extra="" separator="false"><alternative source-abbr="vri" source="vipassana research institut">dvipaduttame</alternative><alternative source-abbr="sī." source="sri lanka">dipaduttame</alternative><alternative source-abbr="syā." source="thai">dipaduttame</alternative></alternatives> ;</gatha1>
    <gathalast line="5">Vitthārike pāvacane, bāhujaññamhi sāsane.</gathalast>
    <hangnum line="6" number="2"></hangnum>
    <gatha1 line="7"> ‘‘Pasannacitto sumano, sīhāsanamakāsahaṃ;</gatha1>
    <gathalast line="8">Sīhāsanaṃ karitvāna, pādapīṭhamakāsahaṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Sīhāsane ca vassante, gharaṃ tattha akāsahaṃ;</gatha1>
    <gathalast line="11">Tena cittappasādena, tusitaṃ upapajjahaṃ.</gathalast>
    <hangnum line="12" number="4"></hangnum>
    <gatha1 line="13"> ‘‘Āyāmena <pageBreak edition="T" number="1.0078" /> catubbīsa, yojanaṃ āsi <note>yojanāsiṃsu (syā. ka.)</note> tāvade;</gatha1>
    <gathalast line="14">Vimānaṃ sukataṃ mayhaṃ, vitthārena catuddasa.</gathalast>
    <hangnum line="15" number="5"></hangnum>
    <gatha1 line="16"> ‘‘<alternatives line="18" extra="" separator="false"><alternative source-abbr="vri" source="vipassana research institut">Sataṃ</alternative><alternative source-abbr="syā." source="thai">satta</alternative></alternatives>  kaññāsahassāni, parivārenti maṃ sadā;</gatha1>
    <gathalast line="17">Soṇṇamayañca pallaṅkaṃ, byamhe āsi sunimmitaṃ.</gathalast>
    <hangnum line="18" number="6"></hangnum>
    <gatha1 line="19"> ‘‘Hatthiyānaṃ assayānaṃ, dibbayānaṃ upaṭṭhitaṃ;</gatha1>
    <gathalast line="20">Pāsādā sivikā ceva, nibbattanti yadicchakaṃ.</gathalast>
    <hangnum line="21" number="7"></hangnum>
    <gatha1 line="22"> ‘‘Maṇimayā ca pallaṅkā, aññe sāramayā bahū;</gatha1>
    <gathalast line="23">Nibbattanti mamaṃ sabbe, sīhāsanassidaṃ phalaṃ.</gathalast>
    <hangnum line="24" number="8"></hangnum>
    <gatha1 line="25"> ‘‘Soṇṇamayā rūpimayā, phalikāveḷuriyāmayā;</gatha1>
    <gathalast line="26">Pādukā abhirūhāmi, pādapīṭhassidaṃ phalaṃ.</gathalast>
    <hangnum line="27" number="9"></hangnum>
    <gatha1 line="28"> ‘‘<alternatives line="26" extra="" separator="false"><alternative source-abbr="vri" source="vipassana research institut">Catunnavutito</alternative><alternative source-abbr="sī." source="sri lanka">catunavute ito</alternative><alternative source-abbr="syā." source="thai">catunavute ito</alternative></alternatives>  kappe, yaṃ kammamakariṃ tadā;</gatha1>
    <gathalast line="29">Duggatiṃ nābhijānāmi, puññakammassidaṃ phalaṃ.</gathalast>
    <hangnum line="30" number="10"></hangnum>
    <gatha1 line="31"> ‘‘Tesattatimhito kappe, indanāmā tayo janā;</gatha1>
    <gathalast line="32">Dvesattatimhito kappe, tayo sumananāmakā.</gathalast>
    <hangnum line="33" number="11"></hangnum>
    <gatha1 line="34"> ‘‘Samasattatito kappe, tayo varuṇanāmakā;</gatha1>
    <gathalast line="35">Sattaratanasampannā, catudīpamhi issarā.</gathalast>
    <hangnum line="36" number="12"></hangnum>
    <gatha1 line="37"> ‘‘Paṭisambhidā <pageBreak edition="M" number="1.0061" /><pageBreak edition="V" number="1.0053" /> catasso, vimokkhāpi ca aṭṭhime;</gatha1>
    <gathalast line="38">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="39">Itthaṃ sudaṃ āyasmā sīhāsanadāyako thero imā gāthāyo abhāsitthāti.</paragraph>
    <centered line="40">Sīhāsanadāyakattherassāpadānaṃ paṭhamaṃ.</centered>
    <subhead line="41">2. Ekatthambhikattheraapadānaṃ</subhead>
    <hangnum line="42" number="13"></hangnum>
    <gatha1 line="43"> ‘‘Siddhatthassa <pageBreak edition="T" number="1.0079" /><pageBreak edition="P" number="1.0056" /> bhagavato, mahāpūgagaṇo ahu;</gatha1>
    <gathalast line="44">Saraṇaṃ gatā ca te buddhaṃ, saddahanti tathāgataṃ.</gathalast>
    <hangnum line="45" number="14"></hangnum>
    <gatha1 line="46"> ‘‘Sabbe saṅgamma mantetvā, māḷaṃ kubbanti satthuno;</gatha1>
    <gathalast line="47">Ekatthambhaṃ alabhantā, vicinanti brahāvane.</gathalast>
    <hangnum line="48" number="15"></hangnum>
    <gatha1 line="49"> ‘‘Tehaṃ araññe disvāna, upagamma gaṇaṃ tadā;</gatha1>
    <gathalast line="50">Añjaliṃ paggahetvāna, paripucchiṃ gaṇaṃ ahaṃ.</gathalast>
    <hangnum line="51" number="16"></hangnum>
    <gatha1 line="52"> ‘‘Te me puṭṭhā viyākaṃsu, sīlavanto upāsakā;</gatha1>
    <gathalast line="53">Māḷaṃ mayaṃ kattukāmā, ekatthambho na labbhati.</gathalast>
    <hangnum line="54" number="17"></hangnum>
    <gatha1 line="55"> ‘‘Ekatthambhaṃ mamaṃ detha, ahaṃ dassāmi satthuno;</gatha1>
    <gathalast line="56">Āharissāmahaṃ thambhaṃ, appossukkā bhavantu te <note>bhavantu vo (sī.), bhavātha vo (?)</note>.</gathalast>
    <hangnum line="57" number="18"></hangnum>
    <gatha1 line="58"> ‘‘Te me thambhaṃ pavecchiṃsu, pasannā tuṭṭhamānasā;</gatha1>
    <gathalast line="59">Tato paṭinivattitvā, agamaṃsu sakaṃ gharaṃ.</gathalast>
    <hangnum line="60" number="19"></hangnum>
    <gatha1 line="61"> ‘‘Aciraṃ gate pūgagaṇe, thambhaṃ ahāsahaṃ tadā;</gatha1>
    <gathalast line="62">Haṭṭho haṭṭhena cittena, paṭhamaṃ ussapesahaṃ.</gathalast>
    <hangnum line="63" number="20"></hangnum>
    <gatha1 line="64"> ‘‘Tena cittappasādena, vimānaṃ upapajjahaṃ;</gatha1>
    <gathalast line="65">Ubbiddhaṃ bhavanaṃ mayhaṃ, <alternatives line="42" extra="" separator="false"><alternative source-abbr="vri" source="vipassana research institut">sattabhūmaṃ</alternative><alternative source-abbr="sī." source="sri lanka">satabhūmaṃ</alternative><alternative source-abbr="ka." source="cambodian">satabhūmaṃ</alternative></alternatives>  samuggataṃ.</gathalast>
    <hangnum line="66" number="21"></hangnum>
    <gatha1 line="67"> ‘‘Vajjamānāsu bherīsu, paricāremahaṃ sadā;</gatha1>
    <gathalast line="68">Pañcapaññāsakappamhi, rājā āsiṃ yasodharo.</gathalast>
    <hangnum line="69" number="22"></hangnum>
    <gatha1 line="70"> ‘‘Tatthāpi <pageBreak edition="T" number="1.0080" /><pageBreak edition="M" number="1.0062" /> bhavanaṃ mayhaṃ, sattabhūmaṃ samuggataṃ;</gatha1>
    <gathalast line="71">Kūṭāgāravarūpetaṃ, ekatthambhaṃ manoramaṃ.</gathalast>
    <hangnum line="72" number="23"></hangnum>
    <gatha1 line="73"> ‘‘Ekavīsatikappamhi, udeno nāma khattiyo;</gatha1>
    <gathalast line="74">Tatrāpi bhavanaṃ mayhaṃ, sattabhūmaṃ samuggataṃ.</gathalast>
    <hangnum line="75" number="24"></hangnum>
    <gatha1 line="76"> ‘‘Yaṃ <pageBreak edition="V" number="1.0054" /> yaṃ yonupapajjāmi, devattaṃ atha mānusaṃ;</gatha1>
    <gathalast line="77">Anubhomi sukhaṃ <alternatives line="50" extra="" separator="false"><alternative source-abbr="vri" source="vipassana research institut">sabbaṃ</alternative><alternative source-abbr="syā." source="thai">sabbametaṃ</alternative></alternatives> , ekatthambhassidaṃ phalaṃ.</gathalast>
    <hangnum line="78" number="25"></hangnum>
    <gatha1 line="79"> ‘‘Catunnavutito <pageBreak edition="P" number="1.0057" /> kappe, yaṃ thambhamadadaṃ tadā;</gatha1>
    <gathalast line="80">Duggatiṃ nābhijānāmi, ekatthambhassidaṃ phalaṃ.</gathalast>
    <hangnum line="81" number="26"></hangnum>
    <gatha1 line="82"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="83">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="84">Itthaṃ sudaṃ āyasmā ekatthambhiko thero imā gāthāyo abhāsitthāti.</paragraph>
    <centered line="85">Ekatthambhikattherassāpadānaṃ dutiyaṃ.</centered>
    <subhead line="86">3. Nandattheraapadānaṃ</subhead>
    <hangnum line="87" number="27"></hangnum>
    <gatha1 line="88"> ‘‘Padumuttarassa bhagavato, lokajeṭṭhassa tādino;</gatha1>
    <gathalast line="89">Vatthaṃ khomaṃ mayā dinnaṃ, sayambhussa mahesino.</gathalast>
    <hangnum line="90" number="28"></hangnum>
    <gatha1 line="91"> ‘‘Taṃ me buddho viyākāsi, jalajuttaranāmako;</gatha1>
    <gathalast line="92">‘Iminā vatthadānena, hemavaṇṇo bhavissasi.</gathalast>
    <hangnum line="93" number="29"></hangnum>
    <gatha1 line="94"> ‘‘‘Dve <pageBreak edition="T" number="1.0081" /> sampattī anubhotvā, kusalamūlehi codito;</gatha1>
    <gathalast line="95">Gotamassa bhagavato, kaniṭṭho tvaṃ bhavissasi.</gathalast>
    <hangnum line="96" number="30"></hangnum>
    <gatha1 line="97"> ‘‘‘Rāgaratto sukhasīlo, kāmesu gedhamāyuto;</gatha1>
    <gathalast line="98">Buddhena codito santo, tadā <note>tato (syā.)</note> tvaṃ pabbajissasi.</gathalast>
    <hangnum line="99" number="31"></hangnum>
    <gatha1 line="100"> ‘‘‘Pabbajitvāna tvaṃ tattha, kusalamūlena codito;</gatha1>
    <gathalast line="101">Sabbāsave pariññāya, nibbāyissasināsavo’.</gathalast>
    <hangnum line="102" number="32"></hangnum>
    <gatha1 line="103"> ‘‘<alternatives line="65" extra="" separator="false"><alternative source-abbr="vri" source="vipassana research institut">Satta</alternative><alternative source-abbr="syā." source="thai">sata</alternative></alternatives> <pageBreak edition="M" number="1.0063" /> kappasahassamhi, caturo ceḷanāmakā;</gatha1>
    <gathalast line="104">Saṭṭhi kappasahassamhi, upacelā catujjanā.</gathalast>
    <hangnum line="105" number="33"></hangnum>
    <gatha1 line="106"> ‘‘Pañca kappasahassamhi, ceḷāva caturo janā;</gatha1>
    <gathalast line="107">Sattaratanasampannā, catudīpamhi issarā.</gathalast>
    <hangnum line="108" number="34"></hangnum>
    <gatha1 line="109"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="110">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="111">Itthaṃ sudaṃ āyasmā nando thero imā gāthāyo abhāsitthāti.</paragraph>
    <centered line="112">Nandattherassāpadānaṃ tatiyaṃ.</centered>
    <subhead line="113">4. Cūḷapanthakattheraapadānaṃ</subhead>
    <hangnum line="114" number="35"></hangnum>
    <gatha1 line="115"> ‘‘Padumuttaro <pageBreak edition="V" number="1.0055" /><pageBreak edition="P" number="1.0058" /> nāma jino, āhutīnaṃ paṭiggaho;</gatha1>
    <gathalast line="116">Gaṇamhā vūpakaṭṭho so, himavante vasī tadā.</gathalast>
    <hangnum line="117" number="36"></hangnum>
    <gatha1 line="118"> ‘‘Ahampi <pageBreak edition="T" number="1.0082" /> himavantamhi, vasāmi assame tadā;</gatha1>
    <gathalast line="119">Acirāgataṃ mahāvīraṃ, upesiṃ lokanāyakaṃ.</gathalast>
    <hangnum line="120" number="37"></hangnum>
    <gatha1 line="121"> ‘‘Pupphacchattaṃ gahetvāna, upagacchiṃ narāsabhaṃ;</gatha1>
    <gathalast line="122">Samādhiṃ samāpajjantaṃ, antarāyamakāsahaṃ.</gathalast>
    <hangnum line="123" number="38"></hangnum>
    <gatha1 line="124"> ‘‘Ubho hatthehi paggayha, pupphacchattaṃ adāsahaṃ;</gatha1>
    <gathalast line="125">Paṭiggahesi bhagavā, padumuttaro mahāmuni.</gathalast>
    <hangnum line="126" number="39"></hangnum>
    <gatha1 line="127"> ‘‘Sabbe devā attamanā, himavantaṃ upenti te;</gatha1>
    <gathalast line="128">Sādhukāraṃ pavattesuṃ, anumodissati cakkhumā.</gathalast>
    <hangnum line="129" number="40"></hangnum>
    <gatha1 line="130"> ‘‘Idaṃ vatvāna te devā, upagacchuṃ naruttamaṃ;</gatha1>
    <gathalast line="131">Ākāse <alternatives line="73" extra="" separator="true"><alternative source-abbr="vri" source="vipassana research institut">dhārayantassa</alternative><alternative source-abbr="ka." source="cambodian">dhārayantaṃ me</alternative><alternative source-abbr="?" source="unknown">dhārayato me</alternative></alternatives> , padumacchattamuttamaṃ.</gathalast>
    <hangnum line="132" number="41"></hangnum>
    <gatha1 line="133"> ‘‘Satapattachattaṃ paggayha, adāsi tāpaso mama;</gatha1>
    <gathalast line="134">‘Tamahaṃ kittayissāmi, suṇātha mama bhāsato.</gathalast>
    <hangnum line="135" number="42"></hangnum>
    <gatha1 line="136"> ‘‘‘Pañcavīsatikappāni, devarajjaṃ karissati;</gatha1>
    <gathalast line="137">Catuttiṃsatikkhattuñca, cakkavattī bhavissati.</gathalast>
    <hangnum line="138" number="43"></hangnum>
    <gatha1 line="139"> ‘‘‘Yaṃ <pageBreak edition="M" number="1.0064" /> yaṃ yoniṃ saṃsarati, devattaṃ atha mānusaṃ;</gatha1>
    <gathalast line="140">Abbhokāse patiṭṭhantaṃ, padumaṃ dhārayissati’.</gathalast>
    <hangnum line="141" number="44"></hangnum>
    <gatha1 line="142"> ‘‘Kappasatasahassamhi, okkākakulasambhavo;</gatha1>
    <gathalast line="143">Gotamo nāma gottena <note>nāmena (sī. ka.)</note>, satthā loke bhavissati.</gathalast>
    <hangnum line="144" number="45"></hangnum>
    <gatha1 line="145"> ‘‘‘Pakāsite pāvacane, manussattaṃ labhissati;</gatha1>
    <gathalast line="146">Manomayamhi kāyamhi, uttamo so bhavissati.</gathalast>
    <hangnum line="147" number="46"></hangnum>
    <gatha1 line="148"> ‘‘‘Dve <pageBreak edition="T" number="1.0083" /> bhātaro bhavissanti, ubhopi panthakavhayā;</gatha1>
    <gathalast line="149">Anubhotvā uttamatthaṃ, jotayissanti sāsanaṃ’.</gathalast>
    <hangnum line="150" number="47"></hangnum>
    <gatha1 line="151"> ‘‘Sohaṃ <pageBreak edition="V" number="1.0056" /> <alternatives line="89" extra="" separator="false"><alternative source-abbr="vri" source="vipassana research institut">aṭṭhārasavasso</alternative><alternative source-abbr="syā." source="thai">so aṭṭhārasavassohaṃ</alternative></alternatives> , pabbajiṃ anagāriyaṃ;</gatha1>
    <gathalast line="152">Visesāhaṃ na vindāmi, sakyaputtassa sāsane.</gathalast>
    <hangnum line="153" number="48"></hangnum>
    <gatha1 line="154"> ‘‘Dandhā mayhaṃ gatī āsi, paribhūto pure <alternatives line="97" extra="" separator="false"><alternative source-abbr="vri" source="vipassana research institut">ahuṃ</alternative><alternative source-abbr="syā." source="thai">ahaṃ</alternative></alternatives> ;</gatha1>
    <gathalast line="155">Bhātā ca maṃ paṇāmesi, gaccha dāni sakaṃ gharaṃ.</gathalast>
    <hangnum line="156" number="49"></hangnum>
    <gatha1 line="157"> ‘‘Sohaṃ paṇāmito santo, saṅghārāmassa koṭṭhake;</gatha1>
    <gathalast line="158">Dummano tattha aṭṭhāsiṃ, sāmaññasmiṃ apekkhavā.</gathalast>
    <hangnum line="159" number="50"></hangnum>
    <gatha1 line="160"> ‘‘Bhagavā <pageBreak edition="P" number="1.0059" /> <alternatives line="105" extra="" separator="false"><alternative source-abbr="vri" source="vipassana research institut">tattha</alternative><alternative source-abbr="sī." source="sri lanka">athettha satthā</alternative><alternative source-abbr="syā." source="thai">athettha satthā</alternative></alternatives>  āgacchi, sīsaṃ mayhaṃ parāmasi;</gatha1>
    <gathalast line="161">Bāhāya maṃ gahetvāna, saṅghārāmaṃ pavesayi.</gathalast>
    <hangnum line="162" number="51"></hangnum>
    <gatha1 line="163"> ‘‘Anukampāya me satthā, adāsi pādapuñchaniṃ;</gatha1>
    <gathalast line="164">Evaṃ suddhaṃ adhiṭṭhehi, ekamantamadhiṭṭhahaṃ.</gathalast>
    <hangnum line="165" number="52"></hangnum>
    <gatha1 line="166"> ‘‘Hatthehi tamahaṃ gayha, sariṃ kokanadaṃ ahaṃ;</gatha1>
    <gathalast line="167">Tattha cittaṃ vimucci me, arahattaṃ apāpuṇiṃ.</gathalast>
    <hangnum line="168" number="53"></hangnum>
    <gatha1 line="169"> ‘‘Manomayesu kāyesu, sabbattha pāramiṃ gato;</gatha1>
    <gathalast line="170">Sabbāsave pariññāya, viharāmi anāsavo.</gathalast>
    <hangnum line="171" number="54"></hangnum>
    <gatha1 line="172"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="173">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="174">Itthaṃ sudaṃ āyasmā <alternatives line="113" extra="" separator="false"><alternative source-abbr="vri" source="vipassana research institut">cūḷapanthako</alternative><alternative source-abbr="sī." source="sri lanka">cullapanthako</alternative><alternative source-abbr="syā." source="thai">cullapanthako</alternative></alternatives>  thero imā gāthāyo abhāsitthāti.</paragraph>
    <centered line="175">Cūḷapanthakattherassāpadānaṃ catutthaṃ.</centered>
    <subhead line="176">5. Pilindavacchattheraapadānaṃ</subhead>
    <hangnum line="177" number="55"></hangnum>
    <gatha1 line="178"> ‘‘Nibbute <pageBreak edition="T" number="1.0084" /><pageBreak edition="M" number="1.0065" /> lokanāthamhi, sumedhe aggapuggale;</gatha1>
    <gathalast line="179">Pasannacitto sumano, thūpapūjaṃ akāsahaṃ.</gathalast>
    <hangnum line="180" number="56"></hangnum>
    <gatha1 line="181"> ‘‘Ye ca khīṇāsavā tattha, chaḷabhiññā mahiddhikā;</gatha1>
    <gathalast line="182">Tehaṃ tattha samānetvā, saṅghabhattaṃ akāsahaṃ.</gathalast>
    <hangnum line="183" number="57"></hangnum>
    <gatha1 line="184"> ‘‘Sumedhassa bhagavato, upaṭṭhāko tadā ahu;</gatha1>
    <gathalast line="185">Sumedho nāma nāmena, anumodittha so tadā.</gathalast>
    <hangnum line="186" number="58"></hangnum>
    <gatha1 line="187"> ‘‘Tena cittappasādena, vimānaṃ upapajjahaṃ;</gatha1>
    <gathalast line="188">Chaḷāsītisahassāni, accharāyo ramiṃsu me.</gathalast>
    <hangnum line="189" number="59"></hangnum>
    <gatha1 line="190"> ‘‘Mameva <pageBreak edition="V" number="1.0057" /> anuvattanti, sabbakāmehi tā sadā;</gatha1>
    <gathalast line="191">Aññe deve abhibhomi, puññakammassidaṃ phalaṃ.</gathalast>
    <hangnum line="192" number="60"></hangnum>
    <gatha1 line="193"> ‘‘Pañcavīsatikappamhi, varuṇo nāma khattiyo;</gatha1>
    <gathalast line="194"><alternatives line="121" extra="" separator="false"><alternative source-abbr="vri" source="vipassana research institut">Visuddhabhojano</alternative><alternative source-abbr="sī." source="sri lanka">susuddhabhojano</alternative></alternatives>  āsiṃ, cakkavattī ahaṃ tadā.</gathalast>
    <hangnum line="195" number="61"></hangnum>
    <gatha1 line="196"> ‘‘Na te bījaṃ pavapanti, napi nīyanti naṅgalā;</gatha1>
    <gathalast line="197">Akaṭṭhapākimaṃ sāliṃ, paribhuñjanti mānusā.</gathalast>
    <hangnum line="198" number="62"></hangnum>
    <gatha1 line="199"> ‘‘Tattha <pageBreak edition="P" number="1.0060" /> rajjaṃ karitvāna, devattaṃ puna gacchahaṃ;</gatha1>
    <gathalast line="200">Tadāpi edisā mayhaṃ, nibbattā bhogasampadā.</gathalast>
    <hangnum line="201" number="63"></hangnum>
    <gatha1 line="202"> ‘‘Na maṃ mittā amittā vā, hiṃsanti sabbapāṇino;</gatha1>
    <gathalast line="203">Sabbesampi piyo homi, puññakammassidaṃ phalaṃ.</gathalast>
    <hangnum line="204" number="64"></hangnum>
    <gatha1 line="205"> ‘‘Tiṃsakappasahassamhi <pageBreak edition="T" number="1.0085" />, yaṃ dānamadadiṃ tadā;</gatha1>
    <gathalast line="206">Duggatiṃ nābhijānāmi, gandhālepassidaṃ phalaṃ.</gathalast>
    <hangnum line="207" number="65"></hangnum>
    <gatha1 line="208"> ‘‘Imasmiṃ bhaddake kappe, eko āsiṃ janādhipo;</gatha1>
    <gathalast line="209">Mahānubhāvo rājāhaṃ <note>rājīsi (syā. ka.)</note>, cakkavattī mahabbalo.</gathalast>
    <hangnum line="210" number="66"></hangnum>
    <gatha1 line="211"> ‘‘Sohaṃ pañcasu sīlesu, ṭhapetvā janataṃ bahuṃ;</gatha1>
    <gathalast line="212">Pāpetvā sugatiṃyeva, devatānaṃ piyo ahuṃ.</gathalast>
    <hangnum line="213" number="67"></hangnum>
    <gatha1 line="214"> ‘‘Paṭisambhidā <pageBreak edition="M" number="1.0066" /> catasso, vimokkhāpi ca aṭṭhime;</gatha1>
    <gathalast line="215">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="216">Itthaṃ sudaṃ āyasmā <alternatives line="136" extra="" separator="false"><alternative source-abbr="vri" source="vipassana research institut">pilindavaccho</alternative><alternative source-abbr="sī." source="sri lanka">pilindivaccho</alternative></alternatives>  thero imā gāthāyo abhāsitthāti.</paragraph>
    <centered line="217">Pilindavacchattherassāpadānaṃ pañcamaṃ.</centered>
    <subhead line="218">6. Rāhulattheraapadānaṃ</subhead>
    <hangnum line="219" number="68"></hangnum>
    <gatha1 line="220"> ‘‘Padumuttarassa bhagavato, lokajeṭṭhassa tādino;</gatha1>
    <gathalast line="221">Sattabhūmamhi pāsāde, ādāsaṃ santhariṃ ahaṃ.</gathalast>
    <hangnum line="222" number="69"></hangnum>
    <gatha1 line="223"> ‘‘Khīṇāsavasahassehi, parikiṇṇo mahāmuni;</gatha1>
    <gathalast line="224">Upāgami gandhakuṭiṃ, <alternatives line="144" extra="" separator="false"><alternative source-abbr="vri" source="vipassana research institut">dvipadindo</alternative><alternative source-abbr="sī." source="sri lanka">dipadindo</alternative><alternative source-abbr="syā." source="thai">dipadindo</alternative></alternatives>  narāsabho.</gathalast>
    <hangnum line="225" number="70"></hangnum>
    <gatha1 line="226"> ‘‘<alternatives line="152" extra="" separator="false"><alternative source-abbr="vri" source="vipassana research institut">Virocento</alternative><alternative source-abbr="syā." source="thai">virocayaṃ</alternative></alternatives>  gandhakuṭiṃ, devadevo narāsabho;</gatha1>
    <gathalast line="227">Bhikkhusaṅghe ṭhito satthā, imā gāthā abhāsatha.</gathalast>
    <hangnum line="228" number="71"></hangnum>
    <gatha1 line="229"> ‘‘‘Yenāyaṃ <pageBreak edition="T" number="1.0086" /><pageBreak edition="V" number="1.0058" /> jotitā seyyā, ādāsova susanthato;</gatha1>
    <gathalast line="230">Tamahaṃ kittayissāmi, suṇātha mama bhāsato.</gathalast>
    <hangnum line="231" number="72"></hangnum>
    <gatha1 line="232"> ‘‘‘Soṇṇamayā rūpimayā, atho veḷuriyāmayā;</gatha1>
    <gathalast line="233">Nibbattissanti pāsādā, ye keci manaso piyā.</gathalast>
    <hangnum line="234" number="73"></hangnum>
    <gatha1 line="235"> ‘‘‘Catusaṭṭhikkhattuṃ <pageBreak edition="P" number="1.0061" /> devindo, devarajjaṃ karissati;</gatha1>
    <gathalast line="236">Sahassakkhattuṃ cakkavattī, bhavissati anantarā.</gathalast>
    <hangnum line="237" number="74"></hangnum>
    <gatha1 line="238"> ‘‘‘Ekavīsatikappamhi, vimalo nāma khattiyo;</gatha1>
    <gathalast line="239">Cāturanto vijitāvī, cakkavattī bhavissati.</gathalast>
    <hangnum line="240" number="75"></hangnum>
    <gatha1 line="241"> ‘‘‘Nagaraṃ reṇuvatī nāma, iṭṭhakāhi sumāpitaṃ;</gatha1>
    <gathalast line="242">Āyāmato tīṇi sataṃ, caturassasamāyutaṃ.</gathalast>
    <hangnum line="243" number="76"></hangnum>
    <gatha1 line="244"> ‘‘‘Sudassano nāma pāsādo, vissakammena <alternatives line="160" extra="" separator="true"><alternative source-abbr="vri" source="vipassana research institut">māpito</alternative><alternative source-abbr="ka." source="cambodian">visukammena§māpito</alternative><alternative source-abbr="sī." source="sri lanka">vissakammena nimmito</alternative></alternatives> ;</gatha1>
    <gathalast line="245">Kūṭāgāravarūpeto, sattaratanabhūsito.</gathalast>
    <hangnum line="246" number="77"></hangnum>
    <gatha1 line="247"> ‘‘‘Dasasaddāvivittaṃ <pageBreak edition="M" number="1.0067" /> <alternatives line="169" extra="" separator="false"><alternative source-abbr="vri" source="vipassana research institut">taṃ</alternative><alternative source-abbr="sī." source="sri lanka">avivittaṃ</alternative></alternatives> , vijjādharasamākulaṃ;</gatha1>
    <gathalast line="248">Sudassanaṃva nagaraṃ, devatānaṃ bhavissati.</gathalast>
    <hangnum line="249" number="78"></hangnum>
    <gatha1 line="250"> ‘‘‘Pabhā niggacchate tassa, uggacchanteva sūriye;</gatha1>
    <gathalast line="251">Virocessati taṃ niccaṃ, samantā aṭṭhayojanaṃ.</gathalast>
    <hangnum line="252" number="79"></hangnum>
    <gatha1 line="253"> ‘‘‘Kappasatasahassamhi, okkākakulasambhavo;</gatha1>
    <gathalast line="254">Gotamo nāma gottena, satthā loke bhavissati.</gathalast>
    <hangnum line="255" number="80"></hangnum>
    <gatha1 line="256"> ‘‘‘Tusitā so cavitvāna, sukkamūlena codito;</gatha1>
    <gathalast line="257">Gotamassa bhagavato, atrajo so bhavissati.</gathalast>
    <hangnum line="258" number="81"></hangnum>
    <gatha1 line="259"> ‘‘‘Sace <pageBreak edition="T" number="1.0087" /> <alternatives line="177" extra="" separator="false"><alternative source-abbr="vri" source="vipassana research institut">vaseyya</alternative><alternative source-abbr="?" source="unknown">sacā’vaseyya</alternative></alternatives>  agāraṃ, cakkavattī bhaveyya so;</gatha1>
    <gathalast line="260">Aṭṭhānametaṃ yaṃ tādī, agāre ratimajjhagā.</gathalast>
    <hangnum line="261" number="82"></hangnum>
    <gatha1 line="262"> ‘‘‘Nikkhamitvā agāramhā, pabbajissati subbato;</gatha1>
    <gathalast line="263">Rāhulo nāma nāmena, arahā so bhavissati’.</gathalast>
    <hangnum line="264" number="83"></hangnum>
    <gatha1 line="265"> ‘‘Kikīva aṇḍaṃ rakkheyya, cāmarī viya vāladhiṃ;</gatha1>
    <gathalast line="266">Nipako sīlasampanno, <alternatives line="185" extra="" separator="true"><alternative source-abbr="vri" source="vipassana research institut">mamaṃ rakkhi mahāmuni</alternative><alternative source-abbr="sī." source="sri lanka">evaṃ rakkhiṃ mahāmuni</alternative><alternative source-abbr="ka." source="cambodian">evaṃ rakkhiṃ mahāmuni</alternative><alternative source-abbr="syā." source="thai">mamaṃ dakkhi mahāmuni</alternative></alternatives> .</gathalast>
    <hangnum line="267" number="84"></hangnum>
    <gatha1 line="268"> ‘‘Tassāhaṃ dhammamaññāya, vihāsiṃ sāsane rato;</gatha1>
    <gathalast line="269">Sabbāsave pariññāya, viharāmi anāsavo.</gathalast>
    <hangnum line="270" number="85"></hangnum>
    <gatha1 line="271"> ‘‘Paṭisambhidā <pageBreak edition="V" number="1.0059" /> catasso, vimokkhāpi ca aṭṭhime;</gatha1>
    <gathalast line="272">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="273">Itthaṃ sudaṃ āyasmā rāhulo thero imā gāthāyo abhāsitthāti.</paragraph>
    <centered line="274">Rāhulattherassāpadānaṃ chaṭṭhaṃ.</centered>
    <subhead line="275">7. Upasenavaṅgantaputtattheraapadānaṃ</subhead>
    <hangnum line="276" number="86"></hangnum>
    <gatha1 line="277"> ‘‘Padumuttaraṃ <pageBreak edition="P" number="1.0062" /> bhagavantaṃ, lokajeṭṭhaṃ narāsabhaṃ;</gatha1>
    <gathalast line="278">Pabbhāramhi nisīdantaṃ, upagacchiṃ naruttamaṃ.</gathalast>
    <hangnum line="279" number="87"></hangnum>
    <gatha1 line="280"> ‘‘<alternatives line="194" extra="" separator="false"><alternative source-abbr="vri" source="vipassana research institut">Kaṇikārapupphaṃ</alternative><alternative source-abbr="sī." source="sri lanka">kaṇikāraṃ pupphitaṃ</alternative><alternative source-abbr="syā." source="thai">kaṇikāraṃ pupphitaṃ</alternative></alternatives> <pageBreak edition="M" number="1.0068" /> disvā, vaṇṭe chetvānahaṃ tadā;</gatha1>
    <gathalast line="281">Alaṅkaritvā chattamhi, buddhassa abhiropayiṃ.</gathalast>
    <hangnum line="282" number="88"></hangnum>
    <gatha1 line="283"> ‘‘Piṇḍapātañca <pageBreak edition="T" number="1.0088" /> pādāsiṃ, paramannaṃ subhojanaṃ;</gatha1>
    <gathalast line="284">Buddhena navame tattha, samaṇe aṭṭha bhojayiṃ.</gathalast>
    <hangnum line="285" number="89"></hangnum>
    <gatha1 line="286"> ‘‘Anumodi mahāvīro, sayambhū aggapuggalo;</gatha1>
    <gathalast line="287">Iminā chattadānena, paramannapavecchanā.</gathalast>
    <hangnum line="288" number="90"></hangnum>
    <gatha1 line="289"> ‘‘Tena cittappasādena, sampattimanubhossasi;</gatha1>
    <gathalast line="290">Chattiṃsakkhattuṃ devindo, devarajjaṃ karissati.</gathalast>
    <hangnum line="291" number="91"></hangnum>
    <gatha1 line="292"> ‘‘Ekavīsatikkhattuñca, cakkavattī bhavissati;</gatha1>
    <gathalast line="293">Padesarajjaṃ vipulaṃ, gaṇanāto asaṅkhiyaṃ.</gathalast>
    <hangnum line="294" number="92"></hangnum>
    <gatha1 line="295"> ‘‘Satasahassito kappe, okkākakulasambhavo;</gatha1>
    <gathalast line="296">Gotamo nāma gottena, satthā loke <alternatives line="202" extra="" separator="false"><alternative source-abbr="vri" source="vipassana research institut">bhavissati</alternative><alternative source-abbr="ka." source="cambodian">yaṃ vadanti sumedhoti, bhūripaññaṃ sumedhasaṃ; kappeto satasahasse, esa buddho bhavissati;</alternative></alternatives> .</gathalast>
    <hangnum line="297" number="93"></hangnum>
    <gatha1 line="298"> ‘‘Sāsane dibbamānamhi, manussattaṃ gamissati;</gatha1>
    <gathalast line="299">Tassa dhammesu dāyādo, oraso dhammanimmito.</gathalast>
    <hangnum line="300" number="94"></hangnum>
    <gatha1 line="301"> ‘‘Upasenoti nāmena, hessati satthu sāvako;</gatha1>
    <gathalast line="302"><note>idaṃ pādadvayaṃ theragāthāaṭṭhakathāyameva dissati</note> Samantapāsādikattā, aggaṭṭhāne ṭhapessati</gathalast>
    <paragraph line="303"><note>idaṃ pādadvayaṃ theragāthāaṭṭhakathāyameva dissati</note>.</paragraph>
    <hangnum line="304" number="95"></hangnum>
    <gatha1 line="305"> ‘‘Carimaṃ vattate mayhaṃ, bhavā sabbe samūhatā;</gatha1>
    <gathalast line="306">Dhāremi antimaṃ dehaṃ, jetvā māraṃ <alternatives line="216" extra="" separator="false"><alternative source-abbr="vri" source="vipassana research institut">savāhanaṃ</alternative><alternative source-abbr="?" source="unknown">savāhiniṃ</alternative></alternatives> .</gathalast>
    <hangnum line="307" number="96"></hangnum>
    <gatha1 line="308"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="309">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="310">Itthaṃ <pageBreak edition="V" number="1.0060" /> sudaṃ āyasmā upaseno vaṅgantaputto thero imā gāthāyo abhāsitthāti.</paragraph>
    <centered line="311">Upasenavaṅgantaputtattherassāpadānaṃ sattamaṃ.</centered>
    <centered line="312">Tatiyabhāṇavāraṃ.</centered>
    <subhead line="313">8. Raṭṭhapālattheraapadānaṃ</subhead>
    <hangnum line="314" number="97"></hangnum>
    <gatha1 line="315"> ‘‘Padumuttarassa <pageBreak edition="T" number="1.0089" /><pageBreak edition="M" number="1.0069" /><pageBreak edition="P" number="1.0063" /> bhagavato, lokajeṭṭhassa tādino;</gatha1>
    <gathalast line="316">Varanāgo mayā dinno, īsādanto urūḷhavā.</gathalast>
    <hangnum line="317" number="98"></hangnum>
    <gatha1 line="318"> ‘‘Setacchatto pasobhito, sakappano sahatthipo;</gatha1>
    <gathalast line="319">Agghāpetvāna taṃ sabbaṃ, saṅghārāmaṃ akārayiṃ.</gathalast>
    <hangnum line="320" number="99"></hangnum>
    <gatha1 line="321"> ‘‘Catupaññāsasahassāni, pāsāde kārayiṃ ahaṃ;</gatha1>
    <gathalast line="322"><alternatives line="224" extra="" separator="true"><alternative source-abbr="sī." source="sri lanka">mahābhattaṃ</alternative><alternative source-abbr="vri" source="vipassana research institut">Mahoghadānaṃ</alternative><alternative source-abbr="ka." source="cambodian">mahoghañca</alternative><alternative source-abbr="?" source="unknown">mahādānaṃ</alternative></alternatives>  karitvāna, niyyādesiṃ mahesino.</gathalast>
    <hangnum line="323" number="100"></hangnum>
    <gatha1 line="324"> ‘‘Anumodi mahāvīro, sayambhū aggapuggalo;</gatha1>
    <gathalast line="325">Sabbe jane hāsayanto, desesi amataṃ padaṃ.</gathalast>
    <hangnum line="326" number="101"></hangnum>
    <gatha1 line="327"> ‘‘Taṃ me buddho viyākāsi, jalajuttaranāmako;</gatha1>
    <gathalast line="328">Bhikkhusaṅghe nisīditvā, imā gāthā abhāsatha.</gathalast>
    <hangnum line="329" number="102"></hangnum>
    <gatha1 line="330"> ‘‘‘Catupaññāsasahassāni, pāsāde kārayī ayaṃ;</gatha1>
    <gathalast line="331">Kathayissāmi vipākaṃ, suṇotha mama bhāsato.</gathalast>
    <hangnum line="332" number="103"></hangnum>
    <gatha1 line="333"> ‘‘‘Aṭṭhārasasahassāni, kūṭāgārā bhavissare;</gatha1>
    <gathalast line="334">Byamhuttamamhi nibbattā, sabbasoṇṇamayā ca te.</gathalast>
    <hangnum line="335" number="104"></hangnum>
    <gatha1 line="336"> ‘‘‘Paññāsakkhattuṃ devindo, devarajjaṃ karissati;</gatha1>
    <gathalast line="337">Aṭṭhapaññāsakkhattuñca, cakkavattī bhavissati.</gathalast>
    <hangnum line="338" number="105"></hangnum>
    <gatha1 line="339"> ‘‘‘Kappasatasahassamhi, okkākakulasambhavo;</gatha1>
    <gathalast line="340">Gotamo nāma gottena, satthā loke bhavissati.</gathalast>
    <hangnum line="341" number="106"></hangnum>
    <gatha1 line="342"> ‘‘‘Devalokā <pageBreak edition="T" number="1.0090" /> cavitvāna, sukkamūlena codito;</gatha1>
    <gathalast line="343">Aḍḍhe kule mahābhoge, nibbattissati tāvade.</gathalast>
    <hangnum line="344" number="107"></hangnum>
    <gatha1 line="345"> ‘‘‘So pacchā pabbajitvāna, sukkamūlena codito;</gatha1>
    <gathalast line="346">Raṭṭhapāloti nāmena, hessati satthu sāvako.</gathalast>
    <hangnum line="347" number="108"></hangnum>
    <gatha1 line="348"> ‘‘‘Padhānapahitatto <pageBreak edition="V" number="1.0061" /> so, upasanto nirūpadhi;</gatha1>
    <gathalast line="349">Sabbāsave pariññāya, nibbāyissatināsavo’.</gathalast>
    <hangnum line="350" number="109"></hangnum>
    <gatha1 line="351"> ‘‘Uṭṭhāya abhinikkhamma, jahitā bhogasampadā;</gatha1>
    <gathalast line="352">Kheḷapiṇḍeva bhogamhi, pemaṃ mayhaṃ na vijjati.</gathalast>
    <hangnum line="353" number="110"></hangnum>
    <gatha1 line="354"> ‘‘Vīriyaṃ <pageBreak edition="M" number="1.0070" /><pageBreak edition="P" number="1.0064" /> me dhuradhorayhaṃ, yogakkhemādhivāhanaṃ;</gatha1>
    <gathalast line="355">Dhāremi antimaṃ dehaṃ, sammāsambuddhasāsane.</gathalast>
    <hangnum line="356" number="111"></hangnum>
    <gatha1 line="357"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="358">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="359">Itthaṃ sudaṃ āyasmā raṭṭhapālo thero imā gāthāyo abhāsitthāti.</paragraph>
    <centered line="360">Raṭṭhapālattherassāpadānaṃ aṭṭhamaṃ.</centered>
    <subhead line="361">9. Sopākattheraapadānaṃ</subhead>
    <hangnum line="362" number="112"></hangnum>
    <gatha1 line="363"> ‘‘Pabbhāraṃ <alternatives line="234" extra="" separator="false"><alternative source-abbr="vri" source="vipassana research institut">sodhayantassa</alternative><alternative source-abbr="sī." source="sri lanka">sevayantassa</alternative><alternative source-abbr="ka." source="cambodian">sevayantassa</alternative></alternatives> , vipine pabbatuttame;</gatha1>
    <gathalast line="364">Siddhattho nāma bhagavā, āgacchi mama santikaṃ.</gathalast>
    <hangnum line="365" number="113"></hangnum>
    <gatha1 line="366"> ‘‘Buddhaṃ <pageBreak edition="T" number="1.0091" /> upagataṃ disvā, lokajeṭṭhassa tādino;</gatha1>
    <gathalast line="367">Santharaṃ santharitvāna <note>paññapetvāna (syā. aṭṭha)</note>, pupphāsanamadāsahaṃ.</gathalast>
    <hangnum line="368" number="114"></hangnum>
    <gatha1 line="369"> ‘‘Pupphāsane nisīditvā, siddhattho lokanāyako;</gatha1>
    <gathalast line="370">Mamañca gatimaññāya, aniccatamudāhari.</gathalast>
    <hangnum line="371" number="115"></hangnum>
    <gatha1 line="372"> ‘‘‘Aniccā vata saṅkhārā, uppādavayadhammino;</gatha1>
    <gathalast line="373">Uppajjitvā nirujjhanti, tesaṃ vūpasamo sukho’.</gathalast>
    <hangnum line="374" number="116"></hangnum>
    <gatha1 line="375"> ‘‘Idaṃ vatvāna sabbaññū, lokajeṭṭho narāsabho;</gatha1>
    <gathalast line="376">Nabhaṃ abbhuggami vīro, haṃsarājāva ambare.</gathalast>
    <hangnum line="377" number="117"></hangnum>
    <gatha1 line="378"> ‘‘Sakaṃ diṭṭhiṃ jahitvāna, bhāvayāniccasaññahaṃ;</gatha1>
    <gathalast line="379">Ekāhaṃ bhāvayitvāna, tattha kālaṃ kato ahaṃ.</gathalast>
    <hangnum line="380" number="118"></hangnum>
    <gatha1 line="381"> ‘‘Dve sampattī anubhotvā, sukkamūlena codito;</gatha1>
    <gathalast line="382">Pacchime bhave sampatte, sapākayonupāgamiṃ.</gathalast>
    <hangnum line="383" number="119"></hangnum>
    <gatha1 line="384"> ‘‘Agārā abhinikkhamma, pabbajiṃ anagāriyaṃ;</gatha1>
    <gathalast line="385">Jātiyā sattavassohaṃ, arahattamapāpuṇiṃ.</gathalast>
    <hangnum line="386" number="120"></hangnum>
    <gatha1 line="387"> ‘‘Āraddhavīriyo <pageBreak edition="M" number="1.0071" /><pageBreak edition="V" number="1.0062" /> pahitatto, sīlesu susamāhito;</gatha1>
    <gathalast line="388">Tosetvāna mahānāgaṃ, alatthaṃ upasampadaṃ.</gathalast>
    <hangnum line="389" number="121"></hangnum>
    <gatha1 line="390"> ‘‘Catunnavutito <pageBreak edition="P" number="1.0065" /> kappe, yaṃ kammamakariṃ tadā;</gatha1>
    <gathalast line="391">Duggatiṃ nābhijānāmi, pupphadānassidaṃ phalaṃ.</gathalast>
    <hangnum line="392" number="122"></hangnum>
    <gatha1 line="393"> ‘‘Catunnavutito kappe, yaṃ saññaṃ bhāvayiṃ tadā;</gatha1>
    <gathalast line="394">Taṃ saññaṃ bhāvayantassa, patto me āsavakkhayo.</gathalast>
    <hangnum line="395" number="123"></hangnum>
    <gatha1 line="396"> ‘‘Paṭisambhidā <pageBreak edition="T" number="1.0092" /> catasso, vimokkhāpi ca aṭṭhime;</gatha1>
    <gathalast line="397">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="398">Itthaṃ sudaṃ āyasmā sopāko thero imā gāthāyo abhāsitthāti.</paragraph>
    <centered line="399">Sopākattherassāpadānaṃ navamaṃ.</centered>
    <subhead line="400">10. Sumaṅgalattheraapadānaṃ</subhead>
    <hangnum line="401" number="124"></hangnum>
    <gatha1 line="402"> ‘‘Āhutiṃ yiṭṭhukāmohaṃ, paṭiyādetvāna bhojanaṃ;</gatha1>
    <gathalast line="403">Brāhmaṇe paṭimānento, visāle māḷake ṭhito.</gathalast>
    <hangnum line="404" number="125"></hangnum>
    <gatha1 line="405"> ‘‘Athaddasāsiṃ sambuddhaṃ, piyadassiṃ mahāyasaṃ;</gatha1>
    <gathalast line="406">Sabbalokavinetāraṃ, sayambhuṃ aggapuggalaṃ.</gathalast>
    <hangnum line="407" number="126"></hangnum>
    <gatha1 line="408"> ‘‘Bhagavantaṃ jutimantaṃ, sāvakehi purakkhataṃ;</gatha1>
    <gathalast line="409">Ādiccamiva rocantaṃ, rathiyaṃ paṭipannakaṃ.</gathalast>
    <hangnum line="410" number="127"></hangnum>
    <gatha1 line="411"> ‘‘Añjaliṃ paggahetvāna, sakaṃ cittaṃ pasādayiṃ;</gatha1>
    <gathalast line="412">Manasāva nimantesiṃ, ‘āgacchatu mahāmuni’.</gathalast>
    <hangnum line="413" number="128"></hangnum>
    <gatha1 line="414"> ‘‘Mama saṅkappamaññāya, satthā loke anuttaro;</gatha1>
    <gathalast line="415">Khīṇāsavasahassehi, mama dvāraṃ upāgami.</gathalast>
    <hangnum line="416" number="129"></hangnum>
    <gatha1 line="417"> ‘‘Namo te purisājañña, namo te purisuttama;</gatha1>
    <gathalast line="418">Pāsādaṃ abhirūhitvā, sīhāsane <alternatives line="249" extra="" separator="false"><alternative source-abbr="vri" source="vipassana research institut">nisīdataṃ</alternative><alternative source-abbr="sī." source="sri lanka">nisīda tvaṃ</alternative></alternatives> .</gathalast>
    <hangnum line="419" number="130"></hangnum>
    <gatha1 line="420"> ‘‘Danto <pageBreak edition="T" number="1.0093" /><pageBreak edition="M" number="1.0072" /> dantaparivāro, tiṇṇo tārayataṃ varo;</gatha1>
    <gathalast line="421">Pāsādaṃ abhirūhitvā, nisīdi pavarāsane.</gathalast>
    <hangnum line="422" number="131"></hangnum>
    <gatha1 line="423"> ‘‘Yaṃ me atthi sake gehe, āmisaṃ paccupaṭṭhitaṃ;</gatha1>
    <gathalast line="424">Tāhaṃ buddhassa pādāsiṃ, pasanno sehi pāṇibhi.</gathalast>
    <hangnum line="425" number="132"></hangnum>
    <gatha1 line="426"> ‘‘Pasannacitto <pageBreak edition="V" number="1.0063" /> sumano, vedajāto katañjalī;</gatha1>
    <gathalast line="427">Buddhaseṭṭhaṃ namassāmi, aho buddhassuḷāratā.</gathalast>
    <hangnum line="428" number="133"></hangnum>
    <gatha1 line="429"> ‘‘Aṭṭhannaṃ <pageBreak edition="P" number="1.0066" /> payirūpāsataṃ, bhuñjaṃ khīṇāsavā bahū;</gatha1>
    <gathalast line="430">Tuyheveso ānubhāvo, saraṇaṃ taṃ upemahaṃ.</gathalast>
    <hangnum line="431" number="134"></hangnum>
    <gatha1 line="432"> ‘‘Piyadassī ca bhagavā, lokajeṭṭho narāsabho;</gatha1>
    <gathalast line="433">Bhikkhusaṅghe nisīditvā, imā gāthā abhāsatha.</gathalast>
    <hangnum line="434" number="135"></hangnum>
    <gatha1 line="435"> ‘‘‘Yo so saṅghaṃ abhojesi, ujubhūtaṃ samāhitaṃ;</gatha1>
    <gathalast line="436">Tathāgatañca sambuddhaṃ, suṇātha mama bhāsato.</gathalast>
    <hangnum line="437" number="136"></hangnum>
    <gatha1 line="438"> ‘‘‘Sattavīsatikkhattuṃ so, devarajjaṃ karissati;</gatha1>
    <gathalast line="439">Sakakammābhiraddho so, devaloke ramissati.</gathalast>
    <hangnum line="440" number="137"></hangnum>
    <gatha1 line="441"> ‘‘‘Dasa <alternatives line="257" extra="" separator="true"><alternative source-abbr="sī." source="sri lanka">dasañcaṭṭhakkhatthuṃ</alternative><alternative source-abbr="vri" source="vipassana research institut">aṭṭha cakkhattuṃ</alternative><alternative source-abbr="syā." source="thai">dasa caṭṭhakkhattuṃ</alternative></alternatives>  so, cakkavattī bhavissati;</gatha1>
    <gathalast line="442">Pathabyā rajjaṃ pañcasataṃ, vasudhaṃ āvasissati’.</gathalast>
    <hangnum line="443" number="138"></hangnum>
    <gatha1 line="444"> ‘‘Araññavanamoggayha, kānanaṃ byagghasevitaṃ;</gatha1>
    <gathalast line="445">Padhānaṃ padahitvāna, kilesā jhāpitā mayā.</gathalast>
    <hangnum line="446" number="139"></hangnum>
    <gatha1 line="447"> ‘‘Aṭṭhārase kappasate, yaṃ dānamadadiṃ tadā;</gatha1>
    <gathalast line="448">Duggatiṃ nābhijānāmi, bhattadānassidaṃ phalaṃ.</gathalast>
    <hangnum line="449" number="140"></hangnum>
    <gatha1 line="450"> ‘‘Paṭisambhidā <pageBreak edition="T" number="1.0094" /> catasso, vimokkhāpi ca aṭṭhime;</gatha1>
    <gathalast line="451">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="452">Itthaṃ sudaṃ āyasmā sumaṅgalo thero imā gāthāyo abhāsitthāti.</paragraph>
    <centered line="453">Sumaṅgalattherassāpadānaṃ dasamaṃ.</centered>
    <paragraph line="454">Tassuddānaṃ –</paragraph>
    <gatha1 line="455">Sīhāsanī <pageBreak edition="M" number="1.0073" /> ekathambhī, nando ca cūḷapanthako;</gatha1>
    <gathalast line="456">Pilindarāhulo ceva, vaṅganto raṭṭhapālako.</gathalast>
    <gatha1 line="457">Sopāko maṅgalo ceva, daseva dutiye vagge;</gatha1>
    <gathalast line="458">Satañca aṭṭhatiṃsa ca, gāthā cettha pakāsitā.</gathalast>
    <centered line="459">Sīhāsaniyavaggo dutiyo.</centered>
  </content>
</document>