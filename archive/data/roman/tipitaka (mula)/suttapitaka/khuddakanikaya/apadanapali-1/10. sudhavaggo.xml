<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="aṭṭha." source-abbr="aṭṭha."/>
    </versions>
    <normativeSource>http://tipitaka.org/romn/cscd/s0510m1.mul9.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/10. sudhavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>10. sudhavaggo</basename>
    <titlePath>10. Sudhāvaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">10. Sudhāvaggo</chapter>
    <subhead line="2">1. Sudhāpiṇḍiyattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Pūjārahe <pageBreak edition="Myanmar" number="1.0147" /><pageBreak edition="Vipassana Research Institut" number="1.0133" /><pageBreak edition="Pali Text Society" number="1.0133" /> pūjayato, buddhe yadi va sāvake;</gatha1>
    <gathalast line="5">Papañcasamatikkante, tiṇṇasokapariddave.</gathalast>
    <hangnum line="6" number="2"></hangnum>
    <gatha1 line="7"> ‘‘Te tādise pūjayato, nibbute akutobhaye;</gatha1>
    <gathalast line="8">Na sakkā puññaṃ saṅkhātuṃ, <alternatives line="3" extra="" separator="true"><alternative source-abbr="sī." source="sri lanka">idammattanti</alternative><alternative source-abbr="vri" source="vipassana research institut">imettamapi</alternative><alternative source-abbr="ka." source="cambodian">imetthamapi</alternative></alternatives>  kenaci.</gathalast>
    <hangnum line="9" number="3"></hangnum>
    <gatha1 line="10"> ‘‘Catunnamapi dīpānaṃ, issaraṃ yodha kāraye;</gatha1>
    <gathalast line="11">Ekissā pūjanāyetaṃ, kalaṃ nāgghati soḷasiṃ.</gathalast>
    <hangnum line="12" number="4"></hangnum>
    <gatha1 line="13"> ‘‘Siddhatthassa <pageBreak edition="Thai" number="1.0191" /> naraggassa, cetiye phalitantare;</gatha1>
    <gathalast line="14">Sudhāpiṇḍo mayā dinno, vippasannena cetasā.</gathalast>
    <hangnum line="15" number="5"></hangnum>
    <gatha1 line="16"> ‘‘Catunnavutito kappe, yaṃ kammamakariṃ tadā;</gatha1>
    <gathalast line="17">Duggatiṃ nābhijānāmi, paṭisaṅkhārassidaṃ phalaṃ.</gathalast>
    <hangnum line="18" number="6"></hangnum>
    <gatha1 line="19"> ‘‘Ito tiṃsatikappamhi, paṭisaṅkhārasavhayā;</gatha1>
    <gathalast line="20">Sattaratanasampannā, terasa cakkavattino.</gathalast>
    <hangnum line="21" number="7"></hangnum>
    <gatha1 line="22"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="23">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="24">Itthaṃ sudaṃ āyasmā sudhāpiṇḍiyo thero imā gāthāyo abhāsitthāti.</paragraph>
    <centered line="25">Sudhāpiṇḍiyattherassāpadānaṃ paṭhamaṃ.</centered>
    <subhead line="26">2. Sucintikattheraapadānaṃ</subhead>
    <hangnum line="27" number="8"></hangnum>
    <gatha1 line="28"> ‘‘Tissassa lokanāthassa, suddhapīṭhamadāsahaṃ;</gatha1>
    <gathalast line="29">Haṭṭho haṭṭhena cittena, buddhassādiccabandhuno.</gathalast>
    <hangnum line="30" number="9"></hangnum>
    <gatha1 line="31"> ‘‘<alternatives line="12" extra="" separator="false"><alternative source-abbr="vri" source="vipassana research institut">Aṭṭhārase</alternative><alternative source-abbr="sī." source="sri lanka">aṭṭhatiṃse</alternative><alternative source-abbr="syā." source="thai">aṭṭhatiṃse</alternative></alternatives> <pageBreak edition="Vipassana Research Institut" number="1.0134" /> ito kappe, rājā āsiṃ mahāruci;</gatha1>
    <gathalast line="32">Bhogo ca vipulo āsi, sayanañca anappakaṃ.</gathalast>
    <hangnum line="33" number="10"></hangnum>
    <gatha1 line="34"> ‘‘Pīṭhaṃ <pageBreak edition="Myanmar" number="1.0148" /> buddhassa datvāna, vippasannena cetasā;</gatha1>
    <gathalast line="35">Anubhomi sakaṃ kammaṃ, pubbe sukatamattano.</gathalast>
    <hangnum line="36" number="11"></hangnum>
    <gatha1 line="37"> ‘‘Dvenavute <pageBreak edition="Thai" number="1.0192" /> ito kappe, yaṃ pīṭhamadadiṃ tadā;</gatha1>
    <gathalast line="38">Duggatiṃ nābhijānāmi, pīṭhadānassidaṃ phalaṃ.</gathalast>
    <hangnum line="39" number="12"></hangnum>
    <gatha1 line="40"> ‘‘Aṭṭhatiṃse ito kappe, tayo te cakkavattino;</gatha1>
    <gathalast line="41">Ruci uparuci ceva, mahāruci tatiyako.</gathalast>
    <hangnum line="42" number="13"></hangnum>
    <gatha1 line="43"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="44">Itthaṃ sudaṃ āyasmā sucintiko thero imā gāthāyo abhāsitthāti.</paragraph>
    <centered line="45">Sucintikattherassāpadānaṃ dutiyaṃ.</centered>
    <subhead line="46">3. Aḍḍhaceḷakattheraapadānaṃ</subhead>
    <hangnum line="47" number="14"></hangnum>
    <gatha1 line="48"> ‘‘Tissassāhaṃ bhagavato, upaḍḍhadussamadāsahaṃ;</gatha1>
    <gathalast line="49"><alternatives line="20" extra="" separator="false"><alternative source-abbr="vri" source="vipassana research institut">Paramakāpaññapattomhi</alternative><alternative source-abbr="syā." source="thai">paramakāruññapattomhi</alternative><alternative source-abbr="ka." source="cambodian">paramakāruññapattomhi</alternative></alternatives> , <alternatives line="28" extra="" separator="false"><alternative source-abbr="vri" source="vipassana research institut">duggatena</alternative><alternative source-abbr="sī." source="sri lanka">duggandhena</alternative></alternatives>  samappito.</gathalast>
    <hangnum line="50" number="15"></hangnum>
    <gatha1 line="51"> ‘‘Upaḍḍhadussaṃ datvāna, kappaṃ saggamhi modahaṃ;</gatha1>
    <gathalast line="52">Avasesesu kappesu, kusalaṃ kāritaṃ mayā.</gathalast>
    <hangnum line="53" number="16"></hangnum>
    <gatha1 line="54"> ‘‘Dvenavute <pageBreak edition="Pali Text Society" number="1.0134" /> ito kappe, yaṃ dussamadadiṃ tadā;</gatha1>
    <gathalast line="55">Duggatiṃ nābhijānāmi, dussadānassidaṃ phalaṃ.</gathalast>
    <hangnum line="56" number="17"></hangnum>
    <gatha1 line="57"> ‘‘<alternatives line="36" extra="" separator="false"><alternative source-abbr="vri" source="vipassana research institut">Ekūnapaññāsakappamhi</alternative><alternative source-abbr="syā." source="thai">ekapaññāsakappamhi</alternative></alternatives> , rājāno cakkavattino;</gatha1>
    <gathalast line="58">Samantacchadanā nāma, bāttiṃsāsuṃ <note>khattiyāsuṃ (syā. ka.)</note> janādhipā.</gathalast>
    <hangnum line="59" number="18"></hangnum>
    <gatha1 line="60"> ‘‘Paṭisambhidā <pageBreak edition="Thai" number="1.0193" /> catasso…pe… kataṃ buddhassa sāsanaṃ’’.</gatha1>
    <paragraph line="61">Itthaṃ sudaṃ āyasmā aḍḍhaceḷako thero imā gāthāyo abhāsitthāti.</paragraph>
    <centered line="62">Aḍḍhaceḷakattherassāpadānaṃ tatiyaṃ.</centered>
    <subhead line="63">4. Sūcidāyakattheraapadānaṃ</subhead>
    <hangnum line="64" number="19"></hangnum>
    <gatha1 line="65"> ‘‘Kammārohaṃ <pageBreak edition="Myanmar" number="1.0149" /><pageBreak edition="Vipassana Research Institut" number="1.0135" /> pure āsiṃ, bandhumāyaṃ puruttame;</gatha1>
    <gathalast line="66">Sūcidānaṃ mayā dinnaṃ, vipassissa mahesino.</gathalast>
    <hangnum line="67" number="20"></hangnum>
    <gatha1 line="68"> ‘‘Vajiraggasamaṃ ñāṇaṃ, hoti kammena tādisaṃ;</gatha1>
    <gathalast line="69"><alternatives line="51" extra="" separator="false"><alternative source-abbr="vri" source="vipassana research institut">Virāgomhi vimuttomhi</alternative><alternative source-abbr="ka." source="cambodian">vibhavomhi vibhattomhi</alternative></alternatives> , pattomhi āsavakkhayaṃ.</gathalast>
    <hangnum line="70" number="21"></hangnum>
    <gatha1 line="71"> ‘‘Atīte <pageBreak edition="Pali Text Society" number="1.0135" /> <alternatives line="59" extra="" separator="false"><alternative source-abbr="vri" source="vipassana research institut">ca bhave sabbe, vattamāne canāgate</alternative><alternative source-abbr="syā." source="thai">atītā ca bhavā sabbe, vattamānā ca’nāgatā</alternative><alternative source-abbr="ka." source="cambodian">atītā ca bhavā sabbe, vattamānā ca’nāgatā</alternative></alternatives> ;</gatha1>
    <gathalast line="72">Ñāṇena viciniṃ sabbaṃ, sūcidānassidaṃ phalaṃ.</gathalast>
    <hangnum line="73" number="22"></hangnum>
    <gatha1 line="74"> ‘‘Ekanavutito kappe, sattāsuṃ vajiravhayā;</gatha1>
    <gathalast line="75">Sattaratanasampannā, cakkavattī mahabbalā.</gathalast>
    <hangnum line="76" number="23"></hangnum>
    <gatha1 line="77"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="78">Itthaṃ sudaṃ āyasmā sūcidāyako thero imā gāthāyo abhāsitthāti.</paragraph>
    <centered line="79">Sūcidāyakattherassāpadānaṃ catutthaṃ.</centered>
    <subhead line="80">5. Gandhamāliyattheraapadānaṃ</subhead>
    <hangnum line="81" number="24"></hangnum>
    <gatha1 line="82"> ‘‘Siddhatthassa <pageBreak edition="Thai" number="1.0194" /> bhagavato, gandhathūpaṃ akāsahaṃ;</gatha1>
    <gathalast line="83">Sumanehi paṭicchannaṃ, buddhānucchavikaṃ kataṃ.</gathalast>
    <hangnum line="84" number="25"></hangnum>
    <gatha1 line="85"> ‘‘Kañcanagghiyasaṅkāsaṃ, buddhaṃ lokagganāyakaṃ;</gatha1>
    <gathalast line="86">Indīvaraṃva jalitaṃ, ādittaṃva hutāsanaṃ.</gathalast>
    <hangnum line="87" number="26"></hangnum>
    <gatha1 line="88"> ‘‘Byagghūsabhaṃva pavaraṃ, abhijātaṃva kesariṃ;</gatha1>
    <gathalast line="89">Nisinnaṃ samaṇānaggaṃ, bhikkhusaṅghapurakkhataṃ.</gathalast>
    <hangnum line="90" number="27"></hangnum>
    <gatha1 line="91"> ‘‘Vanditvā satthuno pāde, pakkāmiṃ uttarāmukho;</gatha1>
    <gathalast line="92">Catunnavutito kappe, gandhamālaṃ yato adaṃ.</gathalast>
    <hangnum line="93" number="28"></hangnum>
    <gatha1 line="94"> ‘‘Buddhe katassa kārassa, phalenāhaṃ visesato;</gatha1>
    <gathalast line="95">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="96" number="29"></hangnum>
    <gatha1 line="97"> ‘‘Cattārīsamhi ekūne, kappe āsiṃsu soḷasa;</gatha1>
    <gathalast line="98">Devagandhasanāmā te, rājāno cakkavattino.</gathalast>
    <hangnum line="99" number="30"></hangnum>
    <gatha1 line="100"> ‘‘Paṭisambhidā <pageBreak edition="Myanmar" number="1.0150" /><pageBreak edition="Vipassana Research Institut" number="1.0136" /> catasso…pe… kataṃ buddhassa sāsanaṃ’’.</gatha1>
    <paragraph line="101">Itthaṃ sudaṃ āyasmā gandhamāliyo thero imā gāthāyo abhāsitthāti.</paragraph>
    <centered line="102">Gandhamāliyattherassāpadānaṃ pañcamaṃ.</centered>
    <subhead line="103">6. Tipupphiyattheraapadānaṃ</subhead>
    <hangnum line="104" number="31"></hangnum>
    <gatha1 line="105"> ‘‘Migaluddo <pageBreak edition="Thai" number="1.0195" /><pageBreak edition="Pali Text Society" number="1.0136" /> pure āsiṃ, araññe kānane ahaṃ <note>brahā (syā.)</note>;</gatha1>
    <gathalast line="106">Pāṭaliṃ haritaṃ disvā, tīṇi pupphāni okiriṃ.</gathalast>
    <hangnum line="107" number="32"></hangnum>
    <gatha1 line="108"> ‘‘<alternatives line="74" extra="" separator="true"><alternative source-abbr="vri" source="vipassana research institut">Patitapattāni</alternative><alternative source-abbr="sī." source="sri lanka">sattapattāni</alternative><alternative source-abbr="ka." source="cambodian">satapattāni</alternative><alternative source-abbr="syā." source="thai">sukkhapaṇṇāni</alternative></alternatives>  gaṇhitvā, bahi chaḍḍesahaṃ tadā;</gatha1>
    <gathalast line="109">Antosuddhaṃ bahisuddhaṃ, suvimuttaṃ anāsavaṃ.</gathalast>
    <hangnum line="110" number="33"></hangnum>
    <gatha1 line="111"> ‘‘Sammukhā viya sambuddhaṃ, vipassiṃ lokanāyakaṃ;</gatha1>
    <gathalast line="112">Pāṭaliṃ abhivādetvā, tattha kālaṅkato ahaṃ.</gathalast>
    <hangnum line="113" number="34"></hangnum>
    <gatha1 line="114"> ‘‘Ekanavutito kappe, yaṃ bodhimabhipūjayiṃ;</gatha1>
    <gathalast line="115">Duggatiṃ nābhijānāmi, bodhipūjāyidaṃ phalaṃ.</gathalast>
    <hangnum line="116" number="35"></hangnum>
    <gatha1 line="117"> ‘‘Samantapāsādikā nāma, terasāsiṃsu rājino;</gatha1>
    <gathalast line="118">Ito <alternatives line="84" extra="" separator="false"><alternative source-abbr="vri" source="vipassana research institut">tettiṃsakappamhi</alternative><alternative source-abbr="syā." source="thai">tiṃsatikappamhi</alternative></alternatives> , cakkavattī mahabbalā.</gathalast>
    <hangnum line="119" number="36"></hangnum>
    <gatha1 line="120"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="121">Itthaṃ sudaṃ āyasmā tipupphiyo thero imā gāthāyo abhāsitthāti.</paragraph>
    <centered line="122">Tipupphiyattherassāpadānaṃ chaṭṭhaṃ.</centered>
    <subhead line="123">7. Madhupiṇḍikattheraapadānaṃ</subhead>
    <hangnum line="124" number="37"></hangnum>
    <gatha1 line="125"> ‘‘<alternatives line="92" extra="" separator="false"><alternative source-abbr="vri" source="vipassana research institut">Vipine</alternative><alternative source-abbr="syā." source="thai">vivane</alternative><alternative source-abbr="aṭṭha." source="aṭṭha.">vivane</alternative></alternatives> <pageBreak edition="Thai" number="1.0196" /> kānane disvā, appasadde nirākule;</gatha1>
    <gathalast line="126">Siddhatthaṃ isinaṃ seṭṭhaṃ, āhutīnaṃ paṭiggahaṃ.</gathalast>
    <hangnum line="127" number="38"></hangnum>
    <gatha1 line="128"> ‘‘<alternatives line="100" extra="" separator="true"><alternative source-abbr="vri" source="vipassana research institut">Nibbutattaṃ</alternative><alternative source-abbr="ka." source="cambodian">nibbutaggaṃ</alternative><alternative source-abbr="syā." source="thai">nibbūtikaṃ</alternative></alternatives> <pageBreak edition="Myanmar" number="1.0151" /> mahānāgaṃ, nisabhājāniyaṃ yathā;</gatha1>
    <gathalast line="129">Osadhiṃva virocantaṃ, devasaṅghanamassitaṃ.</gathalast>
    <hangnum line="130" number="39"></hangnum>
    <gatha1 line="131"> ‘‘Vitti mamāhu <alternatives line="109" extra="" separator="false"><alternative source-abbr="vri" source="vipassana research institut">tāvade</alternative><alternative source-abbr="sī." source="sri lanka">vitti me pāhunā tāva</alternative><alternative source-abbr="syā." source="thai">vitti me pāhunā tāva</alternative></alternatives> , ñāṇaṃ uppajji tāvade;</gatha1>
    <gathalast line="132">Vuṭṭhitassa samādhimhā, madhuṃ datvāna satthuno.</gathalast>
    <hangnum line="133" number="40"></hangnum>
    <gatha1 line="134"> ‘‘Vanditvā <pageBreak edition="Vipassana Research Institut" number="1.0137" /> satthuno pāde, pakkāmiṃ pācināmukho;</gatha1>
    <gathalast line="135">Catuttiṃsamhi kappamhi, rājā āsiṃ sudassano.</gathalast>
    <hangnum line="136" number="41"></hangnum>
    <gatha1 line="137"> ‘‘Madhu bhisehi savati, bhojanamhi ca tāvade;</gatha1>
    <gathalast line="138">Madhuvassaṃ pavassittha, pubbakammassidaṃ phalaṃ.</gathalast>
    <hangnum line="139" number="42"></hangnum>
    <gatha1 line="140"> ‘‘Catunnavutito <pageBreak edition="Pali Text Society" number="1.0137" /> kappe, yaṃ madhuṃ adadiṃ tadā;</gatha1>
    <gathalast line="141">Duggatiṃ nābhijānāmi, madhudānassidaṃ phalaṃ.</gathalast>
    <hangnum line="142" number="43"></hangnum>
    <gatha1 line="143"> ‘‘Catuttiṃse ito kappe, cattāro te sudassanā;</gatha1>
    <gathalast line="144">Sattaratanasampannā, cakkavattī mahabbalā.</gathalast>
    <hangnum line="145" number="44"></hangnum>
    <gatha1 line="146"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="147">Itthaṃ <pageBreak edition="Thai" number="1.0197" /> sudaṃ āyasmā madhupiṇḍiko thero imā gāthāyo abhāsitthāti.</paragraph>
    <centered line="148">Madhupiṇḍikattherassāpadānaṃ sattamaṃ.</centered>
    <subhead line="149">8. Senāsanadāyakattheraapadānaṃ</subhead>
    <hangnum line="150" number="45"></hangnum>
    <gatha1 line="151"> ‘‘Siddhatthassa bhagavato, adāsiṃ paṇṇasantharaṃ;</gatha1>
    <gathalast line="152">Samantā upahārañca, kusumaṃ okiriṃ ahaṃ.</gathalast>
    <hangnum line="153" number="46"></hangnum>
    <gatha1 line="154"> ‘‘Pāsādevaṃ <alternatives line="117" extra="" separator="false"><alternative source-abbr="vri" source="vipassana research institut">guṇaṃ rammaṃ</alternative><alternative source-abbr="syā." source="thai">pāsāde ca guhaṃ rammaṃ</alternative></alternatives> , anubhomi mahārahaṃ;</gatha1>
    <gathalast line="155">Mahagghāni ca pupphāni, sayanebhisavanti me.</gathalast>
    <hangnum line="156" number="47"></hangnum>
    <gatha1 line="157"> ‘‘Sayanehaṃ tuvaṭṭāmi, vicitte pupphasanthate;</gatha1>
    <gathalast line="158">Pupphavuṭṭhi ca sayane, abhivassati tāvade.</gathalast>
    <hangnum line="159" number="48"></hangnum>
    <gatha1 line="160"> ‘‘Catunnavutito <pageBreak edition="Myanmar" number="1.0152" /> kappe, adāsiṃ paṇṇasantharaṃ;</gatha1>
    <gathalast line="161">Duggatiṃ nābhijānāmi, santharassa idaṃ phalaṃ.</gathalast>
    <hangnum line="162" number="49"></hangnum>
    <gatha1 line="163"> ‘‘Tiṇasantharakā nāma, sattete cakkavattino;</gatha1>
    <gathalast line="164">Ito te pañcame kappe, uppajjiṃsu janādhipā.</gathalast>
    <hangnum line="165" number="50"></hangnum>
    <gatha1 line="166"> ‘‘Paṭisambhidā <pageBreak edition="Pali Text Society" number="1.0138" /> catasso…pe… kataṃ buddhassa sāsanaṃ’’.</gatha1>
    <paragraph line="167">Itthaṃ sudaṃ āyasmā senāsanadāyako thero imā gāthāyo abhāsitthāti.</paragraph>
    <centered line="168">Senāsanadāyakattherassāpadānaṃ aṭṭhamaṃ.</centered>
    <subhead line="169">9. Veyyāvaccakattheraapadānaṃ</subhead>
    <hangnum line="170" number="51"></hangnum>
    <gatha1 line="171"> ‘‘Vipassissa <pageBreak edition="Thai" number="1.0198" /><pageBreak edition="Vipassana Research Institut" number="1.0138" /> bhagavato, mahāpūgagaṇo ahu;</gatha1>
    <gathalast line="172">Veyyāvaccakaro āsiṃ, sabbakiccesu <alternatives line="125" extra="" separator="false"><alternative source-abbr="vri" source="vipassana research institut">vāvaṭo</alternative><alternative source-abbr="sī." source="sri lanka">byāvaṭo</alternative><alternative source-abbr="syā." source="thai">byāvaṭo</alternative></alternatives> .</gathalast>
    <hangnum line="173" number="52"></hangnum>
    <gatha1 line="174"> ‘‘Deyyadhammo ca me natthi, sugatassa mahesino;</gatha1>
    <gathalast line="175">Avandiṃ satthuno pāde, vippasannena cetasā.</gathalast>
    <hangnum line="176" number="53"></hangnum>
    <gatha1 line="177"> ‘‘Ekanavutito kappe, veyyāvaccaṃ akāsahaṃ;</gatha1>
    <gathalast line="178">Duggatiṃ nābhijānāmi, veyyāvaccassidaṃ phalaṃ.</gathalast>
    <hangnum line="179" number="54"></hangnum>
    <gatha1 line="180"> ‘‘Ito ca aṭṭhame kappe, rājā āsiṃ sucintito;</gatha1>
    <gathalast line="181">Sattaratanasampanno, cakkavattī mahabbalo.</gathalast>
    <hangnum line="182" number="55"></hangnum>
    <gatha1 line="183"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="184">Itthaṃ sudaṃ āyasmā veyyāvaccako thero imā gāthāyo abhāsitthāti.</paragraph>
    <centered line="185">Veyyāvaccakattherassāpadānaṃ navamaṃ.</centered>
    <subhead line="186">10. Buddhupaṭṭhākattheraapadānaṃ</subhead>
    <hangnum line="187" number="56"></hangnum>
    <gatha1 line="188"> ‘‘Vipassissa bhagavato, ahosiṃ saṅkhadhammako;</gatha1>
    <gathalast line="189">Niccupaṭṭhānayuttomhi, sugatassa mahesino.</gathalast>
    <hangnum line="190" number="57"></hangnum>
    <gatha1 line="191"> ‘‘Upaṭṭhānaphalaṃ <pageBreak edition="Thai" number="1.0199" /><pageBreak edition="Myanmar" number="1.0153" /> passa, lokanāthassa tādino;</gatha1>
    <gathalast line="192">Saṭṭhitūriyasahassāni, parivārenti maṃ sadā.</gathalast>
    <hangnum line="193" number="58"></hangnum>
    <gatha1 line="194"> ‘‘Ekanavutito <pageBreak edition="Pali Text Society" number="1.0139" /> kappe, upaṭṭhahiṃ mahāisiṃ;</gatha1>
    <gathalast line="195">Duggatiṃ nābhijānāmi, upaṭṭhānassidaṃ phalaṃ.</gathalast>
    <hangnum line="196" number="59"></hangnum>
    <gatha1 line="197"> ‘‘<alternatives line="133" extra="" separator="false"><alternative source-abbr="vri" source="vipassana research institut">Catuvīse</alternative><alternative source-abbr="syā." source="thai">catunavute</alternative></alternatives>  ito kappe, mahānigghosanāmakā;</gatha1>
    <gathalast line="198">Soḷasāsiṃsu rājāno, cakkavattī mahabbalā.</gathalast>
    <hangnum line="199" number="60"></hangnum>
    <gatha1 line="200"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="201">Itthaṃ sudaṃ āyasmā buddhupaṭṭhāko thero imā gāthāyo abhāsitthāti.</paragraph>
    <centered line="202">Buddhupaṭṭhākattherassāpadānaṃ dasamaṃ.</centered>
    <centered line="203">Sudhāvaggo dasamo.</centered>
    <paragraph line="204">Tassuddānaṃ –</paragraph>
    <gatha1 line="205">Sudhā <pageBreak edition="Vipassana Research Institut" number="1.0139" /> sucinti ceḷañca, sūcī ca gandhamāliyo;</gatha1>
    <gatha2 line="206">Tipupphiyo madhusenā, veyyāvacco cupaṭṭhako;</gatha2>
    <gathalast line="207">Samasaṭṭhi ca gāthāyo, asmiṃ vagge pakittitā.</gathalast>
    <paragraph line="208">Atha vagguddānaṃ –</paragraph>
    <gatha1 line="209">Buddhavaggo hi paṭhamo, sīhāsani subhūti ca;</gatha1>
    <gatha2 line="210">Kuṇḍadhāno upāli ca, bījanisakacinti ca.</gatha2>
    <gatha3 line="211">Nāgasamālo <pageBreak edition="Thai" number="1.0200" /> timiro, sudhāvaggena te dasa;</gatha3>
    <gathalast line="212">Catuddasasatā gāthā, pañcapaññāsameva ca.</gathalast>
    <centered line="213">Buddhavaggadasakaṃ.</centered>
    <centered line="214">Paṭhamasatakaṃ samattaṃ.</centered>
  </content>
</document>