<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="unknown" source-abbr="?"/>
      <version source="thai" source-abbr="syā."/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0510m1.mul24.xml</normativeSource>
    <source>roman/tipitaka (mula)/suttapitaka/khuddakanikaya/apadanapali-1/25. tuvaradayakavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/apadanapali-1</directory>
    <basename>25. tuvaradayakavaggo</basename>
    <titlePath>25. Tuvaradāyakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">25. Tuvaradāyakavaggo</chapter>
    <subhead line="2">1. Tuvaradāyakattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Migaluddo <pageBreak edition="Thai" number="1.0334" /><pageBreak edition="Myanmar" number="1.0250" /><pageBreak edition="Vipassana Research Institut" number="1.0234" /> pure āsiṃ, araññe kānane ahaṃ;</gatha1>
    <gathalast line="5"><alternatives line="3" extra=" ettha tuvaranti muggakalāyasadisaṃ tuvaraṭṭhinti tadaṭṭhakathā; tuvaro dhaññabhedeti sakkatābhidhāne" separator="true"><alternative source-abbr="vri" source="vipassana research institut">Bharitvā tuvaramādāya</alternative><alternative source-abbr="ka." source="cambodian">bharitvā turavamādāya</alternative><alternative source-abbr="?" source="unknown">bhajjitaṃ tuvaramādāya</alternative></alternatives> , saṅghassa adadiṃ ahaṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Ekanavutito kappe, yaṃ dānamadadiṃ tadā;</gatha1>
    <gathalast line="8">Duggatiṃ nābhijānāmi, tuvarassa idaṃ phalaṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="11">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="12">Itthaṃ sudaṃ āyasmā tuvaradāyako thero imā gāthāyo abhāsitthāti.</paragraph>
    <centered line="13">Tuvaradāyakattherassāpadānaṃ paṭhamaṃ.</centered>
    <subhead line="14">2. Nāgakesariyattheraapadānaṃ</subhead>
    <hangnum line="15" number="4"></hangnum>
    <gatha1 line="16"> ‘‘Dhanuṃ advejjhaṃ katvāna, vanamajjhogahiṃ ahaṃ;</gatha1>
    <gathalast line="17">Kesaraṃ <alternatives line="12" extra="" separator="true"><alternative source-abbr="syā." source="thai">osaraṃ</alternative><alternative source-abbr="vri" source="vipassana research institut">ogataṃ</alternative><alternative source-abbr="sī." source="sri lanka">osaṭaṃ</alternative></alternatives>  disvā, patapattaṃ samuṭṭhitaṃ.</gathalast>
    <hangnum line="18" number="5"></hangnum>
    <gatha1 line="19"> ‘‘Ubho hatthehi paggayha, sire katvāna añjaliṃ;</gatha1>
    <gathalast line="20">Buddhassa abhiropesiṃ, tissassa lokabandhuno.</gathalast>
    <hangnum line="21" number="6"></hangnum>
    <gatha1 line="22"> ‘‘Dvenavute ito kappe, yaṃ pupphamabhipūjayiṃ;</gatha1>
    <gathalast line="23">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="24" number="7"></hangnum>
    <gatha1 line="25"> ‘‘Tesattatimhi <pageBreak edition="Thai" number="1.0335" /> <alternatives line="21" extra="" separator="false"><alternative source-abbr="vri" source="vipassana research institut">kappamhi</alternative><alternative source-abbr="syā." source="thai">sattasattatime kappe</alternative></alternatives> , satta kesaranāmakā;</gatha1>
    <gathalast line="26">Sattaratanasampannā, cakkavattī mahabbalā.</gathalast>
    <hangnum line="27" number="8"></hangnum>
    <gatha1 line="28"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="29">Itthaṃ sudaṃ āyasmā nāgakesariyo thero imā gāthāyo abhāsitthāti.</paragraph>
    <centered line="30">Nāgakesariyattherassāpadānaṃ dutiyaṃ.</centered>
    <subhead line="31">3. Naḷinakesariyattheraapadānaṃ</subhead>
    <hangnum line="32" number="9"></hangnum>
    <gatha1 line="33"> ‘‘Jātassarassa <pageBreak edition="Myanmar" number="1.0251" /><pageBreak edition="Vipassana Research Institut" number="1.0235" /><pageBreak edition="Pali Text Society" number="1.0223" /> vemajjhe, vasāmi jalakukkuṭo;</gatha1>
    <gathalast line="34">Addasāhaṃ <note>athaddasaṃ (sī. syā.)</note> devadevaṃ, gacchantaṃ anilañjase.</gathalast>
    <hangnum line="35" number="10"></hangnum>
    <gatha1 line="36"> ‘‘Tuṇḍena <alternatives line="36" extra="" separator="false"><alternative source-abbr="vri" source="vipassana research institut">kesariṃ</alternative><alternative source-abbr="syā." source="thai">kesaraṃ</alternative></alternatives>  gayha, vippasannena cetasā;</gatha1>
    <gathalast line="37">Buddhassa abhiropesiṃ, tissassa lokabandhuno.</gathalast>
    <hangnum line="38" number="11"></hangnum>
    <gatha1 line="39"> ‘‘Dvenavute ito kappe, yaṃ pupphamabhipūjayiṃ;</gatha1>
    <gathalast line="40">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="41" number="12"></hangnum>
    <gatha1 line="42"> ‘‘Tesattatimhi kappamhi, satta kesaranāmakā <note>satapattasanāmako (sī. syā.)</note>;</gatha1>
    <gathalast line="43">Sattaratanasampannā, cakkavattī mahabbalā.</gathalast>
    <hangnum line="44" number="13"></hangnum>
    <gatha1 line="45"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="46">Itthaṃ <pageBreak edition="Thai" number="1.0336" /> sudaṃ āyasmā naḷinakesariyo thero imā gāthāyo abhāsitthāti.</paragraph>
    <centered line="47">Naḷinakesariyattherassāpadānaṃ tatiyaṃ.</centered>
    <subhead line="48">4. Viravapupphiyattheraapadānaṃ</subhead>
    <hangnum line="49" number="14"></hangnum>
    <gatha1 line="50"> ‘‘Khīṇāsavasahassehi, niyyāti lokanāyako;</gatha1>
    <gathalast line="51">Viravapupphamādāya <note>viravipupphaṃ paggayha (sī.)</note>, buddhassa abhiropayiṃ.</gathalast>
    <hangnum line="52" number="15"></hangnum>
    <gatha1 line="53"> ‘‘Ekanavutito kappe, yaṃ pupphamabhipūjayiṃ;</gatha1>
    <gathalast line="54">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="55" number="16"></hangnum>
    <gatha1 line="56"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="57">Itthaṃ sudaṃ āyasmā viravapupphiyo thero imā gāthāyo abhāsitthāti.</paragraph>
    <centered line="58">Viravapupphiyattherassāpadānaṃ catutthaṃ.</centered>
    <subhead line="59">5. Kuṭidhūpakattheraapadānaṃ</subhead>
    <hangnum line="60" number="17"></hangnum>
    <gatha1 line="61"> ‘‘Siddhatthassa <pageBreak edition="Myanmar" number="1.0252" /> bhagavato, ahosiṃ kuṭigopako;</gatha1>
    <gathalast line="62">Kālena kālaṃ dhūpesiṃ, pasanno sehi pāṇibhi.</gathalast>
    <hangnum line="63" number="18"></hangnum>
    <gatha1 line="64"> ‘‘Catunnavutito <pageBreak edition="Vipassana Research Institut" number="1.0236" /> kappe, yaṃ kammamakariṃ tadā;</gatha1>
    <gathalast line="65">Duggatiṃ nābhijānāmi, dhūpadānassidaṃ <note>buddhapūjāyidaṃ (sī.)</note> phalaṃ.</gathalast>
    <hangnum line="66" number="19"></hangnum>
    <gatha1 line="67"> ‘‘Paṭisambhidā <pageBreak edition="Thai" number="1.0337" /><pageBreak edition="Pali Text Society" number="1.0224" /> catasso…pe… kataṃ buddhassa sāsanaṃ’’.</gatha1>
    <paragraph line="68">Itthaṃ sudaṃ āyasmā kuṭidhūpako thero imā gāthāyo abhāsitthāti.</paragraph>
    <centered line="69">Kuṭidhūpakattherassāpadānaṃ pañcamaṃ.</centered>
    <subhead line="70">6. Pattadāyakattheraapadānaṃ</subhead>
    <hangnum line="71" number="20"></hangnum>
    <gatha1 line="72"> ‘‘Paramena damathena, siddhatthassa mahesino;</gatha1>
    <gathalast line="73">Pattadānaṃ mayā dinnaṃ, ujubhūtassa tādino.</gathalast>
    <hangnum line="74" number="21"></hangnum>
    <gatha1 line="75"> ‘‘Catunnavutito kappe, yaṃ dānamadadiṃ tadā;</gatha1>
    <gathalast line="76">Duggatiṃ nābhijānāmi, pattadānassidaṃ phalaṃ.</gathalast>
    <hangnum line="77" number="22"></hangnum>
    <gatha1 line="78"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="79">Itthaṃ sudaṃ āyasmā pattadāyako thero imā gāthāyo abhāsitthāti.</paragraph>
    <centered line="80">Pattadāyakattherassāpadānaṃ chaṭṭhaṃ.</centered>
    <subhead line="81">7. Dhātupūjakattheraapadānaṃ</subhead>
    <hangnum line="82" number="23"></hangnum>
    <gatha1 line="83"> ‘‘Nibbute lokanāthamhi, siddhatthamhi naruttame;</gatha1>
    <gathalast line="84">Ekā dhātu mayā laddhā, dvipadindassa tādino.</gathalast>
    <hangnum line="85" number="24"></hangnum>
    <gatha1 line="86"> ‘‘Tāhaṃ <pageBreak edition="Thai" number="1.0338" /> dhātuṃ gahetvāna, buddhassādiccabandhuno;</gatha1>
    <gathalast line="87">Pañcavasse paricariṃ, tiṭṭhantaṃva naruttamaṃ.</gathalast>
    <hangnum line="88" number="25"></hangnum>
    <gatha1 line="89"> ‘‘Catunnavutito <pageBreak edition="Myanmar" number="1.0253" /> kappe, yaṃ dhātuṃ pūjayiṃ tadā;</gatha1>
    <gathalast line="90">Duggatiṃ nābhijānāmi, dhātupaṭṭhahane phalaṃ.</gathalast>
    <hangnum line="91" number="26"></hangnum>
    <gatha1 line="92"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="93">Itthaṃ sudaṃ āyasmā dhātupūjako thero imā gāthāyo abhāsitthāti.</paragraph>
    <centered line="94">Dhātupūjakattherassāpadānaṃ sattamaṃ.</centered>
    <subhead line="95">8. Sattalipupphapūjakattheraapadānaṃ</subhead>
    <hangnum line="96" number="27"></hangnum>
    <gatha1 line="97"> ‘‘Satta <pageBreak edition="Vipassana Research Institut" number="1.0237" /> sattalipupphāni, sīse katvānahaṃ tadā;</gatha1>
    <gathalast line="98">Buddhassa abhiropesiṃ, vessabhumhi naruttame <note>vibhattivipallāso cintetabbo</note>.</gathalast>
    <hangnum line="99" number="28"></hangnum>
    <gatha1 line="100"> ‘‘Ekattiṃse ito kappe, yaṃ pupphamabhipūjayiṃ;</gatha1>
    <gathalast line="101">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="102" number="29"></hangnum>
    <gatha1 line="103"> ‘‘Paṭisambhidā <pageBreak edition="Pali Text Society" number="1.0225" /> catasso…pe… kataṃ buddhassa sāsanaṃ’’.</gatha1>
    <paragraph line="104">Itthaṃ sudaṃ āyasmā sattalipupphapūjako thero imā gāthāyo abhāsitthāti.</paragraph>
    <centered line="105">Sattalipupphapūjakattherassāpadānaṃ aṭṭhamaṃ.</centered>
    <subhead line="106">9. Bimbijāliyattheraapadānaṃ</subhead>
    <hangnum line="107" number="30"></hangnum>
    <gatha1 line="108"> ‘‘Padumuttaro <pageBreak edition="Thai" number="1.0339" /> nāma jino, sayambhū aggapuggalo;</gatha1>
    <gathalast line="109">Catusaccaṃ pakāseti, dīpeti amataṃ padaṃ.</gathalast>
    <hangnum line="110" number="31"></hangnum>
    <gatha1 line="111"> ‘‘<alternatives line="68" extra="" separator="false"><alternative source-abbr="vri" source="vipassana research institut">Bimbijālakapupphāni</alternative><alternative source-abbr="ka." source="cambodian">bimbajālakapupphāni</alternative></alternatives> , puthu katvānahaṃ tadā;</gatha1>
    <gathalast line="112">Buddhassa abhiropesiṃ, dvipadindassa tādino.</gathalast>
    <hangnum line="113" number="32"></hangnum>
    <gatha1 line="114"> ‘‘Aṭṭhasaṭṭhimhito kappe, caturo kiñjakesarā;</gatha1>
    <gathalast line="115">Sattaratanasampannā, cakkavattī mahabbalā.</gathalast>
    <hangnum line="116" number="33"></hangnum>
    <gatha1 line="117"> ‘‘Paṭisambhidā <pageBreak edition="Myanmar" number="1.0254" /> catasso…pe… kataṃ buddhassa sāsanaṃ’’.</gatha1>
    <paragraph line="118">Itthaṃ sudaṃ āyasmā bimbijāliyo thero imā gāthāyo abhāsitthāti.</paragraph>
    <centered line="119">Bimbijāliyattherassāpadānaṃ navamaṃ.</centered>
    <subhead line="120">10. Uddālakadāyakattheraapadānaṃ</subhead>
    <hangnum line="121" number="34"></hangnum>
    <gatha1 line="122"> ‘‘Kakudho nāma nāmena, sayambhū aparājito;</gatha1>
    <gathalast line="123">Pavanā nikkhamitvāna, anuppatto mahānadiṃ.</gathalast>
    <hangnum line="124" number="35"></hangnum>
    <gatha1 line="125"> ‘‘Uddālakaṃ <pageBreak edition="Vipassana Research Institut" number="1.0238" /> gahetvāna, sayambhussa adāsahaṃ;</gatha1>
    <gathalast line="126">Saṃyatassujubhūtassa, pasannamānaso ahaṃ.</gathalast>
    <hangnum line="127" number="36"></hangnum>
    <gatha1 line="128"> ‘‘Ekattiṃse <pageBreak edition="Thai" number="1.0340" /> ito kappe, yaṃ pupphamabhipūjayiṃ;</gatha1>
    <gathalast line="129">Duggatiṃ nābhijānāmi, pupphadānassidaṃ phalaṃ.</gathalast>
    <hangnum line="130" number="37"></hangnum>
    <gatha1 line="131"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="132">Itthaṃ sudaṃ āyasmā uddālakadāyako thero imā gāthāyo abhāsitthāti.</paragraph>
    <centered line="133">Uddālakadāyakattherassāpadānaṃ dasamaṃ.</centered>
    <centered line="134">Tuvaradāyakavaggo pañcavīsatimo.</centered>
    <paragraph line="135">Tassuddānaṃ <pageBreak edition="Pali Text Society" number="1.0226" /> –</paragraph>
    <gatha1 line="136">Tuvaranāganaḷinā, viravī kuṭidhūpako;</gatha1>
    <gatha2 line="137">Patto dhātusattaliyo, bimbi uddālakena ca;</gatha2>
    <gathalast line="138">Sattatiṃsati gāthāyo, gaṇitāyo vibhāvibhi.</gathalast>
  </content>
</document>