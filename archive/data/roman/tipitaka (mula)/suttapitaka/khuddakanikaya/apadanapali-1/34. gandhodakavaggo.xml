<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m1.mul33.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-1/34. gandhodakavaggo.xml</archivePath>
<title>34. Gandhodakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">34. Gandhodakavaggo</chapter>
<subhead line="2">1. Gandhadhūpiyattheraapadānaṃ</subhead>
<hangnum line="3" number="1"></hangnum>
<gatha1 line="4">‘‘Siddhatthassa <pageBreak edition="T" number="1.0411" /><pageBreak edition="M" number="1.0305" /><pageBreak edition="V" number="1.0288" />bhagavato, gandhadhūpaṃ adāsahaṃ;</gatha1>
<gathalast line="5">Sumanehi paṭicchannaṃ, buddhānucchavikañca taṃ.</gathalast>
<hangnum line="6" number="2"></hangnum>
<gatha1 line="7">‘‘Kañcanagghiyasaṅkāsaṃ, buddhaṃ lokagganāyakaṃ;</gatha1>
<gathalast line="8">Indīvaraṃva jalitaṃ, ādittaṃva hutāsanaṃ.</gathalast>
<hangnum line="9" number="3"></hangnum>
<gatha1 line="10">‘‘Byagghusabhaṃva pavaraṃ, abhijātaṃva kesariṃ;</gatha1>
<gathalast line="11">Nisinnaṃ samaṇānaggaṃ, bhikkhusaṅghapurakkhataṃ.</gathalast>
<hangnum line="12" number="4"></hangnum>
<gatha1 line="13">‘‘Disvā cittaṃ pasādetvā, paggahetvāna añjaliṃ;</gatha1>
<gathalast line="14">Vanditvā satthuno pāde, pakkāmiṃ uttarāmukho.</gathalast>
<hangnum line="15" number="5"></hangnum>
<gatha1 line="16">‘‘Catunnavutito kappe, yaṃ gandhamadadiṃ tadā;</gatha1>
<gathalast line="17">Duggatiṃ nābhijānāmi, gandhapūjāyidaṃ phalaṃ.</gathalast>
<hangnum line="18" number="6"></hangnum>
<gatha1 line="19">‘‘Paṭisambhidā catasso, vimokkhāpi ca aṭṭhime;</gatha1>
<gathalast line="20">Chaḷabhiññā sacchikatā, kataṃ buddhassa sāsanaṃ’’.</gathalast>
<paragraph line="21">Itthaṃ sudaṃ āyasmā gandhadhūpiyo thero imā gāthāyo abhāsitthāti.</paragraph>
<centered line="22">Gandhadhūpiyattherassāpadānaṃ paṭhamaṃ.</centered>
<subhead line="23">2. Udakapūjakattheraapadānaṃ</subhead>
<hangnum line="24" number="7"></hangnum>
<gatha1 line="25">‘‘Suvaṇṇavaṇṇaṃ <pageBreak edition="T" number="1.0412" />sambuddhaṃ, gacchantaṃ anilañjase;</gatha1>
<gathalast line="26">Ghatāsanaṃva jalitaṃ, ādittaṃva hutāsanaṃ.</gathalast>
<hangnum line="27" number="8"></hangnum>
<gatha1 line="28">‘‘Pāṇinā udakaṃ gayha, ākāse ukkhipiṃ ahaṃ;</gatha1>
<gathalast line="29">Sampaṭicchi mahāvīro, buddho kāruṇiko isi.</gathalast>
<hangnum line="30" number="9"></hangnum>
<gatha1 line="31">‘‘Antalikkhe ṭhito satthā, padumuttaranāmako;</gatha1>
<gathalast line="32">Mama saṅkappamaññāya, imaṃ gāthamabhāsatha.</gathalast>
<hangnum line="33" number="10"></hangnum>
<gatha1 line="34">‘‘‘Iminā <pageBreak edition="V" number="1.0289" />dakadānena, pītiuppādanena ca;</gatha1>
<gathalast line="35">Kappasatasahassampi, duggatiṃ nupapajjasi’.</gathalast>
<hangnum line="36" number="11"></hangnum>
<gatha1 line="37">‘‘Tena <pageBreak edition="M" number="1.0306" />kammena dvipadinda, lokajeṭṭha narāsabha;</gatha1>
<gathalast line="38">Pattomhi acalaṃ ṭhānaṃ, hitvā jayaparājayaṃ.</gathalast>
<hangnum line="39" number="12"></hangnum>
<gatha1 line="40">‘‘Sahassarājanāmena, tayo ca cakkavattino;</gatha1>
<gathalast line="41">Pañcasaṭṭhikappasate, cāturantā janādhipā.</gathalast>
<hangnum line="42" number="13"></hangnum>
<gatha1 line="43">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="44">Itthaṃ sudaṃ āyasmā udakapūjako thero imā gāthāyo abhāsitthāti.</paragraph>
<centered line="45">Udakapūjakattherassāpadānaṃ dutiyaṃ.</centered>
<subhead line="46">3. Punnāgapupphiyattheraapadānaṃ</subhead>
<hangnum line="47" number="14"></hangnum>
<gatha1 line="48">‘‘Kānanaṃ <pageBreak edition="T" number="1.0413" />vanamogayha, vasāmi luddako ahaṃ;</gatha1>
<gathalast line="49">Punnāgaṃ pupphitaṃ disvā, buddhaseṭṭhaṃ anussariṃ.</gathalast>
<hangnum line="50" number="15"></hangnum>
<gatha1 line="51">‘‘Taṃ pupphaṃ ocinitvāna, sugandhaṃ gandhitaṃ subhaṃ;</gatha1>
<gathalast line="52">Thūpaṃ katvāna puline, buddhassa abhiropayiṃ.</gathalast>
<hangnum line="53" number="16"></hangnum>
<gatha1 line="54">‘‘Dvenavute ito kappe, yaṃ pupphamabhipūjayiṃ;</gatha1>
<gathalast line="55">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="56" number="17"></hangnum>
<gatha1 line="57">‘‘Ekamhi navute kappe, eko āsiṃ tamonudo;</gatha1>
<gathalast line="58">Sattaratanasampanno, cakkavattī mahabbalo.</gathalast>
<hangnum line="59" number="18"></hangnum>
<gatha1 line="60">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="61">Itthaṃ sudaṃ āyasmā punnāgapupphiyo thero imā gāthāyo abhāsitthāti.</paragraph>
<centered line="62">Punnāgapupphiyattherassāpadānaṃ tatiyaṃ.</centered>
<subhead line="63">4. Ekadussadāyakattheraapadānaṃ</subhead>
<hangnum line="64" number="19"></hangnum>
<gatha1 line="65">‘‘Nagare haṃsavatiyā, ahosiṃ tiṇahārako;</gatha1>
<gathalast line="66">Tiṇahārena jīvāmi, tena posemi dārake.</gathalast>
<hangnum line="67" number="20"></hangnum>
<gatha1 line="68">‘‘Padumuttaro <pageBreak edition="T" number="1.0414" /><pageBreak edition="M" number="1.0307" />nāma jino, sabbadhammāna pāragū;</gatha1>
<gathalast line="69">Tamandhakāraṃ nāsetvā, uppajji lokanāyako.</gathalast>
<hangnum line="70" number="21"></hangnum>
<gatha1 line="71">‘‘Sake <pageBreak edition="V" number="1.0290" />ghare nisīditvā, evaṃ cintesahaṃ tadā;</gatha1>
<gathalast line="72">‘Buddho loke samuppanno, deyyadhammo ca natthi me.</gathalast>
<hangnum line="73" number="22"></hangnum>
<gatha1 line="74">‘‘‘Idaṃ me sāṭakaṃ ekaṃ, natthi me koci dāyako;</gatha1>
<gathalast line="75">Dukkho nirayasamphasso, ropayissāmi dakkhiṇaṃ’.</gathalast>
<hangnum line="76" number="23"></hangnum>
<gatha1 line="77">‘‘Evāhaṃ cintayitvāna, sakaṃ cittaṃ pasādayiṃ;</gatha1>
<gathalast line="78">Ekaṃ dussaṃ gahetvāna, buddhaseṭṭhassadāsahaṃ.</gathalast>
<hangnum line="79" number="24"></hangnum>
<gatha1 line="80">‘‘Ekaṃ dussaṃ daditvāna, ukkuṭṭhiṃ sampavattayiṃ;</gatha1>
<gathalast line="81">Yadi buddho tuvaṃ vīra, tārehi maṃ mahāmuni.</gathalast>
<hangnum line="82" number="25"></hangnum>
<gatha1 line="83">‘‘Padumuttaro lokavidū, āhutīnaṃ paṭiggaho;</gatha1>
<gathalast line="84">Mama dānaṃ pakittento, akā me anumodanaṃ.</gathalast>
<hangnum line="85" number="26"></hangnum>
<gatha1 line="86">‘‘‘Iminā ekadussena, cetanāpaṇidhīhi ca;</gatha1>
<gathalast line="87">Kappasatasahassāni, vinipātaṃ na gacchati.</gathalast>
<hangnum line="88" number="27"></hangnum>
<gatha1 line="89">‘‘‘Chattiṃsakkhattuṃ devindo, devarajjaṃ karissati;</gatha1>
<gatha2 line="90">Tettiṃsakkhattuṃ rājā ca, cakkavattī bhavissati;</gatha2>
<gathalast line="91">Padesarajjaṃ vipulaṃ, gaṇanāto asaṅkhiyaṃ.</gathalast>
<hangnum line="92" number="28"></hangnum>
<gatha1 line="93">‘‘‘Devaloke manusse vā, saṃsaranto tuvaṃ bhave;</gatha1>
<gatha2 line="94">Rūpavā guṇasampanno, anavakkantadehavā;</gatha2>
<gathalast line="95">Akkhobhaṃ amitaṃ dussaṃ, labhissasi yadicchakaṃ’.</gathalast>
<hangnum line="96" number="29"></hangnum>
<gatha1 line="97">‘‘Idaṃ <pageBreak edition="T" number="1.0415" />vatvāna sambuddho, jalajuttamanāmako;</gatha1>
<gathalast line="98">Nabhaṃ abbhuggamī dhīro, haṃsarājāva ambare.</gathalast>
<hangnum line="99" number="30"></hangnum>
<gatha1 line="100">‘‘Yaṃ yaṃ yonupapajjāmi, devattaṃ atha mānusaṃ;</gatha1>
<gathalast line="101">Bhoge me ūnatā natthi, ekadussassidaṃ phalaṃ.</gathalast>
<hangnum line="102" number="31"></hangnum>
<gatha1 line="103">‘‘Paduddhāre paduddhāre, dussaṃ nibbattate mamaṃ;</gatha1>
<gathalast line="104">Heṭṭhā dussamhi tiṭṭhāmi, upari chadanaṃ mama.</gathalast>
<hangnum line="105" number="32"></hangnum>
<gatha1 line="106">‘‘Cakkavāḷamupādāya, sakānanaṃ sapabbataṃ;</gatha1>
<gathalast line="107">Icchamāno cahaṃ ajja, dussehi chādayeyyahaṃ.</gathalast>
<hangnum line="108" number="33"></hangnum>
<gatha1 line="109">‘‘Teneva <pageBreak edition="M" number="1.0308" />ekadussena, saṃsaranto bhavābhave;</gatha1>
<gathalast line="110">Suvaṇṇavaṇṇo hutvāna, saṃsarāmi bhavābhave.</gathalast>
<hangnum line="111" number="34"></hangnum>
<gatha1 line="112">‘‘Vipākaṃ ekadussassa, najjhagaṃ katthacikkhayaṃ;</gatha1>
<gathalast line="113">Ayaṃ me antimā jāti, vipaccati idhāpi me.</gathalast>
<hangnum line="114" number="35"></hangnum>
<gatha1 line="115">‘‘Satasahassito <pageBreak edition="V" number="1.0291" />kappe, yaṃ dussamadadiṃ tadā;</gatha1>
<gathalast line="116">Duggatiṃ nābhijānāmi, ekadussassidaṃ phalaṃ.</gathalast>
<hangnum line="117" number="36"></hangnum>
<gatha1 line="118">‘‘Kilesā jhāpitā mayhaṃ, bhavā sabbe samūhatā;</gatha1>
<gathalast line="119">Nāgova bandhanaṃ chetvā, viharāmi anāsavo.</gathalast>
<hangnum line="120" number="37"></hangnum>
<gatha1 line="121">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="122">Itthaṃ sudaṃ āyasmā ekadussadāyako thero imā gāthāyo abhāsitthāti.</paragraph>
<centered line="123">Ekadussadāyakattherassāpadānaṃ catutthaṃ.</centered>
<subhead line="124">5. Phusitakampiyattheraapadānaṃ</subhead>
<hangnum line="125" number="38"></hangnum>
<gatha1 line="126"><pageBreak edition="T" number="1.0416" /><pageBreak edition="P" number="1.0268" /><note>sabbatthapi evameva dissati</note></gatha1>
<paragraph line="127">Sambuddho, lokajeṭṭho narāsabho.</paragraph>
<gathalast line="128">Khīṇāsavehi sahito, saṅghārāme vasī tadā.</gathalast>
<hangnum line="129" number="39"></hangnum>
<gatha1 line="130"><note>sabbatthapi evameva dissati</note>lokanāyako;</gatha1>
<gathalast line="131">Saha satasahassehi, <alternatives line="9"><alternative lang="vri">aṭṭha</alternative><alternative lang="ka.">sahassasatasissehi, aṭṭha</alternative><alternative lang="?">aṭṭha satasahassehi, saha</alternative></alternatives> khīṇāsavehi so.</gathalast>
<hangnum line="132" number="40"></hangnum>
<gatha1 line="133">‘‘Ajinena nivatthohaṃ, vākacīradharopi ca;</gatha1>
<gathalast line="134"><note>kusumbhodaka… (sī. syā.)</note>, sambuddhaṃ upasaṅkamiṃ.</gathalast>
<hangnum line="135" number="41"></hangnum>
<gatha1 line="136">‘‘Sakaṃ cittaṃ pasādetvā, vedajāto katañjalī;</gatha1>
<gathalast line="137">Kusumodakamādāya, buddhamabbhukkiriṃ ahaṃ.</gathalast>
<hangnum line="138" number="42"></hangnum>
<gatha1 line="139"><note>sabbatthapi evameva dissati</note>;</gatha1>
<gathalast line="140">Mama kammaṃ pakittetvā, agamā yena patthitaṃ.</gathalast>
<hangnum line="141" number="43"></hangnum>
<gatha1 line="142">‘‘Phusitā <pageBreak edition="M" number="1.0309" />pañcasahassā, yehi pūjesahaṃ jinaṃ;</gatha1>
<gathalast line="143">Aḍḍhateyyasahassehi, devarajjaṃ akārayiṃ.</gathalast>
<hangnum line="144" number="44"></hangnum>
<gatha1 line="145">‘‘Aḍḍhateyyasahassehi, cakkavattī ahosahaṃ;</gatha1>
<gathalast line="146">Avasesena kammena, arahattamapāpuṇiṃ.</gathalast>
<hangnum line="147" number="45"></hangnum>
<gatha1 line="148"><note>ahosiṃ (syā. ka.)</note>, manujādhipatī <alternatives line="35"><alternative lang="vri">yadā</alternative><alternative lang="syā. ka.">tadā</alternative></alternatives> ;</gatha1>
<gathalast line="149">Tameva nāmadheyyaṃ me, phusito nāma homahaṃ.</gathalast>
<hangnum line="150" number="46"></hangnum>
<gatha1 line="151">‘‘Devabhūtassa santassa, athāpi mānusassa vā;</gatha1>
<gathalast line="152">Samantā byāmato mayhaṃ, phusitaṃva pavassati.</gathalast>
<hangnum line="153" number="47"></hangnum>
<gatha1 line="154">‘‘Bhavā <pageBreak edition="T" number="1.0417" /><pageBreak edition="V" number="1.0292" />ugghāṭitā mayhaṃ, kilesā jhāpitā mama;</gatha1>
<gathalast line="155">Sabbāsavaparikkhīṇo, phusitassa idaṃ phalaṃ.</gathalast>
<hangnum line="156" number="48"></hangnum>
<gatha1 line="157">‘‘Candanasseva me kāyā, tathā gandho pavāyati;</gatha1>
<gathalast line="158">Sarīrato mama gandho, aḍḍhakose pavāyati.</gathalast>
<hangnum line="159" number="49"></hangnum>
<gatha1 line="160">‘‘Dibbagandhaṃ sampavantaṃ, puññakammasamaṅginaṃ;</gatha1>
<gathalast line="161">Gandhaṃ ghatvāna jānanti, phusito āgato idha.</gathalast>
<hangnum line="162" number="50"></hangnum>
<gatha1 line="163">‘‘Sākhāpalāsakaṭṭhāni <pageBreak edition="P" number="1.0269" />, tiṇānipi ca sabbaso;</gatha1>
<gathalast line="164">Mama saṅkappamaññāya, gandho sampajjate khaṇe.</gathalast>
<hangnum line="165" number="51"></hangnum>
<gatha1 line="166"><note>sabbatthapi evameva dissati</note>kappe, candanaṃ abhipūjayiṃ;</gatha1>
<gathalast line="167">Duggatiṃ nābhijānāmi, phusitassa idaṃ phalaṃ.</gathalast>
<hangnum line="168" number="52"></hangnum>
<gatha1 line="169">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="170">Itthaṃ sudaṃ āyasmā phusitakampiyo thero imā gāthāyo abhāsitthāti.</paragraph>
<centered line="171">Phusitakampiyattherassāpadānaṃ pañcamaṃ.</centered>
<subhead line="172">6. Pabhaṅkarattheraapadānaṃ</subhead>
<hangnum line="173" number="53"></hangnum>
<gatha1 line="174">‘‘Padumuttarabhagavato, lokajeṭṭhassa tādino;</gatha1>
<gathalast line="175">Vipine cetiyaṃ āsi, vāḷamigasamākule.</gathalast>
<hangnum line="176" number="54"></hangnum>
<gatha1 line="177">‘‘Na <pageBreak edition="T" number="1.0418" /><pageBreak edition="M" number="1.0310" />koci visahi gantuṃ, cetiyaṃ abhivandituṃ;</gatha1>
<gathalast line="178">Tiṇakaṭṭhalatonaddhaṃ, paluggaṃ āsi cetiyaṃ.</gathalast>
<hangnum line="179" number="55"></hangnum>
<gatha1 line="180"> ‘‘Vanakammiko tadā āsiṃ, <alternatives line="46"><alternative lang="vri">pitumātumatenahaṃ</alternative><alternative lang="sī.">pitupetāmahenahaṃ</alternative><alternative lang="syā.">pitāpetāmahenahaṃ</alternative></alternatives> ;</gatha1>
<gathalast line="181">Addasaṃ vipine thūpaṃ, luggaṃ tiṇalatākulaṃ.</gathalast>
<hangnum line="182" number="56"></hangnum>
<gatha1 line="183">‘‘Disvānāhaṃ buddhathūpaṃ, garucittaṃ upaṭṭhahiṃ;</gatha1>
<gathalast line="184">Buddhaseṭṭhassa thūpoyaṃ, paluggo acchatī vane.</gathalast>
<hangnum line="185" number="57"></hangnum>
<gatha1 line="186">‘‘Nacchannaṃ nappatirūpaṃ, jānantassa guṇāguṇaṃ;</gatha1>
<gathalast line="187">Buddhathūpaṃ asodhetvā, aññaṃ kammaṃ payojaye.</gathalast>
<hangnum line="188" number="58"></hangnum>
<gatha1 line="189">‘‘Tiṇakaṭṭhañca valliñca, sodhayitvāna cetiye;</gatha1>
<gathalast line="190">Vanditvā aṭṭha vārāni , paṭikuṭiko agacchahaṃ.</gathalast>
<hangnum line="191" number="59"></hangnum>
<gatha1 line="192">‘‘Tena <pageBreak edition="V" number="1.0293" />kammena sukatena, cetanāpaṇidhīhi ca;</gatha1>
<gathalast line="193">Jahitvā mānusaṃ dehaṃ, tāvatiṃsamagacchahaṃ.</gathalast>
<hangnum line="194" number="60"></hangnum>
<gatha1 line="195">‘‘Tattha me sukataṃ byamhaṃ, sovaṇṇaṃ sapabhassaraṃ;</gatha1>
<gathalast line="196">Saṭṭhiyojanamubbiddhaṃ, tiṃsayojanavitthataṃ.</gathalast>
<hangnum line="197" number="61"></hangnum>
<gatha1 line="198">‘‘Tisatāni ca vārāni, devarajjamakārayiṃ;</gatha1>
<gathalast line="199">Pañcavīsatikkhattuñca, cakkavattī ahosahaṃ.</gathalast>
<hangnum line="200" number="62"></hangnum>
<gatha1 line="201">‘‘Bhavābhave saṃsaranto, mahābhogaṃ labhāmahaṃ;</gatha1>
<gathalast line="202">Bhoge me ūnatā natthi, sodhanāya idaṃ phalaṃ.</gathalast>
<hangnum line="203" number="63"></hangnum>
<gatha1 line="204">‘‘Sivikā <pageBreak edition="P" number="1.0270" />hatthikhandhena, vipine gacchato mama;</gatha1>
<gathalast line="205">Yaṃ yaṃ disāhaṃ gacchāmi, saraṇaṃ <alternatives line="63"><alternative lang="vri">sampate</alternative><alternative lang="ka.">sijjhate</alternative></alternatives> vanaṃ.</gathalast>
<hangnum line="206" number="64"></hangnum>
<gatha1 line="207">‘‘Khāṇuṃ <pageBreak edition="T" number="1.0419" />vā kaṇṭakaṃ vāpi, nāhaṃ passāmi cakkhunā;</gatha1>
<gathalast line="208">Puññakammena saṃyutto, sayamevāpanīyare.</gathalast>
<hangnum line="209" number="65"></hangnum>
<gatha1 line="210">‘‘Kuṭṭhaṃ gaṇḍo kilāso ca, apamāro vitacchikā;</gatha1>
<gathalast line="211">Daddu <alternatives line="71"><alternative lang="vri">kacchu</alternative><alternative lang="syā.">kaṇḍu</alternative></alternatives> ca me natthi, sodhanāya idaṃ phalaṃ.</gathalast>
<hangnum line="212" number="66"></hangnum>
<gatha1 line="213">‘‘Aññampi <pageBreak edition="M" number="1.0311" />me acchariyaṃ, buddhathūpassa sodhane ;</gatha1>
<gathalast line="214">Nābhijānāmi me kāye, jātaṃ piḷakabindukaṃ.</gathalast>
<hangnum line="215" number="67"></hangnum>
<gatha1 line="216"><note>sabbatthapi evameva dissati, tathā uparipi</note>;</gatha1>
<gathalast line="217">Duve bhave saṃsarāmi, devatte atha mānuse.</gathalast>
<hangnum line="218" number="68"></hangnum>
<gatha1 line="219">‘‘Aññampi me acchariyaṃ, buddhathūpamhi sodhite;</gatha1>
<gathalast line="220">Suvaṇṇavaṇṇo sabbattha, sappabhāso bhavāmahaṃ.</gathalast>
<hangnum line="221" number="69"></hangnum>
<gatha1 line="222">‘‘Aññampi me acchariyaṃ, buddhathūpamhi sodhite;</gatha1>
<gathalast line="223">Amanāpaṃ vivajjati, manāpaṃ upatiṭṭhati.</gathalast>
<hangnum line="224" number="70"></hangnum>
<gatha1 line="225">‘‘Aññampi me acchariyaṃ, buddhathūpamhi sodhite;</gatha1>
<gathalast line="226">Visuddhaṃ hoti me cittaṃ, ekaggaṃ susamāhitaṃ.</gathalast>
<hangnum line="227" number="71"></hangnum>
<gatha1 line="228">‘‘Aññampi me acchariyaṃ, buddhathūpamhi sodhite;</gatha1>
<gathalast line="229">Ekāsane nisīditvā, arahattamapāpuṇiṃ.</gathalast>
<hangnum line="230" number="72"></hangnum>
<gatha1 line="231">‘‘Satasahassito kappe, yaṃ kammamakariṃ tadā;</gatha1>
<gathalast line="232">Duggatiṃ nābhijānāmi, sodhanāya idaṃ phalaṃ.</gathalast>
<hangnum line="233" number="73"></hangnum>
<gatha1 line="234">‘‘Paṭisambhidā <pageBreak edition="V" number="1.0294" />catasso…pe… kataṃ buddhassa sāsanaṃ’’.</gatha1>
<paragraph line="235">Itthaṃ <pageBreak edition="T" number="1.0420" />sudaṃ āyasmā pabhaṅkaro thero imā gāthāyo abhāsitthāti.</paragraph>
<centered line="236">Pabhaṅkarattherassāpadānaṃ chaṭṭhaṃ.</centered>
<subhead line="237">7. Tiṇakuṭidāyakattheraapadānaṃ</subhead>
<hangnum line="238" number="74"></hangnum>
<gatha1 line="239">‘‘Nagare bandhumatiyā, ahosiṃ parakammiko;</gatha1>
<gathalast line="240">Parakammāyane yutto, parabhattaṃ apassito.</gathalast>
<hangnum line="241" number="75"></hangnum>
<gatha1 line="242">‘‘Rahogato nisīditvā, evaṃ cintesahaṃ tadā;</gatha1>
<gathalast line="243">Buddho loke samuppanno, adhikāro ca natthi me.</gathalast>
<hangnum line="244" number="76"></hangnum>
<gatha1 line="245">‘‘Kālo <pageBreak edition="P" number="1.0271" />me gatiṃ sodhetuṃ, khaṇo me paṭipādito;</gatha1>
<gathalast line="246">Dukkho nirayasamphasso, apuññānañhi pāṇinaṃ.</gathalast>
<hangnum line="247" number="77"></hangnum>
<gatha1 line="248">‘‘Evāhaṃ cintayitvāna, kammasāmiṃ upāgamiṃ;</gatha1>
<gathalast line="249">Ekāhaṃ kammaṃ yācitvā, vipinaṃ pāvisiṃ ahaṃ.</gathalast>
<hangnum line="250" number="78"></hangnum>
<gatha1 line="251">‘‘Tiṇakaṭṭhañca <pageBreak edition="M" number="1.0312" />valliñca, āharitvānahaṃ tadā;</gatha1>
<gathalast line="252">Tidaṇḍake ṭhapetvāna, akaṃ tiṇakuṭiṃ ahaṃ.</gathalast>
<hangnum line="253" number="79"></hangnum>
<gatha1 line="254"> ‘‘Saṅghassatthāya kuṭikaṃ, <alternatives line="98"><alternative lang="vri">niyyādetvāna</alternative><alternative lang="sī.">niyyātetvāna</alternative></alternatives> taṃ ahaṃ;</gatha1>
<gathalast line="255">Tadaheyeva āgantvā, kammasāmiṃ upāgamiṃ.</gathalast>
<hangnum line="256" number="80"></hangnum>
<gatha1 line="257">‘‘Tena kammena sukatena, tāvatiṃsamagacchahaṃ;</gatha1>
<gathalast line="258">Tattha me sukataṃ byamhaṃ, kuṭikāya sunimmitaṃ .</gathalast>
<hangnum line="259" number="81"></hangnum>
<gatha1 line="260">‘‘Sahassakaṇḍaṃ <pageBreak edition="T" number="1.0421" />satabheṇḍu, dhajālu haritāmayaṃ;</gatha1>
<gathalast line="261">Satasahassaniyyūhā, byamhe pātubhaviṃsu me.</gathalast>
<hangnum line="262" number="82"></hangnum>
<gatha1 line="263">‘‘Yaṃ yaṃ yonupapajjāmi, devattaṃ atha mānusaṃ;</gatha1>
<gathalast line="264">Mama saṅkappamaññāya, pāsādo upatiṭṭhati.</gathalast>
<hangnum line="265" number="83"></hangnum>
<gatha1 line="266">‘‘Bhayaṃ vā chambhitattaṃ vā, lomahaṃso na vijjati;</gatha1>
<gathalast line="267">Tāsaṃ mama na jānāmi, <alternatives line="114"><alternative lang="vri">tiṇakuṭikāyidaṃ</alternative><alternative lang="ka.">tiṇakuṭiyidaṃ</alternative></alternatives> phalaṃ.</gathalast>
<hangnum line="268" number="84"></hangnum>
<gatha1 line="269"><note>taracchayo (syā. ka.)</note>;</gatha1>
<gathalast line="270">Sabbe maṃ parivajjenti, tiṇakuṭikāyidaṃ phalaṃ.</gathalast>
<hangnum line="271" number="85"></hangnum>
<gatha1 line="272"> ‘‘<alternatives line="129"><alternative lang="vri">Sarīsapā</alternative><alternative lang="sī. syā.">siriṃsapā</alternative><alternative lang="ka.">sariṃsapā</alternative></alternatives> <pageBreak edition="V" number="1.0295" />ca bhūtā ca, ahī kumbhaṇḍarakkhasā;</gatha1>
<gathalast line="273">Tepi maṃ parivajjenti, tiṇakuṭikāyidaṃ phalaṃ.</gathalast>
<hangnum line="274" number="86"></hangnum>
<gatha1 line="275">‘‘Na pāpasupinassāpi, sarāmi dassanaṃ mama;</gatha1>
<gathalast line="276">Upaṭṭhitā sati mayhaṃ, tiṇakuṭikāyidaṃ phalaṃ.</gathalast>
<hangnum line="277" number="87"></hangnum>
<gatha1 line="278">‘‘Tāyeva tiṇakuṭikāya, anubhotvāna sampadā;</gatha1>
<gathalast line="279">Gotamassa bhagavato, dhammaṃ sacchikariṃ ahaṃ.</gathalast>
<hangnum line="280" number="88"></hangnum>
<gatha1 line="281">‘‘Ekanavutito kappe, yaṃ kammamakariṃ tadā;</gatha1>
<gathalast line="282">Duggatiṃ nābhijānāmi, tiṇakuṭikāyidaṃ phalaṃ.</gathalast>
<hangnum line="283" number="89"></hangnum>
<gatha1 line="284">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="285">Itthaṃ <pageBreak edition="T" number="1.0422" />sudaṃ āyasmā tiṇakuṭidāyako thero imā gāthāyo abhāsitthāti.</paragraph>
<centered line="286">Tiṇakuṭidāyakattherassāpadānaṃ sattamaṃ.</centered>
<subhead line="287">8. Uttareyyadāyakattheraapadānaṃ</subhead>
<hangnum line="288" number="90"></hangnum>
<gatha1 line="289">‘‘Nagare <pageBreak edition="M" number="1.0313" /><pageBreak edition="P" number="1.0272" />haṃsavatiyā, ahosiṃ brāhmaṇo tadā;</gatha1>
<gathalast line="290">Ajjhāyako mantadharo, tiṇṇaṃ vedāna pāragū.</gathalast>
<hangnum line="291" number="91"></hangnum>
<gatha1 line="292">‘‘Purakkhato sasissehi, jātimā ca susikkhito;</gatha1>
<gathalast line="293">Toyābhisecanatthāya, nagarā nikkhamiṃ tadā.</gathalast>
<hangnum line="294" number="92"></hangnum>
<gatha1 line="295">‘‘Padumuttaro nāma jino, sabbadhammāna pāragū;</gatha1>
<gathalast line="296">Khīṇāsavasahassehi, pāvisī nagaraṃ jino.</gathalast>
<hangnum line="297" number="93"></hangnum>
<gatha1 line="298">‘‘Sucārurūpaṃ disvāna, āneñjakāritaṃ viya;</gatha1>
<gathalast line="299">Parivutaṃ arahantehi, disvā cittaṃ pasādayiṃ.</gathalast>
<hangnum line="300" number="94"></hangnum>
<gatha1 line="301">‘‘Sirasmiṃ añjaliṃ katvā, namassitvāna subbataṃ;</gatha1>
<gathalast line="302">Pasannacitto sumano, uttarīyamadāsahaṃ.</gathalast>
<hangnum line="303" number="95"></hangnum>
<gatha1 line="304">‘‘Ubho hatthehi paggayha, sāṭakaṃ ukkhipiṃ ahaṃ;</gatha1>
<gathalast line="305">Yāvatā buddhaparisā, tāva chādesi sāṭako.</gathalast>
<hangnum line="306" number="96"></hangnum>
<gatha1 line="307">‘‘Piṇḍacāraṃ carantassa, mahābhikkhugaṇādino;</gatha1>
<gathalast line="308">Chadaṃ karonto aṭṭhāsi, hāsayanto mamaṃ tadā.</gathalast>
<hangnum line="309" number="97"></hangnum>
<gatha1 line="310">‘‘Gharato <pageBreak edition="T" number="1.0423" /><pageBreak edition="V" number="1.0296" />nikkhamantassa, sayambhū aggapuggalo;</gatha1>
<gathalast line="311"><note>akāsi (syā.)</note>anumodanaṃ.</gathalast>
<hangnum line="312" number="98"></hangnum>
<gatha1 line="313">‘‘Pasannacitto sumano, yo me adāsi sāṭakaṃ;</gatha1>
<gathalast line="314">Tamahaṃ kittayissāmi, suṇotha mama bhāsato.</gathalast>
<hangnum line="315" number="99"></hangnum>
<gatha1 line="316">‘‘‘Tiṃsakappasahassāni, devaloke ramissati;</gatha1>
<gathalast line="317">Paññāsakkhattuṃ devindo, devarajjaṃ karissati.</gathalast>
<hangnum line="318" number="100"></hangnum>
<gatha1 line="319">‘‘‘Devaloke vasantassa, puññakammasamaṅgino;</gatha1>
<gathalast line="320">Samantā yojanasataṃ, dussacchannaṃ bhavissati.</gathalast>
<hangnum line="321" number="101"></hangnum>
<gatha1 line="322">‘‘‘Chattiṃsakkhattuṃ rājā ca, cakkavattī bhavissati;</gatha1>
<gathalast line="323">Padesarajjaṃ vipulaṃ, gaṇanāto asaṅkhiyaṃ.</gathalast>
<hangnum line="324" number="102"></hangnum>
<gatha1 line="325">‘‘‘Bhave saṃsaramānassa, puññakammasamaṅgino;</gatha1>
<gathalast line="326">Manasā patthitaṃ sabbaṃ, nibbattissati tāvade.</gathalast>
<hangnum line="327" number="103"></hangnum>
<gatha1 line="328"> ‘‘‘<alternatives line="145"><alternative lang="vri">Koseyyakambaliyāni</alternative><alternative lang="sī.">koseyyakambalīyāni</alternative></alternatives> <pageBreak edition="M" number="1.0314" />, khomakappāsikāni ca;</gatha1>
<gathalast line="329">Mahagghāni ca dussāni, paṭilacchatiyaṃ naro.</gathalast>
<hangnum line="330" number="104"></hangnum>
<gatha1 line="331">‘‘‘Manasā <pageBreak edition="P" number="1.0273" />patthitaṃ sabbaṃ, paṭilacchatiyaṃ naro;</gatha1>
<gathalast line="332">Ekadussassa vipākaṃ, anubhossati sabbadā.</gathalast>
<hangnum line="333" number="105"></hangnum>
<gatha1 line="334">‘‘‘So pacchā pabbajitvāna, sukkamūlena codito;</gatha1>
<gathalast line="335">Gotamassa bhagavato, dhammaṃ sacchikarissati’.</gathalast>
<hangnum line="336" number="106"></hangnum>
<gatha1 line="337">‘‘Aho me sukataṃ kammaṃ, sabbaññussa mahesino;</gatha1>
<gathalast line="338">Ekāhaṃ sāṭakaṃ datvā, pattomhi amataṃ padaṃ.</gathalast>
<hangnum line="339" number="107"></hangnum>
<gatha1 line="340">‘‘Maṇḍape <pageBreak edition="T" number="1.0424" />rukkhamūle vā, vasato suññake ghare;</gatha1>
<gathalast line="341">Dhāreti dussachadanaṃ, samantā byāmato mama.</gathalast>
<hangnum line="342" number="108"></hangnum>
<gatha1 line="343">‘‘Aviññattaṃ nivāsemi , cīvaraṃ paccayañcahaṃ;</gatha1>
<gathalast line="344"><alternatives line="161"><alternative lang="vri">Lābhī</alternative><alternative lang="syā.">lābhimhi</alternative></alternatives> annassa pānassa, uttareyyassidaṃ phalaṃ.</gathalast>
<hangnum line="345" number="109"></hangnum>
<gatha1 line="346">‘‘Satasahassito kappe, yaṃ kammamakariṃ tadā;</gatha1>
<gathalast line="347">Duggatiṃ nābhijānāmi, vatthadānassidaṃ phalaṃ.</gathalast>
<hangnum line="348" number="110"></hangnum>
<gatha1 line="349">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="350">Itthaṃ sudaṃ āyasmā uttareyyadāyako thero imā gāthāyo abhāsitthāti.</paragraph>
<centered line="351">Uttareyyadāyakattherassāpadānaṃ aṭṭhamaṃ.</centered>
<subhead line="352">9. Dhammasavaniyattheraapadānaṃ</subhead>
<hangnum line="353" number="111"></hangnum>
<gatha1 line="354">‘‘Padumuttaro <pageBreak edition="V" number="1.0297" />nāma jino, sabbadhammāna pāragū;</gatha1>
<gathalast line="355">Catusaccaṃ pakāsento, santāresi bahuṃ janaṃ.</gathalast>
<hangnum line="356" number="112"></hangnum>
<gatha1 line="357">‘‘Ahaṃ tena samayena, jaṭilo uggatāpano;</gatha1>
<gathalast line="358">Dhunanto vākacīrāni, gacchāmi ambare tadā.</gathalast>
<hangnum line="359" number="113"></hangnum>
<gatha1 line="360">‘‘Buddhaseṭṭhassa upari, gantuṃ na visahāmahaṃ;</gatha1>
<gathalast line="361">Pakkhīva <alternatives line="169"><alternative lang="vri">selamāsajja</alternative><alternative lang="syā.">selamāpajja</alternative></alternatives> , gamanaṃ na labhāmahaṃ.</gathalast>
<hangnum line="362" number="114"></hangnum>
<gatha1 line="363">‘‘Na <pageBreak edition="T" number="1.0425" /><pageBreak edition="M" number="1.0315" />me idaṃ bhūtapubbaṃ, iriyassa vikopanaṃ;</gatha1>
<gathalast line="364">Dake yathā ummujjitvā, evaṃ gacchāmi ambare.</gathalast>
<hangnum line="365" number="115"></hangnum>
<gatha1 line="366">‘‘Uḷārabhūto <pageBreak edition="P" number="1.0274" /> manujo, <alternatives line="177"><alternative lang="vri">heṭṭhāsīno</alternative><alternative lang="ka.">heṭṭhāpi no</alternative></alternatives> bhavissati;</gatha1>
<gathalast line="367">Handa menaṃ gavesissaṃ, api atthaṃ labheyyahaṃ.</gathalast>
<hangnum line="368" number="116"></hangnum>
<gatha1 line="369">‘‘Orohanto antalikkhā, saddamassosi satthuno;</gatha1>
<gathalast line="370">Aniccataṃ kathentassa, tamahaṃ uggahiṃ tadā.</gathalast>
<hangnum line="371" number="117"></hangnum>
<gatha1 line="372">‘‘Aniccasaññamuggayha, agamāsiṃ mamassamaṃ;</gatha1>
<gathalast line="373">Yāvatāyuṃ vasitvāna, tattha kālaṅkato ahaṃ.</gathalast>
<hangnum line="374" number="118"></hangnum>
<gatha1 line="375"> ‘‘Carime vattamānamhi, taṃ <alternatives line="185"><alternative lang="vri">dhammasavanaṃ</alternative><alternative lang="sī.">dhammasavaṇaṃ</alternative></alternatives> sariṃ;</gatha1>
<gathalast line="376">Tena kammena sukatena, tāvatiṃsamagacchahaṃ.</gathalast>
<hangnum line="377" number="119"></hangnum>
<gatha1 line="378">‘‘Tiṃsakappasahassāni, devaloke ramiṃ ahaṃ;</gatha1>
<gathalast line="379">Ekapaññāsakkhattuñca, devarajjamakārayiṃ.</gathalast>
<hangnum line="380" number="120"></hangnum>
<gatha1 line="381">‘‘Ekasattatikkhattuñca, cakkavattī ahosahaṃ;</gatha1>
<gathalast line="382">Padesarajjaṃ vipulaṃ, gaṇanāto asaṅkhiyaṃ.</gathalast>
<hangnum line="383" number="121"></hangnum>
<gatha1 line="384">‘‘Pitugehe nisīditvā, samaṇo bhāvitindriyo;</gatha1>
<gathalast line="385">Gāthāya paridīpento, <alternatives line="193"><alternative lang="vri">aniccatamudāhari</alternative><alternative lang="syā. ka.">aniccavatthudāhari</alternative></alternatives> .</gathalast>
<hangnum line="386" number="122"></hangnum>
<gatha1 line="387">‘‘Anussarāmi taṃ saññaṃ, saṃsaranto bhavābhave;</gatha1>
<gathalast line="388">Na koṭiṃ paṭivijjhāmi , nibbānaṃ accutaṃ padaṃ <note>ayaṃ gāthā upari 43 vagge sattamāpadāne purimagāthāya puretaraṃ dissati</note></gathalast>
<hangnum line="389" number="123"></hangnum>
<gatha1 line="390">‘‘Aniccā vata saṅkhārā, uppādavayadhammino;</gatha1>
<gathalast line="391">Uppajjitvā nirujjhanti, tesaṃ vūpasamo sukho.</gathalast>
<hangnum line="392" number="124"></hangnum>
<gatha1 line="393">‘‘Saha <pageBreak edition="T" number="1.0426" /><pageBreak edition="V" number="1.0298" />gāthaṃ suṇitvāna, pubbakammaṃ anussariṃ;</gatha1>
<gathalast line="394">Ekāsane nisīditvā, arahattamapāpuṇiṃ.</gathalast>
<hangnum line="395" number="125"></hangnum>
<gatha1 line="396">‘‘Jātiyā sattavassohaṃ, arahattamapāpuṇiṃ;</gatha1>
<gathalast line="397">Upasampādayi buddho, guṇamaññāya cakkhumā.</gathalast>
<hangnum line="398" number="126"></hangnum>
<gatha1 line="399">‘‘Dārakova <pageBreak edition="M" number="1.0316" />ahaṃ santo, karaṇīyaṃ samāpayiṃ;</gatha1>
<gathalast line="400">Kiṃ me karaṇīyaṃ ajja, sakyaputtassa sāsane.</gathalast>
<hangnum line="401" number="127"></hangnum>
<gatha1 line="402">‘‘Satasahassito kappe, yaṃ kammamakariṃ tadā;</gatha1>
<gathalast line="403">Duggatiṃ nābhijānāmi, saddhammasavane phalaṃ.</gathalast>
<hangnum line="404" number="128"></hangnum>
<gatha1 line="405">‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="406">Itthaṃ sudaṃ āyasmā dhammasavaniyo thero imā gāthāyo abhāsitthāti.</paragraph>
<centered line="407">Dhammasavaniyattherassāpadānaṃ navamaṃ.</centered>
<subhead line="408">10. Ukkhittapadumiyattheraapadānaṃ</subhead>
<hangnum line="409" number="129"></hangnum>
<gatha1 line="410">‘‘Nagare <pageBreak edition="P" number="1.0275" />haṃsavatiyā, ahosiṃ māliko tadā;</gatha1>
<gathalast line="411">Ogāhetvā padumasaraṃ, satapattaṃ ocināmahaṃ.</gathalast>
<hangnum line="412" number="130"></hangnum>
<gatha1 line="413">‘‘Padumuttaro nāma jino, sabbadhammāna pāragū;</gatha1>
<gathalast line="414">Saha <alternatives line="212"><alternative lang="vri">satasahassehi</alternative><alternative lang="ka.">satasahassasissehi</alternative></alternatives> , santacittehi tādibhi.</gathalast>
<hangnum line="415" number="131"></hangnum>
<gatha1 line="416"><pageBreak edition="T" number="1.0427" /><note>so tadā (sī.), so saha (ka.)</note>;</gatha1>
<gathalast line="417">Mama vuddhiṃ samanvesaṃ, āgacchi mama santikaṃ .</gathalast>
<hangnum line="418" number="132"></hangnum>
<gatha1 line="419">‘‘Disvānahaṃ devadevaṃ, sayambhuṃ lokanāyakaṃ;</gatha1>
<gathalast line="420">Vaṇṭe chetvā satapattaṃ, ukkhipimambare tadā.</gathalast>
<hangnum line="421" number="133"></hangnum>
<gatha1 line="422">‘‘Yadi buddho tuvaṃ vīra, lokajeṭṭho narāsabho;</gatha1>
<gathalast line="423">Sayaṃ gantvā satapattā, matthake dhārayantu te.</gathalast>
<hangnum line="424" number="134"></hangnum>
<gatha1 line="425">‘‘Adhiṭṭhahi mahāvīro, lokajeṭṭho narāsabho;</gatha1>
<gathalast line="426">Buddhassa ānubhāvena, matthake dhārayiṃsu te.</gathalast>
<hangnum line="427" number="135"></hangnum>
<gatha1 line="428">‘‘Tena kammena sukatena, cetanāpaṇidhīhi ca;</gatha1>
<gathalast line="429">Jahitvā mānusaṃ dehaṃ, tāvatiṃsamagacchahaṃ.</gathalast>
<hangnum line="430" number="136"></hangnum>
<gatha1 line="431">‘‘Tattha <pageBreak edition="M" number="1.0317" /><pageBreak edition="V" number="1.0299" />me sukataṃ byamhaṃ, satapattanti vuccati;</gatha1>
<gathalast line="432">Saṭṭhiyojanamubbiddhaṃ, tiṃsayojanavitthataṃ.</gathalast>
<hangnum line="433" number="137"></hangnum>
<gatha1 line="434">‘‘Sahassakkhattuṃ devindo, devarajjamakārayiṃ;</gatha1>
<gathalast line="435">Pañcasattatikkhattuñca, cakkavattī ahosahaṃ.</gathalast>
<hangnum line="436" number="138"></hangnum>
<gatha1 line="437">‘‘Padesarajjaṃ vipulaṃ, gaṇanāto asaṅkhiyaṃ;</gatha1>
<gathalast line="438">Anubhomi sakaṃ kammaṃ, pubbe sukatamattano.</gathalast>
<hangnum line="439" number="139"></hangnum>
<gatha1 line="440">‘‘Tenevekapadumena, anubhotvāna sampadā;</gatha1>
<gathalast line="441">Gotamassa bhagavato, dhammaṃ sacchikariṃ ahaṃ.</gathalast>
<hangnum line="442" number="140"></hangnum>
<gatha1 line="443">‘‘Kilesā jhāpitā mayhaṃ, bhavā sabbe samūhatā;</gatha1>
<gathalast line="444">Nāgova bandhanaṃ chetvā, viharāmi anāsavo.</gathalast>
<hangnum line="445" number="141"></hangnum>
<gatha1 line="446">‘‘Satasahassito <pageBreak edition="T" number="1.0428" />kappe, yaṃ pupphamabhipūjayiṃ;</gatha1>
<gathalast line="447">Duggatiṃ nābhijānāmi, ekapadumassidaṃ phalaṃ.</gathalast>
<hangnum line="448" number="142"></hangnum>
<gatha1 line="449">‘‘Paṭisambhidā <pageBreak edition="P" number="1.0276" />catasso…pe… kataṃ buddhassa sāsanaṃ’’.</gatha1>
<paragraph line="450">Itthaṃ sudaṃ āyasmā ukkhittapadumiyo thero imā gāthāyo abhāsitthāti.</paragraph>
<centered line="451">Ukkhittapadumiyattherassāpadānaṃ dasamaṃ.</centered>
<centered line="452">Gandhodakavaggo catutiṃsatimo.</centered>
<paragraph line="453">Tassuddānaṃ –</paragraph>
<gatha1 line="454">Gandhadhūpo udakañca, punnāga ekadussakā;</gatha1>
<gathalast line="455">Phusito ca pabhaṅkaro, kuṭido uttarīyako.</gathalast>
<gatha1 line="456">Savanī ekapadumī, gāthāyo sabbapiṇḍitā;</gatha1>
<gathalast line="457">Ekaṃ gāthāsatañceva, catutālīsameva ca.</gathalast>
</body>
</document>