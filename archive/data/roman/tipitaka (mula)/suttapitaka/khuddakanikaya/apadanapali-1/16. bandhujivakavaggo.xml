<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510m1.mul15.xml</normativeSource>
    <archivePath>roman/tipitaka (mula)/suttapitaka/khuddakanikaya/apadanapali-1/16. bandhujivakavaggo.xml</archivePath>
    <baseFileName>16. bandhujivakavaggo</baseFileName>
    <titlePath>16. Bandhujīvakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="unknown" source-abbr="?"/>
      <version source="thai" source-abbr="syā."/>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
    </versions>
  </metadata>
  <content>
    <chapter line="1">16. Bandhujīvakavaggo</chapter>
    <subhead line="2">1. Bandhujīvakattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Candaṃva <pageBreak edition="T" number="1.0256" /><pageBreak edition="M" number="1.0194" /><pageBreak edition="V" number="1.0179" /> vimalaṃ suddhaṃ, vippasannamanāvilaṃ;</gatha1>
    <gathalast line="5">Nandībhavaparikkhīṇaṃ, tiṇṇaṃ loke visattikaṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Nibbāpayantaṃ janataṃ, tiṇṇaṃ <note>disvā (?)</note> tārayataṃ varaṃ <note>tārayataṃ muniṃ (syā.)</note>;</gatha1>
    <gathalast line="8">Muniṃ <alternatives line="17" extra="" separator="false"><alternative source-abbr="vri" source="vipassana research institut">vanamhi jhāyantaṃ</alternative><alternative source-abbr="sī." source="sri lanka">vanasmiṃ jhāyamānaṃ taṃ</alternative><alternative source-abbr="syā." source="thai">vanasmiṃ jhāyamānaṃ taṃ</alternative></alternatives> , ekaggaṃ susamāhitaṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Bandhujīvakapupphāni, lagetvā suttakenahaṃ;</gatha1>
    <gathalast line="11">Buddhassa abhiropayiṃ, sikhino lokabandhuno.</gathalast>
    <hangnum line="12" number="4"></hangnum>
    <gatha1 line="13"> ‘‘Ekattiṃse <pageBreak edition="P" number="1.0176" /> ito kappe, yaṃ kammamakariṃ tadā;</gatha1>
    <gathalast line="14">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="15" number="5"></hangnum>
    <gatha1 line="16"> ‘‘Ito sattamake kappe, manujindo mahāyaso;</gatha1>
    <gathalast line="17">Samantacakkhu nāmāsi, cakkavattī mahabbalo.</gathalast>
    <hangnum line="18" number="6"></hangnum>
    <gatha1 line="19"> ‘‘Paṭisambhidā catasso, vimokkhāpi ca aṭṭhime;</gatha1>
    <gathalast line="20">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="21">Itthaṃ sudaṃ āyasmā bandhujīvako thero imā gāthāyo abhāsitthāti.</paragraph>
    <centered line="22">Bandhujīvakattherassāpadānaṃ paṭhamaṃ.</centered>
    <subhead line="23">2. Tambapupphiyattheraapadānaṃ</subhead>
    <hangnum line="24" number="7"></hangnum>
    <gatha1 line="25"> ‘‘Parakammāyane <pageBreak edition="T" number="1.0257" /> yutto, aparādhaṃ akāsahaṃ;</gatha1>
    <gathalast line="26">Vanantaṃ abhidhāvissaṃ, bhayaverasamappito.</gathalast>
    <hangnum line="27" number="8"></hangnum>
    <gatha1 line="28"> ‘‘Pupphitaṃ pādapaṃ disvā, piṇḍibandhaṃ sunimmitaṃ;</gatha1>
    <gathalast line="29">Tambapupphaṃ gahetvāna, bodhiyaṃ okiriṃ ahaṃ.</gathalast>
    <hangnum line="30" number="9"></hangnum>
    <gatha1 line="31"> ‘‘Sammajjitvāna <pageBreak edition="V" number="1.0180" /> taṃ bodhiṃ, pāṭaliṃ pādaputtamaṃ;</gatha1>
    <gathalast line="32">Pallaṅkaṃ ābhujitvāna, bodhimūle upāvisiṃ.</gathalast>
    <hangnum line="33" number="10"></hangnum>
    <gatha1 line="34"> ‘‘Gatamaggaṃ <pageBreak edition="M" number="1.0195" /> gavesantā, āgacchuṃ mama santikaṃ;</gatha1>
    <gathalast line="35">Te ca disvānahaṃ tattha, āvajjiṃ bodhimuttamaṃ.</gathalast>
    <hangnum line="36" number="11"></hangnum>
    <gatha1 line="37"> ‘‘Vanditvāna ahaṃ bodhiṃ, vippasannena cetasā;</gatha1>
    <gathalast line="38">Anekatāle papatiṃ, giridugge bhayānake.</gathalast>
    <hangnum line="39" number="12"></hangnum>
    <gatha1 line="40"> ‘‘Ekanavutito kappe, yaṃ pupphamabhiropayiṃ;</gatha1>
    <gathalast line="41">Duggatiṃ nābhijānāmi, bodhipūjāyidaṃ phalaṃ.</gathalast>
    <hangnum line="42" number="13"></hangnum>
    <gatha1 line="43"> ‘‘Ito ca tatiye kappe, rājā <alternatives line="25" extra="" separator="false"><alternative source-abbr="vri" source="vipassana research institut">susaññato ahaṃ</alternative><alternative source-abbr="sī." source="sri lanka">saṃthusito ahuṃ</alternative></alternatives> ;</gatha1>
    <gathalast line="44">Sattaratanasampanno, cakkavattī mahabbalo.</gathalast>
    <hangnum line="45" number="14"></hangnum>
    <gatha1 line="46"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="47">Itthaṃ sudaṃ āyasmā tambapupphiyo thero imā gāthāyo abhāsitthāti.</paragraph>
    <centered line="48">Tambapupphiyattherassāpadānaṃ dutiyaṃ.</centered>
    <subhead line="49">3. Vīthisammajjakattheraapadānaṃ</subhead>
    <hangnum line="50" number="15"></hangnum>
    <gatha1 line="51"> ‘‘Udentaṃ <pageBreak edition="T" number="1.0258" /><pageBreak edition="P" number="1.0177" /> sataraṃsiṃva, <alternatives line="33" extra="" separator="false"><alternative source-abbr="vri" source="vipassana research institut">pītaraṃsiṃva</alternative><alternative source-abbr="sī." source="sri lanka">sitaraṃsiṃva</alternative><alternative source-abbr="syā." source="thai">sitaraṃsiṃva</alternative></alternatives>  bhāṇumaṃ;</gatha1>
    <gathalast line="52">Pannarase yathā candaṃ, niyyantaṃ lokanāyakaṃ.</gathalast>
    <hangnum line="53" number="16"></hangnum>
    <gatha1 line="54"> ‘‘Aṭṭhasaṭṭhisahassāni, sabbe khīṇāsavā ahuṃ;</gatha1>
    <gathalast line="55">Parivāriṃsu sambuddhaṃ, dvipadindaṃ narāsabhaṃ.</gathalast>
    <hangnum line="56" number="17"></hangnum>
    <gatha1 line="57"> ‘‘Sammajjitvāna taṃ vīthiṃ, niyyante lokanāyake;</gatha1>
    <gathalast line="58">Ussāpesiṃ dhajaṃ tattha, vippasannena cetasā.</gathalast>
    <hangnum line="59" number="18"></hangnum>
    <gatha1 line="60"> ‘‘Ekanavutito kappe, yaṃ dhajaṃ abhiropayiṃ;</gatha1>
    <gathalast line="61">Duggatiṃ nābhijānāmi, dhajadānassidaṃ phalaṃ.</gathalast>
    <hangnum line="62" number="19"></hangnum>
    <gatha1 line="63"> ‘‘Ito catutthake kappe, rājāhosiṃ mahabbalo;</gatha1>
    <gathalast line="64">Sabbākārena sampanno, sudhajo iti vissuto.</gathalast>
    <hangnum line="65" number="20"></hangnum>
    <gatha1 line="66"> ‘‘Paṭisambhidā <pageBreak edition="M" number="1.0196" /> catasso…pe… kataṃ buddhassa sāsanaṃ’’.</gatha1>
    <paragraph line="67">Itthaṃ sudaṃ āyasmā vīthisammajjako thero imā gāthāyo abhāsitthāti.</paragraph>
    <centered line="68">Vīthisammajjakattherassāpadānaṃ tatiyaṃ.</centered>
    <subhead line="69">4. Kakkārupupphapūjakattheraapadānaṃ</subhead>
    <hangnum line="70" number="21"></hangnum>
    <gatha1 line="71"> ‘‘Devaputto <pageBreak edition="V" number="1.0181" /> ahaṃ santo, pūjayiṃ sikhināyakaṃ;</gatha1>
    <gathalast line="72">Kakkārupupphaṃ paggayha, buddhassa abhiropayiṃ.</gathalast>
    <hangnum line="73" number="22"></hangnum>
    <gatha1 line="74"> ‘‘Ekattiṃse <pageBreak edition="T" number="1.0259" /> ito kappe, yaṃ pupphamabhiropayiṃ;</gatha1>
    <gathalast line="75">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="76" number="23"></hangnum>
    <gatha1 line="77"> ‘‘Ito ca navame kappe, rājā sattuttamo ahuṃ;</gatha1>
    <gathalast line="78">Sattaratanasampanno, cakkavattī mahabbalo.</gathalast>
    <hangnum line="79" number="24"></hangnum>
    <gatha1 line="80"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="81">Itthaṃ sudaṃ āyasmā kakkārupupphapūjako thero imā gāthāyo abhāsitthāti.</paragraph>
    <centered line="82">Kakkārupupphapūjakattherassāpadānaṃ catutthaṃ.</centered>
    <subhead line="83">5. Mandāravapupphapūjakattheraapadānaṃ</subhead>
    <hangnum line="84" number="25"></hangnum>
    <gatha1 line="85"> ‘‘Devaputto <pageBreak edition="P" number="1.0178" /> ahaṃ santo, pūjayiṃ sikhināyakaṃ;</gatha1>
    <gathalast line="86">Mandāravena pupphena, buddhassa abhiropayiṃ.</gathalast>
    <hangnum line="87" number="26"></hangnum>
    <gatha1 line="88"> ‘‘Sattāhaṃ chadanaṃ āsi, dibbaṃ mālaṃ tathāgate;</gatha1>
    <gathalast line="89">Sabbe janā samāgantvā, namassiṃsu tathāgataṃ.</gathalast>
    <hangnum line="90" number="27"></hangnum>
    <gatha1 line="91"> ‘‘Ekattiṃse ito kappe, yaṃ pupphamabhipūjayiṃ;</gatha1>
    <gathalast line="92">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="93" number="28"></hangnum>
    <gatha1 line="94"> ‘‘Ito ca dasame kappe, rājāhosiṃ jutindharo;</gatha1>
    <gathalast line="95">Sattaratanasampanno, cakkavattī mahabbalo.</gathalast>
    <hangnum line="96" number="29"></hangnum>
    <gatha1 line="97"> ‘‘Paṭisambhidā <pageBreak edition="T" number="1.0260" /><pageBreak edition="M" number="1.0197" /> catasso…pe… kataṃ buddhassa sāsanaṃ’’.</gatha1>
    <paragraph line="98">Itthaṃ sudaṃ āyasmā mandāravapupphapūjako thero imā gāthāyo abhāsitthāti.</paragraph>
    <centered line="99">Mandāravapupphapūjakattherassāpadānaṃ pañcamaṃ.</centered>
    <subhead line="100">6. Kadambapupphiyattheraapadānaṃ</subhead>
    <hangnum line="101" number="30"></hangnum>
    <gatha1 line="102"> ‘‘Himavantassāvidūre <pageBreak edition="V" number="1.0182" />, kukkuṭo nāma pabbato;</gatha1>
    <gathalast line="103">Tamhi pabbatapādamhi, satta buddhā vasanti te.</gathalast>
    <hangnum line="104" number="31"></hangnum>
    <gatha1 line="105"> ‘‘Kadambaṃ pupphitaṃ disvā, dīparājaṃva uggataṃ;</gatha1>
    <gathalast line="106">Ubho hatthehi paggayha, satta buddhe samokiriṃ.</gathalast>
    <hangnum line="107" number="32"></hangnum>
    <gatha1 line="108"> ‘‘Catunnavutito kappe, yaṃ pupphamabhiropayiṃ;</gatha1>
    <gathalast line="109">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="110" number="33"></hangnum>
    <gatha1 line="111"> ‘‘Dvenavute ito kappe, sattāsuṃ pupphanāmakā;</gatha1>
    <gathalast line="112">Sattaratanasampannā, cakkavattī mahabbalā.</gathalast>
    <hangnum line="113" number="34"></hangnum>
    <gatha1 line="114"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <gathalast line="115">Itthaṃ sudaṃ āyasmā kadambapupphiyo thero imā gāthāyo abhāsitthāti;</gathalast>
    <centered line="116">Kadambapupphiyattherassāpadānaṃ chaṭṭhaṃ.</centered>
    <subhead line="117">7. Tiṇasūlakattheraapadānaṃ</subhead>
    <hangnum line="118" number="35"></hangnum>
    <gatha1 line="119"> ‘‘Himavantassāvidūre <pageBreak edition="T" number="1.0261" /><pageBreak edition="P" number="1.0179" />, bhūtagaṇo nāma pabbato;</gatha1>
    <gathalast line="120">Vasateko jino tattha, sayambhū lokanissaṭo.</gathalast>
    <hangnum line="121" number="36"></hangnum>
    <gatha1 line="122"> ‘‘Tiṇasūlaṃ gahetvāna, buddhassa abhiropayiṃ;</gatha1>
    <gathalast line="123">Ekūnasatasahassaṃ, kappaṃ na vinipātiko.</gathalast>
    <hangnum line="124" number="37"></hangnum>
    <gatha1 line="125"> ‘‘Ito ekādase kappe, ekosiṃ dharaṇīruho;</gatha1>
    <gathalast line="126">Sattaratanasampanno, cakkavattī mahabbalo.</gathalast>
    <hangnum line="127" number="38"></hangnum>
    <gatha1 line="128"> ‘‘Paṭisambhidā <pageBreak edition="M" number="1.0198" /> catasso…pe… kataṃ buddhassa sāsanaṃ’’.</gatha1>
    <paragraph line="129">Itthaṃ sudaṃ āyasmā tiṇasūlako thero imā gāthāyo abhāsitthāti.</paragraph>
    <centered line="130">Tiṇasūlakattherassāpadānaṃ sattamaṃ.</centered>
    <subhead line="131">8. Nāgapupphiyattheraapadānaṃ</subhead>
    <hangnum line="132" number="39"></hangnum>
    <gatha1 line="133"> ‘‘Suvaccho <pageBreak edition="V" number="1.0183" /> nāma nāmena, brāhmaṇo mantapāragū;</gatha1>
    <gathalast line="134">Purakkhato sasissehi, vasate pabbatantare.</gathalast>
    <hangnum line="135" number="40"></hangnum>
    <gatha1 line="136"> ‘‘Padumuttaro nāma jino, āhutīnaṃ paṭiggaho;</gatha1>
    <gathalast line="137">Mamuddharitukāmo so, āgacchi mama santikaṃ.</gathalast>
    <hangnum line="138" number="41"></hangnum>
    <gatha1 line="139"> ‘‘Vehāsamhi <pageBreak edition="T" number="1.0262" /> caṅkamati, dhūpāyati jalate tathā;</gatha1>
    <gathalast line="140">Hāsaṃ mamaṃ viditvāna, pakkāmi pācināmukho.</gathalast>
    <hangnum line="141" number="42"></hangnum>
    <gatha1 line="142"> ‘‘Tañca acchariyaṃ disvā, abbhutaṃ lomahaṃsanaṃ;</gatha1>
    <gathalast line="143">Nāgapupphaṃ gahetvāna, gatamaggamhi okiriṃ.</gathalast>
    <hangnum line="144" number="43"></hangnum>
    <gatha1 line="145"> ‘‘Satasahassito kappe, yaṃ pupphaṃ okiriṃ ahaṃ;</gatha1>
    <gathalast line="146">Tena cittappasādena, duggatiṃ nupapajjahaṃ.</gathalast>
    <hangnum line="147" number="44"></hangnum>
    <gatha1 line="148"> ‘‘Ekattiṃse <alternatives line="41" extra="" separator="false"><alternative source-abbr="vri" source="vipassana research institut">kappasate</alternative><alternative source-abbr="syā." source="thai">ekatiṃse ito kamme</alternative></alternatives> , rājā āsi mahāraho;</gatha1>
    <gathalast line="149">Sattaratanasampanno, cakkavattī mahabbalo.</gathalast>
    <hangnum line="150" number="45"></hangnum>
    <gatha1 line="151"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="152">Itthaṃ sudaṃ āyasmā nāgapupphiyo thero imā gāthāyo abhāsitthāti.</paragraph>
    <centered line="153">Nāgapupphiyattherassāpadānaṃ aṭṭhamaṃ.</centered>
    <subhead line="154">9. Punnāgapupphiyattheraapadānaṃ</subhead>
    <hangnum line="155" number="46"></hangnum>
    <gatha1 line="156"> ‘‘Kānanaṃ <pageBreak edition="P" number="1.0180" /> vanamogayha, vasāmi luddako ahaṃ;</gatha1>
    <gathalast line="157">Punnāgaṃ pupphitaṃ disvā, buddhaseṭṭhaṃ anussariṃ.</gathalast>
    <hangnum line="158" number="47"></hangnum>
    <gatha1 line="159"> ‘‘Taṃ <pageBreak edition="M" number="1.0199" /> pupphaṃ ocinitvāna, sugandhaṃ gandhitaṃ subhaṃ;</gatha1>
    <gathalast line="160">Thūpaṃ karitvā puline, buddhassa abhiropayiṃ.</gathalast>
    <hangnum line="161" number="48"></hangnum>
    <gatha1 line="162"> ‘‘Dvenavute <pageBreak edition="T" number="1.0263" /> ito kappe, yaṃ pupphamabhipūjayiṃ;</gatha1>
    <gathalast line="163">Duggatiṃ nābhijānāmi, buddhapūjāyidaṃ phalaṃ.</gathalast>
    <hangnum line="164" number="49"></hangnum>
    <gatha1 line="165"> ‘‘Ekamhi navute kappe, eko āsiṃ tamonudo;</gatha1>
    <gathalast line="166">Sattaratanasampanno, cakkavattī mahabbalo.</gathalast>
    <hangnum line="167" number="50"></hangnum>
    <gatha1 line="168"> ‘‘Paṭisambhidā <pageBreak edition="V" number="1.0184" /> catasso…pe… kataṃ buddhassa sāsanaṃ’’.</gatha1>
    <paragraph line="169">Itthaṃ sudaṃ āyasmā punnāgapupphiyo thero imā gāthāyo abhāsitthāti.</paragraph>
    <centered line="170">Punnāgapupphiyattherassāpadānaṃ navamaṃ.</centered>
    <subhead line="171">10. Kumudadāyakattheraapadānaṃ</subhead>
    <hangnum line="172" number="51"></hangnum>
    <gatha1 line="173"> ‘‘Himavantassāvidūre, mahājātassaro ahu;</gatha1>
    <gathalast line="174">Padumuppalasañchanno, puṇḍarīkasamotthaṭo.</gathalast>
    <hangnum line="175" number="52"></hangnum>
    <gatha1 line="176"> ‘‘Kukuttho nāma nāmena, tatthāsiṃ sakuṇo tadā;</gatha1>
    <gathalast line="177">Sīlavā buddhisampanno, puññāpuññesu kovido.</gathalast>
    <hangnum line="178" number="53"></hangnum>
    <gatha1 line="179"> ‘‘Padumuttaro lokavidū, āhutīnaṃ paṭiggaho;</gatha1>
    <gathalast line="180">Jātassarassāvidūre, sañcarittha mahāmuni.</gathalast>
    <hangnum line="181" number="54"></hangnum>
    <gatha1 line="182"> ‘‘Jalajaṃ kumudaṃ chetvā, upanesiṃ mahesino;</gatha1>
    <gathalast line="183">Mama saṅkappamaññāya, paṭiggahi mahāmuni.</gathalast>
    <hangnum line="184" number="55"></hangnum>
    <gatha1 line="185"> ‘‘Tañca <pageBreak edition="T" number="1.0264" /> dānaṃ daditvāna, sukkamūlena codito;</gatha1>
    <gathalast line="186">Kappānaṃ satasahassaṃ, duggatiṃ nupapajjahaṃ.</gathalast>
    <hangnum line="187" number="56"></hangnum>
    <gatha1 line="188"> ‘‘Soḷaseto kappasate, āsuṃ varuṇanāmakā;</gatha1>
    <gathalast line="189">Aṭṭha ete janādhipā, cakkavattī mahabbalā.</gathalast>
    <hangnum line="190" number="57"></hangnum>
    <gatha1 line="191"> ‘‘Paṭisambhidā <pageBreak edition="M" number="1.0200" /><pageBreak edition="P" number="1.0181" /> catasso…pe… kataṃ buddhassa sāsanaṃ’’.</gatha1>
    <paragraph line="192">Itthaṃ sudaṃ āyasmā kumudadāyako thero imā gāthāyo abhāsitthāti.</paragraph>
    <centered line="193">Kumudadāyakattherassāpadānaṃ dasamaṃ.</centered>
    <centered line="194">Bandhujīvakavaggo soḷasamo.</centered>
    <paragraph line="195">Tassuddānaṃ –</paragraph>
    <gatha1 line="196">Bandhujīvo tambapupphī, vīthikakkārupupphiyo;</gatha1>
    <gatha2 line="197">Mandāravo kadambī ca, sūlako nāgapupphiyo;</gatha2>
    <gathalast line="198">Punnāgo komudī gāthā, chappaññāsa pakittitāti.</gathalast>
  </content>
</document>