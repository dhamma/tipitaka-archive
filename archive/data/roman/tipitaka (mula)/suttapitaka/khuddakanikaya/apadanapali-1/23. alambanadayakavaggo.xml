<?xml version="1.0"?>
<document>
<metadata>
<normativeSource>http://tipitaka.org/romn/cscd/s0510m1.mul22.xml</normativeSource>
<archivePath>roman/tipitaka (mula)/suttapitaka/khuddakanikaya/apadanapali-1/23. alambanadayakavaggo.xml</archivePath>
<titlePath>23. Ālambaṇadāyakavaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">23. Ālambaṇadāyakavaggo</chapter>
<subhead line="2">1. Ālambaṇadāyakattheraapadānaṃ</subhead>
<hangnum line="3" number="1"></hangnum>
<gatha1 line="4"> ‘‘Atthadassissa <pageBreak edition="T" number="1.0318" /><pageBreak edition="M" number="1.0239" /><pageBreak edition="V" number="1.0223" /> bhagavato, lokajeṭṭhassa tādino;</gatha1>
<gathalast line="5">Ālambaṇaṃ mayā dinnaṃ, dvipadindassa tādino.</gathalast>
<hangnum line="6" number="2"></hangnum>
<gatha1 line="7"> ‘‘Dharaṇiṃ paṭipajjāmi, vipulaṃ sāgarapparaṃ;</gatha1>
<gathalast line="8">Pāṇesu ca issariyaṃ, vattemi vasudhāya ca.</gathalast>
<hangnum line="9" number="3"></hangnum>
<gatha1 line="10"> ‘‘Kilesā jhāpitā mayhaṃ, bhavā sabbe samūhatā;</gatha1>
<gathalast line="11">Tisso vijjā anuppattā, kataṃ buddhassa sāsanaṃ.</gathalast>
<hangnum line="12" number="4"></hangnum>
<gatha1 line="13"> ‘‘Ito dvesaṭṭhikappamhi, tayo āsiṃsu khattiyā;</gatha1>
<gathalast line="14">Ekāpassitanāmā te, cakkavattī mahabbalā.</gathalast>
<hangnum line="15" number="5"></hangnum>
<gatha1 line="16"> ‘‘Paṭisambhidā catasso, vimokkhāpi ca aṭṭhime;</gatha1>
<gathalast line="17">Chaḷabhiññā sacchikatā, kataṃ buddhassa sāsanaṃ’’.</gathalast>
<paragraph line="18">Itthaṃ sudaṃ āyasmā ālambaṇadāyako thero imā gāthāyo abhāsitthāti.</paragraph>
<centered line="19">Ālambaṇadāyakattherassāpadānaṃ paṭhamaṃ.</centered>
<subhead line="20">2. Ajinadāyakattheraapadānaṃ</subhead>
<hangnum line="21" number="6"></hangnum>
<gatha1 line="22"> ‘‘Ekattiṃse ito kappe, gaṇasatthārako ahaṃ;</gatha1>
<gathalast line="23">Addasaṃ virajaṃ buddhaṃ, āhutīnaṃ paṭiggahaṃ.</gathalast>
<hangnum line="24" number="7"></hangnum>
<gatha1 line="25"> ‘‘Cammakhaṇḍaṃ <pageBreak edition="T" number="1.0319" /> mayā dinnaṃ, sikhino lokabandhuno;</gatha1>
<gathalast line="26">Tena kammena dvipadinda, lokajeṭṭha narāsabha.</gathalast>
<hangnum line="27" number="8"></hangnum>
<gatha1 line="28"> ‘‘Sampattiṃ <pageBreak edition="P" number="1.0214" /> anubhotvāna, kilese jhāpayiṃ ahaṃ;</gatha1>
<gathalast line="29">Dhāremi antimaṃ dehaṃ, sammāsambuddhasāsane.</gathalast>
<hangnum line="30" number="9"></hangnum>
<gatha1 line="31"> ‘‘Ekattiṃse <pageBreak edition="V" number="1.0224" /> ito kappe, ajinaṃ yaṃ adāsahaṃ;</gatha1>
<gathalast line="32">Duggatiṃ nābhijānāmi, ajinassa idaṃ phalaṃ.</gathalast>
<hangnum line="33" number="10"></hangnum>
<gatha1 line="34"> ‘‘Ito pañcamake kappe, rājā āsiṃ sudāyako;</gatha1>
<gathalast line="35">Sattaratanasampanno, cakkavattī mahabbalo.</gathalast>
<hangnum line="36" number="11"></hangnum>
<gatha1 line="37"> ‘‘Paṭisambhidā <pageBreak edition="M" number="1.0240" /> catasso…pe… kataṃ buddhassa sāsanaṃ’’.</gatha1>
<paragraph line="38">Itthaṃ sudaṃ āyasmā ajinadāyako thero imā gāthāyo abhāsitthāti.</paragraph>
<centered line="39">Ajinadāyakattherassāpadānaṃ dutiyaṃ.</centered>
<subhead line="40">3. Dverataniyattheraapadānaṃ</subhead>
<hangnum line="41" number="12"></hangnum>
<gatha1 line="42"> ‘‘Migaluddo pure āsiṃ, araññe kānane ahaṃ;</gatha1>
<gathalast line="43">Addasaṃ virajaṃ buddhaṃ, āhutīnaṃ paṭiggahaṃ.</gathalast>
<hangnum line="44" number="13"></hangnum>
<gatha1 line="45"> ‘‘Maṃsapesi mayā dinnā, vipassissa mahesino;</gatha1>
<gathalast line="46">Sadevakasmiṃ lokasmiṃ, issaraṃ kārayāmahaṃ.</gathalast>
<hangnum line="47" number="14"></hangnum>
<gatha1 line="48"> ‘‘Iminā <pageBreak edition="T" number="1.0320" /> maṃsadānena, ratanaṃ nibbattate mama;</gatha1>
<gathalast line="49">Duveme ratanā loke, diṭṭhadhammassa pattiyā.</gathalast>
<hangnum line="50" number="15"></hangnum>
<gatha1 line="51"> ‘‘Tehaṃ sabbe anubhomi, maṃsadānassa sattiyā;</gatha1>
<gathalast line="52">Gattañca mudukaṃ mayhaṃ, paññā nipuṇavedanī.</gathalast>
<hangnum line="53" number="16"></hangnum>
<gatha1 line="54"> ‘‘Ekanavutito kappe, yaṃ maṃsamadadiṃ tadā;</gatha1>
<gathalast line="55">Duggatiṃ nābhijānāmi, maṃsadānassidaṃ phalaṃ.</gathalast>
<hangnum line="56" number="17"></hangnum>
<gatha1 line="57"> ‘‘Ito catutthake kappe, eko āsiṃ janādhipo;</gatha1>
<gathalast line="58">Mahārohitanāmo so, cakkavattī mahabbalo.</gathalast>
<hangnum line="59" number="18"></hangnum>
<gatha1 line="60"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="61">Itthaṃ sudaṃ āyasmā <alternatives line="3" extra="null" separator="false"><alternative source-abbr="vri" source="vipassana research institut">dverataniyo</alternative><alternative source-abbr="sī." source="sri lanka">dvirataniyo</alternative></alternatives>  thero imā gāthāyo abhāsitthāti.</paragraph>
<centered line="62">Dverataniyattherassāpadānaṃ tatiyaṃ.</centered>
<centered line="63">Dasamaṃ bhāṇavāraṃ.</centered>
<subhead line="64">4. Ārakkhadāyakattheraapadānaṃ</subhead>
<hangnum line="65" number="19"></hangnum>
<gatha1 line="66"> ‘‘Siddhatthassa <pageBreak edition="V" number="1.0225" /> bhagavato, <alternatives line="11" extra="null" separator="false"><alternative source-abbr="vri" source="vipassana research institut">vedi kārāpitā</alternative><alternative source-abbr="syā." source="thai">vedikā kāritā</alternative></alternatives>  mayā;</gatha1>
<gathalast line="67">Ārakkho ca mayā dinno, sugatassa mahesino.</gathalast>
<hangnum line="68" number="20"></hangnum>
<gatha1 line="69"> ‘‘Tena <pageBreak edition="M" number="1.0241" /> kammavisesena, na passiṃ bhayabheravaṃ;</gatha1>
<gathalast line="70">Kuhiñci upapannassa, tāso mayhaṃ na vijjati.</gathalast>
<hangnum line="71" number="21"></hangnum>
<gatha1 line="72"> ‘‘Catunnavutito <pageBreak edition="T" number="1.0321" /><pageBreak edition="P" number="1.0215" /> kappe, yaṃ vediṃ kārayiṃ pure;</gatha1>
<gathalast line="73">Duggatiṃ nābhijānāmi, vedikāya idaṃ phalaṃ.</gathalast>
<hangnum line="74" number="22"></hangnum>
<gatha1 line="75"> ‘‘Ito chaṭṭhamhi kappamhi, apassenasanāmako;</gatha1>
<gathalast line="76">Sattaratanasampanno, cakkavattī mahabbalo.</gathalast>
<hangnum line="77" number="23"></hangnum>
<gatha1 line="78"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="79">Itthaṃ sudaṃ āyasmā ārakkhadāyako thero imā gāthāyo abhāsitthāti.</paragraph>
<centered line="80">Ārakkhadāyakattherassāpadānaṃ catutthaṃ.</centered>
<subhead line="81">5. Abyādhikattheraapadānaṃ</subhead>
<hangnum line="82" number="24"></hangnum>
<gatha1 line="83"> ‘‘Vipassissa bhagavato, aggisālaṃ adāsahaṃ;</gatha1>
<gathalast line="84">Byādhikānañca āvāsaṃ, uṇhodakapaṭiggahaṃ.</gathalast>
<hangnum line="85" number="25"></hangnum>
<gatha1 line="86"> ‘‘Tena kammenayaṃ mayhaṃ, attabhāvo sunimmito;</gatha1>
<gathalast line="87">Byādhāhaṃ nābhijānāmi, puññakammassidaṃ phalaṃ.</gathalast>
<hangnum line="88" number="26"></hangnum>
<gatha1 line="89"> ‘‘Ekanavutito kappe, yaṃ sālamadadiṃ tadā;</gatha1>
<gathalast line="90">Duggatiṃ nābhijānāmi, aggisālāyidaṃ phalaṃ.</gathalast>
<hangnum line="91" number="27"></hangnum>
<gatha1 line="92"> ‘‘Ito ca sattame kappe, <alternatives line="19" extra="null" separator="false"><alternative source-abbr="vri" source="vipassana research institut">ekosiṃ aparājito</alternative><alternative source-abbr="syā." source="thai">eko āsiṃ narādhipo</alternative></alternatives> ;</gatha1>
<gathalast line="93">Sattaratanasampanno, cakkavattī mahabbalo.</gathalast>
<hangnum line="94" number="28"></hangnum>
<gatha1 line="95"> ‘‘Paṭisambhidā <pageBreak edition="T" number="1.0322" /><pageBreak edition="P" number="1.0216" /> catasso…pe… kataṃ buddhassa sāsanaṃ’’.</gatha1>
<paragraph line="96">Itthaṃ sudaṃ āyasmā abyādhiko thero imā gāthāyo abhāsitthāti.</paragraph>
<centered line="97">Abyādhikattherassāpadānaṃ pañcamaṃ.</centered>
<subhead line="98">6. Aṅkolapupphiyattheraapadānaṃ</subhead>
<hangnum line="99" number="29"></hangnum>
<gatha1 line="100"> ‘‘<alternatives line="27" extra="null" separator="false"><alternative source-abbr="vri" source="vipassana research institut">Nārado</alternative><alternative source-abbr="ka." source="cambodian">varado</alternative></alternatives> <pageBreak edition="M" number="1.0242" /><pageBreak edition="V" number="1.0226" /> iti me nāmaṃ, kassapo iti maṃ vidū;</gatha1>
<gathalast line="101">Addasaṃ samaṇānaggaṃ, vipassiṃ devasakkataṃ.</gathalast>
<hangnum line="102" number="30"></hangnum>
<gatha1 line="103"> ‘‘Anubyañjanadharaṃ buddhaṃ, āhutīnaṃ paṭiggahaṃ;</gatha1>
<gathalast line="104"><alternatives line="35" extra="null" separator="true"><alternative source-abbr="vri" source="vipassana research institut">Aṅkolapupphaṃ</alternative><alternative source-abbr="syā." source="thai">vakulapupphaṃ</alternative><alternative source-abbr="ka." source="cambodian">bakolapupphaṃ</alternative></alternatives>  paggayha, buddhassa abhiropayiṃ.</gathalast>
<hangnum line="105" number="31"></hangnum>
<gatha1 line="106"> ‘‘Ekanavutito kappe, yaṃ pupphamabhipūjayiṃ;</gatha1>
<gathalast line="107">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="108" number="32"></hangnum>
<gatha1 line="109"> ‘‘Catusattatito kappe, romaso nāma khattiyo;</gatha1>
<gathalast line="110">Āmukkamālābharaṇo, sayoggabalavāhano.</gathalast>
<hangnum line="111" number="33"></hangnum>
<gatha1 line="112"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="113">Itthaṃ sudaṃ āyasmā <alternatives line="44" extra="null" separator="true"><alternative source-abbr="vri" source="vipassana research institut">aṅkolapupphiyo</alternative><alternative source-abbr="syā." source="thai">vakulapupphiyo</alternative><alternative source-abbr="ka." source="cambodian">bakolapupphiyo</alternative></alternatives>  thero imā gāthāyo abhāsitthāti.</paragraph>
<centered line="114">Aṅkolapupphiyattherassāpadānaṃ chaṭṭhaṃ.</centered>
<subhead line="115">7. Sovaṇṇavaṭaṃsakiyattheraapadānaṃ</subhead>
<hangnum line="116" number="34"></hangnum>
<gatha1 line="117"> ‘‘Uyyānabhūmiṃ <pageBreak edition="T" number="1.0323" /> niyyanto, addasaṃ lokanāyakaṃ;</gatha1>
<gathalast line="118">Vaṭaṃsakaṃ gahetvāna, sovaṇṇaṃ sādhunimmitaṃ.</gathalast>
<hangnum line="119" number="35"></hangnum>
<gatha1 line="120"> ‘‘Sīghaṃ tato samāruyha, hatthikkhandhagato ahaṃ;</gatha1>
<gathalast line="121">Buddhassa abhiropesiṃ, sikhino lokabandhuno.</gathalast>
<hangnum line="122" number="36"></hangnum>
<gatha1 line="123"> ‘‘Ekattiṃse ito kappe, yaṃ pupphamabhiropayiṃ;</gatha1>
<gathalast line="124">Duggatiṃ nābhijānāmi, pupphapūjāyidaṃ phalaṃ.</gathalast>
<hangnum line="125" number="37"></hangnum>
<gatha1 line="126"> ‘‘Sattavīse ito kappe, eko āsiṃ janādhipo;</gatha1>
<gathalast line="127">Mahāpatāpanāmena, cakkavattī mahabbalo.</gathalast>
<hangnum line="128" number="38"></hangnum>
<gatha1 line="129"> ‘‘Paṭisambhidā <pageBreak edition="M" number="1.0243" /> catasso…pe… kataṃ buddhassa sāsanaṃ’’.</gatha1>
<paragraph line="130">Itthaṃ sudaṃ āyasmā sovaṇṇavaṭaṃsakiyo thero imā gāthāyo abhāsitthāti.</paragraph>
<centered line="131">Sovaṇṇavaṭaṃsakiyattherassāpadānaṃ sattamaṃ.</centered>
<subhead line="132">8. Miñjavaṭaṃsakiyattheraapadānaṃ</subhead>
<hangnum line="133" number="39"></hangnum>
<gatha1 line="134"> ‘‘Nibbute <pageBreak edition="V" number="1.0227" /> lokanāthamhi, sikhimhi vadataṃ vare;</gatha1>
<gathalast line="135">Vaṭaṃsakehi ākiṇṇaṃ, bodhipūjaṃ akāsahaṃ.</gathalast>
<hangnum line="136" number="40"></hangnum>
<gatha1 line="137"> ‘‘Ekattiṃse <pageBreak edition="T" number="1.0324" /> ito kappe, yaṃ pūjamakariṃ tadā;</gatha1>
<gathalast line="138">Duggatiṃ nābhijānāmi, bodhipūjāyidaṃ phalaṃ.</gathalast>
<hangnum line="139" number="41"></hangnum>
<gatha1 line="140"> ‘‘Ito chabbīsatikappe, ahuṃ meghabbhanāmako;</gatha1>
<gathalast line="141">Sattaratanasampanno, cakkavattī mahabbalo.</gathalast>
<hangnum line="142" number="42"></hangnum>
<gatha1 line="143"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="144">Itthaṃ sudaṃ āyasmā miñjavaṭaṃsakiyo thero imā gāthāyo abhāsitthāti.</paragraph>
<centered line="145">Miñjavaṭaṃsakiyattherassāpadānaṃ aṭṭhamaṃ.</centered>
<subhead line="146">9. Sukatāveḷiyattheraapadānaṃ</subhead>
<hangnum line="147" number="43"></hangnum>
<gatha1 line="148"> ‘‘Asito <pageBreak edition="P" number="1.0217" /> nāma nāmena, mālākāro <alternatives line="53" extra="null" separator="false"><alternative source-abbr="vri" source="vipassana research institut">ahaṃ</alternative><alternative source-abbr="?" source="unknown">ahuṃ</alternative></alternatives>  tadā;</gatha1>
<gathalast line="149">Āveḷaṃ paggahetvāna, rañño dātuṃ vajāmahaṃ.</gathalast>
<hangnum line="150" number="44"></hangnum>
<gatha1 line="151"> ‘‘<alternatives line="61" extra="null" separator="true"><alternative source-abbr="vri" source="vipassana research institut">Asampattomhi</alternative><alternative source-abbr="sī." source="sri lanka">asampattamhi</alternative><alternative source-abbr="?" source="unknown">asampattova</alternative></alternatives>  rājānaṃ, addasaṃ sikhināyakaṃ;</gatha1>
<gathalast line="152">Haṭṭho haṭṭhena cittena, buddhassa abhiropayiṃ.</gathalast>
<hangnum line="153" number="45"></hangnum>
<gatha1 line="154"> ‘‘Ekattiṃse ito kappe, yaṃ pupphamabhipūjayiṃ;</gatha1>
<gathalast line="155">Duggatiṃ nābhijānāmi, buddhapūjāyidaṃ phalaṃ.</gathalast>
<hangnum line="156" number="46"></hangnum>
<gatha1 line="157"> ‘‘Pañcavīse <pageBreak edition="M" number="1.0244" /> ito kappe, rājāhosiṃ mahabbalo;</gatha1>
<gathalast line="158">Vebhāro nāma nāmena, cakkavattī mahabbalo.</gathalast>
<hangnum line="159" number="47"></hangnum>
<gatha1 line="160"> ‘‘Paṭisambhidā <pageBreak edition="T" number="1.0325" /> catasso…pe… kataṃ buddhassa sāsanaṃ’’.</gatha1>
<paragraph line="161">Itthaṃ sudaṃ āyasmā sukatāveḷiyo thero imā gāthāyo abhāsitthāti.</paragraph>
<centered line="162">Sukatāveḷiyattherassāpadānaṃ navamaṃ.</centered>
<subhead line="163">10. Ekavandaniyattheraapadānaṃ</subhead>
<hangnum line="164" number="48"></hangnum>
<gatha1 line="165"> ‘‘Usabhaṃ <pageBreak edition="V" number="1.0228" /> pavaraṃ vīraṃ, vessabhuṃ vijitāvinaṃ;</gatha1>
<gathalast line="166">Pasannacitto sumano, buddhaseṭṭhamavandahaṃ.</gathalast>
<hangnum line="167" number="49"></hangnum>
<gatha1 line="168"> ‘‘Ekattiṃse ito kappe, yaṃ kammamakariṃ tadā;</gatha1>
<gathalast line="169">Duggatiṃ nābhijānāmi, vandanāya idaṃ phalaṃ.</gathalast>
<hangnum line="170" number="50"></hangnum>
<gatha1 line="171"> ‘‘Catuvīsatikappamhi, vikatānandanāmako;</gatha1>
<gathalast line="172">Sattaratanasampanno, cakkavattī mahabbalo.</gathalast>
<hangnum line="173" number="51"></hangnum>
<gatha1 line="174"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
<paragraph line="175">Itthaṃ sudaṃ āyasmā ekavandaniyo thero imā gāthāyo abhāsitthāti.</paragraph>
<centered line="176">Ekavandaniyattherassāpadānaṃ dasamaṃ.</centered>
<centered line="177">Ālambaṇadāyakavaggo tevīsatimo.</centered>
<paragraph line="178">Tassuddānaṃ –</paragraph>
<gatha1 line="179">Ālambaṇañca <pageBreak edition="T" number="1.0326" /> ajinaṃ, maṃsadārakkhadāyako;</gatha1>
<gatha2 line="180">Abyādhi aṅkolaṃ <note>vakulaṃ (syā.), bakuḷaṃ (ka.)</note> soṇṇaṃ, miñjaāveḷavandanaṃ;</gatha2>
<gathalast line="181">Pañcapaññāsa gāthāyo, gaṇitā atthadassibhi.</gathalast>
</body>
</document>