<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0510m1.mul5.xml</normativeSource>
    <archivePath>roman/tipitaka (mula)/suttapitaka/khuddakanikaya/apadanapali-1/6. bijanivaggo.xml</archivePath>
    <baseFileName>6. bijanivaggo</baseFileName>
    <titlePath>6. Bījanivaggo - Apadānapāḷi-1 - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="aññattha" source-abbr="aññattha"/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">6. Bījanivaggo</chapter>
    <subhead line="2">1. Vidhūpanadāyakattheraapadānaṃ</subhead>
    <hangnum line="3" number="1"></hangnum>
    <gatha1 line="4"> ‘‘Padumuttarabuddhassa <pageBreak edition="Myanmar" number="1.0115" /><pageBreak edition="Vipassana Research Institut" number="1.0102" />, lokajeṭṭhassa tādino;</gatha1>
    <gathalast line="5"><alternatives line="3" extra="" separator="false"><alternative source-abbr="vri" source="vipassana research institut">Bījanikā</alternative><alternative source-abbr="sī." source="sri lanka">vījanikā</alternative><alternative source-abbr="syā." source="thai">vījanikā</alternative></alternatives>  mayā dinnā, dvipadindassa tādino.</gathalast>
    <hangnum line="6" number="2"></hangnum>
    <gatha1 line="7"> ‘‘Sakaṃ cittaṃ pasādetvā, paggahetvāna añjaliṃ;</gatha1>
    <gathalast line="8">Sambuddhamabhivādetvā, pakkamiṃ uttarāmukho.</gathalast>
    <hangnum line="9" number="3"></hangnum>
    <gatha1 line="10"> ‘‘Bījaniṃ <pageBreak edition="Thai" number="1.0149" /> paggahetvāna, satthā lokagganāyako <note>loke anuttaro (sī.)</note>;</gatha1>
    <gathalast line="11">Bhikkhusaṅghe ṭhito santo, imā gāthā abhāsatha.</gathalast>
    <hangnum line="12" number="4"></hangnum>
    <gatha1 line="13"> ‘‘‘Iminā bījanidānena, cittassa <alternatives line="18" extra="" separator="false"><alternative source-abbr="vri" source="vipassana research institut">paṇidhīhi</alternative><alternative source-abbr="aññattha" source="aññattha">cetanāpaṇidhīhi</alternative></alternatives>  ca;</gatha1>
    <gathalast line="14">Kappānaṃ satasahassaṃ, vinipātaṃ na gacchati’.</gathalast>
    <hangnum line="15" number="5"></hangnum>
    <gatha1 line="16"> ‘‘Āraddhavīriyo pahitatto, cetoguṇasamāhito;</gatha1>
    <gathalast line="17">Jātiyā sattavassohaṃ, arahattaṃ apāpuṇiṃ.</gathalast>
    <hangnum line="18" number="6"></hangnum>
    <gatha1 line="19"> ‘‘Saṭṭhikappasahassamhi, bījamānasanāmakā;</gatha1>
    <gathalast line="20">Soḷasāsiṃsu rājāno, cakkavattī mahabbalā.</gathalast>
    <hangnum line="21" number="7"></hangnum>
    <gatha1 line="22"> ‘‘Paṭisambhidā <pageBreak edition="Pali Text Society" number="1.0104" /> catasso, vimokkhāpi ca aṭṭhime;</gatha1>
    <gathalast line="23">Chaḷabhiññā sacchikatā, kataṃ buddhassa sāsanaṃ’’.</gathalast>
    <paragraph line="24">Itthaṃ sudaṃ āyasmā vidhūpanadāyako thero imā gāthāyo abhāsitthāti.</paragraph>
    <centered line="25">Vidhūpanadāyakattherassāpadānaṃ paṭhamaṃ.</centered>
    <subhead line="26">2. Sataraṃsittheraapadānaṃ</subhead>
    <hangnum line="27" number="8"></hangnum>
    <gatha1 line="28"> ‘‘Ubbiddhaṃ selamāruyha, nisīdi purisuttamo;</gatha1>
    <gathalast line="29">Pabbatassāvidūramhi, brāhmaṇo mantapāragū.</gathalast>
    <hangnum line="30" number="9"></hangnum>
    <gatha1 line="31"> ‘‘Upaviṭṭhaṃ <pageBreak edition="Vipassana Research Institut" number="1.0103" /> mahāvīraṃ, devadevaṃ narāsabhaṃ;</gatha1>
    <gathalast line="32">Añjaliṃ paggahetvāna, santhaviṃ lokanāyakaṃ.</gathalast>
    <hangnum line="33" number="10"></hangnum>
    <gatha1 line="34"> ‘‘‘Esa <pageBreak edition="Thai" number="1.0150" /><pageBreak edition="Myanmar" number="1.0116" /> buddho mahāvīro, varadhammappakāsako;</gatha1>
    <gathalast line="35">Jalati aggikhandhova, bhikkhusaṅghapurakkhato.</gathalast>
    <hangnum line="36" number="11"></hangnum>
    <gatha1 line="37"> ‘‘‘Mahāsamuddova‘kkhubbho <note>’kkhobho (sī. syā.)</note>, aṇṇavova duruttaro;</gatha1>
    <gathalast line="38"><alternatives line="33" extra="" separator="false"><alternative source-abbr="vri" source="vipassana research institut">Migarājāvasambhīto</alternative><alternative source-abbr="ka." source="cambodian">chambhito</alternative></alternatives> , dhammaṃ deseti cakkhumā’.</gathalast>
    <hangnum line="39" number="12"></hangnum>
    <gatha1 line="40"> ‘‘Mama saṅkappamaññāya, padumuttaranāyako;</gatha1>
    <gathalast line="41">Bhikkhusaṅghe ṭhito satthā, imā gāthā abhāsatha.</gathalast>
    <hangnum line="42" number="13"></hangnum>
    <gatha1 line="43"> ‘‘‘<alternatives line="41" extra="" separator="false"><alternative source-abbr="vri" source="vipassana research institut">Yenāyaṃ</alternative><alternative source-abbr="ka." source="cambodian">yenāhaṃ</alternative></alternatives>  añjalī dinno, buddhaseṭṭho ca thomito;</gatha1>
    <gathalast line="44">Tiṃsakappasahassāni, devarajjaṃ karissati.</gathalast>
    <hangnum line="45" number="14"></hangnum>
    <gatha1 line="46"> ‘‘‘Kappasatasahassamhi, aṅgīrasasanāmako;</gatha1>
    <gathalast line="47"><alternatives line="49" extra="" separator="false"><alternative source-abbr="vri" source="vipassana research institut">Vivaṭṭacchado</alternative><alternative source-abbr="sī." source="sri lanka">vivatthacchaddo</alternative></alternatives>  sambuddho, uppajjissati tāvade.</gathalast>
    <hangnum line="48" number="15"></hangnum>
    <gatha1 line="49"> ‘‘‘Tassa dhammesu dāyādo, oraso dhammanimmito;</gatha1>
    <gathalast line="50">Sataraṃsīti nāmena, arahā so bhavissati’.</gathalast>
    <hangnum line="51" number="16"></hangnum>
    <gatha1 line="52"> ‘‘Jātiyā sattavassohaṃ, pabbajiṃ anagāriyaṃ;</gatha1>
    <gathalast line="53">Sataraṃsimhi nāmena, pabhā niddhāvate mama.</gathalast>
    <hangnum line="54" number="17"></hangnum>
    <gatha1 line="55"> ‘‘Maṇḍape rukkhamūle vā, jhāyī jhānarato ahaṃ;</gatha1>
    <gathalast line="56">Dhāremi antimaṃ dehaṃ, sammāsambuddhasāsane.</gathalast>
    <hangnum line="57" number="18"></hangnum>
    <gatha1 line="58"> ‘‘Saṭṭhikappasahassamhi, caturo rāmanāmakā;</gatha1>
    <gathalast line="59">Sattaratanasampannā, cakkavattī mahabbalā.</gathalast>
    <hangnum line="60" number="19"></hangnum>
    <gatha1 line="61"> ‘‘Paṭisambhidā <pageBreak edition="Pali Text Society" number="1.0105" /> catasso…pe… kataṃ buddhassa sāsanaṃ’’.</gatha1>
    <paragraph line="62">Itthaṃ <pageBreak edition="Thai" number="1.0151" /> sudaṃ āyasmā sataraṃsi thero imā gāthāyo abhāsitthāti.</paragraph>
    <centered line="63">Sataraṃsittherassāpadānaṃ dutiyaṃ.</centered>
    <subhead line="64">3. Sayanadāyakattheraapadānaṃ</subhead>
    <hangnum line="65" number="20"></hangnum>
    <gatha1 line="66"> ‘‘Padumuttarabuddhassa, sabbalokānukampino;</gatha1>
    <gathalast line="67">Sayanaṃ tassa pādāsiṃ, vippasannena cetasā.</gathalast>
    <hangnum line="68" number="21"></hangnum>
    <gatha1 line="69"> ‘‘Tena <pageBreak edition="Myanmar" number="1.0117" /><pageBreak edition="Vipassana Research Institut" number="1.0104" /> sayanadānena, sukhette bījasampadā;</gatha1>
    <gathalast line="70">Bhogā nibbattare tassa, sayanassa idaṃ phalaṃ.</gathalast>
    <hangnum line="71" number="22"></hangnum>
    <gatha1 line="72"> ‘‘Ākāse seyyaṃ kappemi, dhāremi pathaviṃ imaṃ;</gatha1>
    <gathalast line="73">Pāṇesu me issariyaṃ, sayanassa idaṃ phalaṃ.</gathalast>
    <hangnum line="74" number="23"></hangnum>
    <gatha1 line="75"> ‘‘Pañcakappasahassamhi, aṭṭha āsuṃ <alternatives line="57" extra="" separator="true"><alternative source-abbr="vri" source="vipassana research institut">mahātejā</alternative><alternative source-abbr="sī." source="sri lanka">mahāvarā</alternative><alternative source-abbr="syā." source="thai">mahāvīrā</alternative></alternatives> ;</gatha1>
    <gathalast line="76">Catuttiṃse kappasate, caturo ca mahabbalā.</gathalast>
    <hangnum line="77" number="24"></hangnum>
    <gatha1 line="78"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="79">Itthaṃ sudaṃ āyasmā sayanadāyako thero imā gāthāyo abhāsitthāti.</paragraph>
    <centered line="80">Sayanadāyakattherassāpadānaṃ tatiyaṃ.</centered>
    <subhead line="81">4. Gandhodakiyattheraapadānaṃ</subhead>
    <hangnum line="82" number="25"></hangnum>
    <gatha1 line="83"> ‘‘Padumuttarabuddhassa <pageBreak edition="Thai" number="1.0152" />, mahābodhimaho ahu;</gatha1>
    <gathalast line="84">Vicittaṃ ghaṭamādāya, gandhodakamadāsahaṃ.</gathalast>
    <hangnum line="85" number="26"></hangnum>
    <gatha1 line="86"> ‘‘Nhānakāle ca bodhiyā, mahāmegho pavassatha;</gatha1>
    <gathalast line="87">Ninnādo ca mahā āsi, asaniyā phalantiyā.</gathalast>
    <hangnum line="88" number="27"></hangnum>
    <gatha1 line="89"> ‘‘Tenevāsanivegena, tattha <alternatives line="66" extra="" separator="false"><alternative source-abbr="vri" source="vipassana research institut">kālaṅkato</alternative><alternative source-abbr="sī." source="sri lanka">kālakato</alternative><alternative source-abbr="syā." source="thai">kālakato</alternative></alternatives>  <alternatives line="74" extra="" separator="false"><alternative source-abbr="vri" source="vipassana research institut">ahaṃ</alternative><alternative source-abbr="sī." source="sri lanka">ahuṃ</alternative></alternatives> ;</gatha1>
    <gathalast line="90">Devaloke ṭhito santo, imā gāthā abhāsahaṃ.</gathalast>
    <hangnum line="91" number="28"></hangnum>
    <gatha1 line="92"> ‘‘‘Aho <pageBreak edition="Pali Text Society" number="1.0106" /> buddho aho dhammo, aho no satthusampadā;</gatha1>
    <gathalast line="93"><alternatives line="82" extra="" separator="false"><alternative source-abbr="vri" source="vipassana research institut">Kaḷevaraṃ</alternative><alternative source-abbr="sī." source="sri lanka">kalebaraṃ</alternative></alternatives>  me patitaṃ, devaloke ramāmahaṃ.</gathalast>
    <hangnum line="94" number="29"></hangnum>
    <gatha1 line="95"> ‘‘‘Ubbiddhaṃ bhavanaṃ mayhaṃ, satabhūmaṃ samuggataṃ;</gatha1>
    <gathalast line="96">Kaññāsatasahassāni, parivārenti maṃ sadā.</gathalast>
    <hangnum line="97" number="30"></hangnum>
    <gatha1 line="98"> ‘‘‘Ābādhā me na vijjanti, soko mayhaṃ na vijjati;</gatha1>
    <gathalast line="99">Pariḷāhaṃ na passāmi, puññakammassidaṃ phalaṃ.</gathalast>
    <hangnum line="100" number="31"></hangnum>
    <gatha1 line="101"> ‘‘‘Aṭṭhavīse kappasate, rājā saṃvasito ahuṃ;</gatha1>
    <gathalast line="102">Sattaratanasampanno, cakkavattī mahabbalo’.</gathalast>
    <hangnum line="103" number="32"></hangnum>
    <gatha1 line="104"> ‘‘Paṭisambhidā <pageBreak edition="Myanmar" number="1.0118" /> catasso…pe… kataṃ buddhassa sāsanaṃ’’.</gatha1>
    <paragraph line="105">Itthaṃ sudaṃ āyasmā gandhodakiyo thero imā gāthāyo abhāsitthāti.</paragraph>
    <centered line="106">Gandhodakiyattherassāpadānaṃ catutthaṃ.</centered>
    <subhead line="107">5. Opavayhattheraapadānaṃ</subhead>
    <hangnum line="108" number="33"></hangnum>
    <gatha1 line="109"> ‘‘Padumuttarabuddhassa <pageBreak edition="Thai" number="1.0153" /><pageBreak edition="Vipassana Research Institut" number="1.0105" />, ājānīyamadāsahaṃ;</gatha1>
    <gathalast line="110">Niyyādetvāna <alternatives line="90" extra="" separator="false"><alternative source-abbr="vri" source="vipassana research institut">sambuddhe</alternative><alternative source-abbr="sī." source="sri lanka">sambuddhaṃ</alternative><alternative source-abbr="ka." source="cambodian">sambuddhaṃ</alternative></alternatives> , agamāsiṃ sakaṃ gharaṃ.</gathalast>
    <hangnum line="111" number="34"></hangnum>
    <gatha1 line="112"> ‘‘Devalo nāma nāmena, satthuno aggasāvako;</gatha1>
    <gathalast line="113">Varadhammassa dāyādo, āgacchi mama santikaṃ.</gathalast>
    <hangnum line="114" number="35"></hangnum>
    <gatha1 line="115"> ‘‘Sapattabhāro bhagavā, ājāneyyo na kappati;</gatha1>
    <gathalast line="116">Tava saṅkappamaññāya, adhivāsesi cakkhumā.</gathalast>
    <hangnum line="117" number="36"></hangnum>
    <gatha1 line="118"> ‘‘Agghāpetvā vātajavaṃ, sindhavaṃ sīghavāhanaṃ;</gatha1>
    <gathalast line="119">Padumuttarabuddhassa, khamanīyamadāsahaṃ.</gathalast>
    <hangnum line="120" number="37"></hangnum>
    <gatha1 line="121"> ‘‘Yaṃ yaṃ yonupapajjāmi, devattaṃ atha mānusaṃ <note>deve ca mānuse bhave (sī. ka.)</note>;</gatha1>
    <gathalast line="122">Khamanīyaṃ vātajavaṃ, cittaṃ <alternatives line="105" extra="" separator="true"><alternative source-abbr="vri" source="vipassana research institut">nibbattate</alternative><alternative source-abbr="syā." source="thai">ājānīyā vātajavā, vitti nibbattare</alternative><alternative source-abbr="sī." source="sri lanka">khamanīyā vātajavā, cittā nibbattare</alternative></alternatives>  mama.</gathalast>
    <hangnum line="123" number="38"></hangnum>
    <gatha1 line="124"> ‘‘Lābhaṃ <pageBreak edition="Pali Text Society" number="1.0107" /> tesaṃ suladdhaṃva, ye labhantupasampadaṃ;</gatha1>
    <gathalast line="125">Punapi payirupāseyyaṃ, buddho loke sace bhave.</gathalast>
    <hangnum line="126" number="39"></hangnum>
    <gatha1 line="127"> ‘‘Aṭṭhavīsatikkhattuṃhaṃ, rājā āsiṃ mahabbalo;</gatha1>
    <gathalast line="128">Cāturanto vijitāvī, <alternatives line="114" extra="" separator="true"><alternative source-abbr="vri" source="vipassana research institut">jambusaṇḍassa</alternative><alternative source-abbr="syā." source="thai">jambudīpassa</alternative><alternative source-abbr="ka." source="cambodian">jambumaṇḍassa</alternative></alternatives>  jambuissaro.</gathalast>
    <hangnum line="129" number="40"></hangnum>
    <gatha1 line="130"> ‘‘Idaṃ pacchimakaṃ mayhaṃ, carimo vattate bhavo;</gatha1>
    <gathalast line="131">Pattosmi acalaṃ ṭhānaṃ, hitvā jayaparājayaṃ.</gathalast>
    <hangnum line="132" number="41"></hangnum>
    <gatha1 line="133"> ‘‘Catutiṃsasahassamhi, mahātejosi khattiyo;</gatha1>
    <gathalast line="134">Sataratanasampanno, cakkavattī mahabbalo.</gathalast>
    <hangnum line="135" number="42"></hangnum>
    <gatha1 line="136"> ‘‘Paṭisambhidā <pageBreak edition="Thai" number="1.0154" /><pageBreak edition="Myanmar" number="1.0119" /> catasso…pe… kataṃ buddhassa sāsanaṃ’’.</gatha1>
    <paragraph line="137">Itthaṃ sudaṃ āyasmā opavayho thero imā gāthāyo abhāsitthāti.</paragraph>
    <centered line="138">Opavayhattherassāpadānaṃ pañcamaṃ.</centered>
    <subhead line="139">6. Saparivārāsanattheraapadānaṃ</subhead>
    <hangnum line="140" number="43"></hangnum>
    <gatha1 line="141"> ‘‘Padumuttarabuddhassa, piṇḍapātaṃ adāsahaṃ;</gatha1>
    <gathalast line="142">Gantvā <alternatives line="123" extra="" separator="false"><alternative source-abbr="vri" source="vipassana research institut">kiliṭṭhakaṃ ṭhānaṃ</alternative><alternative source-abbr="sī." source="sri lanka">taṃ bhojanaṭṭhānaṃ</alternative></alternatives> , mallikāhi <alternatives line="131" extra="" separator="false"><alternative source-abbr="vri" source="vipassana research institut">parikkhitaṃ</alternative><alternative source-abbr="sī." source="sri lanka">parikkhipiṃ</alternative></alternatives> .</gathalast>
    <hangnum line="143" number="44"></hangnum>
    <gatha1 line="144"> ‘‘Tamhāsanamhi <pageBreak edition="Vipassana Research Institut" number="1.0106" /> āsīno, buddho lokagganāyako;</gatha1>
    <gathalast line="145">Akittayi piṇḍapātaṃ, ujubhūto samāhito.</gathalast>
    <hangnum line="146" number="45"></hangnum>
    <gatha1 line="147"> ‘‘Yathāpi bhaddake khette, bījaṃ appampi ropitaṃ;</gatha1>
    <gathalast line="148">Sammā dhāraṃ pavecchante, phalaṃ toseti kassakaṃ.</gathalast>
    <hangnum line="149" number="46"></hangnum>
    <gatha1 line="150"> ‘‘Tathevāyaṃ piṇḍapāto, sukhette ropito tayā;</gatha1>
    <gathalast line="151">Bhave nibbattamānamhi, phalaṃ te <note>nibbattamānaṃ hi, phalato (sī.)</note> <alternatives line="146" extra="" separator="false"><alternative source-abbr="vri" source="vipassana research institut">tosayissati</alternative><alternative source-abbr="ka." source="cambodian">tappayissati</alternative></alternatives> .</gathalast>
    <hangnum line="152" number="47"></hangnum>
    <gatha1 line="153"> ‘‘Idaṃ vatvāna sambuddho, jalajuttamanāmako;</gatha1>
    <gathalast line="154">Piṇḍapātaṃ gahetvāna, pakkāmi uttarāmukho.</gathalast>
    <hangnum line="155" number="48"></hangnum>
    <gatha1 line="156"> ‘‘Saṃvuto pātimokkhasmiṃ, indriyesu ca pañcasu;</gatha1>
    <gathalast line="157">Pavivekamanuyutto, viharāmi anāsavo.</gathalast>
    <hangnum line="158" number="49"></hangnum>
    <gatha1 line="159"> ‘‘Paṭisambhidā <pageBreak edition="Thai" number="1.0155" /><pageBreak edition="Pali Text Society" number="1.0108" /> catasso…pe… kataṃ buddhassa sāsanaṃ’’.</gatha1>
    <paragraph line="160">Itthaṃ sudaṃ āyasmā saparivārāsano thero imā gāthāyo abhāsitthāti.</paragraph>
    <centered line="161">Saparivārāsanattherassāpadānaṃ chaṭṭhaṃ.</centered>
    <subhead line="162">7. Pañcadīpakattheraapadānaṃ</subhead>
    <hangnum line="163" number="50"></hangnum>
    <gatha1 line="164"> ‘‘Padumuttarabuddhassa, sabbabhūtānukampino;</gatha1>
    <gathalast line="165">Saddahitvāna <note>susaṇṭhahitvā (sī.)</note> saddhamme, ujudiṭṭhi ahosahaṃ.</gathalast>
    <hangnum line="166" number="51"></hangnum>
    <gatha1 line="167"> ‘‘Padīpadānaṃ <pageBreak edition="Myanmar" number="1.0120" /> pādāsiṃ, parivāretvāna bodhiyaṃ;</gatha1>
    <gathalast line="168">Saddahanto padīpāni, akariṃ tāvade ahaṃ.</gathalast>
    <hangnum line="169" number="52"></hangnum>
    <gatha1 line="170"> ‘‘Yaṃ yaṃ yonupapajjāmi, devattaṃ atha mānusaṃ;</gatha1>
    <gathalast line="171">Ākāse ukkaṃ dhārenti, dīpadānassidaṃ phalaṃ.</gathalast>
    <hangnum line="172" number="53"></hangnum>
    <gatha1 line="173"> ‘‘Tirokuṭṭaṃ tiroselaṃ, samatiggayha pabbataṃ;</gatha1>
    <gathalast line="174">Samantā yojanasataṃ, dassanaṃ anubhomahaṃ.</gathalast>
    <hangnum line="175" number="54"></hangnum>
    <gatha1 line="176"> ‘‘Tena kammāvasesena, pattomhi āsavakkhayaṃ;</gatha1>
    <gathalast line="177">Dhāremi antimaṃ dehaṃ, dvipadindassa sāsane.</gathalast>
    <hangnum line="178" number="55"></hangnum>
    <gatha1 line="179"> ‘‘Catuttiṃse kappasate, satacakkhusanāmakā;</gatha1>
    <gathalast line="180">Rājāhesuṃ mahātejā, cakkavattī mahabbalā.</gathalast>
    <hangnum line="181" number="56"></hangnum>
    <gatha1 line="182"> ‘‘Paṭisambhidā <pageBreak edition="Thai" number="1.0156" /><pageBreak edition="Vipassana Research Institut" number="1.0107" /> catasso…pe… kataṃ buddhassa sāsanaṃ’’.</gatha1>
    <paragraph line="183">Itthaṃ sudaṃ āyasmā pañcadīpako thero imā gāthāyo abhāsitthāti.</paragraph>
    <centered line="184">Pañcadīpakattherassāpadānaṃ sattamaṃ.</centered>
    <subhead line="185">8. Dhajadāyakattheraapadānaṃ</subhead>
    <hangnum line="186" number="57"></hangnum>
    <gatha1 line="187"> ‘‘Padumuttarabuddhassa, bodhiyā pādaputtame;</gatha1>
    <gathalast line="188">Haṭṭho haṭṭhena cittena, dhajamāropayiṃ ahaṃ.</gathalast>
    <hangnum line="189" number="58"></hangnum>
    <gatha1 line="190"> ‘‘Patitapattāni gaṇhitvā, bahiddhā chaḍḍayiṃ ahaṃ;</gatha1>
    <gathalast line="191">Antosuddhaṃ bahisuddhaṃ, adhimuttamanāsavaṃ.</gathalast>
    <hangnum line="192" number="59"></hangnum>
    <gatha1 line="193"> ‘‘Sammukhā viya sambuddhaṃ, avandiṃ bodhimuttamaṃ;</gatha1>
    <gathalast line="194">Padumuttaro <pageBreak edition="Pali Text Society" number="1.0109" /> lokavidū, āhutīnaṃ paṭiggaho.</gathalast>
    <hangnum line="195" number="60"></hangnum>
    <gatha1 line="196"> ‘‘Bhikkhusaṅghe ṭhito satthā, imā gāthā abhāsatha;</gatha1>
    <gathalast line="197">‘‘‘Iminā dhajadānena, upaṭṭhānena cūbhayaṃ.</gathalast>
    <hangnum line="198" number="61"></hangnum>
    <gatha1 line="199"> ‘‘‘Kappānaṃ satasahassaṃ, duggatiṃ so na gacchati;</gatha1>
    <gathalast line="200">Devesu devasobhagyaṃ, anubhossatinappakaṃ.</gathalast>
    <hangnum line="201" number="62"></hangnum>
    <gatha1 line="202"> ‘‘‘Anekasatakkhattuñca <pageBreak edition="Myanmar" number="1.0121" />, rājā raṭṭhe bhavissati;</gatha1>
    <gathalast line="203">Uggato nāma nāmena, cakkavattī bhavissati.</gathalast>
    <hangnum line="204" number="63"></hangnum>
    <gatha1 line="205"> ‘‘‘Sampattiṃ <pageBreak edition="Thai" number="1.0157" /> anubhotvāna, sukkamūlena codito;</gatha1>
    <gathalast line="206">Gotamassa bhagavato, sāsanebhiramissati’.</gathalast>
    <hangnum line="207" number="64"></hangnum>
    <gatha1 line="208"> ‘‘Padhānapahitattomhi, upasanto nirūpadhi;</gatha1>
    <gathalast line="209">Dhāremi antimaṃ dehaṃ, sammāsambuddhasāsane.</gathalast>
    <hangnum line="210" number="65"></hangnum>
    <gatha1 line="211"> ‘‘Ekapaññāsasahasse, kappe uggatasavhayo <note>savhayā (syā.)</note>;</gatha1>
    <gathalast line="212">Paññāsasatasahasse, khattiyo meghasavhayo <note>khattiyā khemasavhayā (syā.)</note>.</gathalast>
    <hangnum line="213" number="66"></hangnum>
    <gatha1 line="214"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="215">Itthaṃ sudaṃ āyasmā dhajadāyako thero imā gāthāyo abhāsitthāti.</paragraph>
    <centered line="216">Dhajadāyakattherassāpadānaṃ aṭṭhamaṃ.</centered>
    <subhead line="217">9. Padumattheraapadānaṃ</subhead>
    <hangnum line="218" number="67"></hangnum>
    <gatha1 line="219"> ‘‘Catusaccaṃ <pageBreak edition="Vipassana Research Institut" number="1.0108" /> pakāsento, varadhammappavattako;</gatha1>
    <gathalast line="220">Vassate <note>vasseti (?)</note> amataṃ vuṭṭhiṃ, nibbāpento mahājanaṃ.</gathalast>
    <hangnum line="221" number="68"></hangnum>
    <gatha1 line="222"> ‘‘<alternatives line="182" extra="" separator="false"><alternative source-abbr="vri" source="vipassana research institut">Sadhajaṃ</alternative><alternative source-abbr="sī." source="sri lanka">sadaṇḍaṃ</alternative></alternatives>  padumaṃ gayha, aḍḍhakose ṭhito ahaṃ;</gatha1>
    <gathalast line="223">Padumuttaramunissa, pahaṭṭho ukkhipimambare.</gathalast>
    <hangnum line="224" number="69"></hangnum>
    <gatha1 line="225"> ‘‘Āgacchante ca padume, abbhuto āsi tāvade;</gatha1>
    <gathalast line="226">Mama saṅkappamaññāya, paggaṇhi vadataṃ varo.</gathalast>
    <hangnum line="227" number="70"></hangnum>
    <gatha1 line="228"> ‘‘Karaseṭṭhena <pageBreak edition="Thai" number="1.0158" /> paggayha, jalajaṃ pupphamuttamaṃ;</gatha1>
    <gathalast line="229">Bhikkhusaṅghe ṭhito satthā, imā gāthā abhāsatha.</gathalast>
    <hangnum line="230" number="71"></hangnum>
    <gatha1 line="231"> ‘‘‘Yenidaṃ padumaṃ khittaṃ, sabbaññumhi <alternatives line="190" extra="" separator="false"><alternative source-abbr="vri" source="vipassana research institut">vināyake</alternative><alternative source-abbr="syā." source="thai">sabbaññutamanāyake</alternative><alternative source-abbr="ka." source="cambodian">sabbaññutamanāyake</alternative></alternatives> ;</gatha1>
    <gathalast line="232">Tamahaṃ kittayissāmi, suṇātha mama bhāsato.</gathalast>
    <hangnum line="233" number="72"></hangnum>
    <gatha1 line="234"> ‘‘‘Tiṃsakappāni <pageBreak edition="Myanmar" number="1.0122" /><pageBreak edition="Pali Text Society" number="1.0110" /> devindo, devarajjaṃ karissati;</gatha1>
    <gathalast line="235">Pathabyā rajjaṃ sattasataṃ, vasudhaṃ āvasissati.</gathalast>
    <hangnum line="236" number="73"></hangnum>
    <gatha1 line="237"> ‘‘‘Tattha pattaṃ gaṇetvāna, cakkavattī bhavissati;</gatha1>
    <gathalast line="238">Ākāsato pupphavuṭṭhi, abhivassissatī tadā.</gathalast>
    <hangnum line="239" number="74"></hangnum>
    <gatha1 line="240"> ‘‘‘Kappasatasahassamhi, okkākakulasambhavo;</gatha1>
    <gathalast line="241">Gotamo nāma nāmena, satthā loke bhavissati.</gathalast>
    <hangnum line="242" number="75"></hangnum>
    <gatha1 line="243"> ‘‘‘Tassa dhammesu dāyādo, oraso dhammanimmito;</gatha1>
    <gathalast line="244">Sabbāsave pariññāya, nibbāyissatināsavo’.</gathalast>
    <hangnum line="245" number="76"></hangnum>
    <gatha1 line="246"> ‘‘Nikkhamitvāna kucchimhā, sampajāno patissato;</gatha1>
    <gathalast line="247">Jātiyā pañcavassohaṃ, arahattaṃ apāpuṇiṃ.</gathalast>
    <hangnum line="248" number="77"></hangnum>
    <gatha1 line="249"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="250">Itthaṃ sudaṃ āyasmā padumo thero imā gāthāyo abhāsitthāti.</paragraph>
    <centered line="251">Padumattherassāpadānaṃ navamaṃ.</centered>
    <subhead line="252">10. Asanabodhiyattheraapadānaṃ</subhead>
    <hangnum line="253" number="78"></hangnum>
    <gatha1 line="254"> ‘‘Jātiyā <pageBreak edition="Thai" number="1.0159" /><pageBreak edition="Vipassana Research Institut" number="1.0109" /> sattavassohaṃ, addasaṃ lokanāyakaṃ;</gatha1>
    <gathalast line="255">Pasannacitto sumano, upagacchiṃ naruttamaṃ.</gathalast>
    <hangnum line="256" number="79"></hangnum>
    <gatha1 line="257"> ‘‘Tissassāhaṃ bhagavato, lokajeṭṭhassa tādino;</gatha1>
    <gathalast line="258">Haṭṭho haṭṭhena cittena, ropayiṃ bodhimuttamaṃ.</gathalast>
    <hangnum line="259" number="80"></hangnum>
    <gatha1 line="260"> ‘‘Asano nāmadheyyena, dharaṇīruhapādapo;</gatha1>
    <gathalast line="261">Pañcavasse paricariṃ, asanaṃ bodhimuttamaṃ.</gathalast>
    <hangnum line="262" number="81"></hangnum>
    <gatha1 line="263"> ‘‘Pupphitaṃ pādapaṃ disvā, abbhutaṃ lomahaṃsanaṃ;</gatha1>
    <gathalast line="264">Sakaṃ kammaṃ pakittento, buddhaseṭṭhaṃ upāgamiṃ.</gathalast>
    <hangnum line="265" number="82"></hangnum>
    <gatha1 line="266"> ‘‘Tisso tadā so sambuddho, sayambhū aggapuggalo;</gatha1>
    <gathalast line="267">Bhikkhusaṅghe nisīditvā, imā gāthā abhāsatha.</gathalast>
    <hangnum line="268" number="83"></hangnum>
    <gatha1 line="269"> ‘‘‘Yenāyaṃ <pageBreak edition="Myanmar" number="1.0123" /> ropitā bodhi, buddhapūjā ca sakkatā;</gatha1>
    <gathalast line="270">Tamahaṃ kittayissāmi, suṇātha mama bhāsato.</gathalast>
    <hangnum line="271" number="84"></hangnum>
    <gatha1 line="272"> ‘‘‘Tiṃsakappāni devesu, devarajjaṃ karissati;</gatha1>
    <gathalast line="273">Catusaṭṭhi cakkhattuṃ so, cakkavattī bhavissati.</gathalast>
    <hangnum line="274" number="85"></hangnum>
    <gatha1 line="275"> ‘‘‘Tusitā <pageBreak edition="Pali Text Society" number="1.0111" /> hi cavitvāna, sukkamūlena codito;</gatha1>
    <gathalast line="276">Dve sampattī anubhotvā, manussatte ramissati.</gathalast>
    <hangnum line="277" number="86"></hangnum>
    <gatha1 line="278"> ‘‘‘Padhānapahitatto so, upasanto nirūpadhi;</gatha1>
    <gathalast line="279">Sabbāsave pariññāya, nibbāyissatināsavo’.</gathalast>
    <hangnum line="280" number="87"></hangnum>
    <gatha1 line="281"> ‘‘Vivekamanuyuttohaṃ <pageBreak edition="Thai" number="1.0160" />, upasanto nirūpadhi;</gatha1>
    <gathalast line="282">Nāgova bandhanaṃ chetvā, viharāmi anāsavo.</gathalast>
    <hangnum line="283" number="88"></hangnum>
    <gatha1 line="284"> ‘‘Dvenavute ito kappe, bodhiṃ ropesahaṃ tadā;</gatha1>
    <gathalast line="285">Duggatiṃ nābhijānāmi, bodhiropassidaṃ phalaṃ.</gathalast>
    <hangnum line="286" number="89"></hangnum>
    <gatha1 line="287"> ‘‘Catusattatito kappe, daṇḍasenoti vissuto;</gatha1>
    <gathalast line="288">Sattaratanasampanno, cakkavattī tadā ahuṃ.</gathalast>
    <hangnum line="289" number="90"></hangnum>
    <gatha1 line="290"> ‘‘Tesattatimhito kappe, sattāhesuṃ mahīpatī;</gatha1>
    <gathalast line="291">Samantanemināmena, rājāno cakkavattino.</gathalast>
    <hangnum line="292" number="91"></hangnum>
    <gatha1 line="293"> ‘‘Paṇṇavīsatito <pageBreak edition="Vipassana Research Institut" number="1.0110" /> kappe, puṇṇako nāma khattiyo;</gatha1>
    <gathalast line="294">Sattaratanasampanno, cakkavattī mahabbalo.</gathalast>
    <hangnum line="295" number="92"></hangnum>
    <gatha1 line="296"> ‘‘Paṭisambhidā catasso…pe… kataṃ buddhassa sāsanaṃ’’.</gatha1>
    <paragraph line="297">Itthaṃ sudaṃ āyasmā asanabodhiyo thero imā gāthāyo abhāsitthāti.</paragraph>
    <centered line="298">Asanabodhiyattherassāpadānaṃ dasamaṃ.</centered>
    <centered line="299">Bījanivaggo chaṭṭho.</centered>
    <paragraph line="300">Tassuddānaṃ –</paragraph>
    <gatha1 line="301">Bījanī sataraṃsī ca, sayanodakivāhiyo;</gatha1>
    <gatha2 line="302">Parivāro padīpañca, dhajo padumapūjako;</gatha2>
    <gathalast line="303">Bodhi ca dasamo vutto, gāthā dvenavuti tathā.</gathalast>
  </content>
</document>