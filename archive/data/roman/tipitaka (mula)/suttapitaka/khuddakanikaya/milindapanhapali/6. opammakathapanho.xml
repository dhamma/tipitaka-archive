<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0518m.nrf4.xml</normativeSource>
    <archivePath>roman/tipitaka (mula)/suttapitaka/khuddakanikaya/milindapanhapali/6. opammakathapanho.xml</archivePath>
    <baseFileName>6. opammakathapanho</baseFileName>
    <titlePath>6. Opammakathāpañho - Milindapañhapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sabbattha" source-abbr="sabbattha"/>
      <version source="na, bu, sa" source-abbr="na, bu, sa"/>
    </versions>
  </metadata>
  <content>
    <chapter line="1">6. Opammakathāpañho</chapter>
    <nikaya line="2">Mātikā</nikaya>
    <paragraph line="3">Bhante <pageBreak edition="V" number="0.0327" /><pageBreak edition="P" number="0.0363" /><pageBreak edition="M" number="0.0343" /> nāgasena, katihaṅgehi samannāgato bhikkhu arahattaṃ sacchikarotīti?</paragraph>
    <paragraph line="4">Idha, mahārāja, arahattaṃ sacchikātukāmena bhikkhunā –</paragraph>
    <paragraph line="5">Gadrabhassa <note>ghorassarassa (sī. syā. pī.)</note> ekaṃ aṅgaṃ gahetabbaṃ.</paragraph>
    <paragraph line="6">Kukkuṭassa pañca aṅgāni gahetabbāni.</paragraph>
    <paragraph line="7">Kalandakassa ekaṃ aṅgaṃ gahetabbaṃ.</paragraph>
    <paragraph line="8">Dīpiniyā ekaṃ aṅgaṃ gahetabbaṃ.</paragraph>
    <paragraph line="9">Dīpikassa dve aṅgāni gahetabbāni.</paragraph>
    <paragraph line="10">Kummassa pañca aṅgāni gahetabbāni.</paragraph>
    <paragraph line="11">Vaṃsassa ekaṃ aṅgaṃ gahetabbaṃ.</paragraph>
    <paragraph line="12">Cāpassa ekaṃ aṅgaṃ gahetabbaṃ.</paragraph>
    <paragraph line="13">Vāyasassa dve aṅgāni gahetabbāni.</paragraph>
    <paragraph line="14">Makkaṭassa dve aṅgāni gahetabbāni.</paragraph>
    <centered line="15">Gadrabhavaggo paṭhamo.</centered>
    <paragraph line="16">Lābulatāya ekaṃ aṅgaṃ gahetabbaṃ.</paragraph>
    <paragraph line="17">Padumassa tīṇi aṅgāni gahetabbāni.</paragraph>
    <paragraph line="18">Bījassa dve aṅgāni gahetabbāni.</paragraph>
    <paragraph line="19">Sālakalyāṇikāya <pageBreak edition="V" number="0.0328" /> ekaṃ aṅgaṃ gahetabbaṃ.</paragraph>
    <paragraph line="20">Nāvāya tīṇi aṅgāni gahetabbāni.</paragraph>
    <paragraph line="21"><alternatives line="10" extra="" separator="false"><alternative source-abbr="vri" source="vipassana research institut">Nāvālagganakassa</alternative><alternative source-abbr="sī." source="sri lanka">nāvālaganakassa</alternative><alternative source-abbr="pī." source="pali text society">nāvālaganakassa</alternative></alternatives>  dve aṅgāni gahetabbāni.</paragraph>
    <paragraph line="22"><alternatives line="18" extra="" separator="false"><alternative source-abbr="vri" source="vipassana research institut">Kūpassa</alternative><alternative source-abbr="ka." source="cambodian">kūpakassa</alternative></alternatives> <pageBreak edition="M" number="0.0344" /> ekaṃ aṅgaṃ gahetabbaṃ.</paragraph>
    <paragraph line="23">Niyāmakassa tīṇi aṅgāni gahetabbāni.</paragraph>
    <paragraph line="24">Kammakārassa ekaṃ aṅgaṃ gahetabbaṃ.</paragraph>
    <paragraph line="25">Samuddassa pañca aṅgāni gahetabbāni.</paragraph>
    <centered line="26">Samuddavaggo dutiyo.</centered>
    <paragraph line="27">Pathaviyā pañca aṅgāni gahetabbāni.</paragraph>
    <paragraph line="28">Āpassa pañca aṅgāni gahetabbāni.</paragraph>
    <paragraph line="29">Tejassa pañca aṅgāni gahetabbāni.</paragraph>
    <paragraph line="30">Vāyussa pañca aṅgāni gahetabbāni.</paragraph>
    <paragraph line="31">Pabbatassa pañca aṅgāni gahetabbāni.</paragraph>
    <paragraph line="32">Ākāsassa pañca aṅgāni gahetabbāni.</paragraph>
    <paragraph line="33">Candassa pañca aṅgāni gahetabbāni.</paragraph>
    <paragraph line="34">Sūriyassa satta aṅgāni gahetabbāni.</paragraph>
    <paragraph line="35">Sakkassa tīṇi aṅgāni gahetabbāni.</paragraph>
    <paragraph line="36">Cakkavattissa cattāri aṅgāni gahetabbāni.</paragraph>
    <centered line="37">Pathavīvaggo tatiyo.</centered>
    <paragraph line="38">Upacikāya ekaṃ aṅgaṃ gahetabbaṃ.</paragraph>
    <paragraph line="39">Biḷārassa dve aṅgāni gahetabbāni.</paragraph>
    <paragraph line="40">Undūrassa ekaṃ aṅgaṃ gahetabbaṃ.</paragraph>
    <paragraph line="41">Vicchikassa ekaṃ aṅgaṃ gahetabbaṃ.</paragraph>
    <paragraph line="42">Nakulassa ekaṃ aṅgaṃ <pageBreak edition="P" number="0.0364" /> gahetabbaṃ.</paragraph>
    <paragraph line="43">Jarasiṅgālassa <pageBreak edition="V" number="0.0329" /> dve aṅgāni gahetabbāni.</paragraph>
    <paragraph line="44">Migassa <pageBreak edition="M" number="0.0345" /> tīṇi aṅgāni gahetabbāni.</paragraph>
    <paragraph line="45">Gorūpassa cattāri aṅgāni gahetabbāni.</paragraph>
    <paragraph line="46">Varāhassa dve aṅgāni gahetabbāni.</paragraph>
    <paragraph line="47">Hatthissa pañca aṅgāni gahetabbāni.</paragraph>
    <centered line="48">Upacikāvaggo catuttho.</centered>
    <paragraph line="49">Sīhassa satta aṅgāni gahetabbāni.</paragraph>
    <paragraph line="50">Cakkavākassa tīṇi aṅgāni gahetabbāni.</paragraph>
    <paragraph line="51">Peṇāhikāya dve aṅgāni gahetabbāni.</paragraph>
    <paragraph line="52">Gharakapotassa ekaṃ aṅgaṃ gahetabbaṃ.</paragraph>
    <paragraph line="53">Ulūkassa dve aṅgāni gahetabbāni.</paragraph>
    <paragraph line="54">Satapattassa ekaṃ aṅgaṃ gahetabbaṃ.</paragraph>
    <paragraph line="55">Vaggulissa dve aṅgāni gahetabbāni.</paragraph>
    <paragraph line="56">Jalūkāya ekaṃ aṅgaṃ gahetabbaṃ.</paragraph>
    <paragraph line="57">Sappassa tīṇi aṅgāni gahetabbāni.</paragraph>
    <paragraph line="58">Ajagarassa ekaṃ aṅgaṃ gahetabbaṃ.</paragraph>
    <centered line="59">Sīhavaggo pañcamo.</centered>
    <paragraph line="60">Panthamakkaṭakassa ekaṃ aṅgaṃ gahetabbaṃ.</paragraph>
    <paragraph line="61"><alternatives line="26" extra="" separator="false"><alternative source-abbr="vri" source="vipassana research institut">Thanasitadārakassa</alternative><alternative source-abbr="syā." source="thai">thanapītadārakassa</alternative></alternatives>  ekaṃ aṅgaṃ gahetabbaṃ.</paragraph>
    <paragraph line="62"><alternatives line="34" extra="" separator="false"><alternative source-abbr="vri" source="vipassana research institut">Cittakadharakummassa</alternative><alternative source-abbr="ka." source="cambodian">cittakathalakummassa</alternative></alternatives>  ekaṃ aṅgaṃ gahetabbaṃ.</paragraph>
    <paragraph line="63">Pavanassa pañca aṅgāni gahetabbāni.</paragraph>
    <paragraph line="64">Rukkhassa tīṇi aṅgāni gahetabbāni.</paragraph>
    <paragraph line="65">Meghassa pañca aṅgāni gahetabbāni.</paragraph>
    <paragraph line="66">Maṇiratanassa tīṇi aṅgāni gahetabbāni.</paragraph>
    <paragraph line="67">Māgavikassa <pageBreak edition="V" number="0.0330" /><pageBreak edition="M" number="0.0346" /> cattāri aṅgāni gahetabbāni.</paragraph>
    <paragraph line="68">Bāḷisikassa dve aṅgāni gahetabbāni.</paragraph>
    <paragraph line="69">Tacchakassa dve aṅgāni gahetabbāni.</paragraph>
    <centered line="70">Makkaṭavaggo chaṭṭho.</centered>
    <paragraph line="71">Kumbhassa ekaṃ aṅgaṃ gahetabbaṃ.</paragraph>
    <paragraph line="72"><alternatives line="42" extra="" separator="false"><alternative source-abbr="vri" source="vipassana research institut">Kāḷāyasassa</alternative><alternative source-abbr="ka." source="cambodian">kāḷahaṃsassa</alternative></alternatives>  dve aṅgāni gahetabbāni.</paragraph>
    <paragraph line="73">Chattassa tīṇi aṅgāni gahetabbāni.</paragraph>
    <paragraph line="74">Khettassa tīṇi aṅgāni gahetabbāni.</paragraph>
    <paragraph line="75">Agadassa dve aṅgāni gahetabbāni.</paragraph>
    <paragraph line="76">Bhojanassa tīṇi aṅgāni gahetabbāni.</paragraph>
    <paragraph line="77">Issāsassa cattāri aṅgāni gahetabbāni.</paragraph>
    <centered line="78">Kumbhavaggo sattamo.</centered>
    <paragraph line="79">Rañño cattāri aṅgāni gahetabbāni.</paragraph>
    <paragraph line="80">Dovārikassa dve aṅgāni gahetabbāni.</paragraph>
    <paragraph line="81">Nisadāya ekaṃ aṅgaṃ gahetabbaṃ.</paragraph>
    <paragraph line="82">Padīpassa dve aṅgāni gahetabbāni.</paragraph>
    <paragraph line="83">Mayūrassa dve aṅgāni gahetabbāni.</paragraph>
    <paragraph line="84">Turaṅgassa dve aṅgāni gahetabbāni.</paragraph>
    <paragraph line="85">Soṇḍikassa dve aṅgāni gahetabbāni.</paragraph>
    <paragraph line="86">Indakhīlassa dve aṅgāni gahetabbāni.</paragraph>
    <paragraph line="87">Tulāya ekaṃ aṅgaṃ gahetabbaṃ.</paragraph>
    <paragraph line="88">Khaggassa dve aṅgāni gahetabbāni.</paragraph>
    <paragraph line="89">Macchassa <pageBreak edition="M" number="0.0347" /> dve aṅgāni gahetabbāni.</paragraph>
    <paragraph line="90">Iṇaggāhakassa <pageBreak edition="P" number="0.0365" /> ekaṃ aṅgaṃ gahetabbaṃ.</paragraph>
    <paragraph line="91">Byādhitassa <pageBreak edition="V" number="0.0331" /> dve aṅgāni gahetabbāni.</paragraph>
    <paragraph line="92">Matassa dve aṅgāni gahetabbāni.</paragraph>
    <paragraph line="93">Nadiyā dve aṅgāni gahetabbāni.</paragraph>
    <paragraph line="94">Usabhassa ekaṃ aṅgaṃ gahetabbaṃ.</paragraph>
    <paragraph line="95">Maggassa dve aṅgāni gahetabbāni.</paragraph>
    <paragraph line="96">Suṅkasāyikassa ekaṃ aṅgaṃ gahetabbaṃ.</paragraph>
    <paragraph line="97">Corassa tīṇi aṅgāni gahetabbāni.</paragraph>
    <paragraph line="98">Sakuṇagghiyā ekaṃ aṅgaṃ gahetabbaṃ.</paragraph>
    <paragraph line="99">Sunakhassa ekaṃ aṅgaṃ gahetabbaṃ.</paragraph>
    <paragraph line="100">Tikicchakassa tīṇi aṅgāni gahetabbāni.</paragraph>
    <paragraph line="101">Gabbhiniyā dve aṅgāni gahetabbāni.</paragraph>
    <paragraph line="102">Camariyā ekaṃ aṅgaṃ gahetabbaṃ.</paragraph>
    <paragraph line="103">Kikiyā dve aṅgāni gahetabbāni.</paragraph>
    <paragraph line="104">Kapotikāya tīṇi aṅgāni gahetabbāni.</paragraph>
    <paragraph line="105">Ekanayanassa dve aṅgāni gahetabbāni.</paragraph>
    <paragraph line="106">Kassakassa tīṇi aṅgāni gahetabbāni.</paragraph>
    <paragraph line="107">Jambukasiṅgāliyā ekaṃ aṅgaṃ gahetabbaṃ.</paragraph>
    <paragraph line="108">Caṅgavārakassa dve aṅgāni gahetabbāni.</paragraph>
    <paragraph line="109">Dabbiyā ekaṃ aṅgaṃ gahetabbaṃ.</paragraph>
    <paragraph line="110">Iṇasādhakassa tīṇi aṅgāni gahetabbāni.</paragraph>
    <paragraph line="111">Anuvicinakassa ekaṃ aṅgaṃ gahetabbaṃ.</paragraph>
    <paragraph line="112">Sārathissa dve aṅgāni gahetabbāni.</paragraph>
    <paragraph line="113">Bhojakassa <pageBreak edition="M" number="0.0348" /> dve aṅgāni gahetabbāni.</paragraph>
    <paragraph line="114">Tunnavāyassa ekaṃ aṅgaṃ gahetabbaṃ.</paragraph>
    <paragraph line="115">Nāvikassa ekaṃ aṅgaṃ gahetabbaṃ.</paragraph>
    <paragraph line="116">Bhamarassa dve aṅgāni gahetabbānīti.</paragraph>
    <centered line="117">Mātikā niṭṭhitā.</centered>
    <title line="118">1. Gadrabhavaggo</title>
    <subhead line="119">1. Gadrabhaṅgapañho</subhead>
    <paragraph line="120" number="1"> ‘‘Bhante <pageBreak edition="V" number="0.0332" /> nāgasena, ‘gadrabhassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, gadrabho nāma saṅkārakūṭepi catukkepi siṅghāṭakepi gāmadvārepi thusarāsimhipi yattha katthaci sayati, na sayanabahulo hoti, evameva <pageBreak edition="P" number="0.0366" /> kho, mahārāja, yoginā yogāvacarena tiṇasanthārepi paṇṇasanthārepi kaṭṭhamañcakepi chamāyapi yattha katthaci cammakhaṇḍaṃ pattharitvā yattha katthaci sayitabbaṃ, na sayanabahulena bhavitabbaṃ. Idaṃ, mahārāja, gadrabhassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena ‘kaliṅgarūpadhānā, bhikkhave, etarahi mama sāvakā viharanti appamattā ātāpino padhānasmi’nti. Bhāsitampetaṃ, mahārāja, therena sāriputtena dhammasenāpatināpi –</paragraph>
    <gatha1 line="121">‘‘‘Pallaṅkena nisinnassa, jaṇṇukenābhivassati;</gatha1>
    <gathalast line="122">Alaṃ phāsuvihārāya, pahitattassa bhikkhuno’’’ti.</gathalast>
    <centered line="123">Gadrabhaṅgapañho paṭhamo.</centered>
    <subhead line="124">2. Kukkuṭaṅgapañho</subhead>
    <paragraph line="125" number="2"> ‘‘Bhante nāgasena, ‘kukkuṭassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, kukkuṭo <pageBreak edition="M" number="0.0349" /> kālena samayena paṭisallīyati, evameva kho, mahārāja, yoginā yogāvacarena kālena samayeneva cetiyaṅgaṇaṃ sammajjitvā pānīyaṃ paribhojanīyaṃ upaṭṭhapetvā sarīraṃ paṭijaggitvā nahāyitvā cetiyaṃ vanditvā vuḍḍhānaṃ bhikkhūnaṃ dassanāya gantvā kālena samayena suññāgāraṃ pavisitabbaṃ. Idaṃ, mahārāja, kukkuṭassa paṭhamaṃ aṅgaṃ gahetabbaṃ.</paragraph>
    <paragraph line="126">‘‘Puna <pageBreak edition="V" number="0.0333" /> caparaṃ, mahārāja, kukkuṭo kālena samayeneva vuṭṭhāti. Evameva kho, mahārāja, yoginā yogāvacarena kālena samayeneva vuṭṭhahitvā cetiyaṅgaṇaṃ sammajjitvā pānīyaṃ paribhojanīyaṃ upaṭṭhapetvā sarīraṃ paṭijaggitvā cetiyaṃ vanditvā punadeva suññāgāraṃ pavisitabbaṃ. Idaṃ, mahārāja, kukkuṭassa dutiyaṃ aṅgaṃ gahetabbaṃ.</paragraph>
    <paragraph line="127">‘‘Puna caparaṃ, mahārāja, kukkuṭo pathaviṃ khaṇitvā khaṇitvā ajjhohāraṃ ajjhoharati. Evameva kho, mahārāja, yoginā yogāvacarena paccavekkhitvā paccavekkhitvā ajjhohāraṃ ajjhoharitabbaṃ ‘neva davāya na madāya <pageBreak edition="P" number="0.0367" /> na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya, iti purāṇañca vedanaṃ paṭihaṅkhāmi navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’ti. Idaṃ, mahārāja, kukkuṭassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="128">‘‘‘Kantāre puttamaṃsaṃva, akkhassabbhañjanaṃ yathā;</gatha1>
    <gathalast line="129">Evaṃ āhari āhāraṃ, yāpanatthamamucchito’ti.</gathalast>
    <paragraph line="130">‘‘Puna caparaṃ, mahārāja, kukkuṭo sacakkhukopi rattiṃ andho hoti. Evameva kho, mahārāja, yoginā yogāvacarena anandheneva andhena viya bhavitabbaṃ, araññepi gocaragāme piṇḍāya carantenapi rajanīyesu rūpasaddagandharasaphoṭṭhabbadhammesu andhena badhirena mūgena viya bhavitabbaṃ, na nimittaṃ gahetabbaṃ, nānubyañjanaṃ gahetabbaṃ. Idaṃ, mahārāja, kukkuṭassa catutthaṃ aṅgaṃ gahetabbaṃ. Bhāsitampetaṃ, mahārāja, therena mahākaccāyanena –</paragraph>
    <gatha1 line="131">‘Cakkhumāssa yathā andho, sotavā badhiro yathā;</gatha1>
    <gatha2 line="132"><alternatives line="50" extra="" separator="false"><alternative source-abbr="vri" source="vipassana research institut">Paññavāssa</alternative><alternative source-abbr="sī." source="sri lanka">jivhāvassa</alternative><alternative source-abbr="pī." source="pali text society">jivhāvassa</alternative></alternatives>  yathā mūgo, balavā dubbaloriva;</gatha2>
    <gathalast line="133"><alternatives line="58" extra="" separator="false"><alternative source-abbr="vri" source="vipassana research institut">Attaatthe</alternative><alternative source-abbr="sī." source="sri lanka">atha atthe</alternative><alternative source-abbr="pī." source="pali text society">atha atthe</alternative></alternatives>  samuppanne, sayetha matasāyika’nti.</gathalast>
    <paragraph line="134">‘‘Puna <pageBreak edition="M" number="0.0350" /> caparaṃ, mahārāja, kukkuṭo leḍḍudaṇḍalaguḷamuggarehi paripātiyantopi sakaṃ gehaṃ na vijahati. Evameva kho, mahārāja, yoginā yogāvacarena cīvarakammaṃ karontenapi navakammaṃ karontenapi vattappaṭivattaṃ karontenapi uddisantenapi uddisāpentenapi yoniso manasikāro na vijahitabbo, sakaṃ kho panetaṃ, mahārāja, yogino gehaṃ, yadidaṃ yoniso manasikāro <pageBreak edition="V" number="0.0334" />. Idaṃ, mahārāja, kukkuṭassa pañcamaṃ aṅgaṃ gahetabbaṃ <pageBreak edition="P" number="0.0368" />. Bhāsitampetaṃ, mahārāja, bhagavatā devātidevena ‘ko ca, bhikkhave, bhikkhuno gocaro sako pettiko visayo? Yadidaṃ cattāro satipaṭṭhānā’ti. Bhāsitampetaṃ, mahārāja, therena sāriputtena dhammasenāpatināpi –</paragraph>
    <gatha1 line="135">‘‘‘Yathā sudanto mātaṅgo, sakaṃ soṇḍaṃ na maddati;</gatha1>
    <gathalast line="136">Bhakkhābhakkhaṃ vijānāti, attano vuttikappanaṃ.</gathalast>
    <gatha1 line="137">‘‘‘Tatheva buddhaputtena, appamattena vā pana;</gatha1>
    <gathalast line="138">Jinavacanaṃ na madditabbaṃ, manasikāravaruttama’’’nti.</gathalast>
    <centered line="139">Kukkuṭaṅgapañho dutiyo.</centered>
    <subhead line="140">3. Kalandakaṅgapañho</subhead>
    <paragraph line="141" number="3"> ‘‘Bhante nāgasena, ‘kalandakassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, kalandako paṭisattumhi opatante naṅguṭṭhaṃ papphoṭetvā mahantaṃ katvā teneva naṅguṭṭhalaguḷena paṭisattuṃ paṭibāhati, evameva kho, mahārāja, yoginā yogāvacarena kilesasattumhi opatante satipaṭṭhānalaguḷaṃ papphoṭetvā mahantaṃ katvā teneva satipaṭṭhānalaguḷena sabbakilesā paṭibāhitabbā. Idaṃ, mahārāja, kalandakassa ekaṃ aṅgaṃ gahetabbaṃ. Bhāsitampetaṃ, mahārāja, therena cūḷapanthakena –</paragraph>
    <gatha1 line="142">‘Yadā kilesā opatanti, sāmaññaguṇadhaṃsanā;</gatha1>
    <gathalast line="143">Satipaṭṭhānalaguḷena, hantabbā te punappuna’’’nti.</gathalast>
    <centered line="144">Kalandakaṅgapañho tatiyo.</centered>
    <subhead line="145">4. Dīpiniyaṅgapañho</subhead>
    <paragraph line="146" number="4"> ‘‘Bhante <pageBreak edition="V" number="0.0335" /><pageBreak edition="M" number="0.0351" /> nāgasena, ‘dīpiniyā ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, dīpinī sakiṃ yeva gabbhaṃ gaṇhāti, na punappunaṃ purisaṃ upeti? Evameva kho, mahārāja, yoginā yogāvacarena āyatiṃ paṭisandhiṃ uppattiṃ gabbhaseyyaṃ cutiṃ bhedaṃ khayaṃ vināsaṃ saṃsārabhayaṃ duggatiṃ visamaṃ sampīḷitaṃ disvā ‘punabbhave <pageBreak edition="P" number="0.0369" /> nappaṭisandahissāmī’ti yoniso manasikāro karaṇīyo. Idaṃ, mahārāja, dīpiniyā ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte dhaniyagopālakasutte –</paragraph>
    <gatha1 line="147">‘‘‘Usabhoriva chetva bandhanāni, nāgo pūtilataṃva dālayitvā;</gatha1>
    <gathalast line="148">Nāhaṃ punupessaṃ gabbhaseyyaṃ, atha ce patthayasī pavassa devā’’’ti.</gathalast>
    <centered line="149">Dīpiniyaṅgapañho catuttho.</centered>
    <subhead line="150">5. Dīpikaṅgapañho</subhead>
    <paragraph line="151" number="5"> ‘‘Bhante nāgasena, ‘dīpikassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, dīpiko araññe tiṇagahanaṃ vā vanagahanaṃ vā pabbatagahanaṃ vā nissāya nilīyitvā mige gaṇhāti, evameva kho, mahārāja, yoginā yogāvacarena vivekaṃ sevitabbaṃ araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ appasaddaṃ appanigghosaṃ vijanavātaṃ manussarāhaseyyakaṃ paṭisallānasāruppaṃ; vivekaṃ sevamāno hi, mahārāja, yogī yogāvacaro nacirasseva chaḷabhiññāsu ca vasibhāvaṃ pāpuṇāti. Idaṃ, mahārāja, dīpikassa paṭhamaṃ aṅgaṃ gahetabbaṃ. Bhāsitampetaṃ, mahārāja, therehi dhammasaṅgāhakehi –</paragraph>
    <gatha1 line="152">‘‘‘Yathāpi <pageBreak edition="V" number="0.0336" /><pageBreak edition="M" number="0.0352" /> dīpiko nāma, nilīyitvā <alternatives line="66" extra="" separator="false"><alternative source-abbr="vri" source="vipassana research institut">gaṇhate</alternative><alternative source-abbr="sī." source="sri lanka">gaṇhatī</alternative><alternative source-abbr="pī." source="pali text society">gaṇhatī</alternative></alternatives>  mige;</gatha1>
    <gatha2 line="153">Tathevāyaṃ buddhaputto, yuttayogo vipassako;</gatha2>
    <gathalast line="154">Araññaṃ pavisitvāna, gaṇhāti phalamuttama’nti.</gathalast>
    <paragraph line="155">‘‘Puna caparaṃ, mahārāja, dīpiko yaṃ kiñci pasuṃ vadhitvā vāmena passena patitaṃ na bhakkheti. Evameva kho, mahārāja, yoginā yogāvacarena veḷudānena vā pattadānena vā pupphadānena vā phaladānena vā sinānadānena vā mattikādānena vā cuṇṇadānena vā dantakaṭṭhadānena <pageBreak edition="P" number="0.0370" /> vā mukhodakadānena vā cātukamyatāya vā <alternatives line="74" extra="" separator="false"><alternative source-abbr="vri" source="vipassana research institut">muggasupyatāya</alternative><alternative source-abbr="sī." source="sri lanka">muggasuppatāya</alternative><alternative source-abbr="pī." source="pali text society">muggasuppatāya</alternative></alternatives>  vā <alternatives line="82" extra="" separator="false"><alternative source-abbr="vri" source="vipassana research institut">pāribhaṭa</alternative><alternative source-abbr="sī." source="sri lanka">pāribhaṭṭatāya</alternative><alternative source-abbr="pī." source="pali text society">pāribhaṭṭatāya</alternative></alternatives>  yatāya vā jaṅghapesanīyena vā vejjakammena vā dūtakammena vā pahiṇagamanena vā piṇḍapaṭipiṇḍena vā dānānuppadānena vā vatthuvijjāya vā nakkhattavijjāya vā <alternatives line="90" extra="" separator="false"><alternative source-abbr="vri" source="vipassana research institut">aṅgavijjāya</alternative><alternative source-abbr="ka." source="cambodian">nagavijjāya</alternative></alternatives>  vā aññataraññatarena vā buddhappaṭikuṭṭhena micchājīvena nipphāditaṃ bhojanaṃ na <alternatives line="98" extra="" separator="false"><alternative source-abbr="vri" source="vipassana research institut">bhuñjitabbaṃ</alternative><alternative source-abbr="sī." source="sri lanka">paribhuñjitabbaṃ</alternative><alternative source-abbr="pī." source="pali text society">paribhuñjitabbaṃ</alternative></alternatives>  vāmena passena patitaṃ pasuṃ viya dīpiko. Idaṃ, mahārāja, dīpikassa dutiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="156">‘‘‘Vacīviññattivipphārā, uppannaṃ madhupāyasaṃ;</gatha1>
    <gathalast line="157">Sace bhutto bhaveyyāhaṃ, sājīvo garahito mama.</gathalast>
    <gatha1 line="158">‘‘‘Yadipi me antaguṇaṃ, nikkhamitvā bahī care;</gatha1>
    <gathalast line="159">Neva bhindeyyamājīvaṃ, cajamānopi jīvita’’’nti.</gathalast>
    <centered line="160">Dīpikaṅgapañho pañcamo.</centered>
    <subhead line="161">6. Kummaṅgapañho</subhead>
    <paragraph line="162" number="6"> ‘‘Bhante nāgasena, ‘kummassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, kummo udakacaro udakeyeva vāsaṃ kappeti, evameva kho, mahārāja, yoginā yogāvacarena sabbapāṇabhūtapuggalānaṃ hitānukampinā mettāsahagatena cetasā vipulena mahaggatena appamāṇena averena abyāpajjena sabbāvantaṃ lokaṃ pharitvā viharitabbaṃ. Idaṃ, mahārāja, kummassa paṭhamaṃ aṅgaṃ gahetabbaṃ.</paragraph>
    <paragraph line="163">‘‘Puna <pageBreak edition="V" number="0.0337" /><pageBreak edition="M" number="0.0353" /> caparaṃ, mahārāja, kummo udake uppilavanto sīsaṃ ukkhipitvā yadi koci passati, tattheva nimujjati gāḷhamogāhati ‘mā maṃ te puna passeyyu’nti, evameva kho, mahārāja, yoginā yogāvacarena kilesesu opatantesu ārammaṇasare nimujjitabbaṃ gāḷhamogāhitabbaṃ ‘mā maṃ kilesā puna passeyyu’nti. Idaṃ, mahārāja, kummassa dutiyaṃ aṅgaṃ gahetabbaṃ.</paragraph>
    <paragraph line="164">‘‘Puna caparaṃ <pageBreak edition="P" number="0.0371" />, mahārāja, kummo udakato nikkhamitvā kāyaṃ otāpeti, evameva kho, mahārāja, yoginā yogāvacarena nisajjaṭṭhānasayanacaṅkamato mānasaṃ nīharitvā sammappadhāne mānasaṃ otāpetabbaṃ. Idaṃ, mahārāja, kummassa tatiyaṃ aṅgaṃ gahetabbaṃ.</paragraph>
    <paragraph line="165">‘‘Puna caparaṃ, mahārāja, kummo pathaviṃ khaṇitvā vivitte vāsaṃ kappeti, evameva kho, mahārāja, yoginā yogāvacarena lābhasakkārasilokaṃ pajahitvā suññaṃ vivittaṃ kānanaṃ vanapatthaṃ pabbataṃ kandaraṃ giriguhaṃ appasaddaṃ appanigghosaṃ pavivittamogāhitvā vivitte yeva vāsaṃ upagantabbaṃ. Idaṃ, mahārāja, kummassa catutthaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena –</paragraph>
    <gatha1 line="166">‘‘‘Vivittaṃ appanigghosaṃ, vāḷamiganisevitaṃ;</gatha1>
    <gathalast line="167">Seve senāsanaṃ bhikkhu, paṭisallānakāraṇā’ti.</gathalast>
    <paragraph line="168">‘‘Puna caparaṃ, mahārāja, kummo cārikaṃ caramāno yadi kañci passati vā, saddaṃ suṇāti vā, soṇḍipañcamāni aṅgāni sake kapāle nidahitvā appossukko tuṇhībhūto tiṭṭhati kāyamanurakkhanto, evameva kho, mahārāja, yoginā yogāvacarena sabbattha rūpasaddagandharasaphoṭṭhabbadhammesu āpatantesu chasu dvāresu saṃvarakavāṭaṃ anugghāṭetvā mānasaṃ samodahitvā saṃvaraṃ katvā satena sampajānena vihātabbaṃ samaṇadhammaṃ anurakkhamānena. Idaṃ, mahārāja, kummassa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare kummūpamasuttante –</paragraph>
    <gatha1 line="169">‘‘‘Kummova <pageBreak edition="M" number="0.0354" /> aṅgāni sake kapāle, samodahaṃ bhikkhu manovitakke;</gatha1>
    <gathalast line="170">Anissito <pageBreak edition="P" number="0.0372" /> aññamaheṭhayāno, parinibbutonūpavadeyya kañcī’’’ti.</gathalast>
    <centered line="171">Kummaṅgapañho chaṭṭho.</centered>
    <subhead line="172">7. Vaṃsaṅgapañho</subhead>
    <paragraph line="173" number="7"> ‘‘Bhante <pageBreak edition="V" number="0.0338" /> nāgasena, ‘vaṃsassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, vaṃso yattha vāto, tattha anulometi, nāññatthamanudhāvati, evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthu sāsanaṃ, taṃ anulomayitvā kappiye anavajje ṭhatvā samaṇadhammaṃ yeva pariyesitabbaṃ. Idaṃ, mahārāja, vaṃsassa ekaṃ aṅgaṃ gahetabbaṃ. Bhāsitampetaṃ mahārāja therena rāhulena –</paragraph>
    <gatha1 line="174">‘‘‘Navaṅgaṃ buddhavacanaṃ, anulometvāna sabbadā;</gatha1>
    <gathalast line="175">Kappiye anavajjasmiṃ, ṭhatvāpāyaṃ samuttari’’’nti.</gathalast>
    <centered line="176">Vaṃsaṅgapañho sattamo.</centered>
    <subhead line="177">8. Cāpaṅgapañho</subhead>
    <paragraph line="178" number="8"> ‘‘Bhante nāgasena, ‘cāpassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, cāpo sutacchito <alternatives line="106" extra="" separator="false"><alternative source-abbr="vri" source="vipassana research institut">namito</alternative><alternative source-abbr="sī." source="sri lanka">mito</alternative><alternative source-abbr="pī." source="pali text society">mito</alternative><alternative source-abbr="ka." source="cambodian">mito</alternative></alternatives>  yāvaggamūlaṃ samakameva anunamati nappaṭitthambhati, evameva kho, mahārāja, yoginā yogāvacarena theranavamajjhimasamakesu anunamitabbaṃ nappaṭipharitabbaṃ. Idaṃ, mahārāja, cāpassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena vidhura [puṇṇaka] jātake –</paragraph>
    <gatha1 line="179">‘‘‘Cāpovūnudaro <pageBreak edition="M" number="0.0355" /> dhīro, vaṃso vāpi pakampaye <note>cāpo vā nuna me dhīro, vaṃsova anulomayaṃ (sī. pī. ka.)</note>;</gatha1>
    <gathalast line="180">Paṭilomaṃ na vatteyya, sa rājavasatiṃ vase’’’ti.</gathalast>
    <centered line="181">Cāpaṅgapañho aṭṭhamo.</centered>
    <subhead line="182">9. Vāyasaṅgapañho</subhead>
    <paragraph line="183" number="9"> ‘‘Bhante <pageBreak edition="V" number="0.0339" /> nāgasena, ‘vāyasassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, vāyaso āsaṅkitaparisaṅkito yattappayatto <pageBreak edition="P" number="0.0373" /> carati, evameva kho, mahārāja, yoginā yogāvacarena āsaṅkitaparisaṅkitena yattapayattena upaṭṭhitāya satiyā saṃvutehi indriyehi caritabbaṃ. Idaṃ, mahārāja, vāyasassa paṭhamaṃ aṅgaṃ gahetabbaṃ.</paragraph>
    <paragraph line="184">‘‘Puna caparaṃ, mahārāja, vāyaso yaṃ kiñci bhojanaṃ disvā ñātīhi saṃvibhajitvā bhuñjati, evameva kho, mahārāja, yoginā yogāvacarena ye te lābhā dhammikā dhammaladdhā antamaso pattapariyāpannamattampi, tathārūpehi lābhehi paṭivibhattabhoginā bhavitabbaṃ sīlavantehi sabrahmacārīhi. Idaṃ, mahārāja, vāyasassa dutiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="185">‘‘‘Sace me upanāmenti, yathāladdhaṃ tapassino;</gatha1>
    <gathalast line="186">Sabbe saṃvibhajitvāna, tato bhuñjāmi bhojana’’’nti.</gathalast>
    <centered line="187">Vāyasaṅgapañho navamo.</centered>
    <subhead line="188">10. Makkaṭaṅgapañho</subhead>
    <paragraph line="189" number="10"> ‘‘Bhante nāgasena, ‘makkaṭassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, makkaṭo vāsamupagacchanto tathārūpe okāse mahatimahārukkhe pavivitte <alternatives line="121" extra="" separator="true"><alternative source-abbr="vri" source="vipassana research institut">sabbaṭṭhakasākhe</alternative><alternative source-abbr="syā." source="thai">sabbatthakasākhe</alternative><alternative source-abbr="ka." source="cambodian">sabbaṭṭhasākhe</alternative></alternatives>  bhīruttāṇe vāsamupagacchati, evameva kho, mahārāja <pageBreak edition="M" number="0.0356" />, yoginā yogāvacarena lajjiṃ pesalaṃ sīlavantaṃ kalyāṇadhammaṃ bahussutaṃ dhammadharaṃ vinayadharaṃ piyaṃ garubhāvanīyaṃ vattāraṃ vacanakkhamaṃ ovādakaṃ viññāpakaṃ sandassakaṃ samādapakaṃ samuttejakaṃ sampahaṃsakaṃ evarūpaṃ kalyāṇamittaṃ ācariyaṃ nissāya viharitabbaṃ. Idaṃ, mahārāja, makkaṭassa paṭhamaṃ aṅgaṃ gahetabbaṃ.</paragraph>
    <paragraph line="190">‘‘Puna <pageBreak edition="V" number="0.0340" /> caparaṃ, mahārāja, makkaṭo rukkhe yeva carati tiṭṭhati nisīdati, yadi niddaṃ okkamati, tattheva rattiṃ vāsamanubhavati. Evameva kho, mahārāja, yoginā yogāvacarena pavanābhimukhena bhavitabbaṃ, pavane yeva ṭhānacaṅkamanisajjāsayanaṃ <pageBreak edition="P" number="0.0374" /> niddaṃ okkamitabbaṃ, tattheva satipaṭṭhānamanubhavitabbaṃ. Idaṃ, mahārāja, makkaṭassa dutiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="191">‘‘‘Caṅkamantopi tiṭṭhanto, nisajjāsayanena vā;</gatha1>
    <gathalast line="192">Pavane sobhate bhikkhu, pavanantaṃva vaṇṇita’’’nti.</gathalast>
    <centered line="193">Makkaṭaṅgapañho dasamo.</centered>
    <centered line="194">Gadrabhavaggo paṭhamo.</centered>
    <paragraph line="195">Tassuddānaṃ –</paragraph>
    <gatha1 line="196">Gadrabho <alternatives line="130" extra="" separator="false"><alternative source-abbr="vri" source="vipassana research institut">ceva</alternative><alternative source-abbr="sī." source="sri lanka">ghorassaro ca</alternative><alternative source-abbr="syā." source="thai">ghorassaro ca</alternative><alternative source-abbr="pī." source="pali text society">ghorassaro ca</alternative></alternatives>  kukkuṭo, kalando dīpini dīpiko;</gatha1>
    <gathalast line="197">Kummo vaṃso ca cāpo ca, vāyaso atha makkaṭoti.</gathalast>
    <title line="198">2. Samuddavaggo</title>
    <subhead line="199">1. Lābulataṅgapañho</subhead>
    <paragraph line="200" number="1"> ‘‘Bhante <pageBreak edition="V" number="0.0341" /><pageBreak edition="M" number="0.0357" /> nāgasena, ‘lābulatāya ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, lābulatā tiṇe vā kaṭṭhe vā latāya vā soṇḍikāhi ālambitvā tassūpari vaḍḍhati, evameva kho, mahārāja, yoginā yogāvacarena arahatte abhivaḍḍhitukāmena manasā ārammaṇaṃ ālambitvā arahatte abhivaḍḍhitabbaṃ. Idaṃ, mahārāja, lābulatāya ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="201">‘‘‘Yathā lābulatā nāma, tiṇe kaṭṭhe latāya vā;</gatha1>
    <gathalast line="202">Ālambitvā soṇḍikāhi, tato vaḍḍhati uppari.</gathalast>
    <gatha1 line="203">‘‘‘Tatheva buddhaputtena, arahattaphalakāminā;</gatha1>
    <gathalast line="204">Ārammaṇaṃ ālambitvā, vaḍḍhitabbaṃ asekkhaphale’’’ti.</gathalast>
    <centered line="205">Lābulataṅgapañho paṭhamo.</centered>
    <subhead line="206">2. Padumaṅgapañho</subhead>
    <paragraph line="207" number="2"> ‘‘Bhante nāgasena, ‘padumassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti <pageBreak edition="P" number="0.0375" />? ‘‘Yathā, mahārāja, padumaṃ udake jātaṃ udake saṃvaddhaṃ anupalittaṃ udakena, evameva kho, mahārāja, yoginā yogāvacarena kule gaṇe lābhe yase <pageBreak edition="V" number="0.0342" /> sakkāre sammānanāya paribhogapaccayesu ca sabbattha anupalittena bhavitabbaṃ. Idaṃ, mahārāja, padumassa paṭhamaṃ aṅgaṃ gahetabbaṃ.</paragraph>
    <paragraph line="208">‘‘Puna caparaṃ, mahārāja, padumaṃ udakā accuggamma ṭhāti. Evameva kho, mahārāja, yoginā yogāvacarena sabbalokaṃ abhibhavitvā accuggamma lokuttaradhamme ṭhātabbaṃ. Idaṃ, mahārāja, padumassa dutiyaṃ aṅgaṃ gahetabbaṃ.</paragraph>
    <paragraph line="209">‘‘Puna <pageBreak edition="M" number="0.0358" /> caparaṃ, mahārāja, padumaṃ appamattakenapi anilena eritaṃ calati. Evameva kho, mahārāja, yoginā yogāvacarena appamattakesupi kilesesu saṃyamo karaṇīyo, bhayadassāvinā viharitabbaṃ. Idaṃ, mahārāja, padumassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena ‘aṇumattesu vajjesu bhayadassāvī samādāya sikkhati sikkhāpadesū’ti.</paragraph>
    <centered line="210">Padumaṅgapañho dutiyo.</centered>
    <subhead line="211">3. Bījaṅgapañho</subhead>
    <paragraph line="212" number="3"> ‘‘Bhante nāgasena, ‘bījassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, bījaṃ appakampi samānaṃ bhaddake khette vuttaṃ deve sammā dhāraṃ pavecchante subahūni phalāni anudassati, evameva kho, mahārāja, yoginā yogāvacarena yathā paṭipāditaṃ sīlaṃ kevalaṃ sāmaññaphalamanudassati. Evaṃ sammā paṭipajjitabbaṃ. Idaṃ, mahārāja, bījassa paṭhamaṃ aṅgaṃ gahetabbaṃ.</paragraph>
    <paragraph line="213">‘‘Puna caparaṃ, mahārāja, bījaṃ suparisodhite khette ropitaṃ khippameva saṃvirūhati, evameva kho, mahārāja, yoginā yogāvacarena mānasaṃ supariggahitaṃ suññāgāre parisodhitaṃ satipaṭṭhānakhettavare khittaṃ khippameva virūhati. Idaṃ, mahārāja, bījassa dutiyaṃ aṅgaṃ gahetabbaṃ <pageBreak edition="P" number="0.0376" />. Bhāsitampetaṃ, mahārāja, therena anuruddhena –</paragraph>
    <gatha1 line="214">‘‘‘Yathāpi <pageBreak edition="V" number="0.0343" /> <alternatives line="138" extra="" separator="false"><alternative source-abbr="vri" source="vipassana research institut">khette</alternative><alternative source-abbr="sī." source="sri lanka">yathā khette</alternative></alternatives>  parisuddhe, bījañcassa patiṭṭhitaṃ;</gatha1>
    <gathalast line="215">Vipulaṃ tassa phalaṃ hoti, api toseti kassakaṃ.</gathalast>
    <gatha1 line="216">‘‘‘Tatheva yogino cittaṃ, suññāgāre visodhitaṃ;</gatha1>
    <gathalast line="217">Satipaṭṭhānakhettamhi, khippameva virūhatī’’’ti.</gathalast>
    <centered line="218">Bījaṅgapañho tatiyo.</centered>
    <subhead line="219">4. Sālakalyāṇikaṅgapañho</subhead>
    <paragraph line="220" number="4"> ‘‘Bhante <pageBreak edition="M" number="0.0359" /> nāgasena, ‘sālakalyāṇikāya ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, sālakalyāṇikā nāma antopathaviyaṃ yeva abhivaḍḍhati hatthasatampi bhiyyopi, evameva kho, mahārāja, yoginā yogāvacarena cattāri sāmaññaphalāni catasso paṭisambhidā chaḷabhiññāyo kevalañca samaṇadhammaṃ suññāgāre yeva paripūrayitabbaṃ. Idaṃ, mahārāja, sālakalyāṇikāya ekaṃ aṅgaṃ gahetabbaṃ. Bhāsitampetaṃ, mahārāja, therena rāhulena –</paragraph>
    <gatha1 line="221">‘‘‘Sālakalyāṇikā nāma, pādapo dharaṇīruho;</gatha1>
    <gathalast line="222">Antopathaviyaṃ yeva, satahatthopi vaḍḍhati.</gathalast>
    <gatha1 line="223">‘‘‘Yathā kālamhi sampatte, paripākena so dumo;</gatha1>
    <gathalast line="224">Uggañchitvāna ekāhaṃ, satahatthopi vaḍḍhati.</gathalast>
    <gatha1 line="225">‘‘‘Evamevāhaṃ mahāvīra, sālakalyāṇikā viya;</gatha1>
    <gathalast line="226">Abbhantare suññāgāre, dhammato abhivaḍḍhayi’’’nti.</gathalast>
    <centered line="227">Sālakalyāṇikaṅgapañho catuttho.</centered>
    <subhead line="228">5. Nāvaṅgapañho</subhead>
    <paragraph line="229" number="5"> ‘‘Bhante <pageBreak edition="V" number="0.0344" /> nāgasena, ‘nāvāya tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, nāvā bahuvidhadārusaṅghāṭasamavāyena bahumpi janaṃ tārayati, evameva kho, mahārāja, yoginā yogāvacarena ācārasīlaguṇavattappaṭivattabahuvidhadhammasaṅghāṭasamavāyena sadevako loko tārayitabbo. Idaṃ, mahārāja, nāvāya paṭhamaṃ aṅgaṃ gahetabbaṃ.</paragraph>
    <paragraph line="230">‘‘Puna caparaṃ, mahārāja, nāvā bahuvidhaūmitthanitavegavisaṭamāvaṭṭavegaṃ <pageBreak edition="P" number="0.0377" /> sahati, evameva kho, mahārāja, yoginā yogāvacarena bahuvidhakilesaūmivegaṃ lābhasakkārayasasilokapūjanavandanā parakulesu nindāpasaṃsāsukhadukkhasammānanavimānanabahuvidhadosaūmivegañca sahitabbaṃ. Idaṃ, mahārāja, nāvāya dutiyaṃ aṅgaṃ gahetabbaṃ.</paragraph>
    <paragraph line="231">‘‘Puna <pageBreak edition="M" number="0.0360" /> caparaṃ, mahārāja, nāvā aparimitamanantamapāramakkhobhitagambhīre mahatimahāghose timitimiṅgalamakaramacchagaṇākule mahatimahāsamudde carati, evameva kho, mahārāja, yoginā yogāvacarena tiparivaṭṭa dvādasākāra catusaccābhisamayappaṭivedhe mānasaṃ sañcārayitabbaṃ. Idaṃ, mahārāja, nāvāya tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare saccasaṃyutte –</paragraph>
    <paragraph line="232">‘‘‘Vitakkentā ca kho tumhe, bhikkhave, ‘‘idaṃ dukkha’’nti vitakkeyyātha, ‘‘ayaṃ dukkhasamudayo’’ti vitakkeyyātha, ‘‘ayaṃ dukkhanirodho’’ti vitakkeyyātha, ‘‘ayaṃ dukkhanirodhagāminī paṭipadā’’ti vitakkeyyāthā’’’ti.</paragraph>
    <centered line="233">Nāvaṅgapañho pañcamo.</centered>
    <subhead line="234">6. Nāvālagganakaṅgapañho</subhead>
    <paragraph line="235" number="6"> ‘‘Bhante nāgasena, ‘nāvālagganakassa dve aṅgāni gahetabbānī’ti yaṃ vadesi, katamāni <pageBreak edition="V" number="0.0345" /> tāni dve aṅgāni gahetabbānī’’ti? ‘‘Yathā, mahārāja, nāvālagganakaṃ bahuūmijālākulavikkhobhitasalilatale mahatimahāsamudde nāvaṃ laggeti ṭhapeti, na deti disāvidisaṃ harituṃ, evameva kho, mahārāja, yoginā yogāvacarena rāgadosamohūmijāle mahatimahāvitakkasampahāre cittaṃ laggetabbaṃ, na dātabbaṃ disāvidisaṃ harituṃ. Idaṃ, mahārāja, nāvālagganakassa paṭhamaṃ aṅgaṃ gahetabbaṃ.</paragraph>
    <paragraph line="236">‘‘Puna caparaṃ, mahārāja, nāvālagganakaṃ na plavati  visīdati, hatthasatepi udake nāvaṃ laggeti ṭhānamupaneti, evameva kho, mahārāja, yoginā yogāvacarena lābhayasasakkāramānanavandanapūjanaapacitīsu lābhaggayasaggepi <pageBreak edition="P" number="0.0378" /> na plavitabbaṃ, sarīrayāpanamattake yeva cittaṃ ṭhapetabbaṃ. Idaṃ, mahārāja, nāvālagganakassa dutiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="237">‘‘‘Yathā <pageBreak edition="M" number="0.0361" /> samudde lagganakaṃ, na plavati visīdati;</gatha1>
    <gathalast line="238">Tatheva lābhasakkāre, mā plavatha visīdathā’’’ti.</gathalast>
    <centered line="239">Nāvālagganakaṅgapañho chaṭṭho.</centered>
    <subhead line="240">7. Kūpaṅgapañho</subhead>
    <paragraph line="241" number="7"> ‘‘Bhante nāgasena, ‘kūpassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, kūpo rajjuñca varattañca laṅkārañca dhāreti, evameva kho, mahārāja, yoginā yogāvacarena satisampajaññasamannāgatena bhavitabbaṃ, abhikkante paṭikkante ālokite vilokite samiñjite pasārite saṅghāṭipattacīvaradhāraṇe asite pīte khāyite sāyite uccārapassāvakamme gate ṭhite nisinne sutte jāgarite bhāsite tuṇhībhāve sampajānakārinā bhavitabbaṃ. Idaṃ, mahārāja, kūpassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena ‘sato, bhikkhave, bhikkhu vihareyya sampajāno, ayaṃ vo amhākaṃ anusāsanī’’’ti.</paragraph>
    <centered line="242">Kūpaṅgapañho sattamo.</centered>
    <subhead line="243">8. Niyāmakaṅgapañho</subhead>
    <paragraph line="244" number="8"> ‘‘Bhante <pageBreak edition="V" number="0.0346" /> nāgasena, ‘niyāmakassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, niyāmako rattindivaṃ satataṃ samitaṃ appamatto yattappayatto nāvaṃ sāreti, evameva kho, mahārāja, yoginā yogāvacarena cittaṃ niyāmayamānena rattindivaṃ satataṃ samitaṃ appamattena yattappayattena yoniso manasikārena cittaṃ niyāmetabbaṃ. Idaṃ, mahārāja, niyāmakassa paṭhamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena dhammapade –</paragraph>
    <gatha1 line="245">‘‘‘Appamādaratā <pageBreak edition="P" number="0.0379" /> hotha, sacittamanurakkhatha;</gatha1>
    <gathalast line="246">Duggā uddharathattānaṃ, paṅke <alternatives line="154" extra="" separator="false"><alternative source-abbr="vri" source="vipassana research institut">sannova</alternative><alternative source-abbr="sī." source="sri lanka">sattova</alternative><alternative source-abbr="pī." source="pali text society">sattova</alternative></alternatives>  kuñjaro’ti.</gathalast>
    <paragraph line="247">‘‘Puna <pageBreak edition="M" number="0.0362" /> caparaṃ, mahārāja, niyāmakassa yaṃ kiñci mahāsamudde kalyāṇaṃ vā pāpakaṃ vā, sabbaṃ taṃ viditaṃ hoti, evameva kho, mahārāja, yoginā yogāvacarena kusalākusalaṃ sāvajjānavajjaṃ hīnappaṇītaṃ kaṇhasukkasappaṭibhāgaṃ vijānitabbaṃ. Idaṃ, mahārāja, niyāmakassa dutiyaṃ aṅgaṃ gahetabbaṃ.</paragraph>
    <paragraph line="248">‘‘Puna caparaṃ, mahārāja, niyāmako yante muddikaṃ deti ‘mā koci yantaṃ āmasitthā’ti, evameva kho, mahārāja, yoginā yogāvacarena citte saṃvaramuddikā dātabbā ‘mā kiñci pāpakaṃ akusalavitakkaṃ vitakkesī’ti, idaṃ, mahārāja, niyāmakassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare ‘mā, bhikkhave, pāpake akusale vitakke vitakkeyyātha, seyyathīdaṃ, kāmavitakkaṃ byāpādavitakkaṃ vihiṃsāvitakka’’’nti.</paragraph>
    <centered line="249">Niyāmakaṅgapañho aṭṭhamo.</centered>
    <subhead line="250">9. Kammakāraṅgapañho</subhead>
    <paragraph line="251" number="9"> ‘‘Bhante <pageBreak edition="V" number="0.0347" /> nāgasena, ‘kammakārassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, kammakāro evaṃ cintayati ‘bhatako ahaṃ imāya nāvāya kammaṃ karomi, imāyāhaṃ nāvāya vāhasā bhattavetanaṃ labhāmi, na me pamādo karaṇīyo, appamādena me ayaṃ nāvā vāhetabbā’ti, evameva kho, mahārāja, yoginā yogāvacarena evaṃ cintayitabbaṃ ‘imaṃ kho ahaṃ cātumahābhūtikaṃ kāyaṃ sammasanto satataṃ samitaṃ appamatto upaṭṭhitassati sato sampajāno samāhito ekaggacitto jātijarābyādhimaraṇasokaparidevadukkhadomanassupāyāsehi parimuccissāmīti appamādo me karaṇīyo’ti, idaṃ, mahārāja, kammakārassa ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="252">‘‘‘Kāyaṃ <pageBreak edition="P" number="0.0380" /> imaṃ sammasatha, parijānātha punappunaṃ;</gatha1>
    <gathalast line="253">Kāye sabhāvaṃ disvāna, dukkhassantaṃ karissathā’ti.</gathalast>
    <centered line="254">Kammakāraṅgapañho navamo.</centered>
    <subhead line="255">10. Samuddaṅgapañho</subhead>
    <paragraph line="256" number="10"> ‘‘Bhante <pageBreak edition="M" number="0.0363" /> nāgasena, ‘samuddassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, mahāsamuddo matena kuṇapena saddhiṃ na saṃvasati, evameva kho, mahārāja, yoginā yogāvacarena rāgadosamohamānadiṭṭhimakkhapaḷāsaissāmacchariyamāyāsāṭheyyakuṭilavisamaduccaritakilesamalehi saddhiṃ na saṃvasitabbaṃ. Idaṃ, mahārāja, samuddassa paṭhamaṃ aṅgaṃ gahetabbaṃ.</paragraph>
    <paragraph line="257">‘‘Puna caparaṃ, mahārāja, mahāsamuddo muttāmaṇiveḷuriyasaṅkhasilāpavāḷaphalikamaṇivividharatananicayaṃ dhārento pidahati, na bahi vikirati. Evameva kho, mahārāja, yoginā yogāvacarena maggaphalajhānavimokkhasamādhisamāpattivipassanābhiññāvividhaguṇaratanāni adhigantvā <pageBreak edition="V" number="0.0348" /> pidahitabbāni, na bahi nīharitabbāni. Idaṃ, mahārāja, samuddassa dutiyaṃ aṅgaṃ gahetabbaṃ.</paragraph>
    <paragraph line="258">‘‘Puna caparaṃ, mahārāja, mahāsamuddo mahantehi mahābhūtehi saddhiṃ saṃvasati. Evameva kho, mahārāja, yoginā yogāvacarena appicchaṃ santuṭṭhaṃ dhutavādaṃ sallekhavuttiṃ ācārasampannaṃ lajjiṃ pesalaṃ garuṃ bhāvanīyaṃ vattāraṃ vacanakkhamaṃ codakaṃ pāpagarahiṃ ovādakaṃ anusāsakaṃ viññāpakaṃ sandassakaṃ samādapakaṃ samuttejakaṃ sampahaṃsakaṃ kalyāṇamittaṃ sabrahmacāriṃ nissāya vasitabbaṃ. Idaṃ, mahārāja, mahāsamuddassa tatiyaṃ aṅgaṃ gahetabbaṃ.</paragraph>
    <paragraph line="259">‘‘Puna caparaṃ, mahārāja, mahāsamuddo navasalilasampuṇṇāhi gaṅgāyamunāaciravatīsarabhūmahīādīhi nadīsatasahassehi antalikkhe saliladhārāhi ca pūritopi sakaṃ velaṃ nātivattati. Evameva kho, mahārāja, yoginā yogāvacarena lābhasakkārasilokavandanamānanapūjanakāraṇā jīvitahetupi sañcicca sikkhāpadavītikkamo na karaṇīyo. Idaṃ, mahārāja, mahāsamuddassa <pageBreak edition="P" number="0.0381" /> catutthaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <paragraph line="260">‘Seyyathāpi, mahārāja <note>pahārādha (sī. pī.)</note>, mahāsamuddo ṭhitadhammo velaṃ nātikkamati, evameva kho, mahārāja, yaṃ mahā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī’ti.</paragraph>
    <paragraph line="261">‘‘Puna <pageBreak edition="M" number="0.0364" /> caparaṃ, mahārāja, mahāsamuddo sabbasavantīhi gaṅgāyamunāaciravatīsarabhūmahīhi antalikkhe udakadhārāhipi na paripūrati. Evameva kho, mahārāja, yoginā yogāvacarena uddesaparipucchāsavanadhāraṇavinicchayaabhidhammavinayagāḷhasuttantaviggahapadanikkhepapadasandhi padavibhattinavaṅgajinasāsanavaraṃ suṇantenāpi na tappitabbaṃ. Idaṃ, mahārāja, mahāsamuddassa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena sutasomajātake –</paragraph>
    <gatha1 line="262">‘‘‘Aggi yathā tiṇakaṭṭhaṃ dahanto, na tappati sāgaro vā nadīhi;</gatha1>
    <gathalast line="263"><alternatives line="169" extra=" jā. 1 asītinipāte" separator="true"><alternative source-abbr="vri" source="vipassana research institut">Evampi ce</alternative><alternative source-abbr="syā." source="thai">evampi ve</alternative><alternative source-abbr="ka." source="cambodian">evaṃ hi me</alternative></alternatives>  paṇḍitā rājaseṭṭha, sutvā na tappanti subhāsitenā’’’ti.</gathalast>
    <centered line="264">Samuddaṅgapañho dasamo.Samuddavaggo dutiyo.</centered>
    <paragraph line="265">Tassuddānaṃ <pageBreak edition="V" number="0.0349" /> –</paragraph>
    <gatha1 line="266">Lābulatā ca padumaṃ, bījaṃ sālakalyāṇikā;</gatha1>
    <gatha1 line="267">Nāvā ca nāvālagganaṃ, kūpo niyāmako tathā;</gatha1>
    <gathalast line="268">Kammakāro samuddo ca, vaggo tena pavuccatīti.</gathalast>
    <title line="269">3. Pathavīvaggo</title>
    <subhead line="270">1. Pathavīaṅgapañho</subhead>
    <paragraph line="271" number="1"> ‘‘Bhante <pageBreak edition="V" number="0.0350" /><pageBreak edition="P" number="0.0382" /><pageBreak edition="M" number="0.0365" /> nāgasena, ‘pathaviyā pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, pathavī iṭṭhāniṭṭhāni kappūrāgarutagaracandanakuṅkumādīni ākirantepi pittasemhapubbaruhirasedamedakheḷasiṅghāṇikalasika- muttakarīsādīni ākirantepi tādisā yeva, evameva kho, mahārāja, yoginā yogāvacarena iṭṭhāniṭṭhe lābhālābhe yasāyase nindāpasaṃsāya sukhadukkhe sabbattha tādinā yeva bhavitabbaṃ. Idaṃ, mahārāja, pathaviyā paṭhamaṃ aṅgaṃ gahetabbaṃ.</paragraph>
    <paragraph line="272">‘‘Puna caparaṃ, mahārāja, pathavī maṇḍanavibhūsanāpagatā sakagandhaparibhāvitā, evameva kho, mahārāja, yoginā yogāvacarena vibhūsanāpagatena sakasīlagandhaparibhāvitena bhavitabbaṃ. Idaṃ, mahārāja, pathaviyā dutiyaṃ aṅgaṃ gahetabbaṃ.</paragraph>
    <paragraph line="273">‘‘Puna caparaṃ, mahārāja, pathavī nirantarā akhaṇḍacchiddā asusirā bahalā ghanā vitthiṇṇā, evameva kho, mahārāja, yoginā yogāvacarena nirantaramakhaṇḍacchiddamasusirabahalaghanavitthiṇṇasīlena bhavitabbaṃ. Idaṃ, mahārāja, pathaviyā tatiyaṃ aṅgaṃ gahetabbaṃ.</paragraph>
    <paragraph line="274">‘‘Puna caparaṃ, mahārāja, pathavī gāmanigamanagarajanapadarukkhapabbatanadītaḷākapokkharaṇīmigapakkhimanujanaranārigaṇaṃ dhārentīpi akilāsu hoti, evameva kho, mahārāja, yoginā yogāvacarena ovadantenapi anusāsantenapi viññāpentenapi sandassentenapi samādapentenapi samuttejentenapi sampahaṃsentenapi dhammadesanāsu akilāsunā bhavitabbaṃ. Idaṃ, mahārāja, pathaviyā catutthaṃ aṅgaṃ gahetabbaṃ.</paragraph>
    <paragraph line="275">‘‘Puna <pageBreak edition="V" number="0.0351" /> caparaṃ, mahārāja, pathavī anunayappaṭighavippamuttā, evameva kho, mahārāja, yoginā yogāvacarena anunayappaṭighavippamuttena pathavisamena cetasā viharitabbaṃ. Idaṃ, mahārāja, pathaviyā pañcamaṃ aṅgaṃ gahetabbaṃ. Bhāsitampetaṃ <pageBreak edition="P" number="0.0383" />, mahārāja, upāsikāya cūḷasubhaddāya sakasamaṇe parikittayamānāya –</paragraph>
    <gatha1 line="276">‘‘‘Ekañce <pageBreak edition="M" number="0.0366" /> bāhaṃ vāsiyā, tacche <alternatives line="178" extra="" separator="false"><alternative source-abbr="vri" source="vipassana research institut">kupitamānasā</alternative><alternative source-abbr="ka." source="cambodian">kupitamānaso</alternative></alternatives> ;</gatha1>
    <gathalast line="277">Ekañcebāhaṃ gandhena, ālimpeyya <alternatives line="186" extra="" separator="false"><alternative source-abbr="vri" source="vipassana research institut">pamoditā</alternative><alternative source-abbr="ka." source="cambodian">pamodito</alternative></alternatives> .</gathalast>
    <gatha1 line="278">‘‘‘Amusmiṃ paṭigho natthi, rāgo asmiṃ na vijjati;</gatha1>
    <gathalast line="279">Pathavīsamacittā te, tādisā samaṇā mamā’’’ti.</gathalast>
    <centered line="280">Pathavīaṅgapañho paṭhamo.</centered>
    <subhead line="281">2. Āpaṅgapañho</subhead>
    <paragraph line="282" number="2"> ‘‘Bhante nāgasena, ‘āpassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, āpo susaṇṭhitamakampitamaluḷitasabhāvaparisuddho, evameva kho, mahārāja, yoginā yogāvacarena kuhanalapananemittakanippesikataṃ apanetvā susaṇṭhitamakampitamaluḷitasabhāvaparisuddhācārena bhavitabbaṃ. Idaṃ, mahārāja, āpassa paṭhamaṃ aṅgaṃ gahetabbaṃ.</paragraph>
    <paragraph line="283">‘‘Puna caparaṃ, mahārāja, āpo sītalasabhāvasaṇṭhito, evameva kho, mahārāja, yoginā yogāvacarena sabbasattesu khantimettānuddayasampannena hitesinā anukampakena bhavitabbaṃ. Idaṃ, mahārāja, āpassa dutiyaṃ aṅgaṃ gahetabbaṃ.</paragraph>
    <paragraph line="284">‘‘Puna caparaṃ, mahārāja, āpo asuciṃ suciṃ karoti, evameva kho, mahārāja, yoginā yogāvacarena gāme vā araññe vā upajjhāye upajjhāyamattesu ācariye ācariyamattesu sabbattha anadhikaraṇena bhavitabbaṃ anavasesakārinā. Idaṃ, mahārāja, āpassa tatiyaṃ aṅgaṃ gahetabbaṃ.</paragraph>
    <paragraph line="285">‘‘Puna <pageBreak edition="V" number="0.0352" /> caparaṃ, mahārāja, āpo bahujanapatthito, evameva kho, mahārāja, yoginā yogāvacarena appicchasantuṭṭhapavivittapaṭisallānena satataṃ sabbalokamabhipatthitena bhavitabbaṃ. Idaṃ, mahārāja, āpassa catutthaṃ aṅgaṃ gahetabbaṃ.</paragraph>
    <paragraph line="286">‘‘Puna <pageBreak edition="M" number="0.0367" /> caparaṃ, mahārāja, āpo na kassaci ahitamupadahati, evameva kho, mahārāja, yoginā yogāvacarena parabhaṇḍanakalahaviggahavivādarittajjhānaaratijananaṃ kāyavacīcittehi <pageBreak edition="P" number="0.0384" /> pāpakaṃ na karaṇīyaṃ. Idaṃ, mahārāja, āpassa pañcamaṃ aṅgaṃ gahetabbaṃ. Bhāsitampetaṃ mahārāja, bhagavatā, devātidevena kaṇhajātake –</paragraph>
    <gatha1 line="287">‘‘‘Varañce me ado sakka, sabbabhūtānamissara;</gatha1>
    <gatha2 line="288">Na mano vā sarīraṃ vā, maṃ-kate sakka kassaci;</gatha2>
    <gathalast line="289">Kadāci upahaññetha, etaṃ sakka varaṃ vare’’’ti.</gathalast>
    <centered line="290">Āpaṅgapañho dutiyo.</centered>
    <subhead line="291">3. Tejaṅgapañho</subhead>
    <paragraph line="292" number="3"> ‘‘Bhante nāgasena, ‘tejassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, tejo tiṇakaṭṭhasākhāpalāsaṃ ḍahati, evameva kho, mahārāja, yoginā yogāvacarena ye te abbhantarā vā bāhirā vā kilesā iṭṭhāniṭṭhārammaṇānubhavanā, sabbe te ñāṇagginā ḍahitabbā. Idaṃ, mahārāja, tejassa paṭhamaṃ aṅgaṃ gahetabbaṃ.</paragraph>
    <paragraph line="293">‘‘Puna caparaṃ, mahārāja, tejo niddayo akāruṇiko, evameva kho, mahārāja, yoginā yogāvacarena sabbakilesesu kāruññānuddayā na kātabbā. Idaṃ, mahārāja, tejassa dutiyaṃ aṅgaṃ gahetabbaṃ.</paragraph>
    <paragraph line="294">‘‘Puna caparaṃ, mahārāja, tejo sītaṃ paṭihanati, evameva kho, mahārāja, yoginā yogāvacarena <pageBreak edition="V" number="0.0353" /> vīriyasantāpatejaṃ abhijanetvā kilesā paṭihantabbā. Idaṃ, mahārāja, tejassa tatiyaṃ aṅgaṃ gahetabbaṃ.</paragraph>
    <paragraph line="295">‘‘Puna caparaṃ, mahārāja, tejo anunayappaṭighavippamutto uṇhamabhijaneti, evameva kho, mahārāja, yoginā yogāvacarena anunayappaṭighavippamuttena tejosamena cetasā viharitabbaṃ. Idaṃ, mahārāja, tejassa catutthaṃ aṅgaṃ gahetabbaṃ.</paragraph>
    <paragraph line="296">‘‘Puna <pageBreak edition="M" number="0.0368" /> caparaṃ, mahārāja, tejo andhakāraṃ <alternatives line="194" extra="" separator="false"><alternative source-abbr="vri" source="vipassana research institut">vidhamitvā</alternative><alternative source-abbr="sī." source="sri lanka">vidhamati</alternative><alternative source-abbr="pī." source="pali text society">vidhamati</alternative><alternative source-abbr="ka." source="cambodian">vidhamati</alternative></alternatives>  ālokaṃ dassayati, evameva kho, mahārāja, yoginā yogāvacarena avijjandhakāraṃ vidhamitvā ñāṇālokaṃ dassayitabbaṃ. Idaṃ, mahārāja, tejassa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena sakaṃ puttaṃ rāhulaṃ ovadantena <pageBreak edition="P" number="0.0385" /> –</paragraph>
    <paragraph line="297">‘Tejosamaṃ <note>ma. ni. 2.119</note>, rāhula, bhāvanaṃ bhāvehi, tejosamaṃ hi te, rāhula, bhāvanaṃ bhāvayato uppannā? Manāpāmanāpā phassā cittaṃ na pariyādāya ṭhassantī’’’ti.</paragraph>
    <centered line="298">Tejaṅgapañho tatiyo.</centered>
    <subhead line="299">4. Vāyuṅgapañho</subhead>
    <paragraph line="300" number="4"> ‘‘Bhante nāgasena, ‘vāyussa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, vāyu supupphitavanasaṇḍantaraṃ abhivāyati, evameva kho, mahārāja, yoginā yogāvacarena vimuttivarakusumapupphitārammaṇavanantare ramitabbaṃ. Idaṃ, mahārāja, vāyussa paṭhamaṃ aṅgaṃ gahetabbaṃ.</paragraph>
    <paragraph line="301">‘‘Puna caparaṃ, mahārāja, vāyu dharaṇīruhapādapagaṇe mathayati, evameva kho, mahārāja, yoginā yogāvacarena vanantaragatena saṅkhāre vicinantena kilesā mathayitabbā. Idaṃ, mahārāja, vāyussa dutiyaṃ aṅgaṃ gahetabbaṃ.</paragraph>
    <paragraph line="302">‘‘Puna caparaṃ, mahārāja, vāyu ākāse carati, evameva kho, mahārāja, yoginā yogāvacarena <pageBreak edition="V" number="0.0354" /> lokuttaradhammesu mānasaṃ sañcārayitabbaṃ. Idaṃ, mahārāja, vāyussa tatiyaṃ aṅgaṃ gahetabbaṃ.</paragraph>
    <paragraph line="303">‘‘Puna caparaṃ, mahārāja, vāyu gandhaṃ anubhavati, evameva kho, mahārāja, yoginā yogāvacarena attano sīlavarasurabhigandho <note>sīlasurabhigando (sī. pī.)</note> anubhavitabbo. Idaṃ, mahārāja, vāyussa catutthaṃ aṅgaṃ gahetabbaṃ.</paragraph>
    <paragraph line="304">‘‘Puna caparaṃ, mahārāja, vāyu nirālayo aniketavāsī, evameva kho, mahārāja, yoginā yogāvacarena nirālayamaniketamasanthavena sabbattha <pageBreak edition="M" number="0.0369" /> vimuttena bhavitabbaṃ. Idaṃ, mahārāja, vāyussa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte –</paragraph>
    <gatha1 line="305">‘‘‘Santhavāto bhayaṃ jātaṃ, niketā jāyate rajo;</gatha1>
    <gathalast line="306">Aniketamasanthavaṃ, etaṃ ve munidassana’’’nti.</gathalast>
    <centered line="307">Vāyuṅgapañho catuttho.</centered>
    <subhead line="308">5. Pabbataṅgapañho</subhead>
    <paragraph line="309" number="5"> ‘‘Bhante nāgasena, ‘pabbatassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti <pageBreak edition="P" number="0.0386" />? ‘‘Yathā, mahārāja, pabbato acalo <alternatives line="212" extra="" separator="false"><alternative source-abbr="vri" source="vipassana research institut">akampito</alternative><alternative source-abbr="sī." source="sri lanka">akampiyo</alternative><alternative source-abbr="pī." source="pali text society">akampiyo</alternative></alternatives>  asampavedhī, evameva kho, mahārāja, yoginā yogāvacarena sammānane vimānane sakkāre asakkāre garukāre agarukāre yase ayase nindāya pasaṃsāya sukhe dukkhe iṭṭhāniṭṭhesu sabbattha rūpasaddagandharasaphoṭṭhabbadhammesu rajanīyesu na rajjitabbaṃ, dussanīyesu na dussitabbaṃ, muyhanīyesu na muyhitabbaṃ, na kampitabbaṃ na calitabbaṃ, pabbatena viya acalena bhavitabbaṃ. Idaṃ, mahārāja, pabbatassa paṭhamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="310">‘‘‘Selo <pageBreak edition="V" number="0.0355" /> yathā <alternatives line="220" extra=" dha. pa. 81 dhammapade" separator="false"><alternative source-abbr="vri" source="vipassana research institut">ekaghano</alternative><alternative source-abbr="ka." source="cambodian">ekagghano</alternative></alternatives> , vātena na samīrati;</gatha1>
    <gathalast line="311">Evaṃ nindāpasaṃsāsu, na samiñjanti paṇḍitā’ti.</gathalast>
    <paragraph line="312">‘‘Puna caparaṃ, mahārāja, pabbato thaddho na kenaci saṃsaṭṭho, evameva kho, mahārāja, yoginā yogāvacarena thaddhena asaṃsaṭṭhena bhavitabbaṃ, na kenaci saṃsaggo karaṇīyo. Idaṃ, mahārāja, pabbatassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="313">‘‘‘Asaṃsaṭṭhaṃ gahaṭṭhehi, anāgārehi cūbhayaṃ;</gatha1>
    <gathalast line="314">Anokasārimappicchaṃ, tamahaṃ brūmi brāhmaṇa’nti.</gathalast>
    <paragraph line="315">‘‘Puna caparaṃ, mahārāja, pabbate bījaṃ na virūhati, evameva kho, mahārāja, yoginā yogāvacarena sakamānase kilesā na virūhāpetabbā. Idaṃ, mahārāja, pabbatassa tatiyaṃ aṅgaṃ gahetabbaṃ. Bhāsitampetaṃ, mahārāja, therena subhūtinā –</paragraph>
    <gatha1 line="316">‘‘‘Rāgūpasaṃhitaṃ <pageBreak edition="M" number="0.0370" /> cittaṃ, yadā uppajjate mama;</gatha1>
    <gathalast line="317">Sayaṃva <alternatives line="228" extra="" separator="false"><alternative source-abbr="vri" source="vipassana research institut">paccavekkhāmi</alternative><alternative source-abbr="sabbattha" source="sabbattha">paccavekkhitvā</alternative></alternatives> , <alternatives line="236" extra="" separator="false"><alternative source-abbr="vri" source="vipassana research institut">ekaggo</alternative><alternative source-abbr="sabbattha" source="sabbattha">ekako</alternative></alternatives>  taṃ damemahaṃ.</gathalast>
    <gatha1 line="318">‘‘‘<alternatives line="244" extra="" separator="true"><alternative source-abbr="vri" source="vipassana research institut">Rajjase</alternative><alternative source-abbr="sī." source="sri lanka">rajjasi</alternative><alternative source-abbr="pī." source="pali text society">rañjasi</alternative></alternatives>  rajanīye ca, dussanīye ca dussase;</gatha1>
    <gathalast line="319"><alternatives line="253" extra="" separator="false"><alternative source-abbr="vri" source="vipassana research institut">Muyhase</alternative><alternative source-abbr="sī." source="sri lanka">muyhasi</alternative></alternatives>  mohanīye ca, nikkhamassu vanā tuvaṃ.</gathalast>
    <gatha1 line="320">‘‘‘Visuddhānaṃ <pageBreak edition="P" number="0.0387" /> ayaṃ vāso, nimmalānaṃ tapassinaṃ;</gatha1>
    <gathalast line="321">Mā kho visuddhaṃ dūsesi, nikkhamassu vanā tuva’nti.</gathalast>
    <paragraph line="322">‘‘Puna caparaṃ, mahārāja, pabbato accuggato, evameva kho, mahārāja, yoginā yogāvacarena ñāṇaccuggatena bhavitabbaṃ. Idaṃ, mahārāja, pabbatassa catutthaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="323">‘‘‘Pamādaṃ appamādena, yadā nudati paṇḍito;</gatha1>
    <gatha2 line="324">Paññāpāsādamāruyha, asoko sokiniṃ pajaṃ;</gatha2>
    <gathalast line="325">Pabbataṭṭhova <alternatives line="261" extra="" separator="false"><alternative source-abbr="vri" source="vipassana research institut">bhūmaṭṭhe</alternative><alternative source-abbr="sī." source="sri lanka">bhummaṭṭhe</alternative><alternative source-abbr="pī." source="pali text society">bhummaṭṭhe</alternative></alternatives> , dhīro bāle avekkhatī’ti.</gathalast>
    <paragraph line="326">‘‘Puna <pageBreak edition="V" number="0.0356" /> caparaṃ, mahārāja, pabbato anunnato anonato, evameva kho, mahārāja, yoginā yogāvacarena unnatāvanati na karaṇīyā. Idaṃ, mahārāja, pabbatassa pañcamaṃ aṅgaṃ gahetabbaṃ. Bhāsitampetaṃ, mahārāja, upāsikāya cūḷasubhaddāya sakasamaṇe parikittayamānāya –</paragraph>
    <gatha1 line="327">‘‘‘Lābhena unnato loko, alābhena ca onato;</gatha1>
    <gathalast line="328">Lābhālābhena <alternatives line="269" extra="" separator="false"><alternative source-abbr="vri" source="vipassana research institut">ekatthā</alternative><alternative source-abbr="sī." source="sri lanka">ekaṭṭhā</alternative><alternative source-abbr="pī." source="pali text society">ekaṭṭhā</alternative></alternatives> , tādisā samaṇā mamā’’’ti.</gathalast>
    <centered line="329">Pabbataṅgapañho pañcamo.</centered>
    <subhead line="330">6. Ākāsaṅgapañho</subhead>
    <paragraph line="331" number="6"> ‘‘Bhante nāgasena, ‘ākāsassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, ākāso sabbaso agayho, evameva kho, mahārāja, yoginā yogāvacarena <pageBreak edition="M" number="0.0371" /> sabbaso kilesehi agayhena bhavitabbaṃ. Idaṃ, mahārāja, ākāsassa paṭhamaṃ aṅgaṃ gahetabbaṃ.</paragraph>
    <paragraph line="332">‘‘Puna caparaṃ, mahārāja, ākāso isitāpasabhūtadijagaṇānusañcarito, evameva kho, mahārāja, yoginā yogāvacarena ‘aniccaṃ dukkhaṃ anattā’ti saṅkhāresu mānasaṃ sañcārayitabbaṃ. Idaṃ, mahārāja, ākāsassa dutiyaṃ aṅgaṃ gahetabbaṃ.</paragraph>
    <paragraph line="333">‘‘Puna caparaṃ, mahārāja, ākāso santāsanīyo, evameva kho, mahārāja <pageBreak edition="P" number="0.0388" />, yoginā yogāvacarena sabbabhavapaṭisandhīsu mānasaṃ ubbejayitabbaṃ, assādo na kātabbo. Idaṃ, mahārāja, ākāsassa tatiyaṃ aṅgaṃ gahetabbaṃ.</paragraph>
    <paragraph line="334">‘‘Puna caparaṃ, mahārāja, ākāso ananto appamāṇo aparimeyyo, evameva kho, mahārāja, yoginā yogāvacarena anantasīlena aparimitañāṇena bhavitabbaṃ. Idaṃ, mahārāja, ākāsassa catutthaṃ aṅgaṃ gahetabbaṃ.</paragraph>
    <paragraph line="335">‘‘Puna caparaṃ, mahārāja, ākāso alaggo asatto appatiṭṭhito apalibuddho, evameva kho <pageBreak edition="V" number="0.0357" />, mahārāja, yoginā yogāvacarena kule gaṇe lābhe āvāse palibodhe paccaye sabbakilesesu ca sabbattha alaggena bhavitabbaṃ, anāsattena appatiṭṭhitena apalibuddhena bhavitabbaṃ. Idaṃ, mahārāja, ākāsassa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena sakaṃ puttaṃ rāhulaṃ ovadantena – ‘seyyathāpi, rāhula <note>ma. ni. 2.119</note>, ākāso na katthaci patiṭṭhito, evameva kho tvaṃ, rāhula, ākāsasamaṃ bhāvanaṃ bhāvehi, ākāsasamaṃ hi te, rāhula, bhāvanaṃ bhāvayato uppannā manāpāmanāpā phassā cittaṃ pariyādāya ṭhassantī’’’ti.</paragraph>
    <centered line="336">Ākāsaṅgapañho chaṭṭho.</centered>
    <subhead line="337">7. Candaṅgapañho</subhead>
    <paragraph line="338" number="7"> ‘‘Bhante nāgasena, ‘candassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, cando sukkapakkhe <pageBreak edition="M" number="0.0372" /> udayanto uttaruttariṃ vaḍḍhati, evameva kho, mahārāja, yoginā yogāvacarena ācārasīlaguṇavattappaṭipattiyā āgamādhigame paṭisallāne satipaṭṭhāne indriyesu guttadvāratāya bhojane mattaññutāya jāgariyānuyoge uttaruttariṃ vaḍḍhitabbaṃ. Idaṃ, mahārāja, candassa paṭhamaṃ aṅgaṃ gahetabbaṃ.</paragraph>
    <paragraph line="339">‘‘Puna caparaṃ, mahārāja, cando uḷārādhipati, evameva kho, mahārāja, yoginā yogāvacarena uḷārena chandādhipatinā bhavitabbaṃ. Idaṃ, mahārāja, candassa dutiyaṃ aṅgaṃ gahetabbaṃ.</paragraph>
    <paragraph line="340">‘‘Puna caparaṃ, mahārāja, cando nisāya carati, evameva kho, mahārāja, yoginā yogāvacarena pavivittena bhavitabbaṃ. Idaṃ, mahārāja, candassa tatiyaṃ <pageBreak edition="P" number="0.0389" /> aṅgaṃ gahetabbaṃ.</paragraph>
    <paragraph line="341">‘‘Puna caparaṃ, mahārāja, cando vimānaketu, evameva kho, mahārāja, yoginā yogāvacarena sīlaketunā bhavitabbaṃ. Idaṃ, mahārāja, candassa catutthaṃ aṅgaṃ gahetabbaṃ.</paragraph>
    <paragraph line="342">‘‘Puna caparaṃ, mahārāja, cando āyācitapatthito udeti, evameva kho, mahārāja, yoginā <pageBreak edition="V" number="0.0358" /> yogāvacarena āyācitapatthitena kulāni upasaṅkamitabbāni. Idaṃ, mahārāja, candassa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare ‘candūpamā, bhikkhave, kulāni upasaṅkamatha, apakasseva kāyaṃ apakassa cittaṃ niccanavakā kulesu <alternatives line="280" extra=" saṃ. ni. 2.146" separator="false"><alternative source-abbr="vri" source="vipassana research institut">appagabbhā’’’ti</alternative><alternative source-abbr="ka." source="cambodian">appagabbā’’ti</alternative></alternatives> .</paragraph>
    <centered line="343">Candaṅgapañho sattamo.</centered>
    <subhead line="344">8. Sūriyaṅgapañho</subhead>
    <paragraph line="345" number="8"> ‘‘Bhante nāgasena, ‘<alternatives line="288" extra="" separator="false"><alternative source-abbr="vri" source="vipassana research institut">sūriyassa</alternative><alternative source-abbr="sī." source="sri lanka">suriyassa</alternative><alternative source-abbr="syā." source="thai">suriyassa</alternative><alternative source-abbr="pī." source="pali text society">suriyassa</alternative></alternatives>  satta aṅgāni gahetabbānī’ti yaṃ vadesi, katamāni tāni satta aṅgāni gahetabbānī’’ti? ‘‘Yathā, mahārāja, sūriyo sabbaṃ udakaṃ parisoseti, evameva kho, mahārāja, yoginā yogāvacarena sabbakilesā anavasesaṃ parisosetabbā. Idaṃ, mahārāja, sūriyassa paṭhamaṃ aṅgaṃ gahetabbaṃ.</paragraph>
    <paragraph line="346">‘‘Puna <pageBreak edition="M" number="0.0373" /> caparaṃ, mahārāja, sūriyo tamandhakāraṃ vidhamati, evameva kho, mahārāja, yoginā yogāvacarena sabbaṃ rāgatamaṃ dosatamaṃ mohatamaṃ mānatamaṃ diṭṭhitamaṃ kilesatamaṃ sabbaṃ duccaritatamaṃ vidhamayitabbaṃ. Idaṃ, mahārāja, sūriyassa dutiyaṃ aṅgaṃ gahetabbaṃ.</paragraph>
    <paragraph line="347">‘‘Puna caparaṃ, mahārāja, sūriyo abhikkhaṇaṃ carati, evameva kho, mahārāja, yoginā yogāvacarena abhikkhaṇaṃ yoniso manasikāro kātabbo. Idaṃ, mahārāja, sūriyassa tatiyaṃ aṅgaṃ gahetabbaṃ.</paragraph>
    <paragraph line="348">‘‘Puna caparaṃ, mahārāja, sūriyo raṃsimālī, evameva kho, mahārāja, yoginā yogāvacarena ārammaṇamālinā bhavitabbaṃ. Idaṃ, mahārāja, sūriyassa catutthaṃ aṅgaṃ gahetabbaṃ.</paragraph>
    <paragraph line="349">‘‘Puna caparaṃ, mahārāja, sūriyo mahājanakāyaṃ santāpento carati, evameva kho, mahārāja, yoginā yogāvacarena ācārasīlaguṇavattappaṭipattiyā <pageBreak edition="P" number="0.0390" /> jhānavimokkhasamādhisamāpattiindriyabalabojjhaṅgasatipaṭṭhānasammappadhānaiddhipādehi sadevako loko santāpayitabbo. Idaṃ, mahārāja, sūriyassa pañcamaṃ aṅgaṃ gahetabbaṃ.</paragraph>
    <paragraph line="350">‘‘Puna <pageBreak edition="V" number="0.0359" /> caparaṃ, mahārāja, sūriyo rāhubhayā bhīto carati, evameva kho, mahārāja, yoginā yogāvacarena duccaritaduggativisamakantāravipākavinipātakilesajālajaṭite diṭṭhisaṅghāṭapaṭimukke kupathapakkhande <alternatives line="296" extra="" separator="false"><alternative source-abbr="vri" source="vipassana research institut">kummaggapaṭipanne</alternative><alternative source-abbr="syā." source="thai">kumaggapaṭipanne</alternative><alternative source-abbr="ka." source="cambodian">kumaggapaṭipanne</alternative></alternatives>  satte disvā mahatā saṃvegabhayena mānasaṃ saṃvejetabbaṃ. Idaṃ, mahārāja, sūriyassa chaṭṭhaṃ aṅgaṃ gahetabbaṃ.</paragraph>
    <paragraph line="351">‘‘Puna caparaṃ, mahārāja, sūriyo kalyāṇapāpake dasseti, evameva kho, mahārāja, yoginā yogāvacarena indriyabalabojjhaṅgasatipaṭṭhānasammappadhānaiddhipādalokiyalokuttaradhammā dassetabbā. Idaṃ, mahārāja, sūriyassa sattamaṃ aṅgaṃ gahetabbaṃ. Bhāsitampetaṃ, mahārāja, therena vaṅgīsena –</paragraph>
    <gatha1 line="352">‘‘‘Yathāpi sūriyo udayanto, rūpaṃ dasseti pāṇinaṃ;</gatha1>
    <gathalast line="353">Suciñca asuciñcāpi, kalyāṇañcāpi pāpakaṃ.</gathalast>
    <gatha1 line="354">‘‘‘Tathā <pageBreak edition="M" number="0.0374" /> bhikkhu dhammadharo, avijjāpihitaṃ janaṃ;</gatha1>
    <gathalast line="355">Pathaṃ dasseti vividhaṃ, ādiccovudayaṃ yathā’’’ti.</gathalast>
    <centered line="356">Sūriyaṅgapañho aṭṭhamo.</centered>
    <subhead line="357">9. Sakkaṅgapañho</subhead>
    <paragraph line="358" number="9"> ‘‘Bhante nāgasena, ‘sakkassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, sakko ekantasukhasamappito, evameva kho, mahārāja, yoginā yogāvacarena ekantapavivekasukhābhiratena bhavitabbaṃ. Idaṃ, mahārāja, sakkassa paṭhamaṃ aṅgaṃ gahetabbaṃ.</paragraph>
    <paragraph line="359">‘‘Puna caparaṃ, mahārāja, sakko deve disvā paggaṇhāti, hāsamabhijaneti, evameva kho, mahārāja, yoginā yogāvacarena kusalesu dhammesu alīnamatanditaṃ santaṃ mānasaṃ paggahetabbaṃ, hāsamabhijanetabbaṃ, uṭṭhahitabbaṃ ghaṭitabbaṃ vāyamitabbaṃ <pageBreak edition="P" number="0.0391" />. Idaṃ, mahārāja, sakkassa dutiyaṃ aṅgaṃ gahetabbaṃ.</paragraph>
    <paragraph line="360">‘‘Puna <pageBreak edition="V" number="0.0360" /> caparaṃ, mahārāja, sakkassa anabhirati nuppajjati, evameva kho, mahārāja, yoginā yogāvacarena suññāgāre anabhirati na uppādetabbā. Idaṃ, mahārāja, sakkassa tatiyaṃ aṅgaṃ gahetabbaṃ. Bhāsitampetaṃ, mahārāja, therena subhūtinā –</paragraph>
    <gatha1 line="361">‘‘‘Sāsane te mahāvīra, yato pabbajito ahaṃ;</gatha1>
    <gathalast line="362">Nābhijānāmi uppannaṃ, mānasaṃ kāmasaṃhita’’’nti.</gathalast>
    <centered line="363">Sakkaṅgapañho navamo.</centered>
    <subhead line="364">10. Cakkavattiṅgapañho</subhead>
    <paragraph line="365" number="10"> ‘‘Bhante nāgasena, ‘cakkavattissa cattāri aṅgāni gahetabbānī’ti yaṃ vadesi, katamāni tāni cattāri aṅgāni gahetabbānī’’ti? ‘‘Yathā, mahārāja <pageBreak edition="M" number="0.0375" />, cakkavattī catūhi saṅgahavatthūhi janaṃ saṅgaṇhāti, evameva kho, mahārāja, yoginā yogāvacarena catassannaṃ parisānaṃ mānasaṃ saṅgahetabbaṃ anuggahetabbaṃ sampahaṃsetabbaṃ. Idaṃ, mahārāja, cakkavattissa paṭhamaṃ aṅgaṃ gahetabbaṃ.</paragraph>
    <paragraph line="366">‘‘Puna caparaṃ, mahārāja, cakkavattissa vijite corā na uṭṭhahanti, evameva kho, mahārāja, yoginā yogāvacarena kāmarāgabyāpādavihiṃsāvitakkā na uppādetabbā. Idaṃ, mahārāja, cakkavattissa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="367">‘‘‘Vitakkūpasame ca yo rato, asubhaṃ <alternatives line="304" extra=" dha. pa. 350 dhammapade" separator="false"><alternative source-abbr="vri" source="vipassana research institut">bhāvayate</alternative><alternative source-abbr="syā." source="thai">bhāvayatī</alternative></alternatives>  sadā sato;</gatha1>
    <gathalast line="368">Esa kho byantikāhiti, esa checchati mārabandhana’nti.</gathalast>
    <paragraph line="369">‘‘Puna caparaṃ, mahārāja, cakkavattī divase divase samuddapariyantaṃ mahāpathaviṃ anuyāyati kalyāṇapāpakāni vicinamāno, evameva kho, mahārāja, yoginā yogāvacarena kāyakammaṃ vacīkammaṃ manokammaṃ divase divase paccavekkhitabbaṃ ‘kiṃ nu kho me imehi tīhi ṭhānehi <pageBreak edition="V" number="0.0361" /> anupavajjassa divaso vītivattatī’ti. Idaṃ, mahārāja, cakkavattissa <pageBreak edition="P" number="0.0392" /> tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena aṅguttaranikāyavare –</paragraph>
    <paragraph line="370">‘Kathambhūtassa me rattindivā <alternatives line="312" extra="" separator="false"><alternative source-abbr="vri" source="vipassana research institut">vītivattantīti</alternative><alternative source-abbr="sī." source="sri lanka">vītipatantīti</alternative><alternative source-abbr="pī." source="pali text society">vītipatantīti</alternative></alternatives>  pabbajitena abhiṇhaṃ paccavekkhitabba’nti.</paragraph>
    <paragraph line="371">‘‘Puna caparaṃ, mahārāja, cakkavattissa abbhantarabāhirārakkhā susaṃvihitā hoti, evameva kho, mahārāja, yoginā yogāvacarena abbhantarānaṃ bāhirānaṃ kilesānaṃ ārakkhāya satidovāriko ṭhapetabbo. Idaṃ <pageBreak edition="M" number="0.0376" />, mahārāja, cakkavattissa catutthaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <paragraph line="372">‘Satidovāriko, bhikkhave, ariyasāvako akusalaṃ pajahati kusalaṃ bhāveti, sāvajjaṃ pajahati, anavajjaṃ bhāveti, suddhamattānaṃ pariharatī’’’ti.</paragraph>
    <centered line="373">Cakkavattiṅgapañho dasamo.</centered>
    <centered line="374">Pathavīvaggo tatiyo.</centered>
    <paragraph line="375">Tassuddānaṃ –</paragraph>
    <gatha1 line="376">Pathavī āpo ca tejo ca, vāyo ca pabbatena ca;</gatha1>
    <gathalast line="377">Ākāso candasūriyo ca, sakko ca cakkavattināti.</gathalast>
    <title line="378">4. Upacikāvaggo</title>
    <subhead line="379">1. Upacikaṅgapañho</subhead>
    <paragraph line="380" number="1"> ‘‘Bhante <pageBreak edition="V" number="0.0362" /><pageBreak edition="M" number="0.0377" /> nāgasena, ‘upacikāya ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, upacikā upari chadanaṃ katvā attānaṃ pidahitvā gocarāya carati, evameva kho, mahārāja, yoginā yogāvacarena sīlasaṃvarachadanaṃ katvā mānasaṃ pidahitvā piṇḍāya caritabbaṃ, sīlasaṃvarachadanena kho, mahārāja, yogī yogāvacaro sabbabhayasamatikkanto hoti. Idaṃ, mahārāja, upacikāya ekaṃ aṅgaṃ <pageBreak edition="P" number="0.0393" /> gahetabbaṃ, bhāsitampetaṃ, mahārāja, therena upasenena vaṅgantaputtena –</paragraph>
    <gatha1 line="381">‘‘‘Sīlasaṃvarachadanaṃ, yogī katvāna mānasaṃ;</gatha1>
    <gathalast line="382">Anupalitto lokena, bhayā ca parimuccatī’’’ti.</gathalast>
    <centered line="383">Upacikaṅgapañho paṭhamo.</centered>
    <subhead line="384">2. Biḷāraṅgapañho</subhead>
    <paragraph line="385" number="2"> ‘‘Bhante nāgasena, ‘biḷārassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, biḷāro guhāgatopi susiragatopi hammiyantaragatopi undūraṃ yeva pariyesati, evameva kho, mahārāja, yoginā yogāvacarena gāmagatenāpi araññagatenāpi rukkhamūlagatenāpi suññāgāragatenāpi satataṃ samitaṃ appamattena kāyagatāsatibhojanaṃ yeva pariyesitabbaṃ. Idaṃ, mahārāja, biḷārassa paṭhamaṃ aṅgaṃ gahetabbaṃ.</paragraph>
    <paragraph line="386">‘‘Puna <pageBreak edition="V" number="0.0363" /> caparaṃ, mahārāja, biḷāro āsanne yeva gocaraṃ pariyesati, evameva kho, mahārāja, yoginā yogāvacarena imesu yeva pañcasu upādānakkhandhesu udayabbayānupassinā viharitabbaṃ ‘iti rūpaṃ iti rūpassa samudayo iti rūpassa atthaṅgamo, iti vedanā iti vedanāya samudayo iti vedanāya atthaṅgamo, iti saññā iti saññāya samudayo <pageBreak edition="M" number="0.0378" /> iti saññāya atthaṅgamo, iti saṅkhārā iti saṅkhārānaṃ samudayo iti saṅkhārānaṃ atthaṅgamo, iti viññāṇaṃ iti viññāṇassa samudayo iti viññāṇassa atthaṅgamo’ti. Idaṃ, mahārāja, biḷārassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="387">‘‘‘Na ito dūre bhavitabbaṃ, bhavaggaṃ kiṃ karissati;</gatha1>
    <gathalast line="388">Paccuppannamhi vohāre, sake kāyamhi vindathā’’’ti.</gathalast>
    <centered line="389">Biḷāraṅgapañho dutiyo.</centered>
    <subhead line="390">3. Undūraṅgapañho</subhead>
    <paragraph line="391" number="3"> ‘‘Bhante nāgasena, ‘<alternatives line="320" extra="" separator="false"><alternative source-abbr="vri" source="vipassana research institut">undūrassa</alternative><alternative source-abbr="syā." source="thai">undurassa</alternative><alternative source-abbr="ka." source="cambodian">undurassa</alternative></alternatives>  ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, undūro itocito ca vicaranto āhārūpāsīsako yeva carati, evameva kho, mahārāja <pageBreak edition="P" number="0.0394" />, yoginā yogāvacarena itocito ca vicarantena yoniso manasikārūpāsīsakeneva bhavitabbaṃ. Idaṃ, mahārāja, undūrassa ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena –</paragraph>
    <gatha1 line="392">‘‘‘<alternatives line="328" extra="" separator="false"><alternative source-abbr="vri" source="vipassana research institut">Dhammāsīsaṃ</alternative><alternative source-abbr="sī." source="sri lanka">dhammasīsaṃ</alternative><alternative source-abbr="pī." source="pali text society">dhammasīsaṃ</alternative></alternatives>  karitvāna, viharanto vipassako;</gatha1>
    <gathalast line="393">Anolīno viharati, upasanto sadā sato’’’ti.</gathalast>
    <centered line="394">Undūraṅgapañho tatiyo.</centered>
    <subhead line="395">4. Vicchikaṅgapañho</subhead>
    <paragraph line="396" number="4"> ‘‘Bhante <pageBreak edition="V" number="0.0364" /> nāgasena, ‘vicchikassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, vicchiko naṅgulāvudho naṅgulaṃ ussāpetvā carati, evameva kho, mahārāja, yoginā yogāvacarena ñāṇāvudhena bhavitabbaṃ, ñāṇaṃ ussāpetvā viharitabbaṃ <pageBreak edition="M" number="0.0379" />. Idaṃ, mahārāja, vicchikassa ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena –</paragraph>
    <gatha1 line="397">‘‘‘Ñāṇakhaggaṃ gahetvāna, viharanto vipassako;</gatha1>
    <gathalast line="398">Parimuccati sabbabhayā, duppasaho ca so bhave’’’ti.</gathalast>
    <centered line="399">Vicchikaṅgapañho catuttho.</centered>
    <subhead line="400">5. Nakulaṅgapañho</subhead>
    <paragraph line="401" number="5"> ‘‘Bhante nāgasena, ‘nakulassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, nakulo uragamupagacchanto bhesajjena kāyaṃ paribhāvetvā uragamupagacchati gahetuṃ, evameva kho, mahārāja, yoginā yogāvacarena kodhāghātabahulaṃ kalahaviggahavivādavirodhābhibhūtaṃ lokamupagacchantena mettābhesajjena mānasaṃ anulimpitabbaṃ. Idaṃ, mahārāja, nakulassa ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="402">‘‘‘Tasmā sakaṃ paresampi, kātabbā mettabhāvanā;</gatha1>
    <gathalast line="403">Mettacittena pharitabbaṃ, etaṃ buddhāna sāsana’’’nti.</gathalast>
    <centered line="404">Nakulaṅgapañho pañcamo.</centered>
    <subhead line="405">6. Jarasiṅgālaṅgapañho</subhead>
    <paragraph line="406" number="6"> ‘‘Bhante <pageBreak edition="V" number="0.0365" /><pageBreak edition="P" number="0.0395" /> nāgasena, ‘jarasiṅgālassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, jarasiṅgālo bhojanaṃ paṭilabhitvā ajigucchamāno yāvadatthaṃ āharayati, evameva kho, mahārāja, yoginā yogāvacarena bhojanaṃ paṭilabhitvā ajigucchamānena sarīrayāpanamattameva paribhuñjitabbaṃ. Idaṃ, mahārāja, jarasiṅgālassa paṭhamaṃ aṅgaṃ gahetabbaṃ. Bhāsitampetaṃ, mahārāja, therena mahākassapena –</paragraph>
    <gatha1 line="407">‘‘‘Senāsanamhā oruyha, gāmaṃ piṇḍāya pāvisiṃ;</gatha1>
    <gathalast line="408">Bhuñjantaṃ purisaṃ kuṭṭhiṃ, sakkacca naṃ upaṭṭhahiṃ.</gathalast>
    <gatha1 line="409">‘‘‘So <pageBreak edition="M" number="0.0380" /> me pakkena hatthena, ālopaṃ upanāmayi;</gatha1>
    <gathalast line="410">Ālopaṃ pakkhipantassa, aṅgulipettha chijjatha.</gathalast>
    <gatha1 line="411">‘‘‘Kuṭṭamūlañca nissāya, ālopaṃ taṃ abhuñjisaṃ;</gatha1>
    <gathalast line="412">Bhuñjamāne vā bhutte vā, jegucchaṃ me na vijjatī’ti.</gathalast>
    <paragraph line="413">‘‘Puna caparaṃ, mahārāja, jarasiṅgālo bhojanaṃ paṭilabhitvā na vicināti lūkhaṃ vā paṇītaṃ vāti, evameva kho, mahārāja, yoginā yogāvacarena bhojanaṃ paṭilabhitvā na vicinitabbaṃ ‘lūkhaṃ vā paṇītaṃ vā sampannaṃ vā asampannaṃ vā’ti, yathāladdhena santussitabbaṃ. Idaṃ, mahārāja, jarasiṅgālassa dutiyaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena –</paragraph>
    <gatha1 line="414">‘‘‘Lūkhenapi ca santusse, nāññaṃ patthe rasaṃ bahuṃ;</gatha1>
    <gatha2 line="415">Rasesu anugiddhassa, jhāne na <alternatives line="336" extra="" separator="false"><alternative source-abbr="vri" source="vipassana research institut">ramate</alternative><alternative source-abbr="sī." source="sri lanka">ramatī</alternative><alternative source-abbr="pī." source="pali text society">ramatī</alternative></alternatives>  mano;</gatha2>
    <gathalast line="416">Itarītarena <alternatives line="344" extra="" separator="false"><alternative source-abbr="vri" source="vipassana research institut">santuṭṭho</alternative><alternative source-abbr="sī." source="sri lanka">santuṭṭhe</alternative><alternative source-abbr="pī." source="pali text society">santuṭṭhe</alternative></alternatives> , sāmaññaṃ paripūratī’’’ti.</gathalast>
    <centered line="417">Jarasiṅgālaṅgapañho chaṭṭho.</centered>
    <subhead line="418">7. Migaṅgapañho</subhead>
    <paragraph line="419" number="7"> ‘‘Bhante <pageBreak edition="V" number="0.0366" /> nāgasena, ‘migassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, migo divā araññe carati, rattiṃ abbhokāse, evameva kho, mahārāja, yoginā yogāvacarena divā araññe viharitabbaṃ, rattiṃ abbhokāse. Idaṃ, mahārāja, migassa <pageBreak edition="P" number="0.0396" /> paṭhamaṃ aṅgaṃ gahetabbaṃ.</paragraph>
    <paragraph line="420">‘‘Bhāsitampetaṃ, mahārāja, bhagavatā devātidevena lomahaṃsanapariyāye –</paragraph>
    <paragraph line="421">‘So kho ahaṃ, sāriputta, yā tā rattiyo sītā hemantikā <alternatives line="352" extra="" separator="false"><alternative source-abbr="vri" source="vipassana research institut">antaraṭṭhakā himapātasamayā</alternative><alternative source-abbr="sī." source="sri lanka">antaraṭṭhake himapātasamaye</alternative><alternative source-abbr="pī." source="pali text society">antaraṭṭhake himapātasamaye</alternative><alternative source-abbr="ka." source="cambodian">antaraṭṭhake himapātasamaye</alternative></alternatives> , tathārūpāsu rattīsu rattiṃ abbhokāse viharāmi, divā vanasaṇḍe. Gimhānaṃ pacchime māse divā abbhokāse viharāmi, rattiṃ vanasaṇḍe’ti.</paragraph>
    <paragraph line="422">‘‘Puna <pageBreak edition="M" number="0.0381" /> caparaṃ, mahārāja, migo sattimhi vā sare vā opatante <alternatives line="360" extra="" separator="false"><alternative source-abbr="vri" source="vipassana research institut">vañceti</alternative><alternative source-abbr="ka." source="cambodian">vajjeti</alternative></alternatives>  palāyati, na kāyamupaneti, evameva kho, mahārāja, yoginā yogāvacarena kilesesu opatantesu <alternatives line="368" extra="" separator="false"><alternative source-abbr="vri" source="vipassana research institut">vañcayitabbaṃ</alternative><alternative source-abbr="ka." source="cambodian">vajjayitabbaṃ</alternative></alternatives>  palāyitabbaṃ, na cittamupanetabbaṃ. Idaṃ, mahārāja, migassa dutiyaṃ aṅgaṃ gahetabbaṃ.</paragraph>
    <paragraph line="423">‘‘Puna caparaṃ, mahārāja, migo manusse disvā yena vā tena vā palāyati ‘mā maṃ te addasaṃsū’ti, evameva kho, mahārāja, yoginā yogāvacarena bhaṇḍanakalahaviggahavivādasīle dussīle kusīte saṅgaṇikārāme disvā yena vā tena vā palāyitabbaṃ ‘mā maṃ te addasaṃsu, ahañca te mā addasa’nti. Idaṃ, mahārāja, migassa tatiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="424">‘‘‘Mā me kadāci pāpiccho, kusīto hīnavīriyo;</gatha1>
    <gathalast line="425">Appassuto anācāro, <alternatives line="376" extra="" separator="false"><alternative source-abbr="vri" source="vipassana research institut">sammato</alternative><alternative source-abbr="sī." source="sri lanka">sameto</alternative><alternative source-abbr="pī." source="pali text society">sameto</alternative></alternatives>  ahu katthacī’’’ti.</gathalast>
    <centered line="426">Migaṅgapañho sattamo.</centered>
    <subhead line="427">8. Gorūpaṅgapañho</subhead>
    <paragraph line="428" number="8"> ‘‘Bhante <pageBreak edition="V" number="0.0367" /> nāgasena, ‘gorūpassa cattāri aṅgāni gahetabbānī’ti yaṃ vadesi, katamāni tāni cattāri aṅgāni gahetabbānī’’ti? ‘‘Yathā, mahārāja, gorūpo sakaṃ gehaṃ na vijahati, evameva kho, mahārāja, yoginā yogāvacarena sako kāyo na vijahitabbo ‘aniccucchādanaparimaddanabhedanavikiraṇaviddhaṃsanadhammo ayaṃ kāyo’ti. Idaṃ, mahārāja, gorūpassa paṭhamaṃ aṅgaṃ gahetabbaṃ.</paragraph>
    <paragraph line="429">‘‘Puna caparaṃ, mahārāja, gorūpo ādinnadhuro sukhadukkhena dhuraṃ vahati, evameva kho, mahārāja, yoginā yogāvacarena ādinnabrahmacariyena <pageBreak edition="P" number="0.0397" /> sukhadukkhena yāva jīvitapariyādānā āpāṇakoṭikaṃ brahmacariyaṃ caritabbaṃ. Idaṃ, mahārāja, gorūpassa dutiyaṃ aṅgaṃ gahetabbaṃ.</paragraph>
    <paragraph line="430">‘‘Puna caparaṃ, mahārāja, gorūpo chandena ghāyamāno pānīyaṃ pivati, evameva kho, mahārāja, yoginā yogāvacarena ācariyupajjhāyānaṃ anusiṭṭhi <pageBreak edition="M" number="0.0382" /> chandena pemena pasādena ghāyamānena paṭiggahetabbā. Idaṃ, mahārāja, gorūpassa tatiyaṃ aṅgaṃ gahetabbaṃ.</paragraph>
    <paragraph line="431">‘‘Puna caparaṃ, mahārāja, gorūpo yena kenaci vāhiyamāno vahati, evameva kho, mahārāja, yoginā yogāvacarena theranavamajjhimabhikkhūnampi gihiupāsakassāpi ovādānusāsanī sirasā sampaṭicchitabbā. Idaṃ, mahārāja, gorūpassa catutthaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="432">‘‘‘Tadahu pabbajito santo, jātiyā sattavassiko;</gatha1>
    <gathalast line="433">Sopi maṃ anusāseyya, sampaṭicchāmi matthake <note>muddhanā (sī.)</note>.</gathalast>
    <gatha1 line="434">‘‘‘Tibbaṃ chandañca pemañca, tasmiṃ disvā upaṭṭhape;</gatha1>
    <gathalast line="435">Ṭhapeyyācariyaṭṭhāne, sakkacca naṃ punappuna’’’nti.</gathalast>
    <centered line="436">Gorūpaṅgapañho aṭṭhamo.</centered>
    <subhead line="437">9. Varāhaṅgapañho</subhead>
    <paragraph line="438" number="9"> ‘‘Bhante <pageBreak edition="V" number="0.0368" /> nāgasena, ‘varāhassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, varāho <alternatives line="391" extra="" separator="false"><alternative source-abbr="vri" source="vipassana research institut">santattakaṭhite</alternative><alternative source-abbr="sī." source="sri lanka">santattakaṭhine</alternative><alternative source-abbr="pī." source="pali text society">santattakaṭhine</alternative></alternatives>  gimhasamaye sampatte udakaṃ upagacchati, evameva kho, mahārāja, yoginā yogāvacarena dosena citte āluḷitakhalitavibbhantasantatte sītalāmatapaṇītamettābhāvanaṃ upagantabbaṃ. Idaṃ, mahārāja, varāhassa paṭhamaṃ aṅgaṃ gahetabbaṃ.</paragraph>
    <paragraph line="439">‘‘Puna caparaṃ, mahārāja, varāho cikkhallamudakamupagantvā nāsikāya pathaviṃ khaṇitvā doṇiṃ katvā doṇikāya sayati, evameva kho, mahārāja, yoginā yogāvacarena <pageBreak edition="P" number="0.0398" /> mānase kāyaṃ nikkhipitvā ārammaṇantaragatena sayitabbaṃ. Idaṃ, mahārāja, varāhassa dutiyaṃ aṅgaṃ gahetabbaṃ. Bhāsitampetaṃ, mahārāja, therena piṇḍolabhāradvājena –</paragraph>
    <gatha1 line="440">‘‘‘<alternatives line="399" extra="" separator="false"><alternative source-abbr="vri" source="vipassana research institut">Kāye</alternative><alternative source-abbr="ka." source="cambodian">kāyena</alternative></alternatives>  sabhāvaṃ disvāna, vicinitvā vipassako;</gatha1>
    <gathalast line="441">Ekākiyo adutiyo, seti ārammaṇantare’’’ti.</gathalast>
    <centered line="442">Varāhaṅgapañho navamo.</centered>
    <subhead line="443">10. Hatthiṅgapañho</subhead>
    <paragraph line="444" number="10"> ‘‘Bhante <pageBreak edition="M" number="0.0383" /> nāgasena, ‘hatthissa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, hatthī nāma caranto yeva pathaviṃ dāleti, evameva kho, mahārāja, yoginā yogāvacarena kāyaṃ sammasamāneneva sabbe kilesā dāletabbā. Idaṃ, mahārāja, hatthissa paṭhamaṃ aṅgaṃ gahetabbaṃ.</paragraph>
    <paragraph line="445">‘‘Puna caparaṃ, mahārāja, hatthī sabbakāyeneva apaloketi, ujukaṃ yeva pekkhati, na disāvidisā viloketi, evameva kho, mahārāja, yoginā yogāvacarena sabbakāyena apalokinā <pageBreak edition="V" number="0.0369" /> bhavitabbaṃ, na disāvidisā viloketabbā, na uddhaṃ ulloketabbaṃ, na adho oloketabbaṃ, yugamattapekkhinā bhavitabbaṃ. Idaṃ, mahārāja, hatthissa dutiyaṃ aṅgaṃ gahetabbaṃ.</paragraph>
    <paragraph line="446">‘‘Puna caparaṃ, mahārāja, hatthī anibaddhasayano gocarāyamanugantvā na tameva desaṃ vāsatthamupagacchati, na dhuvappatiṭṭhālayo, evameva kho, mahārāja, yoginā yogāvacarena anibaddhasayanena bhavitabbaṃ, nirālayena piṇḍāya gantabbaṃ, yadi passati vipassako manuññaṃ patirūpaṃ ruciradese bhavaṃ maṇḍapaṃ vā rukkhamūlaṃ vā guhaṃ vā pabbhāraṃ vā, tattheva vāsamupagantabbaṃ, dhuvappatiṭṭhālayo na kātabbo. Idaṃ, mahārāja, hatthissa tatiyaṃ aṅgaṃ gahetabbaṃ.</paragraph>
    <paragraph line="447">‘‘Puna caparaṃ, mahārāja, hatthī udakaṃ ogāhitvā sucivimalasītalasalilaparipuṇṇaṃ kumuduppalapadumapuṇḍarīkasañchannaṃ mahatimahantaṃ <pageBreak edition="P" number="0.0399" /> padumasaraṃ ogāhitvā kīḷati gajavarakīḷaṃ, evameva kho, mahārāja, yoginā yogāvacarena sucivimalavippasannamanāviladhammavaravāripuṇṇaṃ vimuttikusumasañchannaṃ mahāsatipaṭṭhānapokkharaṇiṃ ogāhitvā ñāṇena saṅkhārā odhunitabbā vidhunitabbā, yogāvacarakīḷā kīḷitabbā. Idaṃ, mahārāja, hatthissa catutthaṃ aṅgaṃ gahetabbaṃ.</paragraph>
    <paragraph line="448">‘‘Puna caparaṃ, mahārāja, hatthī sato pādaṃ uddharati, sato pādaṃ nikkhipati, evameva kho, mahārāja, yoginā yogāvacarena satena sampajānena pādaṃ uddharitabbaṃ, satena sampajānena pādaṃ nikkhipitabbaṃ, abhikkamapaṭikkame samiñjanapasāraṇe sabbattha satena sampajānena bhavitabbaṃ. Idaṃ, mahārāja, hatthissa <pageBreak edition="M" number="0.0384" /> pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare –</paragraph>
    <gatha1 line="449">‘‘‘Kāyena saṃvaro sādhu, sādhu vācāya saṃvaro;</gatha1>
    <gatha2 line="450">Manasā saṃvaro sādhu, sādhu sabbattha saṃvaro;</gatha2>
    <gathalast line="451">Sabbattha saṃvuto lajjī, rakkhitoti pavuccatī’’’ti.</gathalast>
    <centered line="452">Hatthiṅgapañho dasamo.Upacikāvaggo catuttho.</centered>
    <paragraph line="453">Tassuddānaṃ <pageBreak edition="V" number="0.0370" /> –</paragraph>
    <gatha1 line="454">Upacikā biḷāro ca, undūro vicchikena ca;</gatha1>
    <gatha2 line="455">Nakulo siṅgālo migo,</gatha2>
    <gathalast line="456">Gorūpo varāho hatthinā dasāti.</gathalast>
    <title line="457">5. Sīhavaggo</title>
    <subhead line="458">1. Sīhaṅgapañho</subhead>
    <paragraph line="459" number="1"> ‘‘Bhante <pageBreak edition="V" number="0.0371" /><pageBreak edition="P" number="0.0400" /><pageBreak edition="M" number="0.0385" /> nāgasena, ‘sīhassa satta aṅgāni gahetabbānī’ti yaṃ vadesi, katamāni tāni satta aṅgāni gahetabbānī’’ti? ‘‘Yathā, mahārāja, sīho nāma setavimalaparisuddhapaṇḍaro, evameva kho, mahārāja, yoginā yogāvacarena setavimalaparisuddhapaṇḍaracittena byapagatakukkuccena bhavitabbaṃ. Idaṃ, mahārāja, sīhassa paṭhamaṃ aṅgaṃ gahetabbaṃ.</paragraph>
    <paragraph line="460">‘‘Puna caparaṃ, mahārāja, sīho catucaraṇo vikkantacārī, evameva kho, mahārāja, yoginā yogāvacarena caturiddhipādacaraṇena bhavitabbaṃ. Idaṃ, mahārāja, sīhassa dutiyaṃ aṅgaṃ gahetabbaṃ.</paragraph>
    <paragraph line="461">‘‘Puna caparaṃ, mahārāja, sīho abhirūparucirakesarī, evameva kho, mahārāja, yoginā yogāvacarena abhirūparucirasīlakesarinā bhavitabbaṃ. Idaṃ, mahārāja, sīhassa tatiyaṃ aṅgaṃ gahetabbaṃ.</paragraph>
    <paragraph line="462">‘‘Puna caparaṃ, mahārāja, sīho jīvitapariyādānepi na kassaci onamati, evameva kho, mahārāja, yoginā yogāvacarena cīvarapiṇḍapātasenāsanagilānapaccayabhesajjaparikkhārapariyādānepi na kassaci onamitabbaṃ. Idaṃ, mahārāja, sīhassa catutthaṃ aṅgaṃ gahetabbaṃ.</paragraph>
    <paragraph line="463">‘‘Puna caparaṃ, mahārāja, sīho sapadānabhakkho yasmiṃ okāse nipatati, tattheva yāvadatthaṃ bhakkhayati, na varamaṃsaṃ vicināti, evameva kho, mahārāja, yoginā yogāvacarena sapadānabhakkhena bhavitabbaṃ, na kulāni vicinitabbāni, na pubbagehaṃ hitvā kulāni upasaṅkamitabbāni, na bhojanaṃ vicinitabbaṃ, yasmiṃ okāse kabaḷaṃ ādīyati, tasmiṃ yeva okāse <pageBreak edition="V" number="0.0372" /> bhuñjitabbaṃ <alternatives line="407" extra="" separator="false"><alternative source-abbr="vri" source="vipassana research institut">sarīrayāpanatthaṃ</alternative><alternative source-abbr="sī." source="sri lanka">sarīrayāpanamattaṃ</alternative><alternative source-abbr="pī." source="pali text society">sarīrayāpanamattaṃ</alternative></alternatives> , na varabhojanaṃ vicinitabbaṃ. Idaṃ, mahārāja, sīhassa pañcamaṃ aṅgaṃ gahetabbaṃ.</paragraph>
    <paragraph line="464">‘‘Puna caparaṃ, mahārāja, sīho asannidhibhakkho, sakiṃ gocaraṃ bhakkhayitvā na puna taṃ upagacchati, evameva kho, mahārāja, yoginā yogāvacarena asannidhikāraparibhoginā <pageBreak edition="M" number="0.0386" /> bhavitabbaṃ. Idaṃ, mahārāja, sīhassa chaṭṭhaṃ aṅgaṃ gahetabbaṃ.</paragraph>
    <paragraph line="465">‘‘Puna caparaṃ <pageBreak edition="P" number="0.0401" />, mahārāja, sīho bhojanaṃ aladdhā na paritassati, laddhāpi bhojanaṃ <alternatives line="415" extra="" separator="false"><alternative source-abbr="vri" source="vipassana research institut">agadhito</alternative><alternative source-abbr="sī." source="sri lanka">agathito</alternative></alternatives>  amucchito anajjhosanno paribhuñjati, evameva kho, mahārāja, yoginā yogāvacarena bhojanaṃ aladdhā na paritassitabbaṃ, laddhāpi bhojanaṃ agadhitena amucchitena anajjhosannena ādīnavadassāvinā nissaraṇapaññena paribhuñjitabbaṃ. Idaṃ, mahārāja, sīhassa sattamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare theraṃ mahākassapaṃ parikittayamānena –</paragraph>
    <paragraph line="466">‘Santuṭṭhoyaṃ, bhikkhave, kassapo itarītarena piṇḍapātena, itarītarapiṇḍapātasantuṭṭhiyā ca vaṇṇavādī, na ca piṇḍapātahetu anesanaṃ appatirūpaṃ āpajjati, aladdhā ca piṇḍapātaṃ na paritassati, laddhā ca piṇḍapātaṃ agadhito amucchito anajjhosanno ādīnavadassāvī nissaraṇapañño paribhuñjatī’’’ti.</paragraph>
    <centered line="467">Sīhaṅgapañho paṭhamo.</centered>
    <subhead line="468">2. Cakkavākaṅgapañho</subhead>
    <paragraph line="469" number="2"> ‘‘Bhante nāgasena, ‘cakkavākassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānīti’’? ‘‘Yathā, mahārāja, cakkavāko yāva jīvitapariyādānā dutiyikaṃ na vijahati, evameva kho, mahārāja, yoginā yogāvacarena yāva jīvitapariyādānā yoniso manasikāro na vijahitabbo. Idaṃ, mahārāja, cakkavākassa paṭhamaṃ aṅgaṃ gahetabbaṃ.</paragraph>
    <paragraph line="470">‘‘Puna <pageBreak edition="V" number="0.0373" /> caparaṃ, mahārāja, cakkavāko sevālapaṇakabhakkho, tena ca santuṭṭhiṃ āpajjati, tāya ca santuṭṭhiyā balena ca vaṇṇena ca na parihāyati, evameva kho, mahārāja, yoginā yogāvacarena yathālābhasantoso karaṇīyo, yathālābhasantuṭṭho kho, mahārāja, yogī yogāvacaro na parihāyati sīlena, na parihāyati samādhinā, na <pageBreak edition="M" number="0.0387" /> parihāyati paññāya, na parihāyati vimuttiyā, na parihāyati vimuttiñāṇadassanena, na parihāyati sabbehi kusalehi dhammehi. Idaṃ, mahārāja, cakkavākassa <pageBreak edition="P" number="0.0402" /> dutiyaṃ aṅgaṃ gahetabbaṃ.</paragraph>
    <paragraph line="471">‘‘Puna caparaṃ, mahārāja, cakkavāko pāṇe na viheṭhayati, evameva kho, mahārāja, yoginā yogāvacarena nihitadaṇḍena nihitasatthena lajjinā dayāpannena sabbapāṇabhūtahitānukampinā bhavitabbaṃ. Idaṃ, mahārāja, cakkavākassa tatiyaṃ aṅgaṃ gahetabbaṃ. Bhāsatampetaṃ, mahārāja, bhagavatā devātidevena cakkavākajātake –</paragraph>
    <gatha1 line="472">‘‘‘Yo na hanti na ghāteti, na jināti na jāpaye;</gatha1>
    <gathalast line="473">Mettaṃso <note>ahiṃsā (sī. pī.)</note> sabbabhūtesu, veraṃ tassa na kenacī’’’ti.</gathalast>
    <centered line="474">Cakkavākaṅgapañho dutiyo.</centered>
    <subhead line="475">3. Peṇāhikaṅgapañho</subhead>
    <paragraph line="476" number="3"> ‘‘Bhante nāgasena, ‘peṇāhikāya dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, peṇāhikā sakapatimhi usūyāya chāpake na posayati, evameva kho, mahārāja, yoginā yogāvacarena <alternatives line="430" extra="" separator="false"><alternative source-abbr="vri" source="vipassana research institut">sakamane</alternative><alternative source-abbr="ka." source="cambodian">sakamano</alternative></alternatives>  kilese uppanne usūyāyitabbaṃ, satipaṭṭhānena sammāsaṃvarasusire pakkhipitvā manodvāre kāyagatāsati bhāvetabbā. Idaṃ, mahārāja, peṇāhikāya paṭhamaṃ aṅgaṃ gahetabbaṃ.</paragraph>
    <paragraph line="477">‘‘Puna caparaṃ, mahārāja, peṇāhikā pavane divasaṃ gocaraṃ caritvā sāyaṃ pakkhigaṇaṃ upeti attano guttiyā, evameva kho, mahārāja, yoginā yogāvacarena ekakena pavivekaṃ sevitabbaṃ saṃyojanaparimuttiyā, tatra ratiṃ alabhamānena upavādabhayaparirakkhaṇāya saṅghaṃ osaritvā <pageBreak edition="V" number="0.0374" /> saṅgharakkhitena vasitabbaṃ. Idaṃ, mahārāja, peṇāhikāya dutiyaṃ aṅgaṃ gahetabbaṃ. Bhāsitampetaṃ, mahārāja, brahmunā sahampatinā bhagavato santike –</paragraph>
    <gatha1 line="478">‘‘‘Sevetha <pageBreak edition="M" number="0.0388" /> pantāni senāsanāni, careyya saṃyojanavippamokkhā;</gatha1>
    <gathalast line="479">Sace ratiṃ nādhigaccheyya tattha, saṅghe vase rakkhitatto satīmā’’’ti.</gathalast>
    <centered line="480">Peṇāhikaṅgapañho tatiyo.</centered>
    <subhead line="481">4. Gharakapotaṅgapañho</subhead>
    <paragraph line="482" number="4"> ‘‘Bhante <pageBreak edition="P" number="0.0403" /> nāgasena, ‘gharakapotassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, gharakapoto paragehe vasamāno na tesaṃ kiñci bhaṇḍassa nimittaṃ gaṇhāti, majjhatto vasati saññābahulo, evameva kho, mahārāja, yoginā yogāvacarena parakulaṃ upagatena tasmiṃ kule itthīnaṃ vā purisānaṃ vā mañce vā pīṭhe vā vatthe vā alaṅkāre vā upabhoge vā paribhoge vā bhojanavikatīsu vā na nimittaṃ gahetabbaṃ, majjhattena bhavitabbaṃ, samaṇasaññā paccupaṭṭhapetabbā. Idaṃ, mahārāja, gharakapotassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena cūḷanāradajātake –</paragraph>
    <gatha1 line="483">‘‘‘Pavisitvā parakulaṃ, <alternatives line="438" extra="" separator="false"><alternative source-abbr="vri" source="vipassana research institut">pānatthaṃ bhojanāya vā</alternative><alternative source-abbr="sī." source="sri lanka">pānesu bhojanesu vā</alternative><alternative source-abbr="pī." source="pali text society">pānesu bhojanesu vā</alternative></alternatives> ;</gatha1>
    <gathalast line="484">Mitaṃ khāde mitaṃ bhuñje, na ca rūpe manaṃ kare’’’ti.</gathalast>
    <centered line="485">Gharakapotaṅgapañho catuttho.</centered>
    <subhead line="486">5. Ulūkaṅgapañho</subhead>
    <paragraph line="487" number="5"> ‘‘Bhante nāgasena, ‘ulūkassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, ulūko kākehi paṭiviruddho, rattiṃ kākasaṅghaṃ gantvā bahūpi kāke hanati, evameva kho, mahārāja, yoginā yogāvacarena aññāṇena <pageBreak edition="V" number="0.0375" /> paṭiviruddho kātabbo, ekena raho nisīditvā aññāṇaṃ sampamadditabbaṃ, mūlato chinditabbaṃ. Idaṃ, mahārāja, ulūkassa paṭhamaṃ gahetabbaṃ.</paragraph>
    <paragraph line="488">‘‘Puna <pageBreak edition="M" number="0.0389" /> caparaṃ, mahārāja, ulūko suppaṭisallīno hoti, evameva kho, mahārāja, yoginā yogāvacarena paṭisallānārāmena bhavitabbaṃ paṭisallānaratena. Idaṃ, mahārāja, ulūkassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare –</paragraph>
    <paragraph line="489">‘‘‘Idha, bhikkhave, bhikkhu paṭisallānārāmo paṭisallānarato ‘‘idaṃ dukkha’’nti yathābhūtaṃ pajānāti, ‘‘ayaṃ dukkhasamudayo’’ti yathā bhūthaṃ pajānāti <pageBreak edition="P" number="0.0404" />, ‘‘ayaṃ dukkhanirodho’’ti yathābhūtaṃ pajānāti, ‘‘ayaṃ dukkhanirodhagāminī paṭipadā’’ti yathābhūtaṃ pajānātī’’’ti.</paragraph>
    <centered line="490">Ulūkaṅgapañho pañcamo.</centered>
    <subhead line="491">6. Satapattaṅgapañho</subhead>
    <paragraph line="492" number="6"> ‘‘Bhante nāgasena, ‘satapattassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, satapatto ravitvā paresaṃ khemaṃ vā bhayaṃ vā ācikkhati, evameva kho, mahārāja, yoginā yogāvacarena paresaṃ dhammaṃ desayamānena vinipātaṃ bhayato dassayitabbaṃ, nibbānaṃ khemato dassayitabbaṃ. Idaṃ, mahārāja, satapattassa ekaṃ aṅgaṃ gahetabbaṃ. Bhāsitampetaṃ, mahārāja, therena piṇḍolabhāradvājena –</paragraph>
    <gatha1 line="493">‘‘‘Niraye bhayasantāsaṃ, nibbāne vipulaṃ sukhaṃ;</gatha1>
    <gathalast line="494">Ubhayānetānatthāni dassetabbāni yoginā’’’ti.</gathalast>
    <centered line="495">Satapattaṅgapañho chaṭṭho.</centered>
    <subhead line="496">7. Vagguliṅgapañho</subhead>
    <paragraph line="497" number="7"> ‘‘Bhante <pageBreak edition="V" number="0.0376" /> nāgasena, ‘vaggulissa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, vagguli gehaṃ pavisitvā vicaritvā nikkhamati, na tattha palibuddhati, evameva kho, mahārāja, yoginā yogāvacarena gāmaṃ piṇḍāya pavisitvā sapadānaṃ vicaritvā <pageBreak edition="M" number="0.0390" /> paṭiladdhalābhena khippameva nikkhamitabbaṃ, na tattha palibuddhena bhavitabbaṃ. Idaṃ, mahārāja, vaggulissa paṭhamaṃ aṅgaṃ gahetabbaṃ.</paragraph>
    <paragraph line="498">‘‘Puna caparaṃ, mahārāja, vagguli paragehe vasamāno na tesaṃ parihāniṃ karoti, evameva kho, mahārāja, yoginā yogāvacarena kulāni upasaṅkamitvā atiyācanāya vā viññattibahulatāya vā kāyadosabahulatāya vā atibhāṇitāya vā samānasukhadukkhatāya vā na tesaṃ koci vippaṭisāro karaṇīyo, napi tesaṃ mūlakammaṃ parihāpetabbaṃ, sabbathā vaḍḍhi yeva icchitabbā. Idaṃ, mahārāja, vaggulissa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā <pageBreak edition="P" number="0.0405" /> devātidevena dīghanikāyavare lakkhaṇasuttante –</paragraph>
    <gatha1 line="499">‘‘‘Suddhāya sīlena sutena buddhiyā, cāgena dhammena bahūhi sādhuhi;</gatha1>
    <gathalast line="500">Dhanena dhaññena ca khettavatthunā, puttehi dārehi catuppadehi ca.</gathalast>
    <gatha1 line="501">‘‘‘Ñātīhi mittehi ca bandhavehi, balena vaṇṇena sukhena cūbhayaṃ;</gatha1>
    <gathalast line="502">Kathaṃ na hāyeyyuṃ pareti icchati, atthasamiddhiñca panābhikaṅkhatī’’’ti.</gathalast>
    <centered line="503">Vagguliṅgapañho sattamo.</centered>
    <subhead line="504">8. Jalūkaṅgapañho</subhead>
    <paragraph line="505" number="8"> ‘‘Bhante nāgasena, ‘jalūkāya ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, jalūkā yattha allīyati, tattheva daḷhaṃ allīyitvā ruhiraṃ pivati, evameva kho, mahārāja, yoginā yogāvacarena yasmiṃ ārammaṇe <pageBreak edition="V" number="0.0377" /> cittaṃ allīyati, taṃ ārammaṇaṃ vaṇṇato ca saṇṭhānato ca disato ca okāsato ca paricchedato ca liṅgato ca nimittato ca daḷhaṃ patiṭṭhāpetvā tenevārammaṇena vimuttirasamasecanakaṃ pātabbaṃ. Idaṃ, mahārāja, jalūkāya ekaṃ aṅgaṃ gahetabbaṃ. Bhāsitampetaṃ, mahārāja, therena anuruddhena –</paragraph>
    <gatha1 line="506">‘‘‘Parisuddhena <pageBreak edition="M" number="0.0391" /> cittena, ārammaṇe patiṭṭhāya;</gatha1>
    <gathalast line="507">Tena cittena pātabbaṃ, vimuttirasamasecana’’’nti.</gathalast>
    <centered line="508">Jalūkaṅgapañho aṭṭhamo.</centered>
    <subhead line="509">9. Sappaṅgapañho</subhead>
    <paragraph line="510" number="9"> ‘‘Bhante nāgasena, ‘sappassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, sappo urena gacchati, evameva kho, mahārāja, yoginā yogāvacarena paññāya caritabbaṃ, paññāya caramānassa kho, mahārāja, yogino cittaṃ ñāye carati, vilakkhaṇaṃ vivajjeti, salakkhaṇaṃ bhāveti. Idaṃ, mahārāja <pageBreak edition="P" number="0.0406" />, sappassa paṭhamaṃ aṅgaṃ gahetabbaṃ.</paragraph>
    <paragraph line="511">‘‘Puna caparaṃ, mahārāja, sappo caramāno osadhaṃ parivajjento carati, evameva kho, mahārāja, yoginā yogāvacarena duccaritaṃ parivajjentena caritabbaṃ. Idaṃ, mahārāja, sappassa dutiyaṃ aṅgaṃ gahetabbaṃ.</paragraph>
    <paragraph line="512">‘‘Puna caparaṃ, mahārāja, sappo <alternatives line="446" extra="" separator="false"><alternative source-abbr="vri" source="vipassana research institut">manusse disvā tappati</alternative><alternative source-abbr="ka." source="cambodian">manussaṃ disvā kampati</alternative></alternatives>  socati cintayati, evameva kho mahārāja yoginā yogāvacarena kuvitakke, vitakketvā aratiṃ uppādayitvā tappitabbaṃ socitabbaṃ cintayitabbaṃ ‘pamādena me divaso vītināmito, na so puna sakkā laddhu’nti. Idaṃ, mahārāja, sappassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā bhallāṭiyajātake dvinnaṃ kinnarānaṃ –</paragraph>
    <gatha1 line="513">‘‘‘Mayekarattaṃ <pageBreak edition="V" number="0.0378" /><note>yamekarattiṃ (sī. pī.)</note> vippavasimha ludda, akāmakā aññamaññaṃ sarantā;</gatha1>
    <gathalast line="514"><alternatives line="461" extra="" separator="false"><alternative source-abbr="vri" source="vipassana research institut">Tamekarattaṃ</alternative><alternative source-abbr="sī." source="sri lanka">tamekarattiṃ</alternative><alternative source-abbr="pī." source="pali text society">tamekarattiṃ</alternative></alternatives>  anutappamānā, socāma ‘sā ratti puna nahessatī’’’ti.</gathalast>
    <centered line="515">Sappaṅgapañho navamo.</centered>
    <subhead line="516">10. Ajagaraṅgapañho</subhead>
    <paragraph line="517" number="10"> ‘‘Bhante <pageBreak edition="M" number="0.0392" /> nāgasena, ‘ajagarassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, ajagaro mahatimahākāyo bahūpi divase ūnūdaro dīnataro kucchipūraṃ āhāraṃ na labhati, aparipuṇṇo yeva yāvadeva sarīrayāpanamattakena yāpeti, evameva kho, mahārāja, yogino yogāvacarassa bhikkhācariyappasutassa parapiṇḍamupagatassa paradinnappāṭikaṅkhissa sayaṃgāhappaṭiviratassa dullabhaṃ udaraparipūraṃ āhāraṃ, api ca atthavasikena kulaputtena cattāro pañca ālope abhuñjitvā avasesaṃ udakena paripūretabbaṃ. Idaṃ, mahārāja, ajagarassa ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="518">‘‘‘Allaṃ <pageBreak edition="P" number="0.0407" /> sukkhaṃ vā bhuñjanto, na bāḷhaṃ suhito siyā;</gatha1>
    <gathalast line="519">Ūnūdaro mitāhāro, sato bhikkhu paribbaje.</gathalast>
    <gatha1 line="520">‘‘‘Cattāro pañca ālope, abhutvā udakaṃ pive;</gatha1>
    <gathalast line="521">Alaṃ phāsu vihārāya, pahitattassa bhikkhuno’’’ti.</gathalast>
    <centered line="522">Ajagaraṅgapañho dasamo.</centered>
    <centered line="523">Sīhavaggo pañcamo.</centered>
    <paragraph line="524">Tassuddānaṃ –</paragraph>
    <gatha1 line="525">Kesarī cakkavāko ca, peṇāhi gharakapotako;</gatha1>
    <gatha2 line="526">Ulūko satapatto ca, vagguli ca jalūpikā;</gatha2>
    <gathalast line="527">Sappo ajagaro ceva, vaggo tena pavuccatīti.</gathalast>
    <title line="528">6. Makkaṭakavaggo</title>
    <subhead line="529">1. Panthamakkaṭakaṅgapañho</subhead>
    <paragraph line="530" number="1"> ‘‘Bhante <pageBreak edition="V" number="0.0379" /><pageBreak edition="M" number="0.0393" /> nāgasena, ‘panthamakkaṭakassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, panthamakkaṭako panthe makkaṭajālavitānaṃ katvā yadi tattha jālake laggati kimi vā makkhikā vā paṭaṅgo vā, taṃ gahetvā bhakkhayati, evameva kho, mahārāja, yoginā yogāvacarena chasu dvāresu satipaṭṭhānajālavitānaṃ katvā yadi tattha kilesamakkhikā bajjhanti, tattheva ghātetabbā. Idaṃ, mahārāja, panthamakkaṭakassa ekaṃ aṅgaṃ gahetabbaṃ. Bhāsitampetaṃ, mahārāja, therena anuruddhena –</paragraph>
    <gatha1 line="531">‘‘‘Cittaṃ niyame chasu dvāresu, satipaṭṭhānavaruttame;</gatha1>
    <gathalast line="532">Kilesā tattha laggā ce, hantabbā te vipassinā’’’ti.</gathalast>
    <centered line="533">Panthamakkaṭakaṅgapañho paṭhamo.</centered>
    <subhead line="534">2. Thanassitadārakaṅgapañho</subhead>
    <paragraph line="535" number="2"> ‘‘Bhante nāgasena, ‘thanassitadārakassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti <pageBreak edition="P" number="0.0408" />? ‘‘Yathā, mahārāja, thanassitadārako sadatthe laggati, khīratthiko rodati, evameva kho, mahārāja, yoginā yogāvacarena sadatthe laggitabbaṃ, sabbattha dhammañāṇena bhavitabbaṃ, uddese paripucchāya sammappayoge paviveke garusaṃvāse kalyāṇamittasevane. Idaṃ, mahārāja, thanassitadārakassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena dīghanikāyavare parinibbānasuttante –</paragraph>
    <gatha1 line="536">‘‘‘Iṅghaṃ <pageBreak edition="V" number="0.0380" /> tumhe, ānanda, <alternatives line="469" extra="" separator="false"><alternative source-abbr="vri" source="vipassana research institut">sāratthe</alternative><alternative source-abbr="sī." source="sri lanka">sadatthe</alternative><alternative source-abbr="pī." source="pali text society">sadatthe</alternative></alternatives>  ghaṭatha, sāratthe anuyuñjatha;</gatha1>
    <gathalast line="537">Sāratthe appamattā ātāpino pahitattā viharathā’’’ti.</gathalast>
    <centered line="538">Thanassitadārakaṅgapañho dutiyo.</centered>
    <subhead line="539">3. Cittakadharakummaṅgapañho</subhead>
    <paragraph line="540" number="3"> ‘‘Bhante <pageBreak edition="M" number="0.0394" /> nāgasena, ‘<alternatives line="477" extra="" separator="false"><alternative source-abbr="vri" source="vipassana research institut">cittakadharakummassa</alternative><alternative source-abbr="sī." source="sri lanka">cittakathalakummassa</alternative><alternative source-abbr="pī." source="pali text society">cittakathalakummassa</alternative></alternatives>  ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, cittakadharakummo udakabhayā udakaṃ parivajjetvā vicarati, tāya ca pana udakaṃ parivajjanāya āyunā na parihāyati, evameva kho, mahārāja, yoginā yogāvacarena pamāde bhayadassāvinā bhavitabbaṃ, appamāde guṇavisesadassāvinā. Tāya ca pana bhayadassāvitāya na parihāyati sāmaññā, nibbānassa santike <alternatives line="485" extra="" separator="false"><alternative source-abbr="vri" source="vipassana research institut">upeti</alternative><alternative source-abbr="ka." source="cambodian">ṭhapeti</alternative></alternatives> . Idaṃ, mahārāja, cittakadharakummassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena dhammapade –</paragraph>
    <gatha1 line="541">‘‘‘Appamādarato bhikkhu, pamāde bhayadassi vā;</gatha1>
    <gathalast line="542">Abhabbo parihānāya, nibbānasseva santike’’’ti.</gathalast>
    <centered line="543">Cittakadharakummaṅgapañho catuttho.</centered>
    <subhead line="544">4. Pavanaṅgapañho</subhead>
    <paragraph line="545" number="4"> ‘‘Bhante nāgasena, ‘pavanassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, pavanaṃ nāma asucijanaṃ paṭicchādeti, evameva kho, mahārāja, yoginā yogāvacarena paresaṃ aparaddhaṃ khalitaṃ paṭicchādetabbaṃ na vivaritabbaṃ. Idaṃ, mahārāja, pavanassa paṭhamaṃ aṅgaṃ gahetabbaṃ.</paragraph>
    <paragraph line="546">‘‘Puna caparaṃ, mahārāja, pavanaṃ suññaṃ pacurajanehi, evameva kho, mahārāja, yoginā yogāvacarena <pageBreak edition="V" number="0.0381" /><pageBreak edition="P" number="0.0409" /> rāgadosamohamānadiṭṭhijālehi sabbehi ca kilesehi suññena bhavitabbaṃ. Idaṃ, mahārāja, pavanassa dutiyaṃ aṅgaṃ gahetabbaṃ.</paragraph>
    <paragraph line="547">‘‘Puna caparaṃ, mahārāja, pavanaṃ vivittaṃ janasambādharahitaṃ, evameva kho, mahārāja, yoginā yogāvacarena pāpakehi akusalehi dhammehi anariyehi pavivittena bhavitabbaṃ. Idaṃ, mahārāja, pavanassa tatiyaṃ aṅgaṃ gahetabbaṃ.</paragraph>
    <paragraph line="548">‘‘Puna <pageBreak edition="M" number="0.0395" /> caparaṃ, mahārāja, pavanaṃ santaṃ parisuddhaṃ, evameva kho, mahārāja, yoginā yogāvacarena santena parisuddhena bhavitabbaṃ, nibbutena pahīnamānena pahīnamakkhena bhavitabbaṃ. Idaṃ, mahārāja, pavanassa catutthaṃ aṅgaṃ gahetabbaṃ.</paragraph>
    <paragraph line="549">‘‘Puna caparaṃ, mahārāja, pavanaṃ ariyajanasaṃsevitaṃ, evameva kho, mahārāja, yoginā yogāvacarena ariyajanasaṃsevitena bhavitabbaṃ. Idaṃ, mahārāja, pavanassa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare –</paragraph>
    <gatha1 line="550">‘‘‘Pavivittehi ariyehi, pahitattehi jhāyibhi;</gatha1>
    <gathalast line="551">Niccaṃ āraddhavīriyehi, paṇḍitehi sahāvase’’’ti.</gathalast>
    <centered line="552">Pavanaṅgapañho catuttho.</centered>
    <subhead line="553">5. Rukkhaṅgapañho</subhead>
    <paragraph line="554" number="5"> ‘‘Bhante nāgasena, ‘rukkhassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, rukkho nāma pupphaphaladharo, evameva kho, mahārāja, yoginā yogāvacarena vimuttipupphasāmaññaphaladhārinā bhavitabbaṃ. Idaṃ, mahārāja, rukkhassa paṭhamaṃ aṅgaṃ gahetabbaṃ.</paragraph>
    <paragraph line="555">‘‘Puna caparaṃ, mahārāja, rukkho upagatānamanuppaviṭṭhānaṃ janānaṃ chāyaṃ deti, evameva kho <pageBreak edition="V" number="0.0382" />, mahārāja, yoginā yogāvacarena upagatānamanuppaviṭṭhānaṃ puggalānaṃ āmisappaṭisandhārena vā dhammappaṭisanthārena vā paṭisantharitabbaṃ. Idaṃ, mahārāja, rukkhassa dutiyaṃ aṅgaṃ gahetabbaṃ.</paragraph>
    <paragraph line="556">‘‘Puna caparaṃ, mahārāja, rukkho chāyāvemattaṃ <pageBreak edition="P" number="0.0410" /> na karoti, evameva kho, mahārāja, yoginā yogāvacarena sabbasattesu vemattatā na kātabbā, coravadhakapaccatthikesupi attanipi samasamā mettābhāvanā kātabbā, ‘kinti ime sattā averā <alternatives line="493" extra="" separator="false"><alternative source-abbr="vri" source="vipassana research institut">abyāpajjā</alternative><alternative source-abbr="sī." source="sri lanka">abyāpajjhā</alternative></alternatives>  anīghā sukhī attānaṃ parihareyyu’nti. Idaṃ, mahārāja, rukkhassa tatiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="557">‘‘‘Vadhake <pageBreak edition="M" number="0.0396" /> devadattamhi, core aṅgulimālake;</gatha1>
    <gathalast line="558">Dhanapāle rāhule ca, sabbattha samako munī’’’ti.</gathalast>
    <centered line="559">Rukkhaṅgapañho pañcamo.</centered>
    <subhead line="560">6. Meghaṅgapañho</subhead>
    <paragraph line="561" number="6"> ‘‘Bhante nāgasena, ‘meghassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī’’ti? ‘‘Yathā, mahārāja, megho uppannaṃ rajojallaṃ vūpasameti, evameva kho, mahārāja, yoginā yogāvacarena uppannaṃ kilesarajojallaṃ vūpasametabbaṃ. Idaṃ, mahārāja, meghassa paṭhamaṃ aṅgaṃ gahetabbaṃ.</paragraph>
    <paragraph line="562">‘‘Puna caparaṃ, mahārāja, megho pathaviyā uṇhaṃ nibbāpeti, evameva kho, mahārāja, yoginā yogāvacarena mettābhāvanāya sadevako loko nibbāpetabbo. Idaṃ, mahārāja, meghassa dutiyaṃ aṅgaṃ gahetabbaṃ.</paragraph>
    <paragraph line="563">‘‘Puna caparaṃ, mahārāja, megho sabbabījāni viruhāpeti, evameva kho, mahārāja, yoginā yogāvacarena sabbasattānaṃ saddhaṃ uppādetvā taṃ saddhābījaṃ tīsu sampattīsu ropetabbaṃ, dibbamānusikāsu sukhasampattīsu yāvaparamatthanibbānasukhasampatti. Idaṃ, mahārāja, meghassa tatiyaṃ aṅgaṃ gahetabbaṃ.</paragraph>
    <paragraph line="564">‘‘Puna <pageBreak edition="V" number="0.0383" /> caparaṃ, mahārāja, megho ututo samuṭṭhahitvā dharaṇitalaruhe tiṇarukkhalatāgumbaosadhivanappatayo parirakkhati, evameva kho, mahārāja, yoginā yogāvacarena yoniso manasikāraṃ nibbattetvā tena yoniso manasikārena samaṇadhammo parirakkhitabbo, yoniso manasikāramūlakā sabbe kusalā dhammā. Idaṃ, mahārāja, meghassa catutthaṃ aṅgaṃ gahetabbaṃ.</paragraph>
    <paragraph line="565">‘‘Puna caparaṃ <pageBreak edition="P" number="0.0411" />, mahārāja, megho vassamāno naditaḷākapokkharaṇiyo kandarapadarasarasobbhaudapānāni ca paripūreti udakadhārāhi, evameva kho, mahārāja, yoginā yogāvacarena āgamapariyattiyā dhammameghamabhivassayitvā adhigamakāmānaṃ mānasaṃ paripūrayitabbaṃ. Idaṃ, mahārāja, meghassa <pageBreak edition="M" number="0.0397" /> pañcamaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="566">‘‘‘Bodhaneyyaṃ janaṃ disvā, satasahassepi yojane;</gatha1>
    <gathalast line="567">Khaṇena upagantvāna, bodheti taṃ mahāmunī’’’ti.</gathalast>
    <centered line="568">Meghaṅgapañho chaṭṭho.</centered>
    <subhead line="569">7. Maṇiratanaṅgapañho</subhead>
    <paragraph line="570" number="7"> ‘‘Bhante nāgasena, ‘maṇiratanassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, maṇiratanaṃ ekantaparisuddhaṃ, evameva kho, mahārāja, yoginā yogāvacarena ekantaparisuddhājīvena bhavitabbaṃ. Idaṃ, mahārāja, maṇiratanassa paṭhamaṃ aṅgaṃ gahetabbaṃ.</paragraph>
    <paragraph line="571">‘‘Puna caparaṃ, mahārāja, maṇiratanaṃ na kenaci saddhiṃ missīyati, evameva kho, mahārāja, yoginā yogāvacarena pāpehi pāpasahāyehi saddhiṃ na missitabbaṃ. Idaṃ, mahārāja, maṇiratanassa dutiyaṃ aṅgaṃ gahetabbaṃ.</paragraph>
    <paragraph line="572">‘‘Puna caparaṃ, mahārāja, maṇiratanaṃ jātiratanehi yojīyati, evameva kho, mahārāja, yoginā <pageBreak edition="V" number="0.0384" /> yogāvacarena uttamavarajātimantehi saddhiṃ saṃvasitabbaṃ, paṭipannakaphalaṭṭhasekkhaphalasamaṅgīhi sotāpannasakadāgāmianāgāmiarahantatevijjachaḷabhiññasamaṇamaṇiratanehi saddhiṃ saṃvasitabbaṃ. Idaṃ, mahārāja, maṇiratanassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte –</paragraph>
    <gatha1 line="573">‘‘‘Suddhā suddhehi saṃvāsaṃ, kappayavho patissatā;</gatha1>
    <gathalast line="574">Tato samaggā nipakā, dukkhassantaṃ karissathā’’’ti.</gathalast>
    <centered line="575">Maṇiratanapañho sattamo.</centered>
    <subhead line="576">8. Māgavikaṅgapañho</subhead>
    <paragraph line="577" number="8"> ‘‘Bhante <pageBreak edition="P" number="0.0412" /> nāgasena, ‘māgavikassa cattāri aṅgāni gahetabbānī’ti yaṃ vadesi, katamāni tāni cattāri aṅgāni gahetabbānī’’ti? ‘‘Yathā, mahārāja, māgaviko <pageBreak edition="M" number="0.0398" /> appamiddho hoti, evameva kho, mahārāja, yoginā yogāvacarena appamiddhena bhavitabbaṃ. Idaṃ, mahārāja, māgavikassa paṭhamaṃ aṅgaṃ gahetabbaṃ.</paragraph>
    <paragraph line="578">‘‘Puna caparaṃ, mahārāja, māgaviko migesu yeva cittaṃ upanibandhati, evameva kho, mahārāja, yoginā yogāvacarena ārammaṇesu yeva cittaṃ upanibandhitabbaṃ. Idaṃ, mahārāja, māgavikassa dutiyaṃ aṅgaṃ gahetabbaṃ.</paragraph>
    <paragraph line="579">‘‘Puna caparaṃ, mahārāja, māgaviko kālaṃ kammassa jānāti, evameva kho, mahārāja, yoginā yogāvacarena paṭisallānassa kālo jānitabbo ‘ayaṃ kālo paṭisallānassa, ayaṃ kālo nikkhamanāyā’ti. Idaṃ, mahārāja, māgavikassa tatiyaṃ aṅgaṃ gahetabbaṃ.</paragraph>
    <paragraph line="580">‘‘Puna caparaṃ, mahārāja, māgaviko migaṃ disvā hāsamabhijaneti ‘imaṃ lacchāmī’ti, evameva kho, mahārāja, yoginā yogāvacarena ārammaṇe abhiramitabbaṃ, hāsamabhijanetabbaṃ ‘uttariṃ visesamadhigacchissāmī’ti. Idaṃ, mahārāja, māgavikassa catutthaṃ aṅgaṃ gahetabbaṃ. Bhāsitampetaṃ mahārāja therena mogharājena –</paragraph>
    <gatha1 line="581">‘‘‘Ārammaṇe <pageBreak edition="V" number="0.0385" /> labhitvāna, pahitattena bhikkhunā;</gatha1>
    <gathalast line="582">Bhiyyo hāso janetabbo, adhigacchissāmi uttari’’’nti.</gathalast>
    <centered line="583">Māgavikaṅgapañho aṭṭhamo.</centered>
    <subhead line="584">9. Bāḷisikaṅgapañho</subhead>
    <paragraph line="585" number="9"> ‘‘Bhante nāgasena, ‘bāḷisikassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, bāḷisiko baḷisena macche uddharati, evameva kho, mahārāja, yoginā yogāvacarena ñāṇena uttariṃ sāmaññaphalāni uddharitabbāni. Idaṃ, mahārāja, bāḷisikassa paṭhamaṃ aṅgaṃ gahetabbaṃ.</paragraph>
    <paragraph line="586">‘‘Puna <pageBreak edition="M" number="0.0399" /> caparaṃ, mahārāja, bāḷisiko parittakaṃ vadhitvā vipulaṃ lābhamadhigacchati, evameva kho, mahārāja, yoginā <pageBreak edition="P" number="0.0413" /> yogāvacarena parittalokāmisamattaṃ pariccajitabbaṃ. Lokāmisamattaṃ, mahārāja, pariccajitvā yogī yogāvacaro vipulaṃ sāmaññaphalaṃ adhigacchati. Idaṃ, mahārāja, bāḷisikassa dutiyaṃ aṅgaṃ gahetabbaṃ. Bhāsitampetaṃ, mahārāja, therena rāhulena –</paragraph>
    <gatha1 line="587">‘‘‘Suññatañcānimittañca, vimokkhañcāppaṇihitaṃ;</gatha1>
    <gathalast line="588">Caturo phale chaḷabhiññā, cajitvā lokāmisaṃ labhe’’’ti.</gathalast>
    <centered line="589">Bāḷisikaṅgapañho navamo.</centered>
    <subhead line="590">10. Tacchakaṅgapañho</subhead>
    <paragraph line="591" number="10"> ‘‘Bhante nāgasena, ‘tacchakassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti? ‘‘Yathā, mahārāja, tacchako kāḷasuttaṃ anulometvā rukkhaṃ tacchati, evameva kho, mahārāja, yoginā yogāvacarena jinasāsanamanulomayitvā sīlapathaviyaṃ <pageBreak edition="V" number="0.0386" /> patiṭṭhahitvā saddhāhatthena paññāvāsiṃ gahetvā kilesā tacchetabbā. Idaṃ, mahārāja, tacchakassa paṭhamaṃ aṅgaṃ gahetabbaṃ.</paragraph>
    <paragraph line="592">‘‘Puna caparaṃ, mahārāja, tacchako phegguṃ apaharitvā sāramādiyati, evameva kho, mahārāja, yoginā yogāvacarena sassataṃ ucchedaṃ taṃ jīvaṃ taṃ sarīraṃ aññaṃ jīvaṃ aññaṃ sarīraṃ taduttamaṃ aññaduttamaṃ akatamabhabbaṃ apurisakāraṃ abrahmacariyavāsaṃ sattavināsaṃ navasattapātubhāvaṃ saṅkhārasassatabhāvaṃ yo karoti, so paṭisaṃvedeti, añño karoti, añño paṭisaṃvedeti, kammaphaladassanā ca kiriyaphaladiṭṭhi ca iti evarūpāni ceva aññāni ca vivādapathāni apanetvā saṅkhārānaṃ sabhāvaṃ paramasuññataṃ <alternatives line="501" extra="" separator="false"><alternative source-abbr="vri" source="vipassana research institut">nirīhanijjīvataṃ</alternative><alternative source-abbr="ka." source="cambodian">nisattanijīvataṃ</alternative></alternatives>  accantaṃ suññataṃ ādiyitabbaṃ. Idaṃ, mahārāja, tacchakassa dutiyaṃ <pageBreak edition="M" number="0.0400" /> aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte –</paragraph>
    <gatha1 line="593">‘‘‘Kāraṇḍavaṃ <pageBreak edition="P" number="0.0414" /> niddhamatha, kasambuṃ apakassatha;</gatha1>
    <gathalast line="594">Tato palāpe vāhetha, assamaṇe samaṇamānine.</gathalast>
    <gatha1 line="595">‘‘‘Niddhamitvāna pāpicche, pāpaācāragocare;</gatha1>
    <gatha2 line="596">Suddhā suddhehi saṃvāsaṃ, kappayavho patissatā;</gatha2>
    <gathalast line="597">Tato samaggā nipakā, dukkhassantaṃ karissathā’’’ti.</gathalast>
    <centered line="598">Tacchakaṅgapañho dasamo.</centered>
    <centered line="599">Makkaṭakavaggo chaṭṭho.</centered>
    <paragraph line="600">Tassuddānaṃ –</paragraph>
    <gatha1 line="601">Makkaṭo dārako kummo, vanaṃ rukkho ca pañcamo;</gatha1>
    <gathalast line="602">Megho maṇi māgaviko, bāḷisī tacchakena cāti.</gathalast>
    <title line="603">7. Kumbhavaggo</title>
    <subhead line="604">1. Kumbhaṅgapañho</subhead>
    <paragraph line="605" number="1"> ‘‘Bhante <pageBreak edition="V" number="0.0387" /><pageBreak edition="M" number="0.0401" /> nāgasena, ‘kumbhassa ekaṃ aṅgaṃ gahetabba’nti yaṃ vadesi, katamaṃ taṃ ekaṃ aṅgaṃ gahetabba’’nti? ‘‘Yathā, mahārāja, kumbho sampuṇṇo na saṇati, evameva kho, mahārāja, yoginā yogāvacarena āgame adhigame pariyattiyaṃ sāmaññe pāramiṃ patvā na saṇitabbaṃ, na tena māno karaṇīyo, na <alternatives line="509" extra="" separator="false"><alternative source-abbr="vri" source="vipassana research institut">dabbo</alternative><alternative source-abbr="sī." source="sri lanka">dappo</alternative></alternatives>  dassetabbo, nihatamānena nihatadabbena bhavitabbaṃ, ujukena amukharena avikatthinā. Idaṃ, mahārāja, kumbhassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte –</paragraph>
    <gatha1 line="606">‘‘‘Yadūnakaṃ taṃ saṇati, yaṃ pūraṃ santameva taṃ;</gatha1>
    <gathalast line="607"><alternatives line="517" extra="" separator="false"><alternative source-abbr="vri" source="vipassana research institut">Aḍḍhakumbhūpamo</alternative><alternative source-abbr="sī." source="sri lanka">rittakumbhūpamo</alternative></alternatives>  bālo, rahado pūrova paṇḍito’’’ti.</gathalast>
    <centered line="608">Kumbhaṅgapañho paṭhamo.</centered>
    <subhead line="609">2. Kāḷāyasaṅgapañho</subhead>
    <paragraph line="610" number="2"> ‘‘Bhante nāgasena, ‘<alternatives line="525" extra="" separator="false"><alternative source-abbr="vri" source="vipassana research institut">kāḷāyasassa</alternative><alternative source-abbr="ka." source="cambodian">kāḷahaṃsassa</alternative></alternatives>  dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti <pageBreak edition="P" number="0.0415" />? ‘‘Yathā, mahārāja, kāḷāyaso <alternatives line="533" extra="" separator="false"><alternative source-abbr="vri" source="vipassana research institut">supīto</alternative><alternative source-abbr="ka." source="cambodian">suthito</alternative></alternatives>  <alternatives line="541" extra="" separator="false"><alternative source-abbr="vri" source="vipassana research institut">vamati</alternative><alternative source-abbr="syā." source="thai">vahati</alternative><alternative source-abbr="ka." source="cambodian">vahati</alternative></alternatives> , evameva kho, mahārāja, yogino yogāvacarassa mānasaṃ <alternatives line="549" extra="" separator="false"><alternative source-abbr="vri" source="vipassana research institut">yoniso manasikārena</alternative><alternative source-abbr="sī." source="sri lanka">yoniso manasikāre</alternative><alternative source-abbr="syā." source="thai">yoniso manasikāre</alternative><alternative source-abbr="ka." source="cambodian">yoniso manasikāre</alternative></alternatives>  apītaṃ vamati. Idaṃ, mahārāja, kāḷāyasassa paṭhamaṃ aṅgaṃ gahetabbaṃ.</paragraph>
    <paragraph line="611">‘‘Puna caparaṃ, mahārāja, kāḷāyaso sakiṃ pītaṃ udakaṃ na vamati, evameva kho, mahārāja <pageBreak edition="V" number="0.0388" />, yoginā yogāvacarena yo sakiṃ uppanno pasādo, na puna so vamitabbo ‘uḷāro so bhagavā sammāsambuddho, svākkhāto dhammo, suppaṭipanno saṅgho’ti. ‘Rūpaṃ aniccaṃ, vedanā aniccā, saññā aniccā, saṅkhārā aniccā, viññāṇaṃ aniccanti yaṃ sakiṃ uppannaṃ ñāṇaṃ, na puna taṃ vamitabbaṃ. Idaṃ <pageBreak edition="M" number="0.0402" />, mahārāja, kāḷāyasassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="612">‘‘‘Dassanamhi <alternatives line="557" extra="" separator="false"><alternative source-abbr="vri" source="vipassana research institut">parisodhito</alternative><alternative source-abbr="sī." source="sri lanka">parisodhike</alternative><alternative source-abbr="ka." source="cambodian">parisodhike</alternative></alternatives>  naro, ariyadhamme niyato visesagū;</gatha1>
    <gathalast line="613">Nappavedhati anekabhāgaso, sabbaso ca mukhabhāvameva so’’’ti.</gathalast>
    <centered line="614">Kāḷāyasaṅgapañho dutiyo.</centered>
    <subhead line="615">3. Chattaṅgapañho</subhead>
    <paragraph line="616" number="3"> ‘‘Bhante nāgasena, ‘chattassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, chattaṃ upari muddhani carati, evameva kho, mahārāja, yoginā yogāvacarena kilesānaṃ upari muddhani carena bhavitabbaṃ. Idaṃ, mahārāja, chattassa paṭhamaṃ aṅgaṃ gahetabbaṃ.</paragraph>
    <paragraph line="617">‘‘Puna caparaṃ, mahārāja, chattaṃ muddhanupatthambhaṃ hoti, evameva kho, mahārāja, yoginā yogāvacarena yoniso manasikārupatthambhena bhavitabbaṃ. Idaṃ, mahārāja, chattassa dutiyaṃ aṅgaṃ gahetabbaṃ.</paragraph>
    <paragraph line="618">‘‘Puna caparaṃ, mahārāja, chattaṃ vātātapameghavuṭṭhiyo paṭihanati, evameva kho, mahārāja, yoginā yogāvacarena nānāvidhadiṭṭhiputhusamaṇabrāhmaṇānaṃ <note>mahāvāta (ka.)</note> matavātatividhaggisantāpakilesavuṭṭhiyo paṭihantabbā <pageBreak edition="P" number="0.0416" />. Idaṃ, mahārāja, chattassa tatiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="619">‘‘‘Yathāpi chattaṃ vipulaṃ, acchiddaṃ thirasaṃhitaṃ;</gatha1>
    <gathalast line="620">Vātātapaṃ nivāreti, mahatī meghavuṭṭhiyo.</gathalast>
    <gatha1 line="621">‘‘‘Tatheva <pageBreak edition="V" number="0.0389" /> buddhaputtopi, sīlachattadharo suci;</gatha1>
    <gathalast line="622">Kilesavuṭṭhiṃ vāreti, santāpatividhaggayo’’’ti.</gathalast>
    <centered line="623">Chattaṅgapañho tatiyo.</centered>
    <subhead line="624">4. Khettaṅgapañho</subhead>
    <paragraph line="625" number="4"> ‘‘Bhante <pageBreak edition="M" number="0.0403" /> nāgasena, ‘khettassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, khettaṃ mātikāsampannaṃ hoti, evameva kho, mahārāja, yoginā yogāvacarena sucaritavattappaṭivattamātikāsampannena bhavitabbaṃ. Idaṃ, mahārāja, khettassa paṭhamaṃ aṅgaṃ gahetabbaṃ.</paragraph>
    <paragraph line="626">‘‘Puna caparaṃ, mahārāja, khettaṃ mariyādāsampannaṃ hoti, tāya ca mariyādāya udakaṃ rakkhitvā dhaññaṃ paripāceti, evameva kho, mahārāja, yoginā yogāvacarena sīlahirimariyādāsampannena bhavitabbaṃ, tāya ca sīlahirimariyādāya sāmaññaṃ rakkhitvā cattāri sāmaññaphalāni gahetabbāni. Idaṃ, mahārāja, khettassa dutiyaṃ aṅgaṃ gahetabbaṃ.</paragraph>
    <paragraph line="627">‘‘Puna caparaṃ, mahārāja, khettaṃ uṭṭhānasampannaṃ hoti, kassakassa hāsajanakaṃ appampi bījaṃ vuttaṃ bahu hoti, bahu vuttaṃ bahutaraṃ hoti, evameva kho, mahārāja, yoginā yogāvacarena uṭṭhānasampannena vipulaphaladāyinā bhavitabbaṃ, dāyakānaṃ hāsajanakena bhavitabbaṃ, yathā appaṃ dinnaṃ bahu hoti, bahu dinnaṃ bahutaraṃ hoti. Idaṃ, mahārāja, khettassa tatiyaṃ aṅgaṃ gahetabbaṃ. Bhāsitampetaṃ, mahārāja, therena upālinā vinayadharena –</paragraph>
    <gatha1 line="628">‘‘‘Khettūpamena bhavitabbaṃ, uṭṭhānavipuladāyinā;</gatha1>
    <gathalast line="629">Esa khettavaro nāma, yo dadāti vipulaṃ phala’’’nti.</gathalast>
    <centered line="630">Khettaṅgapañho catuttho.</centered>
    <subhead line="631">5. Agadaṅgapañho</subhead>
    <paragraph line="632" number="5"> ‘‘Bhante <pageBreak edition="V" number="0.0390" /><pageBreak edition="P" number="0.0417" /> nāgasena, ‘agadassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī’’ti. ‘‘Yathā, mahārāja, agade kimī na saṇṭhahanti, evameva kho, mahārāja, yoginā yogāvacarena mānase kilesā na saṇṭhapetabbā. Idaṃ, mahārāja, agadassa paṭhamaṃ aṅgaṃ gahetabbaṃ.</paragraph>
    <paragraph line="633">‘‘Puna <pageBreak edition="M" number="0.0404" /> caparaṃ, mahārāja, agado daṭṭhaphuṭṭhadiṭṭhaasitapītakhāyitasāyitaṃ sabbaṃ visaṃ paṭihanati, evameva kho, mahārāja, yoginā yogāvacarena rāgadosamohamānadiṭṭhivisaṃ sabbaṃ paṭihanitabbaṃ. Idaṃ, mahārāja, agadassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena –</paragraph>
    <gatha1 line="634">‘‘‘Saṅkhārānaṃ sabhāvatthaṃ, daṭṭhukāmena yoginā;</gatha1>
    <gathalast line="635">Agadeneva hotabbaṃ, kilesavisanāsane’’’ti.</gathalast>
    <centered line="636">Agadaṅgapañho pañcamo.</centered>
    <subhead line="637">6. Bhojanaṅgapañho</subhead>
    <paragraph line="638" number="6"> ‘‘Bhante nāgasena, ‘bhojanassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī’’ti? ‘‘Yathā, mahārāja, bhojanaṃ sabbasattānaṃ upatthambho, evameva kho, mahārāja, yoginā yogāvacarena sabbasattānaṃ maggupatthambhena bhavitabbaṃ. Idaṃ, mahārāja, bhojanassa paṭhamaṃ aṅgaṃ gahetabbaṃ.</paragraph>
    <paragraph line="639">‘‘Puna caparaṃ, mahārāja, bhojanaṃ sabbasattānaṃ balaṃ vaḍḍheti, evameva kho, mahārāja, yoginā yogāvacarena puññavaḍḍhiyā vaḍḍhitabbaṃ. Idaṃ, mahārāja, bhojanassa dutiyaṃ aṅgaṃ gahetabbaṃ.</paragraph>
    <paragraph line="640">‘‘Puna <pageBreak edition="V" number="0.0391" /> caparaṃ, mahārāja, bhojanaṃ sabbasattānaṃ abhipatthitaṃ, evameva kho, mahārāja, yoginā yogāvacarena sabbalokābhipatthitena bhavitabbaṃ. Idaṃ, mahārāja, bhojanassa tatiyaṃ aṅgaṃ gahetabbaṃ. Bhāsitampetaṃ, mahārāja, therena mahāmoggallānena –</paragraph>
    <gatha1 line="641">‘‘‘Saṃyamena <pageBreak edition="P" number="0.0418" /> niyamena, sīlena paṭipattiyā;</gatha1>
    <gathalast line="642">Patthitena bhavitabbaṃ, sabbalokassa yoginā’’’ti.</gathalast>
    <centered line="643">Bhojanaṅgapañho chaṭṭho.</centered>
    <subhead line="644">7. Issāsaṅgapañho</subhead>
    <paragraph line="645" number="7"> ‘‘Bhante <pageBreak edition="M" number="0.0405" /> nāgasena, ‘issāsassa cattāri aṅgāni gahetabbānī’ti yaṃ vadesi, katamāni tāni cattāri aṅgāni gahetabbānī’’ti? ‘‘Yathā, mahārāja, issāso sare pātayanto ubho pāde pathaviyaṃ daḷhaṃ patiṭṭhāpeti, jaṇṇuavekallaṃ karoti, sarakalāpaṃ kaṭisandhimhi ṭhapeti, kāyaṃ upatthaddhaṃ karoti, dve hatthe sandhiṭṭhānaṃ āropeti, muṭṭhiṃ pīḷayati, aṅguliyo nirantaraṃ karoti, gīvaṃ paggaṇhāti, cakkhūni mukhañca pidahati, nimittaṃ ujuṃ karoti, hāsamuppādeti ‘vijjhissāmī’ti, evameva kho, mahārāja, yoginā yogāvacarena sīlapathaviyaṃ vīriyapāde patiṭṭhāpetabbaṃ, khantisoraccaṃ avekallaṃ kātabbaṃ, saṃvare cittaṃ ṭhapetabbaṃ, saṃyamaniyame attā upanetabbo, icchā mucchā pīḷayitabbā, yoniso manasikāre cittaṃ nirantaraṃ kātabbaṃ, vīriyaṃ paggahetabbaṃ, cha dvārā pidahitabbā, sati upaṭṭhapetabbā, hāsamuppādetabbaṃ ‘sabbakilese ñāṇanārācena vijjhissāmī’ti. Idaṃ, mahārāja, issāsassa paṭhamaṃ aṅgaṃ gahetabbaṃ.</paragraph>
    <paragraph line="646">‘‘Puna caparaṃ, mahārāja, issāso āḷakaṃ pariharati vaṅkajimhakuṭilanārācassa ujukaraṇāya. Evameva kho, mahārāja, yoginā yogāvacarena imasmiṃ kāye satipaṭṭhānaāḷakaṃ pariharitabbaṃ vaṅkajimhakuṭilacittassa ujukaraṇāya. Idaṃ, mahārāja, issāsassa dutiyaṃ aṅgaṃ gahetabbaṃ.</paragraph>
    <paragraph line="647">‘‘Puna caparaṃ, mahārāja, issāso lakkhe upāseti, evameva kho, mahārāja, yoginā yogāvacarena <pageBreak edition="V" number="0.0392" /> imasmiṃ kāye upāsitabbaṃ. Kathaṃ mahārāja yoginā yogāvacarena imasmiṃ kāye upāsitabbaṃ? Aniccato upāsitabbaṃ, dukkhato upāsitabbaṃ, anattato upāsitabbaṃ, rogato…pe… gaṇḍato…pe… sallato…pe… aghato…pe… ābādhato…pe… parato…pe… palokato…pe… ītito…pe… upaddavato…pe… bhayato…pe… upasaggato…pe… calato…pe… pabhaṅguto…pe… addhuvato…pe… atāṇato…pe… aleṇato…pe… asaraṇato…pe… rittato…pe… tucchato…pe… suññato…pe… ādīnavato…pe… vipariṇāmadhammato…pe… asārato <pageBreak edition="P" number="0.0419" /> …pe… aghamūlato…pe… vadhakato…pe… vibhavato…pe… sāsavato…pe… saṅkhatato…pe… mārāmisato…pe… jātidhammato…pe… jarādhammato…pe… byādhidhammato…pe… maraṇadhammato…pe… sokadhammato…pe… paridevadhammato…pe… upāyāsadhammato…pe… saṃkilesadhammato…pe… evaṃ kho, mahārāja, yoginā yogāvacarena <pageBreak edition="M" number="0.0406" /> imasmiṃ kāye upāsitabbaṃ. Idaṃ, mahārāja, issāsassa tatiyaṃ aṅgaṃ gahetabbaṃ.</paragraph>
    <paragraph line="648">‘‘Puna caparaṃ, mahārāja, issāso sāyaṃ pātaṃ upāsati. Evameva kho, mahārāja, yoginā yogāvacarena sāyaṃ pātaṃ ārammaṇe upāsitabbaṃ. Idaṃ, mahārāja, issāsassa catutthaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā –</paragraph>
    <gatha1 line="649">‘‘‘Yathā issāsako nāma, sāyaṃ pātaṃ upāsati;</gatha1>
    <gathalast line="650">Upāsanaṃ ariñcanto <note>na ricchanto (sī. ka.)</note>, labhate bhattavetanaṃ.</gathalast>
    <gatha1 line="651">‘‘‘Tatheva buddhaputtopi, karoti kāyupāsanaṃ;</gatha1>
    <gathalast line="652">Kāyupāsanaṃ ariñcanto, arahattamadhigacchatī’’’ti.</gathalast>
    <centered line="653">Issāsaṅgapañho sattamo.</centered>
    <centered line="654">Kumbhavaggo sattamo <note>ito paraṃ rājaṅgapañhādikā aṭṭhatiṃsa pañhā vinaṭṭhā, yehi tā diṭṭhā,§tehi no ārocetabbā puna muddāpanakāle pakkhipanatthāyāti (na, bu, sa)</note>.</centered>
    <paragraph line="655">Tassuddānaṃ –</paragraph>
    <gatha1 line="656">Kumbho ca kāḷāyaso ca, chattaṃ khettañca agado;</gatha1>
    <gathalast line="657">Bhojanena ca issāso, vuttaṃ dāni vidūhīti.</gathalast>
    <centered line="658">Opammakathāpañho niṭṭhito.</centered>
    <nikaya line="659">Nigamanaṃ</nikaya>
    <paragraph line="660">Iti <pageBreak edition="V" number="0.0393" /><pageBreak edition="M" number="0.0407" /> chasu kaṇḍesu bāvīsativaggapatimaṇḍitesu dvāsaṭṭhiadhikā dvesatā imasmiṃ potthake āgatā milindapañhā samattā, anāgatā ca pana dvācattālīsā honti, āgatā ca anāgatā ca sabbā samodhānetvā catūhi adhikā tisatapañhā honti, sabbāva milindapañhāti saṅkhaṃ gacchanti.</paragraph>
    <paragraph line="661">Rañño ca therassa ca pucchāvisajjanāvasāne caturāsītisatasahassayojanabahalā udakapariyantaṃ katvā ayaṃ mahāpathavī chadhā kampittha, vijjullatā nicchariṃsu, devatā dibbapupphavassaṃ pavassiṃsu, mahābrahmā sādhukāramadāsi, mahāsamuddakucchiyaṃ meghatthanitanigghoso viya mahāghoso ahosi, iti so milindo rājā ca orodhagaṇā ca sirasā añjaliṃ paṇāmetvā vandiṃsu.</paragraph>
    <paragraph line="662">Milindo <pageBreak edition="P" number="0.0420" /> rājā ativiya pamuditahadayo sumathitamānahadayo buddhasāsane sāramatino ratanattaye sunikkaṅkho niggumbo nitthaddho hutvā therassa guṇesu pabbajjāsu paṭipadāiriyāpathesu ca ativiya pasanno vissattho nirālayo nihatamānatthambho uddhaṭadāṭho viya bhujagindo evamāha ‘‘sādhu, bhante nāgasena, buddhavisayo pañho tayā visajjito, imasmiṃ buddhasāsane ṭhapetvā dhammasenāpatiṃ sāriputtattheraṃ añño tayā sadiso pañhavisajjane natthi, khamatha, bhante nāgasena, mama accayaṃ, upāsakaṃ maṃ, bhante nāgasena, dhāretha ajjatagge pāṇupetaṃ saraṇaṃ gata’’nti.</paragraph>
    <paragraph line="663">Tadā rājā saha balakāyehi nāgasenattheraṃ payirupāsitvā milindaṃ nāma vihāraṃ kāretvā therassa niyyātetvā catūhi paccayehi nāgasenaṃ koṭisatehi bhikkhūhi saddhiṃ paricari, punapi therassa paññāya pasīditvā puttassa rajjaṃ niyyātetvā agārasmā anagāriyaṃ pabbajitvā vipassanaṃ vaḍḍhetvā arahattaṃ pāpuṇi, tena vuttaṃ –</paragraph>
    <gatha1 line="664">‘‘Paññā pasatthā lokasmiṃ, katā saddhammaṭṭhitiyā;</gatha1>
    <gathalast line="665">Paññāya vimatiṃ hantvā, santiṃ papponti paṇḍitā.</gathalast>
    <gatha1 line="666">Yasmiṃ <pageBreak edition="V" number="0.0394" /><pageBreak edition="M" number="0.0408" /> khandhe ṭhitā paññā, sati tattha anūnakā;</gatha1>
    <gatha2 line="667">Pūjā visesassādhāro, aggo seṭṭho <note>so va (pī.)</note> anuttaro;</gatha2>
    <gatha3 line="668">Tasmā hi paṇḍito poso, sampassaṃ <alternatives line="593" extra="" separator="false"><alternative source-abbr="vri" source="vipassana research institut">hitamattano</alternative><alternative source-abbr="pī." source="pali text society">atthamattano</alternative></alternatives> ;</gatha3>
    <gathalast line="669">Paññavantaṃbhipūjeyya, cetiyaṃ viya sādaro’’ti <note>pūjiyanti (pī.) ito paraṃ tisso gāthāyo sī. pī. potthakesu natthi</note>.</gathalast>
    <gatha1 line="670">Laṅkāyaṃ doṇinagare, vasatā doṇināminā;</gatha1>
    <gatha2 line="671">Mahātherena lekhitvā, suṭṭhapitaṃ yathāsutaṃ;</gatha2>
    <gatha3 line="672">Milindarājapañho ca, nāgasenavisajjanaṃ;</gatha3>
    <gatha2 line="673">Milindo hi mahāpañño, nāgaseno supaṇḍito;</gatha2>
    <gatha3 line="674">Iminā puññakammena, ito gacchāmi tussitaṃ;</gatha3>
    <gathalast line="675">Metteyyaṃnāgate passe, suṇeyyaṃ dhammamuttamanti.</gathalast>
    <centered line="676">Milindapañho niṭṭhito.</centered>
  </content>
</document>