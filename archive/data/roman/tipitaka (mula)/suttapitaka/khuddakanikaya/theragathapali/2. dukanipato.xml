<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="pali text society" source-abbr="pī."/>
      <version source="aṭṭha." source-abbr="aṭṭha."/>
      <version source="unknown" source-abbr="?"/>
      <version source="bahūsu" source-abbr="bahūsu"/>
    </versions>
    <normativeSource>http://tipitaka.org/romn/cscd/s0508m.mul1.xml</normativeSource>
    <source>roman/tipitaka (mula)/suttapitaka/khuddakanikaya/theragathapali/2. dukanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/theragathapali</directory>
    <basename>2. dukanipato</basename>
    <titlePath>2. Dukanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">2. Dukanipāto</chapter>
    <title line="2">1. Paṭhamavaggo</title>
    <subhead line="3">1. Uttarattheragāthā</subhead>
    <hangnum line="4" number="121"></hangnum>
    <gatha1 line="5"> ‘‘Natthi <pageBreak edition="Myanmar" number="0.0247" /><pageBreak edition="Vipassana Research Institut" number="0.0188" /><pageBreak edition="Pali Text Society" number="0.0018" /> koci bhavo nicco, saṅkhārā vāpi sassatā;</gatha1>
    <gathalast line="6">Uppajjanti ca te khandhā, cavanti aparāparaṃ.</gathalast>
    <hangnum line="7" number="122"></hangnum>
    <gatha1 line="8"> ‘‘Etamādīnaṃ ñatvā, bhavenamhi anatthiko;</gatha1>
    <gathalast line="9">Nissaṭo sabbakāmehi, patto me āsavakkhayo’’ti.</gathalast>
    <paragraph line="10">Itthaṃ sudaṃ āyasmā uttaro thero gāthāyo abhāsitthāti.</paragraph>
    <subhead line="11">2. Piṇḍolabhāradvājattheragāthā</subhead>
    <hangnum line="12" number="123"></hangnum>
    <gatha1 line="13"> ‘‘Nayidaṃ <pageBreak edition="Thai" number="0.0288" /> anayena jīvitaṃ, nāhāro hadayassa santiko;</gatha1>
    <gathalast line="14">Āhāraṭṭhitiko samussayo, iti disvāna carāmi esanaṃ.</gathalast>
    <hangnum line="15" number="124"></hangnum>
    <gatha1 line="16"> ‘‘Paṅkoti hi naṃ pavedayuṃ, yāyaṃ vandanapūjanā kulesu;</gatha1>
    <gathalast line="17">Sukhumaṃ sallaṃ durubbahaṃ, sakkāro kāpurisena dujjaho’’ti.</gathalast>
    <paragraph line="18">Itthaṃ sudaṃ āyasmā piṇḍolabhāradvājo thero gāthāyo abhāsitthāti.</paragraph>
    <subhead line="19">3. Valliyattheragāthā</subhead>
    <hangnum line="20" number="125"></hangnum>
    <gatha1 line="21"> ‘‘Makkaṭo pañcadvārāyaṃ, kuṭikāyaṃ pasakkiya;</gatha1>
    <gathalast line="22">Dvārena anupariyeti, ghaṭṭayanto muhuṃ muhuṃ.</gathalast>
    <hangnum line="23" number="126"></hangnum>
    <gatha1 line="24"> ‘‘Tiṭṭha makkaṭa mā dhāvi, na hi te taṃ yathā pure;</gatha1>
    <gathalast line="25">Niggahītosi paññāya, neva dūraṃ gamissatī’’ti.</gathalast>
    <centered line="26">… Valliyo thero….</centered>
    <subhead line="27">4. Gaṅgātīriyattheragāthā</subhead>
    <hangnum line="28" number="127"></hangnum>
    <gatha1 line="29"> ‘‘Tiṇṇaṃ <pageBreak edition="Myanmar" number="0.0248" /><pageBreak edition="Vipassana Research Institut" number="0.0189" /> me tālapattānaṃ, gaṅgātīre kuṭī katā;</gatha1>
    <gathalast line="30">Chavasittova me patto, paṃsukūlañca cīvaraṃ.</gathalast>
    <hangnum line="31" number="128"></hangnum>
    <gatha1 line="32"> ‘‘Dvinnaṃ antaravassānaṃ, ekā vācā me bhāsitā;</gatha1>
    <gathalast line="33">Tatiye antaravassamhi, <alternatives line="3" extra="" separator="false"><alternative source-abbr="vri" source="vipassana research institut">tamokhandho</alternative><alternative source-abbr="sī." source="sri lanka">tamokkhandho</alternative><alternative source-abbr="syā." source="thai">tamokkhandho</alternative></alternatives>  padālito’’ti.</gathalast>
    <centered line="34">… Gaṅgātīriyo thero….</centered>
    <subhead line="35">5. Ajinattheragāthā</subhead>
    <hangnum line="36" number="129"></hangnum>
    <gatha1 line="37"> ‘‘Api ce hoti tevijjo, maccuhāyī anāsavo;</gatha1>
    <gathalast line="38">Appaññātoti naṃ bālā, avajānanti ajānatā.</gathalast>
    <hangnum line="39" number="130"></hangnum>
    <gatha1 line="40"> ‘‘Yo <pageBreak edition="Pali Text Society" number="0.0019" /> ca kho annapānassa, lābhī hotīdha puggalo;</gatha1>
    <gathalast line="41">Pāpadhammopi ce hoti, so nesaṃ hoti sakkato’’ti.</gathalast>
    <centered line="42">… Ajino thero….</centered>
    <subhead line="43">6. Meḷajinattheragāthā</subhead>
    <hangnum line="44" number="131"></hangnum>
    <gatha1 line="45"> ‘‘Yadāhaṃ <pageBreak edition="Thai" number="0.0289" /> dhammamassosiṃ, bhāsamānassa satthuno;</gatha1>
    <gathalast line="46">Na kaṅkhamabhijānāmi, sabbaññūaparājite.</gathalast>
    <hangnum line="47" number="132"></hangnum>
    <gatha1 line="48"> ‘‘Satthavāhe mahāvīre, sārathīnaṃ varuttame;</gatha1>
    <gathalast line="49">Magge paṭipadāyaṃ vā, kaṅkhā mayhaṃ na vijjatī’’ti.</gathalast>
    <centered line="50">… Meḷajino thero….</centered>
    <subhead line="51">7. Rādhattheragāthā</subhead>
    <hangnum line="52" number="133"></hangnum>
    <gatha1 line="53"><note>dha. pa. 13 dhammapade</note> ‘‘Yathā agāraṃ ducchannaṃ, vuṭṭhī samativijjhati;</gatha1>
    <gathalast line="54">Evaṃ abhāvitaṃ cittaṃ, rāgo samativijjhati.</gathalast>
    <hangnum line="55" number="134"></hangnum>
    <gatha1 line="56"><note>dha. pa. 14 dhammapade</note> ‘‘Yathā agāraṃ succhannaṃ, vuḍḍhī na samativijjhati;</gatha1>
    <gathalast line="57">Evaṃ subhāvitaṃ cittaṃ, rāgo na samativijjhatī’’ti.</gathalast>
    <centered line="58">… Rādho thero….</centered>
    <subhead line="59">8. Surādhattheragāthā</subhead>
    <hangnum line="60" number="135"></hangnum>
    <gatha1 line="61"> ‘‘Khīṇā <pageBreak edition="Myanmar" number="0.0249" /><pageBreak edition="Vipassana Research Institut" number="0.0190" /> hi mayhaṃ jāti, vusitaṃ jinasāsanaṃ;</gatha1>
    <gathalast line="62">Pahīno jālasaṅkhāto, bhavanetti samūhatā.</gathalast>
    <hangnum line="63" number="136"></hangnum>
    <gatha1 line="64"> ‘‘Yassatthāya pabbajito, agārasmānagāriyaṃ;</gatha1>
    <gathalast line="65">So me attho anuppatto, sabbasaṃyojanakkhayo’’ti.</gathalast>
    <centered line="66">… Surādho thero….</centered>
    <subhead line="67">9. Gotamattheragāthā</subhead>
    <hangnum line="68" number="137"></hangnum>
    <gatha1 line="69"> ‘‘Sukhaṃ supanti munayo, ye itthīsu na bajjhare;</gatha1>
    <gathalast line="70">Sadā ve rakkhitabbāsu, yāsu saccaṃ sudullabhaṃ.</gathalast>
    <hangnum line="71" number="138"></hangnum>
    <gatha1 line="72"> ‘‘Vadhaṃ carimha te kāma, anaṇā dāni te mayaṃ;</gatha1>
    <gathalast line="73">Gacchāma dāni nibbānaṃ, yattha gantvā na socatī’’ti.</gathalast>
    <centered line="74">… Gotamo thero….</centered>
    <subhead line="75">10. Vasabhattheragāthā</subhead>
    <hangnum line="76" number="139"></hangnum>
    <gatha1 line="77"> ‘‘Pubbe <pageBreak edition="Thai" number="0.0290" /> hanati attānaṃ, pacchā hanati so pare;</gatha1>
    <gathalast line="78">Suhataṃ hanti attānaṃ, vītaṃseneva pakkhimā.</gathalast>
    <hangnum line="79" number="140"></hangnum>
    <gatha1 line="80"> ‘‘Na brāhmaṇo bahivaṇṇo, anto vaṇṇo hi brāhmaṇo;</gatha1>
    <gathalast line="81">Yasmiṃ pāpāni kammāni, sa ve kaṇho sujampatī’’ti.</gathalast>
    <centered line="82">… Vasabho thero….</centered>
    <centered line="83">Vaggo paṭhamo niṭṭhito.</centered>
    <paragraph line="84">Tassuddānaṃ –</paragraph>
    <gatha1 line="85">Uttaro ceva piṇḍolo, valliyo tīriyo isi;</gatha1>
    <gatha2 line="86">Ajino ca meḷajino, rādho surādho gotamo;</gatha2>
    <gathalast line="87">Vasabhena ime honti, dasa therā mahiddhikāti.</gathalast>
    <title line="88">2. Dutiyavaggo</title>
    <subhead line="89">1. Mahācundattheragāthā</subhead>
    <hangnum line="90" number="141"></hangnum>
    <gatha1 line="91"> ‘‘Sussūsā <pageBreak edition="Myanmar" number="0.0250" /><pageBreak edition="Vipassana Research Institut" number="0.0191" /><pageBreak edition="Pali Text Society" number="0.0020" /> sutavaddhanī, sutaṃ paññāya vaddhanaṃ;</gatha1>
    <gathalast line="92">Paññāya atthaṃ jānāti, ñāto attho sukhāvaho.</gathalast>
    <hangnum line="93" number="142"></hangnum>
    <gatha1 line="94"> ‘‘Sevetha pantāni senāsanāni, careyya saṃyojanavippamokkhaṃ;</gatha1>
    <gathalast line="95">Sace ratiṃ nādhigaccheyya tattha, saṅghe vase rakkhitatto satimā’’ti.</gathalast>
    <centered line="96">… Mahācundo thero….</centered>
    <subhead line="97">2. Jotidāsattheragāthā</subhead>
    <hangnum line="98" number="143"></hangnum>
    <gatha1 line="99"> ‘‘Ye kho te <alternatives line="19" extra="" separator="true"><alternative source-abbr="vri" source="vipassana research institut">veṭhamissena</alternative><alternative source-abbr="sī." source="sri lanka">veghamissena</alternative><alternative source-abbr="syā." source="thai">veghamissena</alternative><alternative source-abbr="ka." source="cambodian">ve gamissena, vekhamissena</alternative></alternatives> , nānattena ca kammunā;</gatha1>
    <gatha2 line="100">Manusse uparundhanti, pharusūpakkamā janā;</gatha2>
    <gathalast line="101">Tepi <pageBreak edition="Thai" number="0.0291" /> tattheva kīranti, na hi kammaṃ panassati.</gathalast>
    <hangnum line="102" number="144"></hangnum>
    <gatha1 line="103"> ‘‘Yaṃ karoti naro kammaṃ, kalyāṇaṃ yadi pāpakaṃ;</gatha1>
    <gathalast line="104">Tassa tasseva dāyādo, yaṃ yaṃ kammaṃ pakubbatī’’ti.</gathalast>
    <centered line="105">… Jotidāso thero….</centered>
    <subhead line="106">3. Heraññakānittheragāthā</subhead>
    <hangnum line="107" number="145"></hangnum>
    <gatha1 line="108"> ‘‘Accayanti ahorattā, jīvitaṃ uparujjhati;</gatha1>
    <gathalast line="109">Āyu khīyati maccānaṃ, kunnadīnaṃva odakaṃ.</gathalast>
    <hangnum line="110" number="146"></hangnum>
    <gatha1 line="111"> ‘‘Atha pāpāni kammāni, karaṃ bālo na bujjhati;</gatha1>
    <gathalast line="112">Pacchāssa kaṭukaṃ hoti, vipāko hissa pāpako’’ti.</gathalast>
    <centered line="113">… Heraññakānitthero….</centered>
    <subhead line="114">4. Somamittattheragāthā</subhead>
    <hangnum line="115" number="147"></hangnum>
    <gatha1 line="116"> ‘‘Parittaṃ dārumāruyha, yathā sīde mahaṇṇave;</gatha1>
    <gatha2 line="117">Evaṃ kusītamāgamma, sādhujīvīpi sīdati;</gatha2>
    <gathalast line="118">Tasmā taṃ parivajjeyya, kusītaṃ hīnavīriyaṃ.</gathalast>
    <hangnum line="119" number="148"></hangnum>
    <gatha1 line="120"> ‘‘Pavivittehi <pageBreak edition="Myanmar" number="0.0251" /><pageBreak edition="Vipassana Research Institut" number="0.0192" /> ariyehi, pahitattehi jhāyibhi;</gatha1>
    <gathalast line="121">Niccaṃ āraddhavīriyehi, paṇḍitehi sahāvase’’ti.</gathalast>
    <centered line="122">… Somamitto thero….</centered>
    <subhead line="123">5. Sabbamittattheragāthā</subhead>
    <hangnum line="124" number="149"></hangnum>
    <gatha1 line="125"> ‘‘Jano janamhi <alternatives line="30" extra="" separator="false"><alternative source-abbr="vri" source="vipassana research institut">sambaddho</alternative><alternative source-abbr="syā." source="thai">sambaddho</alternative><alternative source-abbr="ka." source="cambodian">sambaddho</alternative></alternatives> , janamevassito jano;</gatha1>
    <gathalast line="126">Jano janena heṭhīyati, <alternatives line="40" extra="" separator="false"><alternative source-abbr="vri" source="vipassana research institut">heṭheti ca</alternative><alternative source-abbr="ka." source="cambodian">bodhiyati, bādheti ca</alternative></alternatives>  jano janaṃ.</gathalast>
    <hangnum line="127" number="150"></hangnum>
    <gatha1 line="128"> ‘‘Ko <pageBreak edition="Pali Text Society" number="0.0021" /> hi tassa janenattho, janena janitena vā;</gatha1>
    <gathalast line="129">Janaṃ ohāya gacchaṃ taṃ, <alternatives line="49" extra="" separator="false"><alternative source-abbr="vri" source="vipassana research institut">heṭhayitvā</alternative><alternative source-abbr="ka." source="cambodian">bādhayitvā</alternative></alternatives>  bahuṃ jana’’nti.</gathalast>
    <centered line="130">… Sabbamitto thero….</centered>
    <subhead line="131">6. Mahākāḷattheragāthā</subhead>
    <hangnum line="132" number="151"></hangnum>
    <gatha1 line="133"> ‘‘Kāḷī <pageBreak edition="Thai" number="0.0292" /> itthī brahatī dhaṅkarūpā, satthiñca bhetvā aparañca satthiṃ;</gatha1>
    <gatha2 line="134">Bāhañca bhetvā aparañca bāhaṃ, sīsañca bhetvā dadhithālakaṃva;</gatha2>
    <gathalast line="135">Esā nisinnā abhisandahitvā.</gathalast>
    <hangnum line="136" number="152"></hangnum>
    <gatha1 line="137"> ‘‘Yo ve avidvā upadhiṃ karoti, punappunaṃ dukkhamupeti mando;</gatha1>
    <gathalast line="138">Tasmā pajānaṃ upadhiṃ na kayirā, māhaṃ puna bhinnasiro sayissa’’nti <note>passissanti (ka.)</note>.</gathalast>
    <centered line="139">… Mahākāḷo thero….</centered>
    <subhead line="140">7. Tissattheragāthā</subhead>
    <hangnum line="141" number="153"></hangnum>
    <gatha1 line="142"> ‘‘Bahū sapatte labhati, muṇḍo saṅghāṭipāruto;</gatha1>
    <gathalast line="143">Lābhī annassa pānassa, vatthassa sayanassa ca.</gathalast>
    <hangnum line="144" number="154"></hangnum>
    <gatha1 line="145"> ‘‘Etamādīnavaṃ ñatvā, sakkāresu mahabbhayaṃ;</gatha1>
    <gathalast line="146">Appalābho anavassuto, sato bhikkhu paribbaje’’ti.</gathalast>
    <centered line="147">… Tisso thero….</centered>
    <subhead line="148">8. Kimilattheragāthā</subhead>
    <hangnum line="149" number="155"></hangnum>
    <gatha1 line="150"> ‘‘Pācīnavaṃsadāyamhi <pageBreak edition="Myanmar" number="0.0252" />, sakyaputtā sahāyakā;</gatha1>
    <gathalast line="151">Pahāyānappake bhoge, uñchāpattāgate ratā.</gathalast>
    <hangnum line="152" number="156"></hangnum>
    <gatha1 line="153"> ‘‘Āraddhavīriyā <pageBreak edition="Vipassana Research Institut" number="0.0193" /> pahitattā, niccaṃ daḷhaparakkamā;</gatha1>
    <gathalast line="154">Ramanti dhammaratiyā, hitvāna lokiyaṃ rati’’nti.</gathalast>
    <centered line="155">… <alternatives line="66" extra="" separator="false"><alternative source-abbr="vri" source="vipassana research institut">Kimilo</alternative><alternative source-abbr="sī." source="sri lanka">kimbilo</alternative><alternative source-abbr="syā." source="thai">kimbilo</alternative><alternative source-abbr="pī." source="pali text society">kimbilo</alternative></alternatives>  thero….</centered>
    <subhead line="156">9. Nandattheragāthā</subhead>
    <hangnum line="157" number="157"></hangnum>
    <gatha1 line="158"> ‘‘Ayoniso <pageBreak edition="Thai" number="0.0293" /> manasikārā, maṇḍanaṃ anuyuñjisaṃ;</gatha1>
    <gathalast line="159">Uddhato capalo cāsiṃ, kāmarāgena aṭṭito.</gathalast>
    <hangnum line="160" number="158"></hangnum>
    <gatha1 line="161"> ‘‘Upāyakusalenāhaṃ, buddhenādiccabandhunā;</gatha1>
    <gathalast line="162">Yoniso paṭipajjitvā, bhave cittaṃ udabbahi’’nti.</gathalast>
    <centered line="163">… Nando thero….</centered>
    <subhead line="164">10. Sirimattheragāthā</subhead>
    <hangnum line="165" number="159"></hangnum>
    <gatha1 line="166"> ‘‘Pare ca naṃ pasaṃsanti, attā ce asamāhito;</gatha1>
    <gathalast line="167">Moghaṃ pare pasaṃsanti, attā hi asamāhito.</gathalast>
    <hangnum line="168" number="160"></hangnum>
    <gatha1 line="169"> ‘‘Pare ca naṃ garahanti, attā ce susamāhito;</gatha1>
    <gathalast line="170">Moghaṃ pare garahanti, attā hi susamāhito’’ti.</gathalast>
    <centered line="171">… Sirimā thero….</centered>
    <centered line="172">Vaggo dutiyo niṭṭhito.</centered>
    <paragraph line="173">Tassuddānaṃ –</paragraph>
    <gatha1 line="174">Cundo <pageBreak edition="Pali Text Society" number="0.0022" /> ca jotidāso ca, thero heraññakāni ca;</gatha1>
    <gatha2 line="175">Somamitto sabbamitto, kālo tisso ca <alternatives line="77" extra=", chandalakkhaṇānulomaṃ" separator="true"><alternative source-abbr="vri" source="vipassana research institut">kimilo</alternative><alternative source-abbr="sī." source="sri lanka">kimbilo</alternative><alternative source-abbr="syā." source="thai">kimbilo</alternative><alternative source-abbr="pī." source="pali text society">kimbilo</alternative></alternatives> ;</gatha2>
    <gathalast line="176">Nando ca sirimā ceva, dasa therā mahiddhikāti.</gathalast>
    <title line="177">3. Tatiyavaggo</title>
    <subhead line="178">1. Uttarattheragāthā</subhead>
    <hangnum line="179" number="161"></hangnum>
    <gatha1 line="180"> ‘‘Khandhā <pageBreak edition="Myanmar" number="0.0253" /><pageBreak edition="Vipassana Research Institut" number="0.0194" /> mayā pariññātā, taṇhā me susamūhatā;</gatha1>
    <gathalast line="181">Bhāvitā mama bojjhaṅgā, patto me āsavakkhayo.</gathalast>
    <hangnum line="182" number="162"></hangnum>
    <gatha1 line="183"> ‘‘Sohaṃ <pageBreak edition="Thai" number="0.0294" /> khandhe pariññāya, <alternatives line="88" extra="" separator="false"><alternative source-abbr="vri" source="vipassana research institut">abbahitvāna</alternative><alternative source-abbr="ka." source="cambodian">abbuhitvāna</alternative></alternatives>  jāliniṃ;</gatha1>
    <gathalast line="184">Bhāvayitvāna bojjhaṅge, nibbāyissaṃ anāsavo’’ti.</gathalast>
    <centered line="185">… Uttaro thero….</centered>
    <subhead line="186">2. Bhaddajittheragāthā</subhead>
    <hangnum line="187" number="163"></hangnum>
    <gatha1 line="188"> ‘‘Panādo nāma so rājā, yassa yūpo suvaṇṇayo;</gatha1>
    <gathalast line="189">Tiriyaṃ <alternatives line="97" extra="" separator="true"><alternative source-abbr="vri" source="vipassana research institut">soḷasubbedho</alternative><alternative source-abbr="sī." source="sri lanka">soḷasapabbedho</alternative><alternative source-abbr="aṭṭha." source="aṭṭha.">soḷasapabbedho</alternative><alternative source-abbr="?" source="unknown">soḷasabbāṇo</alternative></alternatives> , <alternatives line="108" extra="" separator="true"><alternative source-abbr="vri" source="vipassana research institut">ubbhamāhu</alternative><alternative source-abbr="sī." source="sri lanka">uddhamāhu</alternative><alternative source-abbr="syā." source="thai">uccamāhu</alternative></alternatives>  sahassadhā.</gathalast>
    <hangnum line="190" number="164"></hangnum>
    <gatha1 line="191"> ‘‘Sahassakaṇḍo satageṇḍu, dhajālu haritāmayo;</gatha1>
    <gathalast line="192">Anaccuṃ tattha gandhabbā, chasahassāni sattadhā’’ti.</gathalast>
    <centered line="193">… Bhaddajitthero….</centered>
    <subhead line="194">3. Sobhitattheragāthā</subhead>
    <hangnum line="195" number="165"></hangnum>
    <gatha1 line="196"><bold>‘‘Satimā paññavā</bold> bhikkhu, āraddhabalavīriyo;</gatha1>
    <gathalast line="197">Pañca kappasatānāhaṃ, ekarattiṃ anussariṃ.</gathalast>
    <hangnum line="198" number="166"></hangnum>
    <gatha1 line="199"> ‘‘Cattāro satipaṭṭhāne, satta aṭṭha ca bhāvayaṃ;</gatha1>
    <gathalast line="200">Pañca kappasatānāhaṃ, ekarattiṃ anussari’’nti.</gathalast>
    <centered line="201">… Sobhito thero….</centered>
    <subhead line="202">4. Valliyattheragāthā</subhead>
    <hangnum line="203" number="167"></hangnum>
    <gatha1 line="204"> ‘‘Yaṃ kiccaṃ daḷhavīriyena, yaṃ kiccaṃ boddhumicchatā;</gatha1>
    <gathalast line="205">Karissaṃ <alternatives line="118" extra="" separator="false"><alternative source-abbr="vri" source="vipassana research institut">nāvarajjhissaṃ</alternative><alternative source-abbr="ka." source="cambodian">nāvarujjhissaṃ</alternative><alternative source-abbr="sī." source="sri lanka">nāvarujjhissaṃ</alternative><alternative source-abbr="ka." source="cambodian">nāvarujjhissaṃ</alternative></alternatives> , passa vīriyaṃ parakkama.</gathalast>
    <hangnum line="206" number="168"></hangnum>
    <gatha1 line="207"> ‘‘Tvañca me maggamakkhāhi, añjasaṃ amatogadhaṃ;</gatha1>
    <gathalast line="208">Ahaṃ monena monissaṃ, gaṅgāsotova sāgara’’nti.</gathalast>
    <centered line="209">… Valliyo thero….</centered>
    <subhead line="210">5. Vītasokattheragāthā</subhead>
    <hangnum line="211" number="169"></hangnum>
    <gatha1 line="212"> ‘‘Kese <pageBreak edition="Myanmar" number="0.0254" /><pageBreak edition="Vipassana Research Institut" number="0.0195" /> me olikhissanti, kappako upasaṅkami;</gatha1>
    <gathalast line="213">Tato <pageBreak edition="Thai" number="0.0295" /> ādāsamādāya, sarīraṃ paccavekkhisaṃ.</gathalast>
    <hangnum line="214" number="170"></hangnum>
    <gatha1 line="215"> ‘‘Tuccho <pageBreak edition="Pali Text Society" number="0.0023" /> kāyo adissittha, andhakāro tamo byagā;</gatha1>
    <gathalast line="216">Sabbe coḷā samucchinnā, natthi dāni punabbhavo’’ti.</gathalast>
    <centered line="217">… Vītasoko thero….</centered>
    <subhead line="218">6. Puṇṇamāsattheragāthā</subhead>
    <hangnum line="219" number="171"></hangnum>
    <gatha1 line="220"> ‘‘Pañca nīvaraṇe hitvā, yogakkhemassa pattiyā;</gatha1>
    <gathalast line="221">Dhammādāsaṃ gahetvāna, ñāṇadassanamattano.</gathalast>
    <hangnum line="222" number="172"></hangnum>
    <gatha1 line="223"> ‘‘Paccavekkhiṃ imaṃ kāyaṃ, sabbaṃ santarabāhiraṃ;</gatha1>
    <gathalast line="224">Ajjhattañca bahiddhā ca, tuccho kāyo adissathā’’ti.</gathalast>
    <centered line="225">… Puṇṇamāso thero….</centered>
    <subhead line="226">7. Nandakattheragāthā</subhead>
    <hangnum line="227" number="173"></hangnum>
    <gatha1 line="228"> ‘‘Yathāpi bhaddo ājañño, khalitvā patitiṭṭhati;</gatha1>
    <gathalast line="229">Bhiyyo laddāna saṃvegaṃ, adīno vahate dhuraṃ.</gathalast>
    <hangnum line="230" number="174"></hangnum>
    <gatha1 line="231"> ‘‘Evaṃ dassanasampannaṃ, sammāsambuddhasāvakaṃ;</gatha1>
    <gathalast line="232">Ājānīyaṃ maṃ dhāretha, puttaṃ buddhassa orasa’’nti.</gathalast>
    <centered line="233">… Nandako thero….</centered>
    <subhead line="234">8. Bharatattheragāthā</subhead>
    <hangnum line="235" number="175"></hangnum>
    <gatha1 line="236"> ‘‘Ehi nandaka gacchāma, upajjhāyassa santikaṃ;</gatha1>
    <gathalast line="237">Sīhanādaṃ nadissāma, buddhaseṭṭhassa sammukhā.</gathalast>
    <hangnum line="238" number="176"></hangnum>
    <gatha1 line="239"> ‘‘Yāya no anukampāya, amhe pabbājayī muni;</gatha1>
    <gathalast line="240">So no attho anuppatto, sabbasaṃyojanakkhayo’’ti.</gathalast>
    <centered line="241">… Bharato thero….</centered>
    <subhead line="242">9. Bhāradvājattheragāthā</subhead>
    <hangnum line="243" number="177"></hangnum>
    <gatha1 line="244"> ‘‘Nadanti <pageBreak edition="Thai" number="0.0296" /><pageBreak edition="Myanmar" number="0.0255" /><pageBreak edition="Vipassana Research Institut" number="0.0196" /> evaṃ sappaññā, sīhāva girigabbhare;</gatha1>
    <gathalast line="245">Vīrā vijitasaṅgāmā, jetvā māraṃ <alternatives line="129" extra="" separator="false"><alternative source-abbr="vri" source="vipassana research institut">savāhaniṃ</alternative><alternative source-abbr="bahūsu" source="bahūsu">savāhanaṃ</alternative></alternatives> .</gathalast>
    <hangnum line="246" number="178"></hangnum>
    <gatha1 line="247"> ‘‘Satthā ca pariciṇṇo me, dhammo saṅgho ca pūjito;</gatha1>
    <gathalast line="248">Ahañca vitto sumano, puttaṃ disvā anāsava’’nti.</gathalast>
    <centered line="249">… Bhāradvājo thero….</centered>
    <subhead line="250">10. Kaṇhadinnattheragāthā</subhead>
    <hangnum line="251" number="179"></hangnum>
    <gatha1 line="252"> ‘‘Upāsitā sappurisā, sutā dhammā abhiṇhaso;</gatha1>
    <gathalast line="253">Sutvāna paṭipajjissaṃ, añjasaṃ amatogadhaṃ.</gathalast>
    <hangnum line="254" number="180"></hangnum>
    <gatha1 line="255"> ‘‘Bhavarāgahatassa me sato, bhavarāgo puna me na vijjati;</gatha1>
    <gathalast line="256">Na cāhu na ca me bhavissati, na ca me etarahi vijjatī’’ti.</gathalast>
    <centered line="257">… Kaṇhadinno thero….</centered>
    <centered line="258">Vaggo tatiyo niṭṭhito.</centered>
    <paragraph line="259">Tassuddānaṃ –</paragraph>
    <gatha1 line="260">Uttaro bhaddajitthero, sobhito valliyo isi;</gatha1>
    <gatha2 line="261">Vītasoko ca yo thero, puṇṇamāso ca nandako;</gatha2>
    <gathalast line="262">Bharato bhāradvājo ca, kaṇhadinno mahāmunīti.</gathalast>
    <title line="263">4. Catutthavaggo</title>
    <subhead line="264">1. Migasirattheragāthā</subhead>
    <hangnum line="265" number="181"></hangnum>
    <gatha1 line="266"> ‘‘Yato <pageBreak edition="Pali Text Society" number="0.0024" /> ahaṃ pabbajito, sammāsambuddhasāsane;</gatha1>
    <gathalast line="267">Vimuccamāno uggacchiṃ, kāmadhātuṃ upaccagaṃ.</gathalast>
    <hangnum line="268" number="182"></hangnum>
    <gatha1 line="269"> ‘‘Brahmuno <pageBreak edition="Thai" number="0.0297" /><pageBreak edition="Vipassana Research Institut" number="0.0197" /> pekkhamānassa, tato cittaṃ vimucci me;</gatha1>
    <gathalast line="270">Akuppā me vimuttīti, sabbasaṃyojanakkhayā’’ti.</gathalast>
    <centered line="271">… Migasiro thero….</centered>
    <subhead line="272">2. Sivakattheragāthā</subhead>
    <hangnum line="273" number="183"></hangnum>
    <gatha1 line="274"> ‘‘Aniccāni <pageBreak edition="Myanmar" number="0.0256" /> gahakāni, tattha tattha punappunaṃ;</gatha1>
    <gathalast line="275"><alternatives line="138" extra="" separator="false"><alternative source-abbr="vri" source="vipassana research institut">Gahakāraṃ</alternative><alternative source-abbr="sī." source="sri lanka">gahakārakaṃ</alternative><alternative source-abbr="pī." source="pali text society">gahakārakaṃ</alternative></alternatives>  gavesanto, dukkhā jāti punappunaṃ.</gathalast>
    <hangnum line="276" number="184"></hangnum>
    <gatha1 line="277"> ‘‘Gahakāraka diṭṭhosi, puna gehaṃ na kāhasi;</gatha1>
    <gatha2 line="278">Sabbā te phāsukā bhaggā, <alternatives line="148" extra="" separator="true"><alternative source-abbr="vri" source="vipassana research institut">thūṇikā</alternative><alternative source-abbr="pī." source="pali text society">thūṇirā</alternative><alternative source-abbr="ka." source="cambodian">thūṇirā</alternative><alternative source-abbr="syā." source="thai">dhuṇirā</alternative></alternatives>  ca <alternatives line="159" extra="" separator="false"><alternative source-abbr="vri" source="vipassana research institut">vidālitā</alternative><alternative source-abbr="sī." source="sri lanka">padālitā</alternative><alternative source-abbr="syā." source="thai">padālitā</alternative></alternatives> ;</gatha2>
    <gathalast line="279">Vimariyādikataṃ cittaṃ, idheva vidhamissatī’’ti.</gathalast>
    <centered line="280">… <alternatives line="169" extra="" separator="false"><alternative source-abbr="vri" source="vipassana research institut">Sivako</alternative><alternative source-abbr="sī." source="sri lanka">sīvako</alternative></alternatives>  thero….</centered>
    <subhead line="281">3. Upavāṇattheragāthā</subhead>
    <hangnum line="282" number="185"></hangnum>
    <gatha1 line="283"> ‘‘Arahaṃ sugato loke, <alternatives line="178" extra="" separator="false"><alternative source-abbr="vri" source="vipassana research institut">vātehābādhito</alternative><alternative source-abbr="ka." source="cambodian">… bādhito</alternative></alternatives>  muni;</gatha1>
    <gathalast line="284">Sace uṇhodakaṃ atthi, munino dehi brāhmaṇa.</gathalast>
    <hangnum line="285" number="186"></hangnum>
    <gatha1 line="286"> ‘‘Pūjito <alternatives line="187" extra="" separator="false"><alternative source-abbr="vri" source="vipassana research institut">pūjaneyyānaṃ</alternative><alternative source-abbr="sī." source="sri lanka">pūjanīyānaṃ</alternative></alternatives> , sakkareyyāna sakkato;</gatha1>
    <gathalast line="287"><alternatives line="196" extra="" separator="true"><alternative source-abbr="vri" source="vipassana research institut">Apacitopaceyyānaṃ</alternative><alternative source-abbr="sī." source="sri lanka">apacanīyānaṃ</alternative><alternative source-abbr="syā." source="thai">apacineyyānaṃ</alternative></alternatives> , tassa icchāmi hātave’’ti.</gathalast>
    <centered line="288">… Upavāṇo thero….</centered>
    <subhead line="289">4. Isidinnattheragāthā</subhead>
    <hangnum line="290" number="187"></hangnum>
    <gatha1 line="291"> ‘‘Diṭṭhā mayā dhammadharā upāsakā, kāmā aniccā iti bhāsamānā;</gatha1>
    <gathalast line="292">Sārattarattā maṇikuṇḍalesu, puttesu dāresu ca te apekkhā.</gathalast>
    <hangnum line="293" number="188"></hangnum>
    <gatha1 line="294"> ‘‘Addhā na jānanti yatodha dhammaṃ, kāmā <pageBreak edition="Thai" number="0.0298" /> aniccā iti cāpi āhu;</gatha1>
    <gathalast line="295">Rāgañca tesaṃ na balatthi chettuṃ, tasmā sitā puttadāraṃ dhanañcā’’ti.</gathalast>
    <centered line="296">… Isidinno thero….</centered>
    <subhead line="297">5. Sambulakaccānattheragāthā</subhead>
    <hangnum line="298" number="189"></hangnum>
    <gatha1 line="299"> ‘‘Devo <pageBreak edition="Myanmar" number="0.0257" /> ca vassati devo ca gaḷagaḷāyati,</gatha1>
    <gatha2 line="300">Ekako cāhaṃ bherave bile viharāmi;</gatha2>
    <gatha3 line="301">Tassa mayhaṃ ekakassa bherave bile viharato,</gatha3>
    <gathalast line="302">Natthi bhayaṃ vā chambhitattaṃ vā lomahaṃso vā.</gathalast>
    <hangnum line="303" number="190"></hangnum>
    <gatha1 line="304"> ‘‘Dhammatā <pageBreak edition="Vipassana Research Institut" number="0.0198" /> mamasā yassa me, ekakassa bherave bile;</gatha1>
    <gathalast line="305">Viharato natthi bhayaṃ vā, chambhitattaṃ vā lomahaṃso vā’’ti.</gathalast>
    <centered line="306">… <alternatives line="206" extra="" separator="false"><alternative source-abbr="vri" source="vipassana research institut">Sambulakaccāno</alternative><alternative source-abbr="ka." source="cambodian">sambahulakaccāno</alternative></alternatives>  thero….</centered>
    <subhead line="307">6. Nitakattheragāthā</subhead>
    <hangnum line="308" number="191"></hangnum>
    <gatha1 line="309"><note>udā. 34 udānepi</note> ‘‘Kassa <pageBreak edition="Pali Text Society" number="0.0025" /> selūpamaṃ cittaṃ, ṭhitaṃ nānupakampati;</gatha1>
    <gatha2 line="310">Virattaṃ rajanīyesu, kuppanīye na kuppati;</gatha2>
    <gathalast line="311">Yassevaṃ bhāvitaṃ cittaṃ, kuto taṃ dukkhamessati.</gathalast>
    <hangnum line="312" number="192"></hangnum>
    <gatha1 line="313"> ‘‘Mama selūpamaṃ cittaṃ, ṭhitaṃ nānupakampati;</gatha1>
    <gatha2 line="314">Virattaṃ rajanīyesu, kuppanīye na kuppati;</gatha2>
    <gathalast line="315">Mamevaṃ bhāvitaṃ cittaṃ, kuto maṃ dukkhamessatī’’ti.</gathalast>
    <centered line="316">… <alternatives line="218" extra="" separator="false"><alternative source-abbr="vri" source="vipassana research institut">Nitako</alternative><alternative source-abbr="sī." source="sri lanka">khitako</alternative><alternative source-abbr="syā." source="thai">khitako</alternative></alternatives>  thero….</centered>
    <subhead line="317">7. Soṇapoṭiriyattheragāthā</subhead>
    <hangnum line="318" number="193"></hangnum>
    <gatha1 line="319"> ‘‘Na tāva supituṃ hoti, ratti nakkhattamālinī;</gatha1>
    <gathalast line="320">Paṭijaggitumevesā, ratti hoti vijānatā.</gathalast>
    <hangnum line="321" number="194"></hangnum>
    <gatha1 line="322"> ‘‘Hatthikkhandhāvapatitaṃ <pageBreak edition="Thai" number="0.0299" />, kuñjaro ce anukkame;</gatha1>
    <gathalast line="323">Saṅgāme me mataṃ seyyo, yañce jīve parājito’’ti.</gathalast>
    <centered line="324">… Soṇo <alternatives line="228" extra="" separator="true"><alternative source-abbr="sī." source="sri lanka">selissariyo</alternative><alternative source-abbr="vri" source="vipassana research institut">poṭiriyo</alternative><alternative source-abbr="syā." source="thai">poṭṭiriyaputto</alternative></alternatives>  thero ….</centered>
    <subhead line="325">8. Nisabhattheragāthā</subhead>
    <hangnum line="326" number="195"></hangnum>
    <gatha1 line="327"> ‘‘Pañca <pageBreak edition="Myanmar" number="0.0258" /> kāmaguṇe hitvā, piyarūpe manorame;</gatha1>
    <gathalast line="328">Saddhāya gharā nikkhamma, dukkhassantakaro bhave.</gathalast>
    <hangnum line="329" number="196"></hangnum>
    <gatha1 line="330"> ‘‘Nābhinandāmi maraṇaṃ, nābhinandāmi jīvitaṃ;</gatha1>
    <gathalast line="331">Kālañca paṭikaṅkhāmi, sampajāno patissato’’ti.</gathalast>
    <centered line="332">… Nisabho thero….</centered>
    <subhead line="333">9. Usabhattheragāthā</subhead>
    <hangnum line="334" number="197"></hangnum>
    <gatha1 line="335"> ‘‘Ambapallavasaṅkāsaṃ, aṃse katvāna cīvaraṃ;</gatha1>
    <gathalast line="336">Nisinno hatthigīvāyaṃ, gāmaṃ piṇḍāya pāvisiṃ.</gathalast>
    <hangnum line="337" number="198"></hangnum>
    <gatha1 line="338"> ‘‘Hatthikkhandhato <pageBreak edition="Vipassana Research Institut" number="0.0199" /> oruyha, saṃvegaṃ alabhiṃ tadā;</gatha1>
    <gathalast line="339">Sohaṃ ditto tadā santo, patto me āsavakkhayo’’ti.</gathalast>
    <centered line="340">… Usabho thero….</centered>
    <subhead line="341">10. Kappaṭakurattheragāthā</subhead>
    <hangnum line="342" number="199"></hangnum>
    <gatha1 line="343"> ‘‘Ayamiti kappaṭo kappaṭakuro, acchāya <alternatives line="238" extra="" separator="true"><alternative source-abbr="vri" source="vipassana research institut">atibharitāya</alternative><alternative source-abbr="sī." source="sri lanka">atibhariyāya</alternative><alternative source-abbr="ka." source="cambodian">atibhariyāya</alternative><alternative source-abbr="syā." source="thai">accaṃ bharāya</alternative></alternatives> ;</gatha1>
    <gathalast line="344">Amataghaṭikāyaṃ <alternatives line="249" extra="" separator="true"><alternative source-abbr="vri" source="vipassana research institut">dhammakaṭamatto</alternative><alternative source-abbr="syā." source="thai">dhammakaṭapatto</alternative><alternative source-abbr="ka." source="cambodian">dhammakaṭapatto</alternative><alternative source-abbr="aṭṭha." source="aṭṭha.">dhammakaṭapatto</alternative><alternative source-abbr="sī." source="sri lanka">dhammakaṭamaggo</alternative><alternative source-abbr="aṭṭha." source="aṭṭha.">dhammakaṭamaggo</alternative></alternatives> , katapadaṃ jhānāni ocetuṃ.</gathalast>
    <hangnum line="345" number="200"></hangnum>
    <gatha1 line="346"> ‘‘Mā <pageBreak edition="Pali Text Society" number="0.0026" /> kho tvaṃ kappaṭa pacālesi, mā tvaṃ upakaṇṇamhi tāḷessaṃ;</gatha1>
    <gathalast line="347">Na <pageBreak edition="Thai" number="0.0300" /> hi <note>na vā (ka.)</note> tvaṃ kappaṭa mattamaññāsi, saṅghamajjhamhi pacalāyamānoti.</gathalast>
    <centered line="348">… Kappaṭakuro thero….</centered>
    <centered line="349">Vaggo catuttho niṭṭhito.</centered>
    <paragraph line="350">Tassuddānaṃ –</paragraph>
    <gatha1 line="351">Migasiro <pageBreak edition="Myanmar" number="0.0259" /> sivako ca, upavāno ca paṇḍito;</gatha1>
    <gatha2 line="352">Isidinno ca kaccāno, nitako ca mahāvasī;</gatha2>
    <gathalast line="353">Poṭiriyaputto nisabho, usabho kappaṭakuroti.</gathalast>
    <title line="354">5. Pañcamavaggo</title>
    <subhead line="355">1. Kumārakassapattheragāthā</subhead>
    <hangnum line="356" number="201"></hangnum>
    <gatha1 line="357"> ‘‘Aho buddhā aho dhammā, aho no satthu sampadā;</gatha1>
    <gathalast line="358">Yattha etādisaṃ dhammaṃ, sāvako sacchikāhi’’ti.</gathalast>
    <hangnum line="359" number="202"></hangnum>
    <gatha1 line="360"> ‘‘Asaṅkheyyesu kappesu, sakkāyādhigatā ahū;</gatha1>
    <gatha2 line="361">Tesamayaṃ pacchimako, carimoyaṃ samussayo;</gatha2>
    <gathalast line="362">Jātimaraṇasaṃsāro, natthi dāni punabbhavo’’ti.</gathalast>
    <centered line="363">… Kumārakassapo thero….</centered>
    <subhead line="364">2. Dhammapālattheragāthā</subhead>
    <hangnum line="365" number="203"></hangnum>
    <gatha1 line="366"> ‘‘Yo <pageBreak edition="Vipassana Research Institut" number="0.0200" /> have daharo bhikkhu, yuñjati buddhasāsane;</gatha1>
    <gathalast line="367">Jāgaro sa hi <alternatives line="270" extra="" separator="false"><alternative source-abbr="vri" source="vipassana research institut">suttesu</alternative><alternative source-abbr="sī." source="sri lanka">patisuttesu</alternative><alternative source-abbr="ka." source="cambodian">patisuttesu</alternative></alternatives> , amoghaṃ tassa jīvitaṃ.</gathalast>
    <hangnum line="368" number="204"></hangnum>
    <gatha1 line="369"> ‘‘Tasmā <pageBreak edition="Thai" number="0.0301" /> saddhañca sīlañca, pasādaṃ dhammadassanaṃ;</gatha1>
    <gathalast line="370">Anuyuñjetha medhāvī, saraṃ buddhāna sāsana’’nti.</gathalast>
    <centered line="371">… Dhammapālo thero….</centered>
    <subhead line="372">3. Brahmālittheragāthā</subhead>
    <hangnum line="373" number="205"></hangnum>
    <gatha1 line="374"> ‘‘Kassindriyāni samathaṅgatāni, assā yathā sārathinā sudantā;</gatha1>
    <gathalast line="375">Pahīnamānassa anāsavassa, devāpi <alternatives line="280" extra="" separator="false"><alternative source-abbr="vri" source="vipassana research institut">kassa</alternative><alternative source-abbr="bahūsu" source="bahūsu">tassa</alternative></alternatives>  pihayanti tādino’’ti.</gathalast>
    <hangnum line="376" number="206"></hangnum>
    <gatha1 line="377"><note>dha. pa. 94 dhammapadepi</note> ‘‘Mayhindriyāni <pageBreak edition="Myanmar" number="0.0260" /> samathaṅgatāni, assā yathā sārathinā sudantā;</gatha1>
    <gathalast line="378">Pahīnamānassa anāsavassa, devāpi mayhaṃ pihayanti tādino’’ti.</gathalast>
    <centered line="379">… Brahmāli thero….</centered>
    <subhead line="380">4. Mogharājattheragāthā</subhead>
    <hangnum line="381" number="207"></hangnum>
    <gatha1 line="382"> ‘‘Chavipāpaka <pageBreak edition="Pali Text Society" number="0.0027" /> cittabhaddaka, mogharāja satataṃ samāhito;</gatha1>
    <gathalast line="383"><alternatives line="292" extra="" separator="false"><alternative source-abbr="vri" source="vipassana research institut">Hemantikasītakālarattiyo</alternative><alternative source-abbr="ka." source="cambodian">hemantikakālarattiyo</alternative></alternatives> , bhikkhu tvaṃsi kathaṃ karissasi’’.</gathalast>
    <hangnum line="384" number="208"></hangnum>
    <gatha1 line="385"> ‘‘Sampannasassā magadhā, kevalā iti me sutaṃ;</gatha1>
    <gathalast line="386">Palālacchannako seyyaṃ, yathaññe sukhajīvino’’ti.</gathalast>
    <centered line="387">… Mogharājā thero….</centered>
    <subhead line="388">5. Visākhapañcālaputtattheragāthā</subhead>
    <hangnum line="389" number="209"></hangnum>
    <gatha1 line="390"> ‘‘Na ukkhipe no ca parikkhipe pare, okkhipe pāragataṃ na eraye;</gatha1>
    <gathalast line="391">Na <pageBreak edition="Thai" number="0.0302" /> cattavaṇṇaṃ parisāsu byāhare, anuddhato sammitabhāṇi subbato.</gathalast>
    <hangnum line="392" number="210"></hangnum>
    <gatha1 line="393"> ‘‘Susukhumanipuṇatthadassinā, matikusalena nivātavuttinā;</gatha1>
    <gathalast line="394">Saṃsevitavuddhasīlinā, nibbānaṃ na hi tena dullabha’’nti.</gathalast>
    <centered line="395">… Visākho pañcālaputto thero ….</centered>
    <subhead line="396">6. Cūḷakattheragāthā</subhead>
    <hangnum line="397" number="211"></hangnum>
    <gatha1 line="398"> ‘‘Nadanti <pageBreak edition="Vipassana Research Institut" number="0.0201" /> morā susikhā supekhuṇā, sunīlagīvā sumukhā sugajjino;</gatha1>
    <gathalast line="399">Susaddalā cāpi mahāmahī ayaṃ, subyāpitambu suvalāhakaṃ nabhaṃ.</gathalast>
    <hangnum line="400" number="212"></hangnum>
    <gatha1 line="401"> ‘‘Sukallarūpo <pageBreak edition="Myanmar" number="0.0261" /> sumanassa <alternatives line="301" extra="" separator="false"><alternative source-abbr="vri" source="vipassana research institut">jhāyataṃ</alternative><alternative source-abbr="syā." source="thai">jhāyitaṃ</alternative><alternative source-abbr="ka." source="cambodian">jhāyitaṃ</alternative></alternatives> , sunikkamo sādhu subuddhasāsane;</gatha1>
    <gathalast line="402">Susukkasukkaṃ nipuṇaṃ sududdasaṃ, phusāhi taṃ uttamamaccutaṃ pada’’nti.</gathalast>
    <centered line="403">… <alternatives line="311" extra="" separator="false"><alternative source-abbr="vri" source="vipassana research institut">Cūḷako</alternative><alternative source-abbr="sī." source="sri lanka">cūlako</alternative><alternative source-abbr="aṭṭha." source="aṭṭha.">cūlako</alternative></alternatives>  thero….</centered>
    <subhead line="404">7. Anūpamattheragāthā</subhead>
    <hangnum line="405" number="213"></hangnum>
    <gatha1 line="406"> ‘‘Nandamānāgataṃ cittaṃ, sūlamāropamānakaṃ;</gatha1>
    <gathalast line="407">Tena teneva vajasi, yena sūlaṃ kaliṅgaraṃ.</gathalast>
    <hangnum line="408" number="214"></hangnum>
    <gatha1 line="409"> ‘‘Tāhaṃ cittakaliṃ brūmi, taṃ brūmi cittadubbhakaṃ;</gatha1>
    <gathalast line="410">Satthā te dullabho laddho, mānatthe maṃ niyojayī’’ti.</gathalast>
    <centered line="411">… Anūpamo thero….</centered>
    <subhead line="412">8. Vajjitattheragāthā</subhead>
    <hangnum line="413" number="215"></hangnum>
    <gatha1 line="414"> ‘‘Saṃsaraṃ <pageBreak edition="Thai" number="0.0303" /> dīghamaddhānaṃ, gatīsu parivattisaṃ;</gatha1>
    <gathalast line="415">Apassaṃ ariyasaccāni, <alternatives line="321" extra="" separator="false"><alternative source-abbr="vri" source="vipassana research institut">andhabhūto</alternative><alternative source-abbr="ka." source="cambodian">andhībhūto</alternative></alternatives>  puthujjano.</gathalast>
    <hangnum line="416" number="216"></hangnum>
    <gatha1 line="417"> ‘‘Tassa <pageBreak edition="Pali Text Society" number="0.0028" /> me appamattassa, saṃsārā vinaḷīkatā;</gatha1>
    <gathalast line="418">Sabbā gatī samucchinnā, natthi dāni punabbhavo’’ti.</gathalast>
    <centered line="419">… Vajjito thero….</centered>
    <subhead line="420">9. Sandhitattheragāthā</subhead>
    <hangnum line="421" number="217"></hangnum>
    <gatha1 line="422"> ‘‘Assatthe haritobhāse, saṃvirūḷhamhi pādape;</gatha1>
    <gathalast line="423">Ekaṃ buddhagataṃ saññaṃ, <alternatives line="330" extra="" separator="false"><alternative source-abbr="vri" source="vipassana research institut">alabhitthaṃ</alternative><alternative source-abbr="ka." source="cambodian">alabhiṃ haṃ</alternative></alternatives>  patissato.</gathalast>
    <hangnum line="424" number="218"></hangnum>
    <gatha1 line="425"> ‘‘Ekatiṃse ito kappe, yaṃ saññamalabhiṃ tadā;</gatha1>
    <gathalast line="426">Tassā saññāya vāhasā, patto me āsavakkhayo’’ti.</gathalast>
    <centered line="427">… Sandhito thero….</centered>
    <centered line="428">Vaggo pañcamo niṭṭhito.</centered>
    <paragraph line="429">Tassuddānaṃ <pageBreak edition="Vipassana Research Institut" number="0.0202" /> –</paragraph>
    <gatha1 line="430">Kumārakassapo <pageBreak edition="Myanmar" number="0.0262" /> thero, dhammapālo ca brahmāli;</gatha1>
    <gatha2 line="431">Mogharājā visākho ca, cūḷako ca anūpamo;</gatha2>
    <gathalast line="432">Vajjito sandhito thero, kilesarajavāhanoti.</gathalast>
    <centered line="433">Dukanipāto niṭṭhito.</centered>
    <paragraph line="434">Tatruddānaṃ –</paragraph>
    <gatha2 line="435">Gāthādukanipātamhi, navuti ceva aṭṭha ca;</gatha2>
    <gathalast line="436">Therā ekūnapaññāsaṃ, bhāsitā nayakovidāti.</gathalast>
  </content>
</document>