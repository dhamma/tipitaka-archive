<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul2.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/3. tikanipato.xml</archivePath>
<title>3. Tikanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">3. Tikanipāto</chapter>
<subhead line="2">1. Aṅgaṇikabhāradvājattheragāthā</subhead>
<hangnum line="3" number="219"></hangnum>
<gatha1 line="4">‘‘Ayoni <pageBreak edition="T" number="0.0304" /><pageBreak edition="M" number="0.0263" /><pageBreak edition="V" number="0.0203" /><pageBreak edition="P" number="0.0029" />suddhimanvesaṃ, aggiṃ paricariṃ vane;</gatha1>
<gathalast line="5">Suddhimaggaṃ ajānanto, akāsiṃ amaraṃ tapaṃ .</gathalast>
<hangnum line="6" number="220"></hangnum>
<gatha1 line="7">‘‘Taṃ sukhena sukhaṃ laddhaṃ, passa dhammasudhammataṃ;</gatha1>
<gathalast line="8">Tisso vijjā anuppattā, kataṃ buddhassa sāsanaṃ.</gathalast>
<hangnum line="9" number="221"></hangnum>
<gatha1 line="10">‘‘Brahmabandhu pure āsiṃ, idāni khomhi brāhmaṇo;</gatha1>
<gathalast line="11">Tevijjo <alternatives line="12"><alternative lang="vri">nhātako</alternative><alternative lang="sī. aṭṭha.">nahātako</alternative></alternatives> camhi, sottiyo camhi vedagū’’ti.</gathalast>
<centered line="12">… Aṅgaṇikabhāradvājo thero….</centered>
<subhead line="13">2. Paccayattheragāthā</subhead>
<hangnum line="14" number="222"></hangnum>
<gatha1 line="15">‘‘Pañcāhāhaṃ pabbajito, sekho appattamānaso,</gatha1>
<gathalast line="16">Vihāraṃ me paviṭṭhassa, cetaso paṇidhī ahu.</gathalast>
<hangnum line="17" number="223"></hangnum>
<gatha1 line="18">‘‘Nāsissaṃ na pivissāmi, vihārato na nikkhame;</gatha1>
<gathalast line="19">Napi passaṃ nipātessaṃ, taṇhāsalle anūhate.</gathalast>
<hangnum line="20" number="224"></hangnum>
<gatha1 line="21">‘‘Tassa mevaṃ viharato, passa vīriyaparakkamaṃ;</gatha1>
<gathalast line="22">Tisso vijjā anuppattā, kataṃ buddhassa sāsana’’nti.</gathalast>
<centered line="23">… Paccayo thero….</centered>
<subhead line="24">3. Bākulattheragāthā</subhead>
<hangnum line="25" number="225"></hangnum>
<gatha1 line="26">‘‘Yo pubbe karaṇīyāni, pacchā so kātumicchati;</gatha1>
<gathalast line="27">Sukhā so dhaṃsate ṭhānā, pacchā ca manutappati.</gathalast>
<hangnum line="28" number="226"></hangnum>
<gatha1 line="29">‘‘Yañhi kayirā tañhi vade, yaṃ na kayirā na taṃ vade;</gatha1>
<gathalast line="30">Akarontaṃ <pageBreak edition="T" number="0.0305" />bhāsamānaṃ, parijānanti paṇḍitā.</gathalast>
<hangnum line="31" number="227"></hangnum>
<gatha1 line="32">‘‘Susukhaṃ <pageBreak edition="M" number="0.0264" /><pageBreak edition="V" number="0.0204" />vata nibbānaṃ, sammāsambuddhadesitaṃ;</gatha1>
<gathalast line="33">Asokaṃ virajaṃ khemaṃ, yattha dukkhaṃ nirujjhatī’’ti.</gathalast>
<centered line="34">… <alternatives line="20"><alternative lang="vri">Bākulo</alternative><alternative lang="sī.">bākkulo</alternative></alternatives> thero….</centered>
<subhead line="35">4. Dhaniyattheragāthā</subhead>
<hangnum line="36" number="228"></hangnum>
<gatha1 line="37">‘‘Sukhaṃ ce jīvituṃ icche, sāmaññasmiṃ apekkhavā;</gatha1>
<gathalast line="38">Saṅghikaṃ nātimaññeyya, cīvaraṃ pānabhojanaṃ.</gathalast>
<hangnum line="39" number="229"></hangnum>
<gatha1 line="40">‘‘Sukhaṃ ce jīvituṃ icche, sāmaññasmiṃ apekkhavā;</gatha1>
<gathalast line="41">Ahi mūsikasobbhaṃva, sevetha sayanāsanaṃ.</gathalast>
<hangnum line="42" number="230"></hangnum>
<gatha1 line="43">‘‘Sukhaṃ ce <pageBreak edition="P" number="0.0030" />jīvituṃ icche, sāmaññasmiṃ apekkhavā;</gatha1>
<gathalast line="44">Itarītarena tusseyya, ekadhammañca bhāvaye’’ti.</gathalast>
<centered line="45">… Dhaniyo thero….</centered>
<subhead line="46">5. Mātaṅgaputtattheragāthā</subhead>
<hangnum line="47" number="231"></hangnum>
<gatha1 line="48">‘‘Atisītaṃ atiuṇhaṃ, atisāyamidaṃ ahu;</gatha1>
<gathalast line="49">Iti vissaṭṭhakammante, khaṇā accenti māṇave.</gathalast>
<hangnum line="50" number="232"></hangnum>
<gatha1 line="51">‘‘Yo ca sītañca uṇhañca, tiṇā bhiyyo na maññati;</gatha1>
<gathalast line="52">Karaṃ purisakiccāni, so sukhā na vihāyati.</gathalast>
<hangnum line="53" number="233"></hangnum>
<gatha1 line="54">‘‘Dabbaṃ kusaṃ poṭakilaṃ, usīraṃ muñjapabbajaṃ;</gatha1>
<gathalast line="55">Urasā panudissāmi, vivekamanubrūhaya’’nti.</gathalast>
<centered line="56">… Mātaṅgaputto thero….</centered>
<subhead line="57">6. Khujjasobhitattheragāthā</subhead>
<hangnum line="58" number="234"></hangnum>
<gatha1 line="59">‘‘Ye cittakathī bahussutā, samaṇā pāṭaliputtavāsino;</gatha1>
<gathalast line="60">Tesaññataroyamāyuvā, dvāre tiṭṭhati khujjasobhito.</gathalast>
<hangnum line="61" number="235"></hangnum>
<gatha1 line="62">‘‘Ye <pageBreak edition="T" number="0.0306" /><pageBreak edition="M" number="0.0265" />cittakathī bahussutā, samaṇā pāṭaliputtavāsino;</gatha1>
<gathalast line="63">Tesaññataroyamāyuvā, dvāre tiṭṭhati māluterito.</gathalast>
<hangnum line="64" number="236"></hangnum>
<gatha1 line="65">‘‘Suyuddhena suyiṭṭhena, saṅgāmavijayena ca;</gatha1>
<gathalast line="66">Brahmacariyānuciṇṇena, evāyaṃ sukhamedhatī’’ti.</gathalast>
<centered line="67">… Khujjasobhito thero….</centered>
<subhead line="68">7. Vāraṇattheragāthā</subhead>
<hangnum line="69" number="237"></hangnum>
<gatha1 line="70">‘‘Yodha <pageBreak edition="V" number="0.0205" />koci manussesu, parapāṇāni hiṃsati;</gatha1>
<gathalast line="71">Asmā lokā paramhā ca, ubhayā dhaṃsate naro.</gathalast>
<hangnum line="72" number="238"></hangnum>
<gatha1 line="73">‘‘Yo ca mettena cittena, sabbapāṇānukampati;</gatha1>
<gathalast line="74">Bahuñhi so pasavati, puññaṃ tādisako naro.</gathalast>
<hangnum line="75" number="239"></hangnum>
<gatha1 line="76">‘‘Subhāsitassa sikkhetha, samaṇūpāsanassa ca;</gatha1>
<gathalast line="77">Ekāsanassa ca raho, cittavūpasamassa cā’’ti.</gathalast>
<centered line="78">… Vāraṇo thero….</centered>
<subhead line="79">8. Vassikattheragāthā</subhead>
<hangnum line="80" number="240"></hangnum>
<gatha1 line="81">‘‘Ekopi saddho medhāvī, assaddhānīdha ñātinaṃ;</gatha1>
<gathalast line="82">Dhammaṭṭho sīlasampanno, hoti atthāya bandhunaṃ.</gathalast>
<hangnum line="83" number="241"></hangnum>
<gatha1 line="84">‘‘Niggayha anukampāya, coditā ñātayo mayā;</gatha1>
<gathalast line="85">Ñātibandhavapemena, kāraṃ katvāna bhikkhusu.</gathalast>
<hangnum line="86" number="242"></hangnum>
<gatha1 line="87">‘‘Te abbhatītā kālaṅkatā, pattā te tidivaṃ sukhaṃ;</gatha1>
<gathalast line="88">Bhātaro mayhaṃ mātā ca, modanti kāmakāmino’’ti.</gathalast>
<centered line="89">… <alternatives line="28"><alternative lang="vri">Vassiko</alternative><alternative lang="sī. syā. pī.">passiko</alternative></alternatives> thero….</centered>
<subhead line="90">9. Yasojattheragāthā</subhead>
<hangnum line="91" number="243"></hangnum>
<gatha1 line="92">‘‘Kālapabbaṅgasaṅkāso, kiso dhamanisanthato;</gatha1>
<gathalast line="93">Mattaññū <pageBreak edition="T" number="0.0307" />annapānamhi, adīnamanaso naro’’.</gathalast>
<hangnum line="94" number="244"></hangnum>
<gatha1 line="95">‘‘Phuṭṭho <pageBreak edition="M" number="0.0266" /><pageBreak edition="P" number="0.0031" />ḍaṃsehi makasehi, araññasmiṃ brahāvane;</gatha1>
<gathalast line="96">Nāgo saṅgāmasīseva, sato tatrādhivāsaye.</gathalast>
<hangnum line="97" number="245"></hangnum>
<gatha1 line="98">‘‘Yathā brahmā tathā eko, yathā devo tathā duve;</gatha1>
<gathalast line="99">Yathā gāmo tathā tayo, kolāhalaṃ tatuttari’’nti.</gathalast>
<centered line="100">… Yasojo thero….</centered>
<subhead line="101">10. Sāṭimattiyattheragāthā</subhead>
<hangnum line="102" number="246"></hangnum>
<gatha1 line="103">‘‘Ahu <pageBreak edition="V" number="0.0206" />tuyhaṃ pure saddhā, sā te ajja na vijjati;</gatha1>
<gathalast line="104">Yaṃ tuyhaṃ tuyhamevetaṃ, natthi duccaritaṃ mama.</gathalast>
<hangnum line="105" number="247"></hangnum>
<gatha1 line="106">‘‘Aniccā hi calā saddā, evaṃ diṭṭhā hi sā mayā;</gatha1>
<gathalast line="107">Rajjantipi virajjanti, tattha kiṃ jiyyate muni.</gathalast>
<hangnum line="108" number="248"></hangnum>
<gatha1 line="109">‘‘Paccati munino bhattaṃ, thokaṃ thokaṃ kule kule;</gatha1>
<gathalast line="110">Piṇḍikāya carissāmi, atthi <alternatives line="36"><alternative lang="vri">jaṅghabalaṃ</alternative><alternative lang="sī.">jaṅghābalaṃ</alternative></alternatives> mamā’’ti.</gathalast>
<centered line="111">… Sāṭimattiyo thero….</centered>
<subhead line="112">11. Upālittheragāthā</subhead>
<hangnum line="113" number="249"></hangnum>
<gatha1 line="114">‘‘Saddhāya abhinikkhamma, navapabbajito navo;</gatha1>
<gathalast line="115">Mitte bhajeyya kalyāṇe, suddhājīve atandite.</gathalast>
<hangnum line="116" number="250"></hangnum>
<gatha1 line="117">‘‘Saddhāya abhinikkhamma, navapabbajito navo;</gatha1>
<gathalast line="118">Saṅghasmiṃ viharaṃ bhikkhu, sikkhetha vinayaṃ budho.</gathalast>
<hangnum line="119" number="251"></hangnum>
<gatha1 line="120">‘‘Saddhāya abhinikkhamma, navapabbajito navo;</gatha1>
<gathalast line="121">Kappākappesu kusalo, careyya apurakkhato’’ti.</gathalast>
<centered line="122">… Upālitthero….</centered>
<subhead line="123">12. Uttarapālattheragāthā</subhead>
<hangnum line="124" number="252"></hangnum>
<gatha1 line="125">‘‘Paṇḍitaṃ <pageBreak edition="T" number="0.0308" />vata maṃ santaṃ, alamatthavicintakaṃ;</gatha1>
<gathalast line="126">Pañca kāmaguṇā loke, sammohā pātayiṃsu maṃ.</gathalast>
<hangnum line="127" number="253"></hangnum>
<gatha1 line="128">‘‘Pakkhando māravisaye, daḷhasallasamappito;</gatha1>
<gathalast line="129">Asakkhiṃ maccurājassa, ahaṃ pāsā pamuccituṃ.</gathalast>
<hangnum line="130" number="254"></hangnum>
<gatha1 line="131">‘‘Sabbe <pageBreak edition="M" number="0.0267" /> kāmā pahīnā me, bhavā sabbe <alternatives line="44"><alternative lang="vri">padālitā</alternative><alternative lang="sī. pī. aṭṭha.">vidālitā</alternative></alternatives> ;</gatha1>
<gathalast line="132">Vikkhīṇo jātisaṃsāro, natthi dāni punabbhavo’’ti.</gathalast>
<centered line="133">… Uttarapālo thero….</centered>
<subhead line="134">13. Abhibhūtattheragāthā</subhead>
<hangnum line="135" number="255"></hangnum>
<gatha1 line="136">‘‘Suṇātha ñātayo sabbe, yāvantettha samāgatā;</gatha1>
<gathalast line="137">Dhammaṃ vo desayissāmi, dukkhā jāti punappunaṃ.</gathalast>
<hangnum line="138" number="256"></hangnum>
<gatha1 line="139"><note>saṃ. ni. 1.185</note> ‘‘<alternatives line="55"><alternative lang="vri">Ārambhatha</alternative><alternative lang="sī. syā.">ārabhatha</alternative><alternative lang="ka.">ārabbhatha</alternative></alternatives> nikkamatha, yuñjatha buddhasāsane;</gatha1>
<gathalast line="140">Dhunātha maccuno senaṃ, naḷāgāraṃva kuñjaro.</gathalast>
<hangnum line="141" number="257"></hangnum>
<gatha1 line="142">‘‘Yo <pageBreak edition="V" number="0.0207" />imasmiṃ dhammavinaye, <bold>appamatto</bold> <alternatives line="64"><alternative lang="vri">vihassati</alternative><alternative lang="syā. pī.">vihessati</alternative></alternatives> ;</gatha1>
<gathalast line="143">Pahāya jātisaṃsāraṃ, dukkhassantaṃ karissatī’’ti.</gathalast>
<centered line="144">… Abhibhūto thero….</centered>
<subhead line="145">14. Gotamattheragāthā</subhead>
<hangnum line="146" number="258"></hangnum>
<gatha1 line="147">‘‘Saṃsaraṃ <pageBreak edition="P" number="0.0032" />hi nirayaṃ agacchissaṃ, petalokamagamaṃ punappunaṃ;</gatha1>
<gathalast line="148">Dukkhamamhipi tiracchānayoniyaṃ, nekadhā hi vusitaṃ ciraṃ mayā.</gathalast>
<hangnum line="149" number="259"></hangnum>
<gatha1 line="150">‘‘Mānusopi ca bhavobhirādhito, saggakāyamagamaṃ sakiṃ sakiṃ;</gatha1>
<gathalast line="151">Rūpadhātusu <pageBreak edition="T" number="0.0309" />arūpadhātusu, nevasaññisu asaññisuṭṭhitaṃ.</gathalast>
<hangnum line="152" number="260"></hangnum>
<gatha1 line="153">‘‘Sambhavā suviditā asārakā, saṅkhatā pacalitā saderitā;</gatha1>
<gathalast line="154">Taṃ viditvā mahamattasambhavaṃ, santimeva satimā samajjhaga’’nti.</gathalast>
<centered line="155">… Gotamo thero….</centered>
<subhead line="156">15. Hāritattheragāthā</subhead>
<hangnum line="157" number="261"></hangnum>
<gatha1 line="158">‘‘Yo pubbe karaṇīyāni, pacchā so kātumicchati;</gatha1>
<gathalast line="159">Sukhā so dhaṃsate ṭhānā, pacchā ca manutappati.</gathalast>
<hangnum line="160" number="262"></hangnum>
<gatha1 line="161">‘‘Yañhi <pageBreak edition="M" number="0.0268" />kayirā tañhi vade, yaṃ na kayirā na taṃ vade;</gatha1>
<gathalast line="162">Akarontaṃ bhāsamānaṃ, parijānanti paṇḍitā.</gathalast>
<hangnum line="163" number="263"></hangnum>
<gatha1 line="164">‘‘Susukhaṃ vata nibbānaṃ, sammāsambuddhadesitaṃ;</gatha1>
<gathalast line="165">Asokaṃ virajaṃ khemaṃ, yattha dukkhaṃ nirujjhatī’’ti.</gathalast>
<centered line="166">… Hārito thero….</centered>
<subhead line="167">16. Vimalattheragāthā</subhead>
<hangnum line="168" number="264"></hangnum>
<gatha1 line="169">‘‘Pāpamitte vivajjetvā, bhajeyyuttamapuggalaṃ;</gatha1>
<gathalast line="170">Ovāde cassa tiṭṭheyya, patthento acalaṃ sukhaṃ.</gathalast>
<hangnum line="171" number="265"></hangnum>
<gatha1 line="172">‘‘Parittaṃ dārumāruyha, yathā sīde mahaṇṇave;</gatha1>
<gatha2 line="173">Evaṃ kusītamāgamma, sādhujīvīpi sīdati;</gatha2>
<gathalast line="174">Tasmā taṃ parivajjeyya, kusītaṃ hīnavīriyaṃ.</gathalast>
<hangnum line="175" number="266"></hangnum>
<gatha1 line="176">‘‘Pavivittehi <pageBreak edition="V" number="0.0208" />ariyehi, pahitattehi jhāyibhi;</gatha1>
<gathalast line="177">Niccaṃ <pageBreak edition="T" number="0.0310" />āraddhavīriyehi, paṇḍitehi sahāvase’’ti.</gathalast>
<centered line="178">… Vimalo thero….</centered>
<centered line="179">Tikanipāto niṭṭhito.</centered>
<paragraph line="180">Tatruddānaṃ –</paragraph>
<gatha1 line="181">Aṅgaṇiko bhāradvājo, paccayo bākulo isi;</gatha1>
<gathalast line="182">Dhaniyo mātaṅgaputto, sobhito vāraṇo isi.</gathalast>
<gatha1 line="183">Vassiko ca yasojo ca, sāṭimattiyupāli ca;</gatha1>
<gathalast line="184">Uttarapālo abhibhūto, gotamo hāritopi ca.</gathalast>
<gatha1 line="185">Thero tikanipātamhi, nibbāne vimalo kato;</gatha1>
<gathalast line="186">Aṭṭhatālīsa gāthāyo, therā soḷasa kittitāti.</gathalast>
</body>
</document>