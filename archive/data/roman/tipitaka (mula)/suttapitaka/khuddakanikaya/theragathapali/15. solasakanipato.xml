<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0508m.mul14.xml</normativeSource>
    <archivePath>roman/tipitaka (mula)/suttapitaka/khuddakanikaya/theragathapali/15. solasakanipato.xml</archivePath>
    <baseFileName>15. solasakanipato</baseFileName>
    <titlePath>15. Soḷasakanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="sri lanka" source-abbr="sī."/>
    </versions>
  </metadata>
  <content>
    <chapter line="1">15. Soḷasakanipāto</chapter>
    <subhead line="2">1. Aññāsikoṇḍaññattheragāthā</subhead>
    <hangnum line="3" number="673"></hangnum>
    <gatha1 line="4"> ‘‘Esa <pageBreak edition="M" number="0.0317" /><pageBreak edition="V" number="0.0252" /><pageBreak edition="P" number="0.0069" /> bhiyyo pasīdāmi, sutvā dhammaṃ mahārasaṃ;</gatha1>
    <gathalast line="5">Virāgo desito dhammo, anupādāya sabbaso.</gathalast>
    <hangnum line="6" number="674"></hangnum>
    <gatha1 line="7"> ‘‘Bahūni loke citrāni, asmiṃ pathavimaṇḍale;</gatha1>
    <gathalast line="8">Mathenti <pageBreak edition="T" number="0.0366" /> maññe saṅkappaṃ, subhaṃ rāgūpasaṃhitaṃ.</gathalast>
    <hangnum line="9" number="675"></hangnum>
    <gatha1 line="10"> ‘‘Rajamuhatañca vātena, yathā meghopasammaye;</gatha1>
    <gathalast line="11">Evaṃ sammanti saṅkappā, yadā paññāya passati.</gathalast>
    <hangnum line="12" number="676"></hangnum>
    <gatha1 line="13"><note>dha. pa. 277 dhammapade</note> ‘‘Sabbe saṅkhārā aniccāti, yadā paññāya passati;</gatha1>
    <gathalast line="14">Atha nibbindati dukkhe, esa maggo visuddhiyā.</gathalast>
    <hangnum line="15" number="677"></hangnum>
    <gatha1 line="16"><note>dha. pa. 278 dhammapade</note> ‘‘Sabbe saṅkhārā dukkhāti, yadā paññāya passati</gatha1>
    <gathalast line="17">Atha nibbindati dukkhe, esa maggo visuddhiyā.</gathalast>
    <hangnum line="18" number="678"></hangnum>
    <gatha1 line="19"><note>dha. pa. 279 dhammapade</note> ‘‘Sabbe dhammā anattāti, yadā paññāya passati;</gatha1>
    <gathalast line="20">Atha nibbindati dukkhe, esa maggo visuddhiyā.</gathalast>
    <hangnum line="21" number="679"></hangnum>
    <gatha1 line="22"> ‘‘Buddhānubuddho yo thero, koṇḍañño tibbanikkamo;</gatha1>
    <gathalast line="23">Pahīnajātimaraṇo, brahmacariyassa kevalī.</gathalast>
    <hangnum line="24" number="680"></hangnum>
    <gatha1 line="25"> ‘‘Oghapāso <alternatives line="12" extra="" separator="false"><alternative source-abbr="vri" source="vipassana research institut">daḷhakhilo</alternative><alternative source-abbr="syā." source="thai">daḷho khilo</alternative><alternative source-abbr="ka." source="cambodian">daḷho khilo</alternative></alternatives> , pabbato duppadālayo;</gatha1>
    <gatha2 line="26">Chetvā khilañca pāsañca, selaṃ <alternatives line="20" extra="" separator="false"><alternative source-abbr="vri" source="vipassana research institut">bhetvāna</alternative><alternative source-abbr="ka." source="cambodian">chetvāna</alternative></alternatives>  dubbhidaṃ;</gatha2>
    <gathalast line="27">Tiṇṇo pāraṅgato jhāyī, mutto so mārabandhanā.</gathalast>
    <hangnum line="28" number="681"></hangnum>
    <gatha1 line="29"> ‘‘Uddhato capalo bhikkhu, mitte āgamma pāpake;</gatha1>
    <gathalast line="30">Saṃsīdati mahoghasmiṃ, ūmiyā paṭikujjito.</gathalast>
    <hangnum line="31" number="682"></hangnum>
    <gatha1 line="32"> ‘‘Anuddhato acapalo, nipako saṃvutindriyo;</gatha1>
    <gathalast line="33">Kalyāṇamitto medhāvī, dukkhassantakaro siyā.</gathalast>
    <hangnum line="34" number="683"></hangnum>
    <gatha1 line="35"> ‘‘Kālapabbaṅgasaṅkāso, kiso dhamanisanthato;</gatha1>
    <gathalast line="36">Mattaññū <pageBreak edition="T" number="0.0367" /> annapānasmiṃ, adīnamanaso naro.</gathalast>
    <hangnum line="37" number="684"></hangnum>
    <gatha1 line="38"> ‘‘Phuṭṭho <pageBreak edition="V" number="0.0253" /> ḍaṃsehi makasehi, araññasmiṃ brahāvane;</gatha1>
    <gathalast line="39">Nāgo saṅgāmasīseva, sato tatrādhivāsaye.</gathalast>
    <hangnum line="40" number="685"></hangnum>
    <gatha1 line="41"> ‘‘Nābhinandāmi <pageBreak edition="M" number="0.0318" /> maraṇaṃ…pe… nibbisaṃ bhatako yathā.</gatha1>
    <hangnum line="42" number="686"></hangnum>
    <gatha1 line="43"> ‘‘Nābhinandāmi maraṇaṃ…pe… sampajānāe patissato.</gatha1>
    <hangnum line="44" number="687"></hangnum>
    <gatha1 line="45"> ‘‘Pariciṇṇo mayā satthā…pe… bhavanetti samūhatā.</gatha1>
    <hangnum line="46" number="688"></hangnum>
    <gatha1 line="47"> ‘‘Yassa catthāya pabbajito, agārasmānagāriyaṃ;</gatha1>
    <gathalast line="48">So me attho anuppatto, kiṃ me saddhivihārinā’’ti.</gathalast>
    <centered line="49">… <alternatives line="28" extra="" separator="false"><alternative source-abbr="vri" source="vipassana research institut">Aññāsikoṇḍañño</alternative><alternative source-abbr="sī." source="sri lanka">aññākoṇḍañño</alternative><alternative source-abbr="syā." source="thai">aññākoṇḍañño</alternative></alternatives>  thero….</centered>
    <subhead line="50">2. Udāyittheragāthā</subhead>
    <hangnum line="51" number="689"></hangnum>
    <gatha1 line="52"><note>a. ni. 6.43</note> ‘‘Manussabhūtaṃ sambuddhaṃ, attadantaṃ samāhitaṃ;</gatha1>
    <gathalast line="53">Iriyamānaṃ brahmapathe, cittassūpasame rataṃ.</gathalast>
    <hangnum line="54" number="690"></hangnum>
    <gatha1 line="55"> ‘‘Yaṃ manussā namassanti, sabbadhammāna pāraguṃ;</gatha1>
    <gathalast line="56">Devāpi taṃ namassanti, iti me arahato sutaṃ.</gathalast>
    <hangnum line="57" number="691"></hangnum>
    <gatha1 line="58"> ‘‘Sabbasaṃyojanātītaṃ <pageBreak edition="P" number="0.0070" />, vanā nibbanamāgataṃ;</gatha1>
    <gathalast line="59">Kāmehi <alternatives line="39" extra="" separator="false"><alternative source-abbr="vri" source="vipassana research institut">nekkhammarataṃ</alternative><alternative source-abbr="ka." source="cambodian">nikkhammarataṃ</alternative></alternatives> , muttaṃ selāva kañcanaṃ.</gathalast>
    <hangnum line="60" number="692"></hangnum>
    <gatha1 line="61"> ‘‘Sa ve accaruci nāgo, himavāvaññe siluccaye;</gatha1>
    <gathalast line="62">Sabbesaṃ <pageBreak edition="T" number="0.0368" /> nāganāmānaṃ, saccanāmo anuttaro.</gathalast>
    <hangnum line="63" number="693"></hangnum>
    <gatha1 line="64"> ‘‘Nāgaṃ vo kittayissāmi, na hi āguṃ karoti so;</gatha1>
    <gathalast line="65">Soraccaṃ avihiṃsā ca, pādā nāgassa te duve.</gathalast>
    <hangnum line="66" number="694"></hangnum>
    <gatha1 line="67"> ‘‘Sati ca sampajaññañca, caraṇā nāgassa tepare;</gatha1>
    <gathalast line="68">Saddhāhattho mahānāgo, upekkhāsetadantavā.</gathalast>
    <hangnum line="69" number="695"></hangnum>
    <gatha1 line="70"> ‘‘Sati gīvā siro paññā, vīmaṃsā dhammacintanā;</gatha1>
    <gathalast line="71">Dhammakucchisamāvāso, viveko tassa vāladhi.</gathalast>
    <hangnum line="72" number="696"></hangnum>
    <gatha1 line="73"> ‘‘So jhāyī assāsarato, ajjhattaṃ susamāhito;</gatha1>
    <gathalast line="74">Gacchaṃ samāhito nāgo, ṭhito nāgo samāhito.</gathalast>
    <hangnum line="75" number="697"></hangnum>
    <gatha1 line="76"> ‘‘Sayaṃ samāhito nāgo, nisinnopi samāhito;</gatha1>
    <gathalast line="77">Sabbattha saṃvuto nāgo, esā nāgassa sampadā.</gathalast>
    <hangnum line="78" number="698"></hangnum>
    <gatha1 line="79"> ‘‘Bhuñjati <pageBreak edition="M" number="0.0319" /> anavajjāni, sāvajjāni na bhuñjati;</gatha1>
    <gathalast line="80">Ghāsamacchādanaṃ laddhā, sannidhiṃ parivajjayaṃ.</gathalast>
    <hangnum line="81" number="699"></hangnum>
    <gatha1 line="82"> ‘‘Saṃyojanaṃ <pageBreak edition="V" number="0.0254" /> aṇuṃ thūlaṃ, sabbaṃ chetvāna bandhanaṃ;</gatha1>
    <gathalast line="83">Yena yeneva gacchati, anapakkhova gacchati.</gathalast>
    <hangnum line="84" number="700"></hangnum>
    <gatha1 line="85"> ‘‘Yathāpi udake jātaṃ, puṇḍarīkaṃ pavaḍḍhati;</gatha1>
    <gathalast line="86">Nopalippati toyena, sucigandhaṃ manoramaṃ.</gathalast>
    <hangnum line="87" number="701"></hangnum>
    <gatha1 line="88"> ‘‘Tatheva ca loke jāto, buddho loke viharati;</gatha1>
    <gathalast line="89">Nopalippati lokena, toyena padumaṃ yathā.</gathalast>
    <hangnum line="90" number="702"></hangnum>
    <gatha1 line="91"> ‘‘Mahāgini pajjalito, anāhāropasammati;</gatha1>
    <gathalast line="92">Aṅgāresu <pageBreak edition="T" number="0.0369" /> ca santesu, nibbutoti pavuccati.</gathalast>
    <hangnum line="93" number="703"></hangnum>
    <gatha1 line="94"> ‘‘Atthassāyaṃ viññāpanī, upamā viññūhi desitā;</gatha1>
    <gathalast line="95">Viññissanti mahānāgā, nāgaṃ nāgena desitaṃ.</gathalast>
    <hangnum line="96" number="704"></hangnum>
    <gatha1 line="97"> ‘‘Vītarāgo vītadoso, vītamoho anāsavo;</gatha1>
    <gathalast line="98">Sarīraṃ vijahaṃ nāgo, parinibbissatyanāsavo’’ti.</gathalast>
    <centered line="99">… Udāyī thero….</centered>
    <centered line="100">Soḷasakanipāto niṭṭhito.</centered>
    <paragraph line="101">Tatruddānaṃ –</paragraph>
    <gatha1 line="102">Koṇḍañño ca udāyī ca, therā dve te mahiddhikā;</gatha1>
    <gathalast line="103">Soḷasamhi nipātamhi, gāthāyo dve ca tiṃsa cāti.</gathalast>
  </content>
</document>