<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="unknown" source-abbr="?"/>
      <version source="aṭṭha." source-abbr="aṭṭha."/>
    </versions>
    <normativeSource>http://tipitaka.org/romn/cscd/s0508m.mul17.xml</normativeSource>
    <source>roman/tipitaka (mula)/suttapitaka/khuddakanikaya/theragathapali/18. cattalisanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/theragathapali</directory>
    <basename>18. cattalisanipato</basename>
    <titlePath>18. Cattālīsanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">18. Cattālīsanipāto</chapter>
    <subhead line="2">1. Mahākassapattheragāthā</subhead>
    <hangnum line="3" number="1054"></hangnum>
    <gatha1 line="4"> ‘‘Na <pageBreak edition="Thai" number="0.0409" /><pageBreak edition="Myanmar" number="0.0350" /><pageBreak edition="Vipassana Research Institut" number="0.0281" /><pageBreak edition="Pali Text Society" number="0.0094" /> gaṇena purakkhato care, vimano hoti samādhi dullabho;</gatha1>
    <gathalast line="5">Nānājanasaṅgaho dukho, iti disvāna gaṇaṃ na rocaye.</gathalast>
    <hangnum line="6" number="1055"></hangnum>
    <gatha1 line="7"> ‘‘Na kulāni upabbaje muni, vimano hoti samādhi dullabho;</gatha1>
    <gathalast line="8">So ussukko rasānugiddho, atthaṃ riñcati yo sukhāvaho.</gathalast>
    <hangnum line="9" number="1056"></hangnum>
    <gatha1 line="10"> ‘‘Paṅkoti hi naṃ avedayuṃ, yāyaṃ vandanapūjanā kulesu;</gatha1>
    <gathalast line="11">Sukhumaṃ salla durubbahaṃ, sakkāro kāpurisena dujjaho.</gathalast>
    <hangnum line="12" number="1057"></hangnum>
    <gatha1 line="13"> ‘‘Senāsanamhā oruyha, nagaraṃ piṇḍāya pāvisiṃ;</gatha1>
    <gathalast line="14">Bhuñjantaṃ purisaṃ kuṭṭhiṃ, sakkaccaṃ taṃ upaṭṭhahiṃ.</gathalast>
    <hangnum line="15" number="1058"></hangnum>
    <gatha1 line="16"> ‘‘So me <note>taṃ (sī. ka.)</note> pakkena hatthena, ālopaṃ upanāmayi;</gatha1>
    <gathalast line="17">Ālopaṃ pakkhipantassa, aṅguli <alternatives line="10" extra="" separator="false"><alternative source-abbr="vri" source="vipassana research institut">cettha</alternative><alternative source-abbr="sī." source="sri lanka">pettha</alternative><alternative source-abbr="ka." source="cambodian">pettha</alternative></alternatives>  chijjatha.</gathalast>
    <hangnum line="18" number="1059"></hangnum>
    <gatha1 line="19"> ‘‘<alternatives line="18" extra="" separator="false"><alternative source-abbr="vri" source="vipassana research institut">Kuṭṭamūlañca</alternative><alternative source-abbr="sī." source="sri lanka">kuḍḍamūlañca</alternative><alternative source-abbr="syā." source="thai">kuḍḍamūlañca</alternative></alternatives>  nissāya, ālopaṃ taṃ abhuñjisaṃ;</gatha1>
    <gathalast line="20">Bhuñjamāne vā bhutte vā, jegucchaṃ me na vijjati.</gathalast>
    <hangnum line="21" number="1060"></hangnum>
    <gatha1 line="22"> ‘‘Uttiṭṭhapiṇḍo āhāro, pūtimuttañca osadhaṃ;</gatha1>
    <gatha2 line="23">Senāsanaṃ rukkhamūlaṃ, paṃsukūlañca cīvaraṃ;</gatha2>
    <gathalast line="24">Yassete abhisambhutvā <note>abhibhuñjati (?)</note>, sa ve cātuddiso naro.</gathalast>
    <hangnum line="25" number="1061"></hangnum>
    <gatha1 line="26"> ‘‘Yattha eke vihaññanti, āruhantā siluccayaṃ;</gatha1>
    <gatha2 line="27">Tassa buddhassa dāyādo, sampajāno patissato;</gatha2>
    <gathalast line="28">Iddhibalenupatthaddho <pageBreak edition="Thai" number="0.0410" />, kassapo abhirūhati.</gathalast>
    <hangnum line="29" number="1062"></hangnum>
    <gatha1 line="30"> ‘‘Piṇḍapātapaṭikkanto <pageBreak edition="Myanmar" number="0.0351" />, selamāruyha kassapo;</gatha1>
    <gathalast line="31">Jhāyati anupādāno, pahīnabhayabheravo.</gathalast>
    <hangnum line="32" number="1063"></hangnum>
    <gatha1 line="33"> ‘‘Piṇḍapātapaṭikkanto, selamāruyha kassapo;</gatha1>
    <gathalast line="34">Jhāyati anupādāno, ḍayhamānesu nibbuto.</gathalast>
    <hangnum line="35" number="1064"></hangnum>
    <gatha1 line="36"> ‘‘Piṇḍapātapaṭikkanto, selamāruyha kassapo;</gatha1>
    <gathalast line="37">Jhāyati anupādāno, katakicco anāsavo.</gathalast>
    <hangnum line="38" number="1065"></hangnum>
    <gatha1 line="39"> ‘‘Karerimālāvitatā <pageBreak edition="Vipassana Research Institut" number="0.0282" /><pageBreak edition="Pali Text Society" number="0.0095" />, bhūmibhāgā manoramā;</gatha1>
    <gathalast line="40">Kuñjarābhirudā rammā, te selā ramayanti maṃ.</gathalast>
    <hangnum line="41" number="1066"></hangnum>
    <gatha1 line="42"> ‘‘Nīlabbhavaṇṇā rucirā, vārisītā sucindharā;</gatha1>
    <gathalast line="43">Indagopakasañchannā, te selā ramayanti maṃ.</gathalast>
    <hangnum line="44" number="1067"></hangnum>
    <gatha1 line="45"> ‘‘Nīlabbhakūṭasadisā, kūṭāgāravarūpamā;</gatha1>
    <gathalast line="46">Vāraṇābhirudā rammā, te selā ramayanti maṃ.</gathalast>
    <hangnum line="47" number="1068"></hangnum>
    <gatha1 line="48"> ‘‘Abhivuṭṭhā rammatalā, nagā isibhi sevitā;</gatha1>
    <gathalast line="49">Abbhunnaditā sikhīhi, te selā ramayanti maṃ.</gathalast>
    <hangnum line="50" number="1069"></hangnum>
    <gatha1 line="51"> ‘‘Alaṃ jhāyitukāmassa, pahitattassa me sato;</gatha1>
    <gathalast line="52">Alaṃ me <alternatives line="33" extra="" separator="false"><alternative source-abbr="vri" source="vipassana research institut">atthakāmassa</alternative><alternative source-abbr="?" source="unknown">attakāmassa</alternative></alternatives> , pahitattassa bhikkhuno.</gathalast>
    <hangnum line="53" number="1070"></hangnum>
    <gatha1 line="54"> ‘‘Alaṃ me phāsukāmassa, pahitattassa bhikkhuno;</gatha1>
    <gathalast line="55">Alaṃ me yogakāmassa, pahitattassa tādino.</gathalast>
    <hangnum line="56" number="1071"></hangnum>
    <gatha1 line="57"> ‘‘Umāpupphena samānā, gaganāvabbhachāditā;</gatha1>
    <gathalast line="58">Nānādijagaṇākiṇṇā <pageBreak edition="Thai" number="0.0411" />, te selā ramayanti maṃ.</gathalast>
    <hangnum line="59" number="1072"></hangnum>
    <gatha1 line="60"> ‘‘Anākiṇṇā gahaṭṭhehi, migasaṅghanisevitā;</gatha1>
    <gathalast line="61">Nānādijagaṇākiṇṇā, te selā ramayanti maṃ.</gathalast>
    <hangnum line="62" number="1073"></hangnum>
    <gatha1 line="63"> ‘‘Acchodikā puthusilā, gonaṅgulamigāyutā;</gatha1>
    <gathalast line="64">Ambusevālasañchannā, te selā ramayanti maṃ.</gathalast>
    <hangnum line="65" number="1074"></hangnum>
    <gatha1 line="66"> ‘‘Na pañcaṅgikena turiyena, rati me hoti tādisī;</gatha1>
    <gathalast line="67">Yathā ekaggacittassa, sammā dhammaṃ vipassato.</gathalast>
    <hangnum line="68" number="1075"></hangnum>
    <gatha1 line="69"> ‘‘Kammaṃ <pageBreak edition="Myanmar" number="0.0352" /> bahukaṃ na kāraye, parivajjeyya janaṃ na uyyame;</gatha1>
    <gathalast line="70">Ussukko so rasānugiddho, atthaṃ riñcati yo sukhāvaho.</gathalast>
    <hangnum line="71" number="1076"></hangnum>
    <gatha1 line="72"> ‘‘Kammaṃ bahukaṃ na kāraye, parivajjeyya anattaneyyametaṃ;</gatha1>
    <gathalast line="73">Kicchati kāyo kilamati, dukkhito so samathaṃ na vindati.</gathalast>
    <hangnum line="74" number="1077"></hangnum>
    <gatha1 line="75"> ‘‘Oṭṭhappahatamattena, attānampi na passati;</gatha1>
    <gathalast line="76">Patthaddhagīvo carati, ahaṃ seyyoti maññati.</gathalast>
    <hangnum line="77" number="1078"></hangnum>
    <gatha1 line="78"> ‘‘Aseyyo seyyasamānaṃ, bālo maññati attānaṃ;</gatha1>
    <gathalast line="79">Na taṃ viññū pasaṃsanti, patthaddhamānasaṃ naraṃ.</gathalast>
    <hangnum line="80" number="1079"></hangnum>
    <gatha1 line="81"> ‘‘Yo <pageBreak edition="Vipassana Research Institut" number="0.0283" /> ca seyyohamasmīti, nāhaṃ seyyoti vā pana;</gatha1>
    <gathalast line="82">Hīno <alternatives line="41" extra="" separator="false"><alternative source-abbr="vri" source="vipassana research institut">taṃsadiso</alternative><alternative source-abbr="syā." source="thai">tīnohaṃ sadiso</alternative></alternatives>  vāti, vidhāsu na vikampati.</gathalast>
    <hangnum line="83" number="1080"></hangnum>
    <gatha1 line="84"> ‘‘Paññavantaṃ <pageBreak edition="Pali Text Society" number="0.0096" /> tathā tādiṃ, sīlesu susamāhitaṃ;</gatha1>
    <gathalast line="85">Cetosamathamanuttaṃ, tañce viññū pasaṃsare.</gathalast>
    <hangnum line="86" number="1081"></hangnum>
    <gatha1 line="87"> ‘‘Yassa <pageBreak edition="Thai" number="0.0412" /> sabrahmacārīsu, gāravo nūpalabbhati;</gatha1>
    <gathalast line="88">Ārakā hoti saddhammā, nabhato puthavī yathā.</gathalast>
    <hangnum line="89" number="1082"></hangnum>
    <gatha1 line="90"> ‘‘Yesañca hiri ottappaṃ, sadā sammā upaṭṭhitaṃ;</gatha1>
    <gathalast line="91">Virūḷhabrahmacariyā te, tesaṃ khīṇā punabbhavā.</gathalast>
    <hangnum line="92" number="1083"></hangnum>
    <gatha1 line="93"> ‘‘Uddhato capalo bhikkhu, paṃsukūlena pāruto;</gatha1>
    <gathalast line="94">Kapīva sīhacammena, na so tenupasobhati.</gathalast>
    <hangnum line="95" number="1084"></hangnum>
    <gatha1 line="96"> ‘‘Anuddhato acapalo, nipako saṃvutindriyo;</gatha1>
    <gathalast line="97">Sobhati paṃsukūlena, sīhova girigabbhare.</gathalast>
    <hangnum line="98" number="1085"></hangnum>
    <gatha1 line="99"> ‘‘Ete sambahulā devā, iddhimanto yasassino;</gatha1>
    <gathalast line="100">Dasadevasahassāni, sabbe te brahmakāyikā.</gathalast>
    <hangnum line="101" number="1086"></hangnum>
    <gatha1 line="102"> ‘‘Dhammasenāpatiṃ vīraṃ, mahājhāyiṃ samāhitaṃ;</gatha1>
    <gathalast line="103">Sāriputtaṃ namassantā, tiṭṭhanti pañjalīkatā.</gathalast>
    <hangnum line="104" number="1087"></hangnum>
    <gatha1 line="105"> ‘‘‘Namo <pageBreak edition="Myanmar" number="0.0353" /> te purisājañña, namo te purisuttama;</gatha1>
    <gathalast line="106">Yassa te nābhijānāma, yampi nissāya <alternatives line="49" extra="" separator="false"><alternative source-abbr="vri" source="vipassana research institut">jhāyati</alternative><alternative source-abbr="ka." source="cambodian">jhāyasi</alternative><alternative source-abbr="aṭṭha." source="aṭṭha.">jhāyasi</alternative></alternatives> .</gathalast>
    <hangnum line="107" number="1088"></hangnum>
    <gatha1 line="108"> ‘‘‘Accheraṃ vata buddhānaṃ, gambhīro gocaro sako;</gatha1>
    <gathalast line="109">Ye mayaṃ nābhijānāma, vālavedhisamāgatā’.</gathalast>
    <hangnum line="110" number="1089"></hangnum>
    <gatha1 line="111"> ‘‘Taṃ tathā devakāyehi, pūjitaṃ pūjanārahaṃ;</gatha1>
    <gathalast line="112">Sāriputtaṃ tadā disvā, kappinassa sitaṃ ahu.</gathalast>
    <hangnum line="113" number="1090"></hangnum>
    <gatha1 line="114"> ‘‘Yāvatā buddhakhettamhi, ṭhapayitvā mahāmuniṃ;</gatha1>
    <gathalast line="115">Dhutaguṇe visiṭṭhohaṃ, sadiso me na vijjati.</gathalast>
    <hangnum line="116" number="1091"></hangnum>
    <gatha1 line="117"> ‘‘Pariciṇṇo <pageBreak edition="Thai" number="0.0413" /> mayā satthā, kataṃ buddhassa sāsanaṃ;</gatha1>
    <gathalast line="118">Ohito garuko bhāro, natthi dāni punabbhavo.</gathalast>
    <hangnum line="119" number="1092"></hangnum>
    <gatha1 line="120"> ‘‘Na <pageBreak edition="Vipassana Research Institut" number="0.0284" /> cīvare na sayane, bhojane nupalimpati;</gatha1>
    <gatha2 line="121">Gotamo anappameyyo, muḷālapupphaṃ vimalaṃva;</gatha2>
    <gathalast line="122">Ambunā nekkhammaninno, tibhavābhinissaṭo.</gathalast>
    <hangnum line="123" number="1093"></hangnum>
    <gatha1 line="124"> ‘‘Satipaṭṭhānagīvo so, saddhāhattho mahāmuni;</gatha1>
    <gathalast line="125">Paññāsīso mahāñāṇī, sadā carati nibbuto’’ti.</gathalast>
    <centered line="126">… Mahākassapo thero….</centered>
    <centered line="127">Cattālīsanipāto niṭṭhito.</centered>
    <paragraph line="128">Tatruddānaṃ –</paragraph>
    <gatha1 line="129">Cattālīsanipātamhi, mahākassapasavhayo;</gatha1>
    <gathalast line="130">Ekova thero gāthāyo, cattāsīla duvepi cāti.</gathalast>
  </content>
</document>