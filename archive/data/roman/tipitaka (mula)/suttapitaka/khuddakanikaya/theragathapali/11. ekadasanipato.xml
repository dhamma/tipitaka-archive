<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul10.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/11. ekadasanipato.xml</archivePath>
<title>11. Ekādasanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">11. Ekādasanipāto</chapter>
<subhead line="2">1. Saṃkiccattheragāthā</subhead>
<hangnum line="3" number="597"></hangnum>
<gatha1 line="4">‘‘Kiṃ <pageBreak edition="T" number="0.0356" /><pageBreak edition="M" number="0.0307" /><pageBreak edition="V" number="0.0242" /><pageBreak edition="P" number="0.0062" />tavattho vane tāta, ujjuhānova pāvuse;</gatha1>
<gathalast line="5">Verambhā ramaṇīyā te, paviveko hi jhāyinaṃ.</gathalast>
<hangnum line="6" number="598"></hangnum>
<gatha1 line="7">‘‘Yathā abbhāni verambho, vāto nudati pāvuse;</gatha1>
<gathalast line="8">Saññā me abhikiranti, vivekapaṭisaññutā.</gathalast>
<hangnum line="9" number="599"></hangnum>
<gatha1 line="10">‘‘Apaṇḍaro aṇḍasambhavo, sīvathikāya niketacāriko;</gatha1>
<gathalast line="11">Uppādayateva me satiṃ, sandehasmiṃ virāganissitaṃ.</gathalast>
<hangnum line="12" number="600"></hangnum>
<gatha1 line="13">‘‘Yañca aññe na rakkhanti, yo ca aññe na rakkhati;</gatha1>
<gathalast line="14">Sa ve bhikkhu sukhaṃ seti, kāmesu anapekkhavā.</gathalast>
<hangnum line="15" number="601"></hangnum>
<gatha1 line="16">‘‘Acchodikā puthusilā, gonaṅgulamigāyutā;</gatha1>
<gathalast line="17">Ambusevālasañchannā, te selā ramayanti maṃ.</gathalast>
<hangnum line="18" number="602"></hangnum>
<gatha1 line="19">‘‘Vasitaṃ me araññesu, kandarāsu guhāsu ca;</gatha1>
<gathalast line="20">Senāsanesu pantesu, vāḷamiganisevite.</gathalast>
<hangnum line="21" number="603"></hangnum>
<gatha1 line="22">‘‘‘Ime haññantu vajjhantu, dukkhaṃ pappontu pāṇino’;</gatha1>
<gathalast line="23">Saṅkappaṃ nābhijānāmi, anariyaṃ dosasaṃhitaṃ.</gathalast>
<hangnum line="24" number="604"></hangnum>
<gatha1 line="25">‘‘Pariciṇṇo mayā satthā, kataṃ buddhassa sāsanaṃ;</gatha1>
<gathalast line="26">Ohito garuko bhāro, bhavanetti samūhatā.</gathalast>
<hangnum line="27" number="605"></hangnum>
<gatha1 line="28"> ‘‘Yassa <alternatives line="3"><alternative source-abbr="vri" source="vipassana research institut">catthāya</alternative><alternative source-abbr="sī." source="sri lanka">yassatthāya</alternative></alternatives> pabbajito, agārasmānagāriyaṃ;</gatha1>
<gathalast line="29">So me attho anuppatto, sabbasaṃyojanakkhayo.</gathalast>
<hangnum line="30" number="606"></hangnum>
<gatha1 line="31">‘‘Nābhinandāmi <pageBreak edition="T" number="0.0357" />maraṇaṃ, nābhinandāmi jīvitaṃ;</gatha1>
<gathalast line="32">Kālañca paṭikaṅkhāmi, nibbisaṃ bhatako yathā.</gathalast>
<hangnum line="33" number="607"></hangnum>
<gatha1 line="34">‘‘Nābhinandāmi <pageBreak edition="M" number="0.0308" /><pageBreak edition="V" number="0.0243" />maraṇaṃ, nābhinandāmi jīvitaṃ;</gatha1>
<gathalast line="35">Kālañca paṭikaṅkhāmi, sampajāno patissato’’ti.</gathalast>
<centered line="36">… Saṃkicco thero….</centered>
<centered line="37">Ekādasanipāto niṭṭhito.</centered>
<paragraph line="38">Tatruddānaṃ –</paragraph>
<gatha1 line="39">Saṃkiccathero ekova, katakicco anāsavo;</gatha1>
<gathalast line="40">Ekādasanipātamhi, gāthā ekādaseva cāti.</gathalast>
</body>
</document>