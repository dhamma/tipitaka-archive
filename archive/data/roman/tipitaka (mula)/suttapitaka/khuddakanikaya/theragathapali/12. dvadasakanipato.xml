<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul11.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/12. dvadasakanipato.xml</archivePath>
<title>12. Dvādasakanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">12. Dvādasakanipāto</chapter>
<subhead line="2">1. Sīlavattheragāthā</subhead>
<hangnum line="3" number="608"></hangnum>
<gatha1 line="4">‘‘Sīlamevidha <pageBreak edition="M" number="0.0309" /><pageBreak edition="V" number="0.0244" /><pageBreak edition="P" number="0.0063" />sikkhetha, asmiṃ loke susikkhitaṃ;</gatha1>
<gathalast line="5">Sīlaṃ hi sabbasampattiṃ, upanāmeti sevitaṃ.</gathalast>
<hangnum line="6" number="609"></hangnum>
<gatha1 line="7">‘‘Sīlaṃ rakkheyya medhāvī, patthayāno tayo sukhe;</gatha1>
<gathalast line="8">Pasaṃsaṃ vittilābhañca, pecca sagge pamodanaṃ .</gathalast>
<hangnum line="9" number="610"></hangnum>
<gatha1 line="10">‘‘Sīlavā hi bahū mitte, saññamenādhigacchati;</gatha1>
<gathalast line="11">Dussīlo pana mittehi, dhaṃsate pāpamācaraṃ.</gathalast>
<hangnum line="12" number="611"></hangnum>
<gatha1 line="13">‘‘Avaṇṇañca akittiñca, dussīlo labhate naro;</gatha1>
<gathalast line="14">Vaṇṇaṃ kittiṃ pasaṃsañca, sadā labhati sīlavā.</gathalast>
<hangnum line="15" number="612"></hangnum>
<gatha1 line="16">‘‘Ādi <pageBreak edition="T" number="0.0358" />sīlaṃ patiṭṭhā ca, kalyāṇānañca mātukaṃ;</gatha1>
<gathalast line="17">Pamukhaṃ sabbadhammānaṃ, tasmā sīlaṃ visodhaye.</gathalast>
<hangnum line="18" number="613"></hangnum>
<gatha1 line="19">‘‘Velā ca saṃvaraṃ sīlaṃ , cittassa abhihāsanaṃ;</gatha1>
<gathalast line="20">Titthañca sabbabuddhānaṃ, tasmā sīlaṃ visodhaye.</gathalast>
<hangnum line="21" number="614"></hangnum>
<gatha1 line="22">‘‘Sīlaṃ balaṃ appaṭimaṃ, sīlaṃ āvudhamuttamaṃ;</gatha1>
<gathalast line="23">Sīlamābharaṇaṃ seṭṭhaṃ, sīlaṃ kavacamabbhutaṃ.</gathalast>
<hangnum line="24" number="615"></hangnum>
<gatha1 line="25">‘‘Sīlaṃ setu mahesakkho, sīlaṃ gandho anuttaro;</gatha1>
<gathalast line="26">Sīlaṃ vilepanaṃ seṭṭhaṃ, yena vāti disodisaṃ.</gathalast>
<hangnum line="27" number="616"></hangnum>
<gatha1 line="28">‘‘Sīlaṃ sambalamevaggaṃ, sīlaṃ pātheyyamuttamaṃ;</gatha1>
<gathalast line="29">Sīlaṃ seṭṭho ativāho, yena yāti disodisaṃ.</gathalast>
<hangnum line="30" number="617"></hangnum>
<gatha1 line="31">‘‘Idheva nindaṃ labhati, peccāpāye ca dummano;</gatha1>
<gathalast line="32">Sabbattha dummano bālo, sīlesu asamāhito.</gathalast>
<hangnum line="33" number="618"></hangnum>
<gatha1 line="34">‘‘Idheva kittiṃ labhati, pecca sagge ca summano;</gatha1>
<gathalast line="35">Sabbattha sumano dhīro, sīlesu susamāhito.</gathalast>
<hangnum line="36" number="619"></hangnum>
<gatha1 line="37">‘‘Sīlameva <pageBreak edition="V" number="0.0245" />idha aggaṃ, paññavā pana uttamo;</gatha1>
<gathalast line="38">Manussesu ca devesu, sīlapaññāṇato jaya’’nti.</gathalast>
<centered line="39">… Sīlavo thero….</centered>
<subhead line="40">2. Sunītattheragāthā</subhead>
<hangnum line="41" number="620"></hangnum>
<gatha1 line="42">‘‘Nīce <pageBreak edition="M" number="0.0310" />kulamhi jātohaṃ, daliddo appabhojano;</gatha1>
<gathalast line="43"><alternatives line="20"><alternative lang="vri">Hīnakammaṃ</alternative><alternative lang="syā.">hīnaṃ kammaṃ</alternative></alternatives> mamaṃ āsi, ahosiṃ pupphachaḍḍako.</gathalast>
<hangnum line="44" number="621"></hangnum>
<gatha1 line="45">‘‘Jigucchito <pageBreak edition="T" number="0.0359" />manussānaṃ, paribhūto ca vambhito;</gatha1>
<gathalast line="46">Nīcaṃ manaṃ karitvāna, vandissaṃ bahukaṃ janaṃ.</gathalast>
<hangnum line="47" number="622"></hangnum>
<gatha1 line="48">‘‘Athaddasāsiṃ <pageBreak edition="P" number="0.0064" />sambuddhaṃ, bhikkhusaṅghapurakkhataṃ;</gatha1>
<gathalast line="49">Pavisantaṃ mahāvīraṃ, magadhānaṃ puruttamaṃ.</gathalast>
<hangnum line="50" number="623"></hangnum>
<gatha1 line="51">‘‘Nikkhipitvāna byābhaṅgiṃ, vandituṃ upasaṅkamiṃ;</gatha1>
<gathalast line="52">Mameva anukampāya, aṭṭhāsi purisuttamo.</gathalast>
<hangnum line="53" number="624"></hangnum>
<gatha1 line="54">‘‘Vanditvā satthuno pāde, ekamantaṃ ṭhito tadā;</gatha1>
<gathalast line="55">Pabbajjaṃ ahamāyāciṃ, sabbasattānamuttamaṃ.</gathalast>
<hangnum line="56" number="625"></hangnum>
<gatha1 line="57">‘‘Tato kāruṇiko satthā, sabbalokānukampako;</gatha1>
<gathalast line="58">‘Ehi bhikkhū’ti maṃ āha, sā me āsūpasampadā.</gathalast>
<hangnum line="59" number="626"></hangnum>
<gatha1 line="60">‘‘Sohaṃ eko araññasmiṃ, viharanto atandito;</gatha1>
<gathalast line="61">Akāsiṃ satthuvacanaṃ, yathā maṃ ovadī jino.</gathalast>
<hangnum line="62" number="627"></hangnum>
<gatha1 line="63">‘‘Rattiyā paṭhamaṃ yāmaṃ, pubbajātimanussariṃ;</gatha1>
<gatha2 line="64">Rattiyā majjhimaṃ yāmaṃ, dibbacakkhuṃ visodhayiṃ ;</gatha2>
<gathalast line="65">Rattiyā pacchime yāme, tamokhandhaṃ padālayiṃ.</gathalast>
<hangnum line="66" number="628"></hangnum>
<gatha1 line="67">‘‘Tato ratyā vivasāne, sūriyassuggamanaṃ pati;</gatha1>
<gathalast line="68">Indo brahmā ca āgantvā, maṃ namassiṃsu pañjalī.</gathalast>
<hangnum line="69" number="629"></hangnum>
<gatha1 line="70">‘‘‘Namo te purisājañña, namo te purisuttama;</gatha1>
<gathalast line="71">Yassa te āsavā khīṇā, dakkhiṇeyyosi mārisa’.</gathalast>
<hangnum line="72" number="630"></hangnum>
<gatha1 line="73">‘‘Tato <pageBreak edition="T" number="0.0360" />disvāna maṃ satthā, devasaṅghapurakkhataṃ;</gatha1>
<gathalast line="74">Sitaṃ pātukaritvāna, imamatthaṃ abhāsatha.</gathalast>
<hangnum line="75" number="631"></hangnum>
<gatha1 line="76"><note>su. ni. 660 suttanipātepi</note>‘‘‘Tapena <pageBreak edition="M" number="0.0311" /><pageBreak edition="V" number="0.0246" />brahmacariyena, saṃyamena damena ca;</gatha1>
<gathalast line="77">Etena brāhmaṇo hoti, etaṃ brāhmaṇamuttama’’’nti.</gathalast>
<centered line="78">… Sunīto thero….</centered>
<centered line="79">Dvādasakanipāto niṭṭhito.</centered>
<paragraph line="80">Tatruddānaṃ –</paragraph>
<gatha2 line="81">Sīlavā ca sunīto ca, therā dve te mahiddhikā;</gatha2>
<gathalast line="82">Dvādasamhi nipātamhi, gāthāyo catuvīsatīti.</gathalast>
</body>
</document>