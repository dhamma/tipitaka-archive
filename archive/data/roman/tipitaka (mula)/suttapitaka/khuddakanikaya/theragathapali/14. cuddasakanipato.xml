<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0508m.mul13.xml</normativeSource>
    <archivePath>roman/tipitaka (mula)/suttapitaka/khuddakanikaya/theragathapali/14. cuddasakanipato.xml</archivePath>
    <baseFileName>14. cuddasakanipato</baseFileName>
    <titlePath>14. Cuddasakanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="vipassana research institut" source-abbr="vri"/>
      <version source="aṭṭha." source-abbr="aṭṭha."/>
    </versions>
  </metadata>
  <content>
    <chapter line="1">14. Cuddasakanipāto</chapter>
    <subhead line="2">1. Khadiravaniyarevatattheragāthā</subhead>
    <hangnum line="3" number="645"></hangnum>
    <gatha1 line="4"> ‘‘Yadā <pageBreak edition="Myanmar" number="0.0314" /><pageBreak edition="Vipassana Research Institut" number="0.0249" /><pageBreak edition="Pali Text Society" number="0.0067" /> ahaṃ pabbajito, agārasmānagāriyaṃ;</gatha1>
    <gathalast line="5">Nābhijānāmi saṅkappaṃ, anariyaṃ dosasaṃhitaṃ.</gathalast>
    <hangnum line="6" number="646"></hangnum>
    <gatha1 line="7"> ‘‘‘Ime haññantu vajjhantu, dukkhaṃ pappontu pāṇino’;</gatha1>
    <gathalast line="8">Saṅkappaṃ nābhijānāmi, imasmiṃ dīghamantare.</gathalast>
    <hangnum line="9" number="647"></hangnum>
    <gatha1 line="10"> ‘‘Mettañca abhijānāmi, appamāṇaṃ subhāvitaṃ;</gatha1>
    <gathalast line="11">Anupubbaṃ paricitaṃ, yathā buddhena desitaṃ.</gathalast>
    <hangnum line="12" number="648"></hangnum>
    <gatha1 line="13"> ‘‘Sabbamitto sabbasakho, sabbabhūtānukampako;</gatha1>
    <gathalast line="14">Mettacittañca <note>mettaṃ cittaṃ (sī. syā.)</note> bhāvemi, <alternatives line="10" extra="" separator="false"><alternative source-abbr="vri" source="vipassana research institut">abyāpajjarato</alternative><alternative source-abbr="sī." source="sri lanka">abyāpajjharato</alternative><alternative source-abbr="syā." source="thai">abyāpajjharato</alternative></alternatives>  sadā.</gathalast>
    <hangnum line="15" number="649"></hangnum>
    <gatha1 line="16"> ‘‘Asaṃhīraṃ asaṃkuppaṃ, cittaṃ āmodayāmahaṃ;</gatha1>
    <gathalast line="17">Brahmavihāraṃ bhāvemi, akāpurisasevitaṃ.</gathalast>
    <hangnum line="18" number="650"></hangnum>
    <gatha1 line="19"> ‘‘Avitakkaṃ <pageBreak edition="Thai" number="0.0363" /> samāpanno, sammāsambuddhasāvako;</gatha1>
    <gathalast line="20">Ariyena tuṇhībhāvena, upeto hoti tāvade.</gathalast>
    <hangnum line="21" number="651"></hangnum>
    <gatha1 line="22"> ‘‘Yathāpi pabbato selo, acalo suppatiṭṭhito;</gatha1>
    <gathalast line="23">Evaṃ mohakkhayā bhikkhu, pabbatova na vedhati.</gathalast>
    <hangnum line="24" number="652"></hangnum>
    <gatha1 line="25"> ‘‘Anaṅgaṇassa posassa, niccaṃ sucigavesino;</gatha1>
    <gathalast line="26">Vālaggamattaṃ pāpassa, abbhamattaṃva khāyati.</gathalast>
    <hangnum line="27" number="653"></hangnum>
    <gatha1 line="28"> ‘‘Nagaraṃ yathā paccantaṃ, guttaṃ santarabāhiraṃ;</gatha1>
    <gathalast line="29">Evaṃ gopetha attānaṃ, khaṇo vo mā upaccagā.</gathalast>
    <hangnum line="30" number="654"></hangnum>
    <gatha1 line="31"> ‘‘Nābhinandāmi maraṇaṃ, nābhinandāmi jīvitaṃ;</gatha1>
    <gathalast line="32">Kālañca paṭikaṅkhāmi, nibbisaṃ bhatako yathā.</gathalast>
    <hangnum line="33" number="655"></hangnum>
    <gatha1 line="34"> ‘‘Nābhinandāmi maraṇaṃ…pe… sampajāno patissato.</gatha1>
    <hangnum line="35" number="656"></hangnum>
    <gatha1 line="36"> ‘‘Pariciṇṇo mayā satthā, kataṃ buddhassa sāsanaṃ;</gatha1>
    <gathalast line="37">Ohito garuko bhāro, bhavanetti samūhatā.</gathalast>
    <hangnum line="38" number="657"></hangnum>
    <gatha1 line="39"> ‘‘Yassa <pageBreak edition="Myanmar" number="0.0315" /><pageBreak edition="Vipassana Research Institut" number="0.0250" /> catthāya pabbajito, agārasmānagāriyaṃ;</gatha1>
    <gathalast line="40">So me attho anuppatto, sabbasaṃyojanakkhayo.</gathalast>
    <hangnum line="41" number="658"></hangnum>
    <gatha1 line="42"> ‘‘Sampādethappamādena, esā me anusāsanī;</gatha1>
    <gathalast line="43">Handāhaṃ parinibbissaṃ, vippamuttomhi sabbadhī’’ti.</gathalast>
    <centered line="44">… Khadiravaniyarevato thero….</centered>
    <subhead line="45">2. Godattattheragāthā</subhead>
    <hangnum line="46" number="659"></hangnum>
    <gatha1 line="47"> ‘‘Yathāpi bhaddo ājañño, dhure yutto <alternatives line="18" extra="" separator="false"><alternative source-abbr="vri" source="vipassana research institut">dhurassaho</alternative><alternative source-abbr="aṭṭha." source="aṭṭha.">dhurāsaho</alternative></alternatives> ;</gatha1>
    <gathalast line="48">Mathito <pageBreak edition="Thai" number="0.0364" /> atibhārena, saṃyugaṃ nātivattati.</gathalast>
    <hangnum line="49" number="660"></hangnum>
    <gatha1 line="50"> ‘‘Evaṃ paññāya ye tittā, samuddo vārinā yathā;</gatha1>
    <gathalast line="51">Na pare atimaññanti, ariyadhammova pāṇinaṃ.</gathalast>
    <hangnum line="52" number="661"></hangnum>
    <gatha1 line="53"> ‘‘Kāle <pageBreak edition="Pali Text Society" number="0.0068" /> kālavasaṃ pattā, bhavābhavavasaṃ gatā;</gatha1>
    <gathalast line="54">Narā dukkhaṃ nigacchanti, tedha socanti <alternatives line="26" extra="" separator="false"><alternative source-abbr="vri" source="vipassana research institut">māṇavā</alternative><alternative source-abbr="sī." source="sri lanka">mānavā</alternative></alternatives> .</gathalast>
    <hangnum line="55" number="662"></hangnum>
    <gatha1 line="56"> ‘‘Unnatā sukhadhammena, dukkhadhammena conatā;</gatha1>
    <gathalast line="57">Dvayena bālā haññanti, yathābhūtaṃ adassino.</gathalast>
    <hangnum line="58" number="663"></hangnum>
    <gatha1 line="59"> ‘‘Ye ca dukkhe sukhasmiñca, majjhe sibbinimaccagū;</gatha1>
    <gathalast line="60">Ṭhitā te indakhīlova, na te unnataonatā.</gathalast>
    <hangnum line="61" number="664"></hangnum>
    <gatha1 line="62"> ‘‘Na heva lābhe nālābhe, na yase na ca kittiyā;</gatha1>
    <gathalast line="63">Na nindāyaṃ pasaṃsāya, na te dukkhe sukhamhi.</gathalast>
    <hangnum line="64" number="665"></hangnum>
    <gatha1 line="65"> ‘‘Sabbattha te na limpanti, udabinduva pokkhare;</gatha1>
    <gathalast line="66">Sabbattha sukhitā dhīrā, sabbattha aparājitā.</gathalast>
    <hangnum line="67" number="666"></hangnum>
    <gatha1 line="68"> ‘‘Dhammena ca alābho yo, yo ca lābho adhammiko;</gatha1>
    <gathalast line="69">Alābho dhammiko seyyo, yaṃ ce lābho adhammiko.</gathalast>
    <hangnum line="70" number="667"></hangnum>
    <gatha1 line="71"> ‘‘Yaso ca appabuddhīnaṃ, viññūnaṃ ayaso ca yo;</gatha1>
    <gathalast line="72">Ayasova seyyo viññūnaṃ, na yaso appabuddhinaṃ.</gathalast>
    <hangnum line="73" number="668"></hangnum>
    <gatha1 line="74"> ‘‘Dummedhehi <pageBreak edition="Myanmar" number="0.0316" /> pasaṃsā ca, viññūhi garahā ca yā;</gatha1>
    <gathalast line="75">Garahāva seyyo viññūhi, yaṃ ce bālappasaṃsanā.</gathalast>
    <hangnum line="76" number="669"></hangnum>
    <gatha1 line="77"> ‘‘Sukhañca <pageBreak edition="Thai" number="0.0365" /><pageBreak edition="Vipassana Research Institut" number="0.0251" /> kāmamayikaṃ, dukkhañca pavivekiyaṃ;</gatha1>
    <gathalast line="78">Pavivekadukkhaṃ seyyo, yaṃ ce kāmamayaṃ sukhaṃ.</gathalast>
    <hangnum line="79" number="670"></hangnum>
    <gatha1 line="80"> ‘‘Jīvitañca adhammena, dhammena maraṇañca yaṃ;</gatha1>
    <gathalast line="81">Maraṇaṃ dhammikaṃ seyyo, yaṃ ce jīve adhammikaṃ.</gathalast>
    <hangnum line="82" number="671"></hangnum>
    <gatha1 line="83"> ‘‘Kāmakopappahīnā ye, santacittā bhavābhave;</gatha1>
    <gathalast line="84">Caranti loke asitā, natthi tesaṃ piyāpiyaṃ.</gathalast>
    <hangnum line="85" number="672"></hangnum>
    <gatha1 line="86"> ‘‘Bhāvayitvāna bojjhaṅge, indriyāni balāni ca;</gatha1>
    <gathalast line="87">Pappuyya paramaṃ santiṃ, parinibbantināsavā’’ti.</gathalast>
    <centered line="88">… Godatto thero….</centered>
    <centered line="89">Cuddasakanipāto niṭṭhito.</centered>
    <paragraph line="90">Tatruddānaṃ –</paragraph>
    <gatha1 line="91">Revato ceva godatto, therā dve te mahiddhikā;</gatha1>
    <gathalast line="92">Cuddasamhi nipātamhi, gāthāyo aṭṭhavīsatīti.</gathalast>
  </content>
</document>