<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul19.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/20. satthinipato.xml</archivePath>
<title>20. Saṭṭhinipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">20. Saṭṭhinipāto</chapter>
<subhead line="2">1. Mahāmoggallānattheragāthā</subhead>
<hangnum line="3" number="1149"></hangnum>
<gatha1 line="4">‘‘Āraññikā <pageBreak edition="M" number="0.0362" /><pageBreak edition="V" number="0.0290" /><pageBreak edition="P" number="0.0104" />piṇḍapātikā, uñchāpattāgate ratā;</gatha1>
<gathalast line="5">Dālemu maccuno senaṃ, ajjhattaṃ susamāhitā.</gathalast>
<hangnum line="6" number="1150"></hangnum>
<gatha1 line="7">‘‘Āraññikā piṇḍapātikā, uñchāpattāgate ratā;</gatha1>
<gathalast line="8">Dhunāma <pageBreak edition="T" number="0.0426" />maccuno senaṃ, naḷāgāraṃva kuñjaro.</gathalast>
<hangnum line="9" number="1151"></hangnum>
<gatha1 line="10">‘‘Rukkhamūlikā sātatikā, uñchāpattāgate ratā;</gatha1>
<gathalast line="11">Dālemu maccuno senaṃ, ajjhattaṃ susamāhitā.</gathalast>
<hangnum line="12" number="1152"></hangnum>
<gatha1 line="13">‘‘Rukkhamūlikā sātatikā, uñchāpattāgate ratā;</gatha1>
<gathalast line="14">Dhunāma maccuno senaṃ, naḷāgāraṃva kuñjaro.</gathalast>
<hangnum line="15" number="1153"></hangnum>
<gatha1 line="16">‘‘Aṭṭhikaṅkalakuṭike, maṃsanhārupasibbite;</gatha1>
<gathalast line="17">Dhiratthu pure duggandhe, paragatte mamāyase.</gathalast>
<hangnum line="18" number="1154"></hangnum>
<gatha1 line="19">‘‘Gūthabhaste taconaddhe, uragaṇḍipisācini;</gatha1>
<gathalast line="20">Nava sotāni te kāye, yāni sandanti sabbadā.</gathalast>
<hangnum line="21" number="1155"></hangnum>
<gatha1 line="22">‘‘Tava sarīraṃ navasotaṃ, duggandhakaraṃ paribandhaṃ;</gatha1>
<gathalast line="23">Bhikkhu parivajjayate taṃ, mīḷhaṃ ca yathā sucikāmo.</gathalast>
<hangnum line="24" number="1156"></hangnum>
<gatha1 line="25">‘‘Evañce taṃ jano jaññā, yathā jānāmi taṃ ahaṃ;</gatha1>
<gathalast line="26">Ārakā parivajjeyya, gūthaṭṭhānaṃva pāvuse’’.</gathalast>
<hangnum line="27" number="1157"></hangnum>
<gatha1 line="28">‘‘Evametaṃ mahāvīra, yathā samaṇa bhāsasi;</gatha1>
<gathalast line="29">Ettha ceke visīdanti, paṅkamhiva jaraggavo.</gathalast>
<hangnum line="30" number="1158"></hangnum>
<gatha1 line="31">‘‘Ākāsamhi haliddiyā, yo maññetha rajetave;</gatha1>
<gathalast line="32">Aññena vāpi raṅgena, vighātudayameva taṃ.</gathalast>
<hangnum line="33" number="1159"></hangnum>
<gatha1 line="34">‘‘Tadākāsasamaṃ cittaṃ, ajjhattaṃ susamāhitaṃ;</gatha1>
<gathalast line="35">Mā pāpacitte āsādi, aggikhandhaṃva pakkhimā.</gathalast>
<hangnum line="36" number="1160"></hangnum>
<gatha1 line="37">‘‘Passa cittakataṃ bimbaṃ, arukāyaṃ samussitaṃ;</gatha1>
<gathalast line="38">Āturaṃ bahusaṅkappaṃ, yassa natthi dhuvaṃ ṭhiti.</gathalast>
<hangnum line="39" number="1161"></hangnum>
<gatha1 line="40">‘‘Passa <pageBreak edition="V" number="0.0291" />cittakataṃ rūpaṃ, maṇinā kuṇḍalena ca;</gatha1>
<gathalast line="41">Aṭṭhiṃ tacena onaddhaṃ, saha vatthehi sobhati.</gathalast>
<hangnum line="42" number="1162"></hangnum>
<gatha1 line="43">‘‘Alattakakatā <pageBreak edition="M" number="0.0363" />pādā, mukhaṃ cuṇṇakamakkhitaṃ;</gatha1>
<gathalast line="44">Alaṃ bālassa mohāya, no ca pāragavesino.</gathalast>
<hangnum line="45" number="1163"></hangnum>
<gatha1 line="46">‘‘Aṭṭhapadakatā kesā, nettā añjanamakkhitā;</gatha1>
<gathalast line="47">Alaṃ bālassa mohāya, no ca pāragavesino.</gathalast>
<hangnum line="48" number="1164"></hangnum>
<gatha1 line="49">‘‘Añjanīva navā cittā, pūtikāyo alaṅkato;</gatha1>
<gathalast line="50">Alaṃ bālassa mohāya, no ca pāragavesino.</gathalast>
<hangnum line="51" number="1165"></hangnum>
<gatha1 line="52">‘‘Odahi migavo pāsaṃ, nāsadā vāguraṃ migo;</gatha1>
<gathalast line="53">Bhutvā nivāpaṃ gacchāma, kaddante migabandhake.</gathalast>
<hangnum line="54" number="1166"></hangnum>
<gatha1 line="55">‘‘Chinno pāso migavassa, nāsadā vāguraṃ migo;</gatha1>
<gathalast line="56">Bhutvā nivāpaṃ gacchāma, socante migaluddake.</gathalast>
<hangnum line="57" number="1167"></hangnum>
<gatha1 line="58">‘‘Tadāsi yaṃ bhiṃsanakaṃ, tadāsi lomahaṃsanaṃ;</gatha1>
<gathalast line="59">Anekākārasampanne, sāriputtamhi nibbute.</gathalast>
<hangnum line="60" number="1168"></hangnum>
<gatha1 line="61"><note>dī. ni. 2.221, 272; saṃ. ni. 1.186; 2.143; apa. thera 1.2.115; jā. 1.1.95</note>‘‘Aniccā <pageBreak edition="T" number="0.0427" /><pageBreak edition="P" number="0.0105" />vata saṅkhārā uppādavaya dhammino.</gatha1>
<gathalast line="62">Upajjitvā nirujjhanti, tesaṃ vūpasamo sukho.</gathalast>
<hangnum line="63" number="1169"></hangnum>
<gatha1 line="64">‘‘Sukhumaṃ te paṭivijjhanti, vālaggaṃ usunā yathā;</gatha1>
<gathalast line="65">Ye pañcakkhandhe passanti, parato no ca attato.</gathalast>
<hangnum line="66" number="1170"></hangnum>
<gatha1 line="67">‘‘Ye ca passanti saṅkhāre, parato no ca attato;</gatha1>
<gathalast line="68">Paccabyādhiṃsu nipuṇaṃ, vālaggaṃ usunā yathā.</gathalast>
<hangnum line="69" number="1171"></hangnum>
<gatha1 line="70"><note>saṃ. ni. 1.21, 97</note>‘‘Sattiyā viya omaṭṭho, ḍayhamānova matthake;</gatha1>
<gathalast line="71">Kāmarāgappahānāya, sato bhikkhu paribbaje.</gathalast>
<hangnum line="72" number="1172"></hangnum>
<gatha1 line="73"><note>saṃ. ni. 1.21, 97</note>‘‘Sattiyā viya omaṭṭho, ḍayhamānova matthake;</gatha1>
<gathalast line="74">Bhavarāgappahānāya, sato bhikkhu paribbaje’’.</gathalast>
<hangnum line="75" number="1173"></hangnum>
<gatha1 line="76">‘‘Codito bhāvitattena, sarīrantimadhārinā;</gatha1>
<gathalast line="77">Migāramātupāsādaṃ, pādaṅguṭṭhena kampayiṃ.</gathalast>
<hangnum line="78" number="1174"></hangnum>
<gatha1 line="79">‘‘Nayidaṃ sithilamārabbha, nayidaṃ appena thāmasā;</gatha1>
<gathalast line="80">Nibbānamadhigantabbaṃ, sabbagantha-pamocanaṃ.</gathalast>
<hangnum line="81" number="1175"></hangnum>
<gatha1 line="82">‘‘Ayañca <pageBreak edition="V" number="0.0292" />daharo bhikkhu, ayamuttamaporiso;</gatha1>
<gathalast line="83">Dhāreti antimaṃ dehaṃ, jetvā māraṃ <alternatives line="12"><alternative lang="vri">savāhiniṃ</alternative><alternative lang="ka.">savāhanaṃ</alternative></alternatives> .</gathalast>
<hangnum line="84" number="1176"></hangnum>
<gatha1 line="85">‘‘Vivaramanupabhanti <pageBreak edition="M" number="0.0364" />vijjutā, vebhārassa ca paṇḍavassa ca;</gatha1>
<gathalast line="86">Nagavivaragato jhāyati, putto appaṭimassa tādino.</gathalast>
<hangnum line="87" number="1177"></hangnum>
<gatha1 line="88">‘‘Upasanto uparato, pantasenāsano muni;</gatha1>
<gathalast line="89">Dāyādo <pageBreak edition="T" number="0.0428" />buddhaseṭṭhassa, brahmunā abhivandito.</gathalast>
<hangnum line="90" number="1178"></hangnum>
<gatha1 line="91">‘‘Upasantaṃ uparataṃ, pantasenāsanaṃ muniṃ;</gatha1>
<gathalast line="92">Dāyādaṃ buddhaseṭṭhassa, vanda brāhmaṇa kassapaṃ.</gathalast>
<hangnum line="93" number="1179"></hangnum>
<gatha1 line="94">‘‘Yo ca jātisataṃ gacche, sabbā brāhmaṇajātiyo;</gatha1>
<gathalast line="95">Sottiyo vedasampanno, manussesu punappunaṃ.</gathalast>
<hangnum line="96" number="1180"></hangnum>
<gatha1 line="97">‘‘Ajjhāyakopi ce assa, tiṇṇaṃ vedāna pāragū;</gatha1>
<gathalast line="98">Etassa vandanāyetaṃ, kalaṃ nāgghati soḷasiṃ.</gathalast>
<hangnum line="99" number="1181"></hangnum>
<gatha1 line="100"> ‘‘Yo so aṭṭha vimokkhāni, purebhattaṃ <alternatives line="20"><alternative lang="vri">aphassayi</alternative><alternative lang="sī. ka.">apassayi</alternative><alternative lang="syā.">aphussayi</alternative></alternatives> ;</gatha1>
<gathalast line="101">Anulomaṃ paṭilomaṃ, tato piṇḍāya gacchati.</gathalast>
<hangnum line="102" number="1182"></hangnum>
<gatha1 line="103"><note>mā hani (sī.)</note>, māttānaṃ khaṇi brāhmaṇa;</gatha1>
<gatha2 line="104">Abhippasādehi manaṃ, arahantamhi tādine;</gatha2>
<gathalast line="105">Khippaṃ pañjaliko vanda, mā te vijaṭi matthakaṃ.</gathalast>
<hangnum line="106" number="1183"></hangnum>
<gatha1 line="107">‘‘Neso passati saddhammaṃ, saṃsārena purakkhato;</gatha1>
<gathalast line="108">Adhogamaṃ jimhapathaṃ, kummaggamanudhāvati.</gathalast>
<hangnum line="109" number="1184"></hangnum>
<gatha1 line="110">‘‘Kimīva mīḷhasallitto, saṅkhāre adhimucchito;</gatha1>
<gathalast line="111">Pagāḷho lābhasakkāre, tuccho gacchati poṭṭhilo.</gathalast>
<hangnum line="112" number="1185"></hangnum>
<gatha1 line="113">‘‘Imañca passa āyantaṃ, sāriputtaṃ sudassanaṃ;</gatha1>
<gathalast line="114">Vimuttaṃ ubhatobhāge, ajjhattaṃ susamāhitaṃ.</gathalast>
<hangnum line="115" number="1186"></hangnum>
<gatha1 line="116">‘‘Visallaṃ <pageBreak edition="P" number="0.0106" />khīṇasaṃyogaṃ, tevijjaṃ maccuhāyinaṃ;</gatha1>
<gathalast line="117">Dakkhiṇeyyaṃ <pageBreak edition="T" number="0.0429" />manussānaṃ, puññakkhettaṃ anuttaraṃ.</gathalast>
<hangnum line="118" number="1187"></hangnum>
<gatha1 line="119">‘‘Ete sambahulā devā, iddhimanto yasassino;</gatha1>
<gatha2 line="120">Dasa devasahassāni, sabbe brahmapurohitā;</gatha2>
<gathalast line="121">Moggallānaṃ namassantā, tiṭṭhanti pañjalīkatā.</gathalast>
<hangnum line="122" number="1188"></hangnum>
<gatha1 line="123">‘‘‘Namo <pageBreak edition="V" number="0.0293" />te purisājañña, namo te purisuttama;</gatha1>
<gathalast line="124">Yassa te āsavā khīṇā, dakkhiṇeyyosi mārisa’.</gathalast>
<hangnum line="125" number="1189"></hangnum>
<gatha1 line="126">‘‘Pūjito <pageBreak edition="M" number="0.0365" />naradevena, uppanno maraṇābhibhū;</gatha1>
<gathalast line="127">Puṇḍarīkaṃva toyena, saṅkhārenupalippati.</gathalast>
<hangnum line="128" number="1190"></hangnum>
<gatha1 line="129">‘‘Yassa muhuttena sahassadhā loko, saṃvidito sabrahmakappo vasi;</gatha1>
<gathalast line="130">Iddhiguṇe cutupapāte kāle, passati devatā sa bhikkhu.</gathalast>
<hangnum line="131" number="1191"></hangnum>
<gatha1 line="132">‘‘Sāriputtova paññāya, sīlena upasamena ca;</gatha1>
<gathalast line="133">Yopi pāraṅgato bhikkhu, etāvaparamo siyā.</gathalast>
<hangnum line="134" number="1192"></hangnum>
<gatha1 line="135">‘‘Koṭisatasahassassa, attabhāvaṃ khaṇena nimmine;</gatha1>
<gathalast line="136">Ahaṃ vikubbanāsu kusalo, vasībhūtomhi iddhiyā.</gathalast>
<hangnum line="137" number="1193"></hangnum>
<gatha1 line="138">‘‘Samādhivijjāvasipāramīgato, moggallānagotto asitassa sāsane;</gatha1>
<gathalast line="139">Dhīro samucchindi samāhitindriyo, nāgo <pageBreak edition="T" number="0.0430" />yathā pūtilataṃva bandhanaṃ.</gathalast>
<hangnum line="140" number="1194"></hangnum>
<gatha1 line="141">‘‘Pariciṇṇo mayā satthā, kataṃ buddhassa sāsanaṃ;</gatha1>
<gathalast line="142">Ohito garuko bhāro, bhavanetti samūhatā.</gathalast>
<hangnum line="143" number="1195"></hangnum>
<gatha1 line="144">‘‘Yassa catthāya pabbajito, agārasmānagāriyaṃ;</gatha1>
<gathalast line="145">So me attho anuppatto, sabbasaṃyojanakkhayo.</gathalast>
<hangnum line="146" number="1196"></hangnum>
<gatha1 line="147"><note>ma. ni. 1.513</note>‘‘Kīdiso nirayo āsi, yattha dussī apaccatha;</gatha1>
<gathalast line="148">Vidhuraṃ sāvakamāsajja, kakusandhañca brāhmaṇaṃ.</gathalast>
<hangnum line="149" number="1197"></hangnum>
<gatha1 line="150">‘‘Sataṃ āsi ayosaṅkū, sabbe paccattavedanā;</gatha1>
<gatha2 line="151">Īdiso nirayo āsi, yattha dussī apaccatha;</gatha2>
<gathalast line="152">Vidhuraṃ sāvakamāsajja, kakusandhañca brāhmaṇaṃ.</gathalast>
<hangnum line="153" number="1198"></hangnum>
<gatha1 line="154">‘‘Yo etamabhijānāti, bhikkhu buddhassa sāvako;</gatha1>
<gathalast line="155">Tādisaṃ bhikkhumāsajja, kaṇha dukkhaṃ nigacchasi.</gathalast>
<hangnum line="156" number="1199"></hangnum>
<gatha1 line="157"> ‘‘<alternatives line="39"><alternative lang="sī.">sarassa</alternative><alternative lang="vri">Majjhesarasmiṃ</alternative><alternative lang="ka.">sāgarasmiṃ</alternative></alternatives> <pageBreak edition="P" number="0.0107" />tiṭṭhanti, vimānā kappaṭhāyino;</gatha1>
<gatha2 line="158">Veḷuriyavaṇṇā rucirā, accimanto pabhassarā;</gatha2>
<gathalast line="159">Accharā tattha naccanti, puthu nānattavaṇṇiyo.</gathalast>
<hangnum line="160" number="1200"></hangnum>
<gatha1 line="161">‘‘Yo <pageBreak edition="T" number="0.0431" /><pageBreak edition="M" number="0.0366" />etamabhijānāti…pe… kaṇha dukkhaṃ nigacchasi.</gatha1>
<hangnum line="162" number="1201"></hangnum>
<gatha1 line="163">‘‘Yo ve buddhena codito, bhikkhusaṅghassa pekkhato;</gatha1>
<gathalast line="164">Migāramātupāsādaṃ, pādaṅguṭṭhena kampayi.</gathalast>
<hangnum line="165" number="1202"></hangnum>
<gatha1 line="166">‘‘Yo etamabhijānāti…pe… kaṇha dukkhaṃ nigacchasi.</gatha1>
<hangnum line="167" number="1203"></hangnum>
<gatha1 line="168">‘‘Yo <pageBreak edition="V" number="0.0294" />vejayantapāsādaṃ, pādaṅguṭṭhena kampayi;</gatha1>
<gathalast line="169">Iddhibalenupatthaddho, saṃvejesi ca devatā.</gathalast>
<hangnum line="170" number="1204"></hangnum>
<gatha1 line="171">‘‘Yo etamabhijānāti…pe… kaṇha dukkhaṃ nigacchasi.</gatha1>
<hangnum line="172" number="1204"></hangnum>
<gatha1 line="173">‘‘Yo etamabhijānāti…pe… kaṇha dukkhaṃ nigacchasi.</gatha1>
<hangnum line="174" number="1205"></hangnum>
<gatha1 line="175">‘‘Yo vejayantapāsāde, sakkaṃ so paripucchati;</gatha1>
<gatha2 line="176">Api āvuso jānāsi, taṇhakkhayavimuttiyo;</gatha2>
<gathalast line="177">Tassa sakko viyākāsi, pañhaṃ puṭṭho yathātathaṃ.</gathalast>
<hangnum line="178" number="1206"></hangnum>
<gatha1 line="179">‘‘Yo etamabhijānāti…pe… kaṇha dukkhaṃ nigacchasi.</gatha1>
<hangnum line="180" number="1207"></hangnum>
<gatha1 line="181"> ‘‘Yo brahmānaṃ paripucchati, sudhammāyaṃ <alternatives line="48"><alternative lang="vri">ṭhito</alternative><alternative lang="syā.">sudhammāyā’bhito</alternative></alternatives> sabhaṃ;</gatha1>
<gatha2 line="182">Ajjāpi tyāvuso sā diṭṭhi, yā te diṭṭhi pure ahu;</gatha2>
<gathalast line="183">Passasi vītivattantaṃ, brahmaloke pabhassaraṃ.</gathalast>
<hangnum line="184" number="1208"></hangnum>
<gatha1 line="185">‘‘Tassa brahmā viyākāsi, pañhaṃ puṭṭho yathātathaṃ;</gatha1>
<gathalast line="186">Na me mārisa sā diṭṭhi, yā me diṭṭhi pure ahu.</gathalast>
<hangnum line="187" number="1209"></hangnum>
<gatha1 line="188">‘‘Passāmi vītivattantaṃ, brahmaloke pabhassaraṃ;</gatha1>
<gathalast line="189">Sohaṃ ajja kathaṃ vajjaṃ, ahaṃ niccomhi sassato.</gathalast>
<hangnum line="190" number="1210"></hangnum>
<gatha1 line="191">‘‘Yo etamabhijānāti…pe… kaṇha dukkhaṃ nigacchasi.</gatha1>
<hangnum line="192" number="1211"></hangnum>
<gatha1 line="193"> ‘‘Yo mahāneruno kūṭaṃ, vimokkhena <alternatives line="56"><alternative lang="vri">aphassayi</alternative><alternative lang="sī. ka.">apassayi</alternative></alternatives> ;</gatha1>
<gatha2 line="194">Vanaṃ pubbavidehānaṃ, ye ca bhūmisayā narā.</gatha2>
<hangnum line="195" number="1212"></hangnum>
<gatha1 line="196">‘‘Yo etamabhijānāti, bhikkhu buddhassa sāvako;</gatha1>
<gatha2 line="197">Tādisaṃ bhikkhumāsajja, kaṇha dukkhaṃ nigacchasi.</gatha2>
<hangnum line="198" number="1213"></hangnum>
<gatha1 line="199">‘‘Na ve aggi cetayati, ahaṃ bālaṃ ḍahāmīti;</gatha1>
<gathalast line="200">Bālova jalitaṃ aggiṃ, āsajja naṃ paḍayhati.</gathalast>
<hangnum line="201" number="1214"></hangnum>
<gatha1 line="202">‘‘Evameva tuvaṃ māra, āsajja naṃ tathāgataṃ;</gatha1>
<gathalast line="203">Sayaṃ ḍahissasi attānaṃ, bālo aggiṃva samphusaṃ.</gathalast>
<hangnum line="204" number="1215"></hangnum>
<gatha1 line="205">‘‘Apuññaṃ <pageBreak edition="T" number="0.0432" /><pageBreak edition="M" number="0.0367" />pasavī māro, āsajja naṃ tathāgataṃ;</gatha1>
<gathalast line="206">Kiṃ nu maññasi pāpima, na me pāpaṃ vipaccati.</gathalast>
<hangnum line="207" number="1216"></hangnum>
<gatha1 line="208"> ‘‘Karato te <alternatives line="64"><alternative lang="vri">cīyate</alternative><alternative lang="sabbattha">miyyate</alternative></alternatives> pāpaṃ, cirarattāya antaka;</gatha1>
<gathalast line="209">Māra nibbinda buddhamhā, āsaṃ mākāsi bhikkhusu.</gathalast>
<hangnum line="210" number="1217"></hangnum>
<gatha1 line="211">‘‘Iti <pageBreak edition="V" number="0.0295" /><pageBreak edition="P" number="0.0108" />māraṃ atajjesi, bhikkhu bhesakaḷāvane;</gatha1>
<gathalast line="212">Tato so dummano yakkho, tatthevantaradhāyathā’’ti.</gathalast>
<paragraph line="213">Itthaṃ sudaṃ āyasmā <alternatives line="72"><alternative lang="vri">mahāmoggallāno</alternative><alternative lang="ka.">mahāmoggalāno</alternative></alternatives> thero gāthāyo abhāsitthāti.</paragraph>
<centered line="214">Saṭṭhinipāto niṭṭhito.</centered>
<paragraph line="215">Tatruddānaṃ –</paragraph>
<gatha2 line="216">Saṭṭhikamhi nipātamhi, moggallāno mahiddhiko;</gatha2>
<gathalast line="217">Ekova theragāthāyo, aṭṭhasaṭṭhi bhavanti tāti.</gathalast>
</body>
</document>