<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul18.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/19. pannasanipato.xml</archivePath>
<titlePath>19. Paññāsanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">19. Paññāsanipāto</chapter>
<subhead line="2">1. Tālapuṭattheragāthā</subhead>
<hangnum line="3" number="1094"></hangnum>
<gatha1 line="4"> ‘‘Kadā <pageBreak edition="M" number="0.0354" /><pageBreak edition="V" number="0.0285" /><pageBreak edition="P" number="0.0097" /> nuhaṃ pabbatakandarāsu, ekākiyo addutiyo vihassaṃ;</gatha1>
<gathalast line="5">Aniccato sabbabhavaṃ vipassaṃ, taṃ me idaṃ taṃ nu kadā bhavissati.</gathalast>
<hangnum line="6" number="1095"></hangnum>
<gatha1 line="7"> ‘‘Kadā nuhaṃ bhinnapaṭandharo muni, kāsāvavattho <pageBreak edition="T" number="0.0414" /> amamo nirāso;</gatha1>
<gathalast line="8">Rāgañca dosañca tatheva mohaṃ, hantvā sukhī pavanagato vihassaṃ.</gathalast>
<hangnum line="9" number="1096"></hangnum>
<gatha1 line="10"> ‘‘Kadā aniccaṃ vadharoganīḷaṃ, kāyaṃ imaṃ maccujarāyupaddutaṃ;</gatha1>
<gathalast line="11">Vipassamāno vītabhayo vihassaṃ, eko vane taṃ nu kadā bhavissati.</gathalast>
<hangnum line="12" number="1097"></hangnum>
<gatha1 line="13"> ‘‘Kadā nuhaṃ bhayajananiṃ dukhāvahaṃ, taṇhālataṃ bahuvidhānuvattaniṃ;</gatha1>
<gathalast line="14">Paññāmayaṃ tikhiṇamasiṃ gahetvā, chetvā vase tampi kadā bhavissati.</gathalast>
<hangnum line="15" number="1098"></hangnum>
<gatha1 line="16"> ‘‘Kadā nu paññāmayamuggatejaṃ, satthaṃ isīnaṃ sahasādiyitvā;</gatha1>
<gathalast line="17">Māraṃ sasenaṃ sahasā bhañjissaṃ, sīhāsane taṃ nu kadā bhavissati.</gathalast>
<hangnum line="18" number="1099"></hangnum>
<gatha1 line="19"> ‘‘Kadā nuhaṃ sabbhi samāgamesu, diṭṭho bhave dhammagarūhi tādibhi;</gatha1>
<gathalast line="20">Yāthāvadassīhi jitindriyehi, padhāniyo <pageBreak edition="T" number="0.0415" /> taṃ nu kadā bhavissati.</gathalast>
<hangnum line="21" number="1100"></hangnum>
<gatha1 line="22"> ‘‘Kadā nu maṃ tandi khudā pipāsā, vātātapā kīṭasarīsapā vā;</gatha1>
<gathalast line="23">Na bādhayissanti na taṃ giribbaje, atthatthiyaṃ taṃ nu kadā bhavissati.</gathalast>
<hangnum line="24" number="1101"></hangnum>
<gatha1 line="25"> ‘‘Kadā <pageBreak edition="M" number="0.0355" /><pageBreak edition="P" number="0.0098" /> nu kho yaṃ viditaṃ mahesinā, cattāri saccāni sududdasāni;</gatha1>
<gathalast line="26">Samāhitatto satimā agacchaṃ, paññāya taṃ taṃ nu kadā bhavissati.</gathalast>
<hangnum line="27" number="1102"></hangnum>
<gatha1 line="28"> ‘‘Kadā nu rūpe amite ca sadde, gandhe rase phusitabbe ca dhamme;</gatha1>
<gathalast line="29">Ādittatohaṃ samathehi yutto, paññāya dacchaṃ tadidaṃ kadā me.</gathalast>
<hangnum line="30" number="1103"></hangnum>
<gatha1 line="31"> ‘‘Kadā nuhaṃ dubbacanena vutto, tatonimittaṃ vimano na hessaṃ;</gatha1>
<gathalast line="32">Atho pasatthopi tatonimittaṃ, tuṭṭho na hessaṃ tadidaṃ kadā me.</gathalast>
<hangnum line="33" number="1104"></hangnum>
<gatha1 line="34"> ‘‘Kadā nu kaṭṭhe ca tiṇe latā ca, khandhe imehaṃ amite ca dhamme;</gatha1>
<gathalast line="35">Ajjhattikāneva ca bāhirāni ca, samaṃ <pageBreak edition="T" number="0.0416" /> tuleyyaṃ tadidaṃ kadā me.</gathalast>
<hangnum line="36" number="1105"></hangnum>
<gatha1 line="37"> ‘‘Kadā nu maṃ pāvusakālamegho, navena toyena sacīvaraṃ vane;</gatha1>
<gathalast line="38">Isippayātamhi pathe vajantaṃ, ovassate taṃ nu kadā bhavissati.</gathalast>
<hangnum line="39" number="1106"></hangnum>
<gatha1 line="40"> ‘‘Kadā <pageBreak edition="V" number="0.0286" /> mayūrassa sikhaṇḍino vane, dijassa sutvā girigabbhare rutaṃ;</gatha1>
<gathalast line="41">Paccuṭṭhahitvā amatassa pattiyā, saṃcintaye taṃ nu kadā bhavissati.</gathalast>
<hangnum line="42" number="1107"></hangnum>
<gatha1 line="43"> ‘‘Kadā nu gaṅgaṃ yamunaṃ sarassatiṃ, pātālakhittaṃ <alternatives line="3" extra="null" separator="false"><alternative source-abbr="vri" source="vipassana research institut">vaḷavāmukhañca</alternative><alternative source-abbr="ka." source="cambodian">balavāmukhañca</alternative></alternatives> ;</gatha1>
<gathalast line="44">Asajjamāno patareyyamiddhiyā, vibhiṃsanaṃ taṃ nu kadā bhavissati.</gathalast>
<hangnum line="45" number="1108"></hangnum>
<gatha1 line="46"> ‘‘Kadā <pageBreak edition="M" number="0.0356" /> nu nāgova asaṅgacārī, padālaye kāmaguṇesu chandaṃ;</gatha1>
<gathalast line="47">Nibbajjayaṃ sabbasubhaṃ nimittaṃ, jhāne yuto taṃ nu kadā bhavissati.</gathalast>
<hangnum line="48" number="1109"></hangnum>
<gatha1 line="49"> ‘‘Kadā <pageBreak edition="P" number="0.0099" /> iṇaṭṭova <alternatives line="11" extra="null" separator="false"><alternative source-abbr="vri" source="vipassana research institut">daliddako</alternative><alternative source-abbr="sī." source="sri lanka">daḷiddako</alternative></alternatives>  nidhiṃ, ārādhayitvā dhanikehi pīḷito;</gatha1>
<gathalast line="50">Tuṭṭho bhavissaṃ <pageBreak edition="T" number="0.0417" /> adhigamma sāsanaṃ, mahesino taṃ nu kadā bhavissati.</gathalast>
<hangnum line="51" number="1110"></hangnum>
<gatha1 line="52"> ‘‘Bahūni vassāni tayāmhi yācito, ‘agāravāsena alaṃ nu te idaṃ’;</gatha1>
<gathalast line="53">Taṃ dāni maṃ pabbajitaṃ samānaṃ, kiṃkāraṇā citta tuvaṃ na yuñjasi.</gathalast>
<hangnum line="54" number="1111"></hangnum>
<gatha1 line="55"> ‘‘Nanu ahaṃ citta tayāmhi yācito, ‘giribbaje citrachadā vihaṅgamā’;</gatha1>
<gathalast line="56">Mahindaghosatthanitābhigajjino, te taṃ ramessanti vanamhi jhāyinaṃ.</gathalast>
<hangnum line="57" number="1112"></hangnum>
<gatha1 line="58"> ‘‘Kulamhi mitte ca piye ca ñātake, khiḍḍāratiṃ kāmaguṇañca loke;</gatha1>
<gathalast line="59">Sabbaṃ pahāya imamajjhupāgato, athopi tvaṃ citta na mayha tussasi.</gathalast>
<hangnum line="60" number="1113"></hangnum>
<gatha1 line="61"> ‘‘Mameva etaṃ na hi tvaṃ paresaṃ, sannāhakāle paridevitena kiṃ;</gatha1>
<gathalast line="62">Sabbaṃ idaṃ calamiti pekkhamāno, abhinikkhamiṃ amatapadaṃ jigīsaṃ.</gathalast>
<hangnum line="63" number="1114"></hangnum>
<gatha1 line="64"> ‘‘Suyuttavādī dvipadānamuttamo, mahābhisakko <alternatives line="19" extra="null" separator="false"><alternative source-abbr="vri" source="vipassana research institut">naradammasārathi</alternative><alternative source-abbr="sī." source="sri lanka">sārathī</alternative></alternatives> ;</gatha1>
<gathalast line="65">‘Cittaṃ <pageBreak edition="T" number="0.0418" /> calaṃ makkaṭasannibhaṃ iti, avītarāgena sudunnivārayaṃ’.</gathalast>
<hangnum line="66" number="1115"></hangnum>
<gatha1 line="67"> ‘‘Kāmā <pageBreak edition="M" number="0.0357" /> hi citrā madhurā manoramā, aviddasū yattha sitā puthujjanā;</gatha1>
<gathalast line="68">Te dukkhamicchanti punabbhavesino, cittena nītā niraye nirākatā.</gathalast>
<hangnum line="69" number="1116"></hangnum>
<gatha1 line="70"> ‘‘‘Mayūrakoñcābhirutamhi kānane, dīpīhi byagghehi purakkhato vasaṃ;</gatha1>
<gathalast line="71">Kāye apekkhaṃ jaha mā virādhaya’, itissu maṃ citta pure niyuñjasi.</gathalast>
<hangnum line="72" number="1117"></hangnum>
<gatha1 line="73"> ‘‘‘Bhāvehi <pageBreak edition="P" number="0.0100" /> jhānāni ca indriyāni ca, balāni bojjhaṅgasamādhibhāvanā;</gatha1>
<gathalast line="74">Tisso ca vijjā phusa buddhasāsane’, itissu maṃ citta pure niyuñjasi.</gathalast>
<hangnum line="75" number="1118"></hangnum>
<gatha1 line="76"> ‘‘‘Bhāvehi maggaṃ amatassa pattiyā, niyyānikaṃ sabbadukhakkhayogadhaṃ;</gatha1>
<gathalast line="77">Aṭṭhaṅgikaṃ sabbakilesasodhanaṃ’, itissu maṃ citta pure niyuñjasi.</gathalast>
<hangnum line="78" number="1119"></hangnum>
<gatha1 line="79"> ‘‘‘Dukkhanti khandhe paṭipassa yoniso, yato <pageBreak edition="T" number="0.0419" /> ca dukkhaṃ samudeti taṃ jaha;</gatha1>
<gathalast line="80">Idheva dukkhassa karohi antaṃ’, itissu maṃ citta pure niyuñjasi.</gathalast>
<hangnum line="81" number="1120"></hangnum>
<gatha1 line="82"> ‘‘‘Aniccaṃ <pageBreak edition="V" number="0.0287" /> dukkhanti vipassa yoniso, suññaṃ anattāti aghaṃ vadhanti ca;</gatha1>
<gathalast line="83">Manovicāre uparundha cetaso’, itissu maṃ citta pure niyuñjasi.</gathalast>
<hangnum line="84" number="1121"></hangnum>
<gatha1 line="85"> ‘‘‘Muṇḍo virūpo abhisāpamāgato, kapālahatthova kulesu bhikkhasu;</gatha1>
<gathalast line="86">Yuñjassu satthuvacane mahesino’, itissu maṃ citta pure niyuñjasi.</gathalast>
<hangnum line="87" number="1122"></hangnum>
<gatha1 line="88"> ‘‘‘Susaṃvutatto <pageBreak edition="M" number="0.0358" /> visikhantare caraṃ, kulesu kāmesu asaṅgamānaso;</gatha1>
<gathalast line="89">Cando yathā dosinapuṇṇamāsiyā’, itissu maṃ citta pure niyuñjasi.</gathalast>
<hangnum line="90" number="1123"></hangnum>
<gatha1 line="91"> ‘‘‘Āraññiko hohi ca piṇḍapātiko, sosāniko hohi ca paṃsukūliko;</gatha1>
<gathalast line="92">Nesajjiko hohi sadā dhute rato’, itissu maṃ citta pure niyuñjasi.</gathalast>
<hangnum line="93" number="1124"></hangnum>
<gatha1 line="94"> ‘‘Ropetva <pageBreak edition="T" number="0.0420" /> rukkhāni yathā phalesī, mūle taruṃ chettu tameva icchasi;</gatha1>
<gathalast line="95">Tathūpamaṃ cittamidaṃ karosi, yaṃ maṃ aniccamhi cale niyuñjasi.</gathalast>
<hangnum line="96" number="1125"></hangnum>
<gatha1 line="97"> ‘‘Arūpa dūraṅgama ekacāri, na te karissaṃ vacanaṃ idānihaṃ;</gatha1>
<gathalast line="98">Dukkhā hi kāmā kaṭukā mahabbhayā, nibbānamevābhimano carissaṃ.</gathalast>
<hangnum line="99" number="1126"></hangnum>
<gatha1 line="100"> ‘‘Nāhaṃ alakkhyā ahirikkatāya vā, na cittahetū na ca dūrakantanā;</gatha1>
<gathalast line="101">Ājīvahetū ca ahaṃ na nikkhamiṃ, kato ca te citta paṭissavo mayā.</gathalast>
<hangnum line="102" number="1127"></hangnum>
<gatha1 line="103"> ‘‘‘Appicchatā sappurisehi vaṇṇitā, makkhappahānaṃ vūpasamo dukhassa’;</gatha1>
<gathalast line="104">Itissu <pageBreak edition="P" number="0.0101" /> maṃ citta tadā niyuñjasi, idāni tvaṃ gacchasi pubbaciṇṇaṃ.</gathalast>
<hangnum line="105" number="1128"></hangnum>
<gatha1 line="106"> ‘‘Taṇhā avijjā ca piyāpiyañca, subhāni rūpāni sukhā ca vedanā;</gatha1>
<gathalast line="107">Manāpiyā kāmaguṇā ca vantā, vante ahaṃ āvamituṃ na ussahe.</gathalast>
<hangnum line="108" number="1129"></hangnum>
<gatha1 line="109"> ‘‘Sabbattha <pageBreak edition="T" number="0.0421" /><pageBreak edition="M" number="0.0359" /> te citta vaco kataṃ mayā, bahūsu jātīsu na mesi kopito;</gatha1>
<gathalast line="110">Ajjhattasambhavo kataññutāya te, dukkhe ciraṃ saṃsaritaṃ tayā kate.</gathalast>
<hangnum line="111" number="1130"></hangnum>
<gatha1 line="112"> ‘‘Tvaññeva no citta karosi <alternatives line="27" extra=" bhāvalopa-tappadhānatā gahetabbā" separator="true"><alternative source-abbr="vri" source="vipassana research institut">brāhmaṇo</alternative><alternative source-abbr="sī." source="sri lanka">brāhmaṇe</alternative><alternative source-abbr="?" source="unknown">brāhmaṇaṃ</alternative></alternatives> , tvaṃ khattiyo <alternatives line="36" extra="null" separator="false"><alternative source-abbr="vri" source="vipassana research institut">rājadasī</alternative><alternative source-abbr="syā. ka." source="syā. ka.">rājadisī</alternative></alternatives>  karosi;</gatha1>
<gathalast line="113">Vessā ca suddā ca bhavāma ekadā, devattanaṃ vāpi taveva vāhasā.</gathalast>
<hangnum line="114" number="1131"></hangnum>
<gatha1 line="115"> ‘‘Taveva hetū asurā bhavāmase, tvaṃmūlakaṃ nerayikā bhavāmase;</gatha1>
<gathalast line="116">Atho tiracchānagatāpi ekadā, petattanaṃ vāpi taveva vāhasā.</gathalast>
<hangnum line="117" number="1132"></hangnum>
<gatha1 line="118"> ‘‘Nanu dubbhissasi maṃ punappunaṃ, muhuṃ muhuṃ cāraṇikaṃva dassayaṃ;</gatha1>
<gathalast line="119">Ummattakeneva mayā palobhasi, kiñcāpi te citta virādhitaṃ mayā.</gathalast>
<hangnum line="120" number="1133"></hangnum>
<gatha1 line="121"> ‘‘Idaṃ pure cittamacāri cārikaṃ, yenicchakaṃ yatthakāmaṃ yathāsukhaṃ;</gatha1>
<gathalast line="122">Tadajjahaṃ niggahessāmi yoniso, hatthippabhinnaṃ <pageBreak edition="T" number="0.0422" /> viya aṅkusaggaho.</gathalast>
<hangnum line="123" number="1134"></hangnum>
<gatha1 line="124"> ‘‘Satthā <pageBreak edition="V" number="0.0288" /> ca me lokamimaṃ adhiṭṭhahi,<bold></bold>aniccato addhuvato asārato;</gatha1>
<gathalast line="125">Pakkhanda maṃ citta jinassa sāsane, tārehi oghā mahatā suduttarā.</gathalast>
<hangnum line="126" number="1135"></hangnum>
<gatha1 line="127"> ‘‘Na te idaṃ citta yathā purāṇakaṃ, nāhaṃ alaṃ tuyha <alternatives line="44" extra="null" separator="false"><alternative source-abbr="vri" source="vipassana research institut">vase nivattituṃ</alternative><alternative source-abbr="?" source="unknown">vasena vattituṃ</alternative></alternatives> ;</gatha1>
<gathalast line="128">Mahesino pabbajitomhi sāsane, na mādisā honti vināsadhārino.</gathalast>
<hangnum line="129" number="1136"></hangnum>
<gatha1 line="130"> ‘‘Nagā <pageBreak edition="M" number="0.0360" /><pageBreak edition="P" number="0.0102" /> samuddā saritā vasundharā, disā catasso vidisā adho divā;</gatha1>
<gathalast line="131">Sabbe aniccā tibhavā upaddutā, kuhiṃ gato citta sukhaṃ ramissasi.</gathalast>
<hangnum line="132" number="1137"></hangnum>
<gatha1 line="133"> ‘‘Dhitipparaṃ kiṃ mama citta kāhisi, na te alaṃ citta vasānuvattako;</gatha1>
<gathalast line="134">Na jātu bhastaṃ ubhatomukhaṃ chupe, dhiratthu pūraṃ nava sotasandaniṃ.</gathalast>
<hangnum line="135" number="1138"></hangnum>
<gatha1 line="136"> ‘‘Varāhaeṇeyyavigāḷhasevite, pabbhārakuṭṭe pakateva sundare;</gatha1>
<gathalast line="137">Navambunā pāvusasitthakānane, tahiṃ <pageBreak edition="T" number="0.0423" /> guhāgehagato ramissasi.</gathalast>
<hangnum line="138" number="1139"></hangnum>
<gatha1 line="139"> ‘‘Sunīlagīvā susikhā supekhunā, sucittapattacchadanā vihaṅgamā;</gatha1>
<gathalast line="140">Sumañjughosatthanitābhigajjino, te taṃ ramessanti vanamhi jhāyinaṃ.</gathalast>
<hangnum line="141" number="1140"></hangnum>
<gatha1 line="142"> ‘‘Vuṭṭhamhi deve caturaṅgule tiṇe, saṃpupphite meghanibhamhi kānane;</gatha1>
<gathalast line="143">Nagantare viṭapisamo sayissaṃ, taṃ me mudū hehiti tūlasannibhaṃ.</gathalast>
<hangnum line="144" number="1141"></hangnum>
<gatha1 line="145"> ‘‘Tathā tu kassāmi yathāpi issaro, yaṃ labbhati tenapi hotu me alaṃ;</gatha1>
<gathalast line="146">Na tāhaṃ kassāmi yathā atandito, biḷārabhastaṃva yathā sumadditaṃ.</gathalast>
<hangnum line="147" number="1142"></hangnum>
<gatha1 line="148"> ‘‘Tathā tu kassāmi yathāpi issaro, yaṃ labbhati tenapi hotu me alaṃ;</gatha1>
<gathalast line="149">Vīriyena taṃ mayha vasānayissaṃ, gajaṃva mattaṃ kusalaṅkusaggaho.</gathalast>
<hangnum line="150" number="1143"></hangnum>
<gatha1 line="151"> ‘‘Tayā <pageBreak edition="M" number="0.0361" /> sudantena avaṭṭhitena hi, hayena <pageBreak edition="T" number="0.0424" /> yoggācariyova ujjunā;</gatha1>
<gathalast line="152">Pahomi maggaṃ paṭipajjituṃ sivaṃ, cittānurakkhīhi sadā nisevitaṃ.</gathalast>
<hangnum line="153" number="1144"></hangnum>
<gatha1 line="154"> ‘‘Ārammaṇe <pageBreak edition="P" number="0.0103" /> taṃ balasā nibandhisaṃ, nāgaṃva thambhamhi daḷhāya rajjuyā;</gatha1>
<gathalast line="155">Taṃ me suguttaṃ satiyā subhāvitaṃ, anissitaṃ sabbabhavesu hehisi.</gathalast>
<hangnum line="156" number="1145"></hangnum>
<gatha1 line="157"> ‘‘Paññāya chetvā vipathānusārinaṃ, yogena niggayha pathe nivesiya;</gatha1>
<gathalast line="158">Disvā samudayaṃ vibhavañca sambhavaṃ, dāyādako hehisi aggavādino.</gathalast>
<hangnum line="159" number="1146"></hangnum>
<gatha1 line="160"> ‘‘Catubbipallāsavasaṃ adhiṭṭhitaṃ, gāmaṇḍalaṃva parinesi citta maṃ;</gatha1>
<gathalast line="161">Nanu <note>nūna (sī.)</note> saṃyojanabandhanacchidaṃ, saṃsevase kāruṇikaṃ mahāmuniṃ.</gathalast>
<hangnum line="162" number="1147"></hangnum>
<gatha1 line="163"> ‘‘Migo yathā seri sucittakānane, rammaṃ giriṃ pāvusaabbhamāliniṃ <note>māliṃ (?)</note>;</gatha1>
<gathalast line="164">Anākule tattha nage <alternatives line="66" extra="null" separator="false"><alternative source-abbr="vri" source="vipassana research institut">ramissaṃ</alternative><alternative source-abbr="syā. ka." source="syā. ka.">ramissasi</alternative></alternatives> , asaṃsayaṃ citta parā bhavissasi.</gathalast>
<hangnum line="165" number="1148"></hangnum>
<gatha1 line="166"> ‘‘Ye <pageBreak edition="T" number="0.0425" /><pageBreak edition="V" number="0.0289" /> tuyha chandena vasena vattino, narā ca nārī ca anubhonti yaṃ sukhaṃ;</gatha1>
<gathalast line="167">Aviddasū māravasānuvattino, bhavābhinandī tava citta sāvakā’’ti.</gathalast>
<centered line="168">… Tālapuṭo thero….</centered>
<centered line="169">Paññāsanipāto niṭṭhito.</centered>
<paragraph line="170">Tatruddānaṃ –</paragraph>
<gatha1 line="171">Paññāsamhi nipātamhi, eko tālapuṭo suci;</gatha1>
<gathalast line="172">Gāthāyo tattha paññāsa, puna pañca ca uttarīti.</gathalast>
</body>
</document>