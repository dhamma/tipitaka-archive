<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul5.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/6. chakkanipato.xml</archivePath>
<titlePath>6. Chakkanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">6. Chakkanipāto</chapter>
<subhead line="2">1. Uruveḷakassapattheragāthā</subhead>
<hangnum line="3" number="375"></hangnum>
<gatha1 line="4"> ‘‘Disvāna <pageBreak edition="M" number="0.0282" /><pageBreak edition="V" number="0.0220" /><pageBreak edition="P" number="0.0042" /> pāṭihīrāni, gotamassa yasassino;</gatha1>
<gathalast line="5">Na tāvāhaṃ paṇipatiṃ, issāmānena vañcito.</gathalast>
<hangnum line="6" number="376"></hangnum>
<gatha1 line="7"> ‘‘Mama saṅkappamaññāya, codesi narasārathi;</gatha1>
<gathalast line="8">Tato <pageBreak edition="T" number="0.0326" /> me āsi saṃvego, abbhuto lomahaṃsano.</gathalast>
<hangnum line="9" number="377"></hangnum>
<gatha1 line="10"> ‘‘Pubbe jaṭilabhūtassa, yā me siddhi parittikā;</gatha1>
<gathalast line="11">Tāhaṃ tadā <alternatives line="3" extra="null" separator="false"><alternative source-abbr="vri" source="vipassana research institut">nirākatvā</alternative><alternative source-abbr="syā. ka." source="syā. ka.">niraṃkatvā</alternative></alternatives> , pabbajiṃ jinasāsane.</gathalast>
<hangnum line="12" number="378"></hangnum>
<gatha1 line="13"> ‘‘Pubbe yaññena santuṭṭho, kāmadhātupurakkhato;</gatha1>
<gathalast line="14">Pacchā rāgañca dosañca, mohañcāpi samūhaniṃ.</gathalast>
<hangnum line="15" number="379"></hangnum>
<gatha1 line="16"> ‘‘Pubbenivāsaṃ jānāmi, dibbacakkhu visodhitaṃ;</gatha1>
<gathalast line="17">Iddhimā paracittaññū, dibbasotañca pāpuṇiṃ.</gathalast>
<hangnum line="18" number="380"></hangnum>
<gatha1 line="19"> ‘‘Yassa catthāya pabbajito, agārasmānagāriyaṃ;</gatha1>
<gathalast line="20">So me attho anuppatto, sabbasaṃyojanakkhayo’’ti.</gathalast>
<centered line="21">… Uruveḷakassapo thero….</centered>
<subhead line="22">2. Tekicchakārittheragāthā</subhead>
<hangnum line="23" number="381"></hangnum>
<gatha1 line="24"> ‘‘Atihitā vīhi, khalagatā sālī;</gatha1>
<gathalast line="25">Na ca labhe piṇḍaṃ, kathamahaṃ kassaṃ.</gathalast>
<hangnum line="26" number="382"></hangnum>
<gatha1 line="27"> ‘‘Buddhamappameyyaṃ anussara pasanno;</gatha1>
<gathalast line="28">Pītiyā phuṭasarīro hohisi satatamudaggo.</gathalast>
<hangnum line="29" number="383"></hangnum>
<gatha1 line="30"> ‘‘Dhammamappameyyaṃ anussara pasanno;</gatha1>
<gathalast line="31">Pītiyā phuṭasarīro hohisi satatamudaggo.</gathalast>
<hangnum line="32" number="384"></hangnum>
<gatha1 line="33"> ‘‘Saṅghamappameyyaṃ anussara pasanno;</gatha1>
<gathalast line="34">Pītiyā phuṭasarīro hohisi satatamudaggo.</gathalast>
<hangnum line="35" number="385"></hangnum>
<gatha1 line="36"> ‘‘Abbhokāse <pageBreak edition="M" number="0.0283" /><pageBreak edition="V" number="0.0221" /> viharasi, sītā hemantikā imā ratyo;</gatha1>
<gathalast line="37">Mā sītena pareto vihaññittho, pavisa <pageBreak edition="T" number="0.0327" /> tvaṃ vihāraṃ phusitaggaḷaṃ.</gathalast>
<hangnum line="38" number="386"></hangnum>
<gatha1 line="39"> ‘‘Phusissaṃ catasso appamaññāyo, tāhi ca sukhito viharissaṃ;</gatha1>
<gathalast line="40">Nāhaṃ sītena vihaññissaṃ, aniñjito viharanto’’ti.</gathalast>
<centered line="41">… <alternatives line="11" extra="null" separator="false"><alternative source-abbr="vri" source="vipassana research institut">Tekicchakārī</alternative><alternative source-abbr="sī. syā. pī." source="sī. syā. pī.">tekicchakāni</alternative></alternatives>  thero….</centered>
<subhead line="42">3. Mahānāgattheragāthā</subhead>
<hangnum line="43" number="387"></hangnum>
<gatha1 line="44"> ‘‘Yassa <pageBreak edition="P" number="0.0043" /> sabrahmacārīsu, gāravo nūpalabbhati;</gatha1>
<gathalast line="45">Parihāyati saddhammā, maccho appodake yathā.</gathalast>
<hangnum line="46" number="388"></hangnum>
<gatha1 line="47"> ‘‘Yassa sabrahmacārīsu, gāravo nūpalabbhati;</gatha1>
<gathalast line="48">Na virūhati saddhamme, khette bījaṃva pūtikaṃ.</gathalast>
<hangnum line="49" number="389"></hangnum>
<gatha1 line="50"> ‘‘Yassa sabrahmacārīsu, gāravo nūpalabbhati;</gatha1>
<gathalast line="51">Ārakā hoti <alternatives line="19" extra="null" separator="false"><alternative source-abbr="vri" source="vipassana research institut">nibbānā</alternative><alternative source-abbr="sī." source="sri lanka">nibbāṇā</alternative></alternatives> , dhammarājassa sāsane.</gathalast>
<hangnum line="52" number="390"></hangnum>
<gatha1 line="53"> ‘‘Yassa sabrahmacārīsu, gāravo upalabbhati;</gatha1>
<gathalast line="54">Na vihāyati saddhammā, maccho <alternatives line="27" extra="null" separator="true"><alternative source-abbr="vri" source="vipassana research institut">bavhodake</alternative><alternative source-abbr="sī." source="sri lanka">bahvodake</alternative><alternative source-abbr="syā." source="thai">bahodake</alternative></alternatives>  yathā.</gathalast>
<hangnum line="55" number="391"></hangnum>
<gatha1 line="56"> ‘‘Yassa sabrahmacārīsu, gāravo upalabbhati;</gatha1>
<gathalast line="57">So virūhati saddhamme, khette bījaṃva bhaddakaṃ.</gathalast>
<hangnum line="58" number="392"></hangnum>
<gatha1 line="59"> ‘‘Yassa sabrahmacārīsu, gāravo upalabbhati;</gatha1>
<gathalast line="60">Santike hoti <alternatives line="36" extra="null" separator="false"><alternative source-abbr="vri" source="vipassana research institut">nibbānaṃ</alternative><alternative source-abbr="sī." source="sri lanka">nibbāṇaṃ</alternative></alternatives> , dhammarājassa sāsane’’ti.</gathalast>
<centered line="61">… Mahānāgo thero….</centered>
<subhead line="62">4. Kullattheragāthā</subhead>
<hangnum line="63" number="393"></hangnum>
<gatha1 line="64"> ‘‘Kullo sivathikaṃ gantvā, addasa itthimujjhitaṃ;</gatha1>
<gathalast line="65">Apaviddhaṃ <pageBreak edition="T" number="0.0328" /> susānasmiṃ, khajjantiṃ kimihī phuṭaṃ.</gathalast>
<hangnum line="66" number="394"></hangnum>
<gatha1 line="67"> ‘‘Āturaṃ <pageBreak edition="M" number="0.0284" /> asuciṃ pūtiṃ, passa kulla samussayaṃ;</gatha1>
<gathalast line="68">Uggharantaṃ paggharantaṃ, bālānaṃ abhinanditaṃ.</gathalast>
<hangnum line="69" number="395"></hangnum>
<gatha1 line="70"> ‘‘Dhammādāsaṃ gahetvāna, ñāṇadassanapattiyā;</gatha1>
<gathalast line="71">Paccavekkhiṃ imaṃ kāyaṃ, tucchaṃ santarabāhiraṃ.</gathalast>
<hangnum line="72" number="396"></hangnum>
<gatha1 line="73"> ‘‘Yathā idaṃ tathā etaṃ, yathā etaṃ tathā idaṃ;</gatha1>
<gathalast line="74">Yathā adho tathā uddhaṃ, yathā uddhaṃ tathā adho.</gathalast>
<hangnum line="75" number="397"></hangnum>
<gatha1 line="76"> ‘‘Yathā <pageBreak edition="V" number="0.0222" /> divā tathā rattiṃ, yathā rattiṃ tathā divā;</gatha1>
<gathalast line="77">Yathā pure tathā pacchā, yathā pacchā tathā pure.</gathalast>
<hangnum line="78" number="398"></hangnum>
<gatha1 line="79"> ‘‘Pañcaṅgikena turiyena, na ratī hoti tādisī;</gatha1>
<gathalast line="80">Yathā ekaggacittassa, sammā dhammaṃ vipassato’’ti.</gathalast>
<centered line="81">… Kullo thero….</centered>
<subhead line="82">5. Mālukyaputtattheragāthā</subhead>
<hangnum line="83" number="399"></hangnum>
<gatha1 line="84"> ‘‘Manujassa pamattacārino, taṇhā vaḍḍhati māluvā viya;</gatha1>
<gathalast line="85">So <alternatives line="44" extra="null" separator="true"><alternative source-abbr="vri" source="vipassana research institut">plavatī</alternative><alternative source-abbr="sī. pī. ka." source="sī. pī. ka.">plavati</alternative><alternative source-abbr="syā." source="thai">pariplavati</alternative></alternatives>  hurā huraṃ, phalamicchaṃva vanasmi vānaro.</gathalast>
<hangnum line="86" number="400"></hangnum>
<gatha1 line="87"> ‘‘Yaṃ esā <alternatives line="53" extra="null" separator="false"><alternative source-abbr="vri" source="vipassana research institut">sahate</alternative><alternative source-abbr="pī. ka." source="pī. ka.">sahati</alternative></alternatives>  jammī, taṇhā loke visattikā;</gatha1>
<gathalast line="88">Sokā tassa pavaḍḍhanti, <alternatives line="61" extra="null" separator="true"><alternative source-abbr="vri" source="vipassana research institut">abhivaṭṭhaṃva</alternative><alternative source-abbr="syā." source="thai">abhivuṭṭhaṃva</alternative><alternative source-abbr="ka." source="cambodian">abhivaḍḍhaṃva</alternative></alternatives>  bīraṇaṃ.</gathalast>
<hangnum line="89" number="401"></hangnum>
<gatha1 line="90"> ‘‘Yo cetaṃ <alternatives line="70" extra="null" separator="false"><alternative source-abbr="vri" source="vipassana research institut">sahate</alternative><alternative source-abbr="pī. ka." source="pī. ka.">sahati</alternative></alternatives>  jammiṃ, taṇhaṃ loke duraccayaṃ;</gatha1>
<gathalast line="91">Sokā tamhā papatanti, udabindūva pokkharā.</gathalast>
<hangnum line="92" number="402"></hangnum>
<gatha1 line="93"> ‘‘Taṃ <pageBreak edition="P" number="0.0044" /> vo vadāmi bhaddaṃ vo, yāvantettha samāgatā;</gatha1>
<gatha2 line="94">Taṇhāya <pageBreak edition="T" number="0.0329" /> mūlaṃ khaṇatha, usīratthova bīraṇaṃ;</gatha2>
<gathalast line="95">Mā vo naḷaṃva sotova, māro bhañji punappunaṃ.</gathalast>
<hangnum line="96" number="403"></hangnum>
<gatha1 line="97"> ‘‘Karotha buddhavacanaṃ, khaṇo vo mā upaccagā;</gatha1>
<gathalast line="98">Khaṇātītā hi socanti, nirayamhi samappitā.</gathalast>
<hangnum line="99" number="404"></hangnum>
<gatha1 line="100"> ‘‘Pamādo rajo pamādo <note>sabbadā (sī. ka.), suttanipātaṭṭhakathāyaṃ uṭṭhānasuttavaṇṇanā oloketabbā</note>, pamādānupatito rajo;</gatha1>
<gathalast line="101">Appamādena vijjāya, abbahe sallamattano’’ti.</gathalast>
<centered line="102">… <alternatives line="85" extra="null" separator="false"><alternative source-abbr="vri" source="vipassana research institut">Mālukyaputto</alternative><alternative source-abbr="sī. syā. pī." source="sī. syā. pī.">māluṅkyaputto</alternative></alternatives>  thero….</centered>
<subhead line="103">6. Sappadāsattheragāthā</subhead>
<hangnum line="104" number="405"></hangnum>
<gatha1 line="105"> ‘‘Paṇṇavīsativassāni <pageBreak edition="M" number="0.0285" />, yato pabbajito ahaṃ;</gatha1>
<gathalast line="106">Accharāsaṅghātamattampi, cetosantimanajjhagaṃ.</gathalast>
<hangnum line="107" number="406"></hangnum>
<gatha1 line="108"> ‘‘Aladdhā cittassekaggaṃ, kāmarāgena <alternatives line="93" extra="null" separator="true"><alternative source-abbr="vri" source="vipassana research institut">aṭṭito</alternative><alternative source-abbr="syā. sī. aṭṭha." source="syā. sī. aṭṭha.">addito</alternative><alternative source-abbr="ka." source="cambodian">aḍḍito</alternative></alternatives> ;</gatha1>
<gathalast line="109">Bāhā paggayha kandanto, vihārā <alternatives line="102" extra="null" separator="true"><alternative source-abbr="vri" source="vipassana research institut">upanikkhamiṃ</alternative><alternative source-abbr="sabbattha" source="sabbattha">nūpanikkhamiṃ</alternative><alternative source-abbr="?" source="unknown">dupanikkhamiṃ</alternative></alternatives> .</gathalast>
<hangnum line="110" number="407"></hangnum>
<gatha1 line="111"> ‘‘Satthaṃ vā āharissāmi, ko attho jīvitena me;</gatha1>
<gathalast line="112">Kathaṃ hi sikkhaṃ paccakkhaṃ, kālaṃ kubbetha mādiso.</gathalast>
<hangnum line="113" number="408"></hangnum>
<gatha1 line="114"> ‘‘Tadāhaṃ <pageBreak edition="V" number="0.0223" /> khuramādāya, mañcakamhi upāvisiṃ;</gatha1>
<gathalast line="115">Parinīto khuro āsi, dhamaniṃ chettumattano.</gathalast>
<hangnum line="116" number="409"></hangnum>
<gatha1 line="117"> ‘‘Tato me manasīkāro, yoniso udapajjatha;</gatha1>
<gathalast line="118">Ādīnavo pāturahu, nibbidā samatiṭṭhatha.</gathalast>
<hangnum line="119" number="410"></hangnum>
<gatha1 line="120"> ‘‘Tato cittaṃ vimucci me, passa dhammasudhammataṃ;</gatha1>
<gathalast line="121">Tisso <pageBreak edition="T" number="0.0330" /> vijjā anuppattā, kataṃ buddhassa sāsana’’nti.</gathalast>
<centered line="122">… Sappadāso thero….</centered>
<subhead line="123">7.Kātiyānattheragāthā</subhead>
<hangnum line="124" number="411"></hangnum>
<gatha1 line="125"> ‘‘Uṭṭhehi nisīda kātiyāna, mā niddābahulo ahu jāgarassu;</gatha1>
<gathalast line="126">Mā taṃ alasaṃ pamattabandhu, kūṭeneva jinātu maccurājā.</gathalast>
<hangnum line="127" number="412"></hangnum>
<gatha1 line="128"> ‘‘<alternatives line="111" extra="null" separator="false"><alternative source-abbr="vri" source="vipassana research institut">Seyyathāpi</alternative><alternative source-abbr="sī. pī." source="sī. pī.">sayathāpi</alternative></alternatives>  mahāsamuddavego, evaṃ jātijarātivattate taṃ;</gatha1>
<gathalast line="129">So karohi sudīpamattano tvaṃ, na hi tāṇaṃ tava vijjateva aññaṃ.</gathalast>
<hangnum line="130" number="413"></hangnum>
<gatha1 line="131"> ‘‘Satthā hi vijesi maggametaṃ, saṅgā jātijarābhayā atītaṃ;</gatha1>
<gathalast line="132">Pubbāpararattamappamatto, anuyuñjassu daḷhaṃ karohi yogaṃ.</gathalast>
<hangnum line="133" number="414"></hangnum>
<gatha1 line="134"> ‘‘Purimāni <pageBreak edition="M" number="0.0286" /> pamuñca bandhanāni, saṅghāṭikhuramuṇḍabhikkhabhojī;</gatha1>
<gathalast line="135">Mā khiḍḍāratiñca mā niddaṃ, anuyuñjittha jhāya kātiyāna.</gathalast>
<hangnum line="136" number="415"></hangnum>
<gatha1 line="137"> ‘‘Jhāyāhi <pageBreak edition="P" number="0.0045" /> jināhi kātiyāna, yogakkhemapathesu <pageBreak edition="T" number="0.0331" /> kovidosi;</gatha1>
<gathalast line="138">Pappuyya anuttaraṃ visuddhiṃ, parinibbāhisi vārināva joti.</gathalast>
<hangnum line="139" number="416"></hangnum>
<gatha1 line="140"> ‘‘Pajjotakaro parittaraṃso, vātena vinamyate latāva;</gatha1>
<gatha2 line="141">Evampi tuvaṃ anādiyāno, māraṃ indasagotta niddhunāhi;</gatha2>
<gathalast line="142">So vedayitāsu vītarāgo, kālaṃ kaṅkha idheva sītibhūto’’ti.</gathalast>
<centered line="143">… Kātiyāno thero….</centered>
<subhead line="144">8. Migajālattheragāthā</subhead>
<hangnum line="145" number="417"></hangnum>
<gatha1 line="146"> ‘‘Sudesito cakkhumatā, buddhenādiccabandhunā;</gatha1>
<gathalast line="147">Sabbasaṃyojanātīto, sabbavaṭṭavināsano.</gathalast>
<hangnum line="148" number="418"></hangnum>
<gatha1 line="149"> ‘‘Niyyāniko uttaraṇo, taṇhāmūlavisosano;</gatha1>
<gathalast line="150">Visamūlaṃ āghātanaṃ, chetvā pāpeti nibbutiṃ.</gathalast>
<hangnum line="151" number="419"></hangnum>
<gatha1 line="152"> ‘‘Aññāṇamūlabhedāya <pageBreak edition="V" number="0.0224" />, kammayantavighāṭano;</gatha1>
<gathalast line="153">Viññāṇānaṃ pariggahe, ñāṇavajiranipātano.</gathalast>
<hangnum line="154" number="420"></hangnum>
<gatha1 line="155"> ‘‘Vedanānaṃ viññāpano, upādānappamocano;</gatha1>
<gathalast line="156">Bhavaṃ aṅgārakāsuṃva, ñāṇena <alternatives line="119" extra="null" separator="false"><alternative source-abbr="vri" source="vipassana research institut">anupassano</alternative><alternative source-abbr="sī. pī." source="sī. pī.">anupassako</alternative></alternatives> .</gathalast>
<hangnum line="157" number="421"></hangnum>
<gatha1 line="158"> ‘‘Mahāraso sugambhīro, jarāmaccunivāraṇo;</gatha1>
<gathalast line="159">Ariyo <pageBreak edition="T" number="0.0332" /> aṭṭhaṅgiko maggo, dukkhūpasamano sivo.</gathalast>
<hangnum line="160" number="422"></hangnum>
<gatha1 line="161"> ‘‘Kammaṃ kammanti ñatvāna, vipākañca vipākato;</gatha1>
<gatha2 line="162">Paṭiccuppannadhammānaṃ, yathāvālokadassano;</gatha2>
<gathalast line="163">Mahākhemaṅgamo santo, pariyosānabhaddako’’ti.</gathalast>
<centered line="164">… Migajālo thero….</centered>
<subhead line="165">9. Purohitaputtajentattheragāthā</subhead>
<hangnum line="166" number="423"></hangnum>
<gatha1 line="167"> ‘‘Jātimadena <pageBreak edition="M" number="0.0287" /> mattohaṃ, bhogaissariyena ca;</gatha1>
<gathalast line="168">Saṇṭhānavaṇṇarūpena, madamatto acārihaṃ.</gathalast>
<hangnum line="169" number="424"></hangnum>
<gatha1 line="170"> ‘‘Nāttano samakaṃ kañci, atirekaṃ ca maññisaṃ;</gatha1>
<gathalast line="171">Atimānahato bālo, patthaddho ussitaddhajo.</gathalast>
<hangnum line="172" number="425"></hangnum>
<gatha1 line="173"> ‘‘Mātaraṃ pitarañcāpi, aññepi garusammate;</gatha1>
<gathalast line="174">Na kañci abhivādesiṃ, mānatthaddho anādaro.</gathalast>
<hangnum line="175" number="426"></hangnum>
<gatha1 line="176"> ‘‘Disvā vināyakaṃ aggaṃ, sārathīnaṃ varuttamaṃ;</gatha1>
<gathalast line="177">Tapantamiva ādiccaṃ, bhikkhusaṅghapurakkhataṃ.</gathalast>
<hangnum line="178" number="427"></hangnum>
<gatha1 line="179"> ‘‘Mānaṃ madañca chaḍḍetvā, vippasannena cetasā;</gatha1>
<gathalast line="180">Sirasā abhivādesiṃ, sabbasattānamuttamaṃ.</gathalast>
<hangnum line="181" number="428"></hangnum>
<gatha1 line="182"> ‘‘Atimāno <pageBreak edition="P" number="0.0046" /> ca omāno, pahīnā susamūhatā;</gatha1>
<gathalast line="183">Asmimāno samucchinno, sabbe mānavidhā hatā’’ti.</gathalast>
<centered line="184">… Jento purohitaputto thero….</centered>
<subhead line="185">10. Sumanattheragāthā</subhead>
<hangnum line="186" number="429"></hangnum>
<gatha1 line="187"> ‘‘Yadā <pageBreak edition="T" number="0.0333" /> navo pabbajito, jātiyā sattavassiko;</gatha1>
<gathalast line="188">Iddhiyā abhibhotvāna, pannagindaṃ mahiddhikaṃ.</gathalast>
<hangnum line="189" number="430"></hangnum>
<gatha1 line="190"> ‘‘Upajjhāyassa <pageBreak edition="V" number="0.0225" /> udakaṃ, anotattā mahāsarā;</gatha1>
<gathalast line="191">Āharāmi tato disvā, maṃ satthā etadabravi’’.</gathalast>
<hangnum line="192" number="431"></hangnum>
<gatha1 line="193"> ‘‘Sāriputta imaṃ passa, āgacchantaṃ kumārakaṃ;</gatha1>
<gathalast line="194">Udakakumbhamādāya, ajjhattaṃ susamāhitaṃ.</gathalast>
<hangnum line="195" number="432"></hangnum>
<gatha1 line="196"> ‘‘Pāsādikena vattena, kalyāṇairiyāpatho;</gatha1>
<gathalast line="197">Sāmaṇeronuruddhassa, iddhiyā ca visārado.</gathalast>
<hangnum line="198" number="433"></hangnum>
<gatha1 line="199"> ‘‘Ājānīyena ājañño, sādhunā sādhukārito;</gatha1>
<gathalast line="200">Vinīto anuruddhena, katakiccena sikkhito.</gathalast>
<hangnum line="201" number="434"></hangnum>
<gatha1 line="202"> ‘‘So patvā paramaṃ santiṃ, sacchikatvā akuppataṃ;</gatha1>
<gathalast line="203">Sāmaṇero sa sumano, mā maṃ jaññāti icchatī’’ti.</gathalast>
<centered line="204">… Sumano thero….</centered>
<subhead line="205">11. Nhātakamunittheragāthā</subhead>
<hangnum line="206" number="435"></hangnum>
<gatha1 line="207"> ‘‘Vātarogābhinīto <pageBreak edition="M" number="0.0288" /> tvaṃ, viharaṃ kānane vane;</gatha1>
<gathalast line="208">Paviddhagocare lūkhe, kathaṃ bhikkhu karissasi’’.</gathalast>
<hangnum line="209" number="436"></hangnum>
<gatha1 line="210"> ‘‘Pītisukhena vipulena, pharitvāna samussayaṃ;</gatha1>
<gathalast line="211">Lūkhampi abhisambhonto, viharissāmi kānane.</gathalast>
<hangnum line="212" number="437"></hangnum>
<gatha1 line="213"> ‘‘Bhāvento satta bojjhaṅge, indriyāni balāni ca;</gatha1>
<gathalast line="214"><alternatives line="127" extra="null" separator="false"><alternative source-abbr="vri" source="vipassana research institut">Jhānasokhummasampanno</alternative><alternative source-abbr="syā. ka." source="syā. ka.">jhānasukhumasampanno</alternative></alternatives> , viharissaṃ anāsavo.</gathalast>
<hangnum line="215" number="438"></hangnum>
<gatha1 line="216"> ‘‘Vippamuttaṃ <pageBreak edition="T" number="0.0334" /> kilesehi, suddhacittaṃ anāvilaṃ;</gatha1>
<gathalast line="217">Abhiṇhaṃ paccavekkhanto, viharissaṃ anāsavo.</gathalast>
<hangnum line="218" number="439"></hangnum>
<gatha1 line="219"> ‘‘Ajjhattañca bahiddhā ca, ye me vijjiṃsu āsavā;</gatha1>
<gathalast line="220">Sabbe asesā ucchinnā, na ca uppajjare puna.</gathalast>
<hangnum line="221" number="440"></hangnum>
<gatha1 line="222"> ‘‘Pañcakkhandhā pariññātā, tiṭṭhanti chinnamūlakā;</gatha1>
<gathalast line="223">Dukkhakkhayo anuppatto, natthi dāni punabbhavo’’ti.</gathalast>
<centered line="224">… Nhātakamunitthero….</centered>
<subhead line="225">12. Brahmadattattheragāthā</subhead>
<hangnum line="226" number="441"></hangnum>
<gatha1 line="227"> ‘‘Akkodhassa kuto kodho, dantassa samajīvino;</gatha1>
<gathalast line="228">Sammadaññā vimuttassa, upasantassa tādino.</gathalast>
<hangnum line="229" number="442"></hangnum>
<gatha1 line="230"> ‘‘Tasseva <pageBreak edition="V" number="0.0226" /><pageBreak edition="P" number="0.0047" /> tena pāpiyo, yo kuddhaṃ paṭikujjhati;</gatha1>
<gathalast line="231">Kuddhaṃ appaṭikujjhanto, saṅgāmaṃ jeti dujjayaṃ.</gathalast>
<hangnum line="232" number="443"></hangnum>
<gatha1 line="233"><note>saṃ. ni. 1.188, 250</note> ‘‘Ubhinnamatthaṃ carati, attano ca parassa ca;</gatha1>
<gathalast line="234">Paraṃ saṅkupitaṃ ñatvā, yo sato upasammati.</gathalast>
<hangnum line="235" number="444"></hangnum>
<gatha1 line="236"><note>saṃ. ni. 1.188, 250</note> ‘‘Ubhinnaṃ tikicchantaṃ taṃ, attano ca parassa ca;</gatha1>
<gathalast line="237">Janā maññanti bāloti, ye dhammassa akovidā.</gathalast>
<hangnum line="238" number="445"></hangnum>
<gatha1 line="239"> ‘‘Uppajje te sace kodho, āvajja kakacūpamaṃ;</gatha1>
<gathalast line="240">Uppajje ce rase taṇhā, puttamaṃsūpamaṃ sara.</gathalast>
<hangnum line="241" number="446"></hangnum>
<gatha1 line="242"> ‘‘Sace dhāvati cittaṃ te, kāmesu ca bhavesu ca;</gatha1>
<gathalast line="243">Khippaṃ <pageBreak edition="T" number="0.0335" /> niggaṇha satiyā, kiṭṭhādaṃ viya duppasu’’nti;</gathalast>
<centered line="244">… Brahmadatto thero….</centered>
<subhead line="245">13. Sirimaṇḍattheragāthā</subhead>
<hangnum line="246" number="447"></hangnum>
<gatha1 line="247"><note>udā. 45; cūḷava. 385; pari. 339</note> ‘‘Channamativassati <pageBreak edition="M" number="0.0289" />, vivaṭaṃ nātivassati;</gatha1>
<gathalast line="248">Tasmā channaṃ vivaretha, evaṃ taṃ nātivassati.</gathalast>
<hangnum line="249" number="448"></hangnum>
<gatha1 line="250"><note>saṃ. ni. 1.66; netti. 18</note> ‘‘Maccunābbhahato loko, jarāya parivārito;</gatha1>
<gathalast line="251">Taṇhāsallena otiṇṇo, icchādhūpāyito sadā.</gathalast>
<hangnum line="252" number="449"></hangnum>
<gatha1 line="253"> ‘‘Maccunābbhahato loko, parikkhitto jarāya ca;</gatha1>
<gathalast line="254">Haññati niccamattāṇo, pattadaṇḍova takkaro.</gathalast>
<hangnum line="255" number="450"></hangnum>
<gatha1 line="256"> ‘‘Āgacchantaggikhandhāva, maccu byādhi jarā tayo;</gatha1>
<gathalast line="257">Paccuggantuṃ balaṃ natthi, javo natthi palāyituṃ.</gathalast>
<hangnum line="258" number="451"></hangnum>
<gatha1 line="259"> ‘‘Amoghaṃ divasaṃ kayirā, appena bahukena vā;</gatha1>
<gathalast line="260">Yaṃ yaṃ <alternatives line="147" extra="null" separator="true"><alternative source-abbr="vri" source="vipassana research institut">vijahate</alternative><alternative source-abbr="sī. pī." source="sī. pī.">virahate</alternative><alternative source-abbr="syā." source="thai">vivahate</alternative></alternatives>  rattiṃ, tadūnaṃ tassa jīvitaṃ.</gathalast>
<hangnum line="261" number="452"></hangnum>
<gatha1 line="262"> ‘‘Carato tiṭṭhato vāpi, āsīnasayanassa vā;</gatha1>
<gathalast line="263">Upeti carimā ratti, na te kālo pamajjitu’’nti.</gathalast>
<centered line="264">… <alternatives line="156" extra="null" separator="false"><alternative source-abbr="vri" source="vipassana research institut">Sirimaṇḍo</alternative><alternative source-abbr="sī." source="sri lanka">sirimando</alternative></alternatives>  thero….</centered>
<subhead line="265">14. Sabbakāmittheragāthā</subhead>
<hangnum line="266" number="453"></hangnum>
<gatha1 line="267"> ‘‘Dvipādakoyaṃ asuci, duggandho <alternatives line="164" extra="null" separator="false"><alternative source-abbr="vri" source="vipassana research institut">parihīrati</alternative><alternative source-abbr="ka." source="cambodian">pariharati</alternative></alternatives> ;</gatha1>
<gathalast line="268">Nānākuṇapaparipūro, vissavanto tato tato.</gathalast>
<hangnum line="269" number="454"></hangnum>
<gatha1 line="270"> ‘‘Migaṃ <pageBreak edition="V" number="0.0227" /> nilīnaṃ kūṭena, baḷiseneva ambujaṃ;</gatha1>
<gathalast line="271">Vānaraṃ viya lepena, bādhayanti puthujjanaṃ.</gathalast>
<hangnum line="272" number="455"></hangnum>
<gatha1 line="273"> ‘‘Rūpā <pageBreak edition="T" number="0.0336" /> saddā rasā gandhā, phoṭṭhabbā ca manoramā;</gatha1>
<gathalast line="274">Pañca kāmaguṇā ete, itthirūpasmi dissare.</gathalast>
<hangnum line="275" number="456"></hangnum>
<gatha1 line="276"> ‘‘Ye <pageBreak edition="P" number="0.0048" /> etā upasevanti, rattacittā puthujjanā;</gatha1>
<gathalast line="277">Vaḍḍhenti kaṭasiṃ ghoraṃ, ācinanti punabbhavaṃ.</gathalast>
<hangnum line="278" number="457"></hangnum>
<gatha1 line="279"> ‘‘Yo cetā parivajjeti, sappasseva padā siro;</gatha1>
<gathalast line="280">Somaṃ visattikaṃ loke, sato samativattati.</gathalast>
<hangnum line="281" number="458"></hangnum>
<gatha1 line="282"> ‘‘Kāmesvādīnavaṃ <pageBreak edition="M" number="0.0290" /> disvā, nekkhammaṃ daṭṭhu khemato;</gatha1>
<gathalast line="283">Nissaṭo sabbakāmehi, patto me āsavakkhayo’’ti.</gathalast>
<centered line="284">… Sabbakāmitthero….</centered>
<centered line="285">Chakkanipāto niṭṭhito.</centered>
<paragraph line="286">Tatruddānaṃ –</paragraph>
<gatha1 line="287">Uruveḷakassapo ca, thero tekicchakāri ca;</gatha1>
<gathalast line="288">Mahānāgo ca kullo ca, <alternatives line="172" extra="null" separator="true"><alternative source-abbr="vri" source="vipassana research institut">mālukyo</alternative><alternative source-abbr="sī. ka." source="sī. ka.">māluto</alternative><alternative source-abbr="syā." source="thai">māluṅkyo</alternative></alternatives>  sappadāsako.</gathalast>
<gatha1 line="289">Kātiyāno migajālo, jento sumanasavhayo;</gatha1>
<gatha2 line="290">Nhātamuni brahmadatto, sirimaṇḍo sabbakāmī ca;</gatha2>
<gathalast line="291">Gāthāyo caturāsīti, therā cettha catuddasāti.</gathalast>
</body>
</document>