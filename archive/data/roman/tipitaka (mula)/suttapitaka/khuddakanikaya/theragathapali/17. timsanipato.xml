<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul16.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/17. timsanipato.xml</archivePath>
<titlePath>17. Tiṃsanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">17. Tiṃsanipāto</chapter>
<subhead line="2">1. Phussattheragāthā</subhead>
<hangnum line="3" number="949"></hangnum>
<gatha1 line="4"> Pāsādike <pageBreak edition="M" number="0.0341" /><pageBreak edition="V" number="0.0273" /><pageBreak edition="P" number="0.0087" /> bahū disvā, bhāvitatte susaṃvute;</gatha1>
<gathalast line="5">Isi <alternatives line="3" extra="null" separator="false"><alternative source-abbr="vri" source="vipassana research institut">paṇḍarasagotto</alternative><alternative source-abbr="sī." source="sri lanka">paṇḍarassa gotto</alternative></alternatives> , apucchi phussasavhayaṃ.</gathalast>
<hangnum line="6" number="950"></hangnum>
<gatha1 line="7"> ‘‘Kiṃchandā <pageBreak edition="T" number="0.0398" /> kimadhippāyā, kimākappā bhavissare;</gatha1>
<gathalast line="8">Anāgatamhi kālamhi, taṃ me akkhāhi pucchito’’.</gathalast>
<hangnum line="9" number="951"></hangnum>
<gatha1 line="10"> ‘‘Suṇohi vacanaṃ mayhaṃ, isipaṇḍarasavhaya;</gatha1>
<gathalast line="11">Sakkaccaṃ upadhārehi, ācikkhissāmyanāgataṃ.</gathalast>
<hangnum line="12" number="952"></hangnum>
<gatha1 line="13"> ‘‘Kodhanā upanāhī ca, makkhī thambhī saṭhā bahū;</gatha1>
<gathalast line="14">Ussukī nānāvādā ca, bhavissanti anāgate.</gathalast>
<hangnum line="15" number="953"></hangnum>
<gatha1 line="16"> ‘‘Aññātamānino dhamme, gambhīre tīragocarā;</gatha1>
<gathalast line="17">Lahukā agaru dhamme, aññamaññamagāravā.</gathalast>
<hangnum line="18" number="954"></hangnum>
<gatha1 line="19"> ‘‘Bahū ādīnavā loke, uppajjissantyanāgate;</gatha1>
<gathalast line="20">Sudesitaṃ imaṃ dhammaṃ, <alternatives line="11" extra="null" separator="true"><alternative source-abbr="vri" source="vipassana research institut">kilesessanti</alternative><alternative source-abbr="sī." source="sri lanka">kilesissanti</alternative><alternative source-abbr="syā. ka." source="syā. ka.">kilisissanti</alternative></alternatives>  dummatī.</gathalast>
<hangnum line="21" number="955"></hangnum>
<gatha1 line="22"> ‘‘Guṇahīnāpi saṅghamhi, voharantā visāradā;</gatha1>
<gathalast line="23">Balavanto bhavissanti, mukharā assutāvino.</gathalast>
<hangnum line="24" number="956"></hangnum>
<gatha1 line="25"> ‘‘Guṇavantopi saṅghamhi, voharantā yathātthato;</gatha1>
<gathalast line="26">Dubbalā te bhavissanti, hirīmanā anatthikā.</gathalast>
<hangnum line="27" number="957"></hangnum>
<gatha1 line="28"> ‘‘Rajataṃ jātarūpañca, khettaṃ vatthumajeḷakaṃ;</gatha1>
<gathalast line="29">Dāsidāsañca dummedhā, sādiyissantyanāgate.</gathalast>
<hangnum line="30" number="958"></hangnum>
<gatha1 line="31"> ‘‘Ujjhānasaññino bālā, sīlesu asamāhitā;</gatha1>
<gathalast line="32">Unnaḷā vicarissanti, kalahābhiratā magā.</gathalast>
<hangnum line="33" number="959"></hangnum>
<gatha1 line="34"> ‘‘Uddhatā ca bhavissanti, nīlacīvarapārutā;</gatha1>
<gathalast line="35">Kuhā <pageBreak edition="T" number="0.0399" /> thaddhā lapā siṅgī, carissantyariyā viya.</gathalast>
<hangnum line="36" number="960"></hangnum>
<gatha1 line="37"> ‘‘Telasaṇṭhehi kesehi, capalā añjanakkhikā;</gatha1>
<gathalast line="38">Rathiyāya gamissanti, dantavaṇṇikapārutā.</gathalast>
<hangnum line="39" number="961"></hangnum>
<gatha1 line="40"> ‘‘Ajegucchaṃ <pageBreak edition="M" number="0.0342" /><pageBreak edition="V" number="0.0274" /> vimuttehi, surattaṃ arahaddhajaṃ;</gatha1>
<gathalast line="41">Jigucchissanti kāsāvaṃ, <alternatives line="20" extra="null" separator="false"><alternative source-abbr="vri" source="vipassana research institut">odātesu samucchitā</alternative><alternative source-abbr="sī." source="sri lanka">odāte susamucchitā</alternative></alternatives> .</gathalast>
<hangnum line="42" number="962"></hangnum>
<gatha1 line="43"> ‘‘Lābhakāmā bhavissanti, kusītā hīnavīriyā;</gatha1>
<gathalast line="44">Kicchantā vanapatthāni, gāmantesu vasissare.</gathalast>
<hangnum line="45" number="963"></hangnum>
<gatha1 line="46"> ‘‘Ye <pageBreak edition="P" number="0.0088" /> ye lābhaṃ labhissanti, micchājīvaratā sadā;</gatha1>
<gathalast line="47">Te teva anusikkhantā, bhajissanti asaṃyatā.</gathalast>
<hangnum line="48" number="964"></hangnum>
<gatha1 line="49"> ‘‘Ye ye alābhino lābhaṃ, na te pujjā bhavissare;</gatha1>
<gathalast line="50">Supesalepi te dhīre, sevissanti na te tadā.</gathalast>
<hangnum line="51" number="965"></hangnum>
<gatha1 line="52"> ‘‘<alternatives line="28" extra="null" separator="false"><alternative source-abbr="vri" source="vipassana research institut">Milakkhurajanaṃ rattaṃ</alternative><alternative source-abbr="?" source="unknown">pilakkharajanaṃ rattaṃ</alternative></alternatives> , garahantā sakaṃ dhajaṃ;</gatha1>
<gathalast line="53">Titthiyānaṃ dhajaṃ keci, dhārissantyavadātakaṃ.</gathalast>
<hangnum line="54" number="966"></hangnum>
<gatha1 line="55"> ‘‘Agāravo ca kāsāve, tadā tesaṃ bhavissati;</gatha1>
<gathalast line="56">Paṭisaṅkhā ca kāsāve, bhikkhūnaṃ na bhavissati.</gathalast>
<hangnum line="57" number="967"></hangnum>
<gatha1 line="58"> ‘‘Abhibhūtassa dukkhena, sallaviddhassa ruppato;</gatha1>
<gathalast line="59">Paṭisaṅkhā mahāghorā, nāgassāsi acintiyā.</gathalast>
<hangnum line="60" number="968"></hangnum>
<gatha1 line="61"> ‘‘Chaddanto hi tadā disvā, surattaṃ arahaddhajaṃ;</gatha1>
<gathalast line="62">Tāvadeva bhaṇī gāthā, gajo atthopasaṃhitā’’.</gathalast>
<hangnum line="63" number="969"></hangnum>
<gatha1 line="64"><note>dha. pa. 9; jā. 1.2.141; 1.16.122</note> ‘‘Anikkasāvo <pageBreak edition="T" number="0.0400" /> kāsāvaṃ, yo vatthaṃ <alternatives line="39" extra="null" separator="false"><alternative source-abbr="vri" source="vipassana research institut">paridhassati</alternative><alternative source-abbr="sī. syā." source="sī. syā.">paridahissati</alternative></alternatives> ;</gatha1>
<gathalast line="65">Apeto damasaccena, na so kāsāvamarahati.</gathalast>
<hangnum line="66" number="970"></hangnum>
<gatha1 line="67"> ‘‘Yo ca vantakāsāvassa, sīlesu susamāhito;</gatha1>
<gathalast line="68">Upeto damasaccena, sa ve kāsāvamarahati.</gathalast>
<hangnum line="69" number="971"></hangnum>
<gatha1 line="70"> ‘‘Vipannasīlo dummedho, pākaṭo kāmakāriyo;</gatha1>
<gathalast line="71">Vibbhantacitto nissukko, na so kāsāvamarahati.</gathalast>
<hangnum line="72" number="972"></hangnum>
<gatha1 line="73"> ‘‘Yo ca sīlena sampanno, vītarāgo samāhito;</gatha1>
<gathalast line="74">Odātamanasaṅkappo, sa ve kāsāvamarahati.</gathalast>
<hangnum line="75" number="973"></hangnum>
<gatha1 line="76"> ‘‘Uddhato unnaḷo bālo, sīlaṃ yassa na vijjati;</gatha1>
<gathalast line="77">Odātakaṃ arahati, kāsāvaṃ kiṃ karissati.</gathalast>
<hangnum line="78" number="974"></hangnum>
<gatha1 line="79"> ‘‘Bhikkhū <pageBreak edition="M" number="0.0343" /> ca bhikkhuniyo ca, duṭṭhacittā anādarā;</gatha1>
<gathalast line="80">Tādīnaṃ mettacittānaṃ, niggaṇhissantyanāgate.</gathalast>
<hangnum line="81" number="975"></hangnum>
<gatha1 line="82"> ‘‘Sikkhāpentāpi therehi, bālā cīvaradhāraṇaṃ;</gatha1>
<gathalast line="83">Na suṇissanti dummedhā, pākaṭā kāmakāriyā.</gathalast>
<hangnum line="84" number="976"></hangnum>
<gatha1 line="85"> ‘‘Te <pageBreak edition="V" number="0.0275" /> tathā sikkhitā bālā, aññamaññaṃ agāravā;</gatha1>
<gathalast line="86">Nādiyissantupajjhāye, khaḷuṅko viya sārathiṃ.</gathalast>
<hangnum line="87" number="977"></hangnum>
<gatha1 line="88"> ‘‘Evaṃ anāgataddhānaṃ, paṭipatti bhavissati;</gatha1>
<gathalast line="89">Bhikkhūnaṃ bhikkhunīnañca, patte kālamhi pacchime.</gathalast>
<hangnum line="90" number="978"></hangnum>
<gatha1 line="91"> ‘‘Purā āgacchate etaṃ, anāgataṃ mahabbhayaṃ;</gatha1>
<gathalast line="92">Subbacā hotha sakhilā, aññamaññaṃ sagāravā.</gathalast>
<hangnum line="93" number="979"></hangnum>
<gatha1 line="94"> ‘‘Mettacittā <pageBreak edition="T" number="0.0401" /> kāruṇikā, hotha sīlesu saṃvutā;</gatha1>
<gathalast line="95">Āraddhavīriyā pahitattā, niccaṃ daḷhaparakkamā.</gathalast>
<hangnum line="96" number="980"></hangnum>
<gatha1 line="97"> ‘‘Pamādaṃ <pageBreak edition="P" number="0.0089" /> bhayato disvā, appamādañca khemato;</gatha1>
<gathalast line="98">Bhāvethaṭṭhaṅgikaṃ maggaṃ, phusantā amataṃ pada’’nti.</gathalast>
<centered line="99">… Phusso thero….</centered>
<subhead line="100">2. Sāriputtattheragāthā</subhead>
<hangnum line="101" number="981"></hangnum>
<gatha1 line="102"> ‘‘Yathācārī yathāsato satīmā, yatasaṅkappajjhāyi appamatto;</gatha1>
<gathalast line="103">Ajjhattarato samāhitatto, eko santusito tamāhu bhikkhuṃ.</gathalast>
<hangnum line="104" number="982"></hangnum>
<gatha1 line="105"> ‘‘Allaṃ sukkhaṃ vā bhuñjanto, na bāḷhaṃ suhito siyā;</gatha1>
<gathalast line="106">Ūnūdaro mitāhāro, sato bhikkhu paribbaje.</gathalast>
<hangnum line="107" number="983"></hangnum>
<gatha1 line="108"> ‘‘Cattāro pañca ālope, abhutvā udakaṃ pive;</gatha1>
<gathalast line="109">Alaṃ phāsuvihārāya, pahitattassa bhikkhuno.</gathalast>
<hangnum line="110" number="984"></hangnum>
<gatha1 line="111"> ‘‘Kappiyaṃ taṃ ce chādeti, cīvaraṃ <alternatives line="47" extra="null" separator="false"><alternative source-abbr="vri" source="vipassana research institut">idamatthikaṃ</alternative><alternative source-abbr="sī." source="sri lanka">idamatthitaṃ</alternative></alternatives> ;</gatha1>
<gathalast line="112">Alaṃ phāsuvihārāya, pahitattassa bhikkhuno.</gathalast>
<hangnum line="113" number="985"></hangnum>
<gatha1 line="114"> ‘‘Pallaṅkena <pageBreak edition="M" number="0.0344" /> nisinnassa, jaṇṇuke nābhivassati;</gatha1>
<gathalast line="115">Alaṃ phāsuvihārāya, pahitattassa bhikkhuno.</gathalast>
<hangnum line="116" number="986"></hangnum>
<gatha1 line="117"><note>saṃ. ni. 4.253; itivu. 53</note> ‘‘Yo sukhaṃ dukkhato adda, dukkhamaddakkhi sallato;</gatha1>
<gathalast line="118">Ubhayantarena <pageBreak edition="T" number="0.0402" /><note>ubhayamantare (sī.)</note> nāhosi, kena lokasmi kiṃ siyā.</gathalast>
<hangnum line="119" number="987"></hangnum>
<gatha1 line="120"> ‘‘Mā me kadāci pāpiccho, kusīto hīnavīriyo;</gatha1>
<gathalast line="121">Appassuto anādaro, kena lokasmi kiṃ siyā.</gathalast>
<hangnum line="122" number="988"></hangnum>
<gatha1 line="123"> ‘‘Bahussuto <pageBreak edition="V" number="0.0276" /> ca medhāvī, sīlesu susamāhito;</gatha1>
<gathalast line="124">Cetosamathamanuyutto, api muddhani tiṭṭhatu.</gathalast>
<hangnum line="125" number="989"></hangnum>
<gatha1 line="126"> ‘‘Yo papañcamanuyutto, papañcābhirato mago;</gatha1>
<gathalast line="127">Virādhayī so nibbānaṃ, yogakkhemaṃ anuttaraṃ.</gathalast>
<hangnum line="128" number="990"></hangnum>
<gatha1 line="129"> ‘‘Yo ca papañcaṃ hitvāna, nippapañcapathe rato;</gatha1>
<gathalast line="130">Ārādhayī so nibbānaṃ, yogakkhemaṃ anuttaraṃ.</gathalast>
<hangnum line="131" number="991"></hangnum>
<gatha1 line="132"><note>dha. pa. 98</note> ‘‘Gāme vā yadi vāraññe, ninne vā yadi vā thale;</gatha1>
<gathalast line="133">Yattha arahanto viharanti, taṃ bhūmirāmaṇeyyakaṃ.</gathalast>
<hangnum line="134" number="992"></hangnum>
<gatha1 line="135"> ‘‘Ramaṇīyāni araññāni, yattha na ramatī jano;</gatha1>
<gathalast line="136">Vītarāgā ramissanti, na te kāmagavesino.</gathalast>
<hangnum line="137" number="993"></hangnum>
<gatha1 line="138"><note>dha. pa. 76</note> ‘‘Nidhīnaṃva pavattāraṃ, yaṃ passe vajjadassinaṃ;</gatha1>
<gatha2 line="139">Niggayhavādiṃ <pageBreak edition="P" number="0.0090" /> medhāviṃ, tādisaṃ paṇḍitaṃ bhaje;</gatha2>
<gathalast line="140">Tādisaṃ bhajamānassa, seyyo hoti na pāpiyo.</gathalast>
<hangnum line="141" number="994"></hangnum>
<gatha1 line="142"><note>dha. pa. 77</note> ‘‘Ovadeyyānusāseyya, asabbhā ca nivāraye;</gatha1>
<gathalast line="143">Satañhi so piyo hoti, asataṃ hoti appiyo.</gathalast>
<hangnum line="144" number="995"></hangnum>
<gatha1 line="145"> ‘‘Aññassa bhagavā buddho, dhammaṃ desesi cakkhumā;</gatha1>
<gatha2 line="146">Dhamme <pageBreak edition="T" number="0.0403" /> desiyamānamhi, sotamodhesimatthiko;</gatha2>
<gathalast line="147">Taṃ me amoghaṃ savanaṃ, vimuttomhi anāsavo.</gathalast>
<hangnum line="148" number="996"></hangnum>
<gatha1 line="149"> ‘‘Neva pubbenivāsāya, napi dibbassa cakkhuno;</gatha1>
<gatha2 line="150">Cetopariyāya iddhiyā, cutiyā upapattiyā;</gatha2>
<gathalast line="151">Sotadhātuvisuddhiyā, paṇidhī me na vijjati <note>kathā. 378</note>.</gathalast>
<hangnum line="152" number="997"></hangnum>
<gatha1 line="153"> ‘‘Rukkhamūlaṃva <pageBreak edition="M" number="0.0345" /> nissāya, muṇḍo saṅghāṭipāruto;</gatha1>
<gathalast line="154">Paññāya uttamo thero, <alternatives line="77" extra="null" separator="false"><alternative source-abbr="vri" source="vipassana research institut">upatissova</alternative><alternative source-abbr="sī. ka." source="sī. ka.">upatisso ca</alternative></alternatives>  jhāyati.</gathalast>
<hangnum line="155" number="998"></hangnum>
<gatha1 line="156"> ‘‘Avitakkaṃ samāpanno, sammāsambuddhasāvako;</gatha1>
<gathalast line="157">Ariyena tuṇhībhāvena, upeto hoti tāvade.</gathalast>
<hangnum line="158" number="999"></hangnum>
<gatha1 line="159"><note>udā. 24</note> ‘‘Yathāpi pabbato selo, acalo suppatiṭṭhito;</gatha1>
<gathalast line="160">Evaṃ mohakkhayā bhikkhu, pabbatova na vedhati.</gathalast>
<hangnum line="161" number="1000"></hangnum>
<gatha1 line="162"> ‘‘Anaṅgaṇassa posassa, niccaṃ sucigavesino;</gatha1>
<gathalast line="163">Vālaggamattaṃ pāpassa, abbhamattaṃva khāyati.</gathalast>
<hangnum line="164" number="1001"></hangnum>
<gatha1 line="165"> ‘‘Nābhinandāmi <pageBreak edition="V" number="0.0277" /> maraṇaṃ, nābhinandāmi jīvitaṃ;</gatha1>
<gathalast line="166">Nikkhipissaṃ imaṃ kāyaṃ, sampajāno patissato.</gathalast>
<hangnum line="167" number="1002"></hangnum>
<gatha1 line="168"> ‘‘Nābhinandāmi maraṇaṃ, nābhinandāmi jīvitaṃ;</gatha1>
<gathalast line="169">Kālañca paṭikaṅkhāmi, nibbisaṃ bhatako yathā.</gathalast>
<hangnum line="170" number="1003"></hangnum>
<gatha1 line="171"> ‘‘Ubhayena midaṃ maraṇameva, nāmaraṇaṃ pacchā vā pure vā;</gatha1>
<gathalast line="172">Paṭipajjatha mā vinassatha, khaṇo vo mā upaccagā.</gathalast>
<hangnum line="173" number="1004"></hangnum>
<gatha1 line="174"> ‘‘Nagaraṃ yathā paccantaṃ, guttaṃ santarabāhiraṃ;</gatha1>
<gatha2 line="175">Evaṃ gopetha attānaṃ, khaṇo vo mā upaccagā;</gatha2>
<gathalast line="176">Khaṇātītā <pageBreak edition="T" number="0.0404" /> hi socanti, nirayamhi samappitā.</gathalast>
<hangnum line="177" number="1005"></hangnum>
<gatha1 line="178"> ‘‘Upasanto uparato, <alternatives line="88" extra="null" separator="false"><alternative source-abbr="vri" source="vipassana research institut">mantabhāṇī</alternative><alternative source-abbr="sī." source="sri lanka">mattabhāṇī</alternative></alternatives>  anuddhato;</gatha1>
<gathalast line="179">Dhunāti pāpake dhamme, dumapattaṃva māluto.</gathalast>
<hangnum line="180" number="1006"></hangnum>
<gatha1 line="181"> ‘‘Upasanto uparato, mantabhāṇī anuddhato;</gatha1>
<gathalast line="182"><alternatives line="96" extra="null" separator="true"><alternative source-abbr="syā." source="thai">abbahi</alternative><alternative source-abbr="vri" source="vipassana research institut">Appāsi</alternative><alternative source-abbr="?" source="unknown">abhāsi</alternative></alternatives>  pāpake dhamme, dumapattaṃva māluto.</gathalast>
<hangnum line="183" number="1007"></hangnum>
<gatha1 line="184"> ‘‘Upasanto <pageBreak edition="P" number="0.0091" /> anāyāso, vippasanno anāvilo;</gatha1>
<gathalast line="185">Kalyāṇasīlo medhāvī, dukkhassantakaro siyā.</gathalast>
<hangnum line="186" number="1008"></hangnum>
<gatha1 line="187"> ‘‘Na vissase ekatiyesu evaṃ, agārisu pabbajitesu cāpi;</gatha1>
<gathalast line="188">Sādhūpi hutvā na asādhu honti, asādhu hutvā puna sādhu honti.</gathalast>
<hangnum line="189" number="1009"></hangnum>
<gatha1 line="190"> ‘‘Kāmacchando <pageBreak edition="M" number="0.0346" /> ca byāpādo, thinamiddhañca bhikkhuno;</gatha1>
<gathalast line="191">Uddhaccaṃ vicikicchā ca, pañcete cittakelisā.</gathalast>
<hangnum line="192" number="1010"></hangnum>
<gatha1 line="193"> ‘‘Yassa sakkariyamānassa, asakkārena cūbhayaṃ;</gatha1>
<gathalast line="194">Samādhi na vikampati, appamādavihārino.</gathalast>
<hangnum line="195" number="1011"></hangnum>
<gatha1 line="196"> ‘‘Taṃ jhāyinaṃ sātatikaṃ, sukhumadiṭṭhivipassakaṃ;</gatha1>
<gathalast line="197">Upādānakkhayārāmaṃ, āhu sappuriso iti.</gathalast>
<hangnum line="198" number="1012"></hangnum>
<gatha1 line="199"> ‘‘Mahāsamuddo pathavī, pabbato anilopi ca;</gatha1>
<gathalast line="200">Upamāya na yujjanti, satthu varavimuttiyā.</gathalast>
<hangnum line="201" number="1013"></hangnum>
<gatha1 line="202"> ‘‘Cakkānuvattako <pageBreak edition="T" number="0.0405" /> thero, mahāñāṇī samāhito;</gatha1>
<gathalast line="203">Pathavāpaggisamāno, na rajjati na dussati.</gathalast>
<hangnum line="204" number="1014"></hangnum>
<gatha1 line="205"> ‘‘Paññāpāramitaṃ patto, mahābuddhi mahāmati;</gatha1>
<gathalast line="206">Ajaḷo jaḷasamāno, sadā carati nibbuto.</gathalast>
<hangnum line="207" number="1015"></hangnum>
<gatha1 line="208"> ‘‘Pariciṇṇo mayā satthā…pe… bhavanetti samūhatā.</gatha1>
<hangnum line="209" number="1016"></hangnum>
<gatha1 line="210"> ‘‘Sampādethappamādena <pageBreak edition="V" number="0.0278" />, esā me anusāsanī;</gatha1>
<gathalast line="211">Handāhaṃ parinibbissaṃ, vippamuttomhi sabbadhī’’ti.</gathalast>
<centered line="212">… Sāriputto thero….</centered>
<subhead line="213">3. Ānandattheragāthā</subhead>
<hangnum line="214" number="1017"></hangnum>
<gatha1 line="215"> ‘‘Pisuṇena ca kodhanena ca, maccharinā ca vibhūtanandinā;</gatha1>
<gathalast line="216">Sakhitaṃ na kareyya paṇḍito, pāpo kāpurisena saṅgamo.</gathalast>
<hangnum line="217" number="1018"></hangnum>
<gatha1 line="218"> ‘‘Saddhena ca pesalena ca, paññavatā bahussutena ca;</gatha1>
<gathalast line="219">Sakhitaṃ kareyya paṇḍito, bhaddo sappurisena saṅgamo.</gathalast>
<hangnum line="220" number="1019"></hangnum>
<gatha1 line="221"> ‘‘Passa cittakataṃ bimbaṃ…pe… yassa natthi dhuvaṃ ṭhiti.</gatha1>
<hangnum line="222" number="1020"></hangnum>
<gatha1 line="223"> ‘‘Passa cittakataṃ bimbaṃ…pe… vatthehi sobhati.</gatha1>
<hangnum line="224" number="1021"></hangnum>
<gatha1 line="225"> ‘‘Alattakakatā <pageBreak edition="M" number="0.0347" /> …pe… no ca pāragavesino.</gatha1>
<hangnum line="226" number="1022"></hangnum>
<gatha1 line="227"> ‘‘Aṭṭhapadakatā…pe… no ca pāragavesino.</gatha1>
<hangnum line="228" number="1023"></hangnum>
<gatha1 line="229"> ‘‘Añjanīva navā…pe… no ca pāragavesino.</gatha1>
<hangnum line="230" number="1024"></hangnum>
<gatha1 line="231"> ‘‘Bahussuto cittakathī, buddhassa paricārako;</gatha1>
<gathalast line="232">Pannabhāro visaññutto, seyyaṃ kappeti gotamo.</gathalast>
<hangnum line="233" number="1025"></hangnum>
<gatha1 line="234"> ‘‘Khīṇāsavo visaññutto, saṅgātīto sunibbuto;</gatha1>
<gathalast line="235">Dhāreti antimaṃ dehaṃ, jātimaraṇapāragū.</gathalast>
<hangnum line="236" number="1026"></hangnum>
<gatha1 line="237"> ‘‘Yasmiṃ <pageBreak edition="P" number="0.0092" /> patiṭṭhitā dhammā, buddhassādiccabandhuno;</gatha1>
<gathalast line="238">Nibbānagamane magge, soyaṃ tiṭṭhati gotamo.</gathalast>
<hangnum line="239" number="1027"></hangnum>
<gatha1 line="240"> ‘‘Dvāsīti <pageBreak edition="T" number="0.0406" /> buddhato gaṇhiṃ, dve sahassāni bhikkhuto;</gatha1>
<gathalast line="241">Caturāsītisahassāni, ye me dhammā pavattino.</gathalast>
<hangnum line="242" number="1028"></hangnum>
<gatha1 line="243"> ‘‘Appassutāyaṃ puriso, balibaddova jīrati;</gatha1>
<gathalast line="244">Maṃsāni tassa vaḍḍhanti, paññā tassa na vaḍḍhati.</gathalast>
<hangnum line="245" number="1029"></hangnum>
<gatha1 line="246"> ‘‘Bahussuto appassutaṃ, yo sutenātimaññati;</gatha1>
<gathalast line="247">Andho padīpadhārova, tatheva paṭibhāti maṃ.</gathalast>
<hangnum line="248" number="1030"></hangnum>
<gatha1 line="249"> ‘‘Bahussutaṃ upāseyya, sutañca na vināsaye;</gatha1>
<gathalast line="250">Taṃ mūlaṃ brahmacariyassa, tasmā dhammadharo siyā.</gathalast>
<hangnum line="251" number="1031"></hangnum>
<gatha1 line="252"> ‘‘Pubbāparaññū atthaññū, niruttipadakovido;</gatha1>
<gathalast line="253">Suggahītañca gaṇhāti, atthañcopaparikkhati.</gathalast>
<hangnum line="254" number="1032"></hangnum>
<gatha1 line="255"> ‘‘Khantyā <pageBreak edition="V" number="0.0279" /> <alternatives line="105" extra="null" separator="false"><alternative source-abbr="vri" source="vipassana research institut">chandikato</alternative><alternative source-abbr="?" source="unknown">khantiyā chandito</alternative></alternatives>  hoti, ussahitvā tuleti taṃ;</gatha1>
<gathalast line="256">Samaye so padahati, ajjhattaṃ susamāhito.</gathalast>
<hangnum line="257" number="1033"></hangnum>
<gatha1 line="258"> ‘‘Bahussutaṃ dhammadharaṃ, sappaññaṃ buddhasāvakaṃ;</gatha1>
<gathalast line="259">Dhammaviññāṇamākaṅkhaṃ, taṃ bhajetha tathāvidhaṃ.</gathalast>
<hangnum line="260" number="1034"></hangnum>
<gatha1 line="261"> ‘‘Bahussuto dhammadharo, kosārakkho mahesino;</gatha1>
<gathalast line="262">Cakkhu sabbassa lokassa, pūjanīyo bahussuto.</gathalast>
<hangnum line="263" number="1035"></hangnum>
<gatha1 line="264"> ‘‘Dhammārāmo dhammarato, dhammaṃ anuvicintayaṃ;</gatha1>
<gathalast line="265">Dhammaṃ anussaraṃ bhikkhu, saddhammā na parihāyati.</gathalast>
<hangnum line="266" number="1036"></hangnum>
<gatha1 line="267"> ‘‘Kāyamaccheragaruno <pageBreak edition="M" number="0.0348" /><note>garuko (sī.)</note>, <alternatives line="120" extra="null" separator="false"><alternative source-abbr="vri" source="vipassana research institut">hiyyamāne</alternative><alternative source-abbr="sī." source="sri lanka">hiyyamāno</alternative></alternatives>  anuṭṭhahe;</gatha1>
<gathalast line="268">Sarīrasukhagiddhassa, kuto samaṇaphāsutā.</gathalast>
<hangnum line="269" number="1037"></hangnum>
<gatha1 line="270"> ‘‘Na <pageBreak edition="T" number="0.0407" /> pakkhanti disā sabbā, dhammā na paṭibhanti maṃ;</gatha1>
<gathalast line="271">Gate kalyāṇamittamhi, andhakāraṃva khāyati.</gathalast>
<hangnum line="272" number="1038"></hangnum>
<gatha1 line="273"> ‘‘Abbhatītasahāyassa, atītagatasatthuno;</gatha1>
<gathalast line="274">Natthi etādisaṃ mittaṃ, yathā kāyagatā sati.</gathalast>
<hangnum line="275" number="1039"></hangnum>
<gatha1 line="276"> ‘‘Ye purāṇā atītā te, navehi na sameti me;</gatha1>
<gathalast line="277">Svajja ekova jhāyāmi, vassupetova pakkhimā.</gathalast>
<hangnum line="278" number="1040"></hangnum>
<gatha1 line="279"> ‘‘Dassanāya abhikkante, nānāverajjake bahū;</gatha1>
<gathalast line="280">Mā vārayittha sotāro, passantu samayo mamaṃ.</gathalast>
<hangnum line="281" number="1041"></hangnum>
<gatha1 line="282"> ‘‘Dassanāya <pageBreak edition="P" number="0.0093" /> abhikkante, nānāverajjake puthu;</gatha1>
<gathalast line="283">Karoti satthā okāsaṃ, na nivāreti cakkhumā.</gathalast>
<hangnum line="284" number="1042"></hangnum>
<gatha1 line="285"> ‘‘Paṇṇavīsativassāni, sekhabhūtassa me sato;</gatha1>
<gathalast line="286">Na kāmasaññā uppajji, passa dhammasudhammataṃ.</gathalast>
<hangnum line="287" number="1043"></hangnum>
<gatha1 line="288"> ‘‘Paṇṇavīsativassāni, sekhabhūtassa me sato;</gatha1>
<gathalast line="289">Na dosasaññā uppajji, passa dhammasudhammataṃ.</gathalast>
<hangnum line="290" number="1044"></hangnum>
<gatha1 line="291"> ‘‘Paṇṇavīsativassāni, bhagavantaṃ upaṭṭhahiṃ;</gatha1>
<gathalast line="292">Mettena kāyakammena, chāyāva <alternatives line="128" extra="null" separator="false"><alternative source-abbr="vri" source="vipassana research institut">anapāyinī</alternative><alternative source-abbr="syā. ka." source="syā. ka.">anupāyinī</alternative></alternatives> .</gathalast>
<hangnum line="293" number="1045"></hangnum>
<gatha1 line="294"> ‘‘Paṇṇavīsativassāni, bhagavantaṃ upaṭṭhahiṃ;</gatha1>
<gathalast line="295">Mettena vacīkammena, chāyāva anapāyinī.</gathalast>
<hangnum line="296" number="1046"></hangnum>
<gatha1 line="297"> ‘‘Paṇṇavīsativassāni, bhagavantaṃ upaṭṭhahiṃ;</gatha1>
<gathalast line="298">Mettena manokammena, chāyāva anapāyinī.</gathalast>
<hangnum line="299" number="1047"></hangnum>
<gatha1 line="300"> ‘‘Buddhassa <pageBreak edition="T" number="0.0408" /><pageBreak edition="V" number="0.0280" /> caṅkamantassa, piṭṭhito anucaṅkamiṃ;</gatha1>
<gathalast line="301">Dhamme desiyamānamhi, ñāṇaṃ me udapajjatha.</gathalast>
<hangnum line="302" number="1048"></hangnum>
<gatha1 line="303"> ‘‘Ahaṃ sakaraṇīyomhi, sekho appattamānaso;</gatha1>
<gathalast line="304">Satthu ca parinibbānaṃ, yo amhaṃ anukampako.</gathalast>
<hangnum line="305" number="1049"></hangnum>
<gatha1 line="306"> ‘‘Tadāsi <pageBreak edition="M" number="0.0349" /> yaṃ bhiṃsanakaṃ, tadāsi lomahaṃsanaṃ;</gatha1>
<gathalast line="307">Sabbākāravarūpete, sambuddhe parinibbute.</gathalast>
<hangnum line="308" number="1050"></hangnum>
<gatha1 line="309"> ‘‘Bahussuto dhammadharo, kosārakkho mahesino;</gatha1>
<gathalast line="310">Cakkhu sabbassa lokassa, ānando parinibbuto.</gathalast>
<hangnum line="311" number="1051"></hangnum>
<gatha1 line="312"> ‘‘Bahussuto dhammadharo, kosārakkho mahesino;</gatha1>
<gathalast line="313">Cakkhu sabbassa lokassa, andhakāre tamonudo.</gathalast>
<hangnum line="314" number="1052"></hangnum>
<gatha1 line="315"> ‘‘Gatimanto satimanto, dhitimanto ca yo isi;</gatha1>
<gathalast line="316">Saddhammadhārako thero, ānando ratanākaro.</gathalast>
<hangnum line="317" number="1053"></hangnum>
<gatha1 line="318"> ‘‘Pariciṇṇo mayā satthā, kataṃ buddhassa sāsanaṃ;</gatha1>
<gathalast line="319">Ohito garuko bhāro, natthi dāni punabbhavo’’ti.</gathalast>
<centered line="320">… Ānando thero….</centered>
<centered line="321">Tiṃsanipāto niṭṭhito.</centered>
<paragraph line="322">Tatruddānaṃ –</paragraph>
<gatha1 line="323">Phussopatisso ānando, tayotime pakittitā;</gatha1>
<gathalast line="324">Gāthāyo tattha saṅkhātā, sataṃ pañca ca uttarīti;</gathalast>
</body>
</document>