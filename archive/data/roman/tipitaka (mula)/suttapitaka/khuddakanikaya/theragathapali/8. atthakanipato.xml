<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="aṭṭha." source-abbr="aṭṭha."/>
      <version source="cambodian" source-abbr="ka."/>
      <version source="thai" source-abbr="syā."/>
    </versions>
    <normativeSource>http://tipitaka.org/romn/cscd/s0508m.mul7.xml</normativeSource>
    <source>roman/tipitaka (mula)/suttapitaka/khuddakanikaya/theragathapali/8. atthakanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/theragathapali</directory>
    <basename>8. atthakanipato</basename>
    <titlePath>8. Aṭṭhakanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">8. Aṭṭhakanipāto</chapter>
    <subhead line="2">1. Mahākaccāyanattheragāthā</subhead>
    <hangnum line="3" number="494"></hangnum>
    <gatha1 line="4"> ‘‘Kammaṃ <pageBreak edition="Myanmar" number="0.0295" /><pageBreak edition="Vipassana Research Institut" number="0.0232" /><pageBreak edition="Pali Text Society" number="0.0052" /> bahukaṃ na kāraye, parivajjeyya janaṃ na uyyame;</gatha1>
    <gathalast line="5">So ussukko rasānugiddho, atthaṃ riñcati yo sukhādhivāho.</gathalast>
    <hangnum line="6" number="495"></hangnum>
    <gatha1 line="7"> ‘‘Paṅkoti hi naṃ avedayuṃ, yāyaṃ vandanapūjanā kulesu;</gatha1>
    <gathalast line="8">Sukhumaṃ sallaṃ durubbahaṃ, sakkāro kāpurisena dujjaho.</gathalast>
    <hangnum line="9" number="496"></hangnum>
    <gatha1 line="10"> ‘‘Na parassupanidhāya, kammaṃ maccassa pāpakaṃ;</gatha1>
    <gathalast line="11">Attanā taṃ na seveyya, kammabandhūhi mātiyā.</gathalast>
    <hangnum line="12" number="497"></hangnum>
    <gatha1 line="13"> ‘‘Na pare vacanā coro, na pare vacanā muni;</gatha1>
    <gathalast line="14">Attā ca naṃ <alternatives line="3" extra="" separator="false"><alternative source-abbr="vri" source="vipassana research institut">yathāvedi</alternative><alternative source-abbr="sī." source="sri lanka">yathā vetti</alternative></alternatives> , devāpi naṃ tathā vidū.</gathalast>
    <hangnum line="15" number="498"></hangnum>
    <gatha1 line="16"> ‘‘Pare ca na vijānanti, mayamettha yamāmase;</gatha1>
    <gathalast line="17">Ye <pageBreak edition="Thai" number="0.0342" /> ca tattha vijānanti, tato sammanti medhagā.</gathalast>
    <hangnum line="18" number="499"></hangnum>
    <gatha1 line="19"> ‘‘Jīvate vāpi sappañño, api vittaparikkhayo;</gatha1>
    <gathalast line="20">Paññāya ca alābhena <note>abhāvena (sī. aṭṭha.)</note>, vittavāpi na jīvati.</gathalast>
    <hangnum line="21" number="500"></hangnum>
    <gatha1 line="22"> ‘‘Sabbaṃ suṇāti sotena, sabbaṃ passati cakkhunā;</gatha1>
    <gathalast line="23">Na ca diṭṭhaṃ sutaṃ dhīro, sabbaṃ ujjhitumarahati.</gathalast>
    <hangnum line="24" number="501"></hangnum>
    <gatha1 line="25"> ‘‘Cakkhumāssa yathā andho, sotavā badhiro yathā;</gatha1>
    <gatha2 line="26">Paññavāssa yathā mūgo, balavā dubbaloriva;</gatha2>
    <gathalast line="27">Atha atthe samuppanne, <alternatives line="21" extra="" separator="false"><alternative source-abbr="vri" source="vipassana research institut">sayetha</alternative><alternative source-abbr="ka." source="cambodian">passetha</alternative></alternatives>  matasāyika’’nti.</gathalast>
    <centered line="28">… Mahākaccāyano thero….</centered>
    <subhead line="29">2. Sirimittattheragāthā</subhead>
    <hangnum line="30" number="502"></hangnum>
    <gatha1 line="31"> ‘‘Akkodhanonupanāhī, amāyo rittapesuṇo;</gatha1>
    <gathalast line="32">Sa ve tādisako bhikkhu, evaṃ pecca na socati.</gathalast>
    <hangnum line="33" number="503"></hangnum>
    <gatha1 line="34"> ‘‘Akkodhanonupanāhī, amāyo rittapesuṇo;</gatha1>
    <gathalast line="35">Guttadvāro sadā bhikkhu, evaṃ pecca na socati.</gathalast>
    <hangnum line="36" number="504"></hangnum>
    <gatha1 line="37"> ‘‘Akkodhanonupanāhī <pageBreak edition="Myanmar" number="0.0296" /><pageBreak edition="Vipassana Research Institut" number="0.0233" />, amāyo rittapesuṇo;</gatha1>
    <gathalast line="38">Kalyāṇasīlo so <note>yo (syā.)</note> bhikkhu, evaṃ pecca na socati.</gathalast>
    <hangnum line="39" number="505"></hangnum>
    <gatha1 line="40"> ‘‘Akkodhanonupanāhī, amāyo rittapesuṇo;</gatha1>
    <gathalast line="41">Kalyāṇamitto so bhikkhu, evaṃ pecca na socati.</gathalast>
    <hangnum line="42" number="506"></hangnum>
    <gatha1 line="43"> ‘‘Akkodhanonupanāhī <pageBreak edition="Pali Text Society" number="0.0053" />, amāyo rittapesuṇo;</gatha1>
    <gathalast line="44">Kalyāṇapañño so bhikkhu, evaṃ pecca na socati.</gathalast>
    <hangnum line="45" number="507"></hangnum>
    <gatha1 line="46"> ‘‘Yassa saddhā tathāgate, acalā suppatiṭṭhitā;</gatha1>
    <gathalast line="47">Sīlañca <pageBreak edition="Thai" number="0.0343" /> yassa kalyāṇaṃ, ariyakantaṃ pasaṃsitaṃ.</gathalast>
    <hangnum line="48" number="508"></hangnum>
    <gatha1 line="49"> ‘‘Saṅghe pasādo yassatthi, ujubhūtañca dassanaṃ;</gatha1>
    <gathalast line="50">‘Adaliddo’ti taṃ āhu, amoghaṃ tassa jīvitaṃ.</gathalast>
    <hangnum line="51" number="509"></hangnum>
    <gatha1 line="52"> ‘‘Tasmā saddhañca sīlañca, pasādaṃ dhammadassanaṃ;</gatha1>
    <gathalast line="53">Anuyuñjetha medhāvī, saraṃ buddhāna sāsana’’nti.</gathalast>
    <centered line="54">… Sirimitto thero….</centered>
    <subhead line="55">3. Mahāpanthakattheragāthā</subhead>
    <hangnum line="56" number="510"></hangnum>
    <gatha1 line="57"> ‘‘Yadā paṭhamamaddakkhiṃ, satthāramakutobhayaṃ;</gatha1>
    <gathalast line="58">Tato me ahu saṃvego, passitvā purisuttamaṃ.</gathalast>
    <hangnum line="59" number="511"></hangnum>
    <gatha1 line="60"> ‘‘Siriṃ hatthehi pādehi, yo paṇāmeyya āgataṃ;</gatha1>
    <gathalast line="61">Etādisaṃ so satthāraṃ, ārādhetvā virādhaye.</gathalast>
    <hangnum line="62" number="512"></hangnum>
    <gatha1 line="63"> ‘‘Tadāhaṃ puttadārañca, dhanadhaññañca chaḍḍayiṃ;</gatha1>
    <gathalast line="64">Kesamassūni chedetvā, pabbajiṃ anagāriyaṃ.</gathalast>
    <hangnum line="65" number="513"></hangnum>
    <gatha1 line="66"> ‘‘Sikkhāsājīvasampanno, indriyesu susaṃvuto;</gatha1>
    <gatha2 line="67">Namassamāno sambuddhaṃ, vihāsiṃ aparājito.</gatha2>
    <hangnum line="68" number="514"></hangnum>
    <gatha1 line="69"> ‘‘Tato me paṇidhī āsi, cetaso abhipatthito;</gatha1>
    <gatha2 line="70">Na nisīde muhuttampi, taṇhāsalle anūhate.</gatha2>
    <hangnum line="71" number="515"></hangnum>
    <gatha1 line="72"> ‘‘Tassa mevaṃ viharato, passa vīriyaparakkamaṃ;</gatha1>
    <gatha2 line="73">Tisso vijjā anuppattā, kataṃ buddhassa sāsanaṃ.</gatha2>
    <hangnum line="74" number="516"></hangnum>
    <gatha1 line="75"> ‘‘Pubbenivāsaṃ <pageBreak edition="Myanmar" number="0.0297" /> jānāmi, dibbacakkhu visodhitaṃ;</gatha1>
    <gathalast line="76">Arahā dakkhiṇeyyomhi, vippamutto nirūpadhi.</gathalast>
    <hangnum line="77" number="517"></hangnum>
    <gatha1 line="78"> ‘‘Tato <pageBreak edition="Thai" number="0.0344" /><pageBreak edition="Vipassana Research Institut" number="0.0234" /> ratyā <alternatives line="38" extra="" separator="false"><alternative source-abbr="vri" source="vipassana research institut">vivasāne</alternative><alternative source-abbr="sī." source="sri lanka">vivasane</alternative><alternative source-abbr="syā." source="thai">vivasane</alternative></alternatives> , sūriyassuggamanaṃ pati;</gatha1>
    <gathalast line="79">Sabbaṃ taṇhaṃ visosetvā, pallaṅkena upāvisi’’nti.</gathalast>
    <centered line="80">… Mahāpanthako thero….</centered>
    <centered line="81">Aṭṭhakanipāto niṭṭhito.</centered>
    <paragraph line="82">Tatruddānaṃ –</paragraph>
    <gathalast line="83">Mahākaccāyano thero, sirimitto mahāpanthako;</gathalast>
    <gathalast line="84">Ete aṭṭhanipātamhi, gāthāyo catuvīsatīti.</gathalast>
  </content>
</document>