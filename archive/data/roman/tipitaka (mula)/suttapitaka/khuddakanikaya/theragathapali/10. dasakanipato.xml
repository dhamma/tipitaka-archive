<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="aṭṭha." source-abbr="aṭṭha."/>
      <version source="bahūsu" source-abbr="bahūsu"/>
    </versions>
    <normativeSource>http://tipitaka.org/romn/cscd/s0508m.mul9.xml</normativeSource>
    <source>roman/tipitaka (mula)/suttapitaka/khuddakanikaya/theragathapali/10. dasakanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/theragathapali</directory>
    <basename>10. dasakanipato</basename>
    <titlePath>10. Dasakanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">10. Dasakanipāto</chapter>
    <subhead line="2">1. Kāḷudāyittheragāthā</subhead>
    <hangnum line="3" number="527"></hangnum>
    <gatha1 line="4"> ‘‘Aṅgārino <pageBreak edition="Myanmar" number="0.0300" /><pageBreak edition="Vipassana Research Institut" number="0.0236" /><pageBreak edition="Pali Text Society" number="0.0056" /> dāni dumā bhadante, phalesino chadanaṃ vippahāya;</gatha1>
    <gathalast line="5">Te accimantova pabhāsayanti, samayo mahāvīra bhāgī rasānaṃ.</gathalast>
    <hangnum line="6" number="528"></hangnum>
    <gatha1 line="7"> ‘‘Dumāni <pageBreak edition="Thai" number="0.0347" /> phullāni manoramāni, samantato sabbadisā pavanti;</gatha1>
    <gathalast line="8">Pattaṃ pahāya <alternatives line="3" extra="" separator="false"><alternative source-abbr="vri" source="vipassana research institut">phalamāsasānā</alternative><alternative source-abbr="ka." source="cambodian">phalamāsamāno</alternative></alternatives> , kālo ito pakkamanāya vīra.</gathalast>
    <hangnum line="9" number="529"></hangnum>
    <gatha1 line="10"> ‘‘Nevātisītaṃ na panātiuṇhaṃ, sukhā utu addhaniyā bhadante;</gatha1>
    <gathalast line="11">Passantu taṃ sākiyā koḷiyā ca, pacchāmukhaṃ rohiniyaṃ tarantaṃ.</gathalast>
    <hangnum line="12" number="530"></hangnum>
    <gatha1 line="13"> ‘‘Āsāya kasate khettaṃ, bījaṃ āsāya vappati;</gatha1>
    <gatha2 line="14">Āsāya vāṇijā yanti, samuddaṃ dhanahārakā;</gatha2>
    <gathalast line="15">Yāya āsāya tiṭṭhāmi, sā me āsā samijjhatu.</gathalast>
    <hangnum line="16" number="531"></hangnum>
    <gatha1 line="17"><note>saṃ. ni. 1.198</note> ‘‘Punappunaṃ ceva vapanti bījaṃ, punappunaṃ vassati devarājā;</gatha1>
    <gathalast line="18">Punappunaṃ khettaṃ kasanti kassakā, punappunaṃ dhaññamupeti raṭṭhaṃ.</gathalast>
    <hangnum line="19" number="532"></hangnum>
    <gatha1 line="20"><note>saṃ. ni. 1.198</note> ‘‘Punappunaṃ yācanakā caranti, punappunaṃ dānapatī dadanti;</gatha1>
    <gathalast line="21">Punappunaṃ dānapatī daditvā, punappunaṃ saggamupenti ṭhānaṃ.</gathalast>
    <hangnum line="22" number="533"></hangnum>
    <gatha1 line="23"> ‘‘Vīro <pageBreak edition="Thai" number="0.0348" /><pageBreak edition="Pali Text Society" number="0.0057" /> have sattayugaṃ puneti, yasmiṃ kule jāyati bhūripañño;</gatha1>
    <gathalast line="24">Maññāmahaṃ sakkati devadevo, tayā hi <alternatives line="17" extra="" separator="false"><alternative source-abbr="vri" source="vipassana research institut">jāto</alternative><alternative source-abbr="sī." source="sri lanka">tayābhijāto</alternative></alternatives>  muni saccanāmo.</gathalast>
    <hangnum line="25" number="534"></hangnum>
    <gatha1 line="26"> ‘‘Suddhodano <pageBreak edition="Myanmar" number="0.0301" /> nāma pitā mahesino, buddhassa mātā pana māyanāmā;</gatha1>
    <gathalast line="27">Yā bodhisattaṃ parihariya kucchinā, kāyassa bhedā tidivamhi modati.</gathalast>
    <hangnum line="28" number="535"></hangnum>
    <gatha1 line="29"> ‘‘Sā gotamī kālakatā ito cutā, dibbehi kāmehi samaṅgibhūtā;</gatha1>
    <gathalast line="30">Sā modati kāmaguṇehi pañcahi, parivāritā devagaṇehi tehi.</gathalast>
    <hangnum line="31" number="536"></hangnum>
    <gatha1 line="32"> ‘‘Buddhassa puttomhi asayhasāhino, aṅgīrasassappaṭimassa tādino;</gatha1>
    <gathalast line="33">Pitupitā mayhaṃ tuvaṃsi sakka, dhammena me gotama ayyakosī’’ti.</gathalast>
    <centered line="34">… Kāḷudāyī thero….</centered>
    <subhead line="35">2. Ekavihāriyattheragāthā</subhead>
    <hangnum line="36" number="537"></hangnum>
    <gatha1 line="37"> ‘‘Purato <pageBreak edition="Vipassana Research Institut" number="0.0237" /> pacchato vāpi, aparo ce na vijjati;</gatha1>
    <gathalast line="38">Atīva phāsu bhavati, ekassa vasato vane.</gathalast>
    <hangnum line="39" number="538"></hangnum>
    <gatha1 line="40"> ‘‘Handa <pageBreak edition="Thai" number="0.0349" /> eko gamissāmi, araññaṃ buddhavaṇṇitaṃ;</gatha1>
    <gathalast line="41"><alternatives line="25" extra="" separator="false"><alternative source-abbr="vri" source="vipassana research institut">Phāsu</alternative><alternative source-abbr="syā." source="thai">phāsuṃ</alternative><alternative source-abbr="pī." source="pali text society">phāsuṃ</alternative></alternatives>  ekavihārissa, pahitattassa bhikkhuno.</gathalast>
    <hangnum line="42" number="539"></hangnum>
    <gatha1 line="43"> ‘‘Yogī-pītikaraṃ rammaṃ, mattakuñjarasevitaṃ;</gatha1>
    <gathalast line="44">Eko attavasī khippaṃ, pavisissāmi kānanaṃ.</gathalast>
    <hangnum line="45" number="540"></hangnum>
    <gatha1 line="46"> ‘‘Supupphite sītavane, sītale girikandare;</gatha1>
    <gathalast line="47">Gattāni parisiñcitvā, caṅkamissāmi ekako.</gathalast>
    <hangnum line="48" number="541"></hangnum>
    <gatha1 line="49"> ‘‘Ekākiyo adutiyo, ramaṇīye mahāvane;</gatha1>
    <gathalast line="50">Kadāhaṃ viharissāmi, katakicco anāsavo.</gathalast>
    <hangnum line="51" number="542"></hangnum>
    <gatha1 line="52"> ‘‘Evaṃ me kattukāmassa, adhippāyo samijjhatu;</gatha1>
    <gathalast line="53">Sādhiyissāmahaṃyeva, nāñño aññassa kārako.</gathalast>
    <hangnum line="54" number="543"></hangnum>
    <gatha1 line="55"> ‘‘Esa <pageBreak edition="Myanmar" number="0.0302" /> bandhāmi sannāhaṃ, pavisissāmi kānanaṃ;</gatha1>
    <gathalast line="56">Na tato nikkhamissāmi, appatto āsavakkhayaṃ.</gathalast>
    <hangnum line="57" number="544"></hangnum>
    <gatha1 line="58"> ‘‘Mālute upavāyante, sīte surabhigandhike <note>gandhake (syā. pī. ka.)</note>;</gatha1>
    <gathalast line="59">Avijjaṃ dālayissāmi, nisinno nagamuddhani.</gathalast>
    <hangnum line="60" number="545"></hangnum>
    <gatha1 line="61"> ‘‘Vane kusumasañchanne, pabbhāre nūna sītale;</gatha1>
    <gathalast line="62">Vimuttisukhena sukhito, ramissāmi giribbaje.</gathalast>
    <hangnum line="63" number="546"></hangnum>
    <gatha1 line="64"> ‘‘Sohaṃ <pageBreak edition="Pali Text Society" number="0.0058" /> paripuṇṇasaṅkappo, cando pannaraso yathā;</gatha1>
    <gathalast line="65">Sabbāsavaparikkhīṇo, natthi dāni punabbhavo’’ti.</gathalast>
    <centered line="66">… Ekavihāriyo thero….</centered>
    <subhead line="67">3. Mahākappinattheragāthā</subhead>
    <hangnum line="68" number="547"></hangnum>
    <gatha1 line="69"> ‘‘Anāgataṃ <pageBreak edition="Thai" number="0.0350" /> yo <alternatives line="40" extra="" separator="false"><alternative source-abbr="vri" source="vipassana research institut">paṭikacca</alternative><alternative source-abbr="sī." source="sri lanka">paṭigacca</alternative></alternatives>  passati, hitañca atthaṃ ahitañca taṃ dvayaṃ;</gatha1>
    <gathalast line="70">Viddesino tassa hitesino vā, randhaṃ na passanti samekkhamānā.</gathalast>
    <hangnum line="71" number="548"></hangnum>
    <gatha1 line="72"><note>paṭi. ma. 1.160 paṭisambhidāmagge</note> ‘‘Ānāpānasatī yassa, paripuṇṇā subhāvitā;</gatha1>
    <gatha2 line="73">Anupubbaṃ paricitā, yathā buddhena desitā;</gatha2>
    <gathalast line="74">Somaṃ lokaṃ pabhāseti, abbhā muttova candimā.</gathalast>
    <hangnum line="75" number="549"></hangnum>
    <gatha1 line="76"> ‘‘Odātaṃ <pageBreak edition="Vipassana Research Institut" number="0.0238" /> vata me cittaṃ, appamāṇaṃ subhāvitaṃ;</gatha1>
    <gathalast line="77">Nibbiddhaṃ paggahītañca, sabbā obhāsate disā.</gathalast>
    <hangnum line="78" number="550"></hangnum>
    <gatha1 line="79"> ‘‘Jīvate vāpi sappañño, api vittaparikkhayo;</gatha1>
    <gathalast line="80">Paññāya ca alābhena, vittavāpi na jīvati.</gathalast>
    <hangnum line="81" number="551"></hangnum>
    <gatha1 line="82"> ‘‘Paññā sutavinicchinī, paññā kittisilokavaddhanī;</gatha1>
    <gathalast line="83">Paññāsahito naro idha, api dukkhesu sukhāni vindati.</gathalast>
    <hangnum line="84" number="552"></hangnum>
    <gatha1 line="85"> ‘‘Nāyaṃ ajjatano dhammo, nacchero napi abbhuto;</gatha1>
    <gathalast line="86">Yattha jāyetha mīyetha, tattha kiṃ viya abbhutaṃ.</gathalast>
    <hangnum line="87" number="553"></hangnum>
    <gatha1 line="88"> ‘‘Anantaraṃ hi jātassa, jīvitā maraṇaṃ dhuvaṃ;</gatha1>
    <gathalast line="89">Jātā jātā marantīdha, evaṃdhammā hi pāṇino.</gathalast>
    <hangnum line="90" number="554"></hangnum>
    <gatha1 line="91"> ‘‘Na <pageBreak edition="Myanmar" number="0.0303" /> hetadatthāya matassa hoti, yaṃ jīvitatthaṃ paraporisānaṃ;</gatha1>
    <gathalast line="92">Matamhi ruṇṇaṃ na yaso na lokyaṃ, na <pageBreak edition="Thai" number="0.0351" /> vaṇṇitaṃ samaṇabrāhmaṇehi.</gathalast>
    <hangnum line="93" number="555"></hangnum>
    <gatha1 line="94"> ‘‘Cakkhuṃ sarīraṃ upahanti tena <note>upahanti ruṇṇaṃ (sī.), upahanti roṇṇaṃ (syā. pī.)</note>, nihīyati vaṇṇabalaṃ matī ca;</gatha1>
    <gathalast line="95">Ānandino tassa disā bhavanti, hitesino nāssa sukhī bhavanti.</gathalast>
    <hangnum line="96" number="556"></hangnum>
    <gatha1 line="97"> ‘‘Tasmā hi iccheyya kule vasante, medhāvino ceva bahussute ca;</gatha1>
    <gathalast line="98">Yesaṃ <pageBreak edition="Pali Text Society" number="0.0059" /> hi paññāvibhavena kiccaṃ, taranti nāvāya nadiṃva puṇṇa’’nti.</gathalast>
    <centered line="99">… Mahākappino thero….</centered>
    <subhead line="100">4. Cūḷapanthakattheragāthā</subhead>
    <hangnum line="101" number="557"></hangnum>
    <gatha1 line="102"> ‘‘Dandhā mayhaṃ gatī āsi, paribhūto pure ahaṃ;</gatha1>
    <gathalast line="103">Bhātā ca maṃ paṇāmesi, ‘gaccha dāni tuvaṃ gharaṃ’.</gathalast>
    <hangnum line="104" number="558"></hangnum>
    <gatha1 line="105"> ‘‘Sohaṃ paṇāmito santo <note>bhātā (aṭṭha.)</note>, saṅghārāmassa koṭṭhake;</gatha1>
    <gathalast line="106">Dummano tattha aṭṭhāsiṃ, sāsanasmiṃ apekkhavā.</gathalast>
    <hangnum line="107" number="559"></hangnum>
    <gatha1 line="108"> ‘‘Bhagavā tattha <alternatives line="66" extra="" separator="false"><alternative source-abbr="vri" source="vipassana research institut">āgacchi</alternative><alternative source-abbr="sī." source="sri lanka">āgañchi</alternative><alternative source-abbr="pī." source="pali text society">āgañchi</alternative></alternatives> , sīsaṃ mayhaṃ parāmasi;</gatha1>
    <gathalast line="109">Bāhāya maṃ gahetvāna, saṅghārāmaṃ pavesayi.</gathalast>
    <hangnum line="110" number="560"></hangnum>
    <gatha1 line="111"> ‘‘Anukampāya me satthā, pādāsi pādapuñchaniṃ;</gatha1>
    <gathalast line="112">‘Etaṃ suddhaṃ adhiṭṭhehi, ekamantaṃ svadhiṭṭhitaṃ’.</gathalast>
    <hangnum line="113" number="561"></hangnum>
    <gatha1 line="114"> ‘‘Tassāhaṃ vacanaṃ sutvā, vihāsiṃ sāsane rato;</gatha1>
    <gathalast line="115">Samādhiṃ <pageBreak edition="Thai" number="0.0352" /> paṭipādesiṃ, uttamatthassa pattiyā.</gathalast>
    <hangnum line="116" number="562"></hangnum>
    <gatha1 line="117"> ‘‘Pubbenivāsaṃ <pageBreak edition="Vipassana Research Institut" number="0.0239" /> jānāmi, dibbacakkhu visodhitaṃ;</gatha1>
    <gathalast line="118">Tisso vijjā anuppattā, kataṃ buddhassa sāsanaṃ.</gathalast>
    <hangnum line="119" number="563"></hangnum>
    <gatha1 line="120"> ‘‘Sahassakkhattumattānaṃ <pageBreak edition="Myanmar" number="0.0304" />, nimminitvāna panthako;</gatha1>
    <gathalast line="121">Nisīdambavane ramme, yāva kālappavedanā.</gathalast>
    <hangnum line="122" number="564"></hangnum>
    <gatha1 line="123"> ‘‘Tato me satthā pāhesi, dūtaṃ kālappavedakaṃ;</gatha1>
    <gathalast line="124">Paveditamhi kālamhi, <alternatives line="74" extra="" separator="false"><alternative source-abbr="vri" source="vipassana research institut">vehāsādupasaṅkamiṃ</alternative><alternative source-abbr="syā." source="thai">vehāsānupasaṅkamiṃ</alternative><alternative source-abbr="ka." source="cambodian">vehāsānupasaṅkamiṃ</alternative></alternatives> .</gathalast>
    <hangnum line="125" number="565"></hangnum>
    <gatha1 line="126"> ‘‘Vanditvā satthuno pāde, ekamantaṃ nisīdahaṃ;</gatha1>
    <gathalast line="127">Nisinnaṃ maṃ viditvāna, atha satthā paṭiggahi.</gathalast>
    <hangnum line="128" number="566"></hangnum>
    <gatha1 line="129"> ‘‘Āyāgo sabbalokassa, āhutīnaṃ paṭiggaho;</gatha1>
    <gathalast line="130">Puññakkhettaṃ manussānaṃ, paṭigaṇhittha dakkhiṇa’’nti.</gathalast>
    <centered line="131">… Cūḷapanthako thero….</centered>
    <subhead line="132">5. Kappattheragāthā</subhead>
    <hangnum line="133" number="567"></hangnum>
    <gatha1 line="134"> ‘‘Nānākulamalasampuṇṇo, mahāukkārasambhavo;</gatha1>
    <gathalast line="135">Candanikaṃva paripakkaṃ, mahāgaṇḍo mahāvaṇo.</gathalast>
    <hangnum line="136" number="568"></hangnum>
    <gatha1 line="137"> ‘‘Pubbaruhirasampuṇṇo, <alternatives line="82" extra="" separator="false"><alternative source-abbr="vri" source="vipassana research institut">gūthakūpena gāḷhito</alternative><alternative source-abbr="syā." source="thai">gūthakūpe nigāḷhito</alternative><alternative source-abbr="pī." source="pali text society">gūthakūpe nigāḷhito</alternative><alternative source-abbr="ka." source="cambodian">gūthakūpe nigāḷhito</alternative></alternatives> ;</gatha1>
    <gathalast line="138">Āpopaggharaṇo kāyo, sadā sandati pūtikaṃ.</gathalast>
    <hangnum line="139" number="569"></hangnum>
    <gatha1 line="140"> ‘‘Saṭṭhikaṇḍarasambandho <pageBreak edition="Pali Text Society" number="0.0060" />, maṃsalepanalepito;</gatha1>
    <gathalast line="141">Cammakañcukasannaddho, pūtikāyo niratthako.</gathalast>
    <hangnum line="142" number="570"></hangnum>
    <gatha1 line="143"> ‘‘Aṭṭhisaṅghātaghaṭito, nhārusuttanibandhano;</gatha1>
    <gathalast line="144">Nekesaṃ saṃgatībhāvā, kappeti iriyāpathaṃ.</gathalast>
    <hangnum line="145" number="571"></hangnum>
    <gatha1 line="146"> ‘‘Dhuvappayāto <pageBreak edition="Thai" number="0.0353" /> maraṇāya, maccurājassa santike;</gatha1>
    <gathalast line="147">Idheva chaḍḍayitvāna, yenakāmaṅgamo naro.</gathalast>
    <hangnum line="148" number="572"></hangnum>
    <gatha1 line="149"> ‘‘Avijjāya nivuto kāyo, catuganthena ganthito;</gatha1>
    <gathalast line="150">Oghasaṃsīdano kāyo, anusayajālamotthato.</gathalast>
    <hangnum line="151" number="573"></hangnum>
    <gatha1 line="152"> ‘‘Pañcanīvaraṇe yutto, vitakkena samappito;</gatha1>
    <gathalast line="153">Taṇhāmūlenānugato, mohacchādanachādito.</gathalast>
    <hangnum line="154" number="574"></hangnum>
    <gatha1 line="155"> ‘‘Evāyaṃ vattate kāyo, kammayantena yantito;</gatha1>
    <gathalast line="156">Sampatti ca vipatyantā, nānābhāvo vipajjati.</gathalast>
    <hangnum line="157" number="575"></hangnum>
    <gatha1 line="158"> ‘‘Yemaṃ <pageBreak edition="Myanmar" number="0.0305" /><pageBreak edition="Vipassana Research Institut" number="0.0240" /> kāyaṃ mamāyanti, andhabālā puthujjanā;</gatha1>
    <gathalast line="159">Vaḍḍhenti kaṭasiṃ ghoraṃ, ādiyanti punabbhavaṃ.</gathalast>
    <hangnum line="160" number="576"></hangnum>
    <gatha1 line="161"> ‘‘Yemaṃ kāyaṃ vivajjenti, gūthalittaṃva pannagaṃ;</gatha1>
    <gathalast line="162">Bhavamūlaṃ vamitvāna, parinibbissantināsavā’’ti <note>parinibbantunāsavā (sī.)</note>.</gathalast>
    <centered line="163">… Kappo thero….</centered>
    <subhead line="164">6. Vaṅgantaputtaupasenattheragāthā</subhead>
    <hangnum line="165" number="577"></hangnum>
    <gatha1 line="166"> ‘‘Vivittaṃ appanigghosaṃ, vāḷamiganisevitaṃ;</gatha1>
    <gathalast line="167">Seve senāsanaṃ bhikkhu, paṭisallānakāraṇā.</gathalast>
    <hangnum line="168" number="578"></hangnum>
    <gatha1 line="169"> ‘‘Saṅkārapuñjā <alternatives line="97" extra="" separator="false"><alternative source-abbr="vri" source="vipassana research institut">āhatvā</alternative><alternative source-abbr="ka." source="cambodian">āhitvā</alternative></alternatives> , susānā rathiyāhi ca;</gatha1>
    <gathalast line="170">Tato saṅghāṭikaṃ katvā, lūkhaṃ dhāreyya cīvaraṃ.</gathalast>
    <hangnum line="171" number="579"></hangnum>
    <gatha1 line="172"> ‘‘Nīcaṃ manaṃ karitvāna, sapadānaṃ kulā kulaṃ;</gatha1>
    <gathalast line="173">Piṇḍikāya care bhikkhu, guttadvāro susaṃvuto.</gathalast>
    <hangnum line="174" number="580"></hangnum>
    <gatha1 line="175"> ‘‘<alternatives line="105" extra="" separator="false"><alternative source-abbr="vri" source="vipassana research institut">Lūkhenapi vā</alternative><alternative source-abbr="bahūsu" source="bahūsu">lūkhenapi ca</alternative></alternatives>  santusse, nāññaṃ patthe rasaṃ bahuṃ;</gatha1>
    <gathalast line="176">Rasesu <pageBreak edition="Thai" number="0.0354" /> anugiddhassa, jhāne na ramatī mano.</gathalast>
    <hangnum line="177" number="581"></hangnum>
    <gatha1 line="178"> ‘‘Appiccho ceva santuṭṭho, pavivitto vase muni;</gatha1>
    <gathalast line="179">Asaṃsaṭṭho gahaṭṭhehi, anāgārehi cūbhayaṃ.</gathalast>
    <hangnum line="180" number="582"></hangnum>
    <gatha1 line="181"> ‘‘Yathā jaḷo va mūgo va, attānaṃ dassaye tathā;</gatha1>
    <gathalast line="182">Nātivelaṃ sambhāseyya, saṅghamajjhamhi paṇḍito.</gathalast>
    <hangnum line="183" number="583"></hangnum>
    <gatha1 line="184"> ‘‘Na so upavade kañci, upaghātaṃ vivajjaye;</gatha1>
    <gathalast line="185">Saṃvuto pātimokkhasmiṃ, mattaññū cassa bhojane.</gathalast>
    <hangnum line="186" number="584"></hangnum>
    <gatha1 line="187"> ‘‘Suggahītanimittassa, cittassuppādakovido;</gatha1>
    <gathalast line="188">Samaṃ anuyuñjeyya, kālena ca vipassanaṃ.</gathalast>
    <hangnum line="189" number="585"></hangnum>
    <gatha1 line="190"> ‘‘Vīriyasātaccasampanno <pageBreak edition="Pali Text Society" number="0.0061" />, yuttayogo sadā siyā;</gatha1>
    <gathalast line="191">Na ca appatvā dukkhantaṃ, vissāsaṃ eyya paṇḍito.</gathalast>
    <hangnum line="192" number="586"></hangnum>
    <gatha1 line="193"> ‘‘Evaṃ viharamānassa, suddhikāmassa bhikkhuno;</gatha1>
    <gathalast line="194">Khīyanti āsavā sabbe, nibbutiñcādhigacchatī’’ti.</gathalast>
    <centered line="195">… Upaseno vaṅgantaputto thero….</centered>
    <subhead line="196">7. (Apara)-gotamattheragāthā</subhead>
    <hangnum line="197" number="587"></hangnum>
    <gatha1 line="198"> ‘‘Vijāneyya <pageBreak edition="Myanmar" number="0.0306" /><pageBreak edition="Vipassana Research Institut" number="0.0241" /> sakaṃ atthaṃ, avalokeyyātha pāvacanaṃ;</gatha1>
    <gathalast line="199">Yañcettha assa patirūpaṃ, sāmaññaṃ ajjhupagatassa.</gathalast>
    <hangnum line="200" number="588"></hangnum>
    <gatha1 line="201"> ‘‘Mittaṃ idha ca kalyāṇaṃ, sikkhā vipulaṃ samādānaṃ;</gatha1>
    <gathalast line="202">Sussūsā ca garūnaṃ, etaṃ samaṇassa patirūpaṃ.</gathalast>
    <hangnum line="203" number="589"></hangnum>
    <gatha1 line="204"> ‘‘Buddhesu sagāravatā, dhamme apaciti yathābhūtaṃ;</gatha1>
    <gathalast line="205">Saṅghe <pageBreak edition="Thai" number="0.0355" /> ca cittikāro, etaṃ samaṇassa patirūpaṃ.</gathalast>
    <hangnum line="206" number="590"></hangnum>
    <gatha1 line="207"> ‘‘Ācāragocare yutto, ājīvo sodhito agārayho;</gatha1>
    <gathalast line="208">Cittassa ca saṇṭhapanaṃ, etaṃ samaṇassa patirūpaṃ.</gathalast>
    <hangnum line="209" number="591"></hangnum>
    <gatha1 line="210"> ‘‘Cārittaṃ atha vārittaṃ, iriyāpathiyaṃ pasādaniyaṃ;</gatha1>
    <gathalast line="211">Adhicitte ca āyogo, etaṃ samaṇassa patirūpaṃ.</gathalast>
    <hangnum line="212" number="592"></hangnum>
    <gatha1 line="213"> ‘‘Āraññakāni senāsanāni, pantāni appasaddāni;</gatha1>
    <gathalast line="214">Bhajitabbāni muninā, etaṃ samaṇassa patirūpaṃ.</gathalast>
    <hangnum line="215" number="593"></hangnum>
    <gatha1 line="216"> ‘‘Sīlañca bāhusaccañca, dhammānaṃ pavicayo yathābhūtaṃ;</gatha1>
    <gathalast line="217">Saccānaṃ abhisamayo, etaṃ samaṇassa patirūpaṃ.</gathalast>
    <hangnum line="218" number="594"></hangnum>
    <gatha1 line="219"> ‘‘Bhāveyya ca aniccanti, anattasaññaṃ asubhasaññañca;</gatha1>
    <gathalast line="220">Lokamhi ca anabhiratiṃ, etaṃ samaṇassa patirūpaṃ.</gathalast>
    <hangnum line="221" number="595"></hangnum>
    <gatha1 line="222"> ‘‘Bhāveyya ca bojjhaṅge, iddhipādāni indriyāni balāni;</gatha1>
    <gathalast line="223">Aṭṭhaṅgamaggamariyaṃ, etaṃ samaṇassa patirūpaṃ.</gathalast>
    <hangnum line="224" number="596"></hangnum>
    <gatha1 line="225"> ‘‘Taṇhaṃ pajaheyya muni, samūlake āsave padāleyya;</gatha1>
    <gathalast line="226">Vihareyya vippamutto, etaṃ samaṇassa patirūpa’’nti.</gathalast>
    <centered line="227">… Gotamo thero….</centered>
    <centered line="228">Dasakanipāto niṭṭhito.</centered>
    <paragraph line="229">Tatruddānaṃ –</paragraph>
    <gatha1 line="230">Kāḷudāyī ca so thero, ekavihārī ca kappino;</gatha1>
    <gatha2 line="231">Cūḷapanthako kappo ca, upaseno ca gotamo;</gatha2>
    <gathalast line="232">Sattime dasake therā, gāthāyo cettha sattatīti.</gathalast>
  </content>
</document>