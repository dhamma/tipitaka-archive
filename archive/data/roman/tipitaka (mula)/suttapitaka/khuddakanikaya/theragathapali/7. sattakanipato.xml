<?xml version="1.0"?>
<document>
<metadata>
<normativeSource>http://tipitaka.org/romn/cscd/s0508m.mul6.xml</normativeSource>
<archivePath>roman/tipitaka (mula)/suttapitaka/khuddakanikaya/theragathapali/7. sattakanipato.xml</archivePath>
<title>7. Sattakanipāto - Theragāthāpāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">7. Sattakanipāto</chapter>
<subhead line="2">1. Sundarasamuddattheragāthā</subhead>
<hangnum line="3" number="459"></hangnum>
<gatha1 line="4">‘‘Alaṅkatā <pageBreak edition="T" number="0.0337" /><pageBreak edition="M" number="0.0291" /><pageBreak edition="V" number="0.0228" /><pageBreak edition="P" number="0.0049" /> suvasanā, <alternatives line="3"><alternative lang="vri">māladhārī</alternative><alternative lang="sī.">mālābhārī</alternative><alternative lang="syā.">mālabhārī</alternative></alternatives> vibhūsitā;</gatha1>
<gathalast line="5">Alattakakatāpādā, pādukāruyha vesikā.</gathalast>
<hangnum line="6" number="460"></hangnum>
<gatha1 line="7">‘‘Pādukā oruhitvāna, purato pañjalīkatā;</gatha1>
<gathalast line="8">Sā maṃ saṇhena mudunā, <alternatives line="12"><alternative lang="vri">mhitapubbaṃ</alternative><alternative lang="sī.">mihitapubbaṃ</alternative></alternatives> abhāsatha’’.</gathalast>
<hangnum line="9" number="461"></hangnum>
<gatha1 line="10">‘‘Yuvāsi tvaṃ pabbajito, tiṭṭhāhi mama sāsane;</gatha1>
<gatha2 line="11">Bhuñja mānusake kāme, ahaṃ vittaṃ dadāmi te;</gatha2>
<gathalast line="12">Saccaṃ te paṭijānāmi, aggiṃ vā te harāmahaṃ.</gathalast>
<hangnum line="13" number="462"></hangnum>
<gatha1 line="14">‘‘Yadā jiṇṇā bhavissāma, ubho daṇḍaparāyanā;</gatha1>
<gathalast line="15">Ubhopi pabbajissāma, ubhayattha kaṭaggaho’’.</gathalast>
<hangnum line="16" number="463"></hangnum>
<gatha1 line="17">‘‘Tañca disvāna yācantiṃ, vesikaṃ pañjalīkataṃ;</gatha1>
<gathalast line="18">Alaṅkataṃ suvasanaṃ, maccupāsaṃva oḍḍitaṃ.</gathalast>
<hangnum line="19" number="464"></hangnum>
<gatha1 line="20">‘‘Tato me manasīkāro…pe… nibbidā samatiṭṭhatha.</gatha1>
<hangnum line="21" number="465"></hangnum>
<gatha1 line="22">‘‘Tato cittaṃ vimucci me…pe… kataṃ buddhassa sāsana’’nti.</gatha1>
<centered line="23">… Sundarasamuddo thero….</centered>
<subhead line="24">2. Lakuṇḍakabhaddiyattheragāthā</subhead>
<hangnum line="25" number="466"></hangnum>
<gatha1 line="26">Pare ambāṭakārāme, vanasaṇḍamhi bhaddiyo;</gatha1>
<gathalast line="27">Samūlaṃ taṇhamabbuyha, tattha bhaddova jhāyati .</gathalast>
<hangnum line="28" number="467"></hangnum>
<gatha1 line="29"> ‘‘Ramanteke <alternatives line="29"><alternative lang="vri">mudiṅgehi</alternative><alternative lang="sī. aṭṭha.">mutiṅgehi</alternative></alternatives> , vīṇāhi paṇavehi ca;</gatha1>
<gathalast line="30">Ahañca <pageBreak edition="T" number="0.0338" />rukkhamūlasmiṃ, rato buddhassa sāsane.</gathalast>
<hangnum line="31" number="468"></hangnum>
<gatha1 line="32">‘‘Buddho ce me varaṃ dajjā, so ca labbhetha me varo;</gatha1>
<gathalast line="33">Gaṇhehaṃ sabbalokassa, niccaṃ kāyagataṃ satiṃ.</gathalast>
<hangnum line="34" number="469"></hangnum>
<gatha1 line="35">‘‘Ye <pageBreak edition="M" number="0.0292" />maṃ rūpena pāmiṃsu, ye ca ghosena anvagū;</gatha1>
<gathalast line="36">Chandarāgavasūpetā, na maṃ jānanti te janā.</gathalast>
<hangnum line="37" number="470"></hangnum>
<gatha1 line="38">‘‘Ajjhattañca <pageBreak edition="V" number="0.0229" />na jānāti, bahiddhā ca na passati;</gatha1>
<gathalast line="39">Samantāvaraṇo bālo, sa ve ghosena vuyhati.</gathalast>
<hangnum line="40" number="471"></hangnum>
<gatha1 line="41">‘‘Ajjhattañca na jānāti, bahiddhā ca vipassati;</gatha1>
<gathalast line="42">Bahiddhā phaladassāvī, sopi ghosena vuyhati.</gathalast>
<hangnum line="43" number="472"></hangnum>
<gatha1 line="44">‘‘Ajjhattañca pajānāti, bahiddhā ca vipassati;</gatha1>
<gathalast line="45">Anāvaraṇadassāvī, na so ghosena vuyhatī’’ti.</gathalast>
<centered line="46">… Lakuṇḍakabhaddiyo thero….</centered>
<subhead line="47">3. Bhaddattheragāthā</subhead>
<hangnum line="48" number="473"></hangnum>
<gatha1 line="49">‘‘Ekaputto <pageBreak edition="P" number="0.0050" />ahaṃ āsiṃ, piyo mātu piyo pitu;</gatha1>
<gathalast line="50">Bahūhi vatacariyāhi, laddho āyācanāhi ca.</gathalast>
<hangnum line="51" number="474"></hangnum>
<gatha1 line="52">‘‘Te ca maṃ anukampāya, atthakāmā hitesino;</gatha1>
<gathalast line="53">Ubho pitā ca mātā ca, buddhassa upanāmayuṃ’’.</gathalast>
<hangnum line="54" number="475"></hangnum>
<gatha1 line="55">‘‘Kicchā laddho ayaṃ putto, sukhumālo sukhedhito;</gatha1>
<gathalast line="56">Imaṃ dadāma te nātha, jinassa paricārakaṃ’’.</gathalast>
<hangnum line="57" number="476"></hangnum>
<gatha1 line="58">‘‘Satthā ca maṃ paṭiggayha, ānandaṃ etadabravi;</gatha1>
<gathalast line="59">‘Pabbājehi imaṃ khippaṃ, hessatyājāniyo ayaṃ.</gathalast>
<hangnum line="60" number="477"></hangnum>
<gatha1 line="61">‘‘Pabbājetvāna <pageBreak edition="T" number="0.0339" />maṃ satthā, vihāraṃ pāvisī jino;</gatha1>
<gathalast line="62">Anoggatasmiṃ sūriyasmiṃ, tato cittaṃ vimucci me.</gathalast>
<hangnum line="63" number="478"></hangnum>
<gatha1 line="64">‘‘Tato satthā nirākatvā, paṭisallānavuṭṭhito;</gatha1>
<gathalast line="65">‘Ehi bhaddā’ti maṃ āha, sā me āsūpasampadā.</gathalast>
<hangnum line="66" number="479"></hangnum>
<gatha1 line="67">‘‘Jātiyā sattavassena, laddhā me upasampadā;</gatha1>
<gathalast line="68">Tisso vijjā anuppattā, aho dhammasudhammatā’’ti.</gathalast>
<centered line="69">… Bhaddo thero….</centered>
<subhead line="70">4. Sopākattheragāthā</subhead>
<hangnum line="71" number="480"></hangnum>
<gatha1 line="72">‘‘Disvā <pageBreak edition="M" number="0.0293" />pāsādachāyāyaṃ, caṅkamantaṃ naruttamaṃ;</gatha1>
<gathalast line="73">Tattha naṃ upasaṅkamma, <alternatives line="45"><alternative lang="vri">vandissaṃ</alternative><alternative lang="sī. pī.">vandisaṃ</alternative></alternatives> purisuttamaṃ.</gathalast>
<hangnum line="74" number="481"></hangnum>
<gatha1 line="75">‘‘Ekaṃsaṃ <pageBreak edition="V" number="0.0230" />cīvaraṃ katvā, saṃharitvāna pāṇayo;</gatha1>
<gathalast line="76">Anucaṅkamissaṃ virajaṃ, sabbasattānamuttamaṃ.</gathalast>
<hangnum line="77" number="482"></hangnum>
<gatha1 line="78">‘‘Tato pañhe apucchi maṃ, pañhānaṃ kovido vidū;</gatha1>
<gathalast line="79">Acchambhī ca abhīto ca, byākāsiṃ satthuno ahaṃ.</gathalast>
<hangnum line="80" number="483"></hangnum>
<gatha1 line="81">‘‘Vissajjitesu pañhesu, anumodi tathāgato;</gatha1>
<gathalast line="82">Bhikkhusaṅghaṃ viloketvā, imamatthaṃ abhāsatha’’.</gathalast>
<hangnum line="83" number="484"></hangnum>
<gatha1 line="84">‘‘Lābhā aṅgānaṃ magadhānaṃ, yesāyaṃ paribhuñjati;</gatha1>
<gatha2 line="85">Cīvaraṃ piṇḍapātañca, paccayaṃ sayanāsanaṃ;</gatha2>
<gathalast line="86">Paccuṭṭhānañca sāmīciṃ, tesaṃ lābhā’’ti cābravi.</gathalast>
<hangnum line="87" number="485"></hangnum>
<gatha1 line="88">‘‘Ajjatagge maṃ sopāka, dassanāyopasaṅkama;</gatha1>
<gathalast line="89">Esā <pageBreak edition="T" number="0.0340" />ceva te sopāka, bhavatu upasampadā’’.</gathalast>
<hangnum line="90" number="486"></hangnum>
<gatha1 line="91">‘‘Jātiyā sattavassohaṃ, laddhāna upasampadaṃ;</gatha1>
<gathalast line="92">Dhāremi antimaṃ dehaṃ, aho dhammasudhammatā’’ti.</gathalast>
<centered line="93">… Sopāko thero….</centered>
<subhead line="94">5. Sarabhaṅgattheragāthā</subhead>
<hangnum line="95" number="487"></hangnum>
<gatha1 line="96">‘‘Sare hatthehi bhañjitvā, katvāna kuṭimacchisaṃ;</gatha1>
<gathalast line="97">Tena me sarabhaṅgoti, nāmaṃ sammutiyā ahu.</gathalast>
<hangnum line="98" number="488"></hangnum>
<gatha1 line="99">‘‘Na <pageBreak edition="P" number="0.0051" />mayhaṃ kappate ajja, sare hatthehi bhañjituṃ;</gatha1>
<gathalast line="100">Sikkhāpadā no paññattā, gotamena yasassinā.</gathalast>
<hangnum line="101" number="489"></hangnum>
<gatha1 line="102">‘‘Sakalaṃ samattaṃ rogaṃ, sarabhaṅgo nāddasaṃ pubbe;</gatha1>
<gathalast line="103">Soyaṃ rogo diṭṭho, vacanakarenātidevassa.</gathalast>
<hangnum line="104" number="490"></hangnum>
<gatha1 line="105">‘‘Yeneva maggena gato vipassī, yeneva maggena sikhī ca vessabhū;</gatha1>
<gathalast line="106">Kakusandhakoṇāgamano ca kassapo, tenañjasena agamāsi gotamo.</gathalast>
<hangnum line="107" number="491"></hangnum>
<gatha1 line="108">‘‘Vītataṇhā <pageBreak edition="M" number="0.0294" />anādānā, satta buddhā khayogadhā;</gatha1>
<gathalast line="109">Yehāyaṃ desito dhammo, dhammabhūtehi tādibhi.</gathalast>
<hangnum line="110" number="492"></hangnum>
<gatha1 line="111">‘‘Cattāri ariyasaccāni, anukampāya pāṇinaṃ;</gatha1>
<gathalast line="112">Dukkhaṃ samudayo maggo, nirodho dukkhasaṅkhayo.</gathalast>
<hangnum line="113" number="493"></hangnum>
<gatha1 line="114">‘‘Yasmiṃ <pageBreak edition="V" number="0.0231" /> <alternatives line="53"><alternative lang="vri">nivattate</alternative><alternative lang="ka.">yasmiṃ na nibbattate</alternative></alternatives> dukkhaṃ, saṃsārasmiṃ anantakaṃ;</gatha1>
<gatha2 line="115">Bhedā <pageBreak edition="T" number="0.0341" />imassa kāyassa, jīvitassa ca saṅkhayā;</gatha2>
<gathalast line="116">Añño punabbhavo natthi, suvimuttomhi sabbadhī’’ti.</gathalast>
<centered line="117">… Sarabhaṅgo thero….</centered>
<centered line="118">Sattakanipāto niṭṭhito.</centered>
<paragraph line="119">Tatruddānaṃ –</paragraph>
<gatha1 line="120">Sundarasamuddo thero, thero lakuṇḍabhaddiyo;</gatha1>
<gatha2 line="121">Bhaddo thero ca sopāko, sarabhaṅgo mahāisi;</gatha2>
<gathalast line="122">Sattake pañcakā therā, gāthāyo pañcatiṃsatīti.</gathalast>
</body>
</document>