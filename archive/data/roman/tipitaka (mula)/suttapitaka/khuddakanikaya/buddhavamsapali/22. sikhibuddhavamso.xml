<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0511m.mul21.xml</normativeSource>
    <source>roman/tipitaka (mula)/suttapitaka/khuddakanikaya/buddhavamsapali/22. sikhibuddhavamso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/buddhavamsapali</directory>
    <basename>22. sikhibuddhavamso</basename>
    <titlePath>22. Sikhībuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">22. Sikhībuddhavaṃso</chapter>
    <hangnum line="2" number="1"></hangnum>
    <gatha1 line="3"> Vipassissa <pageBreak edition="Thai" number="2.0520" /> aparena, sambuddho dvipaduttamo;</gatha1>
    <gathalast line="4">Sikhivhayo āsi jino, asamo appaṭipuggalo.</gathalast>
    <hangnum line="5" number="2"></hangnum>
    <gatha1 line="6"> Mārasenaṃ pamadditvā, patto sambodhimuttamaṃ;</gatha1>
    <gathalast line="7">Dhammacakkaṃ pavattesi, anukampāya pāṇinaṃ.</gathalast>
    <hangnum line="8" number="3"></hangnum>
    <gatha1 line="9"> Dhammacakkaṃ pavattente, sikhimhi <alternatives line="3" extra="" separator="false"><alternative source-abbr="vri" source="vipassana research institut">jinapuṅgave</alternative><alternative source-abbr="sī." source="sri lanka">munipuṅgave</alternative></alternatives> ;</gatha1>
    <gathalast line="10">Koṭisatasahassānaṃ, paṭhamābhisamayo ahu.</gathalast>
    <hangnum line="11" number="4"></hangnum>
    <gatha1 line="12"> Aparampi dhammaṃ desente, gaṇaseṭṭhe naruttame;</gatha1>
    <gathalast line="13">Navutikoṭisahassānaṃ, dutiyābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> <alternatives line="12" extra="" separator="false"><alternative source-abbr="vri" source="vipassana research institut">Yamakapāṭihāriyañca</alternative><alternative source-abbr="sī." source="sri lanka">yamakaṃ pāṭihīrañca</alternative></alternatives> , dassayante sadevake;</gatha1>
    <gathalast line="16">Asītikoṭisahassānaṃ, tatiyābhisamayo ahu.</gathalast>
    <hangnum line="17" number="6"></hangnum>
    <gatha1 line="18"> Sannipātā <pageBreak edition="Myanmar" number="2.0367" /> tayo āsuṃ, sikhissāpi mahesino;</gatha1>
    <gathalast line="19">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="20" number="7"></hangnum>
    <gatha1 line="21"> Bhikkhusatasahassānaṃ, paṭhamo āsi samāgamo;</gatha1>
    <gathalast line="22">Asītibhikkhusahassānaṃ, dutiyo āsi samāgamo.</gathalast>
    <hangnum line="23" number="8"></hangnum>
    <gatha1 line="24"> Sattatibhikkhusahassānaṃ, tatiyo āsi samāgamo;</gatha1>
    <gathalast line="25">Anupalitto padumaṃva, toyamhi sampavaḍḍhitaṃ.</gathalast>
    <hangnum line="26" number="9"></hangnum>
    <gatha1 line="27"> Ahaṃ tena samayena, arindamo nāma khattiyo;</gatha1>
    <gathalast line="28">Sambuddhappamukhaṃ saṅghaṃ, annapānena tappayiṃ.</gathalast>
    <hangnum line="29" number="10"></hangnum>
    <gatha1 line="30"> Bahuṃ <pageBreak edition="Thai" number="2.0521" /> dussavaraṃ datvā, dussakoṭiṃ anappakaṃ;</gatha1>
    <gathalast line="31">Alaṅkataṃ hatthiyānaṃ, sambuddhassa adāsahaṃ.</gathalast>
    <hangnum line="32" number="11"></hangnum>
    <gatha1 line="33"> Hatthiyānaṃ <pageBreak edition="Vipassana Research Institut" number="2.0352" /> nimminitvā, kappiyaṃ upanāmayiṃ;</gatha1>
    <gathalast line="34">Pūrayiṃ mānasaṃ mayhaṃ, niccaṃ daḷhamupaṭṭhitaṃ.</gathalast>
    <hangnum line="35" number="12"></hangnum>
    <gatha1 line="36"> Sopi <pageBreak edition="Pali Text Society" number="0.0055" /> maṃ buddho byākāsi, sikhī lokagganāyako;</gatha1>
    <gathalast line="37">‘‘Ekatiṃse ito kappe, ayaṃ buddho bhavissati.</gathalast>
    <hangnum line="38" number="13"></hangnum>
    <gatha1 line="39"> ‘‘Ahu kapilavhayā rammā…pe… <pageBreak edition="Thai" number="2.0522" /> hessāma sammukhā imaṃ’’.</gatha1>
    <hangnum line="40" number="14"></hangnum>
    <gatha1 line="41"> Tassāhaṃ vacanaṃ sutvā, bhiyyo cittaṃ pasādayiṃ;</gatha1>
    <gathalast line="42">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="43" number="15"></hangnum>
    <gatha1 line="44"> Nagaraṃ aruṇavatī nāma, aruṇo nāma khattiyo;</gatha1>
    <gathalast line="45">Pabhāvatī nāma janikā, sikhissāpi mahesino.</gathalast>
    <hangnum line="46" number="16"></hangnum>
    <gatha1 line="47"> Sattavassasahassāni <pageBreak edition="Thai" number="2.0523" />, agāraṃ ajjha so vasi;</gatha1>
    <gathalast line="48">Sucandako giri vasabho <note>sucando girivahano (sī.)</note>, tayo pāsādamuttamā.</gathalast>
    <hangnum line="49" number="17"></hangnum>
    <gatha1 line="50"> Catuvīsasahassāni, nāriyo samalaṅkatā;</gatha1>
    <gathalast line="51">Sabbakāmā nāma nārī, atulo nāma atrajo.</gathalast>
    <hangnum line="52" number="18"></hangnum>
    <gatha1 line="53"> Nimitte caturo disvā, hatthiyānena nikkhami;</gatha1>
    <gathalast line="54">Aṭṭhamāsaṃ padhānacāraṃ, acarī purisuttamo.</gathalast>
    <hangnum line="55" number="19"></hangnum>
    <gatha1 line="56"> Brahmunā <pageBreak edition="Myanmar" number="2.0368" /> yācito santo, sikhī lokagganāyako;</gatha1>
    <gathalast line="57">Vatti cakkaṃ mahāvīro, migadāye naruttamo.</gathalast>
    <hangnum line="58" number="20"></hangnum>
    <gatha1 line="59"> Abhibhū sambhavo ceva, ahesuṃ aggasāvakā;</gatha1>
    <gathalast line="60">Khemaṅkaro nāmupaṭṭhāko, sikhissāpi mahesino.</gathalast>
    <hangnum line="61" number="21"></hangnum>
    <gatha1 line="62"> Sakhilā ca padumā ca, ahesuṃ aggasāvikā;</gatha1>
    <gathalast line="63">Bodhi tassa bhagavato, puṇḍarīkoti vuccati.</gathalast>
    <hangnum line="64" number="22"></hangnum>
    <gatha1 line="65"> Sirivaḍḍho ca nando ca, ahesuṃ aggupaṭṭhakā;</gatha1>
    <gathalast line="66">Cittā ceva suguttā ca, ahesuṃ aggupaṭṭhikā.</gathalast>
    <hangnum line="67" number="23"></hangnum>
    <gatha1 line="68"> Uccattanena so buddho, sattatihatthamuggato;</gatha1>
    <gathalast line="69">Kañcanagghiyasaṅkāso, dvattiṃsavaralakkhaṇo.</gathalast>
    <hangnum line="70" number="24"></hangnum>
    <gatha1 line="71"> Tassāpi byāmappabhā kāyā, divārattiṃ nirantaraṃ;</gatha1>
    <gathalast line="72">Disodisaṃ niccharanti, tīṇiyojanaso pabhā.</gathalast>
    <hangnum line="73" number="25"></hangnum>
    <gatha1 line="74"> Sattativassasahassāni, āyu tassa mahesino;</gatha1>
    <gathalast line="75">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="76" number="26"></hangnum>
    <gatha1 line="77"> Dhammameghaṃ <pageBreak edition="Thai" number="2.0524" /><pageBreak edition="Vipassana Research Institut" number="2.0353" /> pavassetvā, temayitvā sadevake;</gatha1>
    <gathalast line="78">Khemantaṃ pāpayitvāna, nibbuto so sasāvako.</gathalast>
    <hangnum line="79" number="27"></hangnum>
    <gatha1 line="80"> Anubyañjanasampannaṃ, dvattiṃsavaralakkhaṇaṃ;</gatha1>
    <gathalast line="81">Sabbaṃ tamantarahitaṃ, nanu rittā sabbasaṅkhārā.</gathalast>
    <hangnum line="82" number="28"></hangnum>
    <gatha1 line="83"> Sikhī munivaro buddho, assārāmamhi nibbuto;</gatha1>
    <gathalast line="84">Tatthevassa thūpavaro, tīṇiyojanamuggatoti.</gathalast>
    <centered line="85">Sikhissa bhagavato vaṃso vīsatimo.</centered>
  </content>
</document>