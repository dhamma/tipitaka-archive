<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul22.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/23. vessabhubuddhavamso.xml</archivePath>
<title>23. Vessabhūbuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">23. Vessabhūbuddhavaṃso</chapter>
<hangnum line="2" number="1"></hangnum>
<gatha1 line="3">Tattheva <pageBreak edition="P" number="0.0056" />maṇḍakappamhi, asamo appaṭipuggalo;</gatha1>
<gathalast line="4"><note>so jino (syā. kaṃ. ka.)</note>.</gathalast>
<hangnum line="5" number="2"></hangnum>
<gatha1 line="6">Ādittaṃ <pageBreak edition="M" number="2.0369" />vata rāgaggi, taṇhānaṃ vijitaṃ tadā;</gatha1>
<gathalast line="7">Nāgova bandhanaṃ chetvā, patto sambodhimuttamaṃ.</gathalast>
<hangnum line="8" number="3"></hangnum>
<gatha1 line="9">Dhammacakkaṃ pavattente, vessabhūlokanāyake;</gatha1>
<gathalast line="10">Asītikoṭisahassānaṃ, paṭhamābhisamayo ahu.</gathalast>
<hangnum line="11" number="4"></hangnum>
<gatha1 line="12">Pakkante cārikaṃ raṭṭhe, lokajeṭṭhe narāsabhe;</gatha1>
<gathalast line="13">Sattatikoṭisahassānaṃ, dutiyābhisamayo ahu.</gathalast>
<hangnum line="14" number="5"></hangnum>
<gatha1 line="15">Mahādiṭṭhiṃ vinodento, pāṭiheraṃ karoti so;</gatha1>
<gathalast line="16">Samāgatā naramarū, dasasahassī sadevake.</gathalast>
<hangnum line="17" number="6"></hangnum>
<gatha1 line="18">Mahāacchariyaṃ <pageBreak edition="T" number="2.0525" />disvā, abbhutaṃ lomahaṃsanaṃ;</gatha1>
<gathalast line="19">Devā ceva manussā ca, bujjhare saṭṭhikoṭiyo.</gathalast>
<hangnum line="20" number="7"></hangnum>
<gatha1 line="21">Sannipātā tayo āsuṃ, vessabhussa mahesino;</gatha1>
<gathalast line="22">Khīṇāsavānaṃ vimalānaṃ, santacittāna tādinaṃ.</gathalast>
<hangnum line="23" number="8"></hangnum>
<gatha1 line="24">Asītibhikkhusahassānaṃ, paṭhamo āsi samāgamo;</gatha1>
<gathalast line="25">Sattatibhikkhusahassānaṃ, dutiyo āsi samāgamo.</gathalast>
<hangnum line="26" number="9"></hangnum>
<gatha1 line="27">Saṭṭhibhikkhusahassānaṃ <pageBreak edition="V" number="2.0354" />, tatiyo āsi samāgamo;</gatha1>
<gathalast line="28">Jarādibhayabhītānaṃ, orasānaṃ mahesino.</gathalast>
<hangnum line="29" number="10"></hangnum>
<gatha1 line="30">Ahaṃ tena samayena, sudassano nāma khattiyo;</gatha1>
<gatha2 line="31">Nimantetvā mahāvīraṃ, dānaṃ datvā mahārahaṃ;</gatha2>
<gathalast line="32">Annapānena vatthena, sasaṅghaṃ jina pūjayiṃ.</gathalast>
<hangnum line="33" number="11"></hangnum>
<gatha1 line="34">Tassa buddhassa asamassa, cakkaṃ vattitamuttamaṃ;</gatha1>
<gathalast line="35">Sutvāna paṇitaṃ dhammaṃ, pabbajjamabhirocayiṃ.</gathalast>
<hangnum line="36" number="12"></hangnum>
<gatha1 line="37">Mahādānaṃ pavattetvā, rattindivamatandito;</gatha1>
<gathalast line="38">Pabbajjaṃ guṇasampannaṃ, pabbajiṃ jinasantike.</gathalast>
<hangnum line="39" number="13"></hangnum>
<gatha1 line="40">Ācāraguṇasampanno, vattasīlasamāhito;</gatha1>
<gathalast line="41">Sabbaññutaṃ gavesanto, ramāmi jinasāsane.</gathalast>
<hangnum line="42" number="14"></hangnum>
<gatha1 line="43">Saddhāpītiṃ upagantvā, buddhaṃ vandāmi sattharaṃ;</gatha1>
<gathalast line="44">Pīti uppajjati mayhaṃ, bodhiyāyeva kāraṇā.</gathalast>
<hangnum line="45" number="15"></hangnum>
<gatha1 line="46">Anivattamānasaṃ <pageBreak edition="M" number="2.0370" />ñatvā, sambuddho etadabravi;</gatha1>
<gathalast line="47">‘‘Ekatiṃse ito kappe, ayaṃ buddho bhavissati.</gathalast>
<hangnum line="48" number="16"></hangnum>
<gatha1 line="49">‘‘Ahu <pageBreak edition="T" number="2.0526" />kapilavhayā rammā…pe… hessāma sammukhā imaṃ’’.</gatha1>
<hangnum line="50" number="17"></hangnum>
<gatha1 line="51">Tassāhaṃ <pageBreak edition="P" number="0.0057" />vacanaṃ sutvā, bhiyyo cittaṃ pasādayiṃ;</gatha1>
<gathalast line="52">Uttariṃ vatamadhiṭṭhāsiṃ, dasapāramipūriyā.</gathalast>
<hangnum line="53" number="18"></hangnum>
<gatha1 line="54">Anomaṃ nāma nagaraṃ, suppatīto nāma khattiyo;</gatha1>
<gathalast line="55">Mātā yasavatī nāma, vessabhussa mahesino.</gathalast>
<hangnum line="56" number="19"></hangnum>
<gatha1 line="57">Cha ca vassasahassāni, agāraṃ ajjha so vasi;</gatha1>
<gathalast line="58">Ruci suruci rativaḍḍhano, tayo pāsādamuttamā.</gathalast>
<hangnum line="59" number="20"></hangnum>
<gatha1 line="60">Anūnatiṃsasahassāni, nāriyo samalaṅkatā;</gatha1>
<gathalast line="61">Sucittā nāma sā nārī, suppabuddho nāma atrajo.</gathalast>
<hangnum line="62" number="21"></hangnum>
<gatha1 line="63">Nimitte caturo disvā, sivikāyābhinikkhami;</gatha1>
<gathalast line="64">Chamāsaṃ padhānacāraṃ, acarī purisuttamo.</gathalast>
<hangnum line="65" number="22"></hangnum>
<gatha1 line="66">Brahmunā <pageBreak edition="T" number="2.0528" />yācito santo, vessabhūlokanāyako;</gatha1>
<gathalast line="67">Vatti cakkaṃ mahāvīro, aruṇārāme naruttamo.</gathalast>
<hangnum line="68" number="23"></hangnum>
<gatha1 line="69">Soṇo <pageBreak edition="V" number="2.0355" />ca uttaro ceva, ahesuṃ aggasāvakā;</gatha1>
<gathalast line="70">Upasanto nāmupaṭṭhāko, vessabhussa mahesino.</gathalast>
<hangnum line="71" number="24"></hangnum>
<gatha1 line="72"> <alternatives line="10"><alternative source-abbr="vri" source="vipassana research institut">Rāmā</alternative><alternative source-abbr="sī." source="sri lanka">dāmā</alternative></alternatives> ceva samālā ca, ahesuṃ aggasāvikā;</gatha1>
<gathalast line="73">Bodhi tassa bhagavato, mahāsāloti vuccati.</gathalast>
<hangnum line="74" number="25"></hangnum>
<gatha1 line="75">Sotthiko ceva rambho ca, ahesuṃ aggupaṭṭhakā;</gatha1>
<gathalast line="76">Gotamī sirimā ceva, ahesuṃ aggupaṭṭhikā.</gathalast>
<hangnum line="77" number="26"></hangnum>
<gatha1 line="78">Saṭṭhiratanamubbedho, hemayūpasamūpamo;</gatha1>
<gathalast line="79">Kāyā niccharati rasmi, rattiṃva pabbate sikhī.</gathalast>
<hangnum line="80" number="27"></hangnum>
<gatha1 line="81">Saṭṭhivassasahassāni, āyu tassa mahesino;</gatha1>
<gathalast line="82">Tāvatā tiṭṭhamāno so, tāresi janataṃ bahuṃ.</gathalast>
<hangnum line="83" number="28"></hangnum>
<gatha1 line="84">Dhammaṃ <pageBreak edition="M" number="2.0371" />vitthārikaṃ katvā, vibhajitvā mahājanaṃ;</gatha1>
<gathalast line="85">Dhammanāvaṃ ṭhapetvāna, nibbuto so sasāvako.</gathalast>
<hangnum line="86" number="29"></hangnum>
<gatha1 line="87">Dassaneyyaṃ sabbajanaṃ, vihāraṃ iriyāpathaṃ;</gatha1>
<gathalast line="88">Sabbaṃ tamantarahitaṃ, nanu rittā sabbasaṅkhārā.</gathalast>
<hangnum line="89" number="30"></hangnum>
<gatha1 line="90">Vessabhū jinavaro satthā, khemārāmamhi nibbuto;</gatha1>
<gathalast line="91">Dhātuvitthārikaṃ āsi, tesu tesu padesatoti.</gathalast>
<centered line="92">Vessabhussa bhagavato vaṃso ekavīsatimo.</centered>
</body>
</document>