<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0511m.mul26.xml</normativeSource>
    <archivePath>roman/tipitaka (mula)/suttapitaka/khuddakanikaya/buddhavamsapali/27. gotamabuddhavamso.xml</archivePath>
    <baseFileName>27. gotamabuddhavamso</baseFileName>
    <titlePath>27. Gotamabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="aṭṭha." source-abbr="aṭṭha."/>
    </versions>
  </metadata>
  <content>
    <chapter line="1">27. Gotamabuddhavaṃso</chapter>
    <hangnum line="2" number="1"></hangnum>
    <gatha1 line="3"> Ahametarahi <pageBreak edition="V" number="2.0364" /><pageBreak edition="P" number="0.0065" /> <alternatives line="3" extra="" separator="false"><alternative source-abbr="vri" source="vipassana research institut">sambuddho</alternative><alternative source-abbr="sī." source="sri lanka">buddho</alternative></alternatives> , gotamo sakyavaḍḍhano;</gatha1>
    <gathalast line="4">Padhānaṃ padahitvāna, patto sambodhimuttamaṃ.</gathalast>
    <hangnum line="5" number="2"></hangnum>
    <gatha1 line="6"> Brahmunā <pageBreak edition="M" number="2.0380" /> yācito santo, dhammacakkaṃ pavattayiṃ;</gatha1>
    <gathalast line="7">Aṭṭhārasannaṃ koṭīnaṃ, paṭhamābhisamayo ahu.</gathalast>
    <hangnum line="8" number="3"></hangnum>
    <gatha1 line="9"> Tato parañca desente, naradevasamāgame;</gatha1>
    <gathalast line="10">Gaṇanāya na vattabbo, dutiyābhisamayo ahu.</gathalast>
    <hangnum line="11" number="4"></hangnum>
    <gatha1 line="12"> Idhevāhaṃ etarahi, ovadiṃ mama atrajaṃ;</gatha1>
    <gathalast line="13">Gaṇanāya na vattabbo, tatiyābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> Ekosi sannipāto me, sāvakānaṃ mahesinaṃ;</gatha1>
    <gathalast line="16">Aḍḍhateḷasasatānaṃ, bhikkhūnāsi samāgamo.</gathalast>
    <hangnum line="17" number="6"></hangnum>
    <gatha1 line="18"> Virocamāno vimalo, bhikkhusaṅghassa majjhago;</gatha1>
    <gathalast line="19">Dadāmi patthitaṃ sabbaṃ, maṇīva sabbakāmado.</gathalast>
    <hangnum line="20" number="7"></hangnum>
    <gatha1 line="21"> Phalamākaṅkhamānānaṃ <pageBreak edition="T" number="2.0544" />, bhavacchandajahesinaṃ;</gatha1>
    <gathalast line="22">Catusaccaṃ pakāsemi, anukampāya pāṇinaṃ.</gathalast>
    <hangnum line="23" number="8"></hangnum>
    <gatha1 line="24"> Dasavīsasahassānaṃ, dhammābhisamayo ahu;</gatha1>
    <gathalast line="25">Ekadvinnaṃ abhisamayo, gaṇanāto asaṅkhiyo.</gathalast>
    <hangnum line="26" number="9"></hangnum>
    <gatha1 line="27"> Vitthārikaṃ bāhujaññaṃ, iddhaṃ phītaṃ suphullitaṃ;</gatha1>
    <gathalast line="28">Idha mayhaṃ sakyamunino, sāsanaṃ suvisodhitaṃ.</gathalast>
    <hangnum line="29" number="10"></hangnum>
    <gatha1 line="30"> Anāsavā vītarāgā, santacittā samāhitā;</gatha1>
    <gathalast line="31">Bhikkhūnekasatā sabbe, parivārenti maṃ sadā.</gathalast>
    <hangnum line="32" number="11"></hangnum>
    <gatha1 line="33"> Idāni ye etarahi, jahanti mānusaṃ bhavaṃ;</gatha1>
    <gathalast line="34">Appattamānasā sekhā, te bhikkhū viññugarahitā.</gathalast>
    <hangnum line="35" number="12"></hangnum>
    <gatha1 line="36"> Ariyañca saṃthomayantā, sadā dhammaratā janā;</gatha1>
    <gathalast line="37">Bujjhissanti satimanto, saṃsārasaritaṃ gatā.</gathalast>
    <hangnum line="38" number="13"></hangnum>
    <gatha1 line="39"> Nagaraṃ kapilavatthu me, rājā suddhodano pitā;</gatha1>
    <gathalast line="40">Mayhaṃ janettikā mātā, māyādevīti vuccati.</gathalast>
    <hangnum line="41" number="14"></hangnum>
    <gatha1 line="42"> Ekūnatiṃsavassāni <pageBreak edition="V" number="2.0365" />, agāraṃ ajjhahaṃ vasiṃ;</gatha1>
    <gathalast line="43">Rammo surammo subhako, tayo pāsādamuttamā.</gathalast>
    <hangnum line="44" number="15"></hangnum>
    <gatha1 line="45"> Cattārīsasahassāni, nāriyo samalaṅkatā;</gatha1>
    <gathalast line="46">Bhaddakañcanā nāma nārī, rāhulo nāma atrajo.</gathalast>
    <hangnum line="47" number="16"></hangnum>
    <gatha1 line="48"> Nimitte <pageBreak edition="M" number="2.0381" /> caturo disvā, assayānena nikkhamiṃ;</gatha1>
    <gathalast line="49">Chabbassaṃ <pageBreak edition="T" number="2.0545" /> padhānacāraṃ, acariṃ dukkaraṃ ahaṃ.</gathalast>
    <hangnum line="50" number="17"></hangnum>
    <gatha1 line="51"> Bārāṇasiyaṃ <pageBreak edition="P" number="0.0066" /> isipatane, cakkaṃ pavattitaṃ mayā;</gatha1>
    <gathalast line="52">Ahaṃ gotamasambuddho, saraṇaṃ sabbapāṇinaṃ.</gathalast>
    <hangnum line="53" number="18"></hangnum>
    <gatha1 line="54"> Kolito upatisso ca, dve bhikkhū aggasāvakā;</gatha1>
    <gathalast line="55">Ānando nāmupaṭṭhāko, santikāvacaro mama;</gathalast>
    <gathalast line="56">Khemā uppalavaṇṇā ca, bhikkhunī aggasāvikā.</gathalast>
    <hangnum line="57" number="19"></hangnum>
    <gatha1 line="58"> Citto hatthāḷavako ca, aggupaṭṭhākupāsakā;</gatha1>
    <gathalast line="59">Nandamātā ca uttarā, aggupaṭṭhikupāsikā.</gathalast>
    <hangnum line="60" number="20"></hangnum>
    <gatha1 line="61"> Ahaṃ assatthamūlamhi, patto sambodhimuttamaṃ;</gatha1>
    <gathalast line="62">Byāmappabhā sadā mayhaṃ, soḷasahatthamuggatā.</gathalast>
    <hangnum line="63" number="21"></hangnum>
    <gatha1 line="64"> Appaṃ vassasataṃ āyu, idānetarahi vijjati;</gatha1>
    <gathalast line="65">Tāvatā tiṭṭhamānohaṃ, tāremi janataṃ bahuṃ.</gathalast>
    <hangnum line="66" number="22"></hangnum>
    <gatha1 line="67"> Ṭhapayitvāna dhammukkaṃ, pacchimaṃ janabodhanaṃ;</gatha1>
    <gatha2 line="68">Ahampi nacirasseva, saddhiṃ sāvakasaṅghato;</gatha2>
    <gathalast line="69">Idheva parinibbissaṃ, aggī vāhārasaṅkhayā.</gathalast>
    <hangnum line="70" number="23"></hangnum>
    <gatha1 line="71"> Tāni ca atulatejāni, imāni ca <alternatives line="11" extra="" separator="false"><alternative source-abbr="vri" source="vipassana research institut">dasabalāni</alternative><alternative source-abbr="aṭṭha." source="aṭṭha.">yasabalāni</alternative></alternatives> ;</gatha1>
    <gathalast line="72">Ayañca guṇadhāraṇo deho, dvattiṃsavaralakkhaṇavicitto.</gathalast>
    <hangnum line="73" number="24"></hangnum>
    <gatha1 line="74"> Dasa disā pabhāsetvā, sataraṃsīva chappabhā;</gatha1>
    <gathalast line="75">Sabbaṃ tamantarahissanti, nanu rittā sabbasaṅkhārāti.</gathalast>
    <centered line="76">Gotamassa bhagavato vaṃso pañcavīsatimo.</centered>
  </content>
</document>