<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul27.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/28. buddhapakinnakakandam.xml</archivePath>
<titlePath>28. Buddhapakiṇṇakakaṇḍaṃ - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">28. Buddhapakiṇṇakakaṇḍaṃ</chapter>
<hangnum line="2" number="1"></hangnum>
<gatha1 line="3"> Aparimeyyito <pageBreak edition="T" number="2.0546" /><pageBreak edition="V" number="2.0366" /> kappe, caturo āsuṃ vināyakā;</gatha1>
<gatha2 line="4">Taṇhaṅkaro medhaṅkaro, athopi saraṇaṅkaro;</gatha2>
<gathalast line="5">Dīpaṅkaro ca sambuddho, ekakappamhi te jinā.</gathalast>
<hangnum line="6" number="2"></hangnum>
<gatha1 line="7"> Dīpaṅkarassa <pageBreak edition="M" number="2.0382" /> aparena, koṇḍañño nāma nāyako;</gatha1>
<gathalast line="8">Ekova ekakappamhi, tāresi janataṃ bahuṃ.</gathalast>
<hangnum line="9" number="3"></hangnum>
<gatha1 line="10"> Dīpaṅkarassa bhagavato, koṇḍaññassa ca satthuno;</gatha1>
<gathalast line="11">Etesaṃ antarā kappā, gaṇanāto asaṅkhiyā.</gathalast>
<hangnum line="12" number="4"></hangnum>
<gatha1 line="13"> Koṇḍaññassa aparena, maṅgalo nāma nāyako;</gatha1>
<gathalast line="14">Tesampi antarā kappā, gaṇanāto asaṅkhiyā.</gathalast>
<hangnum line="15" number="5"></hangnum>
<gatha1 line="16"> Maṅgalo ca sumano ca, revato sobhito muni;</gatha1>
<gathalast line="17">Tepi buddhā ekakappe, cakkhumanto pabhaṅkarā.</gathalast>
<hangnum line="18" number="6"></hangnum>
<gatha1 line="19"> Sobhitassa <pageBreak edition="P" number="0.0067" /> aparena, anomadassī mahāyaso;</gatha1>
<gathalast line="20">Tesampi antarā kappā, gaṇanāto asaṅkhiyā.</gathalast>
<hangnum line="21" number="7"></hangnum>
<gatha1 line="22"> Anomadassī padumo, nārado cāpi nāyako;</gatha1>
<gathalast line="23">Tepi buddhā ekakappe, tamantakārakā munī.</gathalast>
<hangnum line="24" number="8"></hangnum>
<gatha1 line="25"> Nāradassa aparena, padumuttaro nāma nāyako;</gatha1>
<gathalast line="26">Ekakappamhi uppanno, tāresi janataṃ bahuṃ.</gathalast>
<hangnum line="27" number="9"></hangnum>
<gatha1 line="28"> Nāradassa bhagavato, padumuttarassa satthuno;</gatha1>
<gathalast line="29">Tesampi antarā kappā, gaṇanāto asaṅkhiyā.</gathalast>
<hangnum line="30" number="10"></hangnum>
<gatha1 line="31"> Kappasatasahassamhi <pageBreak edition="T" number="2.0547" />, eko āsi mahāmuni;</gatha1>
<gathalast line="32">Padumuttaro lokavidū, āhutīnaṃ paṭiggaho.</gathalast>
<hangnum line="33" number="11"></hangnum>
<gatha1 line="34"> Tiṃsakappasahassamhi, duve <alternatives line="3" extra="null" separator="false"><alternative source-abbr="vri" source="vipassana research institut">āsuṃ vināyakā</alternative><alternative source-abbr="syā. ka." source="syā. ka.">āsiṃsu nāyakā</alternative></alternatives> ;</gatha1>
<gathalast line="35">Sumedho ca sujāto ca, orato padumuttarā.</gathalast>
<hangnum line="36" number="12"></hangnum>
<gatha1 line="37"> Aṭṭhārase kappasate, tayo <alternatives line="11" extra="null" separator="false"><alternative source-abbr="vri" source="vipassana research institut">āsuṃ vināyakā</alternative><alternative source-abbr="syā. ka." source="syā. ka.">āsiṃsu nāyakā</alternative></alternatives> ;</gatha1>
<gathalast line="38">Piyadassī atthadassī, dhammadassī ca nāyakā.</gathalast>
<hangnum line="39" number="13"></hangnum>
<gatha1 line="40"> Orato <pageBreak edition="V" number="2.0367" /> ca sujātassa, sambuddhā dvipaduttamā;</gatha1>
<gathalast line="41">Ekakappamhi te buddhā, loke appaṭipuggalā.</gathalast>
<hangnum line="42" number="14"></hangnum>
<gatha1 line="43"> Catunnavutito kappe, eko āsi mahāmuni;</gatha1>
<gathalast line="44">Siddhattho so lokavidū, sallakatto anuttaro.</gathalast>
<hangnum line="45" number="15"></hangnum>
<gatha1 line="46"> Dvenavute <pageBreak edition="M" number="2.0383" /> ito kappe, duve āsuṃ vināyakā;</gatha1>
<gathalast line="47">Tisso phusso ca sambuddhā, asamā appaṭipuggalā.</gathalast>
<hangnum line="48" number="16"></hangnum>
<gatha1 line="49"> Ekanavutito kappe, vipassī nāma nāyako;</gatha1>
<gathalast line="50">Sopi buddho kāruṇiko, satte mocesi bandhanā.</gathalast>
<hangnum line="51" number="17"></hangnum>
<gatha1 line="52"> Ekatiṃse ito kappe, duve āsuṃ vināyakā;</gatha1>
<gathalast line="53">Sikhī ca vessabhū ceva, asamā appaṭipuggalā.</gathalast>
<hangnum line="54" number="18"></hangnum>
<gatha1 line="55"> Imamhi bhaddake kappe, tayo āsuṃ vināyakā;</gatha1>
<gathalast line="56">Kakusandho koṇāgamano, kassapo cāpi nāyako.</gathalast>
<hangnum line="57" number="19"></hangnum>
<gatha1 line="58"> Ahametarahi sambuddho, metteyyo cāpi hessati;</gatha1>
<gathalast line="59">Etepime <pageBreak edition="T" number="2.0548" /> pañca buddhā, dhīrā lokānukampakā.</gathalast>
<hangnum line="60" number="20"></hangnum>
<gatha1 line="61"> Etesaṃ dhammarājūnaṃ, aññesaṃnekakoṭinaṃ;</gatha1>
<gathalast line="62">Ācikkhitvāna taṃ maggaṃ, nibbutā te sasāvakāti.</gathalast>
<centered line="63">Buddhapakiṇṇakakaṇḍaṃ niṭṭhitaṃ.</centered>
</body>
</document>