<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul17.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/18. siddhatthabuddhavamso.xml</archivePath>
<title>18. Siddhatthabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">18. Siddhatthabuddhavaṃso</chapter>
<hangnum line="2" number="1"></hangnum>
<gatha1 line="3">Dhammadassissa <pageBreak edition="P" number="0.0047" />aparena, siddhattho nāma nāyako;</gatha1>
<gathalast line="4">Nihanitvā tamaṃ sabbaṃ, sūriyo abbhuggato yathā.</gathalast>
<hangnum line="5" number="2"></hangnum>
<gatha1 line="6">Sopi patvāna sambodhiṃ, santārento sadevakaṃ;</gatha1>
<gathalast line="7">Abhivassi dhammameghena, nibbāpento sadevakaṃ.</gathalast>
<hangnum line="8" number="3"></hangnum>
<gatha1 line="9">Tassāpi atulatejassa, ahesuṃ abhisamayā tayo;</gatha1>
<gathalast line="10">Koṭisatasahassānaṃ, paṭhamābhisamayo ahu.</gathalast>
<hangnum line="11" number="4"></hangnum>
<gatha1 line="12"> Punāparaṃ <alternatives line="3"><alternative lang="vri">bhīmarathe</alternative><alternative lang="ka.">himaraṭṭhe</alternative></alternatives> , yadā āhani dundubhiṃ;</gatha1>
<gathalast line="13">Tadā navutikoṭīnaṃ, dutiyābhisamayo ahu.</gathalast>
<hangnum line="14" number="5"></hangnum>
<gatha1 line="15">Yadā buddho dhammaṃ desesi, vebhāre so puruttame;</gatha1>
<gathalast line="16">Tadā navutikoṭīnaṃ, tatiyābhisamayo ahu.</gathalast>
<hangnum line="17" number="6"></hangnum>
<gatha1 line="18">Sannipātā tayo āsuṃ, tasmimpi dvipaduttame;</gatha1>
<gathalast line="19">Khīṇāsavānaṃ vimalānaṃ, santacittāna tādinaṃ.</gathalast>
<hangnum line="20" number="7"></hangnum>
<gatha1 line="21">Koṭisatānaṃ <pageBreak edition="T" number="2.0504" /><pageBreak edition="M" number="2.0358" /> <alternatives line="11"><alternative lang="vri">navutīnaṃ</alternative><alternative lang="syā. kaṃ.">navutiyā</alternative></alternatives> , asītiyāpi ca koṭinaṃ;</gatha1>
<gathalast line="22">Ete āsuṃ tayo ṭhānā, vimalānaṃ samāgame.</gathalast>
<hangnum line="23" number="8"></hangnum>
<gatha1 line="24">Ahaṃ <pageBreak edition="V" number="2.0343" />tena samayena, maṅgalo nāma tāpaso;</gatha1>
<gathalast line="25">Uggatejo duppasaho, abhiññābalasamāhito.</gathalast>
<hangnum line="26" number="9"></hangnum>
<gatha1 line="27"> Jambuto <alternatives line="19"><alternative lang="vri">phalamānetvā</alternative><alternative lang="sī. syā.">phalamāhatvā</alternative></alternatives> siddhatthassa adāsahaṃ;</gatha1>
<gathalast line="28">Paṭiggahetvā sambuddho, idaṃ vacanamabravi.</gathalast>
<hangnum line="29" number="10"></hangnum>
<gatha1 line="30">‘‘Passatha imaṃ tāpasaṃ, jaṭilaṃ uggatāpanaṃ;</gatha1>
<gathalast line="31">Catunnavutito kappe, ayaṃ buddho bhavissati.</gathalast>
<hangnum line="32" number="11"></hangnum>
<gatha1 line="33">‘‘Padhānaṃ padahitvāna…pe… <pageBreak edition="T" number="2.0505" />hessāma sammukhā imaṃ’’.</gatha1>
<hangnum line="34" number="12"></hangnum>
<gatha1 line="35">Tassāpi vacanaṃ sutvā, bhiyyo cittaṃ pasādayiṃ;</gatha1>
<gathalast line="36">Uttariṃ vatamadhiṭṭhāsiṃ, dasapāramipūriyā.</gathalast>
<hangnum line="37" number="13"></hangnum>
<gatha1 line="38">Vebhāraṃ nāma nagaraṃ, udeno nāma khattiyo;</gatha1>
<gathalast line="39">Suphassā nāma janikā, siddhatthassa mahesino.</gathalast>
<hangnum line="40" number="14"></hangnum>
<gatha1 line="41">Dasavassasahassāni <pageBreak edition="T" number="2.0506" />, agāraṃ ajjha so vasi;</gatha1>
<gathalast line="42">Kokāsuppalakokanadā, tayo pāsādamuttamā.</gathalast>
<hangnum line="43" number="15"></hangnum>
<gatha1 line="44">Tisoḷasasahassāni, nāriyo samalaṅkatā;</gatha1>
<gathalast line="45">Somanassā nāma sā nārī, anupamo nāma atrajo.</gathalast>
<hangnum line="46" number="16"></hangnum>
<gatha1 line="47">Nimitte caturo disvā, sivikāyābhinikkhami;</gatha1>
<gathalast line="48">Anūnadasamāsāni, padhānaṃ padahī jino.</gathalast>
<hangnum line="49" number="17"></hangnum>
<gatha1 line="50">Brahmunā yācito santo, siddhattho lokanāyako;</gatha1>
<gathalast line="51">Vatti <pageBreak edition="P" number="0.0048" />cakkaṃ mahāvīro, migadāye naruttamo.</gathalast>
<hangnum line="52" number="18"></hangnum>
<gatha1 line="53">Sambalo ca sumitto ca, ahesuṃ aggasāvakā;</gatha1>
<gathalast line="54">Revato nāmupaṭṭhāko, siddhatthassa mahesino.</gathalast>
<hangnum line="55" number="19"></hangnum>
<gatha1 line="56">Sīvalā ca surāmā ca, ahesuṃ aggasāvikā;</gatha1>
<gathalast line="57">Bodhi tassa bhagavato, kaṇikāroti vuccati.</gathalast>
<hangnum line="58" number="20"></hangnum>
<gatha1 line="59">Suppiyo ca samuddo ca, ahesuṃ aggupaṭṭhakā;</gatha1>
<gathalast line="60">Rammā ceva surammā ca, ahesuṃ aggupaṭṭhikā.</gathalast>
<hangnum line="61" number="21"></hangnum>
<gatha1 line="62">So <pageBreak edition="M" number="2.0359" />buddho saṭṭhiratanaṃ, ahosi nabhamuggato;</gatha1>
<gathalast line="63">Kañcanagghiyasaṅkāso, dasasahassī virocati.</gathalast>
<hangnum line="64" number="22"></hangnum>
<gatha1 line="65">Sopi buddho asamasamo, atulo appaṭipuggalo;</gatha1>
<gathalast line="66">Vassasatasahassāni, loke aṭṭhāsi cakkhumā.</gathalast>
<hangnum line="67" number="23"></hangnum>
<gatha1 line="68">Vipulaṃ <pageBreak edition="V" number="2.0344" />pabhaṃ dassayitvā, pupphāpetvāna sāvake;</gatha1>
<gathalast line="69">Vilāsetvā samāpatyā, nibbuto so sasāvako.</gathalast>
<hangnum line="70" number="24"></hangnum>
<gatha1 line="71">Siddhattho <pageBreak edition="T" number="2.0507" />munivaro buddho, anomārāmamhi nibbuto;</gatha1>
<gathalast line="72">Tatthevassa thūpavaro, catuyojanamuggatoti.</gathalast>
<centered line="73">Siddhatthassa bhagavato vaṃso soḷasamo.</centered>
</body>
</document>