<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0511m.mul17.xml</normativeSource>
    <source>roman/tipitaka (mula)/suttapitaka/khuddakanikaya/buddhavamsapali/18. siddhatthabuddhavamso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/buddhavamsapali</directory>
    <basename>18. siddhatthabuddhavamso</basename>
    <titlePath>18. Siddhatthabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">18. Siddhatthabuddhavaṃso</chapter>
    <hangnum line="2" number="1"></hangnum>
    <gatha1 line="3"> Dhammadassissa <pageBreak edition="Pali Text Society" number="0.0047" /> aparena, siddhattho nāma nāyako;</gatha1>
    <gathalast line="4">Nihanitvā tamaṃ sabbaṃ, sūriyo abbhuggato yathā.</gathalast>
    <hangnum line="5" number="2"></hangnum>
    <gatha1 line="6"> Sopi patvāna sambodhiṃ, santārento sadevakaṃ;</gatha1>
    <gathalast line="7">Abhivassi dhammameghena, nibbāpento sadevakaṃ.</gathalast>
    <hangnum line="8" number="3"></hangnum>
    <gatha1 line="9"> Tassāpi atulatejassa, ahesuṃ abhisamayā tayo;</gatha1>
    <gathalast line="10">Koṭisatasahassānaṃ, paṭhamābhisamayo ahu.</gathalast>
    <hangnum line="11" number="4"></hangnum>
    <gatha1 line="12"> Punāparaṃ <alternatives line="3" extra="" separator="false"><alternative source-abbr="vri" source="vipassana research institut">bhīmarathe</alternative><alternative source-abbr="ka." source="cambodian">himaraṭṭhe</alternative></alternatives> , yadā āhani dundubhiṃ;</gatha1>
    <gathalast line="13">Tadā navutikoṭīnaṃ, dutiyābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> Yadā buddho dhammaṃ desesi, vebhāre so puruttame;</gatha1>
    <gathalast line="16">Tadā navutikoṭīnaṃ, tatiyābhisamayo ahu.</gathalast>
    <hangnum line="17" number="6"></hangnum>
    <gatha1 line="18"> Sannipātā tayo āsuṃ, tasmimpi dvipaduttame;</gatha1>
    <gathalast line="19">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="20" number="7"></hangnum>
    <gatha1 line="21"> Koṭisatānaṃ <pageBreak edition="Thai" number="2.0504" /><pageBreak edition="Myanmar" number="2.0358" /> <alternatives line="11" extra="" separator="false"><alternative source-abbr="vri" source="vipassana research institut">navutīnaṃ</alternative><alternative source-abbr="syā." source="thai">navutiyā</alternative><alternative source-abbr="kaṃ." source="kaṃ.">navutiyā</alternative></alternatives> , asītiyāpi ca koṭinaṃ;</gatha1>
    <gathalast line="22">Ete āsuṃ tayo ṭhānā, vimalānaṃ samāgame.</gathalast>
    <hangnum line="23" number="8"></hangnum>
    <gatha1 line="24"> Ahaṃ <pageBreak edition="Vipassana Research Institut" number="2.0343" /> tena samayena, maṅgalo nāma tāpaso;</gatha1>
    <gathalast line="25">Uggatejo duppasaho, abhiññābalasamāhito.</gathalast>
    <hangnum line="26" number="9"></hangnum>
    <gatha1 line="27"> Jambuto <alternatives line="19" extra="" separator="false"><alternative source-abbr="vri" source="vipassana research institut">phalamānetvā</alternative><alternative source-abbr="sī." source="sri lanka">phalamāhatvā</alternative><alternative source-abbr="syā." source="thai">phalamāhatvā</alternative></alternatives>  siddhatthassa adāsahaṃ;</gatha1>
    <gathalast line="28">Paṭiggahetvā sambuddho, idaṃ vacanamabravi.</gathalast>
    <hangnum line="29" number="10"></hangnum>
    <gatha1 line="30"> ‘‘Passatha imaṃ tāpasaṃ, jaṭilaṃ uggatāpanaṃ;</gatha1>
    <gathalast line="31">Catunnavutito kappe, ayaṃ buddho bhavissati.</gathalast>
    <hangnum line="32" number="11"></hangnum>
    <gatha1 line="33"> ‘‘Padhānaṃ padahitvāna…pe… <pageBreak edition="Thai" number="2.0505" /> hessāma sammukhā imaṃ’’.</gatha1>
    <hangnum line="34" number="12"></hangnum>
    <gatha1 line="35"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="36">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="37" number="13"></hangnum>
    <gatha1 line="38"> Vebhāraṃ nāma nagaraṃ, udeno nāma khattiyo;</gatha1>
    <gathalast line="39">Suphassā nāma janikā, siddhatthassa mahesino.</gathalast>
    <hangnum line="40" number="14"></hangnum>
    <gatha1 line="41"> Dasavassasahassāni <pageBreak edition="Thai" number="2.0506" />, agāraṃ ajjha so vasi;</gatha1>
    <gathalast line="42">Kokāsuppalakokanadā, tayo pāsādamuttamā.</gathalast>
    <hangnum line="43" number="15"></hangnum>
    <gatha1 line="44"> Tisoḷasasahassāni, nāriyo samalaṅkatā;</gatha1>
    <gathalast line="45">Somanassā nāma sā nārī, anupamo nāma atrajo.</gathalast>
    <hangnum line="46" number="16"></hangnum>
    <gatha1 line="47"> Nimitte caturo disvā, sivikāyābhinikkhami;</gatha1>
    <gathalast line="48">Anūnadasamāsāni, padhānaṃ padahī jino.</gathalast>
    <hangnum line="49" number="17"></hangnum>
    <gatha1 line="50"> Brahmunā yācito santo, siddhattho lokanāyako;</gatha1>
    <gathalast line="51">Vatti <pageBreak edition="Pali Text Society" number="0.0048" /> cakkaṃ mahāvīro, migadāye naruttamo.</gathalast>
    <hangnum line="52" number="18"></hangnum>
    <gatha1 line="53"> Sambalo ca sumitto ca, ahesuṃ aggasāvakā;</gatha1>
    <gathalast line="54">Revato nāmupaṭṭhāko, siddhatthassa mahesino.</gathalast>
    <hangnum line="55" number="19"></hangnum>
    <gatha1 line="56"> Sīvalā ca surāmā ca, ahesuṃ aggasāvikā;</gatha1>
    <gathalast line="57">Bodhi tassa bhagavato, kaṇikāroti vuccati.</gathalast>
    <hangnum line="58" number="20"></hangnum>
    <gatha1 line="59"> Suppiyo ca samuddo ca, ahesuṃ aggupaṭṭhakā;</gatha1>
    <gathalast line="60">Rammā ceva surammā ca, ahesuṃ aggupaṭṭhikā.</gathalast>
    <hangnum line="61" number="21"></hangnum>
    <gatha1 line="62"> So <pageBreak edition="Myanmar" number="2.0359" /> buddho saṭṭhiratanaṃ, ahosi nabhamuggato;</gatha1>
    <gathalast line="63">Kañcanagghiyasaṅkāso, dasasahassī virocati.</gathalast>
    <hangnum line="64" number="22"></hangnum>
    <gatha1 line="65"> Sopi buddho asamasamo, atulo appaṭipuggalo;</gatha1>
    <gathalast line="66">Vassasatasahassāni, loke aṭṭhāsi cakkhumā.</gathalast>
    <hangnum line="67" number="23"></hangnum>
    <gatha1 line="68"> Vipulaṃ <pageBreak edition="Vipassana Research Institut" number="2.0344" /> pabhaṃ dassayitvā, pupphāpetvāna sāvake;</gatha1>
    <gathalast line="69">Vilāsetvā samāpatyā, nibbuto so sasāvako.</gathalast>
    <hangnum line="70" number="24"></hangnum>
    <gatha1 line="71"> Siddhattho <pageBreak edition="Thai" number="2.0507" /> munivaro buddho, anomārāmamhi nibbuto;</gatha1>
    <gathalast line="72">Tatthevassa thūpavaro, catuyojanamuggatoti.</gathalast>
    <centered line="73">Siddhatthassa bhagavato vaṃso soḷasamo.</centered>
  </content>
</document>