<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul15.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/16. atthadassibuddhavamso.xml</archivePath>
<title>16. Atthadassībuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">16. Atthadassībuddhavaṃso</chapter>
<hangnum line="2" number="1"></hangnum>
<gatha1 line="3">Tattheva <pageBreak edition="T" number="2.0495" /><pageBreak edition="P" number="0.0043" />maṇḍakappamhi, atthadassī mahāyaso;</gatha1>
<gathalast line="4">Mahātamaṃ nihantvāna, patto sambodhimuttamaṃ.</gathalast>
<hangnum line="5" number="2"></hangnum>
<gatha1 line="6">Brahmunā yācito santo, dhammacakkaṃ pavattayi;</gatha1>
<gathalast line="7">Amatena tappayī lokaṃ, dasasahassisadevakaṃ.</gathalast>
<hangnum line="8" number="3"></hangnum>
<gatha1 line="9">Tassāpi lokanāthassa, ahesuṃ abhisamayā tayo;</gatha1>
<gathalast line="10">Koṭisatasahassānaṃ, paṭhamābhisamayo ahu.</gathalast>
<hangnum line="11" number="4"></hangnum>
<gatha1 line="12">Yadā buddho atthadassī, carate devacārikaṃ;</gatha1>
<gathalast line="13">Koṭisatasahassānaṃ, dutiyābhisamayo ahu.</gathalast>
<hangnum line="14" number="5"></hangnum>
<gatha1 line="15">Punāparaṃ yadā buddho, desesi pitusantike;</gatha1>
<gathalast line="16">Koṭisatasahassānaṃ, tatiyābhisamayo ahu.</gathalast>
<hangnum line="17" number="6"></hangnum>
<gatha1 line="18">Sannipātā tayo āsuṃ, tassāpi ca mahesino;</gatha1>
<gathalast line="19">Khīṇāsavānaṃ vimalānaṃ, santacittāna tādinaṃ.</gathalast>
<hangnum line="20" number="7"></hangnum>
<gatha1 line="21">Aṭṭhanavutisahassānaṃ <pageBreak edition="V" number="2.0339" />, paṭhamo āsi samāgamo;</gatha1>
<gathalast line="22">Aṭṭhāsītisahassānaṃ, dutiyo āsi samāgamo.</gathalast>
<hangnum line="23" number="8"></hangnum>
<gatha1 line="24">Aṭṭhasattatisatasahassānaṃ <pageBreak edition="M" number="2.0354" />, tatiyo āsi samāgamo;</gatha1>
<gathalast line="25">Anupādā vimuttānaṃ, vimalānaṃ mahesinaṃ.</gathalast>
<hangnum line="26" number="9"></hangnum>
<gatha1 line="27">Ahaṃ tena samayena, jaṭilo uggatāpano;</gatha1>
<gathalast line="28">Susīmo nāma nāmena, mahiyā seṭṭhasammato.</gathalast>
<hangnum line="29" number="10"></hangnum>
<gatha1 line="30">Dibbaṃ <pageBreak edition="T" number="2.0496" />mandāravaṃ pupphaṃ, padumaṃ pārichattakaṃ;</gatha1>
<gathalast line="31">Devalokāharitvāna, sambuddhamabhipūjayiṃ.</gathalast>
<hangnum line="32" number="11"></hangnum>
<gatha1 line="33">Sopi maṃ buddho byākāsi, atthadassī mahāmuni;</gatha1>
<gathalast line="34">‘‘Aṭṭhārase kappasate, ayaṃ buddho bhavissati.</gathalast>
<hangnum line="35" number="12"></hangnum>
<gatha1 line="36">‘‘Padhānaṃ padahitvāna…pe… hessāma sammukhā imaṃ’’.</gatha1>
<hangnum line="37" number="13"></hangnum>
<gatha1 line="38"> Tassāpi vacanaṃ sutvā, <alternatives line="3"><alternative lang="vri">haṭṭho</alternative><alternative lang="syā. kaṃ.">tuṭṭho</alternative></alternatives> saṃviggamānaso;</gatha1>
<gathalast line="39">Uttariṃ vatamadhiṭṭhāsiṃ, dasapāramipūriyā.</gathalast>
<hangnum line="40" number="14"></hangnum>
<gatha1 line="41">Sobhaṇaṃ nāma nagaraṃ, sāgaro nāma khattiyo;</gatha1>
<gathalast line="42">Sudassanā nāma janikā, atthadassissa satthuno.</gathalast>
<hangnum line="43" number="15"></hangnum>
<gatha1 line="44">Dasavassasahassāni, agāraṃ ajjha so vasi;</gatha1>
<gathalast line="45">Amaragiri sugiri vāhanā, tayo pāsādamuttamā.</gathalast>
<hangnum line="46" number="16"></hangnum>
<gatha1 line="47">Tettiṃsañca <pageBreak edition="T" number="2.0498" />sahassāni, nāriyo samalaṅkatā;</gatha1>
<gathalast line="48">Visākhā nāma nārī ca, selo nāmāsi atrajo.</gathalast>
<hangnum line="49" number="17"></hangnum>
<gatha1 line="50">Nimitte <pageBreak edition="P" number="0.0044" />caturo disvā, assayānena nikkhami;</gatha1>
<gathalast line="51">Anūnaaṭṭhamāsāni, padhānaṃ padahī jino.</gathalast>
<hangnum line="52" number="18"></hangnum>
<gatha1 line="53">Brahmunā yācito santo, atthadassī mahāyaso;</gatha1>
<gathalast line="54">Vatti cakkaṃ mahāvīro, anomuyyāne narāsabho.</gathalast>
<hangnum line="55" number="19"></hangnum>
<gatha1 line="56">Santo ca upasanto ca, ahesuṃ aggasāvakā;</gatha1>
<gathalast line="57">Abhayo nāmupaṭṭhāko, atthadassissa satthuno.</gathalast>
<hangnum line="58" number="20"></hangnum>
<gatha1 line="59">Dhammā ceva sudhammā ca, ahesuṃ aggasāvikā;</gatha1>
<gathalast line="60">Bodhi tassa bhagavato, campakoti pavuccati.</gathalast>
<hangnum line="61" number="21"></hangnum>
<gatha1 line="62">Nakulo ca nisabho ca, ahesuṃ aggupaṭṭhakā;</gatha1>
<gathalast line="63">Makilā ca sunandā ca, ahesuṃ aggupaṭṭhikā.</gathalast>
<hangnum line="64" number="22"></hangnum>
<gatha1 line="65">Sopi <pageBreak edition="M" number="2.0355" /><pageBreak edition="V" number="2.0340" />buddho asamasamo, asītihatthamuggato;</gatha1>
<gathalast line="66">Sobhate sālarājāva, uḷurājāva pūrito.</gathalast>
<hangnum line="67" number="23"></hangnum>
<gatha1 line="68">Tassa pākatikā raṃsī, anekasatakoṭiyo;</gatha1>
<gathalast line="69">Uddhaṃ adho dasa disā, pharanti yojanaṃ sadā.</gathalast>
<hangnum line="70" number="24"></hangnum>
<gatha1 line="71">Sopi buddho narāsabho, sabbasattuttamo muni;</gatha1>
<gathalast line="72">Vassasatasahassāni, loke aṭṭhāsi cakkhumā.</gathalast>
<hangnum line="73" number="25"></hangnum>
<gatha1 line="74">Atulaṃ dassetvā obhāsaṃ, virocetvā sadevake ;</gatha1>
<gathalast line="75">Sopi aniccataṃ patto, yathaggupādānasaṅkhayā.</gathalast>
<hangnum line="76" number="26"></hangnum>
<gatha1 line="77">Atthadassī <pageBreak edition="T" number="2.0499" />jinavaro, anomārāmamhi nibbuto;</gatha1>
<gathalast line="78">Dhātuvitthārikaṃ āsi, tesu tesu padesatoti.</gathalast>
<centered line="79">Atthadassissa bhagavato vaṃso cuddasamo.</centered>
</body>
</document>