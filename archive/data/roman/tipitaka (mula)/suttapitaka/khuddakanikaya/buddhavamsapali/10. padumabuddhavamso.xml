<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0511m.mul9.xml</normativeSource>
    <archivePath>roman/tipitaka (mula)/suttapitaka/khuddakanikaya/buddhavamsapali/10. padumabuddhavamso.xml</archivePath>
    <baseFileName>10. padumabuddhavamso</baseFileName>
    <titlePath>10. Padumabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
    </versions>
  </metadata>
  <content>
    <chapter line="1">10. Padumabuddhavaṃso</chapter>
    <hangnum line="2" number="1"></hangnum>
    <gatha1 line="3"> Anomadassissa <pageBreak edition="Thai" number="2.0467" /><pageBreak edition="Pali Text Society" number="0.0031" /> aparena, sambuddho dvipaduttamo;</gatha1>
    <gathalast line="4">Padumo nāma nāmena, asamo appaṭipuggalo.</gathalast>
    <hangnum line="5" number="2"></hangnum>
    <gatha1 line="6"> Tassāpi asamaṃ sīlaṃ, samādhipi anantako;</gatha1>
    <gathalast line="7">Asaṅkheyyaṃ ñāṇavaraṃ, vimuttipi anūpamā.</gathalast>
    <hangnum line="8" number="3"></hangnum>
    <gatha1 line="9"> Tassāpi <pageBreak edition="Myanmar" number="2.0339" /> atulatejassa, dhammacakkappavattane;</gatha1>
    <gathalast line="10">Abhisamayā tayo āsuṃ, mahātamapavāhanā.</gathalast>
    <hangnum line="11" number="4"></hangnum>
    <gatha1 line="12"> Paṭhamābhisamaye buddho, koṭisatamabodhayi;</gatha1>
    <gathalast line="13">Dutiyābhisamaye dhīro, navutikoṭimabodhayi.</gathalast>
    <hangnum line="14" number="5"></hangnum>
    <gatha1 line="15"> Yadā ca padumo buddho, ovadī sakamatrajaṃ;</gatha1>
    <gathalast line="16">Tadā asītikoṭīnaṃ, tatiyābhisamayo ahu.</gathalast>
    <hangnum line="17" number="6"></hangnum>
    <gatha1 line="18"> Sannipātā tayo āsuṃ, padumassa mahesino;</gatha1>
    <gathalast line="19">Koṭisatasahassānaṃ, paṭhamo āsi samāgamo.</gathalast>
    <hangnum line="20" number="7"></hangnum>
    <gatha1 line="21"> Kathinatthārasamaye <pageBreak edition="Vipassana Research Institut" number="2.0325" />, uppanne kathinacīvare;</gatha1>
    <gathalast line="22">Dhammasenāpatitthāya, bhikkhū <alternatives line="3" extra="" separator="false"><alternative source-abbr="vri" source="vipassana research institut">sibbiṃsu</alternative><alternative source-abbr="ka." source="cambodian">yāciṃsu</alternative></alternatives>  cīvaraṃ.</gathalast>
    <hangnum line="23" number="8"></hangnum>
    <gatha1 line="24"> Tadā te vimalā bhikkhū, chaḷabhiññā mahiddhikā;</gatha1>
    <gathalast line="25">Tīṇi satasahassāni, samiṃsu aparājitā.</gathalast>
    <hangnum line="26" number="9"></hangnum>
    <gatha1 line="27"> Punāparaṃ so <alternatives line="11" extra="" separator="false"><alternative source-abbr="vri" source="vipassana research institut">narāsabho</alternative><alternative source-abbr="syā." source="thai">naravusabho</alternative><alternative source-abbr="kaṃ." source="kaṃ.">naravusabho</alternative></alternatives> , pavane vāsaṃ upāgami;</gatha1>
    <gathalast line="28">Tadā samāgamo āsi, dvinnaṃ satasahassinaṃ.</gathalast>
    <hangnum line="29" number="10"></hangnum>
    <gatha1 line="30"> Ahaṃ tena samayena, sīho āsiṃ migādhibhū;</gatha1>
    <gathalast line="31">Vivekamanubrūhantaṃ <pageBreak edition="Thai" number="2.0468" />, pavane addasaṃ jinaṃ.</gathalast>
    <hangnum line="32" number="11"></hangnum>
    <gatha1 line="33"> Vanditvā sirasā pāde, katvāna taṃ padakkhiṇaṃ;</gatha1>
    <gathalast line="34">Tikkhattuṃ abhināditvā, sattāhaṃ jinamupaṭṭhahaṃ.</gathalast>
    <hangnum line="35" number="12"></hangnum>
    <gatha1 line="36"> Sattāhaṃ varasamāpattiyā, vuṭṭhahitvā tathāgato;</gatha1>
    <gathalast line="37">Manasā cintayitvāna, koṭibhikkhū samānayi.</gathalast>
    <hangnum line="38" number="13"></hangnum>
    <gatha1 line="39"> Tadāpi so mahāvīro, tesaṃ majjhe viyākari;</gatha1>
    <gathalast line="40">‘‘Aparimeyyito kappe, ayaṃ buddho bhavissati.</gathalast>
    <hangnum line="41" number="14"></hangnum>
    <gatha1 line="42"> ‘‘Padhānaṃ padahitvāna…pe… <pageBreak edition="Thai" number="2.0469" /> hessāma sammukhā imaṃ’’.</gatha1>
    <hangnum line="43" number="15"></hangnum>
    <gatha1 line="44"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="45">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="46" number="16"></hangnum>
    <gatha1 line="47"> Campakaṃ nāma nagaraṃ, asamo nāma khattiyo;</gatha1>
    <gathalast line="48">Asamā nāma janikā, padumassa mahesino.</gathalast>
    <hangnum line="49" number="17"></hangnum>
    <gatha1 line="50"> Dasavassasahassāni <pageBreak edition="Myanmar" number="2.0340" /><pageBreak edition="Pali Text Society" number="0.0032" />, agāraṃ ajjha so vasi;</gatha1>
    <gathalast line="51">Nandāvasuyasuttarā <pageBreak edition="Thai" number="2.0470" />, tayo pāsādamuttamā.</gathalast>
    <hangnum line="52" number="18"></hangnum>
    <gatha1 line="53"> Tettiṃsa ca sahassāni, nāriyo samalaṅkatā;</gatha1>
    <gathalast line="54">Uttarā nāma sā nārī, rammo nāmāsi atrajo.</gathalast>
    <hangnum line="55" number="19"></hangnum>
    <gatha1 line="56"> Nimitte caturo disvā, rathayānena nikkhami;</gatha1>
    <gathalast line="57">Anūnaaṭṭhamāsāni, padhānaṃ padahī jino.</gathalast>
    <hangnum line="58" number="20"></hangnum>
    <gatha1 line="59"> Brahmunā yācito santo, padumo lokanāyako;</gatha1>
    <gathalast line="60">Vatti cakkaṃ mahāvīro, dhanañcuyyānamuttame.</gathalast>
    <hangnum line="61" number="21"></hangnum>
    <gatha1 line="62"> Sālo ca upasālo ca, ahesuṃ aggasāvakā;</gatha1>
    <gathalast line="63">Varuṇo nāmupaṭṭhāko, padumassa mahesino.</gathalast>
    <hangnum line="64" number="22"></hangnum>
    <gatha1 line="65"> Rādhā <pageBreak edition="Vipassana Research Institut" number="2.0326" /> ceva surādhā ca, ahesuṃ aggasāvikā;</gatha1>
    <gathalast line="66">Bodhi tassa bhagavato, mahāsoṇoti vuccati.</gathalast>
    <hangnum line="67" number="23"></hangnum>
    <gatha1 line="68"> Bhiyyo ceva asamo ca, ahesuṃ aggupaṭṭhakā;</gatha1>
    <gathalast line="69">Rucī ca nandarāmā ca, ahesuṃ aggupaṭṭhikā.</gathalast>
    <hangnum line="70" number="24"></hangnum>
    <gatha1 line="71"> Aṭṭhapaṇṇāsaratanaṃ, accuggato mahāmuni;</gatha1>
    <gathalast line="72">Pabhā niddhāvatī tassa, asamā sabbaso disā.</gathalast>
    <hangnum line="73" number="25"></hangnum>
    <gatha1 line="74"> Candappabhā sūriyappabhā, ratanaggimaṇippabhā;</gatha1>
    <gathalast line="75">Sabbāpi tā hatā honti, patvā jinapabhuttamaṃ.</gathalast>
    <hangnum line="76" number="26"></hangnum>
    <gatha1 line="77"> Vassasatasahassāni, āyu vijjati tāvade;</gatha1>
    <gathalast line="78">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="79" number="27"></hangnum>
    <gatha1 line="80"> Paripakkamānase <pageBreak edition="Thai" number="2.0471" /> satte, bodhayitvā asesato;</gatha1>
    <gathalast line="81">Sesake anusāsitvā, nibbuto so sasāvako.</gathalast>
    <hangnum line="82" number="28"></hangnum>
    <gatha1 line="83"> Uragova tacaṃ jiṇṇaṃ, vaddhapattaṃva pādapo;</gatha1>
    <gathalast line="84">Jahitvā sabbasaṅkhāre, nibbuto so yathā sikhī.</gathalast>
    <hangnum line="85" number="29"></hangnum>
    <gatha1 line="86"> Padumo jinavaro satthā, dhammārāmamhi nibbuto;</gatha1>
    <gathalast line="87">Dhātuvitthārikaṃ āsi, tesu tesu padesatoti.</gathalast>
    <centered line="88">Padumassa bhagavato vaṃso aṭṭhamo.</centered>
  </content>
</document>