<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul14.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/15. piyadassibuddhavamso.xml</archivePath>
<titlePath>15. Piyadassībuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">15. Piyadassībuddhavaṃso</chapter>
<hangnum line="2" number="1"></hangnum>
<gatha1 line="3"> Sujātassa aparena, sayambhū lokanāyako;</gatha1>
<gathalast line="4">Durāsado asamasamo, piyadassī mahāyaso.</gathalast>
<hangnum line="5" number="2"></hangnum>
<gatha1 line="6"> Sopi <pageBreak edition="T" number="2.0491" /> buddho amitayaso, ādiccova virocati;</gatha1>
<gathalast line="7">Sabbaṃ tamaṃ nihantvāna, dhammacakkaṃ pavattayi.</gathalast>
<hangnum line="8" number="3"></hangnum>
<gatha1 line="9"> Tassāpi atulatejassa, ahesuṃ abhisamayā tayo;</gatha1>
<gathalast line="10">Koṭisatasahassānaṃ, paṭhamābhisamayo ahu.</gathalast>
<hangnum line="11" number="4"></hangnum>
<gatha1 line="12"> Sudassano devarājā, micchādiṭṭhimarocayi;</gatha1>
<gathalast line="13">Tassa diṭṭhiṃ vinodento, satthā dhammamadesayi.</gathalast>
<hangnum line="14" number="5"></hangnum>
<gatha1 line="15"> Janasannipāto atulo, mahāsannipatī tadā;</gatha1>
<gathalast line="16">Navutikoṭisahassānaṃ, dutiyābhisamayo ahu.</gathalast>
<hangnum line="17" number="6"></hangnum>
<gatha1 line="18"> Yadā doṇamukhaṃ hatthiṃ, vinesi narasārathi;</gatha1>
<gathalast line="19">Asītikoṭisahassānaṃ, tatiyābhisamayo ahu.</gathalast>
<hangnum line="20" number="7"></hangnum>
<gatha1 line="21"> Sannipātā tayo āsuṃ, tassāpi piyadassino;</gatha1>
<gathalast line="22">Koṭisatasahassānaṃ, paṭhamo āsi samāgamo.</gathalast>
<hangnum line="23" number="8"></hangnum>
<gatha1 line="24"> Tato <pageBreak edition="V" number="2.0337" /> paraṃ navutikoṭī, samiṃsu ekato munī;</gatha1>
<gathalast line="25">Tatiye sannipātamhi, asītikoṭiyo ahū.</gathalast>
<hangnum line="26" number="9"></hangnum>
<gatha1 line="27"> Ahaṃ tena samayena, kassapo nāma brāhmaṇo <note>mānavo (syā. kaṃ.)</note>;</gatha1>
<gathalast line="28">Ajjhāyako mantadharo, tiṇṇaṃ vedāna pāragū.</gathalast>
<hangnum line="29" number="10"></hangnum>
<gatha1 line="30"> Tassa <pageBreak edition="M" number="2.0352" /> dhammaṃ suṇitvāna, pasādaṃ janayiṃ ahaṃ;</gatha1>
<gathalast line="31">Koṭisatasahassehi, saṅghārāmaṃ amāpayiṃ.</gathalast>
<hangnum line="32" number="11"></hangnum>
<gatha1 line="33"> Tassa datvāna ārāmaṃ, haṭṭho saṃviggamānaso;</gatha1>
<gathalast line="34">Saraṇe pañca sīle <alternatives line="10" extra="null" separator="false"><alternative source-abbr="vri" source="vipassana research institut">ca</alternative><alternative source-abbr="sī." source="sri lanka">saraṇaṃ pañcasīlañca</alternative></alternatives> , daḷhaṃ katvā samādiyiṃ.</gathalast>
<hangnum line="35" number="12"></hangnum>
<gatha1 line="36"> Sopi <pageBreak edition="T" number="2.0492" /> maṃ buddho byākāsi, saṅghamajjhe nisīdiya;</gatha1>
<gathalast line="37">‘‘Aṭṭhārase kappasate, ayaṃ buddho bhavissati.</gathalast>
<hangnum line="38" number="13"></hangnum>
<gatha1 line="39"> ‘‘Padhānaṃ <pageBreak edition="P" number="0.0042" /> padahitvāna…pe… <pageBreak edition="T" number="2.0493" /> hessāma sammukhā imaṃ’’.</gatha1>
<hangnum line="40" number="14"></hangnum>
<gatha1 line="41"> Tassāpi vacanaṃ sutvā, bhiyyo cittaṃ pasādayiṃ;</gatha1>
<gathalast line="42">Uttariṃ vatamadhiṭṭhāsiṃ, dasapāramipūriyā.</gathalast>
<hangnum line="43" number="15"></hangnum>
<gatha1 line="44"> Sudhaññaṃ nāma nagaraṃ, sudatto nāma khattiyo;</gatha1>
<gathalast line="45">Candā nāmāsi janikā, piyadassissa satthuno.</gathalast>
<hangnum line="46" number="16"></hangnum>
<gatha1 line="47"> Navavassasahassāni, agāraṃ ajjha so vasi;</gatha1>
<gathalast line="48">Sunimmalavimalagiriguhā, tayo pāsādamuttamā.</gathalast>
<hangnum line="49" number="17"></hangnum>
<gatha1 line="50"> Tettiṃsasahassāni ca, nāriyo samalaṅkatā;</gatha1>
<gathalast line="51">Vimalā nāma nārī ca, kañcanāveḷo nāma atrajo.</gathalast>
<hangnum line="52" number="18"></hangnum>
<gatha1 line="53"> Nimitte <pageBreak edition="T" number="2.0494" /> caturo disvā, rathayānena nikkhami;</gatha1>
<gathalast line="54">Chamāsaṃ padhānacāraṃ, acarī purisuttamo.</gathalast>
<hangnum line="55" number="19"></hangnum>
<gatha1 line="56"> Brahmunā yācito santo, piyadassī mahāmuni;</gatha1>
<gathalast line="57">Vatti cakkaṃ mahāvīro, usabhuyyāne manorame.</gathalast>
<hangnum line="58" number="20"></hangnum>
<gatha1 line="59"> Pālito sabbadassī ca, ahesuṃ aggasāvakā;</gatha1>
<gathalast line="60">Sobhito nāmupaṭṭhāko, piyadassissa satthuno.</gathalast>
<hangnum line="61" number="21"></hangnum>
<gatha1 line="62"> Sujātā dhammadinnā ca, ahesuṃ aggasāvikā;</gatha1>
<gathalast line="63">Bodhi tassa bhagavato, kakudhoti pavuccati.</gathalast>
<hangnum line="64" number="22"></hangnum>
<gatha1 line="65"> Sandhako dhammako ceva, ahesuṃ aggupaṭṭhakā;</gatha1>
<gathalast line="66">Visākhā dhammadinnā ca, ahesuṃ aggupaṭṭhikā.</gathalast>
<hangnum line="67" number="23"></hangnum>
<gatha1 line="68"> Sopi <pageBreak edition="M" number="2.0353" /><pageBreak edition="V" number="2.0338" /> buddho amitayaso, dvattiṃsavaralakkhaṇo;</gatha1>
<gathalast line="69">Asītihatthamubbedho, sālarājāva dissati.</gathalast>
<hangnum line="70" number="24"></hangnum>
<gatha1 line="71"> Aggicandasūriyānaṃ, natthi tādisikā pabhā;</gatha1>
<gathalast line="72">Yathā ahu pabhā tassa, asamassa mahesino.</gathalast>
<hangnum line="73" number="25"></hangnum>
<gatha1 line="74"> Tassāpi devadevassa, āyu tāvatakaṃ ahu;</gatha1>
<gathalast line="75">Navutivassasahassāni, loke aṭṭhāsi cakkhumā.</gathalast>
<hangnum line="76" number="26"></hangnum>
<gatha1 line="77"> Sopi buddho asamasamo, yugānipi tāni atuliyāni;</gatha1>
<gathalast line="78">Sabbaṃ tamantarahitaṃ, nanu rittā sabbasaṅkhārā.</gathalast>
<hangnum line="79" number="27"></hangnum>
<gatha1 line="80"> Piyadassī munivaro, assatthārāmamhi nibbuto;</gatha1>
<gathalast line="81">Tatthevassa jinathūpo, tīṇiyojanamuggatoti.</gathalast>
<centered line="82">Piyadassissa bhagavato vaṃso terasamo.</centered>
</body>
</document>