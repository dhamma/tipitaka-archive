<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="vipassana research institut" source-abbr="vri"/>
      <version source="thai" source-abbr="syā."/>
    </versions>
    <normativeSource>http://tipitaka.org/romn/cscd/s0511m.mul3.xml</normativeSource>
    <source>roman/tipitaka (mula)/suttapitaka/khuddakanikaya/buddhavamsapali/4. kondannabuddhavamso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/buddhavamsapali</directory>
    <basename>4. kondannabuddhavamso</basename>
    <titlePath>4. Koṇḍaññabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">4. Koṇḍaññabuddhavaṃso</chapter>
    <hangnum line="2" number="1"></hangnum>
    <gatha1 line="3"> Dīpaṅkarassa <pageBreak edition="Thai" number="2.0439" /><pageBreak edition="Pali Text Society" number="0.0019" /> aparena, koṇḍañño nāma nāyako;</gatha1>
    <gathalast line="4">Anantatejo amitayaso, appameyyo durāsado.</gathalast>
    <hangnum line="5" number="2"></hangnum>
    <gatha1 line="6"> Dharaṇūpamo <pageBreak edition="Vipassana Research Institut" number="2.0310" /> khamanena, sīlena sāgarūpamo;</gatha1>
    <gathalast line="7">Samādhinā merūpamo, ñāṇena gaganūpamo.</gathalast>
    <hangnum line="8" number="3"></hangnum>
    <gatha1 line="9"> Indriyabalabojjhaṅga-maggasaccappakāsanaṃ;</gatha1>
    <gathalast line="10">Pakāsesi sadā buddho, hitāya sabbapāṇinaṃ.</gathalast>
    <hangnum line="11" number="4"></hangnum>
    <gatha1 line="12"> Dhammacakkaṃ <pageBreak edition="Myanmar" number="2.0324" /> pavattente, koṇḍaññe lokanāyake;</gatha1>
    <gathalast line="13">Koṭisatasahassānaṃ, paṭhamābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> Tato parampi desente, naramarūnaṃ samāgame;</gatha1>
    <gathalast line="16">Navutikoṭisahassānaṃ, dutiyābhisamayo ahu.</gathalast>
    <hangnum line="17" number="6"></hangnum>
    <gatha1 line="18"> Titthiye abhimaddanto, yadā dhammamadesayi;</gatha1>
    <gathalast line="19">Asītikoṭisahassānaṃ, tatiyābhisamayo ahu.</gathalast>
    <hangnum line="20" number="7"></hangnum>
    <gatha1 line="21"> Sannipātā tayo āsuṃ, koṇḍaññassa mahesino;</gatha1>
    <gathalast line="22">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="23" number="8"></hangnum>
    <gatha1 line="24"> Koṭisatasahassānaṃ, paṭhamo āsi samāgamo;</gatha1>
    <gathalast line="25">Dutiyo koṭisahassānaṃ, tatiyo navutikoṭinaṃ.</gathalast>
    <hangnum line="26" number="9"></hangnum>
    <gatha1 line="27"> Ahaṃ tena samayena, vijitāvī nāma khattiyo;</gatha1>
    <gathalast line="28">Samuddaṃ antamantena, issariyaṃ vattayāmahaṃ.</gathalast>
    <hangnum line="29" number="10"></hangnum>
    <gatha1 line="30"> Koṭisatasahassānaṃ <pageBreak edition="Thai" number="2.0440" />, vimalānaṃ mahesinaṃ;</gatha1>
    <gathalast line="31">Saha lokagganāthena, paramannena tappayiṃ.</gathalast>
    <hangnum line="32" number="11"></hangnum>
    <gatha1 line="33"> Sopi maṃ buddho byākāsi, koṇḍañño lokanāyako;</gatha1>
    <gathalast line="34">‘‘Aparimeyyito kappe, buddho loke bhavissati.</gathalast>
    <hangnum line="35" number="12"></hangnum>
    <gatha1 line="36"> ‘‘Padhānaṃ padahitvāna, katvā dukkarakārikaṃ;</gatha1>
    <gathalast line="37">Assatthamūle sambuddho, bujjhissati mahāyaso.</gathalast>
    <hangnum line="38" number="13"></hangnum>
    <gatha1 line="39"> ‘‘Imassa janikā mātā, māyā nāma bhavissati;</gatha1>
    <gathalast line="40">Pitā suddhodano nāma, ayaṃ hessati gotamo.</gathalast>
    <hangnum line="41" number="14"></hangnum>
    <gatha1 line="42"> ‘‘Kolito upatisso ca, aggā hessanti sāvakā;</gatha1>
    <gathalast line="43">Ānando nāmupaṭṭhāko, upaṭṭhissatimaṃ jinaṃ.</gathalast>
    <hangnum line="44" number="15"></hangnum>
    <gatha1 line="45"> ‘‘Khemā uppalavaṇṇā ca, aggā hessanti sāvikā;</gatha1>
    <gathalast line="46">Bodhi <pageBreak edition="Thai" number="2.0441" /> tassa bhagavato, assatthoti pavuccati.</gathalast>
    <hangnum line="47" number="16"></hangnum>
    <gatha1 line="48"> ‘‘Citto <pageBreak edition="Vipassana Research Institut" number="2.0311" /> ca hatthāḷavako, aggā hessantupaṭṭhakā;</gatha1>
    <gatha2 line="49">Nandamātā ca uttarā, aggā hessantupaṭṭhikā;</gatha2>
    <gathalast line="50">Āyu <pageBreak edition="Pali Text Society" number="0.0020" /> vassasataṃ tassa, gotamassa yasassino’’.</gathalast>
    <hangnum line="51" number="17"></hangnum>
    <gatha1 line="52"> Idaṃ sutvāna vacanaṃ, asamassa mahesino;</gatha1>
    <gathalast line="53">Āmoditā naramarū, buddhabījaṃ kira ayaṃ.</gathalast>
    <hangnum line="54" number="18"></hangnum>
    <gatha1 line="55"> Ukkuṭṭhisaddā <pageBreak edition="Myanmar" number="2.0325" /> vattanti, apphoṭenti hasanti ca;</gatha1>
    <gathalast line="56">Katañjalī namassanti, dasasahassidevatā.</gathalast>
    <hangnum line="57" number="19"></hangnum>
    <gatha1 line="58"> ‘‘Yadimassa lokanāthassa, virajjhissāma sāsanaṃ;</gatha1>
    <gathalast line="59">Anāgatamhi addhāne, hessāma sammukhā imaṃ.</gathalast>
    <hangnum line="60" number="20"></hangnum>
    <gatha1 line="61"> ‘‘Yathā manussā nadiṃ tarantā, paṭititthaṃ virajjhiya;</gatha1>
    <gathalast line="62">Heṭṭhātitthe gahetvāna, uttaranti mahānadiṃ.</gathalast>
    <hangnum line="63" number="21"></hangnum>
    <gatha1 line="64"> ‘‘Evameva mayaṃ sabbe, yadi muñcāmimaṃ jinaṃ;</gatha1>
    <gathalast line="65">Anāgatamhi addhāne, hessāma sammukhā imaṃ’’.</gathalast>
    <hangnum line="66" number="22"></hangnum>
    <gatha1 line="67"> Tassāhaṃ vacanaṃ sutvā, bhiyyo cittaṃ pasādayiṃ;</gatha1>
    <gatha2 line="68">Tameva atthaṃ sādhento, mahārajjaṃ jine adaṃ;</gatha2>
    <gathalast line="69">Mahārajjaṃ daditvāna <note>cajitvā (sī.)</note>, pabbajiṃ tassa santike.</gathalast>
    <hangnum line="70" number="23"></hangnum>
    <gatha1 line="71"> Suttantaṃ vinayañcāpi, navaṅgaṃ satthusāsanaṃ;</gatha1>
    <gathalast line="72">Sabbaṃ pariyāpuṇitvāna, sobhayiṃ jinasāsanaṃ.</gathalast>
    <hangnum line="73" number="24"></hangnum>
    <gatha1 line="74"> Tatthappamatto <pageBreak edition="Thai" number="2.0442" /> viharanto, nisajjaṭṭhānacaṅkame;</gatha1>
    <gathalast line="75">Abhiññāpāramiṃ gantvā, brahmalokamagañchahaṃ.</gathalast>
    <hangnum line="76" number="25"></hangnum>
    <gatha1 line="77"> Nagaraṃ rammavatī nāma, sunando nāma khattiyo;</gatha1>
    <gathalast line="78">Sujātā nāma janikā, koṇḍaññassa mahesino.</gathalast>
    <hangnum line="79" number="26"></hangnum>
    <gatha1 line="80"> Dasavassasahassāni, <alternatives line="11" extra="" separator="false"><alternative source-abbr="vri" source="vipassana research institut">agāraṃ ajjha so vasi</alternative><alternative source-abbr="syā." source="thai">agāramajjhe ca so vasi</alternative></alternatives> ;</gatha1>
    <gathalast line="81">Suci suruci subho ca, tayo pāsādamuttamā.</gathalast>
    <hangnum line="82" number="27"></hangnum>
    <gatha1 line="83"> Tīṇisatasahassāni, nāriyo samalaṅkatā;</gatha1>
    <gathalast line="84">Rucidevī nāma nārī, vijitaseno atrajo.</gathalast>
    <hangnum line="85" number="28"></hangnum>
    <gatha1 line="86"> Nimitte caturo disvā, rathayānena nikkhami;</gatha1>
    <gathalast line="87">Anūnadasamāsāni, padhānaṃ padahī jino.</gathalast>
    <hangnum line="88" number="29"></hangnum>
    <gatha1 line="89"> Brahmunā <pageBreak edition="Vipassana Research Institut" number="2.0312" /> yācito santo, koṇḍañño dvipaduttamo;</gatha1>
    <gathalast line="90">Vatti cakkaṃ mahāvīro, devānaṃ nagaruttame.</gathalast>
    <hangnum line="91" number="30"></hangnum>
    <gatha1 line="92"> Bhaddo ceva subhaddo ca, ahesuṃ aggasāvakā;</gatha1>
    <gathalast line="93">Anuruddho nāmupaṭṭhāko, koṇḍaññassa mahesino.</gathalast>
    <hangnum line="94" number="31"></hangnum>
    <gatha1 line="95"> Tissā <pageBreak edition="Myanmar" number="2.0326" /> ca upatissā ca, ahesuṃ aggasāvikā;</gatha1>
    <gathalast line="96">Sālakalyāṇiko bodhi, koṇḍaññassa mahesino.</gathalast>
    <hangnum line="97" number="32"></hangnum>
    <gatha1 line="98"> Soṇo ca upasoṇo ca, ahesuṃ aggupaṭṭhakā;</gatha1>
    <gathalast line="99">Nandā ceva sirīmā ca, ahesuṃ aggupaṭṭhikā.</gathalast>
    <hangnum line="100" number="33"></hangnum>
    <gatha1 line="101"> So aṭṭhāsīti hatthāni, accuggato mahāmuni;</gatha1>
    <gathalast line="102">Sobhate uḷurājāva sūriyo majjhanhike yathā.</gathalast>
    <hangnum line="103" number="34"></hangnum>
    <gatha1 line="104"> Vassasatasahassāni <pageBreak edition="Thai" number="2.0443" />, āyu vijjati tāvade;</gatha1>
    <gathalast line="105">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="106" number="35"></hangnum>
    <gatha1 line="107"> Khīṇāsavehi <pageBreak edition="Pali Text Society" number="0.0021" /> vimalehi, vicittā āsi medanī;</gatha1>
    <gathalast line="108">Yathā gaganamuḷūhi, evaṃ so upasobhatha.</gathalast>
    <hangnum line="109" number="36"></hangnum>
    <gatha1 line="110"> Tepi nāgā appameyyā, asaṅkhobhā durāsadā;</gatha1>
    <gathalast line="111">Vijjupātaṃva dassetvā, nibbutā te mahāyasā.</gathalast>
    <hangnum line="112" number="37"></hangnum>
    <gatha1 line="113"> Sā ca atuliyā jinassa iddhi, ñāṇaparibhāvito ca samādhi;</gatha1>
    <gathalast line="114">Sabbaṃ tamantarahitaṃ, nanu rittā sabbasaṅkhārā.</gathalast>
    <hangnum line="115" number="38"></hangnum>
    <gatha1 line="116"> Koṇḍañño pavaro buddho, candārāmamhi nibbuto;</gatha1>
    <gathalast line="117">Tattheva cetiyo citto, satta yojanamussitoti.</gathalast>
    <centered line="118">Koṇḍaññassa bhagavato vaṃso dutiyo.</centered>
  </content>
</document>