<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul2.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/3. dipankarabuddhavamso.xml</archivePath>
<titlePath>3. Dīpaṅkarabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">3. Dīpaṅkarabuddhavaṃso</chapter>
<hangnum line="2" number="1"></hangnum>
<gatha1 line="3"> Tadā <pageBreak edition="P" number="0.0017" /> te bhojayitvāna, sasaṅghaṃ lokanāyakaṃ;</gatha1>
<gathalast line="4">Upagacchuṃ saraṇaṃ tassa, dīpaṅkarassa satthuno.</gathalast>
<hangnum line="5" number="2"></hangnum>
<gatha1 line="6"> Saraṇāgamane kañci, nivesesi tathāgato;</gatha1>
<gathalast line="7">Kañci pañcasu sīlesu, sīle dasavidhe paraṃ.</gathalast>
<hangnum line="8" number="3"></hangnum>
<gatha1 line="9"> Kassaci deti sāmaññaṃ, caturo phalamuttame;</gatha1>
<gathalast line="10">Kassaci asame dhamme, deti so paṭisambhidā.</gathalast>
<hangnum line="11" number="4"></hangnum>
<gatha1 line="12"> Kassaci varasamāpattiyo, aṭṭha deti narāsabho;</gatha1>
<gathalast line="13">Tisso kassaci vijjāyo, chaḷabhiññā pavecchati.</gathalast>
<hangnum line="14" number="5"></hangnum>
<gatha1 line="15"> Tena yogena janakāyaṃ, ovadati mahāmuni;</gatha1>
<gathalast line="16">Tena vitthārikaṃ āsi, lokanāthassa sāsanaṃ.</gathalast>
<hangnum line="17" number="6"></hangnum>
<gatha1 line="18"> Mahāhanusabhakkhandho <pageBreak edition="T" number="2.0436" />, dīpaṅkarassa nāmako;</gatha1>
<gathalast line="19">Bahū jane tārayati, parimoceti duggatiṃ.</gathalast>
<hangnum line="20" number="7"></hangnum>
<gatha1 line="21"> Bodhaneyyaṃ janaṃ disvā, satasahassepi yojane;</gatha1>
<gathalast line="22">Khaṇena upagantvāna, bodheti taṃ mahāmuni.</gathalast>
<hangnum line="23" number="8"></hangnum>
<gatha1 line="24"> Paṭhamābhisamaye <pageBreak edition="V" number="2.0308" /> buddho, koṭisatamabodhayi;</gatha1>
<gathalast line="25">Dutiyābhisamaye nātho, navutikoṭimabodhayi.</gathalast>
<hangnum line="26" number="9"></hangnum>
<gatha1 line="27"> Yadā ca devabhavanamhi, buddho dhammamadesayi;</gatha1>
<gathalast line="28">Navutikoṭisahassānaṃ, tatiyābhisamayo ahu.</gathalast>
<hangnum line="29" number="10"></hangnum>
<gatha1 line="30"> Sannipātā tayo āsuṃ, dīpaṅkarassa satthuno;</gatha1>
<gathalast line="31">Koṭisatasahassānaṃ, paṭhamo āsi samāgamo.</gathalast>
<hangnum line="32" number="11"></hangnum>
<gatha1 line="33"> Puna <pageBreak edition="M" number="2.0322" /> nāradakūṭamhi, pavivekagate jine;</gatha1>
<gathalast line="34">Khīṇāsavā vītamalā, samiṃsu satakoṭiyo.</gathalast>
<hangnum line="35" number="12"></hangnum>
<gatha1 line="36"> Yamhi kāle mahāvīro, sudassanasiluccaye;</gatha1>
<gathalast line="37">Navakoṭisahassehi, pavāresi mahāmuni.</gathalast>
<hangnum line="38" number="13"></hangnum>
<gatha1 line="39"> Dasavīsasahassānaṃ, dhammābhisamayo ahu;</gatha1>
<gathalast line="40">Ekadvinnaṃ abhisamayā, gaṇanāto asaṅkhiyā.</gathalast>
<hangnum line="41" number="14"></hangnum>
<gatha1 line="42"> Vitthārikaṃ bāhujaññaṃ, iddhaṃ phītaṃ ahū tadā;</gatha1>
<gathalast line="43">Dīpaṅkarassa bhagavato, sāsanaṃ suvisodhitaṃ.</gathalast>
<hangnum line="44" number="15"></hangnum>
<gatha1 line="45"> Cattāri <pageBreak edition="T" number="2.0437" /> satasahassāni, chaḷabhiññā mahiddhikā;</gatha1>
<gathalast line="46">Dīpaṅkaraṃ lokaviduṃ, parivārenti sabbadā.</gathalast>
<hangnum line="47" number="16"></hangnum>
<gatha1 line="48"> Ye keci tena samayena, jahanti mānusaṃ bhavaṃ;</gatha1>
<gathalast line="49">Apattamānasā sekhā, garahitā bhavanti te.</gathalast>
<hangnum line="50" number="17"></hangnum>
<gatha1 line="51"> Supupphitaṃ pāvacanaṃ, arahantehi tādihi;</gatha1>
<gathalast line="52">Khīṇāsavehi vimalehi, upasobhati sabbadā.</gathalast>
<hangnum line="53" number="18"></hangnum>
<gatha1 line="54"> Nagaraṃ rammavatī nāma, sudevo nāma khattiyo;</gatha1>
<gathalast line="55">Sumedhā nāma janikā, dīpaṅkarassa satthuno.</gathalast>
<hangnum line="56" number="19"></hangnum>
<gatha1 line="57"> Dasavassasahassāni <pageBreak edition="P" number="0.0018" />, agāraṃ ajjha so vasi <note>ajjhāvasī jino (syā. ka.)</note>;</gatha1>
<gathalast line="58">Haṃsā koñcā mayūrā ca, tayo pāsādamuttamā.</gathalast>
<hangnum line="59" number="20"></hangnum>
<gatha1 line="60"> Tīṇisatasahassāni, nāriyo samalaṅkatā;</gatha1>
<gathalast line="61">Padumā nāma sā nārī, usabhakkhandho atrajo.</gathalast>
<hangnum line="62" number="21"></hangnum>
<gatha1 line="63"> Nimitte caturo disvā, hatthiyānena nikkhami;</gatha1>
<gathalast line="64">Anūnadasamāsāni, padhāne padahī jino.</gathalast>
<hangnum line="65" number="22"></hangnum>
<gatha1 line="66"> Padhānacāraṃ <pageBreak edition="V" number="2.0309" /> caritvāna, abujjhi mānasaṃ muni;</gatha1>
<gathalast line="67">Brahmunā yācito santo, dīpaṅkaro mahāmuni.</gathalast>
<hangnum line="68" number="23"></hangnum>
<gatha1 line="69"> Vatti cakkaṃ mahāvīro, nandārāme <alternatives line="10" extra="null" separator="false"><alternative source-abbr="vri" source="vipassana research institut">sirīghare</alternative><alternative source-abbr="sī." source="sri lanka">sirīdhare</alternative></alternatives> ;</gatha1>
<gathalast line="70">Nisinno sirīsamūlamhi, akā titthiyamaddanaṃ.</gathalast>
<hangnum line="71" number="24"></hangnum>
<gatha1 line="72"> Sumaṅgalo <pageBreak edition="M" number="2.0323" /> ca tisso ca, ahesuṃ aggasāvakā;</gatha1>
<gathalast line="73">Sāgato <note>sobhito (ka.)</note> nāmupaṭṭhāko, dīpaṅkarassa satthuno.</gathalast>
<hangnum line="74" number="25"></hangnum>
<gatha1 line="75"> Nandā <pageBreak edition="T" number="2.0438" /> ceva sunandā ca, ahesuṃ aggasāvikā;</gatha1>
<gathalast line="76">Bodhi tassa bhagavato, pipphalīti pavuccati.</gathalast>
<hangnum line="77" number="26"></hangnum>
<gatha1 line="78"> <alternatives line="25" extra="null" separator="false"><alternative source-abbr="vri" source="vipassana research institut">Tapussabhallikā</alternative><alternative source-abbr="sī." source="sri lanka">tapassubhallikā</alternative></alternatives>  nāma, ahesuṃ aggupaṭṭhakā;</gatha1>
<gathalast line="79">Sirimā koṇā upaṭṭhikā, dīpaṅkarassa satthuno.</gathalast>
<hangnum line="80" number="27"></hangnum>
<gatha1 line="81"> Asītihatthamubbedho, dīpaṅkaro mahāmuni;</gatha1>
<gathalast line="82">Sobhati dīparukkhova, sālarājāva phullito.</gathalast>
<hangnum line="83" number="28"></hangnum>
<gatha1 line="84"> Satasahassavassāni, āyu tassa mahesino;</gatha1>
<gathalast line="85">Tāvatā tiṭṭhamāno so, tāresi janataṃ bahuṃ.</gathalast>
<hangnum line="86" number="29"></hangnum>
<gatha1 line="87"> Jotayitvāna saddhammaṃ, santāretvā mahājanaṃ;</gatha1>
<gathalast line="88">Jalitvā aggikkhandhova, nibbuto so sasāvako.</gathalast>
<hangnum line="89" number="30"></hangnum>
<gatha1 line="90"> Sā ca iddhi so ca yaso, tāni ca pādesu cakkaratanāni;</gatha1>
<gathalast line="91">Sabbaṃ <alternatives line="33" extra="null" separator="false"><alternative source-abbr="vri" source="vipassana research institut">tamantarahitaṃ</alternative><alternative source-abbr="sī." source="sri lanka">samantarahitaṃ</alternative><alternative source-abbr="syā." source="thai">samantarahitaṃ</alternative><alternative source-abbr="ka." source="cambodian">samantarahitaṃ</alternative></alternatives> , nanu rittā <alternatives line="41" extra="null" separator="false"><alternative source-abbr="vri" source="vipassana research institut">sabbasaṅkhārā</alternative><alternative source-abbr="sabbattha" source="sabbattha">sabbasaṅkhārāti</alternative></alternatives> .</gathalast>
<hangnum line="92" number="31"></hangnum>
<gatha1 line="93"> Dīpaṅkaro jino satthā, nandārāmamhi nibbuto;</gatha1>
<gathalast line="94">Tatthevassa jinathūpo, chattiṃsubbedhayojanoti.</gathalast>
<centered line="95">Dīpaṅkarassa bhagavato vaṃso paṭhamo.</centered>
</body>
</document>