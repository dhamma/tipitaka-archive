<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul28.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/29. dhatubhajaniyakatha.xml</archivePath>
<title>29. Dhātubhājanīyakathā - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">29. Dhātubhājanīyakathā</chapter>
<hangnum line="2" number="1"></hangnum>
<gatha1 line="3">Mahāgotamo <pageBreak edition="P" number="0.0068" />jinavaro, kusināramhi nibbuto;</gatha1>
<gathalast line="4">Dhātuvitthārikaṃ āsi, tesu tesu padesato.</gathalast>
<hangnum line="5" number="2"></hangnum>
<gatha1 line="6">Eko ajātasattussa, eko vesāliyā pure;</gatha1>
<gathalast line="7">Eko kapilavatthusmiṃ, eko ca allakappake.</gathalast>
<hangnum line="8" number="3"></hangnum>
<gatha1 line="9">Eko ca rāmagāmamhi, eko ca veṭhadīpake;</gatha1>
<gathalast line="10">Eko pāveyyake malle, eko ca kosinārake.</gathalast>
<hangnum line="11" number="4"></hangnum>
<gatha1 line="12">Kumbhassa <pageBreak edition="V" number="2.0368" />thūpaṃ kāresi, brāhmaṇo doṇasavhayo;</gatha1>
<gathalast line="13">Aṅgārathūpaṃ kāresuṃ, moriyā tuṭṭhamānasā.</gathalast>
<hangnum line="14" number="5"></hangnum>
<gatha1 line="15">Aṭṭha sārīrikā thūpā, navamo kumbhacetiyo;</gatha1>
<gathalast line="16">Aṅgārathūpo dasamo, tadāyeva patiṭṭhito.</gathalast>
<hangnum line="17" number="6"></hangnum>
<gatha1 line="18">Uṇhīsaṃ catasso dāṭhā, akkhakā dve ca dhātuyo;</gatha1>
<gathalast line="19">Asambhinnā imā satta, sesā bhinnāva dhātuyo.</gathalast>
<hangnum line="20" number="7"></hangnum>
<gatha1 line="21"><pageBreak edition="M" number="2.0384" /><note>muggamāsāva (ka.)</note>, majjhimā bhinnataṇḍulā;</gatha1>
<gathalast line="22">Khuddakā sāsapamattā ca, nānāvaṇṇā ca dhātuyo.</gathalast>
<hangnum line="23" number="8"></hangnum>
<gatha1 line="24">Mahantā suvaṇṇavaṇṇā ca, muttavaṇṇā ca majjhimā;</gatha1>
<gathalast line="25">Khuddakā makulavaṇṇā ca, soḷasadoṇamattikā.</gathalast>
<hangnum line="26" number="9"></hangnum>
<gatha1 line="27">Mahantā pañca nāḷiyo, nāḷiyo pañca majjhimā;</gatha1>
<gathalast line="28">Khuddakā cha nāḷī ceva, etā sabbāpi dhātuyo.</gathalast>
<hangnum line="29" number="10"></hangnum>
<gatha1 line="30">Uṇhīsaṃ sīhaḷe dīpe, brahmaloke ca vāmakaṃ;</gatha1>
<gathalast line="31">Sīhaḷe dakkhiṇakkhañca, sabbāpetā patiṭṭhitā.</gathalast>
<hangnum line="32" number="11"></hangnum>
<gatha1 line="33">Ekā dāṭhā tidasapure, ekā nāgapure ahu;</gatha1>
<gathalast line="34">Ekā gandhāravisaye, ekā kaliṅgarājino.</gathalast>
<hangnum line="35" number="12"></hangnum>
<gatha1 line="36">Cattālīsasamā <pageBreak edition="T" number="2.0549" />dantā, kesā lomā ca sabbaso;</gatha1>
<gathalast line="37">Devā hariṃsu ekekaṃ, cakkavāḷaparamparā.</gathalast>
<hangnum line="38" number="13"></hangnum>
<gatha1 line="39">Vajirāyaṃ bhagavato, patto daṇḍañca cīvaraṃ;</gatha1>
<gathalast line="40">Nivāsanaṃ kulaghare, paccattharaṇaṃ <alternatives line="10"><alternative source-abbr="vri" source="vipassana research institut">kapilavhaye</alternative><alternative source-abbr="syā." source="thai">silavhaye</alternative></alternatives> .</gathalast>
<hangnum line="41" number="14"></hangnum>
<gatha1 line="42">Pāṭaliputtapuramhi, karaṇaṃ kāyabandhanaṃ;</gatha1>
<gathalast line="43">Campāyudakasāṭiyaṃ, uṇṇalomañca kosale.</gathalast>
<hangnum line="44" number="15"></hangnum>
<gatha1 line="45">Kāsāvaṃ brahmaloke ca, veṭhanaṃ tidase pure;</gatha1>
<gathalast line="46">Nisīdanaṃ avantīsu, <alternatives line="18"><alternative source-abbr="vri" source="vipassana research institut">raṭṭhe</alternative><alternative source-abbr="syā." source="thai">devaraṭṭhe</alternative></alternatives> attharaṇaṃ tadā.</gathalast>
<hangnum line="47" number="16"></hangnum>
<gatha1 line="48">Araṇī ca mithilāyaṃ, videhe parisāvanaṃ;</gatha1>
<gathalast line="49">Vāsi <pageBreak edition="P" number="0.0069" />sūcigharañcāpi, indapatthapure tadā.</gathalast>
<hangnum line="50" number="17"></hangnum>
<gatha1 line="51">Parikkhārā avasesā, janapade aparantake;</gatha1>
<gathalast line="52">Paribhuttāni muninā, akaṃsu manujā tadā.</gathalast>
<hangnum line="53" number="18"></hangnum>
<gatha1 line="54">Dhātuvitthārikaṃ <pageBreak edition="V" number="2.0369" />āsi, gotamassa mahesino;</gatha1>
<gathalast line="55">Pāṇīnaṃ anukampāya, ahu porāṇikaṃ tadāti.</gathalast>
<centered line="56">Dhātubhājanīyakathā niṭṭhitā.</centered>
<centered line="57">Buddhavaṃsoniṭṭhito.</centered>
</body>
</document>