<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0511m.mul23.xml</normativeSource>
    <source>roman/tipitaka (mula)/suttapitaka/khuddakanikaya/buddhavamsapali/24. kakusandhabuddhavamso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/buddhavamsapali</directory>
    <basename>24. kakusandhabuddhavamso</basename>
    <titlePath>24. Kakusandhabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">24. Kakusandhabuddhavaṃso</chapter>
    <hangnum line="2" number="1"></hangnum>
    <gatha1 line="3"> Vessabhussa <pageBreak edition="Thai" number="2.0529" /><pageBreak edition="Pali Text Society" number="0.0058" /> aparena, sambuddho dvipaduttamo;</gatha1>
    <gathalast line="4">Kakusandho nāma nāmena, appameyyo durāsado.</gathalast>
    <hangnum line="5" number="2"></hangnum>
    <gatha1 line="6"> Ugghāṭetvā sabbabhavaṃ, cariyāya pāramiṃ gato;</gatha1>
    <gathalast line="7">Sīhova pañjaraṃ bhetvā, patto sambodhimuttamaṃ.</gathalast>
    <hangnum line="8" number="3"></hangnum>
    <gatha1 line="9"> Dhammacakkaṃ pavattente, kakusandhe lokanāyake;</gatha1>
    <gathalast line="10">Cattārīsakoṭisahassānaṃ, dhammābhisamayo ahu.</gathalast>
    <hangnum line="11" number="4"></hangnum>
    <gatha1 line="12"> Antalikkhamhi <pageBreak edition="Vipassana Research Institut" number="2.0356" /> ākāse, yamakaṃ katvā vikubbanaṃ;</gatha1>
    <gathalast line="13">Tiṃsakoṭisahassānaṃ, bodhesi devamānuse.</gathalast>
    <hangnum line="14" number="5"></hangnum>
    <gatha1 line="15"> Naradevassa yakkhassa, catusaccappakāsane;</gatha1>
    <gathalast line="16">Dhammābhisamayo tassa, gaṇanāto asaṅkhiyo.</gathalast>
    <hangnum line="17" number="6"></hangnum>
    <gatha1 line="18"> Kakusandhassa bhagavato, eko āsi samāgamo;</gatha1>
    <gathalast line="19">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="20" number="7"></hangnum>
    <gatha1 line="21"> Cattālīsasahassānaṃ, tadā āsi samāgamo;</gatha1>
    <gathalast line="22">Dantabhūmimanuppattānaṃ, āsavārigaṇakkhayā.</gathalast>
    <hangnum line="23" number="8"></hangnum>
    <gatha1 line="24"> Ahaṃ tena samayena, khemo nāmāsi khattiyo;</gatha1>
    <gathalast line="25">Tathāgate jinaputte, dānaṃ datvā anappakaṃ.</gathalast>
    <hangnum line="26" number="9"></hangnum>
    <gatha1 line="27"> Pattañca cīvaraṃ datvā, añjanaṃ madhulaṭṭhikaṃ;</gatha1>
    <gathalast line="28">Imetaṃ patthitaṃ sabbaṃ, paṭiyādemi varaṃ varaṃ.</gathalast>
    <hangnum line="29" number="10"></hangnum>
    <gatha1 line="30"> Sopi <pageBreak edition="Thai" number="2.0530" /><pageBreak edition="Myanmar" number="2.0372" /> maṃ buddho byākāsi, kakusandho vināyako;</gatha1>
    <gathalast line="31">‘‘Imamhi bhaddake kappe, ayaṃ buddho bhavissati.</gathalast>
    <hangnum line="32" number="11"></hangnum>
    <gatha1 line="33"> ‘‘Ahu kapilavhayā rammā…pe… <pageBreak edition="Thai" number="2.0531" /> hessāma sammukhā imaṃ’’.</gatha1>
    <hangnum line="34" number="12"></hangnum>
    <gatha1 line="35"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="36">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="37" number="13"></hangnum>
    <gatha1 line="38"> Nagaraṃ khemāvatī nāma, khemo nāmāsahaṃ tadā;</gatha1>
    <gathalast line="39">Sabbaññutaṃ gavesanto, pabbajiṃ tassa santike.</gathalast>
    <hangnum line="40" number="14"></hangnum>
    <gatha1 line="41"> Brāhmaṇo aggidatto ca, āsi buddhassa so pitā;</gatha1>
    <gathalast line="42">Visākhā nāma janikā, kakusandhassa satthuno.</gathalast>
    <hangnum line="43" number="15"></hangnum>
    <gatha1 line="44"> Vasate tattha kheme pure, sambuddhassa mahākulaṃ;</gatha1>
    <gathalast line="45">Narānaṃ pavaraṃ seṭṭhaṃ, jātimantaṃ mahāyasaṃ.</gathalast>
    <hangnum line="46" number="16"></hangnum>
    <gatha1 line="47"> Catuvassasahassāni, agāraṃ ajjha so vasi;</gatha1>
    <gathalast line="48">Kāma <pageBreak edition="Thai" number="2.0532" /> -kāmavaṇṇa-kāmasuddhināmā <note>suci suruci rativaddhananāmakā (sī.)</note>, tayo pāsādamuttamā.</gathalast>
    <hangnum line="49" number="17"></hangnum>
    <gatha1 line="50"> Samatiṃsasahassāni <pageBreak edition="Pali Text Society" number="0.0059" />, nāriyo samalaṅkatā;</gatha1>
    <gathalast line="51">Rocinī nāma sā nārī, uttaro nāma atrajo.</gathalast>
    <hangnum line="52" number="18"></hangnum>
    <gatha1 line="53"> Nimitte caturo disvā, rathayānena nikkhami;</gatha1>
    <gathalast line="54">Anūnaaṭṭhamāsāni, padhānaṃ padahī jino.</gathalast>
    <hangnum line="55" number="19"></hangnum>
    <gatha1 line="56"> Brahmunā <pageBreak edition="Vipassana Research Institut" number="2.0357" /> yācito santo, kakusandho vināyako;</gatha1>
    <gathalast line="57">Vatti cakkaṃ mahāvīro, migadāye naruttamo.</gathalast>
    <hangnum line="58" number="20"></hangnum>
    <gatha1 line="59"> Vidhuro ca sañjīvo ca, ahesuṃ aggasāvakā;</gatha1>
    <gathalast line="60">Buddhijo nāmupaṭṭhāko, kakusandhassa satthuno.</gathalast>
    <hangnum line="61" number="21"></hangnum>
    <gatha1 line="62"> Sāmā ca campānāmā ca, ahesuṃ aggasāvikā;</gatha1>
    <gathalast line="63">Bodhi tassa bhagavato, sirīsoti pavuccati.</gathalast>
    <hangnum line="64" number="22"></hangnum>
    <gatha1 line="65"> Accuto ca sumano ca, ahesuṃ aggupaṭṭhakā;</gatha1>
    <gathalast line="66">Nandā ceva sunandā ca, ahesuṃ aggupaṭṭhikā.</gathalast>
    <hangnum line="67" number="23"></hangnum>
    <gatha1 line="68"> Cattālīsaratanāni <pageBreak edition="Myanmar" number="2.0373" />, accuggato mahāmuni;</gatha1>
    <gathalast line="69">Kanakappabhā niccharati, samantā dasayojanaṃ.</gathalast>
    <hangnum line="70" number="24"></hangnum>
    <gatha1 line="71"> Cattālīsavassasahassāni, āyu tassa mahesino;</gatha1>
    <gathalast line="72">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="73" number="25"></hangnum>
    <gatha1 line="74"> Dhammāpaṇaṃ pasāretvā, naranārīnaṃ sadevake;</gatha1>
    <gathalast line="75">Naditvā <pageBreak edition="Thai" number="2.0533" /> sīhanādaṃva, nibbuto so sasāvako.</gathalast>
    <hangnum line="76" number="26"></hangnum>
    <gatha1 line="77"> Aṭṭhaṅgavacanasampanno, acchiddāni nirantaraṃ;</gatha1>
    <gathalast line="78">Sabbaṃ tamantarahitaṃ, nanu rittā sabbasaṅkhārā.</gathalast>
    <hangnum line="79" number="27"></hangnum>
    <gatha1 line="80"> Kakusandho jinavaro, khemārāmamhi nibbuto;</gatha1>
    <gathalast line="81">Tatthevassa thūpavaro, gāvutaṃ nabhamuggatoti.</gathalast>
    <centered line="82">Kakusandhassa bhagavato vaṃso dvāvīsatimo.</centered>
  </content>
</document>