<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul11.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/12. padumuttarabuddhavamso.xml</archivePath>
<titlePath>12. Padumuttarabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">12. Padumuttarabuddhavaṃso</chapter>
<hangnum line="2" number="1"></hangnum>
<gatha1 line="3"> Nāradassa <pageBreak edition="V" number="2.0329" /><pageBreak edition="P" number="0.0035" /> aparena, sambuddho dvipaduttamo;</gatha1>
<gathalast line="4">Padumuttaro nāma jino, akkhobho sāgarūpamo.</gathalast>
<hangnum line="5" number="2"></hangnum>
<gatha1 line="6"> Maṇḍakappova so āsi, yamhi buddho ajāyatha;</gatha1>
<gathalast line="7">Ussannakusalā janatā, tamhi kappe ajāyatha.</gathalast>
<hangnum line="8" number="3"></hangnum>
<gatha1 line="9"> Padumuttarassa bhagavato, paṭhame dhammadesane;</gatha1>
<gathalast line="10">Koṭisatasahassānaṃ, dhammābhisamayo ahu.</gathalast>
<hangnum line="11" number="4"></hangnum>
<gatha1 line="12"> Tato parampi vassante, tappayante ca pāṇine;</gatha1>
<gathalast line="13">Sattatiṃsasatasahassānaṃ, dutiyābhisamayo ahu.</gathalast>
<hangnum line="14" number="5"></hangnum>
<gatha1 line="15"> Yamhi <pageBreak edition="M" number="2.0344" /> kāle mahāvīro, ānandaṃ upasaṅkami;</gatha1>
<gathalast line="16">Pitusantikaṃ upagantvā, āhanī amatadundubhiṃ.</gathalast>
<hangnum line="17" number="6"></hangnum>
<gatha1 line="18"> Āhate amatabherimhi, vassante dhammavuṭṭhiyā;</gatha1>
<gathalast line="19">Paññāsasatasahassānaṃ, tatiyābhisamayo ahu.</gathalast>
<hangnum line="20" number="7"></hangnum>
<gatha1 line="21"> Ovādako <pageBreak edition="T" number="2.0477" /> viññāpako, tārako sabbapāṇinaṃ;</gatha1>
<gathalast line="22">Desanākusalo buddho, tāresi janataṃ bahuṃ.</gathalast>
<hangnum line="23" number="8"></hangnum>
<gatha1 line="24"> Sannipātā tayo āsuṃ, padumuttarassa satthuno;</gatha1>
<gathalast line="25">Koṭisatasahassānaṃ, paṭhamo āsi samāgamo.</gathalast>
<hangnum line="26" number="9"></hangnum>
<gatha1 line="27"> Yadā buddho asamasamo, vasi vebhārapabbate;</gatha1>
<gathalast line="28">Navutikoṭisahassānaṃ, dutiyo āsi samāgamo.</gathalast>
<hangnum line="29" number="10"></hangnum>
<gatha1 line="30"> Puna cārikaṃ pakkante, gāmanigamaraṭṭhato;</gatha1>
<gathalast line="31">Asītikoṭisahassānaṃ, tatiyo āsi samāgamo.</gathalast>
<hangnum line="32" number="11"></hangnum>
<gatha1 line="33"> Ahaṃ tena samayena, jaṭilo nāma raṭṭhiko;</gatha1>
<gathalast line="34">Sambuddhappamukhaṃ saṅghaṃ, sabhattaṃ dussamadāsahaṃ.</gathalast>
<hangnum line="35" number="12"></hangnum>
<gatha1 line="36"> Sopi maṃ buddho byākāsi, saṅghamajjhe nisīdiya;</gatha1>
<gathalast line="37">‘‘Satasahassito kappe, ayaṃ buddho bhavissati.</gathalast>
<hangnum line="38" number="13"></hangnum>
<gatha1 line="39"> ‘‘Padhānaṃ <pageBreak edition="V" number="2.0330" /> padahitvāna…pe… <pageBreak edition="T" number="2.0478" /> hessāma sammukhā imaṃ’’.</gatha1>
<hangnum line="40" number="14"></hangnum>
<gatha1 line="41"> Tassāpi vacanaṃ sutvā, uttariṃ vatamadhiṭṭhahiṃ;</gatha1>
<gathalast line="42">Akāsiṃ uggadaḷhaṃ dhitiṃ, dasapāramipūriyā.</gathalast>
<hangnum line="43" number="15"></hangnum>
<gatha1 line="44"> Byāhatā titthiyā sabbe, vimanā dummanā tadā;</gatha1>
<gathalast line="45">Na tesaṃ keci paricaranti, raṭṭhato nicchubhanti te.</gathalast>
<hangnum line="46" number="16"></hangnum>
<gatha1 line="47"> Sabbe <pageBreak edition="P" number="0.0036" /> tattha samāgantvā, upagacchuṃ buddhasantike;</gatha1>
<gathalast line="48">Tuvaṃ nātho mahāvīra, saraṇaṃ hohi cakkhuma.</gathalast>
<hangnum line="49" number="17"></hangnum>
<gatha1 line="50"> Anukampako kāruṇiko, hitesī sabbapāṇinaṃ;</gatha1>
<gathalast line="51">Sampatte titthiye sabbe, pañcasīle patiṭṭhapi.</gathalast>
<hangnum line="52" number="18"></hangnum>
<gatha1 line="53"> Evaṃ nirākulaṃ āsi, suññataṃ titthiyehi taṃ;</gatha1>
<gathalast line="54">Vicittaṃ arahantehi, vasībhūtehi tādihi.</gathalast>
<hangnum line="55" number="19"></hangnum>
<gatha1 line="56"> Nagaraṃ <pageBreak edition="M" number="2.0345" /> haṃsavatī nāma, ānando nāma khattiyo;</gatha1>
<gathalast line="57">Sujātā nāma janikā, padumuttarassa satthuno.</gathalast>
<hangnum line="58" number="20"></hangnum>
<gatha1 line="59"> Dasavassasahassāni, agāraṃ ajjha so vasi;</gatha1>
<gathalast line="60">Naravāhano yaso <alternatives line="3" extra="null" separator="false"><alternative source-abbr="vri" source="vipassana research institut">vasavattī</alternative><alternative source-abbr="syā." source="thai">nārivāhano yasavatī</alternative><alternative source-abbr="kaṃ." source="kaṃ.">nārivāhano yasavatī</alternative></alternatives> , tayo pāsādamuttamā.</gathalast>
<hangnum line="61" number="21"></hangnum>
<gatha1 line="62"> Ticattārīsasahassāni, nāriyo samalaṅkatā;</gatha1>
<gathalast line="63">Vasudattā nāma nārī, uttamo nāma atrajo.</gathalast>
<hangnum line="64" number="22"></hangnum>
<gatha1 line="65"> Nimitte caturo disvā, pāsādenābhinikkhami;</gatha1>
<gathalast line="66">Sattāhaṃ padhānacāraṃ, acarī purisuttamo.</gathalast>
<hangnum line="67" number="23"></hangnum>
<gatha1 line="68"> Brahmunā <pageBreak edition="T" number="2.0480" /> yācito santo, padumuttaro vināyako;</gatha1>
<gathalast line="69">Vatti cakkaṃ mahāvīro, mithiluyyānamuttame.</gathalast>
<hangnum line="70" number="24"></hangnum>
<gatha1 line="71"> Devalo ca sujāto ca, ahesuṃ aggasāvakā;</gatha1>
<gathalast line="72">Sumano nāmupaṭṭhāko, padumuttarassa mahesino.</gathalast>
<hangnum line="73" number="25"></hangnum>
<gatha1 line="74"> Amitā ca asamā ca, ahesuṃ aggasāvikā;</gatha1>
<gathalast line="75">Bodhi tassa bhagavato, salaloti pavuccati.</gathalast>
<hangnum line="76" number="26"></hangnum>
<gatha1 line="77"> Vitiṇṇo <alternatives line="11" extra="null" separator="false"><alternative source-abbr="vri" source="vipassana research institut">ceva</alternative><alternative source-abbr="syā." source="thai">amito ceva</alternative></alternatives>  tisso ca, ahesuṃ aggupaṭṭhakā;</gatha1>
<gathalast line="78">Haṭṭhā ceva vicittā ca, ahesuṃ aggupaṭṭhikā.</gathalast>
<hangnum line="79" number="27"></hangnum>
<gatha1 line="80"> Aṭṭhapaṇṇāsaratanaṃ, accuggato mahāmuni;</gatha1>
<gathalast line="81">Kañcanagghiyasaṅkāso, dvattiṃsavaralakkhaṇo.</gathalast>
<hangnum line="82" number="28"></hangnum>
<gatha1 line="83"> Kuṭṭā <pageBreak edition="V" number="2.0331" /> kavāṭā bhittī ca, rukkhā nagasiluccayā;</gatha1>
<gathalast line="84">Na tassāvaraṇaṃ atthi, samantā dvādasayojane.</gathalast>
<hangnum line="85" number="29"></hangnum>
<gatha1 line="86"> Vassasatasahassāni, āyu vijjati tāvade;</gatha1>
<gathalast line="87">Tāvatā tiṭṭhamāno so, tāresi janataṃ bahuṃ.</gathalast>
<hangnum line="88" number="30"></hangnum>
<gatha1 line="89"> Santāretvā bahujanaṃ, chinditvā sabbasaṃsayaṃ;</gatha1>
<gathalast line="90">Jalitvā aggikkhandhova nibbuto so sasāvako.</gathalast>
<hangnum line="91" number="31"></hangnum>
<gatha1 line="92"> Padumuttaro jino buddho, nandārāmamhi nibbuto;</gatha1>
<gathalast line="93">Tatthevassa thūpavaro, dvādasubbedhayojanoti.</gathalast>
<centered line="94">Padumuttarassa bhagavato vaṃso dasamo.</centered>
</body>
</document>