<?xml version="1.0" encoding="utf-8"?>
<document>
  <metadata>
    <versions>
      <version source="cambodian" source-abbr="ka."/>
      <version source="vipassana research institut" source-abbr="vri"/>
    </versions>
    <normativeSource>http://tipitaka.org/romn/cscd/s0511m.mul25.xml</normativeSource>
    <source>roman/tipitaka (mula)/suttapitaka/khuddakanikaya/buddhavamsapali/26. kassapabuddhavamso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/buddhavamsapali</directory>
    <basename>26. kassapabuddhavamso</basename>
    <titlePath>26. Kassapabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">26. Kassapabuddhavaṃso</chapter>
    <hangnum line="2" number="1"></hangnum>
    <gatha1 line="3"> Koṇāgamanassa <pageBreak edition="Vipassana Research Institut" number="2.0360" /><pageBreak edition="Pali Text Society" number="0.0062" /> aparena, sambuddho dvipaduttamo;</gatha1>
    <gathalast line="4">Kassapo nāma gottena, dhammarājā pabhaṅkaro.</gathalast>
    <hangnum line="5" number="2"></hangnum>
    <gatha1 line="6"> Sañchaḍḍitaṃ <pageBreak edition="Thai" number="2.0538" /> kulamūlaṃ, bahvannapānabhojanaṃ;</gatha1>
    <gatha2 line="7">Datvāna yācake dānaṃ, pūrayitvāna mānasaṃ;</gatha2>
    <gathalast line="8">Usabhova āḷakaṃ bhetvā, patto sambodhimuttamaṃ.</gathalast>
    <hangnum line="9" number="3"></hangnum>
    <gatha1 line="10"> Dhammacakkaṃ <pageBreak edition="Myanmar" number="2.0376" /> pavattente, kassape lokanāyake;</gatha1>
    <gathalast line="11">Vīsakoṭisahassānaṃ, paṭhamābhisamayo ahu.</gathalast>
    <hangnum line="12" number="4"></hangnum>
    <gatha1 line="13"> Catumāsaṃ yadā buddho, loke carati cārikaṃ;</gatha1>
    <gathalast line="14">Dasakoṭisahassānaṃ, dutiyābhisamayo ahu.</gathalast>
    <hangnum line="15" number="5"></hangnum>
    <gatha1 line="16"> Yamakaṃ vikubbanaṃ katvā, ñāṇadhātuṃ pakittayi;</gatha1>
    <gathalast line="17">Pañcakoṭisahassānaṃ, tatiyābhisamayo ahu.</gathalast>
    <hangnum line="18" number="6"></hangnum>
    <gatha1 line="19"> Sudhammā devapure ramme, tattha dhammaṃ pakittayi;</gatha1>
    <gathalast line="20">Tīṇikoṭisahassānaṃ, devānaṃ bodhayī jino.</gathalast>
    <hangnum line="21" number="7"></hangnum>
    <gatha1 line="22"> Naradevassa yakkhassa, apare dhammadesane;</gatha1>
    <gathalast line="23">Etesānaṃ abhisamayā, gaṇanāto asaṅkhiyā.</gathalast>
    <hangnum line="24" number="8"></hangnum>
    <gatha1 line="25"> Tassāpi devadevassa, eko āsi samāgamo;</gatha1>
    <gathalast line="26">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="27" number="9"></hangnum>
    <gatha1 line="28"> Vīsabhikkhusahassānaṃ, tadā āsi samāgamo;</gatha1>
    <gathalast line="29">Atikkantabhavantānaṃ, hirisīlena tādinaṃ.</gathalast>
    <hangnum line="30" number="10"></hangnum>
    <gatha1 line="31"> Ahaṃ tadā māṇavako, jotipāloti vissuto;</gatha1>
    <gathalast line="32">Ajjhāyako mantadharo, tiṇṇaṃ vedāna pāragū.</gathalast>
    <hangnum line="33" number="11"></hangnum>
    <gatha1 line="34"> Lakkhaṇe <pageBreak edition="Thai" number="2.0539" /> itihāse ca, sadhamme pāramiṃ gato;</gatha1>
    <gathalast line="35">Bhūmantalikkhakusalo, katavijjo anāvayo.</gathalast>
    <hangnum line="36" number="12"></hangnum>
    <gatha1 line="37"> Kassapassa bhagavato, ghaṭikāro nāmupaṭṭhāko;</gatha1>
    <gathalast line="38">Sagāravo sappatisso, nibbuto tatiye phale.</gathalast>
    <hangnum line="39" number="13"></hangnum>
    <gatha1 line="40"> Ādāya <pageBreak edition="Vipassana Research Institut" number="2.0361" /> maṃ ghaṭīkāro, upagañchi kassapaṃ jinaṃ;</gatha1>
    <gathalast line="41">Tassa dhammaṃ suṇitvāna, pabbajiṃ tassa santike.</gathalast>
    <hangnum line="42" number="14"></hangnum>
    <gatha1 line="43"> Āraddhavīriyo hutvā, vattāvattesu kovido;</gatha1>
    <gathalast line="44">Na kvaci parihāyāmi, pūresiṃ jinasāsanaṃ.</gathalast>
    <hangnum line="45" number="15"></hangnum>
    <gatha1 line="46"> Yāvatā buddhabhaṇitaṃ, navaṅgaṃ jinasāsanaṃ;</gatha1>
    <gathalast line="47">Sabbaṃ pariyāpuṇitvāna, sobhayiṃ jinasāsanaṃ.</gathalast>
    <hangnum line="48" number="16"></hangnum>
    <gatha1 line="49"> Mama acchariyaṃ disvā, sopi buddho viyākari;</gatha1>
    <gathalast line="50">‘‘Imamhi bhaddake kappe, ayaṃ buddho bhavissati.</gathalast>
    <hangnum line="51" number="17"></hangnum>
    <gatha1 line="52"> ‘‘Ahu <pageBreak edition="Myanmar" number="2.0377" /><pageBreak edition="Pali Text Society" number="0.0063" /> kapilavhayā rammā, nikkhamitvā tathāgato;</gatha1>
    <gathalast line="53">Padhānaṃ padahitvāna, katvā dukkarakārikaṃ.</gathalast>
    <hangnum line="54" number="18"></hangnum>
    <gatha1 line="55"> ‘‘Ajapālarukkhamūle, nisīditvā tathāgato;</gatha1>
    <gathalast line="56">Tattha pāyāsaṃ paggayha, nerañjaramupehiti.</gathalast>
    <hangnum line="57" number="19"></hangnum>
    <gatha1 line="58"> ‘‘Nerañjarāya tīramhi, pāyāsaṃ paribhuñjiya;</gatha1>
    <gathalast line="59">Paṭiyattavaramaggena, bodhimūlamupehiti.</gathalast>
    <hangnum line="60" number="20"></hangnum>
    <gatha1 line="61"> ‘‘Tato padakkhiṇaṃ katvā, bodhimaṇḍaṃ anuttaro;</gatha1>
    <gatha2 line="62">Aparājitaṭṭhānamhi <note>aparājitanisabhaṭṭhāne (ka.)</note>, bodhipallaṅkamuttame;</gatha2>
    <gathalast line="63">Pallaṅkena nisīditvā, bujjhissati mahāyaso.</gathalast>
    <hangnum line="64" number="21"></hangnum>
    <gatha1 line="65"> ‘‘Imassa <pageBreak edition="Thai" number="2.0540" /> janikā mātā, māyā nāma bhavissati;</gatha1>
    <gathalast line="66">Pitā suddhodano nāma, ayaṃ hessati gotamo.</gathalast>
    <hangnum line="67" number="22"></hangnum>
    <gatha1 line="68"> ‘‘Anāsavā vītarāgā, santacittā samāhitā;</gatha1>
    <gathalast line="69">Kolito upatisso ca, aggā hessanti sāvakā;</gathalast>
    <gathalast line="70">Ānando nāmupaṭṭhāko, upaṭṭhissatimaṃ jinaṃ.</gathalast>
    <hangnum line="71" number="23"></hangnum>
    <gatha1 line="72"> ‘‘Khemā uppalavaṇṇā ca, aggā hessanti sāvikā;</gatha1>
    <gatha2 line="73">Anāsavā santacittā, vītarāgā samāhitā;</gatha2>
    <gathalast line="74">Bodhi tassa bhagavato, assatthoti pavuccati.</gathalast>
    <hangnum line="75" number="24"></hangnum>
    <gatha1 line="76"> ‘‘Citto hatthāḷavako ca, aggā hessantupaṭṭhakā;</gatha1>
    <gathalast line="77">Nandamātā ca uttarā, aggā hessantupaṭṭhikā’’.</gathalast>
    <hangnum line="78" number="25"></hangnum>
    <gatha1 line="79"> Idaṃ sutvāna vacanaṃ, assamassa mahesino;</gatha1>
    <gathalast line="80">Āmoditā naramarū, buddhabījaṃ kira ayaṃ.</gathalast>
    <hangnum line="81" number="26"></hangnum>
    <gatha1 line="82"> Ukkuṭṭhisaddā <pageBreak edition="Vipassana Research Institut" number="2.0362" /> pavattanti, apphoṭenti hasanti ca;</gatha1>
    <gathalast line="83">Katañjalī namassanti, dasasahassī sadevakā.</gathalast>
    <hangnum line="84" number="27"></hangnum>
    <gatha1 line="85"> ‘‘Yadimassa lokanāthassa, virajjhissāma sāsanaṃ;</gatha1>
    <gathalast line="86">Anāgatamhi addhāne, hessāma sammukhā imaṃ.</gathalast>
    <hangnum line="87" number="28"></hangnum>
    <gatha1 line="88"> ‘‘Yathā manussā nadiṃ tarantā, paṭititthaṃ virajjhiya;</gatha1>
    <gathalast line="89">Heṭṭhā titthe gahetvāna, uttaranti mahānadiṃ.</gathalast>
    <hangnum line="90" number="29"></hangnum>
    <gatha1 line="91"> ‘‘Evameva <pageBreak edition="Thai" number="2.0541" /><pageBreak edition="Myanmar" number="2.0378" /> mayaṃ sabbe, yadi muñcāmimaṃ jinaṃ;</gatha1>
    <gathalast line="92">Anāgatamhi addhāne, hessāma sammukhā imaṃ’’.</gathalast>
    <hangnum line="93" number="30"></hangnum>
    <gatha1 line="94"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="95">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="96" number="31"></hangnum>
    <gatha1 line="97"> Evamahaṃ saṃsaritvā, parivajjento anācaraṃ;</gatha1>
    <gathalast line="98">Dukkarañca kataṃ mayhaṃ, bodhiyāyeva kāraṇā.</gathalast>
    <hangnum line="99" number="32"></hangnum>
    <gatha1 line="100"> Nagaraṃ bārāṇasī nāma, kikī nāmāsi khattiyo;</gatha1>
    <gathalast line="101">Vasate tattha nagare, sambuddhassa mahākulaṃ.</gathalast>
    <hangnum line="102" number="33"></hangnum>
    <gatha1 line="103"> Brāhmaṇo brahmadattova, āsi buddhassa so pitā;</gatha1>
    <gathalast line="104">Dhanavatī nāma janikā, kassapassa mahesino.</gathalast>
    <hangnum line="105" number="34"></hangnum>
    <gatha1 line="106"> Duve <pageBreak edition="Pali Text Society" number="0.0064" /> vassasahassāni, agāraṃ ajjha so vasi;</gatha1>
    <gathalast line="107">Haṃso yaso sirinando, tayo pāsādamuttamā.</gathalast>
    <hangnum line="108" number="35"></hangnum>
    <gatha1 line="109"> Tisoḷasasahassāni, nāriyo samalaṅkatā;</gatha1>
    <gathalast line="110">Sunandā nāma sā nārī, vijitaseno nāma atrajo.</gathalast>
    <hangnum line="111" number="36"></hangnum>
    <gatha1 line="112"> Nimitte caturo disvā, pāsādenābhinikkhami;</gatha1>
    <gathalast line="113">Sattāhaṃ padhānacāraṃ, acarī purisuttamo.</gathalast>
    <hangnum line="114" number="37"></hangnum>
    <gatha1 line="115"> Brahmunā yācito santo, kassapo lokanāyako;</gatha1>
    <gathalast line="116">Vatti cakkaṃ mahāvīro, migadāye naruttamo.</gathalast>
    <hangnum line="117" number="38"></hangnum>
    <gatha1 line="118"> Tisso ca bhāradvājo ca, ahesuṃ aggasāvakā;</gatha1>
    <gathalast line="119">Sabbamitto nāmupaṭṭhāko, kassapassa mahesino.</gathalast>
    <hangnum line="120" number="39"></hangnum>
    <gatha1 line="121"> Anuḷā <pageBreak edition="Thai" number="2.0542" /> uruveḷā ca, ahesuṃ aggasāvikā;</gatha1>
    <gathalast line="122">Bodhi tassa bhagavato, nigrodhoti pavuccati.</gathalast>
    <hangnum line="123" number="40"></hangnum>
    <gatha1 line="124"> Sumaṅgalo <pageBreak edition="Vipassana Research Institut" number="2.0363" /> ghaṭikāro ca, ahesuṃ aggupaṭṭhakā;</gatha1>
    <gathalast line="125">Vicitasenā <alternatives line="10" extra="" separator="false"><alternative source-abbr="vri" source="vipassana research institut">bhaddā</alternative><alternative source-abbr="ka." source="cambodian">bhadrā</alternative></alternatives>  ca, ahesuṃ aggupaṭṭhikā.</gathalast>
    <hangnum line="126" number="41"></hangnum>
    <gatha1 line="127"> Uccattanena so buddho, vīsatiratanuggato;</gatha1>
    <gathalast line="128">Vijjulaṭṭhīva ākāse, candova gahapūrito.</gathalast>
    <hangnum line="129" number="42"></hangnum>
    <gatha1 line="130"> Vīsativassasahassāni <pageBreak edition="Myanmar" number="2.0379" />, āyu tassa mahesino;</gatha1>
    <gathalast line="131">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="132" number="43"></hangnum>
    <gatha1 line="133"> Dhammataḷākaṃ māpayitvā, sīlaṃ datvā vilepanaṃ;</gatha1>
    <gathalast line="134">Dhammadussaṃ nivāsetvā, dhammamālaṃ vibhajjiya.</gathalast>
    <hangnum line="135" number="44"></hangnum>
    <gatha1 line="136"> Dhammavimalamādāsaṃ, ṭhapayitvā mahājane;</gatha1>
    <gathalast line="137">Keci nibbānaṃ patthentā, passantu me alaṅkaraṃ.</gathalast>
    <hangnum line="138" number="45"></hangnum>
    <gatha1 line="139"> Sīlakañcukaṃ datvāna, jhānakavacavammitaṃ;</gatha1>
    <gathalast line="140">Dhammacammaṃ pārupitvā, datvā sannāhamuttamaṃ.</gathalast>
    <hangnum line="141" number="46"></hangnum>
    <gatha1 line="142"> Satiphalakaṃ datvāna, tikhiṇañāṇakuntimaṃ;</gatha1>
    <gathalast line="143">Dhammakhaggavaraṃ datvā, sīlasaṃsaggamaddanaṃ.</gathalast>
    <hangnum line="144" number="47"></hangnum>
    <gatha1 line="145"> Tevijjābhūsanaṃ datvāna, āveḷaṃ caturo phale;</gatha1>
    <gathalast line="146">Chaḷabhiññābharaṇaṃ datvā, dhammapupphapiḷandhanaṃ.</gathalast>
    <hangnum line="147" number="48"></hangnum>
    <gatha1 line="148"> Saddhammapaṇḍaracchattaṃ, datvā pāpanivāraṇaṃ;</gatha1>
    <gathalast line="149">Māpayitvābhayaṃ pupphaṃ, nibbuto so sasāvako.</gathalast>
    <hangnum line="150" number="49"></hangnum>
    <gatha1 line="151"> Eso <pageBreak edition="Thai" number="2.0543" /> hi sammāsambuddho, appameyyo durāsado;</gatha1>
    <gathalast line="152">Eso hi dhammaratano, svākkhāto ehipassiko.</gathalast>
    <hangnum line="153" number="50"></hangnum>
    <gatha1 line="154"> Eso hi saṅgharatano, suppaṭipanno anuttaro;</gatha1>
    <gathalast line="155">Sabbaṃ tamantarahitaṃ, nanu rittā sabbasaṅkhārā.</gathalast>
    <hangnum line="156" number="51"></hangnum>
    <gatha1 line="157"> Mahākassapo jino satthā, setabyārāmamhi nibbuto;</gatha1>
    <gathalast line="158">Tatthevassa jinathūpo, yojanubbedhamuggatoti.</gathalast>
    <centered line="159">Kassapassa bhagavato vaṃso catuvīsatimo.</centered>
  </content>
</document>