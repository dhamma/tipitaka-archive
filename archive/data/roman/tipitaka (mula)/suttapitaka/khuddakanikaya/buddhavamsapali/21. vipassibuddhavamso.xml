<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul20.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/21. vipassibuddhavamso.xml</archivePath>
<title>21. Vipassībuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">21. Vipassībuddhavaṃso</chapter>
<hangnum line="2" number="1"></hangnum>
<gatha1 line="3">Phussassa <pageBreak edition="P" number="0.0052" />ca aparena, sambuddho dvipaduttamo;</gatha1>
<gathalast line="4">Vipassī nāma nāmena, loke uppajji cakkhumā.</gathalast>
<hangnum line="5" number="2"></hangnum>
<gatha1 line="6">Avijjaṃ sabbaṃ padāletvā, patto sambodhimuttamaṃ;</gatha1>
<gathalast line="7">Dhammacakkaṃ pavattetuṃ, pakkāmi bandhumatīpuraṃ.</gathalast>
<hangnum line="8" number="3"></hangnum>
<gatha1 line="9">Dhammacakkaṃ pavattetvā, ubho bodhesi nāyako;</gatha1>
<gathalast line="10">Gaṇanāya na vattabbo, paṭhamābhisamayo ahu.</gathalast>
<hangnum line="11" number="4"></hangnum>
<gatha1 line="12">Punāparaṃ amitayaso, tattha saccaṃ pakāsayi;</gatha1>
<gathalast line="13">Caturāsītisahassānaṃ, dutiyābhisamayo ahu.</gathalast>
<hangnum line="14" number="5"></hangnum>
<gatha1 line="15">Caturāsītisahassāni <pageBreak edition="T" number="2.0516" />, sambuddhaṃ anupabbajuṃ;</gatha1>
<gathalast line="16">Tesamārāmapattānaṃ, dhammaṃ desesi cakkhumā.</gathalast>
<hangnum line="17" number="6"></hangnum>
<gatha1 line="18">Sabbākārena <pageBreak edition="M" number="2.0364" /> bhāsato, sutvā <alternatives line="3"><alternative source-abbr="vri" source="vipassana research institut">upanisādino</alternative><alternative source-abbr="syā. kaṃ." source="syā. kaṃ.">upanissā jino</alternative></alternatives> ;</gatha1>
<gathalast line="19">Tepi dhammavaraṃ gantvā, tatiyābhisamayo ahu.</gathalast>
<hangnum line="20" number="7"></hangnum>
<gatha1 line="21">Sannipātā tayo āsuṃ, vipassissa mahesino;</gatha1>
<gathalast line="22">Khīṇāsavānaṃ vimalānaṃ, santacittāna tādinaṃ.</gathalast>
<hangnum line="23" number="8"></hangnum>
<gatha1 line="24">Aṭṭhasaṭṭhisatasahassānaṃ, paṭhamo āsi samāgamo;</gatha1>
<gathalast line="25">Bhikkhusatasahassānaṃ, dutiyo āsi samāgamo.</gathalast>
<hangnum line="26" number="9"></hangnum>
<gatha1 line="27">Asītibhikkhusahassānaṃ, tatiyo āsi samāgamo;</gatha1>
<gathalast line="28">Tattha bhikkhugaṇamajjhe, sambuddho atirocati.</gathalast>
<hangnum line="29" number="10"></hangnum>
<gatha1 line="30">Ahaṃ <pageBreak edition="V" number="2.0349" />tena samayena, nāgarājā mahiddhiko;</gatha1>
<gathalast line="31">Atulo nāma nāmena, puññavanto jutindharo.</gathalast>
<hangnum line="32" number="11"></hangnum>
<gatha1 line="33">Nekānaṃ nāgakoṭīnaṃ, parivāretvānahaṃ tadā;</gatha1>
<gathalast line="34">Vajjanto dibbaturiyehi, lokajeṭṭhaṃ upāgamiṃ.</gathalast>
<hangnum line="35" number="12"></hangnum>
<gatha1 line="36">Upasaṅkamitvā sambuddhaṃ, vipassiṃ lokanāyakaṃ;</gatha1>
<gathalast line="37">Maṇimuttaratanakhacitaṃ, sabbābharaṇavibhūsitaṃ;</gathalast>
<gathalast line="38">Nimantetvā dhammarājassa, suvaṇṇapīṭhamadāsahaṃ.</gathalast>
<hangnum line="39" number="13"></hangnum>
<gatha1 line="40">Sopi maṃ buddho byākāsi, saṅghamajjhe nisīdiya;</gatha1>
<gathalast line="41">‘‘Ekanavutito kappe, ayaṃ buddho bhavissati.</gathalast>
<hangnum line="42" number="14"></hangnum>
<gatha1 line="43">‘‘Ahu <pageBreak edition="T" number="2.0517" />kapilavhayā rammā, nikkhamitvā tathāgato;</gatha1>
<gathalast line="44">Padhānaṃ padahitvāna, katvā dukkarakārikaṃ.</gathalast>
<hangnum line="45" number="15"></hangnum>
<gatha1 line="46">‘‘Ajapālarukkhamūlasmiṃ <pageBreak edition="P" number="0.0053" />, nisīditvā tathāgato;</gatha1>
<gathalast line="47">Tattha pāyāsaṃ paggayha, nerañjaramupehiti.</gathalast>
<hangnum line="48" number="16"></hangnum>
<gatha1 line="49">‘‘Nerañjarāya tīramhi, pāyāsaṃ ada so jino;</gatha1>
<gathalast line="50">Paṭiyattavaramaggena, bodhimūlamupehiti.</gathalast>
<hangnum line="51" number="17"></hangnum>
<gatha1 line="52">‘‘Tato padakkhiṇaṃ katvā, bodhimaṇḍaṃ anuttaro;</gatha1>
<gathalast line="53">Assatthamūle sambodhiṃ, bujjhissati mahāyaso.</gathalast>
<hangnum line="54" number="18"></hangnum>
<gatha1 line="55">‘‘Imassa janikā mātā, māyā nāma bhavissati;</gatha1>
<gathalast line="56">Pitā suddhodano nāma, ayaṃ hessati gotamo.</gathalast>
<hangnum line="57" number="19"></hangnum>
<gatha1 line="58">‘‘Anāsavā <pageBreak edition="M" number="2.0365" />vītarāgā, santacittā samāhitā;</gatha1>
<gatha2 line="59">Kolito upatisso ca, aggā hessanti sāvakā;</gatha2>
<gathalast line="60">Ānando nāmupaṭṭhāko, upaṭṭhissatimaṃ jinaṃ.</gathalast>
<hangnum line="61" number="20"></hangnum>
<gatha1 line="62">‘‘Khemā uppalavaṇṇā ca, aggā hessanti sāvikā;</gatha1>
<gatha2 line="63">Anāsavā vītarāgā, santacittā samāhitā;</gatha2>
<gathalast line="64">Bodhi tassa bhagavato, assatthoti pavuccati.</gathalast>
<hangnum line="65" number="21"></hangnum>
<gatha1 line="66">‘‘Citto ca hatthāḷavako, aggā hessantupaṭṭhakā;</gatha1>
<gatha2 line="67">Nandamātā ca uttarā, aggā hessantupaṭṭhikā;</gatha2>
<gathalast line="68">Āyu vassasataṃ tassa, gotamassa yasassino.</gathalast>
<hangnum line="69" number="22"></hangnum>
<gatha1 line="70">‘‘Idaṃ <pageBreak edition="T" number="2.0518" /><pageBreak edition="V" number="2.0350" />sutvāna vacanaṃ…pe… hessāma sammukhā imaṃ’’.</gatha1>
<hangnum line="71" number="23"></hangnum>
<gatha1 line="72">Tassāhaṃ vacanaṃ sutvā, bhiyyo cittaṃ pasādayiṃ;</gatha1>
<gathalast line="73">Uttariṃ vatamadhiṭṭhāsiṃ, dasapāramipūriyā.</gathalast>
<hangnum line="74" number="24"></hangnum>
<gatha1 line="75">Nagaraṃ bandhumatī nāma, bandhumā nāma khattiyo;</gatha1>
<gathalast line="76">Mātā bandhumatī nāma, vipassissa mahesino.</gathalast>
<hangnum line="77" number="25"></hangnum>
<gatha1 line="78">Aṭṭhavassasahassāni, agāraṃ ajjha so vasi;</gatha1>
<gathalast line="79">Nando sunando sirimā, tayo pāsādamuttamā.</gathalast>
<hangnum line="80" number="26"></hangnum>
<gatha1 line="81">Ticattārīsasahassāni, nāriyo samalaṅkatā;</gatha1>
<gathalast line="82">Sudassanā nāma sā nārī, samavattakkhandho nāma atrajo.</gathalast>
<hangnum line="83" number="27"></hangnum>
<gatha1 line="84">Nimitte caturo disvā, rathayānena nikkhami;</gatha1>
<gathalast line="85">Anūnaaṭṭhamāsāni, padhānaṃ padahī jino.</gathalast>
<hangnum line="86" number="28"></hangnum>
<gatha1 line="87">Brahmunā <pageBreak edition="T" number="2.0519" />yācito santo, vipassī lokanāyako;</gatha1>
<gathalast line="88">Vatti cakkaṃ mahāvīro, migadāye naruttamo.</gathalast>
<hangnum line="89" number="29"></hangnum>
<gatha1 line="90">Khaṇḍo ca tissanāmo ca, ahesuṃ aggasāvakā;</gatha1>
<gathalast line="91">Asoko nāmupaṭṭhāko, vipassissa mahesino.</gathalast>
<hangnum line="92" number="30"></hangnum>
<gatha1 line="93">Candā ca candamittā ca, ahesuṃ aggasāvikā;</gatha1>
<gathalast line="94">Bodhi tassa bhagavato, pāṭalīti pavuccati.</gathalast>
<hangnum line="95" number="31"></hangnum>
<gatha1 line="96">Punabbasumitto nāgo ca, ahesuṃ aggupaṭṭhakā;</gatha1>
<gathalast line="97">Sirimā uttarā ceva, ahesuṃ aggupaṭṭhikā.</gathalast>
<hangnum line="98" number="32"></hangnum>
<gatha1 line="99">Asītihatthamubbedho <pageBreak edition="M" number="2.0366" />, vipassī lokanāyako;</gatha1>
<gathalast line="100">Pabhā niddhāvati tassa, samantā sattayojane.</gathalast>
<hangnum line="101" number="33"></hangnum>
<gatha1 line="102">Asītivassasahassāni, āyu buddhassa tāvade;</gatha1>
<gathalast line="103">Tāvatā tiṭṭhamāno so, tāresi janataṃ bahuṃ.</gathalast>
<hangnum line="104" number="34"></hangnum>
<gatha1 line="105">Bahudevamanussānaṃ, bandhanā parimocayi;</gatha1>
<gathalast line="106">Maggāmaggañca ācikkhi, avasesaputhujjane.</gathalast>
<hangnum line="107" number="35"></hangnum>
<gatha1 line="108">Ālokaṃ <pageBreak edition="P" number="0.0054" />dassayitvāna, desetvā amataṃ padaṃ;</gatha1>
<gathalast line="109">Jalitvā aggikkhandhova, nibbuto so sasāvako.</gathalast>
<hangnum line="110" number="36"></hangnum>
<gatha1 line="111">Iddhivaraṃ puññavaraṃ, lakkhaṇañca kusumitaṃ;</gatha1>
<gathalast line="112">Sabbaṃ tamantarahitaṃ, nanu rittā sabbasaṅkhārā.</gathalast>
<hangnum line="113" number="37"></hangnum>
<gatha1 line="114">Vipassī <pageBreak edition="V" number="2.0351" />jinavaro buddho, sumittārāmamhi nibbuto;</gatha1>
<gathalast line="115">Tatthevassa thūpavaro, sattayojanamussitoti.</gathalast>
<centered line="116">Vipassissa bhagavato vaṃso ekūnavīsatimo.</centered>
</body>
</document>