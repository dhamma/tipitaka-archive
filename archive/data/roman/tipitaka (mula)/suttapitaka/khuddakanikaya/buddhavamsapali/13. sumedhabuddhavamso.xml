<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0511m.mul12.xml</normativeSource>
    <archivePath>roman/tipitaka (mula)/suttapitaka/khuddakanikaya/buddhavamsapali/13. sumedhabuddhavamso.xml</archivePath>
    <baseFileName>13. sumedhabuddhavamso</baseFileName>
    <titlePath>13. Sumedhabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
    </versions>
  </metadata>
  <content>
    <chapter line="1">13. Sumedhabuddhavaṃso</chapter>
    <hangnum line="2" number="1"></hangnum>
    <gatha1 line="3"> Padumuttarassa <pageBreak edition="Thai" number="2.0481" /><pageBreak edition="Myanmar" number="2.0346" /><pageBreak edition="Pali Text Society" number="0.0037" /> aparena, sumedho nāma nāyako;</gatha1>
    <gathalast line="4">Durāsado uggatejo, sabbalokuttamo muni.</gathalast>
    <hangnum line="5" number="2"></hangnum>
    <gatha1 line="6"> Pasannanetto sumukho, brahā uju patāpavā;</gatha1>
    <gathalast line="7">Hitesī sabbasattānaṃ, bahū mocesi bandhanā.</gathalast>
    <hangnum line="8" number="3"></hangnum>
    <gatha1 line="9"> Yadā buddho pāpuṇitvā, kevalaṃ bodhimuttamaṃ;</gatha1>
    <gathalast line="10">Sudassanamhi nagare, dhammacakkaṃ pavattayi.</gathalast>
    <hangnum line="11" number="4"></hangnum>
    <gatha1 line="12"> Tassāpi abhisamayā tīṇi, ahesuṃ dhammadesane;</gatha1>
    <gathalast line="13">Koṭisatasahassānaṃ, paṭhamābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> Punāparaṃ kumbhakaṇṇaṃ, yakkhaṃ so damayī jino;</gatha1>
    <gathalast line="16">Navutikoṭisahassānaṃ, dutiyābhisamayo ahu.</gathalast>
    <hangnum line="17" number="6"></hangnum>
    <gatha1 line="18"> Punāparaṃ amitayaso, catusaccaṃ pakāsayi;</gatha1>
    <gathalast line="19">Asītikoṭisahassānaṃ, tatiyābhisamayo ahu.</gathalast>
    <hangnum line="20" number="7"></hangnum>
    <gatha1 line="21"> Sannipātā tayo āsuṃ, sumedhassa mahesino;</gatha1>
    <gathalast line="22">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="23" number="8"></hangnum>
    <gatha1 line="24"> Sudassanaṃ <pageBreak edition="Vipassana Research Institut" number="2.0332" /> nāma nagaraṃ, upagañchi jino yadā;</gatha1>
    <gathalast line="25">Tadā khīṇāsavā bhikkhū, samiṃsu satakoṭiyo.</gathalast>
    <hangnum line="26" number="9"></hangnum>
    <gatha1 line="27"> Punāparaṃ devakūṭe, bhikkhūnaṃ kathinatthate;</gatha1>
    <gathalast line="28">Tadā navutikoṭīnaṃ, dutiyo āsi samāgamo.</gathalast>
    <hangnum line="29" number="10"></hangnum>
    <gatha1 line="30"> Punāparaṃ <pageBreak edition="Thai" number="2.0482" /> dasabalo, yadā carati cārikaṃ;</gatha1>
    <gathalast line="31">Tadā asītikoṭīnaṃ, tatiyo āsi samāgamo.</gathalast>
    <hangnum line="32" number="11"></hangnum>
    <gatha1 line="33"> Ahaṃ tena samayena, uttaro nāma māṇavo;</gatha1>
    <gathalast line="34">Asītikoṭiyo mayhaṃ, ghare sannicitaṃ dhanaṃ.</gathalast>
    <hangnum line="35" number="12"></hangnum>
    <gatha1 line="36"> Kevalaṃ sabbaṃ datvāna, sasaṅghe lokanāyake;</gatha1>
    <gathalast line="37">Saraṇaṃ tassupagañchiṃ, pabbajjañcābhirocayiṃ.</gathalast>
    <hangnum line="38" number="13"></hangnum>
    <gatha1 line="39"> Sopi maṃ buddho byākāsi, karonto anumodanaṃ;</gatha1>
    <gathalast line="40">‘‘Tiṃsakappasahassamhi, ayaṃ buddho bhavissati.</gathalast>
    <hangnum line="41" number="14"></hangnum>
    <gatha1 line="42"> ‘‘Padhānaṃ <pageBreak edition="Myanmar" number="2.0347" /> padahitvāna…pe… <pageBreak edition="Thai" number="2.0483" /> hessāma sammukhā imaṃ’’.</gatha1>
    <hangnum line="43" number="15"></hangnum>
    <gatha1 line="44"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="45">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="46" number="16"></hangnum>
    <gatha1 line="47"> Suttantaṃ vinayañcāpi, navaṅgaṃ satthusāsanaṃ;</gatha1>
    <gathalast line="48">Sabbaṃ pariyāpuṇitvāna, sobhayiṃ jinasāsanaṃ.</gathalast>
    <hangnum line="49" number="17"></hangnum>
    <gatha1 line="50"> Tatthappamatto <pageBreak edition="Thai" number="2.0484" /><pageBreak edition="Pali Text Society" number="0.0038" /> viharanto, nisajjaṭṭhānacaṅkame;</gatha1>
    <gathalast line="51">Abhiññāsu pāramiṃ gantvā, brahmalokamagañchahaṃ.</gathalast>
    <hangnum line="52" number="18"></hangnum>
    <gatha1 line="53"> Sudassanaṃ nāma nagaraṃ, sudatto nāma khattiyo;</gatha1>
    <gathalast line="54">Sudattā nāma janikā, sumedhassa mahesino.</gathalast>
    <hangnum line="55" number="19"></hangnum>
    <gatha1 line="56"> Navavassasahassāni, agāraṃ ajjha so vasi;</gatha1>
    <gathalast line="57">Sucandakañcanasirivaḍḍhā, tayo pāsādamuttamā.</gathalast>
    <hangnum line="58" number="20"></hangnum>
    <gatha1 line="59"> Tisoḷasasahassāni, nāriyo samalaṅkatā;</gatha1>
    <gathalast line="60">Sumanā nāma sā nārī, punabbasu nāma atrajo.</gathalast>
    <hangnum line="61" number="21"></hangnum>
    <gatha1 line="62"> Nimitte caturo disvā, hatthiyānena nikkhami;</gatha1>
    <gathalast line="63">Anūnakaṃ aḍḍhamāsaṃ, padhānaṃ padahī jino.</gathalast>
    <hangnum line="64" number="22"></hangnum>
    <gatha1 line="65"> Brahmunā yācito santo, sumedho lokanāyako;</gatha1>
    <gathalast line="66">Vatti cakkaṃ mahāvīro, sudassanuyyānamuttame.</gathalast>
    <hangnum line="67" number="23"></hangnum>
    <gatha1 line="68"> Saraṇo <pageBreak edition="Vipassana Research Institut" number="2.0333" /> sabbakāmo ca, ahesuṃ aggasāvakā;</gatha1>
    <gathalast line="69">Sāgaro nāmupaṭṭhāko, sumedhassa mahesino.</gathalast>
    <hangnum line="70" number="24"></hangnum>
    <gatha1 line="71"> Rāmā ceva surāmā ca, ahesuṃ aggasāvikā;</gatha1>
    <gathalast line="72">Bodhi tassa bhagavato, mahānīpoti vuccati.</gathalast>
    <hangnum line="73" number="25"></hangnum>
    <gatha1 line="74"> Uruvelā yasavā ca, ahesuṃ aggupaṭṭhakā;</gatha1>
    <gathalast line="75">Yasodharā <alternatives line="3" extra="" separator="false"><alternative source-abbr="vri" source="vipassana research institut">sirimā ca</alternative><alternative source-abbr="syā." source="thai">yasā nāma sirimā ca</alternative><alternative source-abbr="kaṃ." source="kaṃ.">yasā nāma sirimā ca</alternative></alternatives> , ahesuṃ aggupaṭṭhikā.</gathalast>
    <hangnum line="76" number="26"></hangnum>
    <gatha1 line="77"> Aṭṭhāsītiratanāni, accuggato mahāmuni;</gatha1>
    <gathalast line="78">Obhāseti disā sabbā, cando tāragaṇe yathā.</gathalast>
    <hangnum line="79" number="27"></hangnum>
    <gatha1 line="80"> Cakkavattimaṇī <pageBreak edition="Thai" number="2.0485" /> nāma, yathā tapati yojanaṃ;</gatha1>
    <gathalast line="81">Tatheva tassa ratanaṃ, samantā pharati yojanaṃ.</gathalast>
    <hangnum line="82" number="28"></hangnum>
    <gatha1 line="83"> Navutivassasahassāni <pageBreak edition="Myanmar" number="2.0348" />, āyu vijjati tāvade;</gatha1>
    <gathalast line="84">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="85" number="29"></hangnum>
    <gatha1 line="86"> Tevijjachaḷabhiññehi, balappattehi tādihi;</gatha1>
    <gathalast line="87">Samākulamidaṃ āsi, arahantehi sādhuhi.</gathalast>
    <hangnum line="88" number="30"></hangnum>
    <gatha1 line="89"> Tepi sabbe amitayasā, vippamuttā nirūpadhī;</gatha1>
    <gathalast line="90">Ñāṇālokaṃ dassayitvā, nibbutā te mahāyasā.</gathalast>
    <hangnum line="91" number="31"></hangnum>
    <gatha1 line="92"> Sumedho jinavaro buddho, medhārāmamhi nibbuto;</gatha1>
    <gathalast line="93">Dhātuvitthārikaṃ āsi, tesu tesu padesatoti.</gathalast>
    <centered line="94">Sumedhassa bhagavato vaṃso ekādasamo.</centered>
  </content>
</document>