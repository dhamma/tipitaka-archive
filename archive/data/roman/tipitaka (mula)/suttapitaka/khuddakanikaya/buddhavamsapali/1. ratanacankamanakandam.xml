<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0511m.mul0.xml</normativeSource>
    <archivePath>roman/tipitaka (mula)/suttapitaka/khuddakanikaya/buddhavamsapali/1. ratanacankamanakandam.xml</archivePath>
    <baseFileName>1. ratanacankamanakandam</baseFileName>
    <titlePath>1. Ratanacaṅkamanakaṇḍaṃ - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
      <version source="sabbattha" source-abbr="sabbattha"/>
      <version source="aṭṭha." source-abbr="aṭṭha."/>
      <version source="cambodian" source-abbr="ka."/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Khuddakanikāye</nikaya>
    <book line="3">Buddhavaṃsapāḷi</book>
    <chapter line="4">1. Ratanacaṅkamanakaṇḍaṃ</chapter>
    <hangnum line="5" number="1"></hangnum>
    <gatha1 line="6"> Brahmā <pageBreak edition="T" number="2.0405" /><pageBreak edition="M" number="2.0299" /><pageBreak edition="V" number="2.0287" /><pageBreak edition="P" number="0.0001" /> ca lokādhipatī <alternatives line="3" extra="" separator="false"><alternative source-abbr="vri" source="vipassana research institut">sahampatī</alternative><alternative source-abbr="syā." source="thai">sahampati</alternative><alternative source-abbr="kaṃ." source="kaṃ.">sahampati</alternative></alternatives> , katañjalī anadhivaraṃ ayācatha;</gatha1>
    <gathalast line="7">‘‘Santīdha sattāpparajakkhajātikā, desehi dhammaṃ anukampimaṃ pajaṃ’’.</gathalast>
    <hangnum line="8" number="2"></hangnum>
    <gatha1 line="9"> Sampannavijjācaraṇassa tādino, jutindharassantimadehadhārino;</gatha1>
    <gathalast line="10">Tathāgatassappaṭipuggalassa, uppajji kāruññatā sabbasatte.</gathalast>
    <hangnum line="11" number="3"></hangnum>
    <gatha1 line="12"> ‘‘Na hete jānanti sadevamānusā, buddho ayaṃ kīdisako naruttamo;</gatha1>
    <gathalast line="13">Iddhibalaṃ paññābalañca kīdisaṃ, buddhabalaṃ lokahitassa kīdisaṃ.</gathalast>
    <hangnum line="14" number="4"></hangnum>
    <gatha1 line="15"> ‘‘Na <pageBreak edition="T" number="2.0406" /> hete jānanti sadevamānusā, buddho ayaṃ edisako naruttamo;</gatha1>
    <gathalast line="16">Iddhibalaṃ paññābalañca edisaṃ, buddhabalaṃ lokahitassa edisaṃ.</gathalast>
    <hangnum line="17" number="5"></hangnum>
    <gatha1 line="18"> ‘‘Handāhaṃ <pageBreak edition="M" number="2.0300" /><pageBreak edition="V" number="2.0288" /> dassayissāmi, buddhabalamanuttaraṃ;</gatha1>
    <gathalast line="19">Caṅkamaṃ māpayissāmi, nabhe ratanamaṇḍitaṃ’’.</gathalast>
    <hangnum line="20" number="6"></hangnum>
    <gatha1 line="21"> Bhummā mahārājikā tāvatiṃsā, yāmā ca devā tusitā ca nimmitā;</gatha1>
    <gathalast line="22">Paranimmitā yepi ca brahmakāyikā, ānanditā vipulamakaṃsu ghosaṃ.</gathalast>
    <hangnum line="23" number="7"></hangnum>
    <gatha1 line="24"> Obhāsitā <pageBreak edition="P" number="0.0002" /> ca pathavī sadevakā, puthū ca lokantarikā asaṃvutā;</gatha1>
    <gathalast line="25">Tamo ca tibbo vihato tadā ahu, disvāna accherakaṃ pāṭihīraṃ.</gathalast>
    <hangnum line="26" number="8"></hangnum>
    <gatha1 line="27"> Sadevagandhabbamanussarakkhase, ābhā uḷārā vipulā ajāyatha;</gatha1>
    <gathalast line="28">Imasmiṃ <pageBreak edition="T" number="2.0407" /> loke parasmiñcobhayasmiṃ <note>parasmiṃ cūbhaye (syā. kaṃ.)</note>, adho ca uddhaṃ tiriyañca vitthataṃ.</gathalast>
    <hangnum line="29" number="9"></hangnum>
    <gatha1 line="30"> Sattuttamo anadhivaro vināyako, satthā ahū devamanussapūjito;</gatha1>
    <gathalast line="31">Mahānubhāvo satapuññalakkhaṇo, dassesi accherakaṃ pāṭihīraṃ.</gathalast>
    <hangnum line="32" number="10"></hangnum>
    <gatha1 line="33"> So yācito devavarena cakkhumā, atthaṃ samekkhitvā tadā naruttamo;</gatha1>
    <gathalast line="34"><alternatives line="18" extra="" separator="false"><alternative source-abbr="vri" source="vipassana research institut">Caṅkamaṃ</alternative><alternative source-abbr="sī." source="sri lanka">caṅkamaṃ tattha</alternative></alternatives>  māpayi lokanāyako, suniṭṭhitaṃ sabbaratananimmitaṃ.</gathalast>
    <hangnum line="35" number="11"></hangnum>
    <gatha1 line="36"> Iddhī ca ādesanānusāsanī, tipāṭihīre bhagavā vasī ahu;</gatha1>
    <gathalast line="37">Caṅkamaṃ māpayi lokanāyako, suniṭṭhitaṃ sabbaratananimmitaṃ.</gathalast>
    <hangnum line="38" number="12"></hangnum>
    <gatha1 line="39"> Dasasahassīlokadhātuyā, sinerupabbatuttame;</gatha1>
    <gathalast line="40">Thambheva dassesi paṭipāṭiyā, caṅkame ratanāmaye.</gathalast>
    <hangnum line="41" number="13"></hangnum>
    <gatha1 line="42"> Dasasahassī <pageBreak edition="T" number="2.0408" /> atikkamma, caṅkamaṃ māpayī jino;</gatha1>
    <gathalast line="43">Sabbasoṇṇamayā passe, caṅkame ratanāmaye.</gathalast>
    <hangnum line="44" number="14"></hangnum>
    <gatha1 line="45"> Tulāsaṅghāṭānuvaggā <pageBreak edition="M" number="2.0301" />, sovaṇṇaphalakatthatā;</gatha1>
    <gathalast line="46">Vedikā sabbasovaṇṇā, dubhato passesu nimmitā.</gathalast>
    <hangnum line="47" number="15"></hangnum>
    <gatha1 line="48"> Maṇimuttāvālukākiṇṇā, nimmito ratanāmayo;</gatha1>
    <gathalast line="49">Obhāseti disā sabbā, sataraṃsīva uggato.</gathalast>
    <hangnum line="50" number="16"></hangnum>
    <gatha1 line="51"> Tasmiṃ caṅkamane dhīro, dvattiṃsavaralakkhaṇo;</gatha1>
    <gathalast line="52">Virocamāno sambuddho, caṅkame caṅkamī jino.</gathalast>
    <hangnum line="53" number="17"></hangnum>
    <gatha1 line="54"> Dibbaṃ mandāravaṃ pupphaṃ, padumaṃ pārichattakaṃ;</gatha1>
    <gathalast line="55">Caṅkamane okiranti, sabbe devā samāgatā.</gathalast>
    <hangnum line="56" number="18"></hangnum>
    <gatha1 line="57"> Passanti taṃ devasaṅghā, dasasahassī pamoditā;</gatha1>
    <gathalast line="58">Namassamānā nipatanti, tuṭṭhahaṭṭhā pamoditā.</gathalast>
    <hangnum line="59" number="19"></hangnum>
    <gatha1 line="60"> Tāvatiṃsā <pageBreak edition="V" number="2.0289" /> ca yāmā ca, tusitā cāpi devatā;</gatha1>
    <gathalast line="61">Nimmānaratino devā, ye devā vasavattino;</gathalast>
    <gathalast line="62">Udaggacittā sumanā, passanti lokanāyakaṃ.</gathalast>
    <hangnum line="63" number="20"></hangnum>
    <gatha1 line="64"> Sadevagandhabbamanussarakkhasā, nāgā supaṇṇā atha vāpi kinnarā;</gatha1>
    <gathalast line="65">Passanti <pageBreak edition="P" number="0.0003" /> taṃ lokahitānukampakaṃ, nabheva accuggatacandamaṇḍalaṃ.</gathalast>
    <hangnum line="66" number="21"></hangnum>
    <gatha1 line="67"> Ābhassarā <pageBreak edition="T" number="2.0409" /> subhakiṇhā, vehapphalā akaniṭṭhā ca devatā;</gatha1>
    <gathalast line="68">Susuddhasukkavatthavasanā, tiṭṭhanti pañjalīkatā.</gathalast>
    <hangnum line="69" number="22"></hangnum>
    <gatha1 line="70"> Muñcanti pupphaṃ pana pañcavaṇṇikaṃ, mandāravaṃ candanacuṇṇamissitaṃ;</gatha1>
    <gathalast line="71">Bhamenti celāni ca ambare tadā, ‘‘aho jino lokahitānukampako.</gathalast>
    <hangnum line="72" number="23"></hangnum>
    <gatha1 line="73"> ‘‘Tuvaṃ satthā ca ketū ca, dhajo yūpo ca pāṇinaṃ;</gatha1>
    <gathalast line="74">Parāyano patiṭṭhā ca, dīpo ca <alternatives line="26" extra="" separator="false"><alternative source-abbr="vri" source="vipassana research institut">dvipaduttamo</alternative><alternative source-abbr="sī." source="sri lanka">dipaduttamo</alternative><alternative source-abbr="syā." source="thai">dipaduttamo</alternative></alternatives> .</gathalast>
    <hangnum line="75" number="24"></hangnum>
    <gatha1 line="76"> ‘‘Dasasahassīlokadhātuyā, devatāyo mahiddhikā;</gatha1>
    <gathalast line="77">Parivāretvā namassanti, tuṭṭhahaṭṭhā pamoditā.</gathalast>
    <hangnum line="78" number="25"></hangnum>
    <gatha1 line="79"> ‘‘Devatā devakaññā ca, pasannā tuṭṭhamānasā;</gatha1>
    <gathalast line="80">Pañcavaṇṇikapupphehi, pūjayanti narāsabhaṃ.</gathalast>
    <hangnum line="81" number="26"></hangnum>
    <gatha1 line="82"> ‘‘Passanti <pageBreak edition="M" number="2.0302" /> taṃ devasaṅghā, pasannā tuṭṭhamānasā;</gatha1>
    <gathalast line="83">Pañcavaṇṇikapupphehi, pūjayanti narāsabhaṃ.</gathalast>
    <hangnum line="84" number="27"></hangnum>
    <gatha1 line="85"> ‘‘Aho acchariyaṃ loke, abbhutaṃ lomahaṃsanaṃ;</gatha1>
    <gathalast line="86">Na medisaṃ bhūtapubbaṃ, accheraṃ lomahaṃsanaṃ’’.</gathalast>
    <hangnum line="87" number="28"></hangnum>
    <gatha1 line="88"> Sakasakamhi bhavane, nisīditvāna devatā;</gatha1>
    <gathalast line="89">Hasanti tā mahāhasitaṃ, disvānaccherakaṃ nabhe.</gathalast>
    <hangnum line="90" number="29"></hangnum>
    <gatha1 line="91"> Ākāsaṭṭhā ca bhūmaṭṭhā, tiṇapanthanivāsino;</gatha1>
    <gathalast line="92">Katañjalī namassanti, tuṭṭhahaṭṭhā pamoditā.</gathalast>
    <hangnum line="93" number="30"></hangnum>
    <gatha1 line="94"> Yepi <pageBreak edition="T" number="2.0410" /> dīghāyukā nāgā, puññavanto mahiddhikā;</gatha1>
    <gathalast line="95">Pamoditā namassanti, pūjayanti naruttamaṃ.</gathalast>
    <hangnum line="96" number="31"></hangnum>
    <gatha1 line="97"> Saṅgītiyo pavattenti, ambare anilañjase;</gatha1>
    <gathalast line="98">Cammanaddhāni vādenti, disvānaccherakaṃ nabhe.</gathalast>
    <hangnum line="99" number="32"></hangnum>
    <gatha1 line="100"> Saṅkhā ca paṇavā ceva, athopi <alternatives line="34" extra="" separator="false"><alternative source-abbr="vri" source="vipassana research institut">ḍiṇḍimā</alternative><alternative source-abbr="sī." source="sri lanka">ḍeṇḍimā</alternative></alternatives>  bahū;</gatha1>
    <gathalast line="101">Antalikkhasmiṃ vajjanti, disvānaccherakaṃ nabhe.</gathalast>
    <hangnum line="102" number="33"></hangnum>
    <gatha1 line="103"> Abbhuto <pageBreak edition="V" number="2.0290" /> vata no ajja, uppajji lomahaṃsano;</gatha1>
    <gathalast line="104">Dhuvamatthasiddhiṃ labhāma, khaṇo no paṭipādito.</gathalast>
    <hangnum line="105" number="34"></hangnum>
    <gatha1 line="106"> Buddhoti tesaṃ sutvāna, pīti uppajji tāvade;</gatha1>
    <gathalast line="107">Buddho buddhoti kathayantā, tiṭṭhanti pañjalīkatā.</gathalast>
    <hangnum line="108" number="35"></hangnum>
    <gatha1 line="109"> Hiṅkārā sādhukārā <alternatives line="42" extra="" separator="false"><alternative source-abbr="vri" source="vipassana research institut">ca</alternative><alternative source-abbr="sī." source="sri lanka">hiṅkāraṃ sādhukārañca</alternative><alternative source-abbr="syā." source="thai">hiṅkāraṃ sādhukārañca</alternative></alternatives> , ukkuṭṭhi <alternatives line="50" extra="" separator="true"><alternative source-abbr="vri" source="vipassana research institut">sampahaṃsanaṃ</alternative><alternative source-abbr="sī." source="sri lanka">sampasādanaṃ</alternative><alternative source-abbr="syā." source="thai">sampanādanaṃ</alternative></alternatives> ;</gatha1>
    <gathalast line="110">Pajā ca vividhā gagane, vattenti pañjalīkatā.</gathalast>
    <hangnum line="111" number="36"></hangnum>
    <gatha1 line="112"> Gāyanti seḷenti ca vādayanti ca, bhujāni pothenti ca naccayanti ca;</gatha1>
    <gathalast line="113">Muñcanti pupphaṃ pana pañcavaṇṇikaṃ, mandāravaṃ candanacuṇṇamissitaṃ.</gathalast>
    <hangnum line="114" number="37"></hangnum>
    <gatha1 line="115"> ‘‘Yathā <pageBreak edition="P" number="0.0004" /> tuyhaṃ mahāvīra, pādesu cakkalakkhaṇaṃ;</gatha1>
    <gathalast line="116">Dhajavajirapaṭākā, vaḍḍhamānaṅkusācitaṃ.</gathalast>
    <hangnum line="117" number="38"></hangnum>
    <gatha1 line="118"> ‘‘Rūpe <pageBreak edition="M" number="2.0303" /> sīle samādhimhi, paññāya ca asādiso;</gatha1>
    <gathalast line="119">Vimuttiyā asamasamo, dhammacakkappavattane.</gathalast>
    <hangnum line="120" number="39"></hangnum>
    <gatha1 line="121"> ‘‘Dasanāgabalaṃ <pageBreak edition="T" number="2.0411" /> kāye, tuyhaṃ pākatikaṃ balaṃ;</gatha1>
    <gathalast line="122">Iddhibalena asamo, dhammacakkappavattane.</gathalast>
    <hangnum line="123" number="40"></hangnum>
    <gatha1 line="124"> ‘‘Evaṃ sabbaguṇūpetaṃ, sabbaṅgasamupāgataṃ;</gatha1>
    <gathalast line="125">Mahāmuniṃ kāruṇikaṃ, lokanāthaṃ namassatha.</gathalast>
    <hangnum line="126" number="41"></hangnum>
    <gatha1 line="127"> ‘‘Abhivādanaṃ thomanañca, vandanañca pasaṃsanaṃ;</gatha1>
    <gathalast line="128">Namassanañca pūjañca, sabbaṃ arahasī tuvaṃ.</gathalast>
    <hangnum line="129" number="42"></hangnum>
    <gatha1 line="130"> ‘‘Ye keci loke vandaneyyā, vandanaṃ arahanti ye;</gatha1>
    <gathalast line="131">Sabbaseṭṭho mahāvīra, sadiso te na vijjati.</gathalast>
    <hangnum line="132" number="43"></hangnum>
    <gatha1 line="133"> ‘‘Sāriputto mahāpañño, samādhijjhānakovido;</gatha1>
    <gathalast line="134">Gijjhakūṭe ṭhitoyeva, passati lokanāyakaṃ.</gathalast>
    <hangnum line="135" number="44"></hangnum>
    <gatha1 line="136"> ‘‘Suphullaṃ sālarājaṃva, candaṃva gagane yathā;</gatha1>
    <gathalast line="137"><alternatives line="59" extra="" separator="false"><alternative source-abbr="vri" source="vipassana research institut">Majjhanhikeva</alternative><alternative source-abbr="sabbattha" source="sabbattha">majjhantikeva</alternative></alternatives>  sūriyaṃ, olokesi narāsabhaṃ.</gathalast>
    <hangnum line="138" number="45"></hangnum>
    <gatha1 line="139"> ‘‘Jalantaṃ dīparukkhaṃva, taruṇasūriyaṃva uggataṃ;</gatha1>
    <gathalast line="140">Byāmappabhānurañjitaṃ, dhīraṃ passati lokanāyakaṃ.</gathalast>
    <hangnum line="141" number="46"></hangnum>
    <gatha1 line="142"> ‘‘Pañcannaṃ bhikkhusatānaṃ, katakiccāna tādinaṃ;</gatha1>
    <gathalast line="143">Khīṇāsavānaṃ vimalānaṃ, khaṇena sannipātayi.</gathalast>
    <hangnum line="144" number="47"></hangnum>
    <gatha1 line="145"> ‘‘Lokappasādanaṃ <pageBreak edition="V" number="2.0291" /> nāma, pāṭihīraṃ nidassayi;</gatha1>
    <gathalast line="146">Amhepi tattha gantvāna, vandissāma mayaṃ jinaṃ.</gathalast>
    <hangnum line="147" number="48"></hangnum>
    <gatha1 line="148"> ‘‘Etha sabbe gamissāma, pucchissāma mayaṃ jinaṃ;</gatha1>
    <gathalast line="149">Kaṅkhaṃ vinodayissāma, passitvā lokanāyakaṃ’’.</gathalast>
    <hangnum line="150" number="49"></hangnum>
    <gatha1 line="151"> Sādhūti <pageBreak edition="T" number="2.0412" /> te paṭissutvā, nipakā saṃvutindriyā;</gatha1>
    <gathalast line="152">Pattacīvaramādāya, taramānā upāgamuṃ.</gathalast>
    <hangnum line="153" number="50"></hangnum>
    <gatha1 line="154"> Khīṇāsavehi vimalehi, dantehi uttame dame;</gatha1>
    <gathalast line="155">Sāriputto mahāpañño, iddhiyā upasaṅkami.</gathalast>
    <hangnum line="156" number="51"></hangnum>
    <gatha1 line="157"> Tehi <pageBreak edition="M" number="2.0304" /> bhikkhūhi parivuto, sāriputto mahāgaṇī;</gatha1>
    <gathalast line="158">Laḷanto devova gagane, iddhiyā upasaṅkami.</gathalast>
    <hangnum line="159" number="52"></hangnum>
    <gatha1 line="160"> <alternatives line="67" extra="" separator="false"><alternative source-abbr="vri" source="vipassana research institut">Ukkāsitañca khipitaṃ</alternative><alternative source-abbr="syā." source="thai">ukkāsitañca khipitañca</alternative><alternative source-abbr="aṭṭha." source="aṭṭha.">ukkāsitañca khipitañca</alternative></alternatives> , ajjhupekkhiya subbatā;</gatha1>
    <gathalast line="161">Sagāravā sappatissā, sambuddhaṃ upasaṅkamuṃ.</gathalast>
    <hangnum line="162" number="53"></hangnum>
    <gatha1 line="163"> Upasaṅkamitvā passanti, sayambhuṃ lokanāyakaṃ;</gatha1>
    <gathalast line="164">Nabhe accuggataṃ dhīraṃ, candaṃva gagane yathā.</gathalast>
    <hangnum line="165" number="54"></hangnum>
    <gatha1 line="166"> Jalantaṃ dīparukkhaṃva, vijjuṃva gagane yathā;</gatha1>
    <gathalast line="167">Majjhanhikeva sūriyaṃ, passanti lokanāyakaṃ.</gathalast>
    <hangnum line="168" number="55"></hangnum>
    <gatha1 line="169"> Pañcabhikkhusatā sabbe, passanti lokanāyakaṃ;</gatha1>
    <gathalast line="170">Rahadamiva vippasannaṃ, suphullaṃ padumaṃ yathā.</gathalast>
    <hangnum line="171" number="56"></hangnum>
    <gatha1 line="172"> Añjaliṃ <pageBreak edition="P" number="0.0005" /> paggahetvāna, tuṭṭhahaṭṭhā pamoditā;</gatha1>
    <gathalast line="173">Namassamānā nipatanti, satthuno cakkalakkhaṇe.</gathalast>
    <hangnum line="174" number="57"></hangnum>
    <gatha1 line="175"> Sāriputto mahāpañño, koraṇḍasamasādiso;</gatha1>
    <gathalast line="176">Samādhijjhānakusalo, vandate lokanāyakaṃ.</gathalast>
    <hangnum line="177" number="58"></hangnum>
    <gatha1 line="178"> Gajjitā kālameghova, nīluppalasamasādiso;</gatha1>
    <gathalast line="179">Iddhibalena asamo, moggallāno mahiddhiko.</gathalast>
    <hangnum line="180" number="59"></hangnum>
    <gatha1 line="181"> Mahākassapopi <pageBreak edition="T" number="2.0413" /> ca thero, uttattakanakasannibho;</gatha1>
    <gathalast line="182">Dhutaguṇe agganikkhitto, thomito satthuvaṇṇito.</gathalast>
    <hangnum line="183" number="60"></hangnum>
    <gatha1 line="184"> Dibbacakkhūnaṃ yo aggo, anuruddho mahāgaṇī;</gatha1>
    <gathalast line="185">Ñātiseṭṭho bhagavato, avidūreva tiṭṭhati.</gathalast>
    <hangnum line="186" number="61"></hangnum>
    <gatha1 line="187"> Āpattianāpattiyā <pageBreak edition="V" number="2.0292" />, satekicchāya kovido;</gatha1>
    <gathalast line="188">Vinaye agganikkhitto, upāli satthuvaṇṇito.</gathalast>
    <hangnum line="189" number="62"></hangnum>
    <gatha1 line="190"> Sukhumanipuṇatthapaṭividdho, kathikānaṃ pavaro gaṇī;</gatha1>
    <gathalast line="191">Isi mantāniyā putto, puṇṇo nāmāti vissuto.</gathalast>
    <hangnum line="192" number="63"></hangnum>
    <gatha1 line="193"> Etesaṃ cittamaññāya, opammakusalo muni;</gatha1>
    <gathalast line="194">Kaṅkhacchedo mahāvīro, kathesi attano guṇaṃ.</gathalast>
    <hangnum line="195" number="64"></hangnum>
    <gatha1 line="196"> ‘‘Cattāro <pageBreak edition="M" number="2.0305" /> te asaṅkheyyā, koṭi yesaṃ na nāyati;</gatha1>
    <gatha2 line="197">Sattakāyo ca ākāso, cakkavāḷā canantakā;</gatha2>
    <gathalast line="198">Buddhañāṇaṃ appameyyaṃ, na sakkā ete vijānituṃ.</gathalast>
    <hangnum line="199" number="65"></hangnum>
    <gatha1 line="200"> ‘‘Kimetaṃ acchariyaṃ loke, yaṃ me iddhivikubbanaṃ;</gatha1>
    <gathalast line="201">Aññe bahū acchariyā, abbhutā lomahaṃsanā.</gathalast>
    <hangnum line="202" number="66"></hangnum>
    <gatha1 line="203"> ‘‘Yadāhaṃ tusite kāye, santusito nāmahaṃ tadā;</gatha1>
    <gathalast line="204">Dasasahassī samāgamma, yācanti pañjalī mamaṃ.</gathalast>
    <hangnum line="205" number="67"></hangnum>
    <gatha1 line="206"> ‘‘‘Kālo <alternatives line="75" extra="" separator="true"><alternative source-abbr="sī." source="sri lanka">kālo deva</alternative><alternative source-abbr="vri" source="vipassana research institut">kho te</alternative><alternative source-abbr="syā." source="thai">kāloyaṃ te</alternative><alternative source-abbr="ka." source="cambodian">kāloyaṃ te</alternative></alternatives>  mahāvīra, uppajja mātukucchiyaṃ;</gatha1>
    <gathalast line="207">Sadevakaṃ tārayanto, bujjhassu amataṃ padaṃ’.</gathalast>
    <hangnum line="208" number="68"></hangnum>
    <gatha1 line="209"> ‘‘Tusitā <pageBreak edition="T" number="2.0414" /> kāyā cavitvāna, yadā okkami kucchiyaṃ;</gatha1>
    <gathalast line="210">Dasasahassīlokadhātu, kampittha dharaṇī tadā.</gathalast>
    <hangnum line="211" number="69"></hangnum>
    <gatha1 line="212"> ‘‘Yadāhaṃ mātukucchito, sampajānova nikkhamiṃ;</gatha1>
    <gathalast line="213">Sādhukāraṃ pavattenti, dasasahassī pakampatha.</gathalast>
    <hangnum line="214" number="70"></hangnum>
    <gatha1 line="215"> ‘‘Okkantiṃ me samo natthi, jātito abhinikkhame;</gatha1>
    <gathalast line="216">Sambodhiyaṃ ahaṃ seṭṭho, dhammacakkappavattane.</gathalast>
    <hangnum line="217" number="71"></hangnum>
    <gatha1 line="218"> ‘‘Aho acchariyaṃ loke, buddhānaṃ guṇamahantatā;</gatha1>
    <gatha2 line="219">Dasasahassīlokadhātu, chappakāraṃ pakampatha;</gatha2>
    <gathalast line="220">Obhāso ca mahā āsi, accheraṃ lomahaṃsanaṃ’’.</gathalast>
    <hangnum line="221" number="72"></hangnum>
    <gatha1 line="222"> <alternatives line="84" extra="" separator="false"><alternative source-abbr="vri" source="vipassana research institut">Bhagavā tamhi</alternative><alternative source-abbr="sī." source="sri lanka">bhagavā ca tamhi</alternative><alternative source-abbr="syā." source="thai">bhagavā ca tamhi</alternative><alternative source-abbr="ka." source="cambodian">bhagavā ca tamhi</alternative></alternatives>  samaye, lokajeṭṭho narāsabho;</gatha1>
    <gathalast line="223">Sadevakaṃ dassayanto, iddhiyā caṅkamī jino.</gathalast>
    <hangnum line="224" number="73"></hangnum>
    <gatha1 line="225"> Caṅkame caṅkamantova, kathesi lokanāyako;</gatha1>
    <gathalast line="226">Antarā na nivatteti, catuhatthe caṅkame yathā.</gathalast>
    <hangnum line="227" number="74"></hangnum>
    <gatha1 line="228"> Sāriputto <pageBreak edition="V" number="2.0293" /><pageBreak edition="P" number="0.0006" /> mahāpañño, samādhijjhānakovido;</gatha1>
    <gathalast line="229">Paññāya pāramippatto, pucchati lokanāyakaṃ.</gathalast>
    <hangnum line="230" number="75"></hangnum>
    <gatha1 line="231"> ‘‘Kīdiso te mahāvīra, abhinīhāro naruttama;</gatha1>
    <gathalast line="232">Kamhi kāle tayā dhīra, patthitā bodhimuttamā.</gathalast>
    <hangnum line="233" number="76"></hangnum>
    <gatha1 line="234"> ‘‘Dānaṃ <pageBreak edition="M" number="2.0306" /> sīlañca nekkhammaṃ, paññāvīriyañca kīdisaṃ;</gatha1>
    <gathalast line="235">Khantisaccamadhiṭṭhānaṃ, mettupekkhā ca kīdisā.</gathalast>
    <hangnum line="236" number="77"></hangnum>
    <gatha1 line="237"> ‘‘Dasa <pageBreak edition="T" number="2.0415" /> pāramī tayā dhīra, kīdisī lokanāyaka;</gatha1>
    <gathalast line="238">Kathaṃ upapāramī puṇṇā, paramatthapāramī kathaṃ’’.</gathalast>
    <hangnum line="239" number="78"></hangnum>
    <gatha1 line="240"> Tassa puṭṭho viyākāsi, karavīkamadhuragiro;</gatha1>
    <gathalast line="241">Nibbāpayanto hadayaṃ, hāsayanto sadevakaṃ.</gathalast>
    <hangnum line="242" number="79"></hangnum>
    <gatha1 line="243"> Atītabuddhānaṃ jinānaṃ desitaṃ, <alternatives line="92" extra="" separator="false"><alternative source-abbr="vri" source="vipassana research institut">nikīlitaṃ</alternative><alternative source-abbr="ka." source="cambodian">nikīḷitaṃ</alternative></alternatives>  buddhaparamparāgataṃ;</gatha1>
    <gathalast line="244">Pubbenivāsānugatāya buddhiyā, pakāsayī lokahitaṃ sadevake.</gathalast>
    <hangnum line="245" number="80"></hangnum>
    <gatha1 line="246"> ‘‘Pītipāmojjajananaṃ, sokasallavinodanaṃ;</gatha1>
    <gathalast line="247">Sabbasampattipaṭilābhaṃ, cittīkatvā suṇātha me.</gathalast>
    <hangnum line="248" number="81"></hangnum>
    <gatha1 line="249"> ‘‘Madanimmadanaṃ sokanudaṃ, saṃsāraparimocanaṃ;</gatha1>
    <gathalast line="250">Sabbadukkhakkhayaṃ maggaṃ, sakkaccaṃ paṭipajjathā’’ti.</gathalast>
    <centered line="251">Ratanacaṅkamanakaṇḍo niṭṭhito.</centered>
  </content>
</document>