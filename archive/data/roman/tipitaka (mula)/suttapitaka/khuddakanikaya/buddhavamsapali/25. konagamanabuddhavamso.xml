<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0511m.mul24.xml</normativeSource>
    <source>roman/tipitaka (mula)/suttapitaka/khuddakanikaya/buddhavamsapali/25. konagamanabuddhavamso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/buddhavamsapali</directory>
    <basename>25. konagamanabuddhavamso</basename>
    <titlePath>25. Koṇāgamanabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">25. Koṇāgamanabuddhavaṃso</chapter>
    <hangnum line="2" number="1"></hangnum>
    <gatha1 line="3"> Kakusandhassa <pageBreak edition="Pali Text Society" number="0.0060" /> aparena, sambuddho dvipaduttamo;</gatha1>
    <gathalast line="4">Koṇāgamano nāma jino, lokajeṭṭho narāsabho.</gathalast>
    <hangnum line="5" number="2"></hangnum>
    <gatha1 line="6"> Dasadhamme pūrayitvāna, kantāraṃ samatikkami;</gatha1>
    <gathalast line="7">Pavāhiya malaṃ sabbaṃ, patto sambodhimuttamaṃ.</gathalast>
    <hangnum line="8" number="3"></hangnum>
    <gatha1 line="9"> Dhammacakkaṃ <pageBreak edition="Vipassana Research Institut" number="2.0358" /> pavattente, koṇāgamananāyake;</gatha1>
    <gathalast line="10">Tiṃsakoṭisahassānaṃ, paṭhamābhisamayo ahu.</gathalast>
    <hangnum line="11" number="4"></hangnum>
    <gatha1 line="12"> Pāṭihīraṃ karonte ca, paravādappamaddane;</gatha1>
    <gathalast line="13">Vīsatikoṭisahassānaṃ, dutiyābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> Tato vikubbanaṃ katvā, jino devapuraṃ gato;</gatha1>
    <gathalast line="16">Vasate tattha sambuddho, silāya paṇḍukambale.</gathalast>
    <hangnum line="17" number="6"></hangnum>
    <gatha1 line="18"> Pakaraṇe satta desento, vassaṃ vasati so muni;</gatha1>
    <gathalast line="19">Dasakoṭisahassānaṃ, tatiyābhisamayo ahu.</gathalast>
    <hangnum line="20" number="7"></hangnum>
    <gatha1 line="21"> Tassāpi <pageBreak edition="Thai" number="2.0534" /> devadevassa, eko āsi samāgamo;</gatha1>
    <gathalast line="22">Khīṇāsavānaṃ vimalānaṃ, santacittāna tādinaṃ.</gathalast>
    <hangnum line="23" number="8"></hangnum>
    <gatha1 line="24"> Tiṃsabhikkhusahassānaṃ <pageBreak edition="Myanmar" number="2.0374" />, tadā āsi samāgamo;</gatha1>
    <gathalast line="25">Oghānamatikkantānaṃ, bhijjitānañca maccuyā.</gathalast>
    <hangnum line="26" number="9"></hangnum>
    <gatha1 line="27"> Ahaṃ tena samayena, pabbato nāma khattiyo;</gatha1>
    <gathalast line="28">Mittāmaccehi sampanno, anantabalavāhano.</gathalast>
    <hangnum line="29" number="10"></hangnum>
    <gatha1 line="30"> Sambuddhadassanaṃ gantvā, sutvā dhammamanuttaraṃ;</gatha1>
    <gathalast line="31">Nimantetvā sajinasaṅghaṃ, dānaṃ datvā yadicchakaṃ.</gathalast>
    <hangnum line="32" number="11"></hangnum>
    <gatha1 line="33"> Paṭṭuṇṇaṃ cīnapaṭṭañca, koseyyaṃ kambalampi ca;</gatha1>
    <gathalast line="34">Sovaṇṇapādukañceva, adāsiṃ satthusāvake.</gathalast>
    <hangnum line="35" number="12"></hangnum>
    <gatha1 line="36"> Sopi maṃ buddho byākāsi, saṅghamajjhe nisīdiya;</gatha1>
    <gathalast line="37">‘‘Imamhi bhaddake kappe, ayaṃ buddho bhavissati.</gathalast>
    <hangnum line="38" number="13"></hangnum>
    <gatha1 line="39"> ‘‘Ahu kapilavhayā rammā…pe… <pageBreak edition="Thai" number="2.0535" /> hessāma sammukhā imaṃ’’.</gatha1>
    <hangnum line="40" number="14"></hangnum>
    <gatha1 line="41"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="42">Uttariṃ vatamadhiṭṭhāsiṃ, dasapāramipūriyā.</gathalast>
    <hangnum line="43" number="15"></hangnum>
    <gatha1 line="44"> Sabbaññutaṃ gavesanto, dānaṃ datvā naruttame;</gatha1>
    <gathalast line="45">Ohāyāhaṃ mahārajjaṃ, pabbajiṃ <alternatives line="3" extra="" separator="false"><alternative source-abbr="vri" source="vipassana research institut">jinasantike</alternative><alternative source-abbr="sī." source="sri lanka">tassa santike</alternative></alternatives> .</gathalast>
    <hangnum line="46" number="16"></hangnum>
    <gatha1 line="47"> Nagaraṃ sobhavatī nāma, sobho nāmāsi khattiyo;</gatha1>
    <gathalast line="48">Vasate tattha nagare, sambuddhassa mahākulaṃ.</gathalast>
    <hangnum line="49" number="17"></hangnum>
    <gatha1 line="50"> Brāhmaṇo <pageBreak edition="Pali Text Society" number="0.0061" /> yaññadatto ca, āsi buddhassa so pitā;</gatha1>
    <gathalast line="51">Uttarā nāma janikā, koṇāgamanassa satthuno.</gathalast>
    <hangnum line="52" number="18"></hangnum>
    <gatha1 line="53"> Tīṇi <pageBreak edition="Vipassana Research Institut" number="2.0359" /> vassasahassāni, agāraṃ ajjha so vasi;</gatha1>
    <gathalast line="54">Tusitasantusitasantuṭṭhā, tayo pāsādamuttamā.</gathalast>
    <hangnum line="55" number="19"></hangnum>
    <gatha1 line="56"> Anūnasoḷasasahassāni, nāriyo samalaṅkatā;</gatha1>
    <gathalast line="57">Rucigattā nāma nārī, satthavāho nāma atrajo.</gathalast>
    <hangnum line="58" number="20"></hangnum>
    <gatha1 line="59"> Nimitte caturo disvā, hatthiyānena nikkhami;</gatha1>
    <gathalast line="60">Chamāsaṃ padhānacāraṃ, acarī purisuttamo.</gathalast>
    <hangnum line="61" number="21"></hangnum>
    <gatha1 line="62"> Brahmunā <pageBreak edition="Myanmar" number="2.0375" /> yācito santo, koṇāgamananāyako;</gatha1>
    <gathalast line="63">Vatti cakkaṃ mahāvīro, migadāye naruttamo.</gathalast>
    <hangnum line="64" number="22"></hangnum>
    <gatha1 line="65"> Bhiyyaso uttaro nāma, ahesuṃ aggasāvakā;</gatha1>
    <gathalast line="66">Sotthijo nāmupaṭṭhāko, koṇāgamanassa satthuno.</gathalast>
    <hangnum line="67" number="23"></hangnum>
    <gatha1 line="68"> Samuddā <pageBreak edition="Thai" number="2.0537" /> uttarā ceva, ahesuṃ aggasāvikā;</gatha1>
    <gathalast line="69">Bodhi tassa bhagavato, udumbaroti pavuccati.</gathalast>
    <hangnum line="70" number="24"></hangnum>
    <gatha1 line="71"> Uggo ca somadevo ca, ahesuṃ aggupaṭṭhakā;</gatha1>
    <gathalast line="72">Sīvalā ceva sāmā ca, ahesuṃ aggupaṭṭhikā.</gathalast>
    <hangnum line="73" number="25"></hangnum>
    <gatha1 line="74"> Uccattanena so buddho, tiṃsahatthasamuggato;</gatha1>
    <gathalast line="75">Ukkāmukhe yathā kambu, evaṃ raṃsīhi maṇḍito.</gathalast>
    <hangnum line="76" number="26"></hangnum>
    <gatha1 line="77"> Tiṃsavassasahassāni, āyu buddhassa tāvade;</gatha1>
    <gathalast line="78">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="79" number="27"></hangnum>
    <gatha1 line="80"> Dhammacetiṃ samussetvā, dhammadussavibhūsitaṃ;</gatha1>
    <gathalast line="81">Dhammapupphaguḷaṃ katvā, nibbuto so sasāvako.</gathalast>
    <hangnum line="82" number="28"></hangnum>
    <gatha1 line="83"> Mahāvilāso tassa jano, siridhammappakāsano;</gatha1>
    <gathalast line="84">Sabbaṃ tamantarahitaṃ, nanu rittā sabbasaṅkhārā.</gathalast>
    <hangnum line="85" number="29"></hangnum>
    <gatha1 line="86"> Koṇāgamano sambuddho, pabbatārāmamhi nibbuto;</gatha1>
    <gathalast line="87">Dhātuvitthārikaṃ āsi, tesu tesu padesatoti.</gathalast>
    <centered line="88">Koṇāgamanassa bhagavato vaṃso tevīsatimo.</centered>
  </content>
</document>