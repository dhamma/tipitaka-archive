<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0511m.mul4.xml</normativeSource>
    <archivePath>roman/tipitaka (mula)/suttapitaka/khuddakanikaya/buddhavamsapali/5. mangalabuddhavamso.xml</archivePath>
    <baseFileName>5. mangalabuddhavamso</baseFileName>
    <titlePath>5. Maṅgalabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
    </versions>
  </metadata>
  <content>
    <chapter line="1">5. Maṅgalabuddhavaṃso</chapter>
    <hangnum line="2" number="1"></hangnum>
    <gatha1 line="3"> Koṇḍaññassa aparena, maṅgalo nāma nāyako;</gatha1>
    <gathalast line="4">Tamaṃ loke nihantvāna, dhammokkamabhidhārayi.</gathalast>
    <hangnum line="5" number="2"></hangnum>
    <gatha1 line="6"> Atulāsi <pageBreak edition="Vipassana Research Institut" number="2.0313" /> pabhā tassa, jinehaññehi uttariṃ;</gatha1>
    <gathalast line="7">Candasūriyapabhaṃ hantvā, dasasahassī virocati.</gathalast>
    <hangnum line="8" number="3"></hangnum>
    <gatha1 line="9"> Sopi buddho pakāsesi, caturo saccavaruttame;</gatha1>
    <gathalast line="10">Te te saccarasaṃ pītvā, vinodenti mahātamaṃ.</gathalast>
    <hangnum line="11" number="4"></hangnum>
    <gatha1 line="12"> Patvāna <pageBreak edition="Thai" number="2.0444" /> bodhimatulaṃ, paṭhame dhammadesane;</gatha1>
    <gathalast line="13">Koṭisatasahassānaṃ, dhammābhisamayo ahu.</gathalast>
    <hangnum line="14" number="5"></hangnum>
    <gatha1 line="15"> Surindadevabhavane <pageBreak edition="Myanmar" number="2.0327" />, buddho dhammamadesayi;</gatha1>
    <gathalast line="16">Tadā <alternatives line="3" extra="" separator="false"><alternative source-abbr="vri" source="vipassana research institut">koṭisahassānaṃ</alternative><alternative source-abbr="sī." source="sri lanka">navakoṭisahassānaṃ</alternative></alternatives> , dutiyo samayo ahu.</gathalast>
    <hangnum line="17" number="6"></hangnum>
    <gatha1 line="18"> Yadā sunando cakkavattī, sambuddhaṃ upasaṅkami;</gatha1>
    <gathalast line="19">Tadā āhani sambuddho, dhammabheriṃ varuttamaṃ.</gathalast>
    <hangnum line="20" number="7"></hangnum>
    <gatha1 line="21"> Sunandassānucarā janatā, tadāsuṃ navutikoṭiyo;</gatha1>
    <gathalast line="22">Sabbepi te niravasesā, ahesuṃ ehi bhikkhukā.</gathalast>
    <hangnum line="23" number="8"></hangnum>
    <gatha1 line="24"> Sannipātā tayo āsuṃ, maṅgalassa mahesino;</gatha1>
    <gathalast line="25">Koṭisatasahassānaṃ, paṭhamo āsi samāgamo.</gathalast>
    <hangnum line="26" number="9"></hangnum>
    <gatha1 line="27"> Dutiyo koṭisatasahassānaṃ, tatiyo navutikoṭinaṃ;</gatha1>
    <gathalast line="28">Khīṇāsavānaṃ vimalānaṃ, tadā āsi samāgamo.</gathalast>
    <hangnum line="29" number="10"></hangnum>
    <gatha1 line="30"> Ahaṃ tena samayena, surucī nāma brāhmaṇo;</gatha1>
    <gathalast line="31">Ajjhāyako mantadharo, tiṇṇaṃ vedāna pāragū.</gathalast>
    <hangnum line="32" number="11"></hangnum>
    <gatha1 line="33"> Tamahaṃ <pageBreak edition="Pali Text Society" number="0.0022" /> upasaṅkamma, saraṇaṃ gantvāna satthuno;</gatha1>
    <gatha2 line="34">Sambuddhappamukhaṃ saṅghaṃ, gandhamālena pūjayiṃ;</gatha2>
    <gathalast line="35">Pūjetvā gandhamālena, gavapānena tappayiṃ.</gathalast>
    <hangnum line="36" number="12"></hangnum>
    <gatha1 line="37"> Sopi maṃ buddho byākāsi, maṅgalo dvipaduttamo;</gatha1>
    <gathalast line="38">‘‘Aparimeyyito kappe, ayaṃ buddho bhavissati.</gathalast>
    <hangnum line="39" number="13"></hangnum>
    <gatha1 line="40"> ‘‘Padhānaṃ <pageBreak edition="Thai" number="2.0445" /> padahitvāna…pe… <pageBreak edition="Thai" number="2.0446" /> hessāma sammukhā imaṃ’’.</gatha1>
    <hangnum line="41" number="14"></hangnum>
    <gatha1 line="42"> Tassāpi vacanaṃ sutvā, bhiyyo cittaṃ pasādayiṃ;</gatha1>
    <gathalast line="43">Uttariṃ vatamadhiṭṭhāsiṃ, dasa pāramipūriyā.</gathalast>
    <hangnum line="44" number="15"></hangnum>
    <gatha1 line="45"> Tadā pītimanubrūhanto, sambodhivarapattiyā;</gatha1>
    <gathalast line="46">Buddhe datvāna maṃ gehaṃ, pabbajiṃ tassa santike.</gathalast>
    <hangnum line="47" number="16"></hangnum>
    <gatha1 line="48"> Suttantaṃ <pageBreak edition="Vipassana Research Institut" number="2.0314" /> vinayañcāpi, navaṅgaṃ satthusāsanaṃ;</gatha1>
    <gathalast line="49">Sabbaṃ pariyāpuṇitvā, sobhayiṃ jinasāsanaṃ.</gathalast>
    <hangnum line="50" number="17"></hangnum>
    <gatha1 line="51"> Tatthappamatto viharanto, brahmaṃ bhāvetva bhāvanaṃ;</gatha1>
    <gathalast line="52">Abhiññāpāramiṃ gantvā, brahmalokamagacchahaṃ.</gathalast>
    <hangnum line="53" number="18"></hangnum>
    <gatha1 line="54"> Uttaraṃ <pageBreak edition="Myanmar" number="2.0328" /> nāma nagaraṃ, uttaro nāma khattiyo;</gatha1>
    <gathalast line="55">Uttarā nāma janikā, maṅgalassa mahesino.</gathalast>
    <hangnum line="56" number="19"></hangnum>
    <gatha1 line="57"> Navavassasahassāni <pageBreak edition="Thai" number="2.0447" />, agāraṃ ajjha so vasi;</gatha1>
    <gathalast line="58">Yasavā sucimā sirīmā, tayo pāsādamuttamā.</gathalast>
    <hangnum line="59" number="20"></hangnum>
    <gatha1 line="60"> Samatiṃsasahassāni, nāriyo samalaṅkatā;</gatha1>
    <gathalast line="61">Yasavatī nāma nārī, sīvalo nāma atrajo.</gathalast>
    <hangnum line="62" number="21"></hangnum>
    <gatha1 line="63"> Nimitte caturo disvā, assayānena nikkhami;</gatha1>
    <gathalast line="64">Anūnaaṭṭhamāsāni, padhānaṃ padahī jino.</gathalast>
    <hangnum line="65" number="22"></hangnum>
    <gatha1 line="66"> Brahmunā yācito santo, maṅgalo nāma nāyako;</gatha1>
    <gathalast line="67">Vatti cakkaṃ mahāvīro, vane sirīvaruttame.</gathalast>
    <hangnum line="68" number="23"></hangnum>
    <gatha1 line="69"> Sudevo dhammaseno ca, ahesuṃ aggasāvakā;</gatha1>
    <gathalast line="70">Pālito nāmupaṭṭhāko, maṅgalassa mahesino.</gathalast>
    <hangnum line="71" number="24"></hangnum>
    <gatha1 line="72"> Sīvalā ca asokā ca, ahesuṃ aggasāvikā;</gatha1>
    <gathalast line="73">Bodhi tassa bhagavato, nāgarukkhoti vuccati.</gathalast>
    <hangnum line="74" number="25"></hangnum>
    <gatha1 line="75"> Nando ceva visākho ca, ahesuṃ aggupaṭṭhakā;</gatha1>
    <gathalast line="76">Anulā ceva sutanā ca, ahesuṃ aggupaṭṭhikā.</gathalast>
    <hangnum line="77" number="26"></hangnum>
    <gatha1 line="78"> Aṭṭhāsīti ratanāni, accuggato mahāmuni;</gatha1>
    <gathalast line="79">Tato niddhāvatī raṃsī, anekasatasahassiyo.</gathalast>
    <hangnum line="80" number="27"></hangnum>
    <gatha1 line="81"> Navutivassasahassāni, āyu vijjati tāvade;</gatha1>
    <gathalast line="82">Tāvatā tiṭṭhamāno so, tāresi janataṃ bahuṃ.</gathalast>
    <hangnum line="83" number="28"></hangnum>
    <gatha1 line="84"> Yathāpi sāgare ūmī, na sakkā tā gaṇetuye;</gatha1>
    <gathalast line="85">Tatheva sāvakā tassa, na sakkā te gaṇetuye.</gathalast>
    <hangnum line="86" number="29"></hangnum>
    <gatha1 line="87"> Yāva <pageBreak edition="Thai" number="2.0448" /> aṭṭhāsi sambuddho, maṅgalo lokanāyako;</gatha1>
    <gathalast line="88">Na <pageBreak edition="Pali Text Society" number="0.0023" /> tassa sāsane atthi, <alternatives line="11" extra="" separator="false"><alternative source-abbr="vri" source="vipassana research institut">sakilesamaraṇaṃ</alternative><alternative source-abbr="sī." source="sri lanka">saṃkilesamaraṇaṃ</alternative></alternatives>  tadā.</gathalast>
    <hangnum line="89" number="30"></hangnum>
    <gatha1 line="90"> Dhammokkaṃ <pageBreak edition="Vipassana Research Institut" number="2.0315" /> dhārayitvāna, santāretvā mahājanaṃ;</gatha1>
    <gathalast line="91">Jalitvā dhūmaketūva, nibbuto so mahāyaso.</gathalast>
    <hangnum line="92" number="31"></hangnum>
    <gatha1 line="93"> Saṅkhārānaṃ <pageBreak edition="Myanmar" number="2.0329" /> sabhāvatthaṃ, dassayitvā sadevake;</gatha1>
    <gathalast line="94">Jalitvā aggikkhandhova, sūriyo atthaṅgato yathā.</gathalast>
    <hangnum line="95" number="32"></hangnum>
    <gatha1 line="96"> Uyyāne vassare nāma, buddho nibbāyi maṅgalo;</gatha1>
    <gathalast line="97">Tatthevassa jinathūpo, tiṃsayojanamuggatoti.</gathalast>
    <centered line="98">Maṅgalassa bhagavato vaṃso tatiyo.</centered>
  </content>
</document>