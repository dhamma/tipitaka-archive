<?xml version="1.0"?>
<document>
<metadata>
<normativeSource>http://tipitaka.org/romn/cscd/s0511m.mul4.xml</normativeSource>
<archivePath>roman/tipitaka (mula)/suttapitaka/khuddakanikaya/buddhavamsapali/5. mangalabuddhavamso.xml</archivePath>
<title>5. Maṅgalabuddhavaṃso - Buddhavaṃsapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">5. Maṅgalabuddhavaṃso</chapter>
<hangnum line="2" number="1"></hangnum>
<gatha1 line="3">Koṇḍaññassa aparena, maṅgalo nāma nāyako;</gatha1>
<gathalast line="4">Tamaṃ loke nihantvāna, dhammokkamabhidhārayi.</gathalast>
<hangnum line="5" number="2"></hangnum>
<gatha1 line="6">Atulāsi <pageBreak edition="V" number="2.0313" />pabhā tassa, jinehaññehi uttariṃ;</gatha1>
<gathalast line="7">Candasūriyapabhaṃ hantvā, dasasahassī virocati.</gathalast>
<hangnum line="8" number="3"></hangnum>
<gatha1 line="9">Sopi buddho pakāsesi, caturo saccavaruttame;</gatha1>
<gathalast line="10">Te te saccarasaṃ pītvā, vinodenti mahātamaṃ.</gathalast>
<hangnum line="11" number="4"></hangnum>
<gatha1 line="12">Patvāna <pageBreak edition="T" number="2.0444" />bodhimatulaṃ, paṭhame dhammadesane;</gatha1>
<gathalast line="13">Koṭisatasahassānaṃ, dhammābhisamayo ahu.</gathalast>
<hangnum line="14" number="5"></hangnum>
<gatha1 line="15">Surindadevabhavane <pageBreak edition="M" number="2.0327" />, buddho dhammamadesayi;</gatha1>
<gathalast line="16">Tadā <alternatives><alternative lang="vri">koṭisahassānaṃ</alternative><alternative lang="sī.">navakoṭisahassānaṃ</alternative></alternatives> 
Note { id=0, line='3', referenceLine='16', original='navakoṭisahassānaṃ (sī.)', type='auto', previous='Tadā koṭisahassānaṃ '
	Alternative{lang='vri', text='koṭisahassānaṃ'}
	Alternative{lang='sī.', text='navakoṭisahassānaṃ'}}
, dutiyo samayo ahu.</gathalast>
<hangnum line="17" number="6"></hangnum>
<gatha1 line="18">Yadā sunando cakkavattī, sambuddhaṃ upasaṅkami;</gatha1>
<gathalast line="19">Tadā āhani sambuddho, dhammabheriṃ varuttamaṃ.</gathalast>
<hangnum line="20" number="7"></hangnum>
<gatha1 line="21">Sunandassānucarā janatā, tadāsuṃ navutikoṭiyo;</gatha1>
<gathalast line="22">Sabbepi te niravasesā, ahesuṃ ehi bhikkhukā.</gathalast>
<hangnum line="23" number="8"></hangnum>
<gatha1 line="24">Sannipātā tayo āsuṃ, maṅgalassa mahesino;</gatha1>
<gathalast line="25">Koṭisatasahassānaṃ, paṭhamo āsi samāgamo.</gathalast>
<hangnum line="26" number="9"></hangnum>
<gatha1 line="27">Dutiyo koṭisatasahassānaṃ, tatiyo navutikoṭinaṃ;</gatha1>
<gathalast line="28">Khīṇāsavānaṃ vimalānaṃ, tadā āsi samāgamo.</gathalast>
<hangnum line="29" number="10"></hangnum>
<gatha1 line="30">Ahaṃ tena samayena, surucī nāma brāhmaṇo;</gatha1>
<gathalast line="31">Ajjhāyako mantadharo, tiṇṇaṃ vedāna pāragū.</gathalast>
<hangnum line="32" number="11"></hangnum>
<gatha1 line="33">Tamahaṃ <pageBreak edition="P" number="0.0022" />upasaṅkamma, saraṇaṃ gantvāna satthuno;</gatha1>
<gatha2 line="34">Sambuddhappamukhaṃ saṅghaṃ, gandhamālena pūjayiṃ;</gatha2>
<gathalast line="35">Pūjetvā gandhamālena, gavapānena tappayiṃ.</gathalast>
<hangnum line="36" number="12"></hangnum>
<gatha1 line="37">Sopi maṃ buddho byākāsi, maṅgalo dvipaduttamo;</gatha1>
<gathalast line="38">‘‘Aparimeyyito kappe, ayaṃ buddho bhavissati.</gathalast>
<hangnum line="39" number="13"></hangnum>
<gatha1 line="40">‘‘Padhānaṃ <pageBreak edition="T" number="2.0445" />padahitvāna…pe… <pageBreak edition="T" number="2.0446" />hessāma sammukhā imaṃ’’.</gatha1>
<hangnum line="41" number="14"></hangnum>
<gatha1 line="42">Tassāpi vacanaṃ sutvā, bhiyyo cittaṃ pasādayiṃ;</gatha1>
<gathalast line="43">Uttariṃ vatamadhiṭṭhāsiṃ, dasa pāramipūriyā.</gathalast>
<hangnum line="44" number="15"></hangnum>
<gatha1 line="45">Tadā pītimanubrūhanto, sambodhivarapattiyā;</gatha1>
<gathalast line="46">Buddhe datvāna maṃ gehaṃ, pabbajiṃ tassa santike.</gathalast>
<hangnum line="47" number="16"></hangnum>
<gatha1 line="48">Suttantaṃ <pageBreak edition="V" number="2.0314" />vinayañcāpi, navaṅgaṃ satthusāsanaṃ;</gatha1>
<gathalast line="49">Sabbaṃ pariyāpuṇitvā, sobhayiṃ jinasāsanaṃ.</gathalast>
<hangnum line="50" number="17"></hangnum>
<gatha1 line="51">Tatthappamatto viharanto, brahmaṃ bhāvetva bhāvanaṃ;</gatha1>
<gathalast line="52">Abhiññāpāramiṃ gantvā, brahmalokamagacchahaṃ.</gathalast>
<hangnum line="53" number="18"></hangnum>
<gatha1 line="54">Uttaraṃ <pageBreak edition="M" number="2.0328" />nāma nagaraṃ, uttaro nāma khattiyo;</gatha1>
<gathalast line="55">Uttarā nāma janikā, maṅgalassa mahesino.</gathalast>
<hangnum line="56" number="19"></hangnum>
<gatha1 line="57">Navavassasahassāni <pageBreak edition="T" number="2.0447" />, agāraṃ ajjha so vasi;</gatha1>
<gathalast line="58">Yasavā sucimā sirīmā, tayo pāsādamuttamā.</gathalast>
<hangnum line="59" number="20"></hangnum>
<gatha1 line="60">Samatiṃsasahassāni, nāriyo samalaṅkatā;</gatha1>
<gathalast line="61">Yasavatī nāma nārī, sīvalo nāma atrajo.</gathalast>
<hangnum line="62" number="21"></hangnum>
<gatha1 line="63">Nimitte caturo disvā, assayānena nikkhami;</gatha1>
<gathalast line="64">Anūnaaṭṭhamāsāni, padhānaṃ padahī jino.</gathalast>
<hangnum line="65" number="22"></hangnum>
<gatha1 line="66">Brahmunā yācito santo, maṅgalo nāma nāyako;</gatha1>
<gathalast line="67">Vatti cakkaṃ mahāvīro, vane sirīvaruttame.</gathalast>
<hangnum line="68" number="23"></hangnum>
<gatha1 line="69">Sudevo dhammaseno ca, ahesuṃ aggasāvakā;</gatha1>
<gathalast line="70">Pālito nāmupaṭṭhāko, maṅgalassa mahesino.</gathalast>
<hangnum line="71" number="24"></hangnum>
<gatha1 line="72">Sīvalā ca asokā ca, ahesuṃ aggasāvikā;</gatha1>
<gathalast line="73">Bodhi tassa bhagavato, nāgarukkhoti vuccati.</gathalast>
<hangnum line="74" number="25"></hangnum>
<gatha1 line="75">Nando ceva visākho ca, ahesuṃ aggupaṭṭhakā;</gatha1>
<gathalast line="76">Anulā ceva sutanā ca, ahesuṃ aggupaṭṭhikā.</gathalast>
<hangnum line="77" number="26"></hangnum>
<gatha1 line="78">Aṭṭhāsīti ratanāni, accuggato mahāmuni;</gatha1>
<gathalast line="79">Tato niddhāvatī raṃsī, anekasatasahassiyo.</gathalast>
<hangnum line="80" number="27"></hangnum>
<gatha1 line="81">Navutivassasahassāni, āyu vijjati tāvade;</gatha1>
<gathalast line="82">Tāvatā tiṭṭhamāno so, tāresi janataṃ bahuṃ.</gathalast>
<hangnum line="83" number="28"></hangnum>
<gatha1 line="84">Yathāpi sāgare ūmī, na sakkā tā gaṇetuye;</gatha1>
<gathalast line="85">Tatheva sāvakā tassa, na sakkā te gaṇetuye.</gathalast>
<hangnum line="86" number="29"></hangnum>
<gatha1 line="87">Yāva <pageBreak edition="T" number="2.0448" />aṭṭhāsi sambuddho, maṅgalo lokanāyako;</gatha1>
<gathalast line="88">Na <pageBreak edition="P" number="0.0023" /> tassa sāsane atthi, <alternatives><alternative lang="vri">sakilesamaraṇaṃ</alternative><alternative lang="sī.">saṃkilesamaraṇaṃ</alternative></alternatives> 
Note { id=1, line='12', referenceLine='88', original='saṃkilesamaraṇaṃ (sī.)', type='auto', previous=' tassa sāsane atthi, sakilesamaraṇaṃ '
	Alternative{lang='vri', text='sakilesamaraṇaṃ'}
	Alternative{lang='sī.', text='saṃkilesamaraṇaṃ'}}
tadā.</gathalast>
<hangnum line="89" number="30"></hangnum>
<gatha1 line="90">Dhammokkaṃ <pageBreak edition="V" number="2.0315" />dhārayitvāna, santāretvā mahājanaṃ;</gatha1>
<gathalast line="91">Jalitvā dhūmaketūva, nibbuto so mahāyaso.</gathalast>
<hangnum line="92" number="31"></hangnum>
<gatha1 line="93">Saṅkhārānaṃ <pageBreak edition="M" number="2.0329" />sabhāvatthaṃ, dassayitvā sadevake;</gatha1>
<gathalast line="94">Jalitvā aggikkhandhova, sūriyo atthaṅgato yathā.</gathalast>
<hangnum line="95" number="32"></hangnum>
<gatha1 line="96">Uyyāne vassare nāma, buddho nibbāyi maṅgalo;</gatha1>
<gathalast line="97">Tatthevassa jinathūpo, tiṃsayojanamuggatoti.</gathalast>
<centered line="98">Maṅgalassa bhagavato vaṃso tatiyo.</centered>
</body>
</document>