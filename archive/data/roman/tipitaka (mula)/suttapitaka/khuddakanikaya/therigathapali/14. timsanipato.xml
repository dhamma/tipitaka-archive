<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
    </versions>
    <normativeSource>http://tipitaka.org/romn/cscd/s0509m.mul13.xml</normativeSource>
    <source>roman/tipitaka (mula)/suttapitaka/khuddakanikaya/therigathapali/14. timsanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/therigathapali</directory>
    <basename>14. timsanipato</basename>
    <titlePath>14. Tiṃsanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">14. Tiṃsanipāto</chapter>
    <subhead line="2">1. Subhājīvakambavanikātherīgāthā</subhead>
    <hangnum line="3" number="368"></hangnum>
    <gatha1 line="4"> Jīvakambavanaṃ <pageBreak edition="Thai" number="0.0490" /><pageBreak edition="Myanmar" number="0.0420" /><pageBreak edition="Vipassana Research Institut" number="0.0342" /> rammaṃ, gacchantiṃ bhikkhuniṃ subhaṃ;</gatha1>
    <gathalast line="5">Dhuttako <alternatives line="3" extra="" separator="false"><alternative source-abbr="vri" source="vipassana research institut">sannivāresi</alternative><alternative source-abbr="ka." source="cambodian">taṃ nivāresi</alternative></alternatives> , tamenaṃ abravī subhā.</gathalast>
    <hangnum line="6" number="369"></hangnum>
    <gatha1 line="7"> ‘‘Kiṃ te aparādhitaṃ mayā, yaṃ maṃ ovariyāna tiṭṭhasi;</gatha1>
    <gathalast line="8">Na hi pabbajitāya āvuso, puriso samphusanāya kappati.</gathalast>
    <hangnum line="9" number="370"></hangnum>
    <gatha1 line="10"> ‘‘Garuke mama satthusāsane, yā sikkhā sugatena desitā;</gatha1>
    <gathalast line="11">Parisuddhapadaṃ <pageBreak edition="Pali Text Society" number="0.0159" /> anaṅgaṇaṃ, kiṃ maṃ ovariyāna tiṭṭhasi.</gathalast>
    <hangnum line="12" number="371"></hangnum>
    <gatha1 line="13"> ‘‘Āvilacitto anāvilaṃ, sarajo vītarajaṃ anaṅgaṇaṃ;</gatha1>
    <gathalast line="14">Sabbattha vimuttamānasaṃ, kiṃ maṃ ovariyāna tiṭṭhasi’’.</gathalast>
    <hangnum line="15" number="372"></hangnum>
    <gatha1 line="16"> ‘‘Daharā ca apāpikā casi, kiṃ te pabbajjā karissati;</gatha1>
    <gathalast line="17">Nikkhipa kāsāyacīvaraṃ, ehi <alternatives line="12" extra="" separator="false"><alternative source-abbr="vri" source="vipassana research institut">ramāma supupphite</alternative><alternative source-abbr="sī." source="sri lanka">ramāmase pupphite</alternative><alternative source-abbr="syā." source="thai">ramāmase pupphite</alternative></alternatives>  vane.</gathalast>
    <hangnum line="18" number="373"></hangnum>
    <gatha1 line="19"> ‘‘Madhurañca pavanti sabbaso, kusumarajena samuṭṭhitā dumā;</gatha1>
    <gathalast line="20">Paṭhamavasanto sukho utu, ehi ramāma supupphite vane.</gathalast>
    <hangnum line="21" number="374"></hangnum>
    <gatha1 line="22"> ‘‘Kusumitasikharā ca pādapā, abhigajjantiva māluteritā;</gatha1>
    <gathalast line="23">Kā tuyhaṃ rati bhavissati, yadi ekā <alternatives line="22" extra="" separator="true"><alternative source-abbr="vri" source="vipassana research institut">vanamogahissasi</alternative><alternative source-abbr="sī." source="sri lanka">vanamotarissasi</alternative><alternative source-abbr="syā." source="thai">vanamogāhissasi</alternative><alternative source-abbr="ka." source="cambodian">vanamogāhissasi</alternative></alternatives> .</gathalast>
    <hangnum line="24" number="375"></hangnum>
    <gatha1 line="25"> ‘‘Vāḷamigasaṅghasevitaṃ <pageBreak edition="Myanmar" number="0.0421" />, kuñjaramattakareṇuloḷitaṃ;</gatha1>
    <gathalast line="26">Asahāyikā gantumicchasi, rahitaṃ bhiṃsanakaṃ mahāvanaṃ.</gathalast>
    <hangnum line="27" number="376"></hangnum>
    <gatha1 line="28"> ‘‘Tapanīyakatāva dhītikā, vicarasi cittalateva accharā;</gatha1>
    <gathalast line="29">Kāsikasukhumehi <pageBreak edition="Thai" number="0.0491" /> vaggubhi, sobhasī suvasanehi nūpame.</gathalast>
    <hangnum line="30" number="377"></hangnum>
    <gatha1 line="31"> ‘‘Ahaṃ tava vasānugo siyaṃ, <alternatives line="33" extra="" separator="false"><alternative source-abbr="vri" source="vipassana research institut">yadi viharemase</alternative><alternative source-abbr="ka." source="cambodian">yadipi viharesi</alternative></alternatives>  kānanantare;</gatha1>
    <gathalast line="32">Na hi matthi tayā piyattaro, pāṇo kinnarimandalocane.</gathalast>
    <hangnum line="33" number="378"></hangnum>
    <gatha1 line="34"> ‘‘Yadi me vacanaṃ karissasi, sukhitā ehi agāramāvasa;</gatha1>
    <gathalast line="35">Pāsādanivātavāsinī, parikammaṃ te karontu nāriyo.</gathalast>
    <hangnum line="36" number="379"></hangnum>
    <gatha1 line="37"> ‘‘Kāsikasukhumāni dhāraya, <alternatives line="42" extra="" separator="false"><alternative source-abbr="vri" source="vipassana research institut">abhiropehi</alternative><alternative source-abbr="sī." source="sri lanka">abhirohehi</alternative></alternatives>  ca mālavaṇṇakaṃ;</gatha1>
    <gathalast line="38">Kañcanamaṇimuttakaṃ <pageBreak edition="Pali Text Society" number="0.0160" /> bahuṃ, vividhaṃ ābharaṇaṃ karomi te.</gathalast>
    <hangnum line="39" number="380"></hangnum>
    <gatha1 line="40"> ‘‘Sudhotarajapacchadaṃ <pageBreak edition="Vipassana Research Institut" number="0.0343" /> subhaṃ, goṇakatūlikasanthataṃ navaṃ;</gatha1>
    <gathalast line="41">Abhiruha sayanaṃ mahārahaṃ, candanamaṇḍitasāragandhikaṃ;</gathalast>
    <hangnum line="42" number="381"></hangnum>
    <gatha1 line="43"> ‘‘Uppalaṃ cudakā samuggataṃ, yathā taṃ amanussasevitaṃ;</gatha1>
    <gathalast line="44">Evaṃ tvaṃ brahmacārinī, sakesaṅgesu jaraṃ gamissasi’’.</gathalast>
    <hangnum line="45" number="382"></hangnum>
    <gatha1 line="46"> ‘‘Kiṃ <pageBreak edition="Myanmar" number="0.0422" /> te idha sārasammataṃ, kuṇapapūramhi susānavaḍḍhane;</gatha1>
    <gathalast line="47">Bhedanadhamme <alternatives line="51" extra="" separator="false"><alternative source-abbr="vri" source="vipassana research institut">kaḷevare</alternative><alternative source-abbr="sī." source="sri lanka">kalevare</alternative><alternative source-abbr="ka." source="cambodian">kalevare</alternative></alternatives> , yaṃ disvā vimano udikkhasi’’.</gathalast>
    <hangnum line="48" number="383"></hangnum>
    <gatha1 line="49"> ‘‘Akkhīni ca turiyāriva, kinnariyāriva pabbatantare;</gatha1>
    <gathalast line="50">Tava me nayanāni dakkhiya, bhiyyo kāmaratī pavaḍḍhati.</gathalast>
    <hangnum line="51" number="384"></hangnum>
    <gatha1 line="52"> ‘‘Uppalasikharopamāni te, vimale hāṭakasannibhe mukhe;</gatha1>
    <gathalast line="53">Tava me nayanāni <alternatives line="61" extra="" separator="false"><alternative source-abbr="vri" source="vipassana research institut">dakkhiya</alternative><alternative source-abbr="sī." source="sri lanka">nayanānudikkhiya</alternative></alternatives> , bhiyyo kāmaguṇo pavaḍḍhati.</gathalast>
    <hangnum line="54" number="385"></hangnum>
    <gatha1 line="55"> ‘‘Api dūragatā saramhase, āyatapamhe visuddhadassane;</gatha1>
    <gathalast line="56">Na <pageBreak edition="Thai" number="0.0492" /> hi matthi tayā piyattarā, nayanā kinnarimandalocane’’.</gathalast>
    <hangnum line="57" number="386"></hangnum>
    <gatha1 line="58"> ‘‘Apathena payātumicchasi, candaṃ kīḷanakaṃ gavesasi;</gatha1>
    <gathalast line="59">Meruṃ laṅghetumicchasi, yo tvaṃ buddhasutaṃ maggayasi.</gathalast>
    <hangnum line="60" number="387"></hangnum>
    <gatha1 line="61"> ‘‘Natthi <pageBreak edition="Pali Text Society" number="0.0161" /> hi loke sadevake, rāgo yatthapi dāni me siyā;</gatha1>
    <gathalast line="62">Napi naṃ jānāmi kīriso, atha maggena hato samūlako.</gathalast>
    <hangnum line="63" number="388"></hangnum>
    <gatha1 line="64"> ‘‘<alternatives line="70" extra="" separator="false"><alternative source-abbr="vri" source="vipassana research institut">Iṅgālakuyāva</alternative><alternative source-abbr="syā." source="thai">iṅghāḷakhuyāva</alternative></alternatives>  ujjhito, visapattoriva <alternatives line="79" extra="" separator="false"><alternative source-abbr="vri" source="vipassana research institut">aggito kato</alternative><alternative source-abbr="sī." source="sri lanka">agghato hato</alternative></alternatives> ;</gatha1>
    <gathalast line="65">Napi naṃ passāmi kīriso, atha maggena hato samūlako.</gathalast>
    <hangnum line="66" number="389"></hangnum>
    <gatha1 line="67"> ‘‘Yassā <pageBreak edition="Myanmar" number="0.0423" /> siyā apaccavekkhitaṃ, satthā vā anupāsito siyā;</gatha1>
    <gathalast line="68">Tvaṃ tādisikaṃ palobhaya, jānantiṃ so imaṃ vihaññasi.</gathalast>
    <hangnum line="69" number="390"></hangnum>
    <gatha1 line="70"> ‘‘Mayhañhi akkuṭṭhavandite, sukhadukkhe ca satī upaṭṭhitā;</gatha1>
    <gathalast line="71">Saṅkhatamasubhanti jāniya, sabbattheva mano na limpati.</gathalast>
    <hangnum line="72" number="391"></hangnum>
    <gatha1 line="73"> ‘‘Sāhaṃ sugatassa sāvikā, maggaṭṭhaṅgikayānayāyinī;</gatha1>
    <gathalast line="74">Uddhaṭasallā anāsavā, suññāgāragatā ramāmahaṃ.</gathalast>
    <hangnum line="75" number="392"></hangnum>
    <gatha1 line="76"> ‘‘Diṭṭhā hi mayā sucittitā, sombhā dārukapillakāni vā;</gatha1>
    <gathalast line="77">Tantīhi ca khīlakehi ca, vinibaddhā vividhaṃ panaccakā.</gathalast>
    <hangnum line="78" number="393"></hangnum>
    <gatha1 line="79"> ‘‘Tamhuddhaṭe tantikhīlake, vissaṭṭhe vikale <alternatives line="88" extra="" separator="true"><alternative source-abbr="vri" source="vipassana research institut">parikrite</alternative><alternative source-abbr="sī." source="sri lanka">paripakkhīte</alternative><alternative source-abbr="syā." source="thai">paripakkate</alternative></alternatives> ;</gatha1>
    <gathalast line="80">Na vindeyya khaṇḍaso kate, kimhi tattha manaṃ nivesaye.</gathalast>
    <hangnum line="81" number="394"></hangnum>
    <gatha1 line="82"> ‘‘Tathūpamā <pageBreak edition="Vipassana Research Institut" number="0.0344" /> dehakāni maṃ, tehi dhammehi vinā na vattanti;</gatha1>
    <gathalast line="83">Dhammehi <pageBreak edition="Thai" number="0.0493" /> vinā na vattati, kimhi tattha manaṃ nivesaye.</gathalast>
    <hangnum line="84" number="395"></hangnum>
    <gatha1 line="85"> ‘‘Yathā haritālena makkhitaṃ, addasa cittikaṃ bhittiyā kataṃ;</gatha1>
    <gathalast line="86">Tamhi <pageBreak edition="Pali Text Society" number="0.0162" /> te viparītadassanaṃ, saññā mānusikā niratthikā.</gathalast>
    <hangnum line="87" number="396"></hangnum>
    <gatha1 line="88"> ‘‘Māyaṃ <pageBreak edition="Myanmar" number="0.0424" /> viya aggato kataṃ, supinanteva suvaṇṇapādapaṃ;</gatha1>
    <gatha1 line="89">Upagacchasi andha rittakaṃ, janamajjheriva <alternatives line="98" extra="" separator="false"><alternative source-abbr="vri" source="vipassana research institut">rupparūpakaṃ</alternative><alternative source-abbr="ka." source="cambodian">rūparūpakaṃ</alternative></alternatives> .</gatha1>
    <hangnum line="90" number="397"></hangnum>
    <gatha1 line="91"> ‘‘Vaṭṭaniriva koṭarohitā, majjhe pubbuḷakā saassukā;</gatha1>
    <gathalast line="92">Pīḷakoḷikā cettha jāyati, vividhā cakkhuvidhā ca piṇḍitā’’.</gathalast>
    <hangnum line="93" number="398"></hangnum>
    <gatha1 line="94"> Uppāṭiya cārudassanā, na ca pajjittha asaṅgamānasā;</gatha1>
    <gatha1 line="95">‘‘Handa te cakkhuṃ harassu taṃ’’, tassa narassa adāsi tāvade.</gatha1>
    <hangnum line="96" number="399"></hangnum>
    <gatha1 line="97"> Tassa ca viramāsi tāvade, rāgo tattha khamāpayī ca naṃ;</gatha1>
    <gatha1 line="98">‘‘Sotthi siyā brahmacārinī, na puno edisakaṃ bhavissati’’.</gatha1>
    <hangnum line="99" number="400"></hangnum>
    <gatha1 line="100"> ‘‘<alternatives line="107" extra="" separator="false"><alternative source-abbr="vri" source="vipassana research institut">Āsādiya</alternative><alternative source-abbr="syā." source="thai">āhaniya</alternative><alternative source-abbr="ka." source="cambodian">āhaniya</alternative></alternatives>  edisaṃ janaṃ, aggiṃ pajjalitaṃ va liṅgiya;</gatha1>
    <gathalast line="101">Gaṇhiya āsīvisaṃ viya, api nu sotthi siyā khamehi no’’.</gathalast>
    <hangnum line="102" number="401"></hangnum>
    <gatha1 line="103"> Muttā ca tato sā bhikkhunī, agamī buddhavarassa santikaṃ;</gatha1>
    <gathalast line="104">Passiya varapuññalakkhaṇaṃ, cakkhu āsi yathā purāṇakanti.</gathalast>
    <centered line="105">… Subhā jīvakambavanikā therī….</centered>
    <centered line="106">Tiṃsanipāto niṭṭhito.</centered>
  </content>
</document>