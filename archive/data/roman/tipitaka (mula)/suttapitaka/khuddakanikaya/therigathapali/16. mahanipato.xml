<?xml version="1.0"?>
<document>
<metadata>
<normativeSource>http://tipitaka.org/romn/cscd/s0509m.mul15.xml</normativeSource>
<archivePath>roman/tipitaka (mula)/suttapitaka/khuddakanikaya/therigathapali/16. mahanipato.xml</archivePath>
<titlePath>16. Mahānipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">16. Mahānipāto</chapter>
<subhead line="2">1. Sumedhātherīgāthā</subhead>
<hangnum line="3" number="450"></hangnum>
<gatha1 line="4"> Mantāvatiyā <pageBreak edition="M" number="0.0429" /> nagare, rañño koñcassa aggamahesiyā;</gatha1>
<gathalast line="5">Dhītā āsiṃ sumedhā, pasāditā sāsanakarehi.</gathalast>
<hangnum line="6" number="451"></hangnum>
<gatha1 line="7"> Sīlavatī cittakathā, bahussutā buddhasāsane vinītā;</gatha1>
<gathalast line="8">Mātāpitaro upagamma, bhaṇati ‘‘ubhayo nisāmetha.</gathalast>
<hangnum line="9" number="452"></hangnum>
<gatha1 line="10"> ‘‘Nibbānābhiratāhaṃ, asassataṃ bhavagataṃ yadipi dibbaṃ;</gatha1>
<gathalast line="11"><alternatives line="3" extra="null" separator="true"><alternative source-abbr="vri" source="vipassana research institut">Kimaṅgaṃ pana</alternative><alternative source-abbr="sī. syā." source="sī. syā.">kimaṅga pana</alternative><alternative source-abbr="?" source="unknown">kiṃ pana</alternative></alternatives>  tucchā kāmā, appassādā bahuvighātā.</gathalast>
<hangnum line="12" number="453"></hangnum>
<gatha1 line="13"> ‘‘Kāmā kaṭukā āsīvisūpamā, yesu mucchitā bālā;</gatha1>
<gathalast line="14">Te dīgharattaṃ niraye, samappitā <alternatives line="12" extra="null" separator="false"><alternative source-abbr="vri" source="vipassana research institut">haññante dukkhitā</alternative><alternative source-abbr="?" source="unknown">haññare dukhitā</alternative></alternatives> .</gathalast>
<hangnum line="15" number="454"></hangnum>
<gatha1 line="16"> ‘‘Socanti pāpakammā, vinipāte pāpavaddhino sadā;</gatha1>
<gathalast line="17">Kāyena ca vācāya ca, manasā ca asaṃvutā bālā.</gathalast>
<hangnum line="18" number="455"></hangnum>
<gatha1 line="19"> ‘‘Bālā <pageBreak edition="V" number="0.0349" /> te duppaññā, acetanā dukkhasamudayoruddhā;</gatha1>
<gathalast line="20">Desante <pageBreak edition="T" number="0.0500" /> ajānantā, na bujjhare ariyasaccāni.</gathalast>
<hangnum line="21" number="456"></hangnum>
<gatha1 line="22"> ‘‘Saccāni <pageBreak edition="P" number="0.0168" /> amma buddhavaradesitāni, te bahutarā ajānantā ye;</gatha1>
<gathalast line="23">Abhinandanti bhavagataṃ, pihenti devesu upapattiṃ.</gathalast>
<hangnum line="24" number="457"></hangnum>
<gatha1 line="25"> ‘‘Devesupi upapatti, asassatā bhavagate aniccamhi;</gatha1>
<gathalast line="26">Na ca santasanti bālā, punappunaṃ jāyitabbassa.</gathalast>
<hangnum line="27" number="458"></hangnum>
<gatha1 line="28"> ‘‘Cattāro vinipātā, <alternatives line="20" extra="null" separator="false"><alternative source-abbr="vri" source="vipassana research institut">duve</alternative><alternative source-abbr="sabbattha" source="sabbattha">dve</alternative></alternatives>  ca gatiyo kathañci labbhanti;</gatha1>
<gathalast line="29">Na ca vinipātagatānaṃ, pabbajjā atthi nirayesu.</gathalast>
<hangnum line="30" number="459"></hangnum>
<gatha1 line="31"> ‘‘Anujānātha maṃ ubhayo, pabbajituṃ dasabalassa pāvacane;</gatha1>
<gathalast line="32">Appossukkā ghaṭissaṃ, jātimaraṇappahānāya.</gathalast>
<hangnum line="33" number="460"></hangnum>
<gatha1 line="34"> ‘‘Kiṃ <alternatives line="28" extra="null" separator="false"><alternative source-abbr="vri" source="vipassana research institut">bhavagate</alternative><alternative source-abbr="syā." source="thai">bhavagatena</alternative></alternatives>  abhinanditena, kāyakalinā asārena;</gatha1>
<gathalast line="35">Bhavataṇhāya nirodhā, anujānātha pabbajissāmi.</gathalast>
<hangnum line="36" number="461"></hangnum>
<gatha1 line="37"> ‘‘Buddhānaṃ <pageBreak edition="M" number="0.0430" /> uppādo vivajjito, akkhaṇo khaṇo laddho;</gatha1>
<gathalast line="38">Sīlāni brahmacariyaṃ, yāvajīvaṃ na dūseyyaṃ’’.</gathalast>
<hangnum line="39" number="462"></hangnum>
<gatha1 line="40"> Evaṃ bhaṇati sumedhā, mātāpitaro ‘‘na tāva āhāraṃ;</gatha1>
<gathalast line="41"><alternatives line="36" extra="null" separator="true"><alternative source-abbr="vri" source="vipassana research institut">Āharissaṃ</alternative><alternative source-abbr="sī." source="sri lanka">āhariyāmi</alternative><alternative source-abbr="?" source="unknown">āhārisaṃ</alternative></alternatives>  gahaṭṭhā, maraṇavasaṃ gatāva hessāmi’’.</gathalast>
<hangnum line="42" number="463"></hangnum>
<gatha1 line="43"> Mātā dukkhitā rodati pitā ca, assā sabbaso samabhihato;</gatha1>
<gathalast line="44">Ghaṭenti saññāpetuṃ, pāsādatale chamāpatitaṃ.</gathalast>
<hangnum line="45" number="464"></hangnum>
<gatha1 line="46"> ‘‘Uṭṭhehi puttaka kiṃ socitena, dinnāsi vāraṇavatimhi;</gatha1>
<gathalast line="47">Rājā <pageBreak edition="T" number="0.0501" /> <alternatives line="45" extra="null" separator="false"><alternative source-abbr="vri" source="vipassana research institut">anīkaratto</alternative><alternative source-abbr="sī. syā." source="sī. syā.">aṇīkadatto</alternative></alternatives> , abhirūpo tassa tvaṃ dinnā.</gathalast>
<hangnum line="48" number="465"></hangnum>
<gatha1 line="49"> ‘‘Aggamahesī bhavissasi, anikarattassa rājino bhariyā;</gatha1>
<gathalast line="50">Sīlāni brahmacariyaṃ, pabbajjā dukkarā puttaka.</gathalast>
<hangnum line="51" number="466"></hangnum>
<gatha1 line="52"> ‘‘Rajje āṇādhanamissariyaṃ, bhogā sukhā daharikāsi;</gatha1>
<gathalast line="53">Bhuñjāhi kāmabhoge, vāreyyaṃ hotu te putta’’.</gathalast>
<hangnum line="54" number="467"></hangnum>
<gatha1 line="55"> Atha ne bhaṇati sumedhā, ‘‘mā edisikāni bhavagatamasāraṃ;</gatha1>
<gathalast line="56">Pabbajjā vā hohiti, maraṇaṃ vā me na ceva vāreyyaṃ.</gathalast>
<hangnum line="57" number="468"></hangnum>
<gatha1 line="58"> ‘‘Kimiva <pageBreak edition="P" number="0.0169" /> pūtikāyamasuciṃ, savanagandhaṃ bhayānakaṃ kuṇapaṃ;</gatha1>
<gathalast line="59">Abhisaṃviseyyaṃ bhastaṃ, asakiṃ paggharitaṃ asucipuṇṇaṃ.</gathalast>
<hangnum line="60" number="469"></hangnum>
<gatha1 line="61"> ‘‘Kimiva <pageBreak edition="V" number="0.0350" /> tāhaṃ jānantī, vikulakaṃ maṃsasoṇitupalittaṃ;</gatha1>
<gathalast line="62">Kimikulālayaṃ sakuṇabhattaṃ, kaḷevaraṃ kissa diyyati.</gathalast>
<hangnum line="63" number="470"></hangnum>
<gatha1 line="64"> ‘‘Nibbuyhati susānaṃ, aciraṃ kāyo apetaviññāṇo;</gatha1>
<gathalast line="65"><alternatives line="53" extra="null" separator="true"><alternative source-abbr="syā." source="thai">chaḍḍito</alternative><alternative source-abbr="vri" source="vipassana research institut">Chuddho</alternative><alternative source-abbr="ka." source="cambodian">chuṭṭho</alternative></alternatives>  kaḷiṅgaraṃ viya, jigucchamānehi ñātīhi.</gathalast>
<hangnum line="66" number="471"></hangnum>
<gatha1 line="67"> ‘‘<alternatives line="62" extra="null" separator="true"><alternative source-abbr="vri" source="vipassana research institut">Chuddhūna</alternative><alternative source-abbr="syā." source="thai">chaḍḍūna</alternative><alternative source-abbr="ka." source="cambodian">chuṭṭhūna</alternative></alternatives>  naṃ susāne, parabhattaṃ <alternatives line="71" extra="null" separator="false"><alternative source-abbr="vri" source="vipassana research institut">nhāyanti</alternative><alternative source-abbr="?" source="unknown">nhāyare</alternative></alternatives>  jigucchantā;</gatha1>
<gathalast line="68">Niyakā mātāpitaro, kiṃ pana sādhāraṇā janatā.</gathalast>
<hangnum line="69" number="472"></hangnum>
<gatha1 line="70"> ‘‘Ajjhositā asāre, kaḷevare aṭṭhinhārusaṅghāte;</gatha1>
<gathalast line="71">Kheḷassuccārassava, <alternatives line="79" extra="null" separator="false"><alternative source-abbr="vri" source="vipassana research institut">paripuṇṇe</alternative><alternative source-abbr="sī." source="sri lanka">kheḷassuccārapassavaparipuṇṇe</alternative></alternatives>  pūtikāyamhi.</gathalast>
<hangnum line="72" number="473"></hangnum>
<gatha1 line="73"> ‘‘Yo <pageBreak edition="M" number="0.0431" /> naṃ vinibbhujitvā, abbhantaramassa bāhiraṃ kayirā <pageBreak edition="T" number="0.0502" />;</gatha1>
<gathalast line="74">Gandhassa asahamānā, sakāpi mātā jiguccheyya.</gathalast>
<hangnum line="75" number="474"></hangnum>
<gatha1 line="76"> ‘‘Khandhadhātuāyatanaṃ, saṅkhataṃ jātimūlakaṃ dukkhaṃ;</gatha1>
<gathalast line="77">Yoniso anuvicinantī, vāreyyaṃ kissa iccheyyaṃ.</gathalast>
<hangnum line="78" number="475"></hangnum>
<gatha1 line="79"> ‘‘Divase divase tisatti, satāni navanavā pateyyuṃ kāyamhi;</gatha1>
<gathalast line="80">Vassasatampi ca ghāto, seyyo dukkhassa cevaṃ khayo.</gathalast>
<hangnum line="81" number="476"></hangnum>
<gatha1 line="82"> ‘‘Ajjhupagacche ghātaṃ, yo viññāyevaṃ satthuno vacanaṃ;</gatha1>
<gathalast line="83">‘Dīgho tesaṃ <note>vo (ka.)</note> saṃsāro, punappunaṃ haññamānānaṃ’.</gathalast>
<hangnum line="84" number="477"></hangnum>
<gatha1 line="85"> ‘‘Devesu manussesu ca, tiracchānayoniyā asurakāye;</gatha1>
<gathalast line="86">Petesu <pageBreak edition="P" number="0.0170" /> ca nirayesu ca, aparimitā dissare ghātā.</gathalast>
<hangnum line="87" number="478"></hangnum>
<gatha1 line="88"> ‘‘Ghātā nirayesu bahū, vinipātagatassa <alternatives line="94" extra="null" separator="false"><alternative source-abbr="vri" source="vipassana research institut">pīḷiyamānassa</alternative><alternative source-abbr="syā. ka." source="syā. ka.">kilissamānassa</alternative></alternatives> ;</gatha1>
<gathalast line="89">Devesupi attāṇaṃ, nibbānasukhā paraṃ natthi.</gathalast>
<hangnum line="90" number="479"></hangnum>
<gatha1 line="91"> ‘‘Pattā te nibbānaṃ, ye yuttā dasabalassa pāvacane;</gatha1>
<gathalast line="92">Appossukkā ghaṭenti, jātimaraṇappahānāya.</gathalast>
<hangnum line="93" number="480"></hangnum>
<gatha1 line="94"> ‘‘Ajjeva tātabhinikkhamissaṃ, bhogehi kiṃ asārehi;</gatha1>
<gathalast line="95">Nibbinnā me kāmā, vantasamā tālavatthukatā’’.</gathalast>
<hangnum line="96" number="481"></hangnum>
<gatha1 line="97"> Sā cevaṃ bhaṇati pitaramanīkaratto ca yassa sā dinnā;</gatha1>
<gathalast line="98">Upayāsi vāraṇavate, vāreyyamupaṭṭhite kāle.</gathalast>
<hangnum line="99" number="482"></hangnum>
<gatha1 line="100"> Atha asitanicitamuduke, kese khaggena chindiya sumedhā;</gatha1>
<gathalast line="101">Pāsādaṃ <alternatives line="102" extra="null" separator="true"><alternative source-abbr="vri" source="vipassana research institut">pidahitvā</alternative><alternative source-abbr="sī. syā." source="sī. syā.">pidhetvā</alternative><alternative source-abbr="ka." source="cambodian">pidhitvā</alternative></alternatives> , paṭhamajjhānaṃ samāpajji.</gathalast>
<hangnum line="102" number="483"></hangnum>
<gatha1 line="103"> Sā <pageBreak edition="T" number="0.0503" /><pageBreak edition="V" number="0.0351" /> ca tahiṃ samāpannā, anīkaratto ca āgato nagaraṃ;</gatha1>
<gathalast line="104">Pāsāde ca <note>pāsādeva (sī. syā.)</note> sumedhā, <alternatives line="118" extra="null" separator="false"><alternative source-abbr="vri" source="vipassana research institut">aniccasaññaṃ</alternative><alternative source-abbr="sabbattha" source="sabbattha">aniccasaññā</alternative></alternatives>  subhāveti.</gathalast>
<hangnum line="105" number="484"></hangnum>
<gatha1 line="106"> Sā ca manasi karoti, anīkaratto ca āruhī turitaṃ;</gatha1>
<gathalast line="107">Maṇikanakabhūsitaṅgo, katañjalī yācati sumedhaṃ.</gathalast>
<hangnum line="108" number="485"></hangnum>
<gatha1 line="109"> ‘‘Rajje āṇādhanamissariyaṃ, bhogā sukhā daharikāsi;</gatha1>
<gathalast line="110">Bhuñjāhi kāmabhoge, kāmasukhā dullabhā loke.</gathalast>
<hangnum line="111" number="486"></hangnum>
<gatha1 line="112"> ‘‘Nissaṭṭhaṃ <pageBreak edition="M" number="0.0432" /> te rajjaṃ, bhoge bhuñjassu dehi dānāni;</gatha1>
<gathalast line="113">Mā dummanā ahosi, <alternatives line="126" extra="null" separator="false"><alternative source-abbr="vri" source="vipassana research institut">mātāpitaro te dukkhitā’’</alternative><alternative source-abbr="?" source="unknown">mātāpitaro ca te dukhitā</alternative></alternatives> .</gathalast>
<hangnum line="114" number="487"></hangnum>
<gatha1 line="115"> Taṃ taṃ bhaṇati sumedhā, kāmehi anatthikā vigatamohā;</gatha1>
<gathalast line="116">‘‘Mā kāme abhinandi, kāmesvādīnavaṃ passa.</gathalast>
<hangnum line="117" number="488"></hangnum>
<gatha1 line="118"> ‘‘Cātuddīpo rājā mandhātā, āsi kāmabhogina maggo;</gatha1>
<gathalast line="119">Atitto <pageBreak edition="P" number="0.0171" /> kālaṅkato, na cassa paripūritā icchā.</gathalast>
<hangnum line="120" number="489"></hangnum>
<gatha1 line="121"> ‘‘Satta ratanāni vasseyya, vuṭṭhimā dasadisā samantena;</gatha1>
<gathalast line="122">Na catthi titti kāmānaṃ, atittāva maranti narā.</gathalast>
<hangnum line="123" number="490"></hangnum>
<gatha1 line="124"> ‘‘Asisūnūpamā kāmā, kāmā sappasiropamā;</gatha1>
<gathalast line="125">Ukkopamā anudahanti, aṭṭhikaṅkala <note>kaṅkhala (sī.)</note> sannibhā.</gathalast>
<hangnum line="126" number="491"></hangnum>
<gatha1 line="127"> ‘‘Aniccā addhuvā kāmā, bahudukkhā mahāvisā;</gatha1>
<gathalast line="128">Ayoguḷova santatto, aghamūlā dukhapphalā.</gathalast>
<hangnum line="129" number="492"></hangnum>
<gatha1 line="130"> ‘‘Rukkhapphalūpamā kāmā, maṃsapesūpamā dukhā;</gatha1>
<gathalast line="131">Supinopamā <pageBreak edition="T" number="0.0504" /> vañcaniyā, kāmā yācitakūpamā.</gathalast>
<hangnum line="132" number="493"></hangnum>
<gatha1 line="133"> ‘‘Sattisūlūpamā kāmā, rogo gaṇḍo aghaṃ nighaṃ;</gatha1>
<gathalast line="134">Aṅgārakāsusadisā, aghamūlaṃ bhayaṃ vadho.</gathalast>
<hangnum line="135" number="494"></hangnum>
<gatha1 line="136"> ‘‘Evaṃ bahudukkhā kāmā, akkhātā antarāyikā;</gatha1>
<gathalast line="137">Gacchatha na me bhagavate, vissāso atthi attano.</gathalast>
<hangnum line="138" number="495"></hangnum>
<gatha1 line="139"> ‘‘Kiṃ mama paro karissati, attano sīsamhi ḍayhamānamhi;</gatha1>
<gathalast line="140">Anubandhe jarāmaraṇe, tassa ghātāya ghaṭitabbaṃ’’.</gathalast>
<hangnum line="141" number="496"></hangnum>
<gatha1 line="142"> Dvāraṃ <pageBreak edition="V" number="0.0352" /> apāpuritvānahaṃ <note>avāpuritvāhaṃ (sī.)</note>, mātāpitaro anīkarattañca;</gatha1>
<gathalast line="143">Disvāna chamaṃ nisinne, rodante idamavocaṃ.</gathalast>
<hangnum line="144" number="497"></hangnum>
<gatha1 line="145"> ‘‘Dīgho bālānaṃ saṃsāro, punappunañca rodataṃ;</gatha1>
<gathalast line="146">Anamatagge pitu maraṇe, bhātu vadhe attano ca vadhe.</gathalast>
<hangnum line="147" number="498"></hangnum>
<gatha1 line="148"> ‘‘Assu thaññaṃ rudhiraṃ, saṃsāraṃ anamataggato saratha;</gatha1>
<gathalast line="149">Sattānaṃ saṃsarataṃ, sarāhi aṭṭhīnañca sannicayaṃ.</gathalast>
<hangnum line="150" number="499"></hangnum>
<gatha1 line="151"> ‘‘Sara <pageBreak edition="M" number="0.0433" /> <alternatives line="148" extra="null" separator="false"><alternative source-abbr="vri" source="vipassana research institut">caturodadhī</alternative><alternative source-abbr="?" source="unknown">sarassu caturo udadhī</alternative></alternatives> , upanīte assuthaññarudhiramhi;</gatha1>
<gathalast line="152">Sara ekakappamaṭṭhīnaṃ, sañcayaṃ vipulena samaṃ.</gathalast>
<hangnum line="153" number="500"></hangnum>
<gatha1 line="154"> ‘‘Anamatagge <pageBreak edition="P" number="0.0172" /> saṃsarato, <alternatives line="156" extra="null" separator="false"><alternative source-abbr="vri" source="vipassana research institut">mahiṃ</alternative><alternative source-abbr="?" source="unknown">mahāmahiṃ</alternative></alternatives>  jambudīpamupanītaṃ;</gatha1>
<gathalast line="155">Kolaṭṭhimattaguḷikā, mātā mātusveva nappahonti.</gathalast>
<hangnum line="156" number="501"></hangnum>
<gatha1 line="157"> ‘‘<alternatives line="164" extra="null" separator="false"><alternative source-abbr="vri" source="vipassana research institut">Tiṇakaṭṭhasākhāpalāsaṃ</alternative><alternative source-abbr="sī." source="sri lanka">sara tiṇakaṭṭhasākhāpalāsaṃ</alternative></alternatives> , upanītaṃ anamataggato sara;</gatha1>
<gathalast line="158">Caturaṅgulikā ghaṭikā, pitupitusveva nappahonti.</gathalast>
<hangnum line="159" number="502"></hangnum>
<gatha1 line="160"> ‘‘Sara kāṇakacchapaṃ pubbasamudde, aparato ca yugachiddaṃ;</gatha1>
<gathalast line="161">Siraṃ <pageBreak edition="T" number="0.0505" /><note>sara (sī.)</note> tassa ca paṭimukkaṃ, manussalābhamhi opammaṃ.</gathalast>
<hangnum line="162" number="503"></hangnum>
<gatha1 line="163"> ‘‘Sara rūpaṃ pheṇapiṇḍopamassa, kāyakalino asārassa;</gatha1>
<gathalast line="164">Khandhe passa anicce, sarāhi niraye bahuvighāte.</gathalast>
<hangnum line="165" number="504"></hangnum>
<gatha1 line="166"> ‘‘Sara kaṭasiṃ vaḍḍhente, punappunaṃ tāsu tāsu jātīsu;</gatha1>
<gathalast line="167">Sara kumbhīlabhayāni ca, sarāhi cattāri saccāni.</gathalast>
<hangnum line="168" number="505"></hangnum>
<gatha1 line="169"> ‘‘Amatamhi vijjamāne, kiṃ tava pañcakaṭukena pītena;</gatha1>
<gathalast line="170">Sabbā hi kāmaratiyo, kaṭukatarā pañcakaṭukena.</gathalast>
<hangnum line="171" number="506"></hangnum>
<gatha1 line="172"> ‘‘Amatamhi vijjamāne, kiṃ tava kāmehi ye <alternatives line="179" extra="null" separator="false"><alternative source-abbr="vri" source="vipassana research institut">pariḷāhā</alternative><alternative source-abbr="sī. aṭṭha." source="sī. aṭṭha.">sapariḷāhā</alternative></alternatives> ;</gatha1>
<gathalast line="173">Sabbā hi kāmaratiyo, jalitā kuthitā kampitā santāpitā.</gathalast>
<hangnum line="174" number="507"></hangnum>
<gatha1 line="175"> ‘‘Asapattamhi samāne, kiṃ tava kāmehi ye bahusapattā;</gatha1>
<gathalast line="176">Rājaggicoraudakappiyehi, sādhāraṇā kāmā bahusapattā.</gathalast>
<hangnum line="177" number="508"></hangnum>
<gatha1 line="178"> ‘‘Mokkhamhi vijjamāne, kiṃ tava kāmehi yesu vadhabandho;</gatha1>
<gathalast line="179">Kāmesu hi asakāmā, vadhabandhadukhāni anubhonti.</gathalast>
<hangnum line="180" number="509"></hangnum>
<gatha1 line="181"> ‘‘Ādīpitā <pageBreak edition="V" number="0.0353" /><pageBreak edition="P" number="0.0173" /> tiṇukkā, gaṇhantaṃ dahanti neva muñcantaṃ;</gatha1>
<gathalast line="182">Ukkopamā hi kāmā, dahanti ye te na muñcanti.</gathalast>
<hangnum line="183" number="510"></hangnum>
<gatha1 line="184"> ‘‘Mā appakassa hetu, kāmasukhassa vipulaṃ jahī sukhaṃ;</gatha1>
<gathalast line="185">Mā puthulomova baḷisaṃ, gilitvā pacchā vihaññasi.</gathalast>
<hangnum line="186" number="511"></hangnum>
<gatha1 line="187"> ‘‘Kāmaṃ <pageBreak edition="M" number="0.0434" /> kāmesu damassu, tāva sunakhova saṅkhalābaddho;</gatha1>
<gathalast line="188">Kāhinti khu taṃ kāmā, chātā sunakhaṃva caṇḍālā.</gathalast>
<hangnum line="189" number="512"></hangnum>
<gatha1 line="190"> ‘‘Aparimitañca <pageBreak edition="T" number="0.0506" /> dukkhaṃ, bahūni ca cittadomanassāni;</gatha1>
<gathalast line="191">Anubhohisi kāmayutto, <alternatives line="187" extra="null" separator="false"><alternative source-abbr="vri" source="vipassana research institut">paṭinissaja</alternative><alternative source-abbr="sī." source="sri lanka">paṭinissara</alternative></alternatives>  addhuve kāme.</gathalast>
<hangnum line="192" number="513"></hangnum>
<gatha1 line="193"> ‘‘Ajaramhi vijjamāne, kiṃ tava kāmehi <note>yesu jarāya ca; maraṇabyādhihi gahitā (?)</note> yesu jarā;</gatha1>
<gathalast line="194"><alternatives line="202" extra="null" separator="false"><alternative source-abbr="vri" source="vipassana research institut">Maraṇabyādhigahitā</alternative><alternative source-abbr="?" source="unknown">yesu jarāya ca; maraṇabyādhihi gahitā</alternative></alternatives> , sabbā sabbattha jātiyo.</gathalast>
<hangnum line="195" number="514"></hangnum>
<gatha1 line="196"> ‘‘<alternatives line="210" extra="null" separator="false"><alternative source-abbr="vri" source="vipassana research institut">Idamajaramidamamaraṃ</alternative><alternative source-abbr="?" source="unknown">idaṃ ajaraṃ idaṃ amaraṃ</alternative></alternatives> , idamajarāmaraṃ padamasokaṃ;</gatha1>
<gathalast line="197">Asapattamasambādhaṃ, akhalitamabhayaṃ nirupatāpaṃ.</gathalast>
<hangnum line="198" number="515"></hangnum>
<gatha1 line="199"> ‘‘Adhigatamidaṃ bahūhi, amataṃ ajjāpi ca labhanīyamidaṃ;</gatha1>
<gathalast line="200">Yo yoniso payuñjati, na ca sakkā aghaṭamānena’’.</gathalast>
<hangnum line="201" number="516"></hangnum>
<gatha1 line="202"> Evaṃ bhaṇati sumedhā, saṅkhāragate ratiṃ alabhamānā;</gatha1>
<gathalast line="203">Anunentī anikarattaṃ, kese ca chamaṃ khipi sumedhā.</gathalast>
<hangnum line="204" number="517"></hangnum>
<gatha1 line="205"> Uṭṭhāya anikaratto, pañjaliko yācitassā pitaraṃ so;</gatha1>
<gatha1 line="206">‘‘Vissajjetha sumedhaṃ, pabbajituṃ vimokkhasaccadassā’’.</gatha1>
<hangnum line="207" number="518"></hangnum>
<gatha1 line="208"> Vissajjitā mātāpitūhi, pabbaji sokabhayabhītā;</gatha1>
<gathalast line="209">Cha abhiññā sacchikatā, aggaphalaṃ sikkhamānāya.</gathalast>
<hangnum line="210" number="519"></hangnum>
<gatha1 line="211"> Acchariyamabbhutaṃ <pageBreak edition="P" number="0.0174" /> taṃ, nibbānaṃ āsi rājakaññāya;</gatha1>
<gathalast line="212">Pubbenivāsacaritaṃ, yathā byākari pacchime kāle.</gathalast>
<hangnum line="213" number="520"></hangnum>
<gatha1 line="214"> ‘‘Bhagavati koṇāgamane, saṅghārāmamhi navanivesamhi;</gatha1>
<gathalast line="215">Sakhiyo tisso janiyo, vihāradānaṃ adāsimha.</gathalast>
<hangnum line="216" number="521"></hangnum>
<gatha1 line="217"> ‘‘Dasakkhattuṃ satakkhattuṃ, dasasatakkhattuṃ satāni ca satakkhattuṃ;</gatha1>
<gathalast line="218">Devesu <pageBreak edition="T" number="0.0507" /> uppajjimha, ko pana vādo manussesu.</gathalast>
<hangnum line="219" number="522"></hangnum>
<gatha1 line="220"> ‘‘Devesu mahiddhikā ahumha, mānusakamhi ko pana vādo;</gatha1>
<gathalast line="221">Sattaratanassa mahesī, itthiratanaṃ ahaṃ āsiṃ.</gathalast>
<hangnum line="222" number="523"></hangnum>
<gatha1 line="223"> ‘‘So <pageBreak edition="M" number="0.0435" /><pageBreak edition="V" number="0.0354" /> hetu so pabhavo, taṃ mūlaṃ sāva sāsane khantī;</gatha1>
<gathalast line="224">Taṃ paṭhamasamodhānaṃ, taṃ dhammaratāya nibbānaṃ’’.</gathalast>
<hangnum line="225" number="524"></hangnum>
<gatha1 line="226"> Evaṃ karonti ye saddahanti, vacanaṃ anomapaññassa;</gatha1>
<gathalast line="227">Nibbindanti bhavagate, nibbinditvā virajjantīti.</gathalast>
<paragraph line="228">Itthaṃ sudaṃ sumedhā therī gāthāyo abhāsitthāti.</paragraph>
<centered line="229">Mahānipāto niṭṭhito.</centered>
<centered line="230">Samattā therīgāthāyo.</centered>
<gatha2 line="231">Gāthāsatāni cattāri, asīti puna cuddasa <note>gāthāsaṅkhyā idha anukkamaṇikagaṇanāvasena pākaṭā</note>;</gatha2>
<gathalast line="232"><alternatives line="221" extra=" tiṃsamattāpi pañcasatamattāpi theriyo ekato āgatā manasikātabbā" separator="false"><alternative source-abbr="vri" source="vipassana research institut">Theriyekuttarasatā</alternative><alternative source-abbr="?" source="unknown">therīyekuttarachasatā</alternative></alternatives> , sabbā tā āsavakkhayāti.</gathalast>
<centered line="233">Therīgāthāpāḷi niṭṭhitā.</centered>
</body>
</document>