<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0509m.mul8.xml</normativeSource>
    <archivePath>roman/tipitaka (mula)/suttapitaka/khuddakanikaya/therigathapali/9. navakanipato.xml</archivePath>
    <baseFileName>9. navakanipato</baseFileName>
    <titlePath>9. Navakanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">9. Navakanipāto</chapter>
    <subhead line="2">1. Vaḍḍhamātutherīgāthā</subhead>
    <hangnum line="3" number="204"></hangnum>
    <gatha1 line="4"> ‘‘Mā <pageBreak edition="T" number="0.0469" /><pageBreak edition="M" number="0.0402" /><pageBreak edition="V" number="0.0328" /> su te vaḍḍha lokamhi, vanatho āhu kudācanaṃ;</gatha1>
    <gatha2 line="5">Mā puttaka punappunaṃ, ahu dukkhassa bhāgimā.</gatha2>
    <hangnum line="6" number="205"></hangnum>
    <gatha1 line="7"> ‘‘Sukhañhi <pageBreak edition="P" number="0.0143" /> vaḍḍha munayo, anejā chinnasaṃsayā;</gatha1>
    <gatha2 line="8">Sītibhūtā damappattā, viharanti anāsavā.</gatha2>
    <hangnum line="9" number="206"></hangnum>
    <gatha1 line="10"> ‘‘Tehānuciṇṇaṃ isībhi, maggaṃ dassanapattiyā;</gatha1>
    <gatha2 line="11">Dukkhassantakiriyāya, tvaṃ vaḍḍha anubrūhaya’’.</gatha2>
    <hangnum line="12" number="207"></hangnum>
    <gatha1 line="13"> ‘‘Visāradāva bhaṇasi, etamatthaṃ janetti me;</gatha1>
    <gatha2 line="14">Maññāmi nūna māmike, vanatho te na vijjati’’.</gatha2>
    <hangnum line="15" number="208"></hangnum>
    <gatha1 line="16"> ‘‘Ye keci vaḍḍha saṅkhārā, hīnā ukkaṭṭhamajjhimā;</gatha1>
    <gatha2 line="17">Aṇūpi aṇumattopi, vanatho me na vijjati.</gatha2>
    <hangnum line="18" number="209"></hangnum>
    <gatha1 line="19"> ‘‘Sabbe me āsavā khīṇā, appamattassa jhāyato;</gatha1>
    <gathalast line="20">Tisso vijjā anuppattā, kataṃ buddhassa sāsanaṃ’’.</gathalast>
    <hangnum line="21" number="210"></hangnum>
    <gatha1 line="22"> ‘‘Uḷāraṃ vata me mātā, patodaṃ samavassari;</gatha1>
    <gathalast line="23">Paramatthasañhitā gāthā, yathāpi anukampikā.</gathalast>
    <hangnum line="24" number="211"></hangnum>
    <gatha1 line="25"> ‘‘Tassāhaṃ vacanaṃ sutvā, anusiṭṭhiṃ janettiyā;</gatha1>
    <gathalast line="26">Dhammasaṃvegamāpādiṃ, yogakkhemassa pattiyā.</gathalast>
    <hangnum line="27" number="212"></hangnum>
    <gatha1 line="28"> ‘‘Sohaṃ padhānapahitatto, rattindivamatandito;</gatha1>
    <gathalast line="29">Mātarā codito santo, aphusiṃ santimuttamaṃ’’.</gathalast>
    <centered line="30">… Vaḍḍhamātā therī….</centered>
    <centered line="31">Navakanipāto niṭṭhito.</centered>
  </content>
</document>