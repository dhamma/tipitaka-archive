<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0509m.mul4.xml</normativeSource>
    <source>roman/tipitaka (mula)/suttapitaka/khuddakanikaya/therigathapali/5. pancakanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/therigathapali</directory>
    <basename>5. pancakanipato</basename>
    <titlePath>5. Pañcakanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">5. Pañcakanipāto</chapter>
    <subhead line="2">1. Aññatarātherīgāthā</subhead>
    <hangnum line="3" number="67"></hangnum>
    <gatha1 line="4"> ‘‘Paṇṇavīsativassāni <pageBreak edition="Myanmar" number="0.0388" /><pageBreak edition="Vipassana Research Institut" number="0.0314" />, yato pabbajitā ahaṃ;</gatha1>
    <gathalast line="5">Nāccharāsaṅghātamattampi, cittassūpasamajjhagaṃ.</gathalast>
    <hangnum line="6" number="68"></hangnum>
    <gatha1 line="7"> ‘‘Aladdhā cetaso santiṃ, kāmarāgenavassutā;</gatha1>
    <gathalast line="8">Bāhā paggayha kandantī, vihāraṃ pāvisiṃ ahaṃ.</gathalast>
    <hangnum line="9" number="69"></hangnum>
    <gatha1 line="10"> ‘‘Sā bhikkhuniṃ upāgacchiṃ, yā me saddhāyikā ahu;</gatha1>
    <gathalast line="11">Sā me dhammamadesesi, khandhāyatanadhātuyo<bold></bold>.</gathalast>
    <hangnum line="12" number="70"></hangnum>
    <gatha1 line="13"> ‘‘Tassā dhammaṃ suṇitvāna, ekamante upāvisiṃ;</gatha1>
    <gathalast line="14">Pubbenivāsaṃ jānāmi, dibbacakkhu visodhitaṃ.</gathalast>
    <hangnum line="15" number="71"></hangnum>
    <gatha1 line="16"> ‘‘<alternatives line="3" extra="" separator="false"><alternative source-abbr="vri" source="vipassana research institut">Cetopariccañāṇañca</alternative><alternative source-abbr="ka." source="cambodian">cetopariyañāṇañca</alternative></alternatives> <pageBreak edition="Thai" number="0.0453" /><pageBreak edition="Pali Text Society" number="0.0131" />, sotadhātu visodhitā;</gatha1>
    <gatha2 line="17">Iddhīpi me sacchikatā, patto me āsavakkhayo;</gatha2>
    <gathalast line="18"><alternatives line="11" extra="" separator="false"><alternative source-abbr="vri" source="vipassana research institut">Chaḷabhiññā</alternative><alternative source-abbr="syā." source="thai">cha mebhiññā</alternative><alternative source-abbr="ka." source="cambodian">cha mebhiññā</alternative></alternatives>  sacchikatā, kataṃ buddhassa sāsana’’nti.</gathalast>
    <centered line="19">… Aññatarā therī ….</centered>
    <subhead line="20">2. Vimalātherīgāthā</subhead>
    <hangnum line="21" number="72"></hangnum>
    <gatha1 line="22"> ‘‘Mattā vaṇṇena rūpena, sobhaggena yasena ca;</gatha1>
    <gathalast line="23">Yobbanena cupatthaddhā, aññāsamatimaññihaṃ.</gathalast>
    <hangnum line="24" number="73"></hangnum>
    <gatha1 line="25"> ‘‘Vibhūsetvā imaṃ kāyaṃ, sucittaṃ bālalāpanaṃ;</gatha1>
    <gathalast line="26">Aṭṭhāsiṃ vesidvāramhi, luddo pāsamivoḍḍiya.</gathalast>
    <hangnum line="27" number="74"></hangnum>
    <gatha1 line="28"> ‘‘Pilandhanaṃ vidaṃsentī, guyhaṃ pakāsikaṃ bahuṃ;</gatha1>
    <gathalast line="29">Akāsiṃ vividhaṃ māyaṃ, ujjagghantī bahuṃ janaṃ.</gathalast>
    <hangnum line="30" number="75"></hangnum>
    <gatha1 line="31"> ‘‘Sājja piṇḍaṃ caritvāna, muṇḍā saṅghāṭipārutā;</gatha1>
    <gathalast line="32">Nisinnā rukkhamūlamhi, avitakkassa lābhinī.</gathalast>
    <hangnum line="33" number="76"></hangnum>
    <gatha1 line="34"> ‘‘Sabbe yogā samucchinnā, ye dibbā ye ca mānusā;</gatha1>
    <gathalast line="35">Khepetvā āsave sabbe, sītibhūtāmhi nibbutā’’ti.</gathalast>
    <centered line="36">… Vimalā purāṇagaṇikā therī….</centered>
    <subhead line="37">3. Sīhātherīgāthā</subhead>
    <hangnum line="38" number="77"></hangnum>
    <gatha1 line="39"> ‘‘Ayoniso <pageBreak edition="Myanmar" number="0.0389" /><pageBreak edition="Vipassana Research Institut" number="0.0315" /> manasikārā, kāmarāgena aṭṭitā;</gatha1>
    <gathalast line="40">Ahosiṃ uddhatā pubbe, citte avasavattinī.</gathalast>
    <hangnum line="41" number="78"></hangnum>
    <gatha1 line="42"> ‘‘Pariyuṭṭhitā klesehi, subhasaññānuvattinī;</gatha1>
    <gathalast line="43">Samaṃ cittassa na labhiṃ, rāgacittavasānugā.</gathalast>
    <hangnum line="44" number="79"></hangnum>
    <gatha1 line="45"> ‘‘Kisā <pageBreak edition="Thai" number="0.0454" /> paṇḍu vivaṇṇā ca, satta vassāni cārihaṃ;</gatha1>
    <gathalast line="46">Nāhaṃ divā vā rattiṃ vā, sukhaṃ vindiṃ sudukkhitā.</gathalast>
    <hangnum line="47" number="80"></hangnum>
    <gatha1 line="48"> ‘‘Tato rajjuṃ gahetvāna, pāvisiṃ vanamantaraṃ;</gatha1>
    <gathalast line="49">Varaṃ me idha ubbandhaṃ, yañca hīnaṃ punācare.</gathalast>
    <hangnum line="50" number="81"></hangnum>
    <gatha1 line="51"> ‘‘<alternatives line="19" extra="" separator="false"><alternative source-abbr="vri" source="vipassana research institut">Daḷhapāsaṃ</alternative><alternative source-abbr="sī." source="sri lanka">daḷhaṃ pāsaṃ</alternative></alternatives>  karitvāna, rukkhasākhāya bandhiya;</gatha1>
    <gathalast line="52">Pakkhipiṃ <pageBreak edition="Pali Text Society" number="0.0132" /> pāsaṃ gīvāyaṃ, atha cittaṃ vimucci me’’ti.</gathalast>
    <centered line="53">… Sīhā therī….</centered>
    <subhead line="54">4. Sundarīnandātherīgāthā</subhead>
    <hangnum line="55" number="82"></hangnum>
    <gatha1 line="56"> ‘‘Āturaṃ asuciṃ pūtiṃ, passa nande samussayaṃ;</gatha1>
    <gathalast line="57">Asubhāya cittaṃ bhāvehi, ekaggaṃ susamāhitaṃ.</gathalast>
    <hangnum line="58" number="83"></hangnum>
    <gatha1 line="59"> ‘‘Yathā idaṃ tathā etaṃ, yathā etaṃ tathā idaṃ;</gatha1>
    <gathalast line="60">Duggandhaṃ pūtikaṃ vāti, bālānaṃ abhinanditaṃ.</gathalast>
    <hangnum line="61" number="84"></hangnum>
    <gatha1 line="62"> ‘‘Evametaṃ avekkhantī, rattindivamatanditā;</gatha1>
    <gathalast line="63">Tato sakāya paññāya, <alternatives line="27" extra="" separator="false"><alternative source-abbr="vri" source="vipassana research institut">abhinibbijjha</alternative><alternative source-abbr="sī." source="sri lanka">abhinibbijja</alternative><alternative source-abbr="syā." source="thai">abhinibbijja</alternative></alternatives>  dakkhisaṃ.</gathalast>
    <hangnum line="64" number="85"></hangnum>
    <gatha1 line="65"> ‘‘Tassā me appamattāya, vicinantiyā yoniso;</gatha1>
    <gathalast line="66">Yathābhūtaṃ ayaṃ kāyo, diṭṭho santarabāhiro.</gathalast>
    <hangnum line="67" number="86"></hangnum>
    <gatha1 line="68"> ‘‘Atha nibbindahaṃ kāye, ajjhattañca virajjahaṃ;</gatha1>
    <gathalast line="69">Appamattā visaṃyuttā, upasantāmhi nibbutā’’ti.</gathalast>
    <centered line="70">… Sundarīnandā therī….</centered>
    <subhead line="71">5. Nanduttarātherīgāthā</subhead>
    <hangnum line="72" number="87"></hangnum>
    <gatha1 line="73"> ‘‘Aggiṃ <pageBreak edition="Vipassana Research Institut" number="0.0316" /> candañca sūriyañca, devatā ca namassihaṃ;</gatha1>
    <gathalast line="74">Nadītitthāni gantvāna, udakaṃ oruhāmihaṃ.</gathalast>
    <hangnum line="75" number="88"></hangnum>
    <gatha1 line="76"> ‘‘Bahūvatasamādānā <pageBreak edition="Myanmar" number="0.0390" /><pageBreak edition="Thai" number="0.0455" />, aḍḍhaṃ sīsassa olikhiṃ;</gatha1>
    <gathalast line="77">Chamāya seyyaṃ kappemi, rattiṃ bhattaṃ na bhuñjahaṃ.</gathalast>
    <hangnum line="78" number="89"></hangnum>
    <gatha1 line="79"> ‘‘Vibhūsāmaṇḍanaratā, nhāpanucchādanehi ca;</gatha1>
    <gathalast line="80">Upakāsiṃ imaṃ kāyaṃ, kāmarāgena aṭṭitā.</gathalast>
    <hangnum line="81" number="90"></hangnum>
    <gatha1 line="82"> ‘‘Tato saddhaṃ labhitvāna, pabbajiṃ anagāriyaṃ;</gatha1>
    <gathalast line="83">Disvā kāyaṃ yathābhūtaṃ, kāmarāgo samūhato.</gathalast>
    <hangnum line="84" number="91"></hangnum>
    <gatha1 line="85"> ‘‘Sabbe bhavā samucchinnā, icchā ca patthanāpi ca;</gatha1>
    <gathalast line="86">Sabbayogavisaṃyuttā, santiṃ pāpuṇi cetaso’’ti.</gathalast>
    <centered line="87">… Nanduttarā therī….</centered>
    <subhead line="88">6. Mittākāḷītherīgāthā</subhead>
    <hangnum line="89" number="92"></hangnum>
    <gatha1 line="90"> ‘‘Saddhāya pabbajitvāna, agārasmānagāriyaṃ;</gatha1>
    <gathalast line="91">Vicariṃhaṃ tena tena, lābhasakkāraussukā.</gathalast>
    <hangnum line="92" number="93"></hangnum>
    <gatha1 line="93"> ‘‘Riñcitvā <pageBreak edition="Pali Text Society" number="0.0133" /> paramaṃ atthaṃ, hīnamatthaṃ asevihaṃ;</gatha1>
    <gathalast line="94">Kilesānaṃ vasaṃ gantvā, sāmaññatthaṃ na bujjhihaṃ.</gathalast>
    <hangnum line="95" number="94"></hangnum>
    <gatha1 line="96"> ‘‘Tassā me ahu saṃvego, nisinnāya vihārake;</gatha1>
    <gathalast line="97">Ummaggapaṭipannāmhi, taṇhāya vasamāgatā.</gathalast>
    <hangnum line="98" number="95"></hangnum>
    <gatha1 line="99"> ‘‘Appakaṃ jīvitaṃ mayhaṃ, jarā byādhi ca maddati;</gatha1>
    <gathalast line="100">Purāyaṃ <alternatives line="35" extra="" separator="false"><alternative source-abbr="vri" source="vipassana research institut">bhijjati</alternative><alternative source-abbr="sī." source="sri lanka">jarāya bhijjate</alternative></alternatives>  kāyo, na me kālo pamajjituṃ.</gathalast>
    <hangnum line="101" number="96"></hangnum>
    <gatha1 line="102"> ‘‘Yathābhūtamavekkhantī, khandhānaṃ udayabbayaṃ;</gatha1>
    <gathalast line="103">Vimuttacittā uṭṭhāsiṃ, kataṃ buddhassa sāsana’’ntntti.</gathalast>
    <centered line="104">… Mittā kāḷī therī….</centered>
    <subhead line="105">7. Sakulātherīgāthā</subhead>
    <hangnum line="106" number="97"></hangnum>
    <gatha1 line="107"> ‘‘Agārasmiṃ <pageBreak edition="Thai" number="0.0456" /><pageBreak edition="Vipassana Research Institut" number="0.0317" /> vasantīhaṃ, dhammaṃ sutvāna bhikkhuno;</gatha1>
    <gathalast line="108">Addasaṃ virajaṃ dhammaṃ, nibbānaṃ padamaccutaṃ.</gathalast>
    <hangnum line="109" number="98"></hangnum>
    <gatha1 line="110"> ‘‘Sāhaṃ puttaṃ dhītarañca, dhanadhaññañca chaḍḍiya;</gatha1>
    <gathalast line="111">Kese chedāpayitvāna, pabbajiṃ anagāriyaṃ.</gathalast>
    <hangnum line="112" number="99"></hangnum>
    <gatha1 line="113"> ‘‘Sikkhamānā <pageBreak edition="Myanmar" number="0.0391" /> ahaṃ santī, bhāventī maggamañjasaṃ;</gatha1>
    <gathalast line="114">Pahāsiṃ rāgadosañca, tadekaṭṭhe ca āsave.</gathalast>
    <hangnum line="115" number="100"></hangnum>
    <gatha1 line="116"> ‘‘Bhikkhunī upasampajja, pubbajātimanussariṃ;</gatha1>
    <gathalast line="117">Dibbacakkhu <alternatives line="43" extra="" separator="false"><alternative source-abbr="vri" source="vipassana research institut">visodhitaṃ</alternative><alternative source-abbr="sī." source="sri lanka">visodhitaṃ dibbacakkhu</alternative></alternatives> , vimalaṃ sādhubhāvitaṃ.</gathalast>
    <hangnum line="118" number="101"></hangnum>
    <gatha1 line="119"> ‘‘Saṅkhāre parato disvā, hetujāte <alternatives line="51" extra="" separator="false"><alternative source-abbr="vri" source="vipassana research institut">palokite</alternative><alternative source-abbr="ka." source="cambodian">palokine</alternative></alternatives> ;</gatha1>
    <gathalast line="120">Pahāsiṃ āsave sabbe, sītibhūtāmhi nibbutā’’ti.</gathalast>
    <centered line="121">… Sakulā therī….</centered>
    <subhead line="122">8. Soṇātherīgāthā</subhead>
    <hangnum line="123" number="102"></hangnum>
    <gatha1 line="124"> ‘‘Dasa putte vijāyitvā, asmiṃ rūpasamussaye;</gatha1>
    <gathalast line="125">Tatohaṃ dubbalā jiṇṇā, bhikkhuniṃ upasaṅkamiṃ.</gathalast>
    <hangnum line="126" number="103"></hangnum>
    <gatha1 line="127"> ‘‘Sā me dhammamadesesi, khandhāyatanadhātuyo;</gatha1>
    <gathalast line="128">Tassā dhammaṃ suṇitvāna, kese chetvāna pabbajiṃ.</gathalast>
    <hangnum line="129" number="104"></hangnum>
    <gatha1 line="130"> ‘‘Tassā me sikkhamānāya, dibbacakkhu visodhitaṃ;</gatha1>
    <gathalast line="131">Pubbenivāsaṃ jānāmi, yattha me vusitaṃ pure.</gathalast>
    <hangnum line="132" number="105"></hangnum>
    <gatha1 line="133"> ‘‘Animittañca <pageBreak edition="Pali Text Society" number="0.0134" /> bhāvemi, ekaggā susamāhitā;</gatha1>
    <gathalast line="134">Anantarāvimokkhāsiṃ, anupādāya nibbutā.</gathalast>
    <hangnum line="135" number="106"></hangnum>
    <gatha1 line="136"> ‘‘Pañcakkhandhā pariññātā, tiṭṭhanti chinnamūlakā;</gatha1>
    <gathalast line="137">Dhi <pageBreak edition="Thai" number="0.0457" /> tavatthu jare jamme, natthi dāni punabbhavo’’ti.</gathalast>
    <centered line="138">… Soṇā therī….</centered>
    <subhead line="139">9. Bhaddākuṇḍalakesātherīgāthā</subhead>
    <hangnum line="140" number="107"></hangnum>
    <gatha1 line="141"> ‘‘Lūnakesī <pageBreak edition="Vipassana Research Institut" number="0.0318" /> paṅkadharī, ekasāṭī pure cariṃ;</gatha1>
    <gathalast line="142">Avajje vajjamatinī, vajje cāvajjadassinī.</gathalast>
    <hangnum line="143" number="108"></hangnum>
    <gatha1 line="144"> ‘‘Divāvihārā nikkhamma, gijjhakūṭamhi pabbate;</gatha1>
    <gathalast line="145">Addasaṃ virajaṃ buddhaṃ, bhikkhusaṅghapurakkhataṃ.</gathalast>
    <hangnum line="146" number="109"></hangnum>
    <gatha1 line="147"> ‘‘Nihacca jāṇuṃ vanditvā, sammukhā añjaliṃ akaṃ;</gatha1>
    <gathalast line="148">‘Ehi bhadde’ti maṃ avaca, sā me āsūpasampadā.</gathalast>
    <hangnum line="149" number="110"></hangnum>
    <gatha1 line="150"> ‘‘Ciṇṇā <pageBreak edition="Myanmar" number="0.0392" /> aṅgā ca magadhā, vajjī kāsī ca kosalā;</gatha1>
    <gathalast line="151">Anaṇā paṇṇāsavassāni, raṭṭhapiṇḍaṃ abhuñjahaṃ.</gathalast>
    <hangnum line="152" number="111"></hangnum>
    <gatha1 line="153"> ‘‘Puññaṃ vata pasavi bahuṃ, sappañño vatāyaṃ upāsako;</gatha1>
    <gathalast line="154">Yo bhaddāya cīvaraṃ adāsi, vippamuttāya sabbaganthehī’’ti.</gathalast>
    <centered line="155">… Bhaddā kuṇḍalakesā therī….</centered>
    <subhead line="156">10. Paṭācārātherīgāthā</subhead>
    <hangnum line="157" number="112"></hangnum>
    <gatha1 line="158"> ‘‘Naṅgalehi kasaṃ khettaṃ, bījāni pavapaṃ chamā;</gatha1>
    <gathalast line="159">Puttadārāni posentā, dhanaṃ vindanti māṇavā.</gathalast>
    <hangnum line="160" number="113"></hangnum>
    <gatha1 line="161"> ‘‘Kimahaṃ sīlasampannā, satthusāsanakārikā;</gatha1>
    <gathalast line="162">Nibbānaṃ nādhigacchāmi, akusītā anuddhatā.</gathalast>
    <hangnum line="163" number="114"></hangnum>
    <gatha1 line="164"> ‘‘Pāde pakkhālayitvāna, udakesu karomahaṃ;</gatha1>
    <gathalast line="165">Pādodakañca <pageBreak edition="Thai" number="0.0458" /> disvāna, thalato ninnamāgataṃ.</gathalast>
    <hangnum line="166" number="115"></hangnum>
    <gatha1 line="167"> ‘‘Tato cittaṃ samādhesiṃ, assaṃ bhadraṃvajāniyaṃ;</gatha1>
    <gatha2 line="168">Tato <pageBreak edition="Pali Text Society" number="0.0135" /> dīpaṃ gahetvāna, vihāraṃ pāvisiṃ ahaṃ;</gatha2>
    <gathalast line="169">Seyyaṃ olokayitvāna, mañcakamhi upāvisiṃ.</gathalast>
    <hangnum line="170" number="116"></hangnum>
    <gatha1 line="171"> ‘‘Tato sūciṃ gahetvāna, vaṭṭiṃ okassayāmahaṃ;</gatha1>
    <gathalast line="172">Padīpasseva nibbānaṃ, vimokkho ahu cetaso’’ti.</gathalast>
    <centered line="173">… Paṭācārā therī….</centered>
    <subhead line="174">11. Tiṃsamattātherīgāthā</subhead>
    <hangnum line="175" number="117"></hangnum>
    <gatha1 line="176"> ‘‘‘Musalāni <pageBreak edition="Vipassana Research Institut" number="0.0319" /> gahetvāna, dhaññaṃ koṭṭenti <alternatives line="59" extra="" separator="false"><alternative source-abbr="vri" source="vipassana research institut">māṇavā</alternative><alternative source-abbr="sī." source="sri lanka">mānavā</alternative></alternatives> ;</gatha1>
    <gathalast line="177">Puttadārāni posentā, dhanaṃ vindanti māṇavā.</gathalast>
    <hangnum line="178" number="118"></hangnum>
    <gatha1 line="179"> ‘‘‘Karotha buddhasāsanaṃ, yaṃ katvā nānutappati;</gatha1>
    <gatha2 line="180">Khippaṃ pādāni dhovitvā, ekamante nisīdatha;</gatha2>
    <gathalast line="181">Cetosamathamanuyuttā, karotha buddhasāsanaṃ’.</gathalast>
    <hangnum line="182" number="119"></hangnum>
    <gatha1 line="183"> ‘‘Tassā <alternatives line="67" extra="" separator="false"><alternative source-abbr="vri" source="vipassana research institut">tā</alternative><alternative source-abbr="sī." source="sri lanka">taṃ</alternative></alternatives>  vacanaṃ sutvā, paṭācārāya sāsanaṃ;</gatha1>
    <gatha2 line="184">Pāde pakkhālayitvāna, ekamantaṃ upāvisuṃ;</gatha2>
    <gathalast line="185">Cetosamathamanuyuttā, akaṃsu buddhasāsanaṃ.</gathalast>
    <hangnum line="186" number="120"></hangnum>
    <gatha1 line="187"> ‘‘Rattiyā <pageBreak edition="Myanmar" number="0.0393" /> purime yāme, pubbajātimanussaruṃ;</gatha1>
    <gatha2 line="188">Rattiyā majjhime yāme, dibbacakkhuṃ visodhayuṃ;</gatha2>
    <gathalast line="189">Rattiyā pacchime yāme, tamokhandhaṃ padālayuṃ.</gathalast>
    <hangnum line="190" number="121"></hangnum>
    <gatha1 line="191"> ‘‘Uṭṭhāya pāde vandiṃsu, ‘katā te anusāsanī;</gatha1>
    <gatha2 line="192">Indaṃva <pageBreak edition="Thai" number="0.0459" /> devā tidasā, saṅgāme aparājitaṃ;</gatha2>
    <gathalast line="193">Purakkhatvā <alternatives line="75" extra="" separator="true"><alternative source-abbr="vri" source="vipassana research institut">vihassāma</alternative><alternative source-abbr="sī." source="sri lanka">viharāma</alternative><alternative source-abbr="syā." source="thai">viharissāma</alternative></alternatives> , tevijjāmha anāsavā’’’ti.</gathalast>
    <paragraph line="194">Itthaṃ sudaṃ tiṃsamattā therī bhikkhuniyo paṭācārāya santike aññaṃ byākariṃsūti.</paragraph>
    <subhead line="195">12. Candātherīgāthā</subhead>
    <hangnum line="196" number="122"></hangnum>
    <gatha1 line="197"> ‘‘Duggatāhaṃ pure āsiṃ, vidhavā ca aputtikā;</gatha1>
    <gathalast line="198">Vinā mittehi ñātīhi, bhattacoḷassa nādhigaṃ.</gathalast>
    <hangnum line="199" number="123"></hangnum>
    <gatha1 line="200"> ‘‘Pattaṃ daṇḍañca gaṇhitvā, bhikkhamānā kulā kulaṃ;</gatha1>
    <gathalast line="201">Sītuṇhena ca ḍayhantī, satta vassāni cārihaṃ.</gathalast>
    <hangnum line="202" number="124"></hangnum>
    <gatha1 line="203"> ‘‘Bhikkhuniṃ puna disvāna, annapānassa lābhiniṃ;</gatha1>
    <gathalast line="204">Upasaṅkamma <alternatives line="84" extra="" separator="false"><alternative source-abbr="vri" source="vipassana research institut">avocaṃ</alternative><alternative source-abbr="ka." source="cambodian">avociṃ</alternative></alternatives> , ‘pabbajjaṃ anagāriyaṃ’.</gathalast>
    <hangnum line="205" number="125"></hangnum>
    <gatha1 line="206"> ‘‘Sā <pageBreak edition="Pali Text Society" number="0.0136" /> ca maṃ anukampāya, pabbājesi paṭācārā;</gatha1>
    <gathalast line="207">Tato maṃ ovaditvāna, paramatthe niyojayi.</gathalast>
    <hangnum line="208" number="126"></hangnum>
    <gatha1 line="209"> ‘‘Tassāhaṃ <pageBreak edition="Vipassana Research Institut" number="0.0320" /> vacanaṃ sutvā, akāsiṃ anusāsaniṃ;</gatha1>
    <gathalast line="210">Amogho ayyāyovādo, tevijjāmhi anāsavā’’ti.</gathalast>
    <centered line="211">… Candā therī….</centered>
    <centered line="212">Pañcakanipāto niṭṭhito.</centered>
  </content>
</document>