<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0509m.mul6.xml</normativeSource>
    <archivePath>roman/tipitaka (mula)/suttapitaka/khuddakanikaya/therigathapali/7. sattakanipato.xml</archivePath>
    <baseFileName>7. sattakanipato</baseFileName>
    <titlePath>7. Sattakanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">7. Sattakanipāto</chapter>
    <subhead line="2">1. Uttarātherīgāthā</subhead>
    <hangnum line="3" number="175"></hangnum>
    <gatha1 line="4"> ‘‘‘Musalāni <pageBreak edition="M" number="0.0399" /> gahetvāna, dhaññaṃ koṭṭenti māṇavā;</gatha1>
    <gathalast line="5">Puttadārāni posentā, dhanaṃ vindanti māṇavā.</gathalast>
    <hangnum line="6" number="176"></hangnum>
    <gatha1 line="7"> ‘‘‘Ghaṭetha <pageBreak edition="V" number="0.0325" /> buddhasāsane, yaṃ katvā nānutappati;</gatha1>
    <gathalast line="8">Khippaṃ pādāni dhovitvā, ekamantaṃ nisīdatha.</gathalast>
    <hangnum line="9" number="177"></hangnum>
    <gatha1 line="10"> ‘‘‘Cittaṃ upaṭṭhapetvāna, ekaggaṃ susamāhitaṃ;</gatha1>
    <gathalast line="11">Paccavekkhatha saṅkhāre, parato no ca attato’.</gathalast>
    <hangnum line="12" number="178"></hangnum>
    <gatha1 line="13"> ‘‘Tassāhaṃ vacanaṃ sutvā, paṭācārānusāsaniṃ;</gatha1>
    <gathalast line="14">Pāde pakkhālayitvāna, ekamante upāvisiṃ.</gathalast>
    <hangnum line="15" number="179"></hangnum>
    <gatha1 line="16"> ‘‘Rattiyā <pageBreak edition="T" number="0.0466" /> purime yāme, pubbajātimanussariṃ;</gatha1>
    <gathalast line="17">Rattiyā majjhime yāme, dibbacakkhuṃ visodhayiṃ.</gathalast>
    <hangnum line="18" number="180"></hangnum>
    <gatha1 line="19"> ‘‘Rattiyā pacchime yāme, tamokkhandhaṃ padālayiṃ;</gatha1>
    <gathalast line="20">Tevijjā atha vuṭṭhāsiṃ, katā te anusāsanī.</gathalast>
    <hangnum line="21" number="181"></hangnum>
    <gatha1 line="22"> ‘‘Sakkaṃva devā tidasā, saṅgāme aparājitaṃ;</gatha1>
    <gathalast line="23">Purakkhatvā vihassāmi, tevijjāmhi anāsavā’’.</gathalast>
    <centered line="24">… Uttarā therī….</centered>
    <subhead line="25">2. Cālātherīgāthā</subhead>
    <hangnum line="26" number="182"></hangnum>
    <gatha1 line="27"> ‘‘Satiṃ <pageBreak edition="P" number="0.0141" /> upaṭṭhapetvāna, bhikkhunī bhāvitindriyā;</gatha1>
    <gathalast line="28">Paṭivijjhi padaṃ santaṃ, saṅkhārūpasamaṃ sukhaṃ’’.</gathalast>
    <hangnum line="29" number="183"></hangnum>
    <gatha1 line="30"> ‘‘Kaṃ nu uddissa muṇḍāsi, samaṇī viya dissasi;</gatha1>
    <gathalast line="31">Na ca rocesi pāsaṇḍe, kimidaṃ carasi momuhā’’.</gathalast>
    <hangnum line="32" number="184"></hangnum>
    <gatha1 line="33"> ‘‘Ito bahiddhā pāsaṇḍā, diṭṭhiyo upanissitā;</gatha1>
    <gathalast line="34">Na te dhammaṃ vijānanti, na te dhammassa kovidā.</gathalast>
    <hangnum line="35" number="185"></hangnum>
    <gatha1 line="36"> ‘‘Atthi sakyakule jāto, buddho appaṭipuggalo;</gatha1>
    <gathalast line="37">So me dhammamadesesi, diṭṭhīnaṃ samatikkamaṃ.</gathalast>
    <hangnum line="38" number="186"></hangnum>
    <gatha1 line="39"> ‘‘Dukkhaṃ <pageBreak edition="M" number="0.0400" /> dukkhasamuppādaṃ, dukkhassa ca atikkamaṃ;</gatha1>
    <gathalast line="40">Ariyaṃ caṭṭhaṅgikaṃ maggaṃ, dukkhūpasamagāminaṃ.</gathalast>
    <hangnum line="41" number="187"></hangnum>
    <gatha1 line="42"> ‘‘Tassāhaṃ vacanaṃ sutvā, vihariṃ sāsane ratā;</gatha1>
    <gathalast line="43">Tisso vijjā anuppattā, kataṃ buddhassa sāsanaṃ.</gathalast>
    <hangnum line="44" number="188"></hangnum>
    <gatha1 line="45"> ‘‘Sabbattha <pageBreak edition="T" number="0.0467" /><pageBreak edition="V" number="0.0326" /> vihatā nandī, tamokhandho padālito;</gatha1>
    <gathalast line="46">Evaṃ jānāhi pāpima, nihato tvamasi antaka’’.</gathalast>
    <centered line="47">… Cālā therī….</centered>
    <subhead line="48">3. Upacālātherīgāthā</subhead>
    <hangnum line="49" number="189"></hangnum>
    <gatha1 line="50"> ‘‘Satimatī cakkhumatī, bhikkhunī bhāvitindriyā;</gatha1>
    <gathalast line="51">Paṭivijjhiṃ padaṃ santaṃ, akāpurisasevitaṃ’’.</gathalast>
    <hangnum line="52" number="190"></hangnum>
    <gatha1 line="53"> ‘‘Kiṃ nu jātiṃ na rocesi, jāto kāmāni bhuñjati;</gatha1>
    <gathalast line="54">Bhuñjāhi kāmaratiyo, māhu pacchānutāpinī’’.</gathalast>
    <hangnum line="55" number="191"></hangnum>
    <gatha1 line="56"> ‘‘Jātassa maraṇaṃ hoti, hatthapādāna chedanaṃ;</gatha1>
    <gathalast line="57">Vadhabandhapariklesaṃ, jāto dukkhaṃ nigacchati.</gathalast>
    <hangnum line="58" number="192"></hangnum>
    <gatha1 line="59"> ‘‘Atthi sakyakule jāto, sambuddho aparājito;</gatha1>
    <gathalast line="60">So me dhammamadesesi, jātiyā samatikkamaṃ.</gathalast>
    <hangnum line="61" number="193"></hangnum>
    <gatha1 line="62"> ‘‘Dukkhaṃ dukkhasamuppādaṃ, dukkhassa ca atikkamaṃ;</gatha1>
    <gathalast line="63">Ariyaṃ caṭṭhaṅgikaṃ maggaṃ, dukkhūpasamagāminaṃ.</gathalast>
    <hangnum line="64" number="194"></hangnum>
    <gatha1 line="65"> ‘‘Tassāhaṃ vacanaṃ sutvā, vihariṃ sāsane ratā;</gatha1>
    <gathalast line="66">Tisso vijjā anuppattā, kataṃ buddhassa sāsanaṃ.</gathalast>
    <hangnum line="67" number="195"></hangnum>
    <gatha1 line="68"> ‘‘Sabbattha <pageBreak edition="P" number="0.0142" /> vihatā nandī, tamokhandho padālito;</gatha1>
    <gathalast line="69">Evaṃ jānāhi pāpima, nihato tvamasi antaka’’.</gathalast>
    <centered line="70">… Upacālā therī….</centered>
    <centered line="71">Sattakanipāto niṭṭhito.</centered>
  </content>
</document>