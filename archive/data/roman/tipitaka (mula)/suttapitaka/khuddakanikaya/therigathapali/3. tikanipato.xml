<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0509m.mul2.xml</normativeSource>
    <source>roman/tipitaka (mula)/suttapitaka/khuddakanikaya/therigathapali/3. tikanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/therigathapali</directory>
    <basename>3. tikanipato</basename>
    <titlePath>3. Tikanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Tikanipāto</chapter>
    <subhead line="2">1. Aparāsāmātherīgāthā</subhead>
    <hangnum line="3" number="39"></hangnum>
    <gatha1 line="4"> ‘‘Paṇṇavīsativassāni <pageBreak edition="Myanmar" number="0.0384" />, yato pabbajitāya me;</gatha1>
    <gathalast line="5">Nābhijānāmi cittassa, samaṃ laddhaṃ kudācanaṃ.</gathalast>
    <hangnum line="6" number="40"></hangnum>
    <gatha1 line="7"> ‘‘Aladdhā cetaso santiṃ, citte avasavattinī;</gatha1>
    <gathalast line="8">Tato saṃvegamāpādiṃ, saritvā jinasāsanaṃ.</gathalast>
    <hangnum line="9" number="41"></hangnum>
    <gatha1 line="10"> ‘‘Bahūhi dukkhadhammehi, appamādaratāya me;</gatha1>
    <gatha2 line="11">Taṇhakkhayo anuppatto, kataṃ buddhassa sāsanaṃ;</gatha2>
    <gathalast line="12">Ajja <pageBreak edition="Pali Text Society" number="0.0128" /> me sattamī ratti, yato taṇhā visositā’’ti.</gathalast>
    <centered line="13">… Aparā sāmā therī….</centered>
    <subhead line="14">2. Uttamātherīgāthā</subhead>
    <hangnum line="15" number="42"></hangnum>
    <gatha1 line="16"> ‘‘Catukkhattuṃ <pageBreak edition="Thai" number="0.0449" /> pañcakkhattuṃ, vihārā upanikkhamiṃ;</gatha1>
    <gathalast line="17">Aladdhā cetaso santiṃ, citte avasavattinī.</gathalast>
    <hangnum line="18" number="43"></hangnum>
    <gatha1 line="19"> ‘‘Sā <pageBreak edition="Vipassana Research Institut" number="0.0311" /> bhikkhuniṃ upagacchiṃ, yā me saddhāyikā ahu;</gatha1>
    <gathalast line="20">Sā me dhammamadesesi, khandhāyatanadhātuyo.</gathalast>
    <hangnum line="21" number="44"></hangnum>
    <gatha1 line="22"> ‘‘Tassā dhammaṃ suṇitvāna, yathā maṃ anusāsi sā;</gatha1>
    <gatha2 line="23">Sattāhaṃ ekapallaṅkena, <alternatives line="3" extra="" separator="false"><alternative source-abbr="vri" source="vipassana research institut">nisīdiṃ pītisukhasamappitā</alternative><alternative source-abbr="sī." source="sri lanka">nisīdiṃ sukhasamappitā</alternative></alternatives> ;</gatha2>
    <gathalast line="24">Aṭṭhamiyā pāde pasāresiṃ, tamokhandhaṃ padāliyā’’ti.</gathalast>
    <centered line="25">… Uttamā therī….</centered>
    <subhead line="26">3. Aparāuttamātherīgāthā</subhead>
    <hangnum line="27" number="45"></hangnum>
    <gatha1 line="28"> ‘‘Ye ime satta bojjhaṅgā, maggā nibbānapattiyā;</gatha1>
    <gathalast line="29">Bhāvitā te mayā sabbe, yathā buddhena desitā.</gathalast>
    <hangnum line="30" number="46"></hangnum>
    <gatha1 line="31"> ‘‘Suññatassānimittassa, lābhinīhaṃ yadicchakaṃ;</gatha1>
    <gathalast line="32">Orasā dhītā buddhassa, nibbānābhiratā sadā.</gathalast>
    <hangnum line="33" number="47"></hangnum>
    <gatha1 line="34"> ‘‘Sabbe <pageBreak edition="Myanmar" number="0.0385" /> kāmā samucchinnā, ye dibbā ye ca mānusā;</gatha1>
    <gathalast line="35">Vikkhīṇo jātisaṃsāro, natthi dāni punabbhavo’’ti.</gathalast>
    <centered line="36">… Aparā uttamā therī….</centered>
    <subhead line="37">4. Dantikātherīgāthā</subhead>
    <hangnum line="38" number="48"></hangnum>
    <gatha1 line="39"> ‘‘Divāvihārā nikkhamma, gijjhakūṭamhi pabbate;</gatha1>
    <gathalast line="40">Nāgaṃ ogāhamuttiṇṇaṃ, nadītīramhi addasaṃ.</gathalast>
    <hangnum line="41" number="49"></hangnum>
    <gatha1 line="42"> ‘‘Puriso aṅkusamādāya, ‘dehi pāda’nti yācati;</gatha1>
    <gathalast line="43">Nāgo pasārayī pādaṃ, puriso nāgamāruhi.</gathalast>
    <hangnum line="44" number="50"></hangnum>
    <gatha1 line="45"> ‘‘Disvā <pageBreak edition="Thai" number="0.0450" /> adantaṃ damitaṃ, manussānaṃ vasaṃ gataṃ;</gatha1>
    <gathalast line="46">Tato cittaṃ samādhesiṃ, khalu tāya vanaṃ gatā’’ti.</gathalast>
    <centered line="47">… Dantikā therī….</centered>
    <subhead line="48">5. Ubbiritherīgāthā</subhead>
    <hangnum line="49" number="51"></hangnum>
    <gatha1 line="50"> ‘‘Amma jīvāti vanamhi kandasi, attānaṃ adhigaccha ubbiri;</gatha1>
    <gatha2 line="51"><alternatives line="12" extra="" separator="false"><alternative source-abbr="vri" source="vipassana research institut">Cullāsītisahassāni</alternative><alternative source-abbr="sī." source="sri lanka">cūḷāsītisahassāni</alternative></alternatives> , sabbā jīvasanāmikā;</gatha2>
    <gathalast line="52">Etamhāḷāhane daḍḍhā, tāsaṃ kamanusocasi.</gathalast>
    <hangnum line="53" number="52"></hangnum>
    <gatha1 line="54"> ‘‘<alternatives line="21" extra="" separator="true"><alternative source-abbr="vri" source="vipassana research institut">Abbahī</alternative><alternative source-abbr="syā." source="thai">abbutī</alternative><alternative source-abbr="ka." source="cambodian">abbuḷhaṃ</alternative></alternatives> <pageBreak edition="Vipassana Research Institut" number="0.0312" /><pageBreak edition="Pali Text Society" number="0.0129" /> vata me sallaṃ, duddasaṃ <alternatives line="31" extra="" separator="false"><alternative source-abbr="vri" source="vipassana research institut">hadayassitaṃ</alternative><alternative source-abbr="sī." source="sri lanka">hadayanissitaṃ</alternative><alternative source-abbr="syā." source="thai">hadayanissitaṃ</alternative></alternatives> ;</gatha1>
    <gathalast line="55">Yaṃ me sokaparetāya, dhītusokaṃ byapānudi.</gathalast>
    <hangnum line="56" number="53"></hangnum>
    <gatha1 line="57"> ‘‘Sājja abbūḷhasallāhaṃ, nicchātā parinibbutā;</gatha1>
    <gathalast line="58">Buddhaṃ dhammañca saṅghañca, upemi saraṇaṃ muni’’nti.</gathalast>
    <centered line="59">… Ubbirī therī….</centered>
    <subhead line="60">6. Sukkātherīgāthā</subhead>
    <hangnum line="61" number="54"></hangnum>
    <gatha1 line="62"> ‘‘Kiṃme katā rājagahe manussā, madhuṃ <alternatives line="41" extra="" separator="false"><alternative source-abbr="vri" source="vipassana research institut">pītāva</alternative><alternative source-abbr="sī." source="sri lanka">madhupītāva</alternative></alternatives>  acchare;</gatha1>
    <gathalast line="63">Ye sukkaṃ na upāsanti, desentiṃ buddhasāsanaṃ.</gathalast>
    <hangnum line="64" number="55"></hangnum>
    <gatha1 line="65"> ‘‘Tañca appaṭivānīyaṃ, asecanakamojavaṃ;</gatha1>
    <gathalast line="66">Pivanti maññe sappaññā, valāhakamivaddhagū.</gathalast>
    <hangnum line="67" number="56"></hangnum>
    <gatha1 line="68"> ‘‘Sukkā <pageBreak edition="Myanmar" number="0.0386" /> sukkehi dhammehi, vītarāgā samāhitā;</gatha1>
    <gathalast line="69">Dhāreti antimaṃ dehaṃ, jetvā māraṃ savāhana’’nti.</gathalast>
    <centered line="70">… Sukkā therī….</centered>
    <subhead line="71">7. Selātherīgāthā</subhead>
    <hangnum line="72" number="57"></hangnum>
    <gatha1 line="73"> ‘‘Natthi nissaraṇaṃ loke, kiṃ vivekena kāhasi;</gatha1>
    <gathalast line="74">Bhuñjāhi <pageBreak edition="Thai" number="0.0451" /> kāmaratiyo, māhu pacchānutāpinī’’.</gathalast>
    <hangnum line="75" number="58"></hangnum>
    <gatha1 line="76"> ‘‘Sattisūlūpamā kāmā, khandhāsaṃ adhikuṭṭanā;</gatha1>
    <gathalast line="77">Yaṃ tvaṃ ‘kāmaratiṃ’ brūsi, ‘aratī’ dāni sā mama.</gathalast>
    <hangnum line="78" number="59"></hangnum>
    <gatha1 line="79"> ‘‘Sabbattha vihatā <alternatives line="50" extra="" separator="false"><alternative source-abbr="vri" source="vipassana research institut">nandī</alternative><alternative source-abbr="sī." source="sri lanka">nandi</alternative><alternative source-abbr="syā." source="thai">nandi</alternative></alternatives> , tamokhandho padālito;</gatha1>
    <gathalast line="80">Evaṃ jānāhi pāpima, nihato tvamasi antakā’’ti.</gathalast>
    <centered line="81">… Selā therī….</centered>
    <subhead line="82">8. Somātherīgāthā</subhead>
    <hangnum line="83" number="60"></hangnum>
    <gatha1 line="84"> ‘‘Yaṃ taṃ isīhi pattabbaṃ, ṭhānaṃ durabhisambhavaṃ;</gatha1>
    <gathalast line="85">Na taṃ dvaṅgulapaññāya, sakkā pappotumitthiyā’’.</gathalast>
    <hangnum line="86" number="61"></hangnum>
    <gatha1 line="87"> ‘‘Itthibhāvo no kiṃ kayirā, cittamhi susamāhite;</gatha1>
    <gathalast line="88">Ñāṇamhi vattamānamhi, sammā dhammaṃ vipassato.</gathalast>
    <hangnum line="89" number="62"></hangnum>
    <gatha1 line="90"> ‘‘Sabbattha <pageBreak edition="Vipassana Research Institut" number="0.0313" /><pageBreak edition="Pali Text Society" number="0.0130" /> vihatā nandī, tamokhandho padālito;</gatha1>
    <gathalast line="91">Evaṃ jānāhi pāpima, nihato tvamasi antakā’’ti.</gathalast>
    <centered line="92">… Somā therī….</centered>
    <centered line="93">Tikanipāto niṭṭhito.</centered>
  </content>
</document>