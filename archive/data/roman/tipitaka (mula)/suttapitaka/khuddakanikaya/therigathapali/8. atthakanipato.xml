<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0509m.mul7.xml</normativeSource>
    <source>roman/tipitaka (mula)/suttapitaka/khuddakanikaya/therigathapali/8. atthakanipato.xml</source>
    <script>roman</script>
    <directory>/tipitaka (mula)/suttapitaka/khuddakanikaya/therigathapali</directory>
    <basename>8. atthakanipato</basename>
    <titlePath>8. Aṭṭhakanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">8. Aṭṭhakanipāto</chapter>
    <subhead line="2">1. Sīsūpacālātherīgāthā</subhead>
    <hangnum line="3" number="196"></hangnum>
    <gatha1 line="4"> ‘‘Bhikkhunī <pageBreak edition="Thai" number="0.0468" /><pageBreak edition="Myanmar" number="0.0401" /><pageBreak edition="Vipassana Research Institut" number="0.0327" /> sīlasampannā, indriyesu susaṃvutā;</gatha1>
    <gatha2 line="5">Adhigacche padaṃ santaṃ, asecanakamojavaṃ’’.</gatha2>
    <hangnum line="6" number="197"></hangnum>
    <gatha1 line="7"> ‘‘Tāvatiṃsā ca yāmā ca, tusitā cāpi devatā;</gatha1>
    <gatha2 line="8">Nimmānaratino devā, ye devā vasavattino;</gatha2>
    <gathalast line="9">Tattha cittaṃ paṇīdhehi, yattha te vusitaṃ pure’’.</gathalast>
    <hangnum line="10" number="198"></hangnum>
    <gatha1 line="11"> ‘‘Tāvatiṃsā ca yāmā ca, tusitā cāpi devatā;</gatha1>
    <gatha2 line="12">Nimmānaratino devā, ye devā vasavattino.</gatha2>
    <hangnum line="13" number="199"></hangnum>
    <gatha1 line="14"> ‘‘Kālaṃ kālaṃ bhavābhavaṃ, sakkāyasmiṃ purakkhatā;</gatha1>
    <gatha2 line="15">Avītivattā sakkāyaṃ, jātimaraṇasārino.</gatha2>
    <hangnum line="16" number="200"></hangnum>
    <gatha1 line="17"> ‘‘Sabbo ādīpito loko, sabbo loko padīpito;</gatha1>
    <gatha2 line="18">Sabbo pajjalito loko, sabbo loko pakampito.</gatha2>
    <hangnum line="19" number="201"></hangnum>
    <gatha1 line="20"> ‘‘Akampiyaṃ atuliyaṃ, aputhujjanasevitaṃ;</gatha1>
    <gatha2 line="21">Buddho dhammamadesesi, tattha me nirato mano.</gatha2>
    <hangnum line="22" number="202"></hangnum>
    <gatha1 line="23"> ‘‘Tassāhaṃ vacanaṃ sutvā, vihariṃ sāsane ratā;</gatha1>
    <gathalast line="24">Tisso vijjā anuppattā, kataṃ buddhassa sāsanaṃ.</gathalast>
    <hangnum line="25" number="203"></hangnum>
    <gatha1 line="26"> ‘‘Sabbattha vihatā nandī, tamokhandho padālito;</gatha1>
    <gathalast line="27">Evaṃ jānāhi pāpima, nihato tvamasi antaka’’.</gathalast>
    <centered line="28">… Sīsūpacālā therī….</centered>
    <centered line="29">Aṭṭhakanipāto niṭṭhito.</centered>
  </content>
</document>