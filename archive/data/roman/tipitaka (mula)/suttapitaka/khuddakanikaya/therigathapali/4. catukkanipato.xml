<?xml version="1.0"?>
<document>
<metadata>
<normativeSource>http://tipitaka.org/romn/cscd/s0509m.mul3.xml</normativeSource>
<archivePath>roman/tipitaka (mula)/suttapitaka/khuddakanikaya/therigathapali/4. catukkanipato.xml</archivePath>
<title>4. Catukkanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">4. Catukkanipāto</chapter>
<subhead line="2">1. Bhaddākāpilānītherīgāthā</subhead>
<hangnum line="3" number="63"></hangnum>
<gatha1 line="4">‘‘Putto <pageBreak edition="M" number="0.0387" />buddhassa dāyādo, kassapo susamāhito;</gatha1>
<gathalast line="5">Pubbenivāsaṃ yovedi, saggāpāyañca passati.</gathalast>
<hangnum line="6" number="64"></hangnum>
<gatha1 line="7">‘‘Atho <pageBreak edition="T" number="0.0452" />jātikkhayaṃ patto, abhiññāvosito muni;</gatha1>
<gathalast line="8">Etāhi tīhi vijjāhi, tevijjo hoti brāhmaṇo.</gathalast>
<hangnum line="9" number="65"></hangnum>
<gatha1 line="10">‘‘Tatheva bhaddā kāpilānī, tevijjā maccuhāyinī;</gatha1>
<gathalast line="11">Dhāreti antimaṃ dehaṃ, jetvā māraṃ savāhanaṃ.</gathalast>
<hangnum line="12" number="66"></hangnum>
<gatha1 line="13">‘‘Disvā ādīnavaṃ loke, ubho pabbajitā mayaṃ;</gatha1>
<gathalast line="14">Tyamha khīṇāsavā dantā, sītibhūtamha nibbutā’’ti.</gathalast>
<centered line="15">… Bhaddā kāpilānī therī….</centered>
<centered line="16">Catukkanipāto niṭṭhito.</centered>
</body>
</document>