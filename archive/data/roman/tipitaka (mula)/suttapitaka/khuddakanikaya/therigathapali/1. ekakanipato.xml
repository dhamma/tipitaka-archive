<?xml version="1.0"?>
<document>
<metadata>
<normativeSource>http://tipitaka.org/romn/cscd/s0509m.mul0.xml</normativeSource>
<archivePath>roman/tipitaka (mula)/suttapitaka/khuddakanikaya/therigathapali/1. ekakanipato.xml</archivePath>
<titlePath>1. Ekakanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<centered line="1"> Namo tassa bhagavato arahato sammāsambuddhassa</centered>
<nikaya line="2">Khuddakanikāye</nikaya>
<book line="3">Therīgāthāpāḷi</book>
<chapter line="4">1. Ekakanipāto</chapter>
<subhead line="5">1. Aññatarātherīgāthā</subhead>
<hangnum line="6" number="1"></hangnum>
<gatha1 line="7"> ‘‘Sukhaṃ <pageBreak edition="T" number="0.0442" /><pageBreak edition="M" number="0.0377" /><pageBreak edition="V" number="0.0303" /><pageBreak edition="P" number="0.0123" /> supāhi therike, katvā coḷena pārutā;</gatha1>
<gathalast line="8">Upasanto hi te rāgo, sukkhaḍākaṃ va kumbhiya’’nti.</gathalast>
<paragraph line="9">Itthaṃ sudaṃ aññatarā therī apaññātā bhikkhunī gāthaṃ abhāsitthāti.</paragraph>
<subhead line="10">2. Muttātherīgāthā</subhead>
<hangnum line="11" number="2"></hangnum>
<gatha1 line="12"> ‘‘Mutte <pageBreak edition="V" number="0.0304" /> muccassu yogehi, cando rāhuggahā iva;</gatha1>
<gathalast line="13">Vippamuttena cittena, anaṇā bhuñja piṇḍaka’’nti.</gathalast>
<paragraph line="14">Itthaṃ sudaṃ bhagavā muttaṃ sikkhamānaṃ imāya gāthāya abhiṇhaṃ ovadatīti.</paragraph>
<subhead line="15">3. Puṇṇātherīgāthā</subhead>
<hangnum line="16" number="3"></hangnum>
<gatha1 line="17"> ‘‘Puṇṇe pūrassu dhammehi, cando pannaraseriva;</gatha1>
<gathalast line="18">Paripuṇṇāya paññāya, <alternatives line="3" extra="null" separator="false"><alternative source-abbr="vri" source="vipassana research institut">tamokhandhaṃ</alternative><alternative source-abbr="sī." source="sri lanka">tamokkhandhaṃ</alternative><alternative source-abbr="syā." source="thai">tamokkhandhaṃ</alternative></alternatives>  padālayā’’ti.</gathalast>
<paragraph line="19">Itthaṃ sudaṃ puṇṇā therī gāthaṃ abhāsitthāti.</paragraph>
<subhead line="20">4. Tissātherīgāthā</subhead>
<hangnum line="21" number="4"></hangnum>
<gatha1 line="22"> ‘‘Tisse sikkhassu sikkhāya, mā taṃ yogā upaccaguṃ;</gatha1>
<gathalast line="23">Sabbayogavisaṃyuttā, cara loke anāsavā’’ti.</gathalast>
<centered line="24">… Tissā therī….</centered>
<subhead line="25">5. Aññatarātissātherīgāthā</subhead>
<hangnum line="26" number="5"></hangnum>
<gatha1 line="27"> ‘‘Tisse <pageBreak edition="T" number="0.0443" /><pageBreak edition="M" number="0.0378" /> yuñjassu dhammehi, khaṇo taṃ mā upaccagā;</gatha1>
<gathalast line="28">Khaṇātītā hi socanti, nirayamhi samappitā’’ti.</gathalast>
<centered line="29">… Aññatarā tissā therī….</centered>
<subhead line="30">6. Dhīrātherīgāthā</subhead>
<hangnum line="31" number="6"></hangnum>
<gatha1 line="32"><bold>‘‘Dhīre</bold><pageBreak edition="P" number="0.0124" /><bold> nirodhaṃ <alternatives line="11" extra="null" separator="false"><alternative source-abbr="vri" source="vipassana research institut">phusehi</alternative><alternative source-abbr="sī." source="sri lanka">phussehi</alternative></alternatives> , saññāvūpasamaṃ sukhaṃ;</bold></gatha1>
<gathalast line="33">Ārādhayāhi nibbānaṃ, <alternatives line="19" extra="null" separator="false"><alternative source-abbr="vri" source="vipassana research institut">yogakkhemamanuttara’’nti</alternative><alternative source-abbr="sī." source="sri lanka">yogakkhemaṃ anuttaranti</alternative><alternative source-abbr="syā." source="thai">yogakkhemaṃ anuttaranti</alternative></alternatives> .</gathalast>
<centered line="34">… Dhīrā therī….</centered>
<subhead line="35">7. Vīrātherīgāthā</subhead>
<hangnum line="36" number="7"></hangnum>
<gatha1 line="37"> ‘‘Vīrā <pageBreak edition="V" number="0.0305" /> <alternatives line="27" extra="null" separator="false"><alternative source-abbr="vri" source="vipassana research institut">vīrehi</alternative><alternative source-abbr="ka." source="cambodian">dhīrā dhīrehi</alternative></alternatives>  dhammehi, bhikkhunī bhāvitindriyā;</gatha1>
<gathalast line="38">Dhārehi antimaṃ dehaṃ, jetvā māraṃ <alternatives line="35" extra="null" separator="false"><alternative source-abbr="vri" source="vipassana research institut">savāhini’’nti</alternative><alternative source-abbr="ka." source="cambodian">savāhananti</alternative></alternatives> .</gathalast>
<centered line="39">… Vīrā therī….</centered>
<subhead line="40">8. Mittātherīgāthā</subhead>
<hangnum line="41" number="8"></hangnum>
<gatha1 line="42"> ‘‘Saddhāya pabbajitvāna, mitte mittaratā bhava;</gatha1>
<gathalast line="43">Bhāvehi kusale dhamme, yogakkhemassa pattiyā’’ti.</gathalast>
<centered line="44">… Mittā therī….</centered>
<subhead line="45">9. Bhadrātherīgāthā</subhead>
<hangnum line="46" number="9"></hangnum>
<gatha1 line="47"> ‘‘Saddhāya pabbajitvāna, bhadre bhadraratā bhava;</gatha1>
<gathalast line="48">Bhāvehi kusale dhamme, yogakkhemamanuttara’’nti.</gathalast>
<centered line="49">… Bhadrā therī….</centered>
<subhead line="50">10. Upasamātherīgāthā</subhead>
<hangnum line="51" number="10"></hangnum>
<gatha1 line="52"> ‘‘Upasame tare oghaṃ, maccudheyyaṃ suduttaraṃ;</gatha1>
<gathalast line="53">Dhārehi antimaṃ dehaṃ, jetvā māraṃ savāhana’’nti.</gathalast>
<centered line="54">… Upasamā therī….</centered>
<subhead line="55">11. Muttātherīgāthā</subhead>
<hangnum line="56" number="11"></hangnum>
<gatha1 line="57"> ‘‘Sumuttā <pageBreak edition="M" number="0.0379" /> sādhumuttāmhi, tīhi khujjehi muttiyā;</gatha1>
<gatha2 line="58">Udukkhalena musalena, patinā khujjakena ca;</gatha2>
<gathalast line="59">Muttāmhi <pageBreak edition="T" number="0.0444" /> jātimaraṇā, bhavanetti samūhatā’’ti.</gathalast>
<centered line="60">… Muttā therī….</centered>
<subhead line="61">12. Dhammadinnātherīgāthā</subhead>
<hangnum line="62" number="12"></hangnum>
<gatha1 line="63"> ‘‘Chandajātā avasāyī, manasā ca <alternatives line="43" extra="null" separator="true"><alternative source-abbr="vri" source="vipassana research institut">phuṭā</alternative><alternative source-abbr="syā." source="thai">phuṭṭhā</alternative><alternative source-abbr="sī." source="sri lanka">phuṭhā</alternative><alternative source-abbr="aṭṭha." source="aṭṭha.">phuṭhā</alternative></alternatives>  siyā;</gatha1>
<gathalast line="64">Kāmesu <alternatives line="52" extra="null" separator="false"><alternative source-abbr="vri" source="vipassana research institut">appaṭibaddhacittā</alternative><alternative source-abbr="ka." source="cambodian">appaṭibandhacittā</alternative></alternatives> , <bold>uddhaṃsotāti</bold> <alternatives line="60" extra="null" separator="false"><alternative source-abbr="vri" source="vipassana research institut">vuccatī’’ti</alternative><alternative source-abbr="sī." source="sri lanka">uddhaṃsotā vimuccatī’’ti</alternative><alternative source-abbr="pī." source="pali text society">uddhaṃsotā vimuccatī’’ti</alternative></alternatives> .</gathalast>
<centered line="65">… Dhammadinnā therī….</centered>
<subhead line="66">13.Visākhātherīgāthā</subhead>
<hangnum line="67" number="13"></hangnum>
<gatha1 line="68"> ‘‘Karotha <pageBreak edition="V" number="0.0306" /> buddhasāsanaṃ, yaṃ katvā nānutappati;</gatha1>
<gathalast line="69">Khippaṃ pādāni dhovitvā, ekamante nisīdathā’’ti.</gathalast>
<centered line="70">… Visākhā therī….</centered>
<subhead line="71">14.Sumanātherīgāthā</subhead>
<hangnum line="72" number="14"></hangnum>
<gatha1 line="73"> ‘‘Dhātuyo dukkhato disvā, mā jātiṃ punarāgami;</gatha1>
<gathalast line="74">Bhave chandaṃ virājetvā, upasantā carissasī’’ti.</gathalast>
<centered line="75">… Sumanā therī….</centered>
<subhead line="76">15. Uttarātherīgāthā</subhead>
<hangnum line="77" number="15"></hangnum>
<gatha1 line="78"> ‘‘Kāyena <pageBreak edition="P" number="0.0125" /> saṃvutā āsiṃ, vācāya uda cetasā;</gatha1>
<gathalast line="79">Samūlaṃ taṇhamabbuyha, sītibhūtāmhi nibbutā’’ti.</gathalast>
<centered line="80">… Uttarā therī….</centered>
<subhead line="81">16. Vuḍḍhapabbajitasumanātherīgāthā</subhead>
<hangnum line="82" number="16"></hangnum>
<gatha1 line="83"> ‘‘Sukhaṃ tvaṃ vuḍḍhike sehi, katvā coḷena pārūtā;</gatha1>
<gathalast line="84">Upasanto hi te rāgo, sītibhūtāsi nibbutā’’ti.</gathalast>
<centered line="85">… Sumanā vuḍḍhapabbajitā therī….</centered>
<subhead line="86">17. Dhammātherīgāthā</subhead>
<hangnum line="87" number="17"></hangnum>
<gatha1 line="88"> ‘‘Piṇḍapātaṃ <pageBreak edition="M" number="0.0380" /> caritvāna, daṇḍamolubbha dubbalā;</gatha1>
<gatha2 line="89">Vedhamānehi gattehi, tattheva nipatiṃ chamā;</gatha2>
<gathalast line="90">Disvā <pageBreak edition="T" number="0.0445" /> ādīnavaṃ kāye, atha cittaṃ vimucci me’’ti.</gathalast>
<centered line="91">… Dhammā therī….</centered>
<subhead line="92">18. Saṅghātherīgāthā</subhead>
<hangnum line="93" number="18"></hangnum>
<gatha1 line="94"> ‘‘Hitvā <pageBreak edition="V" number="0.0307" /> ghare <alternatives line="68" extra="null" separator="false"><alternative source-abbr="vri" source="vipassana research institut">pabbajitvā</alternative><alternative source-abbr="sī." source="sri lanka">pabbajitā</alternative><alternative source-abbr="aṭṭha." source="aṭṭha.">pabbajitā</alternative></alternatives> , hitvā puttaṃ pasuṃ piyaṃ;</gatha1>
<gatha2 line="95">Hitvā rāgañca dosañca, avijjañca virājiya;</gatha2>
<gathalast line="96">Samūlaṃ taṇhamabbuyha, upasantāmhi nibbutā’’ti.</gathalast>
<centered line="97">… Saṅghā therī….</centered>
<centered line="98">Ekakanipāto niṭṭhito.</centered>
</body>
</document>