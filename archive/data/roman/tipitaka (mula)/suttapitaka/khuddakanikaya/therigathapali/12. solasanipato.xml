<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0509m.mul11.xml</normativeSource>
    <archivePath>roman/tipitaka (mula)/suttapitaka/khuddakanikaya/therigathapali/12. solasanipato.xml</archivePath>
    <baseFileName>12. solasanipato</baseFileName>
    <titlePath>12. Soḷasanipāto - Therīgāthāpāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="aṭṭha. pāṭhantaraṃ" source-abbr="aṭṭha. pāṭhantaraṃ"/>
    </versions>
  </metadata>
  <content>
    <chapter line="1">12. Soḷasanipāto</chapter>
    <subhead line="2">1. Puṇṇātherīgāthā</subhead>
    <hangnum line="3" number="236"></hangnum>
    <gatha1 line="4"> ‘‘Udahārī <pageBreak edition="T" number="0.0473" /><pageBreak edition="M" number="0.0406" /><pageBreak edition="P" number="0.0146" /> ahaṃ <alternatives line="3" extra="" separator="false"><alternative source-abbr="vri" source="vipassana research institut">sīte</alternative><alternative source-abbr="sī." source="sri lanka">udakamāhariṃ sīte</alternative></alternatives> , sadā udakamotariṃ;</gatha1>
    <gathalast line="5">Ayyānaṃ daṇḍabhayabhītā, vācādosabhayaṭṭitā.</gathalast>
    <hangnum line="6" number="237"></hangnum>
    <gatha1 line="7"> ‘‘Kassa brāhmaṇa tvaṃ bhīto, sadā udakamotari;</gatha1>
    <gathalast line="8">Vedhamānehi gattehi, sītaṃ vedayase bhusaṃ’’.</gathalast>
    <hangnum line="9" number="238"></hangnum>
    <gatha1 line="10"> <alternatives line="11" extra="" separator="false"><alternative source-abbr="vri" source="vipassana research institut">Jānantī vata maṃ</alternative><alternative source-abbr="ka." source="cambodian">jānantī ca tuvaṃ</alternative></alternatives>  bhoti, puṇṇike paripucchasi;</gatha1>
    <gathalast line="11">Karontaṃ kusalaṃ kammaṃ, rundhantaṃ katapāpakaṃ.</gathalast>
    <hangnum line="12" number="239"></hangnum>
    <gatha1 line="13"> ‘‘Yo ca vuḍḍho daharo vā, pāpakammaṃ pakubbati;</gatha1>
    <gathalast line="14">Dakābhisecanā sopi, pāpakammā pamuccati’’.</gathalast>
    <hangnum line="15" number="240"></hangnum>
    <gatha1 line="16"> ‘‘Ko nu te idamakkhāsi, ajānantassa ajānako;</gatha1>
    <gathalast line="17">Dakābhisecanā nāma, pāpakammā pamuccati.</gathalast>
    <hangnum line="18" number="241"></hangnum>
    <gatha1 line="19"> ‘‘Saggaṃ nūna gamissanti, sabbe maṇḍūkakacchapā;</gatha1>
    <gathalast line="20"><alternatives line="19" extra="" separator="false"><alternative source-abbr="vri" source="vipassana research institut">Nāgā</alternative><alternative source-abbr="sī." source="sri lanka">nakkā</alternative></alternatives>  ca susumārā ca, ye caññe udake carā.</gathalast>
    <hangnum line="21" number="242"></hangnum>
    <gatha1 line="22"> ‘‘Orabbhikā sūkarikā, macchikā migabandhakā;</gatha1>
    <gatha2 line="23">Corā ca vajjhaghātā ca, ye caññe pāpakammino;</gatha2>
    <gathalast line="24">Dakābhisecanā tepi, pāpakammā pamuccare.</gathalast>
    <hangnum line="25" number="243"></hangnum>
    <gatha1 line="26"> ‘‘Sace imā nadiyo te, pāpaṃ pubbe kataṃ vahuṃ;</gatha1>
    <gathalast line="27">Puññampimā <pageBreak edition="T" number="0.0474" /> vaheyyuṃ te, tena tvaṃ paribāhiro.</gathalast>
    <hangnum line="28" number="244"></hangnum>
    <gatha1 line="29"> ‘‘Yassa <pageBreak edition="V" number="0.0332" /> brāhmaṇa tvaṃ bhīto, sadā udakamotari;</gatha1>
    <gathalast line="30">Tameva brahme mā kāsi, mā te sītaṃ chaviṃ hane’’.</gathalast>
    <hangnum line="31" number="245"></hangnum>
    <gatha1 line="32"> ‘‘Kummaggapaṭipannaṃ maṃ, ariyamaggaṃ samānayi;</gatha1>
    <gathalast line="33">Dakābhisecanā bhoti, imaṃ sāṭaṃ dadāmi te’’.</gathalast>
    <hangnum line="34" number="246"></hangnum>
    <gatha1 line="35"> ‘‘Tuyheva sāṭako hotu, nāhamicchāmi sāṭakaṃ;</gatha1>
    <gathalast line="36">Sace bhāyasi dukkhassa, sace te dukkhamappiyaṃ.</gathalast>
    <hangnum line="37" number="247"></hangnum>
    <gatha1 line="38"> ‘‘Mākāsi <pageBreak edition="M" number="0.0407" /><pageBreak edition="P" number="0.0147" /> pāpakaṃ kammaṃ, āvi vā yadi vā raho;</gatha1>
    <gathalast line="39">Sace ca pāpakaṃ kammaṃ, karissasi karosi vā.</gathalast>
    <hangnum line="40" number="248"></hangnum>
    <gatha1 line="41"> ‘‘Na te dukkhā pamutyatthi, <alternatives line="27" extra="" separator="false"><alternative source-abbr="vri" source="vipassana research institut">upeccāpi</alternative><alternative source-abbr="aṭṭha. pāṭhantaraṃ" source="aṭṭha. pāṭhantaraṃ">uppaccāpi</alternative></alternatives>  palāyato;</gatha1>
    <gathalast line="42">Sace bhāyasi dukkhassa, sace te dukkhamappiyaṃ.</gathalast>
    <hangnum line="43" number="249"></hangnum>
    <gatha1 line="44"> ‘‘Upehi saraṇaṃ buddhaṃ, dhammaṃ saṅghañca tādinaṃ;</gatha1>
    <gathalast line="45">Samādiyāhi sīlāni, taṃ te atthāya hehiti’’.</gathalast>
    <hangnum line="46" number="250"></hangnum>
    <gatha1 line="47"> ‘‘Upemi saraṇaṃ buddhaṃ, dhammaṃ saṅghañca tādinaṃ;</gatha1>
    <gathalast line="48">Samādiyāmi sīlāni, taṃ me atthāya hehiti.</gathalast>
    <hangnum line="49" number="251"></hangnum>
    <gatha1 line="50"> ‘‘Brahmabandhu pure āsiṃ, ajjamhi saccabrāhmaṇo;</gatha1>
    <gathalast line="51">Tevijjo vedasampanno, sottiyo camhi nhātako’’ti.</gathalast>
    <centered line="52">… Puṇṇā therī….</centered>
    <centered line="53">Soḷasanipāto niṭṭhito.</centered>
  </content>
</document>