<?xml version="1.0"?>
<document>
<metadata>
<normativeSource>http://tipitaka.org/romn/cscd/s0515m.mul4.xml</normativeSource>
<archivePath>roman/tipitaka (mula)/suttapitaka/khuddakanikaya/mahaniddesapali/5. paramatthakasuttaniddeso.xml</archivePath>
<title>5. Paramaṭṭhakasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">5. Paramaṭṭhakasuttaniddeso</chapter>
<paragraph line="2">Atha <pageBreak edition="V" number="0.0073" />paramaṭṭhakasuttaniddesaṃ vakkhati –</paragraph>
<hangnum line="3" number="31"></hangnum>
<gatha1 line="4"><bold>Paramanti</bold><pageBreak edition="T" number="0.0122" /><pageBreak edition="P" number="1.0102" /><bold>diṭṭhīsu paribbasāno, yaduttariṃ kurute jantu loke;</bold></gatha1>
<gathalast line="5"><bold>Hīnāti aññe tato sabbamāha, tasmā vivādāni avītivatto.</bold></gathalast>
<paragraph line="6"><bold>Paramanti diṭṭhīsu paribbasāno</bold>ti. Santeke samaṇabrāhmaṇā diṭṭhigatikā. Te dvāsaṭṭhiyā diṭṭhigatānaṃ aññataraññataraṃ diṭṭhigataṃ ‘‘idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavara’’nti gahetvā uggahetvā gaṇhitvā parāmasitvā abhinivisitvā sakāya sakāya diṭṭhiyā vasanti pavasanti āvasanti parivasanti. Yathā āgārikā vā gharesu vasanti, sāpattikā vā āpattīsu vasanti, sakilesā vā kilesesu vasanti; evameva santeke samaṇabrāhmaṇā diṭṭhigatikā. Te dvāsaṭṭhiyā diṭṭhigatānaṃ aññataraññataraṃ diṭṭhigataṃ ‘‘idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavara’’nti gahetvā uggahetvā gaṇhitvā parāmasitvā abhinivisitvā sakāya sakāya diṭṭhiyā vasanti <alternatives line="3"><alternative source-abbr="vri" source="vipassana research institut">pavasanti</alternative><alternative source-abbr="syā." source="thai">saṃvasanti</alternative></alternatives> āvasanti parivasantīti – paramanti diṭṭhīsu paribbasāno.</paragraph>
<paragraph line="7"><bold>Yaduttariṃ</bold><pageBreak edition="M" number="0.0079" /><bold>kurute jantu loke</bold>ti. <bold>Yada</bold>nti yaṃ. <bold>Uttariṃ kurute</bold>ti uttariṃ karoti, aggaṃ seṭṭhaṃ visiṭṭhaṃ pāmokkhaṃ <pageBreak edition="P" number="1.0103" />uttamaṃ pavaraṃ <pageBreak edition="T" number="0.0123" />karoti ‘‘ayaṃ satthā sabbaññū’’ti uttariṃ karoti, aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ karoti. ‘‘Ayaṃ dhammo svākkhāto…, ayaṃ gaṇo suppaṭipanno…, ayaṃ diṭṭhi bhaddikā…, ayaṃ paṭipadā supaññattā…, ayaṃ maggo niyyāniko’’ti uttariṃ karoti, aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ karoti nibbatteti abhinibbatteti. <bold>Jantū</bold>ti satto naro…pe… manujo. <bold>Loke</bold>ti apāyaloke…pe… āyatanaloketi – yaduttariṃ kurute jantu loke.</paragraph>
<paragraph line="8"><bold>Hīnāti aññe tato sabbamāhā</bold>ti attano satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ ṭhapetvā <pageBreak edition="V" number="0.0074" />sabbe parappavāde khipati ukkhipati parikkhipati. ‘‘So satthā na sabbaññū, dhammo na svākkhāto, gaṇo na suppaṭipanno, diṭṭhi na bhaddikā, paṭipadā na supaññattā, maggo na niyyāniko, natthettha suddhi vā visuddhi vā parisuddhi vā mutti vā vimutti vā parimutti vā, natthettha sujjhanti vā visujjhanti vā parisujjhanti vā muccanti vā vimuccanti vā parimuccanti vā, hīnā nihīnā omakā lāmakā chatukkā parittā’’ti evamāha evaṃ katheti evaṃ bhaṇati evaṃ dīpayati evaṃ voharatīti – hīnāti aññe tato sabbamāha.</paragraph>
<paragraph line="9"><bold>Tasmā vivādāni avītivatto</bold>ti. <bold>Tasmā</bold>ti taṃkāraṇā taṃhetu tappaccayā taṃnidānā. <bold>Vivādānī</bold>ti diṭṭhikalahāni diṭṭhibhaṇḍanāni diṭṭhiviggahāni diṭṭhivivādāni diṭṭhimedhagāni ca. <bold>Avītivatto</bold>ti anatikkanto asamatikkanto avītivattoti – tasmā <pageBreak edition="T" number="0.0124" />vivādāni avītivatto.</paragraph>
<paragraph line="10">Tenāha bhagavā –</paragraph>
<gatha1 line="11">‘‘Paramanti diṭṭhīsu paribbasāno, yaduttariṃ kurute jantu loke;</gatha1>
<gathalast line="12">Hīnāti aññe tato sabbamāha, tasmā vivādāni avītivatto’’ti.</gathalast>
<hangnum line="13" number="32"></hangnum>
<gatha1 line="14"><bold>Yadattanī</bold><pageBreak edition="P" number="1.0104" /><bold>passati ānisaṃsaṃ, diṭṭhe sute sīlavate mute vā;</bold></gatha1>
<gathalast line="15"><bold>Tadeva so tattha samuggahāya, nihīnato passati sabbamaññaṃ.</bold></gathalast>
<paragraph line="16"><bold>Yadattanī</bold><pageBreak edition="M" number="0.0080" /><bold>passati ānisaṃsaṃ, diṭṭhe sute sīlavate mute vā</bold>ti. <bold>Yadattanī</bold>ti yaṃ attani. <bold>Attā</bold>vuccati diṭṭhigataṃ. Attano diṭṭhiyā dve ānisaṃse passati – diṭṭhadhammikañca ānisaṃsaṃ, samparāyikañca ānisaṃsaṃ. Katamo diṭṭhiyā diṭṭhadhammiko ānisaṃso? Yaṃdiṭṭhiko satthā hoti, taṃdiṭṭhikā sāvakā honti. Taṃdiṭṭhikaṃ satthāraṃ sāvakā sakkaronti garuṃ karonti mānenti pūjenti, labhati ca tatonidānaṃ cīvarapiṇḍapātasenāsanagilānapaccayabhesajjaparikkhāraṃ. Ayaṃ diṭṭhiyā diṭṭhadhammiko ānisaṃso. Katamo diṭṭhiyā samparāyiko ānisaṃso? Ayaṃ diṭṭhi alaṃ nāgattāya vā supaṇṇattāya vā yakkhattāya vā asurattāya vā gandhabbattāya <pageBreak edition="T" number="0.0125" />vā mahārājattāya vā indattāya vā brahmattāya vā devattāya vā; ayaṃ diṭṭhi alaṃ suddhiyā visuddhiyā parisuddhiyā muttiyā vimuttiyā parimuttiyā; imāya diṭṭhiyā sujjhanti visujjhanti parisujjhanti muccanti vimuccanti parimuccanti; imāya diṭṭhiyā sujjhissāmi visujjhissāmi parisujjhissāmi muccissāmi vimuccissāmi parimuccissāmi āyatiṃ <pageBreak edition="V" number="0.0075" />phalapāṭikaṅkhī hoti. Ayaṃ diṭṭhiyā samparāyiko ānisaṃso. Attano diṭṭhiyā ime dve ānisaṃse passati, diṭṭhasuddhiyāpi dve ānisaṃse passati, sutasuddhiyāpi dve ānisaṃse passati, sīlasuddhiyāpi dve ānisaṃse passati, vatasuddhiyāpi dve ānisaṃse passati, mutasuddhiyāpi dve ānisaṃse passati – diṭṭhadhammikañca ānisaṃsaṃ samparāyikañca ānisaṃsaṃ. Katamo mutasuddhiyā diṭṭhadhammiko ānisaṃso? Yaṃdiṭṭhiko satthā hoti taṃdiṭṭhikā sāvakā honti…pe… ayaṃ mutasuddhiyā diṭṭhadhammiko ānisaṃso. Katamo <pageBreak edition="P" number="1.0105" />mutasuddhiyā samparāyiko ānisaṃso? Ayaṃ diṭṭhi alaṃ nāgattāya vā…pe… ayaṃ mutasuddhiyā samparāyiko ānisaṃso. Mutasuddhiyāpi ime dve ānisaṃse passati dakkhati oloketi nijjhāyati upaparikkhatīti – yadattanī passati ānisaṃsaṃ diṭṭhe sute sīlavate mute vā.</paragraph>
<paragraph line="17"><bold>Tadeva so tattha samuggahāyā</bold>ti. <bold>Tadevā</bold>ti taṃ diṭṭhigataṃ. <bold>Tatthā</bold>ti <pageBreak edition="T" number="0.0126" />sakāya diṭṭhiyā sakāya khantiyā sakāya ruciyā sakāya laddhiyā. <bold>Samuggahāyā</bold>ti idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavaranti gahetvā uggahetvā gaṇhitvā parāmasitvā abhinivisitvāti – tadeva so tattha samuggahāya.</paragraph>
<paragraph line="18"><bold>Nihīnato</bold><pageBreak edition="M" number="0.0081" /><bold>passati sabbamañña</bold>nti. Aññaṃ satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ hīnato nihīnato omakato lāmakato chatukkato parittato dissati passati dakkhati oloketi nijjhāyati upaparikkhatīti – nihīnato passati sabbamaññaṃ.</paragraph>
<paragraph line="19">Tenāha bhagavā –</paragraph>
<gatha1 line="20">‘‘Yadattanī passati ānisaṃsaṃ, diṭṭhe sute sīlavate mute vā;</gatha1>
<gathalast line="21">Tadeva so tattha samuggahāya, nihīnato passati sabbamañña’’nti.</gathalast>
<hangnum line="22" number="33"></hangnum>
<gatha1 line="23"><bold>Taṃ <alternatives line="11"><alternative source-abbr="vri" source="vipassana research institut">vāpi</alternative><alternative source-abbr="sī." source="sri lanka">cāpi</alternative></alternatives></bold><bold>ganthaṃ kusalā vadanti, yaṃ nissito passati hīnamaññaṃ;</bold></gatha1>
<gathalast line="24"><bold>Tasmā hi diṭṭhaṃ va sutaṃ mutaṃ vā, sīlabbataṃ bhikkhu na nissayeyya.</bold></gathalast>
<paragraph line="25"><bold>Taṃ vāpi ganthaṃ kusalā vadantī</bold>ti. <bold>Kusalā</bold>ti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā <pageBreak edition="T" number="0.0127" />evaṃ vadanti – ‘‘gantho eso, lagganaṃ etaṃ, bandhanaṃ etaṃ, palibodho <pageBreak edition="P" number="1.0106" />eso’’ti. Evaṃ vadanti evaṃ <pageBreak edition="V" number="0.0076" />kathenti evaṃ bhaṇanti evaṃ dīpayanti evaṃ voharantīti – taṃ vāpi ganthaṃ kusalā vadanti.</paragraph>
<paragraph line="26"><bold>Yaṃ nissito passati hīnamañña</bold>nti. <bold>Yaṃ nissito</bold>ti yaṃ satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ nissito sannissito allīno upagato ajjhosito adhimutto. <bold>Passati hīnamañña</bold>nti aññaṃ satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ hīnato nihīnato omakato lāmakato chatukkato parittato dissati passati dakkhati oloketi nijjhāyati upanijjhāyati upaparikkhatīti – yaṃ nissito passati hīnamaññaṃ.</paragraph>
<paragraph line="27"><bold>Tasmā hi diṭṭhaṃ va sutaṃ mutaṃ vā, sīlabbataṃ bhikkhu na nissayeyyā</bold>ti. <bold>Tasmā</bold>ti tasmā taṃkāraṇā taṃhetu tappaccayā taṃnidānā diṭṭhaṃ vā diṭṭhasuddhiṃ vā sutaṃ vā sutasuddhiṃ vā mutaṃ vā mutasuddhiṃ vā sīlaṃ vā <pageBreak edition="M" number="0.0082" />sīlasuddhiṃ vā vataṃ vā vatasuddhiṃ vā na nissayeyya na gaṇheyya na parāmaseyya nābhiniveseyyāti – tasmā hi diṭṭhaṃ va sutaṃ mutaṃ vā sīlabbataṃ bhikkhu na nissayeyya.</paragraph>
<paragraph line="28">Tenāha bhagavā –</paragraph>
<gatha1 line="29">‘‘Taṃ vāpi ganthaṃ kusalā vadanti, yaṃ nissito passati hīnamaññaṃ;</gatha1>
<gathalast line="30">Tasmā hi diṭṭhaṃ va sutaṃ mutaṃ vā, sīlabbataṃ bhikkhu na nissayeyyā’’ti.</gathalast>
<hangnum line="31" number="34"></hangnum>
<gatha1 line="32"><bold>Diṭṭhimpi</bold><pageBreak edition="T" number="0.0128" /><bold>lokasmiṃ na kappayeyya, ñāṇena vā sīlavatena vāpi;</bold></gatha1>
<gathalast line="33"><bold>Samoti attānamanūpaneyya, hīno na maññetha visesi vāpi.</bold></gathalast>
<paragraph line="34"><bold>Diṭṭhimpi lokasmiṃ na kappayeyya, ñāṇena vā sīlavatena vāpī</bold>ti. Aṭṭhasamāpattiñāṇena vā pañcābhiññāñāṇena vā micchāñāṇena vā, sīlena vā vatena vā sīlabbatena vā <pageBreak edition="P" number="1.0107" />, diṭṭhiṃ na kappayeyya na janeyya na sañjaneyya na nibbatteyya na abhinibbatteyya. <bold>Lokasmi</bold>nti apāyaloke…pe… āyatanaloketi – diṭṭhimpi lokasmiṃ na kappayeyya ñāṇena vā sīlavatena vāpi.</paragraph>
<paragraph line="35"><bold>Samoti attānamanūpaneyyā</bold>ti. Sadisohamasmīti attānaṃ na upaneyya jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā <pageBreak edition="V" number="0.0077" />sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunāti – samoti attānamanūpaneyya.</paragraph>
<paragraph line="36"><bold>Hīno na maññetha visesi vāpī</bold>ti. Hīnohamasmīti attānaṃ na upaneyya jātiyā vā gottena vā…pe… aññataraññatarena vā vatthunā. Seyyohamasmīti attānaṃ na upaneyya jātiyā vā gottena vā…pe… aññataraññatarena vā vatthunāti – hīno na maññetha <pageBreak edition="T" number="0.0129" />visesi vāpi.</paragraph>
<paragraph line="37">Tenāha bhagavā –</paragraph>
<gatha1 line="38">‘‘Diṭṭhimpi <pageBreak edition="M" number="0.0083" />lokasmiṃ na kappayeyya, ñāṇena vā sīlavatena vāpi;</gatha1>
<gathalast line="39">Samoti attānamanūpaneyya, hīno na maññetha visesi vāpī’’ti.</gathalast>
<hangnum line="40" number="35"></hangnum>
<gatha1 line="41"><bold>Attaṃ pahāya anupādiyāno, ñāṇenapi so nissayaṃ no karoti;</bold></gatha1>
<gathalast line="42"><bold>Sa ve viyattesu na vaggasārī, diṭṭhimpi so na pacceti kiñci.</bold></gathalast>
<paragraph line="43"><bold>Attaṃ pahāya anupādiyāno</bold>ti. <bold>Attaṃ pahāyā</bold>ti attadiṭṭhiṃ pahāya. <bold>Attaṃ pahāyā</bold>ti <alternatives line="19"><alternative source-abbr="vri" source="vipassana research institut">gāhaṃ</alternative><alternative source-abbr="sī. ka." source="sī. ka.">attagāhaṃ</alternative></alternatives> pahāya. <bold>Attaṃ pahāyā</bold>ti taṇhāvasena diṭṭhivasena gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ pahāya pajahitvā vinodetvā byantiṃ karitvā anabhāvaṃ gametvāti – attaṃ <pageBreak edition="P" number="1.0108" />pahāya. <bold>Anupādiyāno</bold>ti catūhi upādānehi anupādiyamāno agaṇhamāno aparāmāsamāno anabhinivisamānoti – attaṃ pahāya anupādiyāno.</paragraph>
<paragraph line="44"><bold>Ñāṇenapi so nissayaṃ no karotī</bold>ti aṭṭhasamāpattiñāṇena vā pañcābhiññāñāṇena vā micchāñāṇena vā taṇhānissayaṃ vā diṭṭhinissayaṃ vā na karoti na janeti na sañjaneti na nibbatteti na abhinibbattetīti – ñāṇenapi so nissayaṃ no karoti.</paragraph>
<paragraph line="45"><bold>Sa</bold><pageBreak edition="T" number="0.0130" /><bold>ve viyattesu na vaggasārī</bold>ti sa ve viyattesu bhinnesu dvejjhāpannesu dveḷhakajātesu nānādiṭṭhikesu nānākhantikesu nānārucikesu nānāladdhikesu nānādiṭṭhinissayaṃ nissitesu chandāgatiṃ gacchantesu dosāgatiṃ gacchantesu mohāgatiṃ gacchantesu bhayāgatiṃ gacchantesu na chandāgatiṃ gacchati na dosāgatiṃ gacchati na mohāgatiṃ gacchati na bhayāgatiṃ gacchati na rāgavasena gacchati na dosavasena gacchati na mohavasena gacchati na mānavasena gacchati na diṭṭhivasena <pageBreak edition="V" number="0.0078" />gacchati na uddhaccavasena gacchati na vicikicchāvasena gacchati na anusayavasena gacchati na vaggehi dhammehi yāyati niyyati vuyhati saṃharīyatīti – sa ve viyattesu na vaggasārī.</paragraph>
<paragraph line="46"><bold>Diṭṭhimpi</bold><pageBreak edition="M" number="0.0084" /><bold>so na pacceti kiñcī</bold>ti. Tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. So kiñci diṭṭhigataṃ na pacceti na paccāgacchatīti – diṭṭhimpi so na pacceti kiñci.</paragraph>
<paragraph line="47">Tenāha bhagavā –</paragraph>
<gatha1 line="48">‘‘Attaṃ pahāya anupādiyāno, ñāṇenapi so nissayaṃ no karoti;</gatha1>
<gathalast line="49">Sa ve viyattesu na vaggasārī, diṭṭhimpi so na pacceti kiñcī’’ti.</gathalast>
<hangnum line="50" number="36"></hangnum>
<gatha1 line="51"><bold>Yassūbhayante</bold><pageBreak edition="P" number="1.0109" /><bold>paṇidhīdha natthi, bhavābhavāya idha vā huraṃ vā;</bold></gatha1>
<gathalast line="52"><bold>Nivesanā</bold><pageBreak edition="T" number="0.0131" /><bold>tassa na santi keci, dhammesu niccheyya samuggahītaṃ.</bold></gathalast>
<paragraph line="53"><bold>Yassūbhayante paṇidhīdha natthi, bhavābhavāya idha vā huraṃ vā</bold><alternatives line="27"><alternative source-abbr="vri" source="vipassana research institut">ti</alternative><alternative source-abbr="syā." source="thai">antāti</alternative></alternatives> <bold>yassā</bold>ti arahato khīṇāsavassa. <bold>Anto</bold>ti phasso eko anto, phassasamudayo dutiyo anto; atīto eko anto, anāgato dutiyo anto; sukhā vedanā eko anto, dukkhā vedanā dutiyo anto; nāmaṃ eko anto, rūpaṃ dutiyo anto; cha ajjhattikāni āyatanāni eko anto, cha bāhirāni āyatanāni dutiyo anto; sakkāyo eko anto, sakkāyasamudayo dutiyo anto. <bold>Paṇidhi</bold>vuccati taṇhā. Yo rāgo sārāgo…pe… abhijjhā lobho akusalamūlaṃ.</paragraph>
<paragraph line="54"><bold>Bhavābhavāyā</bold>ti bhavābhavāya kammabhavāya punabbhavāya kāmabhavāya, kammabhavāya kāmabhavāya punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya arūpabhavāya punabbhavāya punappunabhavāya punappunagatiyā punappunaupapattiyā punappunapaṭisandhiyā punappunaattabhāvābhinibbattiyā. <bold>Idhā</bold>ti sakattabhāvo, <bold>hurā</bold>ti parattabhāvo; <bold>idhā</bold>ti sakarūpavedanāsaññāsaṅkhāraviññāṇaṃ, <bold>hurā</bold>ti pararūpavedanāsaññāsaṅkhāraviññāṇaṃ; <bold>idhā</bold>ti cha ajjhattikāni āyatanāni, <bold>hurā</bold>ti cha bāhirāni āyatanāni; <bold>idhā</bold>ti manussaloko, <bold>hurā</bold>ti devaloko <pageBreak edition="M" number="0.0085" />; <bold>idhā</bold>ti kāmadhātu, <bold>hurā</bold>ti rūpadhātu arūpadhātu; <bold>idhā</bold>ti kāmadhātu <pageBreak edition="T" number="0.0132" />rūpadhātu. <bold>Hurā</bold>ti arūpadhātu. <bold>Yassūbhayante paṇidhīdha natthi bhavābhavāya idha vā huraṃ vā</bold>ti. Yassa ubho ante <pageBreak edition="V" number="0.0079" />ca bhavābhavāya ca idha hurañca paṇidhi taṇhā natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā <pageBreak edition="P" number="1.0110" />abhabbuppattikā ñāṇagginā daḍḍhāti – yassūbhayante paṇidhīdha natthi bhavābhavāya idha vā huraṃ vā.</paragraph>
<paragraph line="55"><bold>Nivesanā tassa na santi kecī</bold>ti. <bold>Nivesanā</bold>ti dve nivesanā – taṇhānivesanā ca diṭṭhinivesanā ca…pe… ayaṃ taṇhānivesanā…pe… ayaṃ diṭṭhinivesanā. <bold>Tassā</bold>ti arahato khīṇāsavassa. <bold>Nivesanā tassa na santi kecī</bold>ti nivesanā tassa na santi keci natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – nivesanā tassa na santi keci.</paragraph>
<paragraph line="56"><bold>Dhammesu niccheyya samuggahīta</bold>nti. <bold>Dhammesū</bold>ti dvāsaṭṭhiyā diṭṭhigatesu. <bold>Niccheyyā</bold>ti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṃ katvā. <bold>Samuggahīta</bold>nti odhiggāho bilaggāho varaggāho koṭṭhāsaggāho uccayaggāho samuccayaggāho, ‘‘idaṃ saccaṃ tacchaṃ tathaṃ bhūtaṃ yāthāvaṃ aviparīta’’nti gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ natthi na santi na saṃvijjanti nupalabbhanti, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti – dhammesu niccheyya samuggahītaṃ.</paragraph>
<paragraph line="57">Tenāha bhagavā –</paragraph>
<gatha1 line="58">‘‘Yassūbhayante <pageBreak edition="T" number="0.0133" />paṇidhīdha natthi, bhavābhavāya idha vā huraṃ vā;</gatha1>
<gathalast line="59">Nivesanā tassa na santi keci, dhammesu niccheyya samuggahīta’’nti.</gathalast>
<hangnum line="60" number="37"></hangnum>
<gatha1 line="61"><bold>Tassīdha diṭṭhe va sute mute vā, pakappitā natthi aṇūpi saññā;</bold></gatha1>
<gathalast line="62"><bold>Taṃ brāhmaṇaṃ diṭṭhimanādiyānaṃ, kenīdha lokasmiṃ vikappayeyya.</bold></gathalast>
<paragraph line="63"><bold>Tassīdha</bold><pageBreak edition="M" number="0.0086" /><bold>diṭṭhe va sute mute vā, pakappitā natthi aṇūpi saññā</bold>ti. <bold>Tassā</bold>ti arahato khīṇāsavassa. Tassa diṭṭhe vā <pageBreak edition="P" number="1.0111" />diṭṭhasuddhiyā vā sute vā sutasuddhiyā vā mute vā mutasuddhiyā vā saññāpubbaṅgamatā saññāvikappayeyyatā saññāviggahena saññāya uṭṭhapitā samuṭṭhapitā kappitā pakappitā saṅkhatā abhisaṅkhatā saṇṭhapitā, diṭṭhi natthi na santi na saṃvijjanti <pageBreak edition="V" number="0.0080" />nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – tassīdha diṭṭhe va sute mute vā pakappitā natthi aṇūpi saññā.</paragraph>
<paragraph line="64"><bold>Taṃ brāhmaṇaṃ diṭṭhimanādiyāna</bold>nti. Brāhmaṇoti sattannaṃ dhammānaṃ bāhitattā brāhmaṇo – sakkāyadiṭṭhi bāhitā hoti…pe… asito tādi pavuccate sa brahmā. Taṃ brāhmaṇaṃ diṭṭhimanādiyānanti. Taṃ brāhmaṇaṃ <pageBreak edition="T" number="0.0134" />diṭṭhimanādiyantaṃ agaṇhantaṃ aparāmasantaṃ anabhinivesantanti – taṃ brāhmaṇaṃ diṭṭhimanādiyānaṃ.</paragraph>
<paragraph line="65"><bold>Kenīdha lokasmiṃ vikappayeyyā</bold>ti. <bold>Kappā</bold>ti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho. Taṇhākappassa pahīnattā, diṭṭhikappassa paṭinissaṭṭhattā kena rāgena kappeyya kena dosena kappeyya kena mohena kappeyya kena mānena kappeyya kāya diṭṭhiyā kappeyya kena uddhaccena kappeyya kāya vicikicchāya kappeyya kehi anusayehi kappeyya – rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. Te abhisaṅkhārā pahīnā. Abhisaṅkhārānaṃ pahīnattā gatiyo kena kappeyya – nerayikoti vā tiracchānayonikoti vā pettivisayikoti <pageBreak edition="P" number="1.0112" />vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā. So hetu natthi paccayo natthi kāraṇaṃ natthi, yena kappeyya vikappeyya vikappaṃ āpajjeyya. <bold>Lokasmi</bold>nti apāyaloke…pe… āyatanaloketi – kenīdha lokasmiṃ vikappayeyya.</paragraph>
<paragraph line="66">Tenāha bhagavā –</paragraph>
<gatha1 line="67">‘‘Tassīdha <pageBreak edition="T" number="0.0135" />diṭṭhe va sute mute vā, pakappitā natthi aṇūpi saññā;</gatha1>
<gathalast line="68">Taṃ brāhmaṇaṃ diṭṭhimanādiyānaṃ, kenīdha lokasmiṃ vikappayeyyā’’ti.</gathalast>
<hangnum line="69" number="38"></hangnum>
<gatha1 line="70"><bold>Na</bold><pageBreak edition="M" number="0.0087" /><bold>kappayanti na purekkharonti, dhammāpi tesaṃ na paṭicchitāse;</bold></gatha1>
<gathalast line="71"><bold>Na brāhmaṇo sīlavatena neyyo, pāraṅgato na pacceti tādī.</bold></gathalast>
<paragraph line="72"><bold>Na kappayanti na purekkharontī</bold>ti. <bold>Kappā</bold>ti dve kappā – taṇhākappo ca diṭṭhikappo ca. Katamo taṇhākappo? Yāvatā taṇhāsaṅkhātena sīmakataṃ mariyādikataṃ odhikataṃ pariyantakataṃ pariggahitaṃ <pageBreak edition="V" number="0.0081" /> mamāyitaṃ – ‘‘idaṃ mamaṃ, etaṃ mamaṃ, ettakaṃ mamaṃ, ettāvatā mamaṃ, mama rūpā saddā gandhā rasā phoṭṭhabbā, attharaṇā pāvuraṇā <alternatives line="35"><alternative source-abbr="vri" source="vipassana research institut">dāsidāsā</alternative><alternative source-abbr="syā. ka." source="syā. ka.">dāsīdāsā</alternative></alternatives> ajeḷakā kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ gāmanigamarājadhāniyo raṭṭhañca janapado ca koso ca koṭṭhāgārañca, kevalampi mahāpathaviṃ taṇhāvasena mamāyati, yāvatā aṭṭhasatataṇhāvicaritaṃ – ayaṃ taṇhākappo. Katamo diṭṭhikappo? Vīsativatthukā sakkāyadiṭṭhi, dasavatthukā <pageBreak edition="P" number="1.0113" />micchādiṭṭhi, dasavatthukā antaggāhikādiṭṭhi, yā evarūpā diṭṭhi diṭṭhigataṃ <pageBreak edition="T" number="0.0136" /> diṭṭhigahanaṃ diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho paṭiggāho abhiniveso parāmāso kummaggo micchāpatho micchattaṃ titthāyatanaṃ <alternatives line="43"><alternative source-abbr="vri" source="vipassana research institut">vipariyāsaggāho</alternative><alternative source-abbr="sī. syā. ka." source="sī. syā. ka.">vipariyesaggāho</alternative></alternatives> viparītaggāho vipallāsaggāho micchāgāho, ayāthāvakasmiṃ yāthāvakanti gāho, yāvatā dvāsaṭṭhi diṭṭhigatāni – ayaṃ diṭṭhikappo. Tesaṃ taṇhākappo pahīno, diṭṭhikappo paṭinissaṭṭho. Taṇhākappassa pahīnattā, diṭṭhikappassa paṭinissaṭṭhattā taṇhākappaṃ vā diṭṭhikappaṃ vā na kappenti na janenti na sañjanenti na nibbattenti na abhinibbattentīti – na kappayanti.</paragraph>
<paragraph line="73"><bold>Na purekkharontī</bold>ti. <bold>Purekkhārā</bold>ti dve purekkhārā – taṇhāpurekkhāro ca diṭṭhipurekkhāro ca…pe… ayaṃ taṇhāpurekkhāro…pe… ayaṃ diṭṭhipurekkhāro. Tesaṃ taṇhāpurekkhāro pahīno, diṭṭhipurekkhāro paṭinissaṭṭho. Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṃ vā na diṭṭhiṃ vā purato katvā caranti na taṇhādhajā na taṇhāketū na taṇhādhipateyyā na diṭṭhidhajā na diṭṭhiketū na diṭṭhādhipateyyā. Na taṇhāya vā na diṭṭhiyā vā parivāretvā carantīti – na kappayanti na purekkharonti.</paragraph>
<paragraph line="74"><bold>Dhammāpi</bold><pageBreak edition="M" number="0.0088" /><bold>tesaṃ na paṭicchitāse</bold>ti. <bold>Dhammā</bold>vuccanti dvāsaṭṭhi diṭṭhigatāni. <bold>Tesa</bold>nti tesaṃ arahantānaṃ khīṇāsavānaṃ. <bold>Na paṭicchitāse</bold>ti <pageBreak edition="T" number="0.0137" />‘‘sassato loko, idameva saccaṃ moghamañña’’nti na paṭicchitāse. ‘‘Asassato loko… antavā loko… anantavā loko… taṃ jīvaṃ taṃ sarīraṃ… aññaṃ jīvaṃ aññaṃ sarīraṃ… hoti tathāgato paraṃ maraṇā… na hoti tathāgato paraṃ maraṇā… hoti ca na ca hoti tathāgato paraṃ maraṇā… neva hoti na na hoti tathāgato paraṃ maraṇā, idameva saccaṃ moghamañña’’nti na paṭicchitāseti – dhammāpi tesaṃ na paṭicchitāse.</paragraph>
<paragraph line="75"><bold>Na brāhmaṇo sīlavatena neyyo</bold>ti. <bold>Nā</bold>ti paṭikkhepo. <bold>Brāhmaṇo</bold>ti sattannaṃ dhammānaṃ bāhitattā brāhmaṇo – sakkāyadiṭṭhi bāhitā hoti…pe… <pageBreak edition="P" number="1.0114" />asito tādi vuccate sa brahmā <pageBreak edition="V" number="0.0082" />. <bold>Na brāhmaṇo sīlavatena neyyo</bold>ti. Brāhmaṇo sīlena vā vatena vā sīlabbatena vā na yāyati na niyyati na vuyhati na saṃharīyatīti – na brāhmaṇo sīlavatena neyyo.</paragraph>
<paragraph line="76"><bold>Pāraṅgato na pacceti tādī</bold>ti. Pāraṃ vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. So pāraṅgato pārappatto antagato antappatto koṭigato koṭippatto [vitthāro] jātimaraṇasaṃsāro, natthi tassa punabbhavoti – pāraṅgato. <bold>Na paccetī</bold>ti sotāpattimaggena ye kilesā pahīnā, te kilese na puneti na pacceti na paccāgacchati. Sakadāgāmimaggena ye kilesā pahīnā, te kilese na puneti na pacceti na paccāgacchati. Anāgāmimaggena ye kilesā pahīnā, te kilese na puneti na pacceti na paccāgacchati. Arahattamaggena ye kilesā pahīnā, te kilese na puneti na pacceti na paccāgacchatīti <pageBreak edition="T" number="0.0138" />– pāraṅgato na pacceti. <bold>Tādī</bold>ti arahā pañcahākārehi tādī – iṭṭhāniṭṭhe tādī, cattāvīti tādī, tiṇṇāvīti tādī, muttāvīti tādī, taṃniddesā tādī.</paragraph>
<paragraph line="77"><note>aṅgaṃ (sī.)</note><pageBreak edition="M" number="0.0089" /><note>aṅgaṃ (sī.)</note>vāsiyā taccheyyuṃ – amusmiṃ natthi rāgo, amusmiṃ natthi paṭighaṃ, anunayapaṭighavippahīno ugghātinighātivītivatto anurodhavirodhasamatikkanto. Evaṃ arahā iṭṭhāniṭṭhe tādī.</paragraph>
<paragraph line="78">Kathaṃ arahā cattāvīti tādī? Arahato rāgo catto vanto <pageBreak edition="P" number="1.0115" />mutto pahīno paṭinissaṭṭho. Doso…pe… moho… kodho… upanāho… makkho… paḷāso… issā… macchariyaṃ… māyā… sāṭheyyaṃ… thambho… sārambho… māno… atimāno… mado… pamādo… sabbe kilesā… sabbe duccaritā… sabbe darathā… sabbe pariḷāhā… sabbe santāpā… sabbākusalābhisaṅkhārā cattā vantā muttā pahīnā paṭinissaṭṭhā. Evaṃ arahā cattāvīti tādī.</paragraph>
<paragraph line="79">Kathaṃ arahā tiṇṇāvīti tādī? Arahā kāmoghaṃ tiṇṇo bhavoghaṃ tiṇṇo diṭṭhoghaṃ tiṇṇo avijjoghaṃ tiṇṇo sabbaṃ saṃsārapathaṃ tiṇṇo uttiṇṇo nittiṇṇo atikkanto samatikkanto <pageBreak edition="V" number="0.0083" />vītivatto <pageBreak edition="T" number="0.0139" />. So vuṭṭhavāso ciṇṇacaraṇo jātimaraṇasaṃsāro, natthi tassa punabbhavoti. Evaṃ arahā tiṇṇāvīti tādī.</paragraph>
<paragraph line="80">Kathaṃ arahā muttāvīti tādī? Arahato rāgā cittaṃ muttaṃ vimuttaṃ suvimuttaṃ, dosā cittaṃ muttaṃ vimuttaṃ suvimuttaṃ, mohā cittaṃ muttaṃ vimuttaṃ suvimuttaṃ, kodhā…pe… upanāhā… makkhā… paḷāsā… issāya… macchariyā… māyāya… sāṭheyyā… thambhā… sārambhā… mānā… atimānā… madā… pamādā… sabbakilesehi… sabbaduccaritehi… sabbadarathehi… sabbapariḷāhehi… sabbasantāpehi… sabbākusalābhisaṅkhārehi cittaṃ muttaṃ vimuttaṃ suvimuttaṃ. Evaṃ arahā muttāvīti tādī.</paragraph>
<paragraph line="81">Kathaṃ arahā taṃniddesā tādī? Arahā sīle sati sīlavāti taṃniddesā tādī; saddhāya sati saddhoti taṃniddesā tādī; vīriye sati vīriyavāti taṃniddesā tādī; satiyā sati satimāti taṃniddesā tādī; samādhimhi sati samāhitoti taṃniddesā tādī; paññāya sati paññavāti taṃniddesā tādī; vijjāya sati tevijjoti taṃniddesā tādī; abhiññāya sati chaḷabhiññoti taṃniddesā tādī. Evaṃ arahā taṃniddesā <pageBreak edition="P" number="1.0116" />tādīti – pāraṅgato na pacceti tādī.</paragraph>
<paragraph line="82">Tenāha bhagavā –</paragraph>
<gatha1 line="83">‘‘Na <pageBreak edition="M" number="0.0090" />kappayanti na purekkharonti, dhammāpi tesaṃ na paṭicchitāse;</gatha1>
<gathalast line="84">Na <pageBreak edition="T" number="0.0140" />brāhmaṇo sīlavatena neyyo, pāraṅgato na pacceti tādī’’ti.</gathalast>
<centered line="85">Paramaṭṭhakasuttaniddeso pañcamo.</centered>
</body>
</document>