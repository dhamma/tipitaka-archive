<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="bahūsu" source-abbr="bahūsu"/>
    </versions>
    <normativeSource>http://tipitaka.org/romn/cscd/s0515m.mul12.xml</normativeSource>
    <source>roman/tipitaka (mula)/suttapitaka/khuddakanikaya/mahaniddesapali/13. mahaviyuhasuttaniddeso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/mahaniddesapali</directory>
    <basename>13. mahaviyuhasuttaniddeso</basename>
    <titlePath>13. Mahāviyūhasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">13. Mahāviyūhasuttaniddeso</chapter>
    <paragraph line="2">Atha <pageBreak edition="Vipassana Research Institut" number="0.0224" /> mahāviyūhasuttaniddesaṃ vakkhati –</paragraph>
    <hangnum line="3" number="130"></hangnum>
    <gatha1 line="4"><bold>Ye</bold><pageBreak edition="Thai" number="0.0367" /><pageBreak edition="Pali Text Society" number="2.0305" /><bold>kecime diṭṭhiparibbasānā, idameva saccanti ca <alternatives line="3" extra="" separator="false"><alternative source-abbr="vri" source="vipassana research institut">vādayanti</alternative><alternative source-abbr="syā." source="thai">saccanti pavādayanti</alternative></alternatives></bold><bold>;</bold></gatha1>
    <gathalast line="5"><bold>Sabbeva te nindamanvānayanti, atho pasaṃsampi labhanti tattha.</bold></gathalast>
    <paragraph line="6"><bold>Ye kecime diṭṭhiparibbasānā</bold>ti. <bold>Ye kecī</bold>ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ – ye kecīti. <bold>Diṭṭhiparibbasānā</bold>ti. Santeke samaṇabrāhmaṇā diṭṭhigatikā; te dvāsaṭṭhiyā diṭṭhigatānaṃ aññataraññataraṃ diṭṭhigataṃ gahetvā uggahetvā gaṇhitvā parāmasitvā <pageBreak edition="Myanmar" number="0.0237" /> abhinivisitvā sakāya sakāya diṭṭhiyā vasanti saṃvasanti āvasanti parivasanti. Yathā agārikā vā gharesu vasanti, sāpattikā vā āpattīsu vasanti, sakilesā vā kilesesu vasanti; evameva santeke…pe… parivasantīti – ye kecime diṭṭhiparibbasānā.</paragraph>
    <paragraph line="7"><bold>Idameva saccanti ca vādayantī</bold>ti. ‘‘Sassato loko, idameva saccaṃ moghamañña’’nti vadanti kathenti bhaṇanti dīpayanti voharanti. ‘‘Asassato loko…pe… neva hoti na na hoti tathāgato paraṃ maraṇā, idameva saccaṃ <pageBreak edition="Pali Text Society" number="2.0306" /> moghamañña’’nti vadanti kathenti bhaṇanti dīpayanti <pageBreak edition="Thai" number="0.0368" /> voharantīti – idameva saccanti ca vādayanti.</paragraph>
    <paragraph line="8"><bold>Sabbeva te nindamanvānayantī</bold>ti. Sabbeva te samaṇabrāhmaṇā nindameva anventi, garahameva anventi, akittimeva anventi; sabbe ninditāyeva honti, garahitāyeva honti, akittitāyeva hontīti – sabbeva te nindamanvānayanti.</paragraph>
    <paragraph line="9"><bold>Atho pasaṃsampi labhanti tatthā</bold>ti. Tattha sakāya diṭṭhiyā sakāya khantiyā sakāya ruciyā sakāya laddhiyā pasaṃsaṃ thomanaṃ kittiṃ vaṇṇahārikaṃ labhanti paṭilabhanti upagacchanti vindantīti – atho pasaṃsampi labhanti tattha.</paragraph>
    <paragraph line="10">Tenāha <pageBreak edition="Vipassana Research Institut" number="0.0225" /> so nimmito –</paragraph>
    <gatha1 line="11">‘‘Ye kecime diṭṭhiparibbasānā, idameva saccanti ca vādayanti;</gatha1>
    <gathalast line="12">Sabbeva te nindamanvānayanti, atho pasaṃsampi labhanti tatthā’’ti.</gathalast>
    <hangnum line="13" number="131"></hangnum>
    <gatha1 line="14"><bold>Appañhi etaṃ na alaṃ samāya, duve vivādassa phalāni brūmi;</bold></gatha1>
    <gathalast line="15"><bold>Etampi disvā na vivādayetha, khemābhipassaṃ avivādabhūmiṃ.</bold></gathalast>
    <paragraph line="16"><bold>Appañhi etaṃ na alaṃ samāyā</bold>ti. <bold>Appañhi eta</bold>nti appakaṃ etaṃ, omakaṃ etaṃ, thokakaṃ etaṃ, lāmakaṃ etaṃ, chatukkaṃ etaṃ, parittakaṃ etanti – appañhi etaṃ. <bold>Na alaṃ samāyā</bold>ti nālaṃ rāgassa <pageBreak edition="Thai" number="0.0369" /> samāya, dosassa samāya, mohassa samāya <pageBreak edition="Myanmar" number="0.0238" />, kodhassa… upanāhassa… makkhassa… paḷāsassa… issāya… macchariyassa… māyāya… sāṭheyyassa… thambhassa… sārambhassa… mānassa… atimānassa… madassa… pamādassa… sabbakilesānaṃ… sabbaduccaritānaṃ… sabbadarathānaṃ <pageBreak edition="Pali Text Society" number="2.0307" /> … sabbapariḷāhānaṃ… sabbasantāpānaṃ… sabbākusalābhisaṅkhārānaṃ samāya upasamāya vūpasamāya nibbānāya paṭinissaggāya paṭipassaddhiyāti – appañhi etaṃ na alaṃ samāya.</paragraph>
    <paragraph line="17"><bold>Duve vivādassa phalāni brūmī</bold>ti. Diṭṭhikalahassa diṭṭhibhaṇḍanassa diṭṭhiviggahassa diṭṭhivivādassa diṭṭhimedhagassa dve phalāni honti – jayaparājayo hoti, lābhālābho hoti, yasāyaso hoti, nindāpasaṃso hoti, sukhadukkhaṃ hoti, somanassadomanassaṃ hoti, iṭṭhāniṭṭhaṃ hoti, anunayapaṭighaṃ hoti, ugghātinigghāti hoti, anurodhavirodho hoti. Atha vā taṃ kammaṃ nirayasaṃvattanikaṃ, tiracchānayonisaṃvattanikaṃ, pettivisayasaṃvattanikanti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti – duve vivādassa phalāni brūmi.</paragraph>
    <paragraph line="18"><bold>Etampi disvā na vivādayethā</bold>ti. <bold>Etampi disvā</bold>ti etaṃ ādīnavaṃ disvā passitvā tulayitvā tīrayitvā vibhāvayitvā vibhūtaṃ katvā diṭṭhikalahesu diṭṭhibhaṇḍanesu diṭṭhiviggahesu diṭṭhivivādesu diṭṭhimedhagesūti – etampi disvā. <bold>Na vivādayethā</bold>ti na kalahaṃ <pageBreak edition="Thai" number="0.0370" /> kareyya, na bhaṇḍanaṃ kareyya, na viggahaṃ kareyya, na vivādaṃ kareyya, na medhagaṃ kareyya, kalahaṃ bhaṇḍanaṃ viggahaṃ vivādaṃ medhagaṃ pajaheyya vinodeyya byantiṃ kareyya anabhāvaṃ gameyya, kalahā bhaṇḍanā viggahā <pageBreak edition="Vipassana Research Institut" number="0.0226" /> vivādā medhagā ārato assa virato paṭivirato nikkhanto nissaṭo vippamutto visaññutto vimariyādikatena cetasā vihareyyāti – etampi disvā na vivādayetha.</paragraph>
    <paragraph line="19"><bold>Khemābhipassaṃ</bold><pageBreak edition="Pali Text Society" number="2.0308" /><bold>avivādabhūmi</bold>nti. Avivādabhūmiṃ vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. Etaṃ avivādabhūmiṃ khemato tāṇato leṇato saraṇato abhayato accutato amatato nibbānato passanto dakkhanto olokento nijjhāyanto upaparikkhantoti – khemābhipassaṃ avivādabhūmiṃ.</paragraph>
    <paragraph line="20">Tenāha bhagavā –</paragraph>
    <gatha1 line="21">‘‘Appañhi <pageBreak edition="Myanmar" number="0.0239" /> etaṃ na alaṃ samāya, duve vivādassa phalāni brūmi;</gatha1>
    <gathalast line="22">Etampi disvā na vivādayetha, khemābhipassaṃ avivādabhūmi’’nti.</gathalast>
    <hangnum line="23" number="132"></hangnum>
    <gatha1 line="24"><bold>Yā kācimā sammutiyo puthujjā, sabbāva etā na upeti vidvā;</bold></gatha1>
    <gathalast line="25"><bold>Anūpayo so upayaṃ kimeyya, diṭṭhe sute khantimakubbamāno.</bold></gathalast>
    <paragraph line="26"><bold>Yā</bold><pageBreak edition="Thai" number="0.0371" /><bold>kācimā sammutiyo puthujjā</bold>ti. <bold>Yā kācī</bold>ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ – yā kācīti. <bold>Sammutiyo</bold>ti. Sammutiyo vuccanti dvāsaṭṭhi diṭṭhigatāni diṭṭhisammutiyo. <bold>Puthujjā</bold>ti puthujjanehi janitā sammutiyoti puthujjā, puthu nānājanehi janitā vā sammutiyoti puthujjāti – yā kācimā sammutiyo puthujjā.</paragraph>
    <paragraph line="27"><bold>Sabbāva etā na upeti vidvā</bold>ti. Vidvā vijjāgato ñāṇī vibhāvī medhāvī. Sabbāva etā diṭṭhisammutiyo neti na upeti na upagacchati na gaṇhāti na parāmasati nābhinivisatīti – sabbāva etā na upeti vidvā.</paragraph>
    <paragraph line="28"><bold>Anūpayo so upayaṃ kimeyyā</bold>ti. <bold>Upayo</bold>ti dve upayā – taṇhūpayo ca diṭṭhūpayo ca…pe… ayaṃ taṇhūpayo…pe… ayaṃ diṭṭhūpayo. Tassa taṇhūpayo pahīno, diṭṭhūpayo paṭinissaṭṭho; taṇhūpayassa pahīnattā, diṭṭhūpayassa paṭinissaṭṭhattā anūpayo puggalo kiṃ rūpaṃ upeyya upagaccheyya gaṇheyya parāmaseyya abhiniviseyya <pageBreak edition="Pali Text Society" number="2.0309" /> attā meti. Kiṃ vedanaṃ… kiṃ saññaṃ… kiṃ saṅkhāre… kiṃ viññāṇaṃ… kiṃ gatiṃ… kiṃ upapattiṃ… kiṃ paṭisandhiṃ… kiṃ bhavaṃ <pageBreak edition="Vipassana Research Institut" number="0.0227" />… kiṃ saṃsāraṃ… kiṃ vaṭṭaṃ upeyya upagaccheyya gaṇheyya parāmaseyya abhiniveseyyāti – anūpayo so upayaṃ kimeyya.</paragraph>
    <paragraph line="29"><bold>Diṭṭhe sute khantimakubbamāno</bold>ti. Diṭṭhe vā diṭṭhasuddhiyā vā sute vā sutasuddhiyā vā mute vā mutasuddhiyā vā khantiṃ <pageBreak edition="Thai" number="0.0372" /> akubbamāno chandaṃ akubbamāno pemaṃ akubbamāno rāgaṃ akubbamāno ajanayamāno asañjanayamāno anibbattayamāno anabhinibbattayamānoti – diṭṭhe sute khantimakubbamāno.</paragraph>
    <paragraph line="30">Tenāha bhagavā –</paragraph>
    <gatha1 line="31">‘‘Yā <pageBreak edition="Myanmar" number="0.0240" /> kācimā sammutiyo puthujjā, sabbāva etā na upeti vidvā;</gatha1>
    <gathalast line="32">Anūpayo so upayaṃ kimeyya, diṭṭhe sute khantimakubbamāno’’ti.</gathalast>
    <hangnum line="33" number="133"></hangnum>
    <gatha1 line="34"><bold>Sīluttamā saññamenāhu suddhiṃ, vataṃ samādāya upaṭṭhitāse;</bold></gatha1>
    <gathalast line="35"><bold>Idheva sikkhema athassa suddhiṃ, bhavūpanītā kusalāvadānā.</bold></gathalast>
    <paragraph line="36"><bold>Sīluttamā saññamenāhu suddhi</bold>nti. Santeke samaṇabrāhmaṇā sīluttamavādā; te sīlamattena saññamamattena saṃvaramattena avītikkamamattena suddhiṃ visuddhiṃ parivisuddhiṃ, muttiṃ vimuttiṃ parivimuttiṃ <alternatives line="12" extra="" separator="false"><alternative source-abbr="vri" source="vipassana research institut">āhu</alternative><alternative source-abbr="sī." source="sri lanka">āhaṃsu</alternative><alternative source-abbr="ka." source="cambodian">āhaṃsu</alternative></alternatives>  vadanti kathenti bhaṇanti dīpayanti voharanti.</paragraph>
    <paragraph line="37">Samaṇamuṇḍikāputto evamāha – ‘‘catūhi kho ahaṃ, gahapati, dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ <pageBreak edition="Pali Text Society" number="2.0310" /> samaṇaṃ ayojjhaṃ. Katamehi catūhi? Idha, gahapati, na kāyena pāpakammaṃ karoti, na <alternatives line="22" extra="" separator="false"><alternative source-abbr="vri" source="vipassana research institut">pāpikaṃ</alternative><alternative source-abbr="sī." source="sri lanka">pāpakaṃ</alternative></alternatives>  vācaṃ bhāsati, na pāpakaṃ saṅkappaṃ saṅkappeti, na pāpakaṃ ājīvaṃ ājīvati. Imehi kho ahaṃ, gahapati <pageBreak edition="Thai" number="0.0373" />, catūhi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ; evameva santeke samaṇabrāhmaṇā sīluttamavādā; te sīlamattena saññamamattena saṃvaramattena avītikkamamattena suddhiṃ visuddhiṃ parisuddhiṃ, muttiṃ vimuttiṃ parimuttiṃ āhu vadanti kathenti bhaṇanti dīpayanti voharantī’’ti – sīluttamā saññamenāhu suddhiṃ.</paragraph>
    <paragraph line="38"><bold>Vataṃ samādāya upaṭṭhitāse</bold>ti. <bold>Vata</bold>nti hatthivataṃ vā assavataṃ vā govataṃ vā kukkuravataṃ vā kākavataṃ vā vāsudevavataṃ vā baladevavataṃ vā puṇṇabhaddavataṃ vā maṇibhaddavataṃ vā aggivataṃ <pageBreak edition="Vipassana Research Institut" number="0.0228" /> vā nāgavataṃ vā supaṇṇavataṃ vā yakkhavataṃ vā asuravataṃ vā gandhabbavataṃ vā mahārājavataṃ vā candavataṃ vā sūriyavataṃ vā indavataṃ vā brahmavataṃ vā devavataṃ vā disāvataṃ vā ādāya samādāya ādiyitvā samādiyitvā gaṇhitvā parāmasitvā abhinivisitvā <pageBreak edition="Myanmar" number="0.0241" /> upaṭṭhitā paccupaṭṭhitā allīnā upagatā ajjhositā adhimuttāti – vataṃ samādāya upaṭṭhitāse.</paragraph>
    <paragraph line="39"><bold>Idheva sikkhema athassa suddhi</bold>nti. <bold>Idhā</bold>ti sakāya diṭṭhiyā sakāya khantiyā sakāya ruciyā sakāya laddhiyā. <bold>Sikkhemā</bold>ti sikkhema ācarema samācarema samādāya vattemāti – idheva sikkhema. <bold>Athassa suddhi</bold>nti athassa suddhiṃ visuddhiṃ parisuddhiṃ, muttiṃ vimuttiṃ parimuttinti – idheva sikkhema athassa suddhiṃ.</paragraph>
    <paragraph line="40"><bold>Bhavūpanītā</bold><pageBreak edition="Thai" number="0.0374" /><bold>kusalāvadānā</bold>ti. <bold>Bhavūpanītā</bold>ti bhavūpanītā bhavūpagatā bhavajjhositā bhavādhimuttāti – bhavūpanītā <pageBreak edition="Pali Text Society" number="2.0311" />. <bold>Kusalāvadānā</bold>ti kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti – bhavūpanītā kusalāvadānā.</paragraph>
    <paragraph line="41">Tenāha bhagavā –</paragraph>
    <gatha1 line="42">‘‘Sīluttamā saññamenāhu suddhiṃ, vataṃ samādāya upaṭṭhitāse;</gatha1>
    <gathalast line="43">Idheva sikkhema athassa suddhiṃ, bhavūpanītā kusalāvadānā’’ti.</gathalast>
    <hangnum line="44" number="134"></hangnum>
    <gatha1 line="45"><bold>Sace cuto sīlavatato hoti, <alternatives line="31" extra="" separator="false"><alternative source-abbr="vri" source="vipassana research institut">pavedhatī</alternative><alternative source-abbr="sī." source="sri lanka">sa vedhatī</alternative><alternative source-abbr="syā." source="thai">sa vedhatī</alternative></alternatives></bold><bold>kammavirādhayitvā;</bold></gatha1>
    <gathalast line="46"><bold><alternatives line="41" extra="" separator="false"><alternative source-abbr="vri" source="vipassana research institut">Pajappatī</alternative><alternative source-abbr="sī." source="sri lanka">sa jappatī</alternative><alternative source-abbr="syā." source="thai">sa jappatī</alternative></alternatives></bold><bold>patthayatī ca suddhiṃ, satthāva hīno pavasaṃ gharamhā.</bold></gathalast>
    <paragraph line="47"><bold>Sace cuto sīlavatato hotī</bold>ti. Dvīhi kāraṇehi sīlavatato cavati – paravicchindanāya vā cavati, anabhisambhuṇanto vā cavati. Kathaṃ paravicchindanāya cavati? Paro vicchindati so satthā na sabbaññū, dhammo na svākkhāto, gaṇo na suppaṭipanno, diṭṭhi na bhaddikā, paṭipadā na supaññattā, maggo na niyyāniko, natthettha suddhi vā visuddhi vā parisuddhi vā, mutti vā vimutti vā parimutti <pageBreak edition="Thai" number="0.0375" /> vā, natthettha sujjhanti vā visujjhanti vā parisujjhanti vā, muccanti vā vimuccanti vā, parimuccanti vā, hīnā nihīnā omakā lāmakā chatukkā parittāti. Evaṃ paro vicchindati. Evaṃ vicchindiyamāno satthārā cavati, dhammakkhānā <pageBreak edition="Vipassana Research Institut" number="0.0229" /> cavati, gaṇā cavati, diṭṭhiyā cavati, paṭipadāya cavati, maggato cavati. Evaṃ parivicchindanāya <pageBreak edition="Myanmar" number="0.0242" /> cavati. Kathaṃ <pageBreak edition="Pali Text Society" number="2.0312" /> anabhisambhuṇanto cavati? Sīlaṃ anabhisambhuṇanto sīlato cavati, vataṃ anabhisambhuṇanto vatato cavati, sīlabbataṃ anabhisambhuṇanto sīlabbatato cavati. Evaṃ anabhisambhuṇanto cavatīti – sace cuto sīlavatato hoti.</paragraph>
    <paragraph line="48"><bold>Pavedhati kammavirādhayitvā</bold>ti. <bold>Pavedhatī</bold>ti sīlaṃ vā vataṃ vā sīlabbataṃ vā ‘‘viraddhaṃ mayā, aparaddhaṃ mayā, khalitaṃ mayā, galitaṃ mayā, aññāya aparaddho aha’’nti vedhati pavedhati sampavedhatīti – pavedhati. <bold>Kammavirādhayitvā</bold>ti puññābhisaṅkhāraṃ vā apuññābhisaṅkhāraṃ vā āneñjābhisaṅkhāraṃ vā ‘‘viraddhaṃ mayā, aparaddhaṃ mayā, khalitaṃ mayā, galitaṃ mayā, aññāya aparaddho aha’’nti vedhati pavedhati sampavedhatīti – pavedhati kammavirādhayitvā.</paragraph>
    <paragraph line="49"><bold>Pajappatī patthayatī ca suddhi</bold>nti. <bold>Pajappatī</bold>ti sīlaṃ vā jappati, vataṃ vā jappati, sīlabbataṃ vā jappati pajappati abhijappatīti – pajappati. <bold>Patthayatī ca suddhi</bold>nti sīlasuddhiṃ vā pattheti, vatasuddhiṃ vā pattheti, sīlabbatasuddhiṃ vā pattheti piheti abhijappatīti <pageBreak edition="Thai" number="0.0376" /> – pajappatī patthayatī ca suddhiṃ.</paragraph>
    <paragraph line="50"><bold>Satthāva hīno pavasaṃ gharamhā</bold>ti. Yathā puriso gharato nikkhanto satthena pavasaṃ vasanto satthā ohīno, taṃ vā satthaṃ anubandhati sakaṃ vā gharaṃ paccāgacchati; evameva so diṭṭhigatiko taṃ vā satthāraṃ gaṇhāti aññaṃ vā satthāraṃ gaṇhāti, taṃ vā dhammakkhānaṃ gaṇhāti aññaṃ vā dhammakkhānaṃ gaṇhāti, taṃ vā gaṇaṃ gaṇhāti aññaṃ vā gaṇaṃ gaṇhāti, taṃ vā diṭṭhiṃ gaṇhāti aññaṃ vā diṭṭhiṃ gaṇhāti, taṃ vā paṭipadaṃ gaṇhāti aññaṃ vā paṭipadaṃ gaṇhāti, taṃ vā maggaṃ gaṇhāti aññaṃ vā maggaṃ gaṇhāti parāmasati abhinivisatīti <pageBreak edition="Pali Text Society" number="2.0313" /> – satthāva hīno pavasaṃ gharamhā.</paragraph>
    <paragraph line="51">Tenāha bhagavā –</paragraph>
    <gatha1 line="52">‘‘Sace cuto sīlavatato hoti, pavedhatī kammavirādhayitvā;</gatha1>
    <gathalast line="53">Pajappatī patthayatī ca suddhiṃ, satthāva hīno pavasaṃ gharamhā’’ti.</gathalast>
    <hangnum line="54" number="135"></hangnum>
    <gatha1 line="55"><bold>Sīlabbataṃ</bold><pageBreak edition="Myanmar" number="0.0243" /><bold>vāpi pahāya sabbaṃ, kammañca sāvajjanavajjametaṃ;</bold></gatha1>
    <gathalast line="56"><bold>Suddhiṃ asuddhinti apatthayāno, virato care santimanuggahāya.</bold></gathalast>
    <paragraph line="57"><bold>Sīlabbataṃ</bold><pageBreak edition="Vipassana Research Institut" number="0.0230" /><bold>vāpi pahāya sabba</bold>nti. Sabbā sīlasuddhiyo pahāya <pageBreak edition="Thai" number="0.0377" /> pajahitvā vinodetvā byantiṃ karitvā anabhāvaṃ gametvā, sabbā vatasuddhiyo pahāya pajahitvā vinodetvā byantiṃ karitvā anabhāvaṃ gametvā, sabbā sīlabbatasuddhiyo pahāya pajahitvā vinodetvā byantiṃ karitvā anabhāvaṃ gametvāti – sīlabbataṃ vāpi pahāya sabbaṃ.</paragraph>
    <paragraph line="58"><bold>Kammañca sāvajjanavajjameta</bold>nti. Sāvajjakammaṃ vuccati – kaṇhaṃ kaṇhavipākaṃ. Anavajjakammaṃ vuccati – sukkaṃ sukkavipākaṃ. Sāvajjañca kammaṃ anavajjañca kammaṃ pahāya pajahitvā vinodetvā byantiṃ karitvā anabhāvaṃ gametvāti – kammañca sāvajjanavajjametaṃ.</paragraph>
    <paragraph line="59"><bold>Suddhiṃ asuddhinti apatthayāno</bold>ti. <bold>Asuddhi</bold>nti asuddhiṃ patthenti, akusale dhamme patthenti. <bold>Suddhi</bold>nti suddhiṃ patthenti, pañca kāmaguṇe patthenti; asuddhiṃ patthenti, akusale dhamme patthenti, pañca kāmaguṇe patthenti; suddhiṃ patthenti, dvāsaṭṭhi diṭṭhigatāni patthenti, asuddhiṃ patthenti, akusale dhamme patthenti, pañca kāmaguṇe patthenti, dvāsaṭṭhi diṭṭhigatāni patthenti; suddhiṃ patthenti, tedhātuke kusale dhamme patthenti, asuddhiṃ patthenti, akusale dhamme patthenti, pañca kāmaguṇe patthenti, dvāsaṭṭhi diṭṭhigatāni patthenti, tedhātuke kusale <pageBreak edition="Thai" number="0.0378" /> dhamme patthenti; suddhiṃ patthenti, puthujjanakalyāṇakā <note>kalyāṇaputhujjanā (syā.) evamīdisesu ṭhānesu</note> <alternatives line="59" extra="" separator="false"><alternative source-abbr="vri" source="vipassana research institut">niyāmāvakkantiṃ</alternative><alternative source-abbr="ka." source="cambodian">niyāmāvattantiṃ</alternative></alternatives>  patthenti. Sekkhā aggadhammaṃ <pageBreak edition="Pali Text Society" number="2.0314" /> arahattaṃ patthenti. Arahatte patte arahā neva akusale dhamme pattheti, napi pañca kāmaguṇe pattheti, napi dvāsaṭṭhi diṭṭhigatāni pattheti, napi tedhātuke kusale dhamme pattheti, napi niyāmāvakkantiṃ pattheti, napi aggadhammaṃ arahattaṃ pattheti. Patthanā samatikkanto arahā <alternatives line="68" extra="" separator="false"><alternative source-abbr="vri" source="vipassana research institut">vuddhipārihānivītivatto</alternative><alternative source-abbr="sī." source="sri lanka">vuddhipārihāniṃ vītivatto</alternative></alternatives> . So vuṭṭhavāso ciṇṇacaraṇo…pe… jātijarāmaraṇasaṃsāro natthi tassa punabbhavoti – suddhiṃ asuddhinti apatthayāno.</paragraph>
    <paragraph line="60"><bold>Virato</bold><pageBreak edition="Myanmar" number="0.0244" /><bold>care santimanuggahāyā</bold>ti. <bold>Virato</bold>ti suddhiasuddhiyā ārato assa virato paṭivirato nikkhanto nissaṭo vippamutto visaññutto, vimariyādikatena cetasā viharatīti – virato. <bold>Care</bold>ti careyya vicareyya vihareyya iriyeyya vatteyya pāleyya yapeyya yāpeyyāti – virato care. <bold>Santimanuggahāyā</bold>ti santiyo vuccanti dvāsaṭṭhi diṭṭhigatāni diṭṭhisantiyo agaṇhanto aparāmasanto anabhinivisantoti – virato care santimanuggahāya.</paragraph>
    <paragraph line="61">Tenāha <pageBreak edition="Vipassana Research Institut" number="0.0231" /> bhagavā –</paragraph>
    <gatha1 line="62">‘‘Sīlabbataṃ vāpi pahāya sabbaṃ, kammañca sāvajjanavajjametaṃ;</gatha1>
    <gathalast line="63">Suddhiṃ asuddhinti apatthayāno, virato care santimanuggahāyā’’ti.</gathalast>
    <hangnum line="64" number="136"></hangnum>
    <gatha1 line="65"><bold>Tamūpanissāya</bold><pageBreak edition="Thai" number="0.0379" /><pageBreak edition="Pali Text Society" number="2.0315" /><bold>jigucchitaṃ vā, atha vāpi diṭṭhaṃ va sutaṃ mutaṃ vā;</bold></gatha1>
    <gathalast line="66"><bold>Uddhaṃsarā suddhimanutthunanti, avītataṇhāse bhavābhavesu. </bold></gathalast>
    <paragraph line="67"><bold>Tamūpanissāya jigucchitaṃ vā</bold>ti. Santeke samaṇabrāhmaṇā tapojigucchavādā tapojigucchasārā tapojigucchanissitā ānissitā allīnā upagatā ajjhositā adhimuttāti – tamūpanissāya jigucchitaṃ vā.</paragraph>
    <paragraph line="68"><bold>Atha vāpi diṭṭhaṃ va sutaṃ mutaṃ vā</bold>ti. Diṭṭhaṃ vā diṭṭhasuddhiṃ vā sutaṃ vā sutasuddhiṃ vā mutaṃ vā mutasuddhiṃ vā nissāya upanissāya gaṇhitvā parāmasitvā abhinivisitvāti – atha vāpi diṭṭhaṃ va sutaṃ mutaṃ vā.</paragraph>
    <paragraph line="69"><bold>Uddhaṃsarā suddhimanutthunantī</bold>ti. Santeke samaṇabrāhmaṇā uddhaṃsarāvādā. Katame te samaṇabrāhmaṇā uddhaṃsarāvādā? Ye te samaṇabrāhmaṇā accantasuddhikā, saṃsārasuddhikā, akiriyadiṭṭhikā, sassatavādā – ime te samaṇabrāhmaṇā uddhaṃsarāvādā. Te saṃsāre suddhiṃ visuddhiṃ parisuddhiṃ, muttiṃ vimuttiṃ parimuttiṃ thunanti vadanti kathenti bhaṇanti dīpayanti voharantīti – uddhaṃsarā suddhimanutthunanti.</paragraph>
    <paragraph line="70"><bold>Avītataṇhāse bhavābhavesū</bold>ti. <bold>Taṇhā</bold>ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. <bold>Bhavābhavesū</bold>ti bhavābhave kammabhave punabbhave kāmabhave, kammabhave kāmabhave punabbhave rūpabhave <pageBreak edition="Myanmar" number="0.0245" />, kammabhave rūpabhave punabbhave arūpabhave, kammabhave arūpabhave punabbhave punappunabbhave punappunagatiyā punappunaupapattiyā punappunapaṭisandhiyā punappunaattabhāvābhinibbattiyā <pageBreak edition="Thai" number="0.0380" /> avītataṇhā avigatataṇhā acattataṇhā avantataṇhā amuttataṇhā appahīnataṇhā appaṭinissaṭṭhataṇhāti – avītataṇhāse bhavābhavesu.</paragraph>
    <paragraph line="71">Tenāha <pageBreak edition="Vipassana Research Institut" number="0.0232" /> bhagavā –</paragraph>
    <gatha1 line="72">‘‘Tamūpanissāya <pageBreak edition="Pali Text Society" number="2.0316" /> jigucchitaṃ vā, atha vāpi diṭṭhaṃ va sutaṃ mutaṃ vā;</gatha1>
    <gathalast line="73">Uddhaṃsarā suddhimanutthunanti, avītataṇhāse bhavābhavesū’’ti.</gathalast>
    <hangnum line="74" number="137"></hangnum>
    <gatha1 line="75"><bold>Patthayamānassa hi jappitāni, pavedhitaṃ vāpi pakappitesu;</bold></gatha1>
    <gathalast line="76"><bold>Cutūpapāto idha yassa natthi, sa kena vedheyya kuhiṃ va jappe.</bold></gathalast>
    <paragraph line="77"><bold>Patthayamānassa hi jappitānī</bold>ti. Patthanā vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Patthayamānassā</bold>ti patthayamānassa icchamānassa sādiyamānassa pihayamānassa abhijappayamānassāti – patthayamānassa hi. <bold>Jappitānī</bold>ti. <bold>Jappanā</bold> vuccati taṇhā. Yo rāgo sārāgo…pe… abhijjhā lobho akusalamūlanti – patthayamānassa hi jappitāni.</paragraph>
    <paragraph line="78"><bold>Pavedhitaṃ vāpi pakappitesū</bold>ti. <bold>Pakappanā</bold>ti dve pakappanā – taṇhāpakappanā ca diṭṭhipakappanā ca…pe… ayaṃ taṇhāpakappanā…pe… ayaṃ diṭṭhipakappanā. <bold>Pavedhitaṃ vāpi pakappitesū</bold>ti. Pakappitaṃ vatthuṃ acchedasaṅkinopi vedhenti, acchijjantepi <pageBreak edition="Thai" number="0.0381" /> vedhenti, acchinnepi vedhenti; pakappitaṃ vatthuṃ vipariṇāmasaṅkinopi vedhenti, vipariṇamantepi vedhenti, vipariṇatepi vedhenti pavedhenti sampavedhentīti – pavedhitaṃ vāpi pakappitesu.</paragraph>
    <paragraph line="79"><bold>Cutūpapāto idha yassa natthī</bold>ti. <bold>Yassā</bold>ti arahato khīṇāsavassa. Yassa gamanaṃ āgamanaṃ gamanāgamanaṃ kālaṃgati bhavābhavo cuti ca upapatti ca nibbatti ca bhedo ca jāti ca jarāmaraṇañca natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā <pageBreak edition="Pali Text Society" number="2.0317" /> ñāṇagginā daḍḍhāti – cutūpapāto idha yassa natthi.</paragraph>
    <paragraph line="80"><bold>Sa</bold><pageBreak edition="Myanmar" number="0.0246" /><bold>kena vedheyya kuhiṃ va jappe</bold>ti. So kena rāgena vedheyya, kena dosena vedheyya, kena mohena vedheyya, kena mānena vedheyya, kāya diṭṭhiyā vedheyya, kena uddhaccena vedheyya, kāya vicikicchāya vedheyya, kehi anusayehi vedheyya – rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. Te abhisaṅkhārā pahīnā; abhisaṅkhārānaṃ pahīnattā gatiyā kena vedheyya – nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti <pageBreak edition="Vipassana Research Institut" number="0.0233" /> vā saññīti vā asaññīti vā nevasaññīnāsaññīti vā, so hetu natthi paccayo natthi kāraṇaṃ natthi yena vedheyya pavedheyya sampavedheyyāti <pageBreak edition="Thai" number="0.0382" /> – sa kena vedheyya. <bold>Kuhiṃva jappe</bold>ti kuhiṃ vā jappeyya kimhi jappeyya, kattha jappeyya pajappeyya abhijappeyyāti – sa kena vedheyya kuhiṃ va jappe.</paragraph>
    <paragraph line="81">Tenāha bhagavā –</paragraph>
    <gatha1 line="82">‘‘Patthayamānassa hi jappitāni, pavedhitaṃ vāpi pakappitesu;</gatha1>
    <gathalast line="83">Cutūpapāto idha yassa natthi, sa kena vedheyya kuhiṃ va jappe’’ti.</gathalast>
    <hangnum line="84" number="138"></hangnum>
    <gatha1 line="85"><bold>Yamāhu dhammaṃ paramanti eke, tameva hīnanti panāhu aññe;</bold></gatha1>
    <gathalast line="86"><bold>Sacco nu vādo katamo imesaṃ, sabbeva hīme kusalāvadānā.</bold></gathalast>
    <paragraph line="87"><bold>Yamāhu dhammaṃ paramanti eke</bold>ti. Yaṃ dhammaṃ diṭṭhiṃ paṭipadaṃ maggaṃ eke samaṇabrāhmaṇā ‘‘idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavara’’nti <pageBreak edition="Pali Text Society" number="2.0318" />, evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti – yamāhu dhammaṃ paramanti eke.</paragraph>
    <paragraph line="88"><bold>Tameva hīnanti panāhu aññe</bold>ti tameva dhammaṃ diṭṭhiṃ paṭipadaṃ maggaṃ eke samaṇabrāhmaṇā ‘‘hīnaṃ etaṃ, nihīnaṃ etaṃ, omakaṃ etaṃ, lāmakaṃ etaṃ, chatukkaṃ etaṃ, parittakaṃ eta’’nti, evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti – tameva hīnanti panāhu aññe.</paragraph>
    <paragraph line="89"><bold>Sacco</bold><pageBreak edition="Thai" number="0.0383" /><pageBreak edition="Myanmar" number="0.0247" /><bold>nu vādo katamo imesa</bold>nti. Imesaṃ samaṇabrāhmaṇānaṃ vādo katamo sacco taccho tatho bhūto yāthāvo aviparītoti – sacco nu vādo katamo imesaṃ.</paragraph>
    <paragraph line="90"><bold>Sabbeva hīme kusalāvadānā</bold>ti. Sabbevime samaṇabrāhmaṇā kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti – sabbeva hīme kusalāvadānā.</paragraph>
    <paragraph line="91">Tenāha <pageBreak edition="Vipassana Research Institut" number="0.0234" /> so nimmito –</paragraph>
    <gatha1 line="92">‘‘Yamāhu dhammaṃ paramanti eke, tameva hīnanti panāhu aññe;</gatha1>
    <gathalast line="93">Sacco nu vādo katamo imesaṃ, sabbeva hīme kusalāvadānā’’ti.</gathalast>
    <hangnum line="94" number="139"></hangnum>
    <gatha1 line="95"><bold>Sakañhi dhammaṃ paripuṇṇamāhu, aññassa dhammaṃ pana hīnamāhu;</bold></gatha1>
    <gathalast line="96"><bold>Evampi viggayha vivādayanti, sakaṃ sakaṃ sammutimāhu saccaṃ.</bold></gathalast>
    <paragraph line="97"><bold>Sakañhi dhammaṃ paripuṇṇamāhū</bold>ti sakaṃ dhammaṃ diṭṭhiṃ paṭipadaṃ maggaṃ eke samaṇabrāhmaṇā ‘‘idaṃ samattaṃ paripuṇṇaṃ anoma’’nti, evamāhaṃsu…pe… evaṃ voharantīti – sakañhi dhammaṃ paripuṇṇamāhu.</paragraph>
    <paragraph line="98"><bold>Aññassa</bold><pageBreak edition="Pali Text Society" number="2.0319" /><bold>dhammaṃ pana hīnamāhū</bold>ti. Aññassa dhammaṃ diṭṭhiṃ paṭipadaṃ <pageBreak edition="Thai" number="0.0384" /> maggaṃ eke samaṇabrāhmaṇā ‘‘hīnaṃ etaṃ, nihīnaṃ etaṃ, omakaṃ etaṃ, lāmakaṃ etaṃ, chatukkaṃ etaṃ, parittakaṃ eta’’nti, evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti – aññassa dhammaṃ pana hīnamāhu.</paragraph>
    <paragraph line="99"><bold>Evampi viggayha vivādayantī</bold>ti evaṃ gahetvā uggahetvā gaṇhitvā parāmasitvā abhinivisitvā vivādayanti, kalahaṃ karonti, bhaṇḍanaṃ karonti, viggahaṃ karonti, vivādaṃ karonti, medhagaṃ karonti – ‘‘na tvaṃ imaṃ dhammavinayaṃ ājānāsi…pe… nibbeṭhehi vā sace pahosī’’ti – evampi viggayha vivādayanti.</paragraph>
    <paragraph line="100"><bold>Sakaṃ sakaṃ sammutimāhu sacca</bold>nti. ‘‘Sassato loko, idameva saccaṃ moghamañña’’nti – sakaṃ sakaṃ sammutimāhu saccaṃ. ‘‘Asassato loko <pageBreak edition="Myanmar" number="0.0248" /> …pe… neva hoti na na hoti tathāgato paraṃ maraṇā, idameva saccaṃ moghamañña’’nti – sakaṃ sakaṃ sammutimāhu saccaṃ.</paragraph>
    <paragraph line="101">Tenāha bhagavā –</paragraph>
    <gatha1 line="102">‘‘Sakañhi dhammaṃ paripuṇṇamāhu, aññassa dhammaṃ pana hīnamāhu;</gatha1>
    <gathalast line="103">Evampi viggayha vivādayanti, sakaṃ sakaṃ sammutimāhu sacca’’nti.</gathalast>
    <hangnum line="104" number="140"></hangnum>
    <gatha1 line="105"><bold>Parassa</bold><pageBreak edition="Vipassana Research Institut" number="0.0235" /><bold>ce vambhayitena hīno, na koci dhammesu visesi assa;</bold></gatha1>
    <gathalast line="106"><bold>Puthū hi aññassa vadanti dhammaṃ, nihīnato samhi daḷhaṃ vadānā.</bold></gathalast>
    <paragraph line="107"><bold>Parassa</bold><pageBreak edition="Thai" number="0.0385" /><bold>ce vambhayitena hīno</bold>ti parassa ce vambhayitakāraṇā ninditakāraṇā garahitakāraṇā upavaditakāraṇā paro bālo hoti hīno nihīno omako lāmako chatukko parittoti – parassa ce vambhayitena hīno.</paragraph>
    <paragraph line="108"><bold>Na koci dhammesu visesi assā</bold>ti. Dhammesu na koci aggo seṭṭho visiṭṭho pāmokkho uttamo pavaro assāti – na koci dhammesu visesi assa.</paragraph>
    <paragraph line="109"><bold>Puthū</bold><pageBreak edition="Pali Text Society" number="2.0320" /><bold>hi aññassa vadanti dhammaṃ, nihīnato</bold>ti. Bahukāpi bahūnaṃ dhammaṃ vadanti upavadanti nindanti garahanti hīnato nihīnato omakato lāmakato chatukkato parittato, bahukāpi ekassa dhammaṃ vadanti upavadanti nindanti garahanti hīnato nihīnato omakato lāmakato chatukkato parittato, ekopi bahūnaṃ dhammaṃ vadati upavadati nindati garahati hīnato nihīnato omakato lāmakato chatukkato parittato, ekopi ekassa dhammaṃ vadati upavadati nindati garahati hīnato nihīnato omakato lāmakato chatukkato parittatoti – puthū hi aññassa vadanti dhammaṃ.</paragraph>
    <paragraph line="110"><bold>Nihīnato samhi daḷhaṃ vadānā</bold>ti. Dhammo sakāyanaṃ, diṭṭhi sakāyanaṃ, paṭipadā sakāyanaṃ, maggo sakāyanaṃ, sakāyane daḷhavādā thiravādā balikavādā <pageBreak edition="Myanmar" number="0.0249" /> aṭṭhitavādāti – nihīnato samhi daḷhaṃ vadānā.</paragraph>
    <paragraph line="111">Tenāha bhagavā –</paragraph>
    <gatha1 line="112">‘‘Parassa <pageBreak edition="Thai" number="0.0386" /> ce vambhayitena hīno, na koci dhammesu visesi assa;</gatha1>
    <gathalast line="113">Puthū hi aññassa vadanti dhammaṃ, nihīnato samhi daḷhaṃ vadānā’’ti.</gathalast>
    <hangnum line="114" number="141"></hangnum>
    <gatha1 line="115"><bold><alternatives line="77" extra="" separator="false"><alternative source-abbr="vri" source="vipassana research institut">Saddhammapūjāpi</alternative><alternative source-abbr="sī." source="sri lanka">saddhammapūjā ca</alternative><alternative source-abbr="syā." source="thai">saddhammapūjā ca</alternative></alternatives></bold><bold>panā tatheva, yathā pasaṃsanti sakāyanāni;</bold></gatha1>
    <gathalast line="116"><bold><alternatives line="87" extra="" separator="false"><alternative source-abbr="vri" source="vipassana research institut">Sabbeva vādā</alternative><alternative source-abbr="syā." source="thai">sabbe pavādā</alternative></alternatives></bold><bold><alternatives line="96" extra="" separator="false"><alternative source-abbr="vri" source="vipassana research institut">tathiyā</alternative><alternative source-abbr="bahūsu" source="bahūsu">tathi vā</alternative></alternatives></bold><bold>bhaveyyuṃ, suddhī hi nesaṃ paccattameva.</bold></gathalast>
    <paragraph line="117"><bold>Saddhammapūjāpi panā tathevā</bold>ti. Katamā saddhammapūjā? Sakaṃ satthāraṃ sakkaroti garuṃ karoti <pageBreak edition="Vipassana Research Institut" number="0.0236" /> māneti pūjeti ‘‘ayaṃ satthā sabbaññū’’ti – ayaṃ saddhammapūjā. Sakaṃ dhammakkhānaṃ sakaṃ gaṇaṃ sakaṃ diṭṭhiṃ sakaṃ paṭipadaṃ sakaṃ maggaṃ sakkaroti garuṃ karoti māneti pūjeti ‘‘ayaṃ maggo niyyāniko’’ti – ayaṃ saddhammapūjā <pageBreak edition="Pali Text Society" number="2.0321" />. <bold>Saddhammapūjāpi panā tathevā</bold>ti saddhammapūjā tathā tacchā bhūtā yāthāvā aviparītāti – saddhammapūjāpi panā tatheva.</paragraph>
    <paragraph line="118"><bold>Yathā pasaṃsanti sakāyanānī</bold>ti. Dhammo sakāyanaṃ diṭṭhi sakāyanaṃ paṭipadā sakāyanaṃ maggo sakāyanaṃ, sakāyanāni pasaṃsanti thomenti kittenti vaṇṇentīti – yathā pasaṃsanti sakāyanāni.</paragraph>
    <paragraph line="119"><bold>Sabbeva vādā tathiyā bhaveyyu</bold>nti sabbeva vādā tathā tacchā bhūtā yāthāvā aviparītā bhaveyyunti – sabbeva vādā tathiyā bhaveyyuṃ.</paragraph>
    <paragraph line="120"><bold>Suddhī</bold><pageBreak edition="Thai" number="0.0387" /><bold>hi nesaṃ paccattamevā</bold>ti. Paccattameva tesaṃ samaṇabrāhmaṇānaṃ suddhi visuddhi parisuddhi, mutti vimutti parimuttīti – suddhī hi nesaṃ paccattameva.</paragraph>
    <paragraph line="121">Tenāha bhagavā –</paragraph>
    <gatha1 line="122">‘‘Saddhammapūjāpi panā tatheva, yathā pasaṃsanti sakāyanāni;</gatha1>
    <gathalast line="123">Sabbeva vādā tathiyā bhaveyyuṃ, suddhī hi nesaṃ paccattamevā’’ti.</gathalast>
    <hangnum line="124" number="142"></hangnum>
    <gatha1 line="125"><bold>Na</bold><pageBreak edition="Myanmar" number="0.0250" /><bold>brāhmaṇassa paraneyyamatthi, dhammesu niccheyya samuggahītaṃ;</bold></gatha1>
    <gathalast line="126"><bold>Tasmā vivādāni upātivatto, na hi seṭṭhato passati dhammamaññaṃ.</bold></gathalast>
    <paragraph line="127"><bold>Na brāhmaṇassa paraneyyamatthī</bold>ti. <bold>Nā</bold>ti paṭikkhepo. <bold>Brāhmaṇo</bold>ti sattannaṃ dhammānaṃ bāhitattā brāhmaṇo…pe… asito tādi pavuccate sa brahmā. <bold>Na brāhmaṇassa paraneyyamatthī</bold>ti brāhmaṇassa paraneyyatā natthi, brāhmaṇo na paraneyyo, na parapattiyo, na parapaccayo, na <alternatives line="105" extra="" separator="false"><alternative source-abbr="vri" source="vipassana research institut">parapaṭibaddhagū</alternative><alternative source-abbr="ka." source="cambodian">parapaṭibandhagū</alternative></alternatives>  jānāti passati asammūḷho sampajāno paṭissato. ‘‘Sabbe saṅkhārā aniccā’’ti brāhmaṇassa paraneyyatā natthi, brāhmaṇo na paraneyyo, na parapattiyo, na parapaccayo, na parapaṭibaddhagū jānāti <pageBreak edition="Pali Text Society" number="2.0322" /> passati asammūḷho sampajāno paṭissato. ‘‘Sabbe saṅkhārā dukkhā’’ti…pe… ‘‘yaṃ <pageBreak edition="Thai" number="0.0388" /> kiñci samudayadhammaṃ sabbaṃ taṃ nirodhadhamma’’ntntti brāhmaṇassa paraneyyatā natthi, brāhmaṇo na paraneyyo <pageBreak edition="Vipassana Research Institut" number="0.0237" />, na parapattiyo, na parapaccayo, na parapaṭibaddhagū jānāti passati asammūḷho sampajāno paṭissatoti – na brāhmaṇassa paraneyyamatthi.</paragraph>
    <paragraph line="128"><bold>Dhammesu niccheyya samuggahīta</bold>nti. <bold>Dhammesū</bold>ti dvāsaṭṭhiyā diṭṭhigatesu. <bold>Niccheyyā</bold>ti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṃ katvā. Odhiggāho bilaggāho varaggāho koṭṭhāsaggāho uccayaggāho samuccayaggāho ‘‘idaṃ saccaṃ tathaṃ bhūtaṃ yāthāvaṃ aviparīta’’nti gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti – dhammesu niccheyya samuggahītaṃ.</paragraph>
    <paragraph line="129"><bold>Tasmā vivādāni upātivatto</bold>ti. <bold>Tasmā</bold>ti tasmā taṃkāraṇā taṃhetu tappaccayā taṃnidānā diṭṭhikalahāni diṭṭhibhaṇḍanāni diṭṭhiviggahāni diṭṭhivivādāni diṭṭhimedhagāni upātivatto atikkanto samatikkanto vītivattoti – tasmā vivādāni upātivatto.</paragraph>
    <paragraph line="130"><bold>Na hi seṭṭhato passati dhammamañña</bold>nti. Aññaṃ satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ aññatra satipaṭṭhānehi, aññatra sammappadhānehi, aññatra iddhipādehi <pageBreak edition="Myanmar" number="0.0251" />, aññatra indriyehi, aññatra balehi, aññatra bojjhaṅgehi, aññatra ariyā <pageBreak edition="Thai" number="0.0389" /> aṭṭhaṅgikā maggā, aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ dhammaṃ na passati na dakkhati na oloketi na nijjhāyati <pageBreak edition="Pali Text Society" number="2.0323" /> na upaparikkhatīti – na hi seṭṭhato passati dhammamaññaṃ.</paragraph>
    <paragraph line="131">Tenāha bhagavā –</paragraph>
    <gatha1 line="132">‘‘Na brāhmaṇassa paraneyyamatthi, dhammesu niccheyya samuggahītaṃ;</gatha1>
    <gathalast line="133">Tasmā vivādāni upātivatto, na hi seṭṭhato passati dhammamañña’’nti.</gathalast>
    <hangnum line="134" number="143"></hangnum>
    <gatha1 line="135"><bold>Jānāmi passāmi tatheva etaṃ, diṭṭhiyā eke paccenti suddhiṃ;</bold></gatha1>
    <gathalast line="136"><bold>Adakkhi ce kiñhi tumassa tena, atisitvā aññena vadanti suddhiṃ.</bold></gathalast>
    <paragraph line="137"><bold>Jānāmi passāmi tatheva eta</bold>nti. <bold>Jānāmī</bold>ti <alternatives line="114" extra=" aṭṭhakathā oloketabbā" separator="false"><alternative source-abbr="vri" source="vipassana research institut">paracittañāṇena</alternative><alternative source-abbr="sī." source="sri lanka">paracittavijānanañāṇena</alternative></alternatives>  vā jānāmi, pubbenivāsānussatiñāṇena vā jānāmi. <bold>Passāmī</bold>ti maṃsacakkhunā vā passāmi, dibbena cakkhunā <pageBreak edition="Vipassana Research Institut" number="0.0238" /> vā passāmi. <bold>Tatheva eta</bold>nti etaṃ tathaṃ tacchaṃ bhūtaṃ yāthāvaṃ aviparītanti – jānāmi passāmi tatheva etaṃ.</paragraph>
    <paragraph line="138"><bold>Diṭṭhiyā eke paccenti suddhi</bold>nti. Diṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ vimuttiṃ parimuttiṃ paccenti. ‘‘Sassato loko, idameva saccaṃ moghamañña’’nti diṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ vimuttiṃ parimuttiṃ <pageBreak edition="Thai" number="0.0390" /> paccenti. ‘‘Asassato loko…pe… neva hoti na na hoti tathāgato paraṃ maraṇā, idameva saccaṃ moghamañña’’nti diṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ vimuttiṃ parimuttiṃ paccentīti – diṭṭhiyā eke paccenti suddhiṃ.</paragraph>
    <paragraph line="139"><bold>Adakkhi ce kiñhi tumassa tenā</bold>ti. <bold>Adakkhī</bold>ti paracittañāṇena vā adakkhi, pubbenivāsānussatiñāṇena vā adakkhi, maṃsacakkhunā vā adakkhi, dibbena cakkhunā vā adakkhīti – adakkhi ce. <bold>Kiñhi tumassa tenā</bold>ti. Tassa tena dassanena kiṃ kataṃ? Na dukkhapariññā atthi, na samudayassa pahānaṃ atthi, na maggabhāvanā atthi, na <pageBreak edition="Pali Text Society" number="2.0324" /> phalasacchikiriyā atthi, na rāgassa samucchedapahānaṃ atthi, na dosassa samucchedapahānaṃ atthi, na mohassa samucchedapahānaṃ atthi <pageBreak edition="Myanmar" number="0.0252" />, na kilesānaṃ samucchedapahānaṃ atthi, na saṃsāravaṭṭassa upacchedo atthīti – adakkhi ce kiñhi tumassa tena.</paragraph>
    <paragraph line="140"><bold>Atisitvā aññena vadanti suddhi</bold>nti te titthiyā suddhimaggaṃ visuddhimaggaṃ parisuddhimaggaṃ vodātamaggaṃ parivodātamaggaṃ atikkamitvā samatikkamitvā vītivattitvā aññatra satipaṭṭhānehi, aññatra sammappadhānehi, aññatra iddhipādehi, aññatra indriyehi, aññatra balehi aññatra bojjhaṅgehi, aññatra ariyā aṭṭhaṅgikā maggā suddhiṃ visuddhiṃ parisuddhiṃ, muttiṃ vimuttiṃ parimuttiṃ vadanti kathenti bhaṇanti dīpayanti voharantīti. Evampi atisitvā aññena <pageBreak edition="Thai" number="0.0391" /> vadanti suddhiṃ.</paragraph>
    <paragraph line="141">Atha vā buddhā ca buddhasāvakā ca paccekabuddhā ca tesaṃ titthiyānaṃ asuddhimaggaṃ avisuddhimaggaṃ aparisuddhimaggaṃ avodātamaggaṃ aparivodātamaggaṃ atikkamitvā samatikkamitvā vītivattitvā catūhi satipaṭṭhānehi catūhi sammappadhānehi catūhi iddhipādehi pañcahi indriyehi pañcahi balehi sattahi bojjhaṅgehi ariyena aṭṭhaṅgikena maggena suddhiṃ visuddhiṃ <pageBreak edition="Vipassana Research Institut" number="0.0239" /> parisuddhiṃ, muttiṃ vimuttiṃ parimuttiṃ vadanti kathenti bhaṇanti dīpayanti voharantīti – evampi atisitvā aññena vadanti suddhiṃ.</paragraph>
    <paragraph line="142">Tenāha bhagavā –</paragraph>
    <gatha1 line="143">‘‘Jānāmi passāmi tatheva etaṃ, diṭṭhiyā eke paccenti suddhiṃ;</gatha1>
    <gathalast line="144">Adakkhi ce kiñhi tumassa tena, atisitvā aññena vadanti suddhi’’nti.</gathalast>
    <hangnum line="145" number="144"></hangnum>
    <gatha1 line="146"><bold>Passaṃ naro dakkhati nāmarūpaṃ, disvāna vā <alternatives line="123" extra="" separator="false"><alternative source-abbr="vri" source="vipassana research institut">ñāyati</alternative><alternative source-abbr="sī." source="sri lanka">ñassati</alternative><alternative source-abbr="syā." source="thai">ñassati</alternative></alternatives></bold><bold>tānimeva;</bold></gatha1>
    <gathalast line="147"><bold>Kāmaṃ bahuṃ passatu appakaṃ vā, na hi tena suddhiṃ kusalā vadanti.</bold></gathalast>
    <paragraph line="148"><bold>Passaṃ</bold><pageBreak edition="Pali Text Society" number="2.0325" /><bold>naro dakkhati nāmarūpa</bold>nti passaṃ naro dakkhati paracittañāṇena vā passanto, pubbenivāsānussatiñāṇena vā passanto, maṃsacakkhunā vā passanto, dibbena cakkhunā vā passanto nāmarūpaṃyeva dakkhati niccato sukhato attato, na tesaṃ dhammānaṃ samudayaṃ vā <pageBreak edition="Thai" number="0.0392" /> atthaṅgamaṃ vā assādaṃ vā ādīnavaṃ vā nissaraṇaṃ vā dakkhatīti – passaṃ naro dakkhati nāmarūpaṃ.</paragraph>
    <paragraph line="149"><bold>Disvāna</bold><pageBreak edition="Myanmar" number="0.0253" /><bold>vā ñāyati tānimevā</bold>ti. <bold>Disvā</bold>ti paracittañāṇena vā disvā, pubbenivāsānussatiñāṇena vā disvā, maṃsacakkhunā vā disvā, dibbena cakkhunā vā disvā, nāmarūpaṃyeva disvā ñāyati niccato sukhato attato, na tesaṃ dhammānaṃ samudayaṃ vā atthaṅgamaṃ vā assādaṃ vā ādīnavaṃ vā nissaraṇaṃ vā ñāyatīti – disvāna vā ñāyati tānimeva.</paragraph>
    <paragraph line="150"><bold>Kāmaṃ bahuṃ passatu appakaṃ vā</bold>ti. Kāmaṃ bahukaṃ vā passanto nāmarūpaṃ appakaṃ vā niccato sukhato attatoti – kāmaṃ bahuṃ passatu appakaṃ vā.</paragraph>
    <paragraph line="151"><bold>Na hi tena suddhiṃ kusalā vadantī</bold>ti. <bold>Kusalā</bold>ti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā paracittañāṇena vā pubbenivāsānussatiñāṇena vā maṃsacakkhunā vā dibbena cakkhunā vā nāmarūpadassanena <pageBreak edition="Vipassana Research Institut" number="0.0240" /> suddhiṃ visuddhiṃ parisuddhiṃ muttiṃ vimuttiṃ parimuttiṃ na vadanti na kathenti na bhaṇanti na dīpayanti na voharantīti – na hi tena suddhiṃ kusalā vadanti.</paragraph>
    <paragraph line="152">Tenāha bhagavā –</paragraph>
    <gatha1 line="153">‘‘Passaṃ <pageBreak edition="Thai" number="0.0393" /> naro dakkhati nāmarūpaṃ, disvāna vā ñāyati tānimeva;</gatha1>
    <gathalast line="154">Kāmaṃ bahuṃ passatu appakaṃ vā, na hi tena suddhiṃ kusalā vadantī’’ti.</gathalast>
    <hangnum line="155" number="145"></hangnum>
    <gatha1 line="156"><bold>Nivissavādī</bold><pageBreak edition="Pali Text Society" number="2.0326" /><bold>na hi subbināyo, pakappitā diṭṭhipurekkharāno;</bold></gatha1>
    <gathalast line="157"><bold>Yaṃ nissito tattha subhaṃ vadāno, suddhiṃ vado tattha tathaddasā so.</bold></gathalast>
    <paragraph line="158"><bold>Nivissavādī na hi subbināyo</bold>ti. ‘‘Sassato loko, idameva saccaṃ moghamañña’’nti nivissavādī, ‘‘asassato loko…pe… neva hoti na na hoti tathāgato paraṃ maraṇā, idameva saccaṃ moghamañña’’nti – nivissavādī. <bold>Na hi subbināyo</bold>ti. Nivissavādī dubbinayo <alternatives line="133" extra=" evamīdisesu ṭhānesu" separator="false"><alternative source-abbr="vri" source="vipassana research institut">duppaññāpayo</alternative><alternative source-abbr="sī." source="sri lanka">duppaññāpiyo</alternative></alternatives>  dunnijjhāpayo <pageBreak edition="Myanmar" number="0.0254" /> duppekkhāpayo duppasādayoti – nivissavādī na hi subbināyo.</paragraph>
    <paragraph line="159"><bold>Pakappitā diṭṭhipurekkharāno</bold>ti. Kappitā pakappitā abhisaṅkhatā saṇṭhapitā diṭṭhiṃ purekkhato katvā carati. Diṭṭhidhajo diṭṭhiketu diṭṭhādhipateyyo diṭṭhiyā parivārito caratīti – pakappitā diṭṭhipurekkharāno.</paragraph>
    <paragraph line="160"><bold>Yaṃ nissito tattha subhaṃ vadāno</bold>ti. <bold>Yaṃ nissito</bold>ti yaṃ satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ nissito ānissito allīno <pageBreak edition="Thai" number="0.0394" /> upagato ajjhosito adhimuttoti – yaṃ nissito. <bold>Tatthā</bold>ti sakāya diṭṭhiyā sakāya khantiyā sakāya ruciyā sakāya laddhiyā. <bold>Subhaṃ vadāno</bold>ti subhavādo sobhanavādo paṇḍitavādo thiravādo ñāyavādo hetuvādo lakkhaṇavādo kāraṇavādo ṭhānavādo sakāya laddhiyāti – yaṃ nissito tattha subhaṃ vadāno.</paragraph>
    <paragraph line="161"><bold>Suddhiṃ vado tattha tathaddasā so</bold>ti. Suddhivādo <pageBreak edition="Pali Text Society" number="2.0327" /> visuddhivādo parisuddhivādo vodātavādo parivodātavādo. Atha vā suddhidassano visuddhidassano parisuddhidassano vodātadassano parivodātadassanoti – suddhiṃ vādo. <bold>Tatthā</bold>ti sakāya diṭṭhiyā sakāya khantiyā sakāya ruciyā <pageBreak edition="Vipassana Research Institut" number="0.0241" /> sakāya laddhiyā tathaṃ tacchaṃ bhūtaṃ yāthāvaṃ aviparītanti addassa adakkhi apassi paṭivijjhīti – suddhiṃ vādo tattha tathaddasā so.</paragraph>
    <paragraph line="162">Tenāha bhagavā –</paragraph>
    <gatha1 line="163">‘‘Nivissavādī na hi subbināyo, pakappitā diṭṭhipurekkharāno;</gatha1>
    <gathalast line="164">Yaṃ nissito tattha subhaṃ vadāno, suddhiṃ vado tattha tathaddasā so’’ti.</gathalast>
    <hangnum line="165" number="146"></hangnum>
    <gatha1 line="166"><bold>Na brāhmaṇo kappamupeti saṅkhā, na diṭṭhisārī napi ñāṇabandhu;</bold></gatha1>
    <gathalast line="167"><bold>Ñatvā ca so sammutiyo puthujjā, upekkhatī uggahaṇanti maññe.</bold></gathalast>
    <paragraph line="168"><bold>Na</bold><pageBreak edition="Thai" number="0.0395" /><bold>brāhmaṇo kappamupeti saṅkhā</bold>ti. <bold>Nā</bold>ti paṭikkhepo. <bold>Brāhmaṇo</bold>ti sattannaṃ dhammānaṃ bāhitattā brāhmaṇo…pe… asito tādi pavuccate sa brahmā. <bold>Kappā</bold>ti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Saṅkhā vuccati ñāṇaṃ. Yā paññā pajānanā…pe… amoho <pageBreak edition="Myanmar" number="0.0255" /> dhammavicayo sammādiṭṭhi. <bold>Na brāhmaṇo kappamupeti saṅkhā</bold>ti. Brāhmaṇo saṅkhāya jānitvā tulayitvā tīrayitvā vibhāvayitvā vibhūtaṃ katvā. ‘‘Sabbe saṅkhārā aniccā… sabbe saṅkhārā dukkhā…pe… yaṃ kiñci samudayadhammaṃ sabbaṃ taṃ nirodhadhamma’’ntntti saṅkhāya jānitvā tulayitvā tīrayitvā vibhāvayitvā vibhūtaṃ katvā taṇhākappaṃ vā diṭṭhikappaṃ <pageBreak edition="Pali Text Society" number="2.0328" /> vā neti na upeti na upagacchati na gaṇhāti na parāmasati nābhinivisatīti – na brāhmaṇo kappamupeti saṅkhā.</paragraph>
    <paragraph line="169"><bold>Na diṭṭhisārī napi ñāṇabandhū</bold>ti. Tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. So diṭṭhiyā na yāyati na nīyati na vuyhati na saṃharīyati napi taṃ diṭṭhigataṃ sārato pacceti na paccāgacchatīti – na diṭṭhisārī. <bold>Napi ñāṇabandhū</bold>ti aṭṭhasamāpattiñāṇena vā pañcābhiññāñāṇena vā taṇhābandhuṃ vā diṭṭhibandhuṃ vā na karoti na janeti na sañjaneti na nibbatteti <pageBreak edition="Thai" number="0.0396" /> nābhinibbattetīti – na diṭṭhisārī napi ñāṇabandhu.</paragraph>
    <paragraph line="170"><bold>Ñatvā ca so sammutiyo puthujjā</bold>ti. <bold>Ñatvā</bold>ti ñatvā jānitvā tulayitvā tīrayitvā vibhāvayitvā vibhūtaṃ katvā. ‘‘Sabbe saṅkhārā aniccā’’ti ñatvā jānitvā tulayitvā tīrayitvā vibhāvayitvā vibhūtaṃ katvā, ‘‘sabbe saṅkhārā dukkhā’’ti…pe… ‘‘yaṃ kiñci samudayadhammaṃ <pageBreak edition="Vipassana Research Institut" number="0.0242" /> sabbaṃ taṃ nirodhadhamma’’nti ñatvā jānitvā tulayitvā tīrayitvā vibhāvayitvā vibhūtaṃ katvāti – ñatvā ca so. <bold>Sammutiyo</bold> vuccanti dvāsaṭṭhi diṭṭhigatāni diṭṭhisammutiyo. <bold>Puthujjā</bold>ti puthujjanehi janitā vā tā sammutiyoti – puthujjā. Puthu nānājanehi janitā vā sammutiyoti puthujjāti – ñatvā ca so sammutiyo puthujjā.</paragraph>
    <paragraph line="171"><bold>Upekkhatī uggahaṇanti maññe</bold>ti. Aññe taṇhāvasena diṭṭhivasena gaṇhanti parāmasanti abhinivisanti. Arahā upekkhati na gaṇhāti na parāmasati nābhinivisatīti – upekkhatī uggahaṇanti maññe.</paragraph>
    <paragraph line="172">Tenāha bhagavā –</paragraph>
    <gatha1 line="173">‘‘Na brāhmaṇo kappamupeti saṅkhā, na diṭṭhisārī napi ñāṇabandhu;</gatha1>
    <gathalast line="174">Ñatvā ca so sammutiyo puthujjā, upekkhatī uggahaṇanti maññe’’ti.</gathalast>
    <hangnum line="175" number="147"></hangnum>
    <gatha1 line="176"><bold>Vissajja</bold><pageBreak edition="Pali Text Society" number="2.0329" /><pageBreak edition="Myanmar" number="0.0256" /><bold>ganthāni munīdha loke, vivādajātesu na vaggasārī;</bold></gatha1>
    <gathalast line="177"><bold>Santo</bold><pageBreak edition="Thai" number="0.0397" /><bold>asantesu upekkhako so, anuggaho uggahaṇanti maññe.</bold></gathalast>
    <paragraph line="178"><bold>Vissajja ganthāni munīdha loke</bold>ti. <bold>Ganthā</bold>ti cattāro ganthā – abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho. Attano diṭṭhiyā rāgo abhijjhā kāyagantho, paravādesu āghāto appaccayo byāpādo kāyagantho, attano sīlaṃ vā vataṃ vā sīlabbataṃ vā parāmasati sīlabbataparāmāso kāyagantho, attano diṭṭhiṃ abhiniveso kāyagantho idaṃsaccābhiniveso kāyagantho. <bold>Vissajjā</bold>ti ganthe vossajjitvā vissajja. Atha vā ganthe <alternatives line="142" extra=" suddhaṭṭhakasutte sattamagāthāvaṇṇanā oloketabbā" separator="false"><alternative source-abbr="vri" source="vipassana research institut">gadhite ganthite</alternative><alternative source-abbr="bahūsu" source="bahūsu">gathite gaṇṭhite</alternative></alternatives>  bandhe <alternatives line="151" extra="" separator="false"><alternative source-abbr="vri" source="vipassana research institut">vibandhe ābandhe</alternative><alternative source-abbr="sī." source="sri lanka">baddhe vibaddhe ābaddhe</alternative></alternatives>  lagge laggite palibuddhe bandhane phoṭayitvā vissajja. Yathā vayhaṃ vā rathaṃ vā sakaṭaṃ vā sandamānikaṃ vā sajjaṃ vissajjaṃ karonti vikopenti; evameva ganthe vossajjitvā vissajja. Atha vā ganthe gathite gaṇṭhite bandhe vibandhe ābandhe lagge laggite palibuddhe bandhane phoṭayitvā vissajja. <bold>Munī</bold>ti. <bold>Monaṃ</bold> vuccati ñāṇaṃ…pe… saṅgajālamaticca so muni. <bold>Idhā</bold>ti imissā diṭṭhiyā…pe… imasmiṃ manussaloketi – vissajja ganthāni munīdha loke.</paragraph>
    <paragraph line="179"><bold>Vivādajātesu na vaggasārī</bold>ti. <alternatives line="160" extra="" separator="false"><alternative source-abbr="vri" source="vipassana research institut">Vivādajātesu sañjātesu nibbattesu abhinibbattesu pātubhūtesu</alternative><alternative source-abbr="sī." source="sri lanka">vivāde jāte sañjāte nibbatte abhinibbatte pātubhūte</alternative><alternative source-abbr="ka." source="cambodian">vivāde jāte sañjāte nibbatte abhinibbatte pātubhūte</alternative></alternatives>  chandāgatiṃ gacchantesu dosāgatiṃ <pageBreak edition="Thai" number="0.0398" /> gacchantesu <pageBreak edition="Pali Text Society" number="2.0330" /> bhayāgatiṃ gacchantesu mohāgatiṃ gacchantesu <pageBreak edition="Vipassana Research Institut" number="0.0243" /> na chandāgatiṃ gacchati, na dosāgatiṃ gacchati, na bhayāgatiṃ gacchati, na mohāgatiṃ gacchati, na rāgavasena gacchati, na dosavasena gacchati, na mohavasena gacchati, na mānavasena gacchati, na diṭṭhivasena gacchati, na uddhaccavasena gacchati, na vicikicchāvasena gacchati, na anusayavasena gacchati, na vaggehi dhammehi yāyati nīyati vuyhati saṃharīyatīti – vivādajātesu na vaggasārī.</paragraph>
    <paragraph line="180"><bold>Santo asantesu upekkhako so</bold>ti. <bold>Santo</bold>ti rāgassa santattā santo, dosassa santattā santo, mohassa santattā santo…pe… sabbākusalābhisaṅkhārānaṃ santattā samitattā vūpasamitattā vijjhātattā nibbutattā <pageBreak edition="Myanmar" number="0.0257" /> vigatattā paṭipassaddhattā santo upasanto vūpasanto nibbuto paṭipassaddhoti – santo. <bold>Asantesū</bold>ti asantesu anupasantesu avūpasantesu anibbutesu appaṭipassaddhesūti – santo asantesu. <bold>Upekkhako so</bold>ti arahā chaḷaṅgupekkhāya samannāgato cakkhunā rūpaṃ disvā neva sumano hoti na dummano upekkhako viharati sato sampajāno. Sotena saddaṃ sutvā…pe… kālaṃ kaṅkhati bhāvito santoti – santo asantesu upekkhako so.</paragraph>
    <paragraph line="181"><bold>Anuggaho uggahaṇanti maññe</bold>ti. Aññe taṇhāvasena diṭṭhivasena gaṇhante parāmasante abhinivisante. Arahā upekkhati na <pageBreak edition="Thai" number="0.0399" /> gaṇhāti na parāmasati nābhinivisatīti – anuggaho uggahaṇanti maññe.</paragraph>
    <paragraph line="182">Tenāha bhagavā –</paragraph>
    <gatha1 line="183">‘‘Vissajja ganthāni munīdha loke, vivādajātesu na vaggasārī;</gatha1>
    <gathalast line="184">Santo asantesu upekkhako so, anuggaho uggahaṇanti maññe’’ti.</gathalast>
    <hangnum line="185" number="148"></hangnum>
    <gatha1 line="186"><bold>Pubbāsave hitvā nave akubbaṃ, na chandagū nopi nivissavādī;</bold></gatha1>
    <gathalast line="187"><bold>Sa vippamutto diṭṭhigatehi dhīro, na limpati loke anattagarahī.</bold></gathalast>
    <paragraph line="188"><bold>Pubbāsave</bold><pageBreak edition="Pali Text Society" number="2.0331" /><bold>hitvā nave akubba</bold>nti. <bold>Pubbāsavā</bold> vuccanti atītā rūpavedanāsaññāsaṅkhāraviññāṇā. Atīte saṅkhāre ārabbha ye kilesā uppajjeyyuṃ te kilese hitvā cajitvā pariccajitvā pajahitvā vinodetvā byantiṃ karitvā anabhāvaṃ gametvāti – pubbāsave hitvā. <bold>Nave akubba</bold>nti navā vuccanti paccuppannā rūpavedanāsaññāsaṅkhāraviññāṇā. Paccuppanne <pageBreak edition="Vipassana Research Institut" number="0.0244" /> saṅkhāre ārabbha chandaṃ <note>khantiṃ (ka.)</note> akubbamāno pemaṃ akubbamāno rāgaṃ akubbamāno ajanayamāno asañjanayamāno anibbattayamāno anabhinibbattayamānoti – pubbāsave hitvā nave akubbaṃ.</paragraph>
    <paragraph line="189"><bold>Na chandagū nopi nivissavādī</bold>ti. Na chandāgatiṃ gacchati <pageBreak edition="Thai" number="0.0400" />, na dosāgatiṃ gacchati, na mohāgatiṃ gacchati, na bhayāgatiṃ gacchati, na rāgavasena gacchati <pageBreak edition="Myanmar" number="0.0258" />, na dosavasena gacchati, na mohavasena gacchati, na mānavasena gacchati, na diṭṭhivasena gacchati, na uddhaccavasena gacchati, na vicikicchāvasena gacchati, na anusayavasena gacchati, na vaggehi dhammehi yāyati nīyati vuyhati na saṃharīyatīti – na chandagū. <bold>Nopi nivissavādī</bold>ti ‘‘sassato loko, idameva saccaṃ moghamañña’’nti na nivissavādī…pe… ‘‘neva hoti na na hoti tathāgato paraṃ maraṇā, idameva saccaṃ moghamañña’’nti na nivissavādīti – na chandagū nopi nivissavādī.</paragraph>
    <paragraph line="190"><bold>Sa vippamutto diṭṭhigatehi dhīro</bold>ti tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. So diṭṭhigatehi vippamutto visaññutto vimariyādikatena cetasā viharati. <bold>Dhīro</bold>ti dhīro paṇḍito paññavā buddhimā ñāṇī vibhāvī medhāvīti – sa vippamutto diṭṭhigatehi dhīro.</paragraph>
    <paragraph line="191"><bold>Na limpati loke anattagarahī</bold>ti. <bold>Lepā</bold>ti dve lepā – taṇhālepo ca diṭṭhilepo ca…pe… ayaṃ taṇhālepo <pageBreak edition="Pali Text Society" number="2.0332" /> …pe… ayaṃ diṭṭhilepo. Tassa taṇhālepo pahīno, diṭṭhilepo paṭinissaṭṭho; tassa taṇhālepassa pahīnattā, diṭṭhilepassa paṭinissaṭṭhattā apāyaloke na limpati, manussaloke na limpati, devaloke na <pageBreak edition="Thai" number="0.0401" /> limpati, khandhaloke na limpati, dhātuloke na limpati, āyatanaloke na limpati na palimpati na upalimpati, alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti – na limpati loke.</paragraph>
    <paragraph line="192"><bold>Anattagarahī</bold>ti dvīhi kāraṇehi attānaṃ garahati – katattā ca akatattā ca. Kathaṃ katattā ca akatattā ca attānaṃ garahati? ‘‘Kataṃ me kāyaduccaritaṃ, akataṃ me kāyasucarita’’nti attānaṃ garahati. ‘‘Kataṃ me vacīduccaritaṃ…pe… kataṃ me manoduccaritaṃ <pageBreak edition="Vipassana Research Institut" number="0.0245" />… kato me pāṇātipāto…pe… katā me micchādiṭṭhi, akatā me sammādiṭṭhī’’ti attānaṃ garahati. Evaṃ katattā ca akatattā ca attānaṃ garahati.</paragraph>
    <paragraph line="193">Atha vā ‘‘sīlesumhi na paripūrakārī’’ti attānaṃ garahati. ‘‘Indriyesumhi aguttadvāro’’ti… ‘‘bhojanemhi amattaññū’’ti… ‘‘jāgariyamhi ananuyutto’’ti… ‘‘na satisampajaññenāmhi samannāgato’’ti… ‘‘abhāvitā me <pageBreak edition="Myanmar" number="0.0259" /> cattāro satipaṭṭhānā’’ti… ‘‘abhāvitā me cattāro sammappadhānā’’ti… ‘‘abhāvitā me cattāro iddhipādā’’ti… ‘‘abhāvitāni me pañcindriyānī’’ti… ‘‘abhāvitāni me pañca balānī’’ti… ‘‘abhāvitā me satta bojjhaṅgā’’ti… ‘‘abhāvito me ariyo aṭṭhaṅgiko maggo’’ti… ‘‘dukkhaṃ me apariññāta’’nti… ‘‘dukkhasamudayo me appahīno’’ti… ‘‘maggo me abhāvito’’ti… ‘‘nirodho me asacchikato’’ti attānaṃ garahati. Evaṃ katattā ca akatattā ca attānaṃ garahati. Evaṃ attagarahī. Tayidaṃ kammaṃ akubbamāno ajanayamāno asañjanayamāno <pageBreak edition="Thai" number="0.0402" /><pageBreak edition="Pali Text Society" number="2.0333" /> anibbattayamāno anabhinibbattayamāno anattagarahīti – na limpati loke anattagarahī.</paragraph>
    <paragraph line="194">Tenāha bhagavā –</paragraph>
    <gatha1 line="195">‘‘Pubbāsave hitvā nave akubbaṃ, na chandagū nopi nivissavādī;</gatha1>
    <gathalast line="196">Sa vippamutto diṭṭhigatehi dhīro, na limpati loke anattagarahī’’ti.</gathalast>
    <hangnum line="197" number="149"></hangnum>
    <gatha1 line="198"><bold>Sa sabbadhammesu visenibhūto, yaṃ kiñci diṭṭhaṃ va sutaṃ mutaṃ vā;</bold></gatha1>
    <gathalast line="199"><bold>Sa pannabhāro muni vippamutto, na kappiyo nūparato na patthiyo.</bold>[iti bhagavā]</gathalast>
    <paragraph line="200"><bold>Sa sabbadhammesu visenibhūto yaṃ kiñci diṭṭhaṃ va sutaṃ mutaṃ vā</bold>ti. <bold>Senā</bold> vuccati mārasenā. Kāyaduccaritaṃ mārasenā, vacīduccaritaṃ mārasenā, manoduccaritaṃ mārasenā, rāgo… doso… moho… kodho… upanāho… makkho… paḷāso… issā… macchariyaṃ… māyā… sāṭheyyaṃ… thambho… sārambho… māno… atimāno… mado… pamādo… sabbe kilesā… sabbe duccaritā… sabbe darathā… sabbe pariḷāhā… sabbe santāpā… sabbākusalābhisaṅkhārā mārasenā.</paragraph>
    <paragraph line="201">Vuttañhetaṃ <pageBreak edition="Vipassana Research Institut" number="0.0246" /> bhagavatā –</paragraph>
    <gatha1 line="202">‘‘Kāmā te paṭhamā senā, dutiyā arati vuccati…pe… <pageBreak edition="Thai" number="0.0403" /><pageBreak edition="Pali Text Society" number="2.0334" />;</gatha1>
    <gathalast line="203">Na naṃ asuro jināti, jetvāva labhate sukha’’nti.</gathalast>
    <paragraph line="204">Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā – so vuccati visenibhūto. So diṭṭhe visenibhūto, sute… mute <pageBreak edition="Myanmar" number="0.0260" />… viññāte visenibhūtoti – sa sabbadhammesu visenibhūto, yaṃ kiñci diṭṭhaṃ va sutaṃ mutaṃ vā.</paragraph>
    <paragraph line="205"><bold>Sa pannabhāro muni vippamutto</bold>ti. <bold>Bhārā</bold>ti tayo bhārā – khandhabhāro, kilesabhāro, abhisaṅkhārabhāro. Katamo khandhabhāro? Paṭisandhiyā rūpaṃ vedanā saññā saṅkhārā viññāṇaṃ – ayaṃ khandhabhāro. Katamo kilesabhāro? Rāgo doso moho…pe… sabbākusalābhisaṅkhārā – ayaṃ kilesabhāro. Katamo abhisaṅkhārabhāro? Puññābhisaṅkhāro apuññābhisaṅkhāro āneñjābhisaṅkhāro – ayaṃ abhisaṅkhārabhāro. Yato khandhabhāro ca kilesabhāro ca abhisaṅkhārabhāro ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā, so vuccati pannabhāro patitabhāro oropitabhāro samoropitabhāro nikkhittabhāro paṭipassaddhabhāro.</paragraph>
    <paragraph line="206"><bold>Munī</bold>ti <pageBreak edition="Thai" number="0.0404" /> monaṃ vuccati ñāṇaṃ. Yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā, paṇḍiccaṃ kosallaṃ nepuññaṃ vebhabyā cintā upaparikkhā bhūri medhā parināyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ <pageBreak edition="Pali Text Society" number="2.0335" /> amoho dhammavicayo sammādiṭṭhi. Tena ñāṇena samannāgato muni monappatto.</paragraph>
    <paragraph line="207">Tīṇi moneyyāni – kāyamoneyyaṃ, vacīmoneyyaṃ, manomoneyyaṃ. Katamaṃ kāyamoneyyaṃ? Tividhānaṃ <alternatives line="178" extra=" mahāni. 14" separator="false"><alternative source-abbr="vri" source="vipassana research institut">kāyaduccaritānaṃ</alternative><alternative source-abbr="ka." source="cambodian">tividhakāyaduccaritānaṃ</alternative></alternatives>  pahānaṃ kāyamoneyyaṃ, tividhaṃ kāyasucaritaṃ kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ, pariññāsahagato maggo kāyamoneyyaṃ, kāye chandarāgassa pahānaṃ kāyamoneyyaṃ, kāyasaṅkhāranirodho catutthajjhānasamāpatti kāyamoneyyaṃ – idaṃ kāyamoneyyaṃ.</paragraph>
    <paragraph line="208">Katamaṃ <pageBreak edition="Vipassana Research Institut" number="0.0247" /> vacīmoneyyaṃ? Catubbidhānaṃ vacīduccaritānaṃ pahānaṃ vacīmoneyyaṃ, catubbidhaṃ vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā vacīmoneyyaṃ, pariññāsahagato maggo vacīmoneyyaṃ, vācāya chandarāgassa pahānaṃ vacīmoneyyaṃ, vacīsaṅkhāranirodho dutiyajjhānasamāpatti vacīmoneyyaṃ – idaṃ vacīmoneyyaṃ.</paragraph>
    <paragraph line="209">Katamaṃ <pageBreak edition="Thai" number="0.0405" /> manomoneyyaṃ? Tividhānaṃ manoduccaritānaṃ pahānaṃ manomoneyyaṃ, tividhaṃ manosucaritaṃ manomoneyyaṃ, cittārammaṇe <pageBreak edition="Myanmar" number="0.0261" /> ñāṇaṃ manomoneyyaṃ, cittapariññā manomoneyyaṃ, pariññāsahagato maggo manomoneyyaṃ, citte chandarāgassa pahānaṃ manomoneyyaṃ, cittasaṅkhāranirodho saññāvedayitanirodhasamāpatti manomoneyyaṃ – idaṃ manomoneyyaṃ.</paragraph>
    <gatha1 line="210">‘‘Kāyamuniṃ vācāmuniṃ, manomunimanāsavaṃ;</gatha1>
    <gathalast line="211">Muniṃ moneyyasampannaṃ, āhu sabbappahāyinaṃ.</gathalast>
    <gatha1 line="212">‘‘Kāyamuniṃ vācāmuniṃ, manomunimanāsavaṃ;</gatha1>
    <gathalast line="213">Muniṃ moneyyasampannaṃ, āhu ninhātapāpaka’’nti <note>ninahātapāpakanti (sī.)</note>.</gathalast>
    <paragraph line="214">Imehi <pageBreak edition="Pali Text Society" number="2.0336" /> tīhi moneyyehi dhammehi samannāgatā cha <alternatives line="195" extra="" separator="false"><alternative source-abbr="vri" source="vipassana research institut">munino</alternative><alternative source-abbr="sī." source="sri lanka">munayo</alternative><alternative source-abbr="syā." source="thai">munayo</alternative><alternative source-abbr="ka." source="cambodian">munayo</alternative></alternatives>  – agāramunino, anagāramunino, sekhamunino, asekhamunino, paccekamunino, <alternatives line="206" extra=" mahāni. 14" separator="false"><alternative source-abbr="vri" source="vipassana research institut">munimuninoti</alternative><alternative source-abbr="sī." source="sri lanka">munimunino</alternative><alternative source-abbr="syā." source="thai">munimunino</alternative><alternative source-abbr="ka." source="cambodian">munimunino</alternative></alternatives> . Katame agāramunino? Ye te agārikā diṭṭhapadā viññātasāsanā – ime agāramunino. Katame anagāramunino? Ye te pabbajitā diṭṭhapadā viññātasāsanā – ime anagāramunino. Satta sekhā sekhamunino, arahanto asekhamunino. Paccekabuddhā paccekamunino. Munimunino vuccanti tathāgatā arahanto sammāsambuddhā.</paragraph>
    <gatha1 line="215">‘‘Na monena muni hoti, mūḷharūpo aviddasu;</gatha1>
    <gathalast line="216">Yo ca tulaṃva paggayha, varamādāya paṇḍito.</gathalast>
    <gatha1 line="217">‘‘Pāpāni <pageBreak edition="Thai" number="0.0406" /> parivajjeti, sa muni tena so muni;</gatha1>
    <gathalast line="218">Yo munāti ubho loke, muni tena pavuccati.</gathalast>
    <gatha1 line="219">‘‘Asatañca <pageBreak edition="Vipassana Research Institut" number="0.0248" /> satañca ñatvā dhammaṃ, ajjhattaṃ bahiddhā ca sabbaloke;</gatha1>
    <gathalast line="220">Devamanussehi pūjito yo, saṅgajālamaticca so muni’’.</gathalast>
    <paragraph line="221"><bold>Vippamutto</bold>ti munino rāgā cittaṃ muttaṃ vimuttaṃ suvimuttaṃ; dosā cittaṃ… mohā cittaṃ muttaṃ vimuttaṃ suvimuttaṃ…pe… sabbākusalābhisaṅkhārehi cittaṃ muttaṃ vimuttaṃ suvimuttanti – sa pannabhāro muni vippamutto.</paragraph>
    <paragraph line="222"><bold>Na kappiyo nūparato na patthiyoti bhagavā</bold>ti. <bold>Kappā</bold>ti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho; taṇhākappassa pahīnattā <pageBreak edition="Myanmar" number="0.0262" /> diṭṭhikappassa paṭinissaṭṭhattā taṇhākappaṃ <pageBreak edition="Pali Text Society" number="2.0337" /> vā diṭṭhikappaṃ vā na kappeti na janeti na sañjaneti na nibbatteti nābhinibbattetīti – na kappiyo. <bold>Nūparato</bold>ti. Sabbe bālaputhujjanā rajjanti, puthujjanakalyāṇakaṃ upādāya satta sekhā appattassa pattiyā anadhigatassa adhigamāya asacchikatassa sacchikiriyāya āramanti viramanti paṭiviramanti, arahā ārato virato paṭivirato nikkhanto nissaṭo vippamutto visaññutto <pageBreak edition="Thai" number="0.0407" /> vimariyādikatena cetasā viharatīti – na kappiyo nūparato. <bold>Na patthiyo</bold>ti. <bold>Patthanā</bold> vuccati taṇhā. Yo rāgo sārāgo…pe… abhijjhā lobho akusalamūlaṃ. Yassesā patthanā taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati na patthiyo.</paragraph>
    <paragraph line="223"><bold>Bhagavā</bold>ti gāravādhivacanaṃ. Api ca bhaggarāgoti bhagavā, bhaggadosoti bhagavā, bhaggamohoti bhagavā, bhaggamānoti bhagavā, bhaggadiṭṭhīti bhagavā, bhaggakaṇḍakoti bhagavā, bhaggakilesoti bhagavā, bhaji vibhaji pavibhaji dhammaratananti bhagavā, bhavānaṃ antakaroti bhagavā, bhāvitakāyo bhāvitasīlo bhāvitacitto bhāvitapaññoti bhagavā; bhāgī vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā, bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā, bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā, bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ anupubbavihārasamāpattīnanti bhagavā, bhāgī vā bhagavā <pageBreak edition="Pali Text Society" number="2.0338" /> dasannaṃ saññābhāvanānaṃ dasannaṃ kasiṇasamāpattīnaṃ ānāpānassatisamādhissa asubhasamāpattiyāti <pageBreak edition="Vipassana Research Institut" number="0.0249" /> bhagavā, bhāgī vā bhagavā <pageBreak edition="Thai" number="0.0408" /> catunnaṃ satipaṭṭhānānaṃ catunnaṃ sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa maggassāti bhagavā, bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ channaṃ abhiññānaṃ channaṃ buddhadhammānanti bhagavā, bhagavāti netaṃ nāmaṃ mātarā kataṃ na pitarā kataṃ na bhātarā kataṃ na bhaginiyā kataṃ na mittāmaccehi kataṃ na ñātisālohitehi <pageBreak edition="Myanmar" number="0.0263" /> kataṃ na samaṇabrāhmaṇehi kataṃ na devatāhi kataṃ; vimokkhantikametaṃ buddhānaṃ bhagavantānaṃ bodhiyā mūle saha sabbaññutaññāṇassa paṭilābhā sacchikā paññatti yadidaṃ bhagavāti – na kappiyo nūparato na patthiyo iti bhagavā.</paragraph>
    <paragraph line="224">Tenāha bhagavā –</paragraph>
    <gatha1 line="225">‘‘Sa sabbadhammesu visenibhūto, yaṃ kiñci diṭṭhaṃ va sutaṃ mutaṃ vā;</gatha1>
    <gathalast line="226">Sa pannabhāro muni vippamutto, na kappiyo nūparato na patthiyo’’.[iti bhagavāti]</gathalast>
    <centered line="227">Mahāviyūhasuttaniddeso terasamo.</centered>
  </content>
</document>