<?xml version="1.0"?>
<document>
<metadata>
<normativeSource>http://tipitaka.org/romn/cscd/s0515m.mul6.xml</normativeSource>
<archivePath>roman/tipitaka (mula)/suttapitaka/khuddakanikaya/mahaniddesapali/7. tissametteyyasuttaniddeso.xml</archivePath>
<titlePath>7. Tissametteyyasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">7. Tissametteyyasuttaniddeso</chapter>
<paragraph line="2">Atha <pageBreak edition="V" number="0.0101" /> tissametteyyasuttaniddesaṃ vakkhati –</paragraph>
<hangnum line="3" number="49"></hangnum>
<gatha1 line="4"><bold>Methunamanuyuttassa</bold><pageBreak edition="T" number="0.0169" /><pageBreak edition="P" number="1.0139" />, <bold>[iccāyasmā tisso metteyyo]</bold></gatha1>
<gatha2 line="5"><bold>Vighātaṃ brūhi mārisa;</bold></gatha2>
<gathalast line="6"><bold>Sutvāna tava sāsanaṃ, viveke sikkhissāmase.</bold></gathalast>
<paragraph line="7"><bold>Methunamanuyuttassā</bold>ti. <bold>Methunadhammo</bold> nāma yo so asaddhammo gāmadhammo vasaladhammo duṭṭhullo odakantiko rahasso dvayaṃdvayasamāpatti. Kiṃkāraṇā vuccati methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ dhammoti – taṃkāraṇā vuccati methunadhammo. Yathā ubho kalahakārakā methunakāti <pageBreak edition="M" number="0.0108" /> vuccanti, ubho bhaṇḍanakārakā methunakāti vuccanti, ubho bhassakārakā methunakāti vuccanti, ubho vivādakārakā methunakāti vuccanti, ubho adhikaraṇakārakā methunakāti vuccanti, ubho vādino methunakāti vuccanti, ubho sallāpakā methunakāti vuccanti; evamevaṃ ubhinnaṃ rattānaṃ sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ dhammoti – taṃkāraṇā vuccati methunadhammo.</paragraph>
<paragraph line="8"><bold>Methunamanuyuttassā</bold>ti. Methunadhamme yuttassa payuttassa āyuttassa samāyuttassa taccaritassa tabbahulassa taggarukassa tanninnassa tappoṇassa tappabbhārassa tadadhimuttassa tadadhipateyyassāti <pageBreak edition="T" number="0.0170" /> – methunamanuyuttassa.</paragraph>
<paragraph line="9"><bold>Iccāyasmā tisso metteyyo</bold>ti. <bold>Iccā</bold>ti padasandhi padasaṃsaggo padapāripūrī akkharasamavāyo byañjanasiliṭṭhatā <pageBreak edition="P" number="1.0140" /> padānupubbatāpetaṃ – iccāti. <bold>Āyasmā</bold>ti piyavacanaṃ garuvacanaṃ sagāravavacanaṃ sappatissavacanametaṃ – āyasmāti. <bold>Tisso</bold>ti tassa therassa nāmaṃ saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpo. <bold>Metteyyo</bold>ti <pageBreak edition="V" number="0.0102" /> tassa therassa gottaṃ saṅkhā samaññā paññatti vohāroti – iccāyasmā tisso metteyyo.</paragraph>
<paragraph line="10"><bold>Vighātaṃ brūhi mārisā</bold>ti. <bold>Vighāta</bold>nti vighātaṃ upaghātaṃ pīḷanaṃ ghaṭṭanaṃ upaddavaṃ upasaggaṃ brūhi ācikkha desehi paññapehi paṭṭhapehi vivara vibhaja <alternatives line="3" extra="null" separator="false"><alternative source-abbr="vri" source="vipassana research institut">uttānīkarohi</alternative><alternative source-abbr="ka." source="cambodian">uttāniṃ karohi</alternative></alternatives>  pakāsehi. <bold>Mārisā</bold>ti piyavacanaṃ garuvacanaṃ sagāravavacanaṃ sappatissavacanametaṃ mārisāti – vighātaṃ brūhi mārisa.</paragraph>
<paragraph line="11"><bold>Sutvāna tava sāsana</bold>nti. Tuyhaṃ vacanaṃ byappathaṃ desanaṃ anusāsanaṃ anusiṭṭhiṃ sutvā suṇitvā uggahetvā upadhārayitvā upalakkhayitvāti – sutvāna tava sāsanaṃ.</paragraph>
<paragraph line="12"><bold>Viveke sikkhissāmase</bold>ti. <bold>Viveko</bold>ti tayo vivekā – kāyaviveko, cittaviveko, upadhiviveko. Katamo kāyaviveko? Idha bhikkhu vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palāsapuñjaṃ <pageBreak edition="T" number="0.0171" />, kāyena vivitto viharati. So eko gacchati, eko tiṭṭhati, eko nisīdati, eko seyyaṃ kappeti, eko gāmaṃ piṇḍāya pavisati, eko paṭikkamati, eko raho nisīdati <pageBreak edition="M" number="0.0109" />, eko caṅkamaṃ adhiṭṭhāti, eko carati, eko viharati iriyati vattati pāleti yapeti yāpeti – ayaṃ kāyaviveko.</paragraph>
<paragraph line="13">Katamo cittaviveko? Paṭhamaṃ jhānaṃ samāpannassa nīvaraṇehi cittaṃ vivittaṃ hoti, dutiyaṃ jhānaṃ samāpannassa vitakkavicārehi cittaṃ vivittaṃ hoti, tatiyaṃ jhānaṃ samāpannassa pītiyā cittaṃ vivittaṃ hoti, catutthaṃ jhānaṃ samāpannassa sukhadukkhehi cittaṃ vivittaṃ hoti, ākāsānañcāyatanaṃ samāpannassa rūpasaññāya paṭighasaññāya nānattasaññāya cittaṃ vivittaṃ hoti, viññāṇañcāyatanaṃ <pageBreak edition="P" number="1.0141" /> samāpannassa ākāsānañcāyatanasaññāya cittaṃ vivittaṃ hoti, ākiñcaññāyatanaṃ samāpannassa viññāṇañcāyatanasaññāya cittaṃ vivittaṃ hoti, nevasaññānāsaññāyatanaṃ samāpannassa ākiñcaññāyatanasaññāya cittaṃ vivittaṃ hoti, sotāpannassa sakkāyadiṭṭhiyā vicikicchāya sīlabbataparāmāsā diṭṭhānusayā vicikicchānusayā tadekaṭṭhehi ca kilesehi cittaṃ vivittaṃ hoti, sakadāgāmissa oḷārikā kāmarāgasaññojanā paṭighasaññojanā oḷārikā kāmarāgānusayā paṭighānusayā tadekaṭṭhehi ca kilesehi cittaṃ vivittaṃ hoti, anāgāmissa anusahagatā kāmarāgasaññojanā paṭighasaññojanā <pageBreak edition="T" number="0.0172" /> anusahagatā kāmarāgānusayā <pageBreak edition="V" number="0.0103" /> paṭighānusayā tadekaṭṭhehi ca kilesehi cittaṃ vivittaṃ hoti, arahato rūparāgā arūparāgā mānā uddhaccā avijjāya mānānusayā bhavarāgānusayā avijjānusayā tadekaṭṭhehi ca kilesehi bahiddhā ca sabbanimittehi cittaṃ vivittaṃ hoti – ayaṃ cittaviveko.</paragraph>
<paragraph line="14">Katamo upadhiviveko? <bold>Upadhi</bold> vuccanti kilesā ca khandhā ca abhisaṅkhārā ca. Upadhiviveko vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ – ayaṃ upadhiviveko. Kāyaviveko ca vivekaṭṭhakāyānaṃ nekkhammābhiratānaṃ; cittaviveko ca parisuddhacittānaṃ paramavodānapattānaṃ; upadhiviveko ca nirūpadhīnaṃ puggalānaṃ visaṅkhāragatānaṃ. <bold>Viveke sikkhissāmase</bold>ti. So thero pakatiyā sikkhitasikkho. Api ca dhammadesanaṃ upādāya dhammadesanaṃ sāvento <note>yācanto (sī. syā.)</note> evamāha – viveke sikkhissāmaseti.</paragraph>
<paragraph line="15">Tenāha thero tissametteyyo –</paragraph>
<gatha1 line="16">‘‘Methunamanuyuttassa <pageBreak edition="M" number="0.0110" />, [iccāyasmā tisso metteyyo]</gatha1>
<gatha2 line="17">Vighātaṃ brūhi mārisa;</gatha2>
<gathalast line="18">Sutvāna tava sāsanaṃ, viveke sikkhissāmase’’ti.</gathalast>
<hangnum line="19" number="50"></hangnum>
<gatha1 line="20"><bold>Methunamanuyuttassa</bold><pageBreak edition="T" number="0.0173" /><pageBreak edition="P" number="1.0142" />, <bold>[metteyyāti bhagavā]</bold></gatha1>
<gatha2 line="21"><bold>Mussate vāpi sāsanaṃ;</bold></gatha2>
<gathalast line="22"><bold>Micchā ca paṭipajjati, etaṃ tasmiṃ anāriyaṃ.</bold></gathalast>
<paragraph line="23"><bold>Methunamanuyuttassā</bold>ti. Methunadhammo nāma yo so asaddhammo gāmadhammo vasaladhammo duṭṭhullo odakantiko rahasso dvayaṃdvayasamāpatti. Kiṃkāraṇā vuccati methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ dhammoti – taṃkāraṇā vuccati methunadhammo. Yathā ubho kalahakārakā methunakāti vuccanti, ubho bhaṇḍanakārakā methunakāti vuccanti, ubho bhassakārakā methunakāti vuccanti, ubho vivādakārakā methunakāti vuccanti, ubho adhikaraṇakārakā methunakāti vuccanti, ubho vādino methunakāti vuccanti, ubho sallāpakā methunakāti vuccanti; evamevaṃ ubhinnaṃ rattānaṃ sārattānaṃ avassutānaṃ <pageBreak edition="V" number="0.0104" /> pariyuṭṭhitānaṃ pariyādinnacittānaṃ ubhinnaṃ sadisānaṃ dhammoti – taṃkāraṇā vuccati methunadhammo.</paragraph>
<paragraph line="24"><bold>Methunamanuyuttassā</bold>ti. Methunadhamme yuttassa payuttassa āyuttassa samāyuttassa taccaritassa tabbahulassa taggarukassa tanninnassa tappoṇassa tappabbhārassa tadadhimuttassa tadadhipateyyassāti – methunamanuyuttassa.</paragraph>
<paragraph line="25"><bold>Metteyyā</bold>ti bhagavā taṃ theraṃ gottena ālapati. <bold>Bhagavā</bold>ti gāravādhivacanaṃ. Api ca bhaggarāgoti bhagavā, bhaggadosoti <pageBreak edition="T" number="0.0174" /> bhagavā, bhaggamohoti bhagavā, bhaggamānoti bhagavā, bhaggadiṭṭhīti bhagavā, <alternatives line="18" extra="null" separator="false"><alternative source-abbr="vri" source="vipassana research institut">bhaggakaṇḍakoti</alternative><alternative source-abbr="sī." source="sri lanka">bhaggakaṇḍakoti</alternative><alternative source-abbr="syā." source="thai">bhaggakaṇḍakoti</alternative></alternatives>  bhagavā, bhaggakilesoti bhagavā, bhaji vibhaji pavibhaji dhammaratananti bhagavā, bhavānaṃ antakaroti bhagavā, bhāvitakāyo bhāvitasīlo bhāvitacitto bhāvitapaññoti bhagavā, bhaji vā bhagavā <alternatives line="26" extra="null" separator="false"><alternative source-abbr="vri" source="vipassana research institut">araññavanapatthāni</alternative><alternative source-abbr="sī." source="sri lanka">araññe vanapatthāni</alternative></alternatives>  pantāni senāsanāni appasaddāni appanigghosāni vijanavātāni <pageBreak edition="M" number="0.0111" /> <alternatives line="34" extra="null" separator="false"><alternative source-abbr="vri" source="vipassana research institut">manussarāhasseyyakāni</alternative><alternative source-abbr="sī." source="sri lanka">manussarāhaseyyakāni</alternative><alternative source-abbr="syā." source="thai">manussarāhaseyyakāni</alternative></alternatives>  paṭisallānasāruppānīti bhagavā, bhāgī vā bhagavā <pageBreak edition="P" number="1.0143" /> cīvarapiṇḍapātasenāsanagilānapaccayabhesajjaparikkhārānanti bhagavā, bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā, bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ anupubbavihārasamāpattīnanti bhagavā, bhāgī vā bhagavā dasannaṃ saññābhāvanānaṃ dasannaṃ kasiṇasamāpattīnaṃ ānāpānassatisamādhissa asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ catunnaṃ sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa maggassāti bhagavā, bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ channaṃ <alternatives line="42" extra="null" separator="false"><alternative source-abbr="vri" source="vipassana research institut">abhiññānaṃ</alternative><alternative source-abbr="sī." source="sri lanka">abhiññāṇānaṃ</alternative></alternatives>  channaṃ buddhadhammānanti bhagavā. Bhagavāti netaṃ nāmaṃ mātarā <pageBreak edition="T" number="0.0175" /> kataṃ, na pitarā kataṃ, na bhātarā kataṃ, na bhaginiyā kataṃ, na mittāmaccehi kataṃ, na ñātisālohitehi kataṃ na samaṇabrāhmaṇehi kataṃ, na devatāhi kataṃ. Vimokkhantikametaṃ buddhānaṃ bhagavantānaṃ bodhiyā mūle saha sabbaññutaññāṇassa paṭilābhā sacchikā paññatti yadidaṃ bhagavāti – metteyyāti bhagavā.</paragraph>
<paragraph line="26"><bold>Mussate vāpi sāsana</bold>nti. Dvīhi kāraṇehi sāsanaṃ mussati – pariyattisāsanampi mussati, paṭipattisāsanampi mussati. Katamaṃ pariyattisāsanaṃ? Yaṃ tassa pariyāpuṭaṃ – suttaṃ geyyaṃ <pageBreak edition="V" number="0.0105" /> veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ – idaṃ pariyattisāsanaṃ. Tampi mussati sammussati pamussati sampamussati paribāhiro hotīti – evampi mussate vāpi sāsanaṃ.</paragraph>
<paragraph line="27">Katamaṃ paṭipattisāsanaṃ? Sammāpaṭipadā anulomapaṭipadā <pageBreak edition="P" number="1.0144" /> apaccanīkapaṭipadā anvatthapaṭipadā dhammānudhammapaṭipadā sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṃ cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo – idaṃ paṭipattisāsanaṃ. Tampi mussati sammussati pamussati sampamussati paribāhiro hotīti. Evampi mussate vāpi sāsanaṃ.</paragraph>
<paragraph line="28"><bold>Micchā</bold><pageBreak edition="M" number="0.0112" /><bold>ca paṭipajjatī</bold>ti. Pāṇampi hanati, adinnampi ādiyati <pageBreak edition="T" number="0.0176" />, sandhimpi chindati, nillopampi harati, ekāgārikampi karoti, paripanthepi tiṭṭhati, paradārampi gacchati, musāpi bhaṇatīti – micchā ca paṭipajjati.</paragraph>
<paragraph line="29"><bold>Etaṃ tasmiṃ anāriya</bold>nti. Etaṃ tasmiṃ puggale anariyadhammo bāladhammo mūḷhadhammo aññāṇadhammo amarāvikkhepadhammo, yadidaṃ micchāpaṭipadāti – etaṃ tasmiṃ anāriyaṃ.</paragraph>
<paragraph line="30">Tenāha bhagavā –</paragraph>
<gatha1 line="31">‘‘Methunamanuyuttassa, [metteyyāti bhagavā]</gatha1>
<gatha2 line="32">Mussate vāpi sāsanaṃ;</gatha2>
<gathalast line="33">Micchā ca paṭipajjati, etaṃ tasmiṃ anāriya’’nti.</gathalast>
<hangnum line="34" number="51"></hangnum>
<gatha1 line="35"><bold>Eko pubbe caritvāna, methunaṃ yo nisevati;</bold></gatha1>
<gathalast line="36"><bold>Yānaṃ bhantaṃva taṃ loke, hīnamāhu puthujjanaṃ.</bold></gathalast>
<paragraph line="37"><bold>Eko pubbe caritvānā</bold>ti. Dvīhi kāraṇehi eko pubbe caritvāna – pabbajjāsaṅkhātena vā gaṇāvavassaggaṭṭhena vā. Kathaṃ pabbajjāsaṅkhātena eko pubbe caritvāna? Sabbaṃ gharāvāsapalibodhaṃ chinditvā puttadārapalibodhaṃ chinditvā ñātipalibodhaṃ chinditvā mittāmaccapalibodhaṃ chinditvā sannidhipalibodhaṃ chinditvā kesamassuṃ ohāretvā kāsāyāni vatthāni <pageBreak edition="V" number="0.0106" /> acchādetvā agārasmā anagāriyaṃ <pageBreak edition="T" number="0.0177" /> pabbajitvā akiñcanabhāvaṃ upagantvā eko <pageBreak edition="P" number="1.0145" /> carati viharati iriyati vattati pāleti yapeti yāpeti. Evaṃ pabbajjāsaṅkhātena eko pubbe caritvāna.</paragraph>
<paragraph line="38">Kathaṃ gaṇāvavassaggaṭṭhena eko pubbe caritvāna? So evaṃ pabbajito samāno eko araññavanapatthāni pantāni senāsanāni paṭisevati appasaddāni appanigghosāni vijanavātāni manussarāhasseyyakāni paṭisallānasāruppāni. So eko gacchati, eko tiṭṭhati, eko nisīdati, eko seyyaṃ kappeti, eko gāmaṃ piṇḍāya pavisati, eko paṭikkamati, eko raho nisīdati, eko caṅkamaṃ adhiṭṭhāti, eko carati viharati iriyati vattati pāleti yapeti yāpeti. Evaṃ gaṇāvavassaggaṭṭhena eko pubbe caritvāna.</paragraph>
<paragraph line="39"><bold>Methunaṃ yo nisevatī</bold>ti. <bold>Methunadhammo</bold> nāma yo so asaddhammo…pe… taṃkāraṇā vuccati methunadhammo. <bold>Methunaṃ yo nisevatī</bold>ti <pageBreak edition="M" number="0.0113" />. Yo aparena samayena buddhaṃ dhammaṃ saṅghaṃ sikkhaṃ paccakkhāya hīnāyāvattitvā methunaṃ dhammaṃ sevati nisevati saṃsevati paṭisevatīti – methunaṃ yo nisevati.</paragraph>
<paragraph line="40"><bold>Yānaṃ bhantaṃva taṃ loke</bold>ti. <bold>Yāna</bold>nti hatthiyānaṃ assayānaṃ goyānaṃ ajayānaṃ meṇḍayānaṃ oṭṭhayānaṃ kharayānaṃ bhantaṃ adantaṃ akāritaṃ avinītaṃ uppathaṃ gaṇhāti, visamaṃ khāṇumpi pāsāṇampi abhiruhati, yānampi ārohanakampi bhañjati, papātepi papatati. Yathā taṃ bhantaṃ <pageBreak edition="T" number="0.0178" /> yānaṃ adantaṃ akāritaṃ avinītaṃ uppathaṃ gaṇhāti; evamevaṃ so vibbhantako bhantayānapaṭibhāgo uppathaṃ gaṇhāti, micchādiṭṭhiṃ gaṇhāti…pe… micchāsamādhiṃ gaṇhāti. Yathā taṃ bhantaṃ yānaṃ adantaṃ akāritaṃ avinītaṃ visamaṃ khāṇumpi pāsāṇampi abhiruhati; evamevaṃ so vibbhantako bhantayānapaṭibhāgo visamaṃ kāyakammaṃ abhiruhati, visamaṃ vacīkammaṃ abhiruhati, visamaṃ manokammaṃ abhiruhati, visamaṃ pāṇātipātaṃ abhiruhati, visamaṃ adinnādānaṃ abhiruhati, visamaṃ kāmesumicchācāraṃ abhiruhati, visamaṃ musāvādaṃ abhiruhati, visamaṃ pisuṇavācaṃ abhiruhati, visamaṃ pharusavācaṃ abhiruhati, visamaṃ samphappalāpaṃ abhiruhati <pageBreak edition="P" number="1.0146" />, visamaṃ abhijjhaṃ abhiruhati, visamaṃ byāpādaṃ abhiruhati, visamaṃ micchādiṭṭhiṃ abhiruhati, visame saṅkhāre abhiruhati, visame pañca kāmaguṇe abhiruhati, visame nīvaraṇe abhiruhati. Yathā taṃ bhantaṃ yānaṃ adantaṃ akāritaṃ avinītaṃ yānampi ārohanakampi bhañjati; evamevaṃ so vibbhantako bhantayānapaṭibhāgo niraye attānaṃ bhañjati <pageBreak edition="V" number="0.0107" />, tiracchānayoniyaṃ attānaṃ bhañjati, pettivisaye attānaṃ bhañjati, manussaloke attānaṃ bhañjati, devaloke attānaṃ bhañjati. Yathā taṃ bhantaṃ yānaṃ adantaṃ akāritaṃ avinītaṃ papāte papatati; evamevaṃ so vibbhantako bhantayānapaṭibhāgo jātipapātampi papatati, jarāpapātampi papatati, byādhipapātampi papatati, maraṇapapātampi papatati, sokaparidevadukkhadomanassupāyāsapapātampi papatati. <bold>Loke</bold>ti apāyaloke manussaloketi <pageBreak edition="T" number="0.0179" /> – yānaṃ bhantaṃva taṃ loke.</paragraph>
<paragraph line="41"><bold>Hīnamāhu puthujjana</bold>nti. <bold>Puthujjanā</bold>ti kenaṭṭhena puthujjanā? Puthu kilese janentīti puthujjanā, puthu avihatasakkāyadiṭṭhikāti puthujjanā, puthu satthārānaṃ mukhullokikāti puthujjanā, puthu sabbagatīhi avuṭṭhitāti puthujjanā <pageBreak edition="M" number="0.0114" />, puthu <alternatives line="50" extra="null" separator="false"><alternative source-abbr="vri" source="vipassana research institut">nānābhisaṅkhāre</alternative><alternative source-abbr="syā." source="thai">nānābhisaṅkhārehi</alternative></alternatives>  abhisaṅkharontīti puthujjanā, puthu nānāoghehi vuyhantīti puthujjanā, puthu nānāsantāpehi santapantīti puthujjanā, puthu nānāpariḷāhehi paridayhantīti puthujjanā, puthu pañcasu kāmaguṇesu rattā giddhā gadhitā mucchitā <alternatives line="58" extra="null" separator="false"><alternative source-abbr="vri" source="vipassana research institut">ajjhosannā</alternative><alternative source-abbr="sī." source="sri lanka">ajjhopannā</alternative><alternative source-abbr="syā." source="thai">ajjhopannā</alternative></alternatives>  laggā laggitā palibuddhāti puthujjanā, puthu pañcahi nīvaraṇehi āvutā nivutā ovutā pihitā paṭicchannā paṭikujjitāti puthujjanā. <bold>Hīnamāhu puthujjana</bold>nti. Puthujjanaṃ hīnaṃ nihīnaṃ omakaṃ lāmakaṃ <pageBreak edition="P" number="1.0147" /> chatukkaṃ parittanti evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti – hīnamāhu puthujjanaṃ.</paragraph>
<paragraph line="42">Tenāha bhagavā –</paragraph>
<gatha1 line="43">‘‘Eko pubbe caritvāna, methunaṃ yo nisevati;</gatha1>
<gathalast line="44">Yānaṃ bhantaṃva taṃ loke, hīnamāhu puthujjana’’nti.</gathalast>
<hangnum line="45" number="52"></hangnum>
<gatha1 line="46"><bold>Yaso kitti ca yā pubbe, hāyate vāpi tassa sā; </bold></gatha1>
<gathalast line="47"><bold>Etampi disvā sikkhetha, methunaṃ vippahātave.</bold></gathalast>
<paragraph line="48"><bold>Yaso kitti ca yā pubbe, hāyate vāpi tassa sā</bold>ti. Katamo yaso? Idhekacco pubbe samaṇabhāve sakkato hoti garukato <pageBreak edition="T" number="0.0180" /> mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ – ayaṃ yaso. Katamā kitti? Idhekacco pubbe samaṇabhāve kittivaṇṇagato hoti paṇḍito viyatto medhāvī bahussuto cittakathī kalyāṇapaṭibhāno – suttantikoti vā vinayadharoti vā dhammakathikoti vā āraññikoti vā piṇḍapātikoti vā paṃsukūlikoti vā tecīvarikoti vā sapadānacārikoti vā khalupacchābhattikoti <pageBreak edition="V" number="0.0108" /> vā nesajjikoti vā yathāsanthatikoti vā paṭhamassa jhānassa lābhīti vā dutiyassa jhānassa lābhīti vā tatiyassa jhānassa lābhīti vā catutthassa jhānassa lābhīti vā ākāsānañcāyatanasamāpattiyā lābhīti vā viññāṇañcāyatanasamāpattiyā lābhīti vā ākiñcaññāyatanasamāpattiyā lābhīti vā nevasaññānāsaññāyatanasamāpattiyā lābhīti vā, ayaṃ kittīti – yaso kitti ca yā pubbe.</paragraph>
<paragraph line="49"><bold>Hāyate</bold><pageBreak edition="M" number="0.0115" /><bold>vāpi tassa sā</bold>ti. Tassa aparena samayena buddhaṃ dhammaṃ saṅghaṃ sikkhaṃ paccakkhāya hīnāyāvattassa so ca yaso sā ca kitti hāyati parihāyati <pageBreak edition="P" number="1.0148" /> paridhaṃsati paripatati antaradhāyati vippalujjatīti – yaso kitti ca yā pubbe hāyate vāpi tassa sā.</paragraph>
<paragraph line="50"><bold>Etampi disvā sikkhetha methunaṃ vippahātave</bold>ti. <bold>Eta</bold>nti pubbe samaṇabhāve yaso kitti ca, aparabhāge buddhaṃ dhammaṃ saṅghaṃ sikkhaṃ paccakkhāya hīnāyāvattassa ayaso ca akitti ca; etaṃ sampattiṃ <pageBreak edition="T" number="0.0181" /> vipattiṃ. <bold>Disvā</bold>ti passitvā tulayitvā tīrayitvā vibhāvayitvā vibhūtaṃ katvāti – etampi disvā. <bold>Sikkhethā</bold>ti tisso sikkhā – adhisīlasikkhā, adhicittasikkhā, adhipaññāsikkhā. Katamā adhisīlasikkhā? Idha bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Khuddako sīlakkhandho, mahanto sīlakkhandho. Sīlaṃ patiṭṭhā ādi caraṇaṃ saṃyamo saṃvaro mukhaṃ pamukhaṃ kusalānaṃ dhammānaṃ samāpattiyā – ayaṃ adhisīlasikkhā.</paragraph>
<paragraph line="51">Katamā adhicittasikkhā? Idha bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati…pe… dutiyaṃ jhānaṃ… tatiyaṃ jhānaṃ… catutthaṃ jhānaṃ upasampajja viharati – ayaṃ adhicittasikkhā.</paragraph>
<paragraph line="52">Katamā adhipaññāsikkhā? Idha bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. So idaṃ dukkhanti yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ dukkhanirodhoti yathābhūtaṃ pajānāti, ayaṃ dukkhanirodhagāminī paṭipadāti yathābhūtaṃ pajānāti, ime āsavāti yathābhūtaṃ pajānāti, ayaṃ āsavasamudayoti yathābhūtaṃ pajānāti, ayaṃ āsavanirodhoti yathābhūtaṃ pajānāti <pageBreak edition="V" number="0.0109" />, ayaṃ āsavanirodhagāminī <pageBreak edition="T" number="0.0182" /> paṭipadāti yathābhūtaṃ pajānāti – ayaṃ adhipaññāsikkhā. <bold>Methunadhammo</bold><pageBreak edition="P" number="1.0149" /> nāma yo so asaddhammo…pe… taṃkāraṇā vuccati methunadhammo.</paragraph>
<paragraph line="53"><bold>Etampi</bold><pageBreak edition="M" number="0.0116" /><bold>disvā sikkhetha, methunaṃ vippahātave</bold>ti. Methunadhammassa pahānāya vūpasamāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya. Imā tisso sikkhāyo āvajjanto sikkheyya, jānanto sikkheyya, passanto sikkheyya, paccavekkhanto sikkheyya, cittaṃ adhiṭṭhahanto sikkheyya, saddhāya adhimuccanto sikkheyya, vīriyaṃ paggaṇhanto sikkheyya, satiṃ upaṭṭhapento sikkheyya, cittaṃ samādahanto sikkheyya, paññāya pajānanto sikkheyya, abhiññeyyaṃ abhijānanto sikkheyya, pariññeyyaṃ parijānanto sikkheyya, pahātabbaṃ pajahanto sikkheyya, bhāvetabbaṃ bhāvento sikkheyya, sacchikātabbaṃ sacchikaronto sikkheyya ācareyya samācareyya samādāya vatteyyāti – etampi disvā sikkhetha, methunaṃ vippahātave.</paragraph>
<paragraph line="54">Tenāha bhagavā –</paragraph>
<gatha1 line="55">‘‘Yaso kitti ca yā pubbe, hāyate vāpi tassa sā;</gatha1>
<gathalast line="56">Etampi disvā sikkhetha, methunaṃ vippahātave’’ti.</gathalast>
<hangnum line="57" number="53"></hangnum>
<gatha1 line="58"><bold>Saṅkappehi pareto so, kapaṇo viya jhāyati;</bold></gatha1>
<gathalast line="59"><bold>Sutvā paresaṃ nigghosaṃ, maṅku hoti tathāvidho.</bold></gathalast>
<paragraph line="60"><bold>Saṅkappehi</bold><pageBreak edition="T" number="0.0183" /><bold>pareto so, kapaṇo viya jhāyatī</bold>ti. Kāmasaṅkappena byāpādasaṅkappena vihiṃsāsaṅkappena diṭṭhisaṅkappena phuṭṭho pareto samohito samannāgato pihito kapaṇo viya mando viya momūho viya jhāyati pajjhāyati nijjhāyati <alternatives line="66" extra="null" separator="false"><alternative source-abbr="vri" source="vipassana research institut">apajjhāyati</alternative><alternative source-abbr="syā." source="thai">avajjhāyati</alternative></alternatives> . Yathā ulūko rukkhasākhāyaṃ mūsikaṃ magayamāno jhāyati pajjhāyati nijjhāyati apajjhāyati, yathā kotthu nadītīre macche magayamāno jhāyati pajjhāyati nijjhāyati apajjhāyati, yathā <pageBreak edition="P" number="1.0150" /> biḷāro sandhisamalasaṅkaṭire mūsikaṃ magayamāno jhāyati pajjhāyati nijjhāyati apajjhāyati, yathā gadrabho vahacchinno sandhisamalasaṅkaṭire jhāyati pajjhāyati nijjhāyati apajjhāyati; evamevaṃ so vibbhantako kāmasaṅkappena byāpādasaṅkappena vihiṃsāsaṅkappena diṭṭhisaṅkappena phuṭṭho pareto samohito <pageBreak edition="V" number="0.0110" /> samannāgato pihito kapaṇo viya mando viya momūho viya jhāyati pajjhāyati nijjhāyati apajjhāyatīti – saṅkappehi pareto so kapaṇo viya jhāyati.</paragraph>
<paragraph line="61"><bold>Sutvā</bold><pageBreak edition="M" number="0.0117" /><bold>paresaṃ nigghosaṃ, maṅku hoti tathāvidho</bold>ti. <bold>Paresa</bold>nti upajjhāyā vā ācariyā vā samānupajjhāyakā vā samānācariyakā vā mittā vā sandiṭṭhā vā sambhattā vā sahāyā vā codenti – ‘‘tassa te, āvuso, alābhā, tassa te dulladdhaṃ, yaṃ tvaṃ evarūpaṃ uḷāraṃ satthāraṃ labhitvā evaṃ svākkhāte dhammavinaye pabbajitvā evarūpaṃ ariyagaṇaṃ labhitvā hīnassa methunadhammassa kāraṇā buddhaṃ <pageBreak edition="T" number="0.0184" /> dhammaṃ saṅghaṃ sikkhaṃ paccakkhāya hīnāyāvattosi. Saddhāpi nāma te nāhosi kusalesu dhammesu, hirīpi nāma te nāhosi kusalesu dhammesu, ottappampi nāma te nāhosi kusalesu dhammesu, vīriyampi nāma te nāhosi kusalesu dhammesu, satipi nāma te nāhosi kusalesu dhammesu, paññāpi nāma te nāhosi kusalesu dhammesū’’ti. Tesaṃ vacanaṃ byappathaṃ desanaṃ anusāsanaṃ anusiṭṭhiṃ sutvā suṇitvā uggahetvā upadhārayitvā upalakkhayitvā maṅku hoti, pīḷito ghaṭṭito byādhito domanassito hoti. <bold>Tathāvidho</bold>ti <pageBreak edition="P" number="1.0151" /> tathāvidho tādiso tassaṇṭhito tappakāro tappaṭibhāgo. Yo so vibbhantakoti – sutvā paresaṃ nigghosaṃ maṅku hoti tathāvidho.</paragraph>
<paragraph line="62">Tenāha bhagavā –</paragraph>
<gatha1 line="63">‘‘Saṅkappehi pareto so, kapaṇo viya jhāyati;</gatha1>
<gathalast line="64">Sutvā paresaṃ nigghosaṃ, maṅku hoti tathāvidho’’ti.</gathalast>
<hangnum line="65" number="54"></hangnum>
<gatha1 line="66"><bold>Atha satthāni kurute, paravādehi codito;</bold></gatha1>
<gathalast line="67"><bold>Esa khvassa mahāgedho, mosavajjaṃ <alternatives line="74" extra="null" separator="false"><alternative source-abbr="vri" source="vipassana research institut">pagāhati</alternative><alternative source-abbr="ka." source="cambodian">saṃgāhati</alternative></alternatives></bold><bold>.</bold></gathalast>
<paragraph line="68"><bold>Atha satthāni kurute, paravādehi codito</bold>ti. <bold>Athā</bold>ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatāpetaṃ – athāti. <bold>Satthānī</bold>ti tīṇi satthāni – kāyasatthaṃ, vacīsatthaṃ, manosatthaṃ. Tividhaṃ kāyaduccaritaṃ kāyasatthaṃ, catubbidhaṃ vacīduccaritaṃ vacīsatthaṃ, tividhaṃ manoduccaritaṃ manosatthaṃ. <bold>Paravādehi codito</bold>ti. Upajjhāyehi vā ācariyehi vā samānupajjhāyakehi vā samānācariyakehi <pageBreak edition="T" number="0.0185" /> vā mittehi vā sandiṭṭhehi vā sambhattehi vā sahāyehi vā codito sampajānamusā bhāsati. ‘‘Abhirato ahaṃ, bhante, ahosiṃ pabbajjāya. Mātā me posetabbā, tenamhi vibbhanto’’ti bhaṇati <pageBreak edition="M" number="0.0118" />. ‘‘Pitā me posetabbo <pageBreak edition="V" number="0.0111" />, tenamhi vibbhanto’’ti bhaṇati. ‘‘Bhātā me posetabbo… bhaginī me posetabbā… putto me posetabbo… dhītā me posetabbā… mittā me posetabbā… amaccā me posetabbā… ñātakā me posetabbā… sālohitā me posetabbā, tenamhi vibbhanto’’ti bhaṇati. Vacīsatthaṃ karoti saṅkaroti janeti sañjaneti nibbatteti abhinibbattetīti – atha satthāni kurute, paravādehi codito.</paragraph>
<paragraph line="69"><bold>Esa khvassa mahāgedho</bold>ti. Eso tassa mahāgedho <pageBreak edition="P" number="1.0152" /> mahāvanaṃ mahāgahanaṃ mahākantāro mahāvisamo mahākuṭilo mahāpaṅko mahāpalipo mahāpalibodho mahābandhanaṃ, yadidaṃ sampajānamusāvādoti – esa khvassa mahāgedho.</paragraph>
<paragraph line="70"><bold>Mosavajjaṃ pagāhatī</bold>ti. Mosavajjaṃ vuccati musāvādo. Idhekacco sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho – ‘‘ehambho purisa, yaṃ jānāsi taṃ vadehī’’ti, so ajānaṃ vā āha – ‘‘jānāmī’’ti, ‘‘jānaṃ’’ vā āha – ‘‘na jānāmī’’ti, apassaṃ vā āha – ‘‘passāmī’’ti, passaṃ vā āha – ‘‘na passāmī’’ti. Iti attahetu vā parahetu <pageBreak edition="T" number="0.0186" /> vā āmisakiñcikkhahetu vā sampajānamusā bhāsati – idaṃ vuccati mosavajjaṃ.</paragraph>
<paragraph line="71">Api ca tīhākārehi musāvādo hoti. Pubbevassa hoti – ‘‘musā bhaṇissa’’nti, bhaṇantassa hoti – ‘‘musā bhaṇāmī’’ti, bhaṇitassa hoti – ‘‘musā mayā bhaṇita’’nti. Imehi tīhākārehi musāvādo hoti. Api ca catūhākārehi musāvādo hoti. Pubbevassa hoti – ‘‘musā bhaṇissa’’nti, bhaṇantassa hoti – ‘‘musā bhaṇāmī’’ti, bhaṇitassa hoti – ‘‘musā mayā bhaṇita’’nti, vinidhāya diṭṭhiṃ. Imehi catūhākārehi musāvādo hoti. Api ca pañcahākārehi… chahākārehi… sattahākārehi… aṭṭhahākārehi musāvādo hoti. Pubbevassa hoti – ‘‘musā bhaṇissa’’nti, bhaṇantassa hoti – ‘‘musā bhaṇāmī’’ti, bhaṇitassa hoti – ‘‘musā mayā bhaṇita’’nti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya saññaṃ, vinidhāya bhāvaṃ. Imehi aṭṭhahākārehi musāvādo hoti. <bold>Mosavajjaṃ pagāhatī</bold>ti. Mosavajjaṃ <pageBreak edition="M" number="0.0119" /> pagāhati ogāhati ajjhogāhati pavisatīti – mosavajjaṃ pagāhati.</paragraph>
<paragraph line="72">Tenāha <pageBreak edition="V" number="0.0112" /> bhagavā –</paragraph>
<gatha1 line="73">‘‘Atha <pageBreak edition="P" number="1.0153" /> satthāni kurute, paravādehi codito;</gatha1>
<gathalast line="74">Esa khvassa mahāgedho, mosavajjaṃ pagāhatī’’ti.</gathalast>
<hangnum line="75" number="55"></hangnum>
<gatha1 line="76"><bold>Paṇḍitoti samaññāto, <alternatives line="82" extra="null" separator="false"><alternative source-abbr="vri" source="vipassana research institut">ekaccariyaṃ</alternative><alternative source-abbr="sī." source="sri lanka">ekacariyaṃ</alternative><alternative source-abbr="syā." source="thai">ekacariyaṃ</alternative></alternatives></bold><bold>adhiṭṭhito;</bold></gatha1>
<gathalast line="77"><bold>Sa cāpi methune yutto, mandova parikissati.</bold></gathalast>
<paragraph line="78"><bold>Paṇḍitoti samaññāto</bold>ti. Idhekacco pubbe samaṇabhāve kitti vaṇṇagato hoti – ‘‘paṇḍito viyatto medhāvī bahussuto cittakathī kalyāṇapaṭibhāno suttantikoti vā vinayadharoti vā dhammakathikoti vā…pe… nevasaññānāsaññāyatanasamāpattiyā lābhī’’ti vā <pageBreak edition="T" number="0.0187" />. Evaṃ ñāto hoti paññāto samaññāto hotīti – paṇḍitoti samaññāto.</paragraph>
<paragraph line="79"><bold>Ekaccariyaṃ adhiṭṭhito</bold>ti. Dvīhi kāraṇehi ekaccariyaṃ adhiṭṭhito – pabbajjāsaṅkhātena vā gaṇāvavassaggaṭṭhena vā. Kathaṃ pabbajjāsaṅkhātena ekaccariyaṃ adhiṭṭhito? Sabbaṃ gharāvāsapalibodhaṃ chinditvā…pe… evaṃ pabbajjāsaṅkhātena ekaccariyaṃ adhiṭṭhito. Kathaṃ gaṇāvavassaggaṭṭhena ekaccariyaṃ adhiṭṭhito? So evaṃ pabbajito samāno eko araññavanapatthāni pantāni…pe… evaṃ gaṇāvavassaggaṭṭhena ekaccariyaṃ adhiṭṭhitoti – ekaccariyaṃ adhiṭṭhito.</paragraph>
<paragraph line="80"><bold>Sa cāpi methune <alternatives line="90" extra="null" separator="false"><alternative source-abbr="vri" source="vipassana research institut">yutto</alternative><alternative source-abbr="sī." source="sri lanka">yutto saṃyutto</alternative></alternatives></bold>ti. <bold>Methunadhammo</bold> nāma yo so asaddhammo gāmadhammo…pe… taṃkāraṇā vuccati methunadhammo. <bold>Sa cāpi methune yutto</bold>ti. So aparena samayena buddhaṃ dhammaṃ saṅghaṃ sikkhaṃ paccakkhāya hīnāyāvattitvā methunadhamme yutto  payutto āyutto samāyuttoti – sa cāpi methune yutto.</paragraph>
<paragraph line="81"><bold>Mandova parikissatī</bold>ti. Kapaṇo viya mando viya momūho viya kissati <pageBreak edition="P" number="1.0154" /> parikissati parikilissati. Pāṇampi hanati, adinnampi ādiyati, sandhimpi chindati, nillopampi harati, ekāgārikampi karoti, paripanthepi tiṭṭhati, paradārampi gacchati, musāpi bhaṇati. Evampi kissati parikissati parikilissati. Tamenaṃ rājāno gahetvā vividhā kammakāraṇā kārenti <pageBreak edition="M" number="0.0120" /> – kasāhipi tāḷenti, vettehipi tāḷenti, addhadaṇḍakehipi <pageBreak edition="T" number="0.0188" /> tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti <pageBreak edition="V" number="0.0113" />, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cirakavāsikampi karonti, eṇeyyakampi karonti, baḷisamaṃsikampi karonti, kahāpaṇikampi karonti, <alternatives line="98" extra="null" separator="false"><alternative source-abbr="vri" source="vipassana research institut">khārāpatacchikampi</alternative><alternative source-abbr="ka." source="cambodian">khārāpaṭicchakampi</alternative></alternatives>  karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṃ chindanti. Evampi kissati parikissati parikilissati.</paragraph>
<paragraph line="82">Atha vā kāmataṇhāya abhibhūto pariyādinnacitto bhoge pariyesanto nāvāya mahāsamuddaṃ pakkhandati, sītassa purakkhato uṇhassa purakkhato ḍaṃsamakasavātātapasarīsapasamphassehi pīḷiyamāno khuppipāsāya miyyamāno tigumbaṃ gacchati, takkolaṃ gacchati, takkasīlaṃ gacchati, kālamukhaṃ gacchati, purapūraṃ gacchati, vesuṅgaṃ gacchati, verāpathaṃ gacchati, javaṃ gacchati, <alternatives line="106" extra="null" separator="true"><alternative source-abbr="vri" source="vipassana research institut">tāmaliṃ</alternative><alternative source-abbr="syā." source="thai">kamaliṃ</alternative><alternative source-abbr="ka." source="cambodian">taṃmaliṃ</alternative></alternatives>  gacchati, vaṅgaṃ gacchati, eḷabandhanaṃ gacchati, suvaṇṇakūṭaṃ <pageBreak edition="P" number="1.0155" /> gacchati, suvaṇṇabhūmiṃ gacchati, tambapāṇiṃ gacchati, suppādakaṃ gacchati, bhārukacchaṃ gacchati, suraṭṭhaṃ gacchati, bhaṅgalokaṃ gacchati, bhaṅgaṇaṃ gacchati, saramataṃ gaṇaṃ gacchati, yonaṃ gacchati <pageBreak edition="T" number="0.0189" />, <alternatives line="115" extra="null" separator="false"><alternative source-abbr="vri" source="vipassana research institut">paramayonaṃ</alternative><alternative source-abbr="syā." source="thai">pīnaṃ</alternative></alternatives>  gacchati, <alternatives line="123" extra="null" separator="false"><alternative source-abbr="vri" source="vipassana research institut">vinakaṃ</alternative><alternative source-abbr="sī." source="sri lanka">navakaṃ</alternative></alternatives>  gacchati, mūlapadaṃ gacchati, marukantāraṃ gacchati, jaṇṇupathaṃ gacchati, ajapathaṃ gacchati, meṇḍapathaṃ gacchati, saṅkupathaṃ gacchati, chattapathaṃ gacchati, vaṃsapathaṃ gacchati, sakuṇapathaṃ gacchati, mūsikapathaṃ gacchati, daripathaṃ gacchati, vettācāraṃ gacchati. Evampi kissati parikissati parikilissati.</paragraph>
<paragraph line="83">Gavesanto na vindati, alābhamūlakampi dukkhaṃ domanassaṃ paṭisaṃvedeti. Evampi kissati parikissati parikilissati.</paragraph>
<paragraph line="84">Gavesanto vindati, laddhāpi ārakkhamūlakampi dukkhaṃ domanassaṃ paṭisaṃvedeti – ‘‘kinti me bhoge neva rājāno hareyyuṃ, na corā hareyyuṃ, na aggī daheyyuṃ, na udakaṃ vaheyya, na apiyā dāyādā hareyyu’’nti. Tassa evaṃ ārakkhato gopayato te bhogā vippalujjanti. So vippayogamūlakampi <pageBreak edition="M" number="0.0121" /> dukkhaṃ domanassaṃ paṭisaṃvedeti. Evampi kissati parikissati parikilissatīti <pageBreak edition="P" number="1.0156" /> – sa cāpi methune yutto, mandova parikissati.</paragraph>
<paragraph line="85">Tenāha <pageBreak edition="V" number="0.0114" /> bhagavā –</paragraph>
<gatha1 line="86">‘‘Paṇḍitoti samaññāto, ekaccariyaṃ adhiṭṭhito;</gatha1>
<gathalast line="87">Sa cāpi methune yutto, mandova parikissatī’’ti.</gathalast>
<hangnum line="88" number="56"></hangnum>
<gatha1 line="89"><bold>Etamādīnavaṃ ñatvā, muniṃ pubbāpare idha;</bold></gatha1>
<gathalast line="90"><bold>Ekaccariyaṃ daḷhaṃ kayirā, na nisevetha methunaṃ.</bold></gathalast>
<paragraph line="91"><bold>Etamādīnavaṃ ñatvā, muni pubbāpare idhā</bold>ti. <bold>Eta</bold>nti pubbe samaṇabhāve yaso ca kitti ca, aparabhāge buddhaṃ dhammaṃ saṅghaṃ <pageBreak edition="T" number="0.0190" /> sikkhaṃ paccakkhāya hīnāyāvattassa ayaso ca akitti ca; etaṃ sampattiṃ vipattiñca. <bold>Ñatvā</bold>ti jānitvā tulayitvā tīrayitvā vibhāvayitvā vibhūtaṃ katvā. <bold>Munī</bold>ti. <bold>Monaṃ</bold> vuccati ñāṇaṃ. Yā paññā pajānanā…pe… saṅgajālamaticca so muni. <bold>Idhā</bold>ti imissā diṭṭhiyā imissā khantiyā imissā ruciyā imasmiṃ ādāye imasmiṃ dhamme imasmiṃ vinaye imasmiṃ dhammavinaye imasmiṃ pāvacane imasmiṃ brahmacariye imasmiṃ satthusāsane imasmiṃ attabhāve imasmiṃ manussaloketi – etamādīnavaṃ ñatvā muni pubbāpare idha.</paragraph>
<paragraph line="92"><bold>Ekaccariyaṃ daḷhaṃ kayirā</bold>ti. Dvīhi kāraṇehi ekaccariyaṃ daḷahaṃ kareyya – pabbajjāsaṅkhātena vā gaṇāvavassaggaṭṭhena vā. Kathaṃ pabbajjāsaṅkhātena ekaccariyaṃ daḷhaṃ kareyya? Sabbaṃ gharāvāsapalibodhaṃ chinditvā puttadārapalibodhaṃ chinditvā ñātipalibodhaṃ chinditvā mittāmaccapalibodhaṃ chinditvā sannidhipalibodhaṃ chinditvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajitvā akiñcanabhāvaṃ upagantvā eko careyya vihareyya iriyeyya vatteyya pāleyya <pageBreak edition="P" number="1.0157" /> yapeyya yāpeyya. Evaṃ pabbajjāsaṅkhātena ekaccariyaṃ daḷhaṃ kareyya.</paragraph>
<paragraph line="93">Kathaṃ gaṇāvavassaggaṭṭhena ekaccariyaṃ daḷhaṃ kareyya? So evaṃ pabbajito samāno eko araññavanapatthāni pantāni senāsanāni paṭiseveyya appasaddāni appanigghosāni vijanavātāni manussarāhasseyyakāni <pageBreak edition="T" number="0.0191" /> paṭisallānasāruppāni. So eko gaccheyya, eko tiṭṭheyya, eko nisīdeyya, eko seyyaṃ kappeyya, eko gāmaṃ piṇḍāya paviseyya, eko <pageBreak edition="M" number="0.0122" /> paṭikkameyya, eko raho nisīdeyya, eko caṅkamaṃ adhiṭṭheyya, eko careyya vihareyya iriyeyya vatteyya pāleyya yapeyya yāpeyya. Evaṃ gaṇāvavassaggaṭṭhena ekaccariyaṃ daḷhaṃ kareyyāti – ekaccariyaṃ <pageBreak edition="V" number="0.0115" /> daḷhaṃ kareyya, thiraṃ kareyya, daḷhaṃ samādāno assa, avaṭṭhitasamādāno assa kusalesu dhammesūti – ekaccariyaṃ daḷhaṃ kayirā.</paragraph>
<paragraph line="94"><bold>Na nisevetha methuna</bold>nti. <bold>Methunadhammo</bold> nāma yo so asaddhammo gāmadhammo…pe… taṃkāraṇā vuccati methunadhammo. Methunadhammaṃ na seveyya na niseveyya na saṃseveyya na paṭiseveyya na careyya na samācareyya na samādāya vatteyyāti – na nisevetha methunaṃ.</paragraph>
<paragraph line="95">Tenāha bhagavā –</paragraph>
<gatha1 line="96">‘‘Etamādīnavaṃ ñatvā, muni pubbāpare idha;</gatha1>
<gathalast line="97">Ekaccariyaṃ daḷhaṃ kayirā, na nisevetha methuna’’nti.</gathalast>
<hangnum line="98" number="57"></hangnum>
<gatha1 line="99"><bold>Vivekaññeva sikkhetha, etaṃ ariyānamuttamaṃ;</bold></gatha1>
<gathalast line="100"><bold>Na tena seṭṭho maññetha, sa ve nibbānasantike.</bold></gathalast>
<paragraph line="101"><bold>Vivekaññeva sikkhethā</bold>ti. <bold>Viveko</bold>ti tayo vivekā – kāyaviveko, cittaviveko, upadhiviveko. Katamo <pageBreak edition="P" number="1.0158" /> kāyaviveko…pe… ayaṃ upadhiviveko. Kāyaviveko ca vivekaṭṭhakāyānaṃ nekkhammābhiratānaṃ. Cittaviveko ca parisuddhacittānaṃ paramavodānappattānaṃ. Upadhiviveko ca <pageBreak edition="T" number="0.0192" /> nirūpadhīnaṃ puggalānaṃ visaṅkhāragatānaṃ. <bold>Sikkhā</bold>ti tisso sikkhā – adhisīlasikkhā, adhicittasikkhā, adhipaññāsikkhā…pe… ayaṃ adhipaññāsikkhā. <bold>Vivekaññeva sikkhethā</bold>ti vivekaññeva sikkheyya ācareyya samācareyya samādāya vatteyyāti – vivekaññeva sikkhetha.</paragraph>
<paragraph line="102"><bold>Etaṃ ariyānamuttama</bold>nti. <bold>Ariyā</bold> vuccanti buddhā ca buddhasāvakā ca paccekabuddhā ca. Ariyānaṃ etaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ yadidaṃ vivekacariyāti – etaṃ ariyānamuttamaṃ.</paragraph>
<paragraph line="103"><bold>Na tena seṭṭho maññethā</bold>ti. Kāyavivekacariyāya unnatiṃ na kareyya, unnamaṃ na kareyya, mānaṃ na kareyya, thāmaṃ na kareyya, thambhaṃ na kareyya, na tena mānaṃ janeyya, na tena thaddho assa patthaddho paggahitasiroti – tena seṭṭho na maññetha.</paragraph>
<paragraph line="104"><bold>Sa</bold><pageBreak edition="V" number="0.0116" /><pageBreak edition="M" number="0.0123" /><bold>ve nibbānasantike</bold>ti. So nibbānassa santike sāmantā āsanne avidūre upakaṭṭheti – sa ve nibbānasantike.</paragraph>
<paragraph line="105">Tenāha bhagavā –</paragraph>
<gatha1 line="106">‘‘Vivekaññeva sikkhetha, etaṃ ariyānamuttamaṃ;</gatha1>
<gathalast line="107">Na tena seṭṭho maññetha, sa ve nibbānasantike’’ti.</gathalast>
<hangnum line="108" number="58"></hangnum>
<gatha1 line="109"><bold>Rittassa munino carato, kāmesu anapekkhino;</bold></gatha1>
<gathalast line="110"><bold>Oghatiṇṇassa pihayanti, kāmesu gadhitā pajā. </bold></gathalast>
<paragraph line="111"><bold>Rittassa munino carato</bold>ti. Rittassa vivittassa <pageBreak edition="P" number="1.0159" /> pavivittassa <pageBreak edition="T" number="0.0193" />, kāyaduccaritena rittassa vivittassa pavivittassa. Vacīduccaritena…pe… manoduccaritena… rāgena… dosena… mohena… kodhena… upanāhena… makkhena… paḷāsena… issāya… macchariyena… māyāya… sāṭheyyena… thambhena… sārambhena… mānena… atimānena… madena… pamādena… sabbakilesehi… sabbaduccaritehi… sabbadarathehi… sabbapariḷāhehi… sabbasantāpehi… sabbākusalābhisaṅkhārehi rittassa vivittassa pavivittassa. <bold>Munino</bold>ti. <bold>Mona</bold>ṃ vuccati ñāṇaṃ…pe… saṅgajālamaticca so muni. <bold>Carato</bold>ti carato viharato iriyato vattato pālayato yapayato yāpayatoti – rittassa munino carato.</paragraph>
<paragraph line="112"><bold>Kāmesu anapekkhino</bold>ti. <bold>Kāmā</bold>ti uddānato dve kāmā – vatthukāmā ca kilesakāmā ca…pe… ime vuccanti vatthukāmā…pe… ime vuccanti kilesakāmā. Vatthukāme parijānitvā kilesakāme pahāya pajahitvā vinodetvā byantiṃ karitvā anabhāvaṃ gametvā kāmesu anapekkhamāno cattakāmo vantakāmo muttakāmo pahīnakāmo paṭinissaṭṭhakāmo, vītarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto <alternatives line="131" extra="null" separator="false"><alternative source-abbr="vri" source="vipassana research institut">sītibhūto</alternative><alternative source-abbr="sī." source="sri lanka">sītībhūto</alternative></alternatives>  sukhappaṭisaṃvedī brahmabhūtena attanā viharatīti – kāmesu anapekkhino.</paragraph>
<paragraph line="113"><bold>Oghatiṇṇassa pihayanti, kāmesu gadhitā pajā</bold>ti. <bold>Pajā</bold>ti sattādhivacanaṃ <pageBreak edition="T" number="0.0194" /> pajā kāmesu rattā giddhā gadhitā mucchitā ajjhosannā laggā laggitā palibuddhā. Te kāmoghaṃ tiṇṇassa bhavoghaṃ tiṇṇassa diṭṭhoghaṃ tiṇṇassa avijjoghaṃ tiṇṇassa sabbasaṅkhārapathaṃ tiṇṇassa uttiṇṇassa nittiṇṇassa atikkantassa samatikkantassa vītivattassa pāraṃ gatassa pāraṃ pattassa <pageBreak edition="V" number="0.0117" /><pageBreak edition="M" number="0.0124" /> antaṃ gatassa <pageBreak edition="P" number="1.0160" /> antaṃ pattassa koṭiṃ gatassa koṭiṃ pattassa pariyantaṃ gatassa pariyantaṃ pattassa vosānaṃ gatassa vosānaṃ pattassa tāṇaṃ gatassa tāṇaṃ pattassa leṇaṃ gatassa leṇaṃ pattassa saraṇaṃ gatassa saraṇaṃ pattassa abhayaṃ gatassa abhayaṃ pattassa accutaṃ gatassa accutaṃ pattassa amataṃ gatassa amataṃ pattassa nibbānaṃ gatassa nibbānaṃ pattassa icchanti sādiyanti patthayanti pihayanti abhijappanti. Yathā iṇāyikā <alternatives line="139" extra="null" separator="false"><alternative source-abbr="vri" source="vipassana research institut">ānaṇyaṃ</alternative><alternative source-abbr="aṭṭha." source="aṭṭha.">āṇaṇyaṃ</alternative></alternatives>  patthenti pihayanti, yathā ābādhikā ārogyaṃ patthenti pihayanti, yathā bandhanabaddhā bandhanamokkhaṃ patthenti pihayanti, yathā dāsā bhujissaṃ patthenti pihayanti, yathā <alternatives line="147" extra="null" separator="true"><alternative source-abbr="vri" source="vipassana research institut">kantāraddhānapakkhandā</alternative><alternative source-abbr="sī." source="sri lanka">kantāraddhānapakkhantā</alternative><alternative source-abbr="syā." source="thai">kantāraddhānapakkhannā</alternative></alternatives>  khemantabhūmiṃ patthenti pihayanti; evamevaṃ pajā kāmesu rattā giddhā gadhitā mucchitā ajjhosannā laggā laggitā palibuddhā te kāmoghaṃ tiṇṇassa bhavoghaṃ tiṇṇassa…pe… nibbānaṃ gatassa nibbānaṃ pattassa icchanti sādiyanti patthayanti pihayanti abhijappantīti – oghatiṇṇassa pihayanti, kāmesu gadhitā pajā.</paragraph>
<paragraph line="114">Tenāha bhagavā –</paragraph>
<gatha1 line="115">‘‘Rittassa <pageBreak edition="T" number="0.0195" /> munino carato, kāmesu anapekkhino;</gatha1>
<gathalast line="116">Oghatiṇṇassa pihayanti, kāmesu gadhitā pajā’’ti.</gathalast>
<centered line="117">Tissametteyyasuttaniddeso sattamo.</centered>
</body>
</document>