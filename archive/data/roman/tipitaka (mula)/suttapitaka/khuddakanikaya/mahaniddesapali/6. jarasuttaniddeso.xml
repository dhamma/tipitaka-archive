<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0515m.mul5.xml</normativeSource>
    <source>roman/tipitaka (mula)/suttapitaka/khuddakanikaya/mahaniddesapali/6. jarasuttaniddeso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/mahaniddesapali</directory>
    <basename>6. jarasuttaniddeso</basename>
    <titlePath>6. Jarāsuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">6. Jarāsuttaniddeso</chapter>
    <paragraph line="2">Atha <pageBreak edition="Vipassana Research Institut" number="0.0084" /> jarāsuttaniddesaṃ vakkhati –</paragraph>
    <hangnum line="3" number="39"></hangnum>
    <gatha1 line="4"><bold>Appaṃ</bold><pageBreak edition="Thai" number="0.0141" /><pageBreak edition="Pali Text Society" number="1.0117" /><bold>vata jīvitaṃ idaṃ, oraṃ vassasatāpi <alternatives line="3" extra="" separator="false"><alternative source-abbr="vri" source="vipassana research institut">miyyati</alternative><alternative source-abbr="sī." source="sri lanka">mīyati</alternative></alternatives></bold><bold>;</bold></gatha1>
    <gathalast line="5"><bold>Yo cepi aticca jīvati, atha kho so jarasāpi miyyati.</bold></gathalast>
    <paragraph line="6"><bold>Appaṃ vata jīvitaṃ ida</bold>nti. <bold>Jīvita</bold>nti āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ. Api ca, dvīhi kāraṇehi appakaṃ jīvitaṃ thokaṃ jīvitaṃ – ṭhitiparittatāya vā appakaṃ jīvitaṃ, sarasaparittatāya vā appakaṃ jīvitaṃ. Kathaṃ ṭhitiparittatāya vā appakaṃ jīvitaṃ? Atīte cittakkhaṇe jīvittha, na jīvati na jīvissati; anāgate cittakkhaṇe jīvissati, na jīvati na jīvittha; paccuppanne cittakkhaṇe jīvati, na jīvittha na jīvissati.</paragraph>
    <gatha1 line="7">‘‘Jīvitaṃ attabhāvo ca, sukhadukkhā ca kevalā;</gatha1>
    <gathalast line="8">Ekacittasamāyuttā, lahuso vattate khaṇo.</gathalast>
    <gatha1 line="9">‘‘Cullāsītisahassāni, kappā tiṭṭhanti ye marū;</gatha1>
    <gathalast line="10">Na tveva tepi jīvanti, dvīhi cittehi <alternatives line="12" extra="" separator="false"><alternative source-abbr="vri" source="vipassana research institut">saṃyutā</alternative><alternative source-abbr="sī." source="sri lanka">samohitā</alternative><alternative source-abbr="syā." source="thai">samohitā</alternative><alternative source-abbr="ka." source="cambodian">samohitā</alternative></alternatives> .</gathalast>
    <gatha1 line="11">‘‘Ye <pageBreak edition="Pali Text Society" number="1.0118" /> niruddhā marantassa, tiṭṭhamānassa vā idha;</gatha1>
    <gathalast line="12">Sabbepi sadisā khandhā, gatā appaṭisandhikā.</gathalast>
    <gatha1 line="13">‘‘Anantarā <pageBreak edition="Thai" number="0.0142" /> ca ye bhaggā, ye ca bhaggā anāgatā;</gatha1>
    <gathalast line="14">Tadantare niruddhānaṃ, vesamaṃ natthi lakkhaṇe.</gathalast>
    <gatha1 line="15">‘‘Anibbattena <pageBreak edition="Vipassana Research Institut" number="0.0085" /> na jāto, paccuppannena jīvati;</gatha1>
    <gathalast line="16">Cittabhaggā mato loko, paññatti paramatthiyā.</gathalast>
    <gatha1 line="17">‘‘Yathā <pageBreak edition="Myanmar" number="0.0091" /> ninnā pavattanti, chandena pariṇāmitā;</gatha1>
    <gathalast line="18">Acchinnadhārā vattanti, saḷāyatanapaccayā.</gathalast>
    <gatha1 line="19">‘‘Anidhānagatā bhaggā, puñjo natthi anāgate;</gatha1>
    <gathalast line="20">Nibbattā ye ca tiṭṭhanti, āragge sāsapūpamā.</gathalast>
    <gatha1 line="21">‘‘Nibbattānañca dhammānaṃ, bhaṅgo nesaṃ purakkhato;</gatha1>
    <gathalast line="22">Palokadhammā tiṭṭhanti, purāṇehi amissitā.</gathalast>
    <gatha1 line="23">‘‘Adassanato āyanti, bhaṅgā gacchanti dassanaṃ;</gatha1>
    <gathalast line="24">Vijjuppādova ākāse, uppajjanti vayanti cā’’ti.</gathalast>
    <paragraph line="25">Evaṃ ṭhitiparittatāya appakaṃ jīvitaṃ.</paragraph>
    <paragraph line="26">Kathaṃ sarasaparittatāya appakaṃ jīvitaṃ? <alternatives line="23" extra="" separator="false"><alternative source-abbr="vri" source="vipassana research institut">Assāsūpanibaddhaṃ</alternative><alternative source-abbr="ka." source="cambodian">assāsūpanibandhaṃ</alternative></alternatives>  jīvitaṃ, passāsūpanibaddhaṃ jīvitaṃ, assāsapassāsūpanibaddhaṃ jīvitaṃ, mahābhūtūpanibaddhaṃ jīvitaṃ, kabaḷīkārāhārūpanibaddhaṃ jīvitaṃ, usmūpanibaddhaṃ jīvitaṃ, viññāṇūpanibaddhaṃ jīvitaṃ. Mūlampi imesaṃ dubbalaṃ, pubbahetūpi imesaṃ dubbalā, ye paccayā tepi dubbalā, yepi pabhāvikā tepi dubbalā, sahabhūpi imesaṃ dubbalā, sampayogāpi imesaṃ dubbalā, sahajāpi imesaṃ dubbalā, yāpi <pageBreak edition="Thai" number="0.0143" /> payojikā sāpi dubbalā. Aññamaññaṃ ime niccadubbalā, aññamaññaṃ <pageBreak edition="Pali Text Society" number="1.0119" /> anavaṭṭhitā ime. Aññamaññaṃ paripātayanti ime, aññamaññassa hi natthi tāyitā, na cāpi ṭhapenti aññamaññaṃ ime. Yopi nibbattako so na vijjati.</paragraph>
    <gatha1 line="27">‘‘Na ca kenaci koci hāyati, gandhabbā ca ime hi sabbaso;</gatha1>
    <gatha2 line="28">Purimehi pabhāvikā ime, yepi pabhāvikā te pure matā;</gatha2>
    <gathalast line="29">Purimāpi ca pacchimāpi ca, aññamaññaṃ na kadāci maddasaṃsū’’ti.</gathalast>
    <paragraph line="30">Evaṃ <pageBreak edition="Vipassana Research Institut" number="0.0086" /> sarasaparittatāya appakaṃ jīvitaṃ.</paragraph>
    <paragraph line="31">Api ca, <alternatives line="32" extra="" separator="false"><alternative source-abbr="vri" source="vipassana research institut">cātumahārājikānaṃ</alternative><alternative source-abbr="sī." source="sri lanka">cātummahārājikānaṃ</alternative><alternative source-abbr="syā." source="thai">cātummahārājikānaṃ</alternative></alternatives>  devānaṃ jīvitaṃ upādāya manussānaṃ appakaṃ jīvitaṃ parittaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ <pageBreak edition="Myanmar" number="0.0092" /> anaddhanīyaṃ jīvitaṃ naciraṭṭhitikaṃ jīvitaṃ. Tāvatiṃsānaṃ devānaṃ…pe… yāmānaṃ devānaṃ… tusitānaṃ devānaṃ… nimmānaratīnaṃ devānaṃ… paranimmitavasavattīnaṃ devānaṃ… brahmakāyikānaṃ devānaṃ jīvitaṃ upādāya manussānaṃ appakaṃ jīvitaṃ parittaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ anaddhanīyaṃ jīvitaṃ naciraṭṭhitikaṃ jīvitaṃ. Vuttañhetaṃ bhagavatā – ‘‘appamidaṃ, bhikkhave, manussānaṃ āyu, gamaniyo samparāyo, mantāya boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yo, bhikkhave, ciraṃ jīvati, so vassasataṃ appaṃ vā bhiyyo.</paragraph>
    <gatha1 line="32">‘‘Appamāyu manussānaṃ, hīḷeyya naṃ suporiso;</gatha1>
    <gathalast line="33">Careyyādittasīsova natthi maccussanāgamo.</gathalast>
    <gatha1 line="34">‘‘Accayanti <pageBreak edition="Thai" number="0.0144" /> ahorattā, jīvitaṃ uparujjhati;</gatha1>
    <gathalast line="35">Āyu khiyyati maccānaṃ, kunnadīnaṃva odaka’’nti.</gathalast>
    <paragraph line="36">Appaṃ <pageBreak edition="Pali Text Society" number="1.0120" /> vata jīvitaṃ idaṃ.</paragraph>
    <paragraph line="37"><bold>Oraṃ vassasatāpi miyyatī</bold>ti. Kalalakālepi cavati marati antaradhāyati vippalujjati, abbudakālepi cavati marati antaradhāyati vippalujjati, pesikālepi cavati marati antaradhāyati vippalujjati, ghanakālepi cavati marati antaradhāyati vippalujjati, pasākhakālepi cavati marati antaradhāyati vippalujjati, jātamattopi cavati marati antaradhāyati vippalujjati, sūtigharepi <note>pasūtighare (syā.), sūtikaghare (ka.)</note> cavati marati antaradhāyati vippalujjati, addhamāsikopi cavati marati antaradhāyati vippalujjati, māsikopi cavati marati antaradhāyati vippalujjati, dvemāsikopi…pe… temāsikopi… catumāsikopi… pañcamāsikopi cavati marati antaradhāyati vippalujjati, chamāsikopi… sattamāsikopi… aṭṭhamāsikopi… navamāsikopi… dasamāsikopi… saṃvaccharikopi cavati marati antaradhāyati vippalujjati, dvevassikopi… tivassikopi… catuvassikopi… pañcavassikopi <pageBreak edition="Vipassana Research Institut" number="0.0087" />… chavassikopi… sattavassikopi… aṭṭhavassikopi… navavassikopi… dasavassikopi… vīsativassikopi… tiṃsavassikopi… cattārīsavassikopi… paññāsavassikopi… saṭṭhivassikopi… sattativassikopi… asītivassikopi… navutivassikopi cavati marati antaradhāyati vippalujjatīti – oraṃ vassasatāpi miyyati.</paragraph>
    <paragraph line="38"><bold>Yo</bold><pageBreak edition="Thai" number="0.0145" /><pageBreak edition="Myanmar" number="0.0093" /><bold>cepi aticca jīvatī</bold>ti. Yo vassasataṃ atikkamitvā jīvati so ekaṃ vā vassaṃ jīvati, dve vā vassāni jīvati, tīṇi vā vassāni jīvati, cattāri vā vassāni jīvati, pañca vā vassāni jīvati…pe… dasa vā vassāni jīvati, vīsati vā vassāni jīvati, tiṃsaṃ vā vassāni jīvati, cattārīsaṃ vā vassāni jīvatīti – yo cepi aticca jīvati. <bold>Atha kho so jarasāpi miyyatī</bold>ti. Yadā jiṇṇo hoti vuddho mahallako addhagato vayoanuppatto khaṇḍadanto <pageBreak edition="Pali Text Society" number="1.0121" /> palitakeso vilūnaṃ <alternatives line="51" extra="" separator="false"><alternative source-abbr="vri" source="vipassana research institut">khalitasiro</alternative><alternative source-abbr="sī." source="sri lanka">khalitaṃ siro</alternative></alternatives>  valinaṃ tilakāhatagatto vaṅko bhoggo daṇḍaparāyano, so jarāyapi cavati marati antaradhāyati vippalujjati, natthi maraṇamhā mokkho.</paragraph>
    <gatha1 line="39">‘‘Phalānamiva pakkānaṃ, pāto <alternatives line="60" extra="" separator="false"><alternative source-abbr="vri" source="vipassana research institut">patanato</alternative><alternative source-abbr="sī." source="sri lanka">papatato</alternative></alternatives>  bhayaṃ;</gatha1>
    <gathalast line="40">Evaṃ jātāna maccānaṃ, niccaṃ maraṇato bhayaṃ.</gathalast>
    <gatha1 line="41">‘‘Yathāpi kumbhakārassa, katā mattikabhājanā;</gatha1>
    <gathalast line="42">Sabbe bhedanapariyantā, evaṃ maccāna jīvitaṃ.</gathalast>
    <gatha1 line="43">‘‘Daharā ca mahantā ca, ye bālā ye ca paṇḍitā;</gatha1>
    <gathalast line="44">Sabbe maccuvasaṃ yanti, sabbe maccuparāyanā.</gathalast>
    <gatha1 line="45">‘‘Tesaṃ maccuparetānaṃ, gacchataṃ paralokato;</gatha1>
    <gathalast line="46">Na pitā tāyate puttaṃ, ñātī vā pana ñātake.</gathalast>
    <gatha1 line="47">‘‘Pekkhataññeva ñātīnaṃ, passa lālappataṃ puthu;</gatha1>
    <gatha1 line="48">Ekamekova <pageBreak edition="Thai" number="0.0146" /> maccānaṃ, govajjho viya niyyati;</gatha1>
    <gathalast line="49">Evamabbhāhato loko, maccunā ca jarāya cā’’ti.</gathalast>
    <paragraph line="50">Atha <pageBreak edition="Vipassana Research Institut" number="0.0088" /> kho so jarasāpi miyyati.</paragraph>
    <paragraph line="51">Tenāha bhagavā –</paragraph>
    <gatha1 line="52">‘‘Appaṃ vata jīvitaṃ idaṃ, oraṃ vassasatāpi miyyati;</gatha1>
    <gathalast line="53">Yo cepi aticca jīvati, atha kho so jarasāpi miyyatī’’ti.</gathalast>
    <hangnum line="54" number="40"></hangnum>
    <gatha1 line="55"><bold>Socanti</bold><pageBreak edition="Myanmar" number="0.0094" /><bold>janā mamāyite, na hi santi niccā pariggahā;</bold></gatha1>
    <gathalast line="56"><bold>Vinābhāvaṃ santamevidaṃ, iti disvā nāgāramāvase.</bold></gathalast>
    <paragraph line="57"><bold>Socanti janā mamāyite</bold>ti. <bold>Janā</bold>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā <pageBreak edition="Pali Text Society" number="1.0122" /> ca. <bold>Mamattā</bold>ti dve mamattā – taṇhāmamattañca diṭṭhimamattañca…pe… idaṃ taṇhāmamattaṃ…pe… idaṃ diṭṭhimamattaṃ. Mamāyitaṃ vatthuṃ acchedasaṅkinopi socanti, acchijjantepi socanti, acchinnepi socanti. Mamāyitaṃ vatthuṃ vipariṇāmasaṅkinopi socanti, vipariṇāmantepi socanti, vipariṇatepi socanti kilamanti paridevanti urattāḷiṃ kandanti sammohaṃ āpajjantīti – socanti janā mamāyite.</paragraph>
    <paragraph line="58"><bold>Na</bold><pageBreak edition="Thai" number="0.0147" /><bold>hi santi niccā pariggahā</bold>ti. Dve pariggahā – taṇhāpariggaho ca diṭṭhipariggaho ca…pe… ayaṃ taṇhāpariggaho…pe… ayaṃ diṭṭhipariggaho. Taṇhāpariggaho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo. Diṭṭhipariggahopi anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo. Vuttañhetaṃ bhagavatā – ‘‘passatha no tumhe, bhikkhave, taṃ pariggahaṃ yvāyaṃ pariggaho nicco dhuvo sassato avipariṇāmadhammo sassatisamaṃ tatheva ṭhassatī’’ti? ‘‘No hetaṃ, bhante’’. ‘‘Sādhu, bhikkhave! Ahampi kho etaṃ, bhikkhave, pariggahaṃ na samanupassāmi, yvāyaṃ pariggaho nicco dhuvo sassato avipariṇāmadhammo sassatisamaṃ tatheva ṭhassatī’’ti. Pariggahā niccā dhuvā sassatā avipariṇāmadhammā natthi na santi na saṃvijjanti na labbhantīti – na hi santi niccā pariggahā.</paragraph>
    <paragraph line="59"><bold>Vinābhāvaṃ santamevida</bold>nti. Nānābhāve vinābhāve aññathābhāve sante saṃvijjamāne upalabbhiyamāne. Vuttañhetaṃ bhagavatā – ‘‘alaṃ, ānanda! Mā soci mā paridevi. Nanu etaṃ, ānanda, mayā <alternatives line="69" extra="" separator="false"><alternative source-abbr="vri" source="vipassana research institut">paṭikacceva</alternative><alternative source-abbr="sī." source="sri lanka">paṭigacceva</alternative></alternatives>  akkhātaṃ <pageBreak edition="Pali Text Society" number="1.0123" /> – ‘sabbeheva piyehi manāpehi nānābhāvo vinābhāvo <pageBreak edition="Vipassana Research Institut" number="0.0089" /> aññathābhāvo. Taṃ kutettha, ānanda, labbhā – yaṃ taṃ jātaṃ <pageBreak edition="Myanmar" number="0.0095" /> bhūtaṃ <pageBreak edition="Thai" number="0.0148" /> saṅkhataṃ palokadhammaṃ taṃ vata mā palujjī’ti! Netaṃ ṭhānaṃ vijjati. Purimānaṃ purimānaṃ khandhānaṃ dhātūnaṃ āyatanānaṃ vipariṇāmaññathābhāvā pacchimā pacchimā khandhā ca dhātuyo ca āyatanāni ca pavattantī’’ti – vinābhāvaṃ santamevidaṃ.</paragraph>
    <paragraph line="60"><bold>Iti disvā nāgāramāvase</bold>ti. <bold>Itī</bold>ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatāpetaṃ. <bold>Itī</bold>ti iti disvā passitvā tulayitvā tīrayitvā vibhāvayitvā vibhūtaṃ katvā mamattesūti – iti disvā. <bold>Nāgāramāvase</bold>ti sabbaṃ gharāvāsapalibodhaṃ chinditvā puttadārapalibodhaṃ chinditvā ñātipalibodhaṃ chinditvā mittāmaccapalibodhaṃ chinditvā sannidhipalibodhaṃ chinditvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajitvā akiñcanabhāvaṃ upagantvā eko careyya vihareyya iriyeyya vatteyya pāleyya yapeyya yāpeyyāti – iti disvā nāgāramāvase.</paragraph>
    <paragraph line="61">Tenāha bhagavā –</paragraph>
    <gatha1 line="62">‘‘Socanti janā mamāyite, na hi santi niccā pariggahā;</gatha1>
    <gathalast line="63">Vinābhāvaṃ santamevidaṃ, iti disvā nāgāramāvase’’ti.</gathalast>
    <hangnum line="64" number="41"></hangnum>
    <gatha1 line="65"><bold>Maraṇenapi taṃ <alternatives line="78" extra="" separator="false"><alternative source-abbr="vri" source="vipassana research institut">pahīyati</alternative><alternative source-abbr="ka." source="cambodian">pahiyyati</alternative></alternatives></bold><bold>yaṃ puriso mamidanti maññati;</bold></gatha1>
    <gathalast line="66"><bold>Etampi</bold><pageBreak edition="Thai" number="0.0149" /><bold><alternatives line="87" extra="" separator="false"><alternative source-abbr="vri" source="vipassana research institut">viditvāna</alternative><alternative source-abbr="sī." source="sri lanka">etaṃ disvāna</alternative><alternative source-abbr="ka." source="cambodian">etaṃ disvāna</alternative></alternatives></bold><bold>paṇḍito, na mamattāya nametha māmako.</bold></gathalast>
    <paragraph line="67"><bold>Maraṇenapi taṃ pahīyatī</bold>ti. <bold>Maraṇa</bold>nti yā tesaṃ tesaṃ sattānaṃ tamhā tamhā sattanikāyā cuti cavanatā bhedo <pageBreak edition="Pali Text Society" number="1.0124" /> antaradhānaṃ maccumaraṇaṃ kālaṃkiriyā khandhānaṃ bhedo kaḷevarassa nikkhepo jīvitindriyassupacchedo. <bold>Ta</bold>nti rūpagataṃ vedanāgataṃ saññāgataṃ saṅkhāragataṃ viññāṇagataṃ. <bold>Pahīyatī</bold>ti pahīyati jahīyati vijahīyati antaradhāyati vippalujjati. Bhāsitampi hetaṃ –</paragraph>
    <gatha1 line="68">‘‘Pubbeva <pageBreak edition="Myanmar" number="0.0096" /> maccaṃ vijahanti bhogā, maccova ne pubbataraṃ jahāti;</gatha1>
    <gathalast line="69">Asassatā bhogino kāmakāmī, tasmā na socāmahaṃ sokakāle.</gathalast>
    <gatha1 line="70">‘‘Udeti āpūrati veti cando, attaṃ gametvāna paleti sūriyo;</gatha1>
    <gathalast line="71">Viditā mayā sattuka lokadhammā, tasmā na socāmahaṃ sokakāle’’ti.</gathalast>
    <paragraph line="72">Maraṇenapi <pageBreak edition="Vipassana Research Institut" number="0.0090" /> taṃ pahīyati. <bold>Yaṃ puriso mamidanti maññatī</bold>ti. <bold>Ya</bold>nti rūpagataṃ vedanāgataṃ saññāgataṃ saṅkhāragataṃ viññāṇagataṃ. <bold>Puriso</bold>ti saṅkhā samaññā paññatti <alternatives line="97" extra="" separator="false"><alternative source-abbr="vri" source="vipassana research institut">vohāro</alternative><alternative source-abbr="syā." source="thai">lokavohāro</alternative></alternatives>  nāmaṃ nāmakammaṃ nāmadheyyaṃ nirutti <pageBreak edition="Thai" number="0.0150" /> byañjanaṃ abhilāpo. <bold>Mamidanti maññatī</bold>ti taṇhāmaññanāya maññati, diṭṭhimaññanāya maññati, mānamaññanāya maññati, kilesamaññanāya maññati, duccaritamaññanāya maññati, payogamaññanāya maññati, vipākamaññanāya maññatīti – yaṃ puriso mamidanti maññati.</paragraph>
    <paragraph line="73"><bold>Etampi viditvāna paṇḍito</bold>ti. Etaṃ ādīnavaṃ ñatvā jānitvā tulayitvā tīrayitvā vibhāvayitvā vibhūtaṃ katvā mamattesūti, etampi viditvā paṇḍito dhīro paṇḍito paññavā buddhimā ñāṇī vibhāvī medhāvīti – etampi viditvāna paṇḍito.</paragraph>
    <paragraph line="74"><bold>Na mamattāya nametha māmako</bold>ti. <bold>Mamattā</bold>ti dve mamattā <pageBreak edition="Pali Text Society" number="1.0125" /> – taṇhāmamattañca diṭṭhimamattañca…pe… idaṃ taṇhāmamattaṃ…pe… idaṃ diṭṭhimamattaṃ. <bold>Māmako</bold>ti buddhamāmako dhammamāmako saṅghamāmako. So bhagavantaṃ mamāyati, bhagavā taṃ puggalaṃ pariggaṇhāti. Vuttañhetaṃ bhagavatā – ‘‘ye te, bhikkhave, bhikkhū kuhā <alternatives line="106" extra=" itivu. 108" separator="false"><alternative source-abbr="vri" source="vipassana research institut">thaddhā</alternative><alternative source-abbr="ka." source="cambodian">baddhā</alternative></alternatives>  lapā siṅgī unnaḷā asamāhitā, na me te, bhikkhave, bhikkhū māmakā; apagatā ca te, bhikkhave, bhikkhū imasmā dhammavinayā. Na ca te imasmiṃ dhammavinaye vuddhiṃ virūḷhiṃ vepullaṃ āpajjanti. Ye ca kho te, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā; anapagatā ca te, bhikkhave, bhikkhū imasmā dhammavinayā. Te ca imasmiṃ dhammavinaye vuddhiṃ virūḷhiṃ <pageBreak edition="Thai" number="0.0151" /> vepullaṃ āpajjanti’’.</paragraph>
    <gatha1 line="75">‘‘Kuhā <pageBreak edition="Myanmar" number="0.0097" /> thaddhā lapā siṅgī, unnaḷā asamāhitā;</gatha1>
    <gathalast line="76">Na te dhamme virūhanti, sammāsambuddhadesite.</gathalast>
    <gatha1 line="77">‘‘Nikkuhā nillapā dhīrā, atthaddhā susamāhitā;</gatha1>
    <gathalast line="78">Te ve dhamme virūhanti, sammāsambuddhadesite’’.</gathalast>
    <paragraph line="79"><bold>Na mamattāya nametha māmako</bold>ti. Māmako taṇhāmamattaṃ pahāya diṭṭhimamattaṃ paṭinissajjitvā mamattāya na nameyya na onameyya, na taṃninno assa na tappoṇo na tappabbhāro na tadadhimutto na tadadhipateyyoti – na mamattāya nametha māmako.</paragraph>
    <paragraph line="80">Tenāha <pageBreak edition="Vipassana Research Institut" number="0.0091" /> bhagavā –</paragraph>
    <gatha1 line="81">‘‘Maraṇenapi taṃ pahīyati, yaṃ puriso mamidanti maññati;</gatha1>
    <gathalast line="82">Etampi viditvāna paṇḍito, na mamattāya nametha māmako’’ti.</gathalast>
    <hangnum line="83" number="42"></hangnum>
    <gatha1 line="84"><bold>Supinena</bold><pageBreak edition="Pali Text Society" number="1.0126" /><bold>yathāpi saṅgataṃ, paṭibuddho puriso na passati;</bold></gatha1>
    <gathalast line="85"><bold>Evampi piyāyitaṃ janaṃ, petaṃ <alternatives line="115" extra="" separator="false"><alternative source-abbr="vri" source="vipassana research institut">kālaṅkataṃ</alternative><alternative source-abbr="sī." source="sri lanka">kālakataṃ</alternative><alternative source-abbr="syā." source="thai">kālakataṃ</alternative></alternatives></bold><bold>na passati.</bold></gathalast>
    <paragraph line="86"><bold>Supinena yathāpi saṅgata</bold>nti. Saṅgataṃ samāgataṃ samāhitaṃ sannipatitanti – supinena yathāpi saṅgataṃ. <bold>Paṭibuddho</bold><pageBreak edition="Thai" number="0.0152" /><bold>puriso na passatī</bold>ti yathā puriso supinagato candaṃ passati, sūriyaṃ passati, mahāsamuddaṃ passati, sineruṃ pabbatarājānaṃ passati, hatthiṃ passati, assaṃ passati, rathaṃ passati, pattiṃ passati, senābyūhaṃ passati, ārāmarāmaṇeyyakaṃ passati, vanarāmaṇeyyakaṃ…pe… bhūmirāmaṇeyyakaṃ… pokkharaṇīrāmaṇeyyakaṃ passati; paṭibuddho na kiñci passatīti – paṭibuddho puriso na passati.</paragraph>
    <paragraph line="87"><bold>Evampi piyāyitaṃ jana</bold>nti. <bold>Eva</bold>nti opammasampaṭipādanaṃ. <bold>Piyāyitaṃ jana</bold>nti mamāyitaṃ janaṃ mātaraṃ vā pitaraṃ vā bhātaraṃ vā bhaginiṃ vā puttaṃ vā dhītaraṃ vā mittaṃ vā amaccaṃ vā ñātiṃ vā sālohitaṃ vāti – evampi piyāyitaṃ janaṃ.</paragraph>
    <paragraph line="88"><bold>Petaṃ</bold><pageBreak edition="Myanmar" number="0.0098" /><bold>kālaṅkataṃ na passatī</bold>ti. <bold>Peto</bold> vuccati mato. Kālaṅkataṃ na passati na dakkhati nādhigacchati na vindati na paṭilabhatīti – petaṃ kālaṅkataṃ na passati.</paragraph>
    <paragraph line="89">Tenāha bhagavā –</paragraph>
    <gatha1 line="90">‘‘Supinena yathāpi saṅgataṃ, paṭibuddho puriso na passati;</gatha1>
    <gathalast line="91">Evampi piyāyitaṃ janaṃ, petaṃ kālaṅkataṃ na passatī’’ti.</gathalast>
    <hangnum line="92" number="43"></hangnum>
    <gatha1 line="93"><bold>Diṭṭhāpi</bold><pageBreak edition="Pali Text Society" number="1.0127" /><bold>sutāpi te janā, yesaṃ nāmamidaṃ pavuccati;</bold></gatha1>
    <gathalast line="94"><bold>Nāmaṃyevāvasissati</bold><pageBreak edition="Thai" number="0.0153" />, <note>nāmamevā’vasissati (sī. syā.)</note><bold>akkheyyaṃ petassa jantuno.</bold></gathalast>
    <paragraph line="95"><bold>Diṭṭhāpi sutāpi te janā</bold>ti. <bold>Diṭṭhā</bold>ti ye cakkhuviññāṇābhisambhūtā. <bold>Sutā</bold>ti ye sotaviññāṇābhisambhūtā <pageBreak edition="Vipassana Research Institut" number="0.0092" />. <bold>Te janā</bold>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā cāti – diṭṭhāpi sutāpi te janā.</paragraph>
    <paragraph line="96"><bold>Yesaṃ nāmamidaṃ pavuccatī</bold>ti. <bold>Yesa</bold>nti yesaṃ khattiyānaṃ brāhmaṇānaṃ vessānaṃ suddānaṃ gahaṭṭhānaṃ pabbajitānaṃ devānaṃ manussānaṃ. <bold>Nāma</bold>nti saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpo. <bold>Pavuccatī</bold>ti vuccati pavuccati kathīyati bhaṇīyati dīpīyati voharīyatīti – yesaṃ nāmamidaṃ pavuccati.</paragraph>
    <paragraph line="97"><bold>Nāmaṃyevāvasissati akkheyya</bold>nti. Rūpagataṃ vedanāgataṃ saññāgataṃ saṅkhāragataṃ viññāṇagataṃ pahīyati jahīyati vijahīyati antaradhāyati vippalujjati, nāmaṃyevāvasissati. <bold>Akkheyya</bold>nti. Akkhātuṃ kathetuṃ bhaṇituṃ dīpayituṃ voharitunti – nāmaṃ evāvasissati akkheyyaṃ. <bold>Petassa jantuno</bold>ti. <bold>Petassā</bold>ti matassa kālaṅkatassa. <bold>Jantuno</bold>ti sattassa narassa mānavassa posassa puggalassa jīvassa jāgussa jantussa indagussa manujassāti – petassa jantuno.</paragraph>
    <paragraph line="98">Tenāha bhagavā –</paragraph>
    <gatha1 line="99">‘‘Diṭṭhāpi <pageBreak edition="Thai" number="0.0154" /><pageBreak edition="Myanmar" number="0.0099" /> sutāpi te janā, yesaṃ nāmamidaṃ pavuccati;</gatha1>
    <gathalast line="100">Nāmaṃyevāvasissati, akkheyyaṃ petassa jantuno’’ti.</gathalast>
    <hangnum line="101" number="44"></hangnum>
    <gatha1 line="102"><bold>Sokapparidevamaccharaṃ</bold><pageBreak edition="Pali Text Society" number="1.0128" />, <bold>na pajahanti giddhā mamāyite;</bold></gatha1>
    <gathalast line="103"><bold>Tasmā munayo pariggahaṃ, hitvā acariṃsu khemadassino. </bold></gathalast>
    <paragraph line="104"><bold>Sokapparidevamaccharaṃ na pajahanti giddhā mamāyite</bold>ti. <bold>Soko</bold>ti ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa soko socanā socitattaṃ antosoko antoparisoko <alternatives line="134" extra="" separator="false"><alternative source-abbr="vri" source="vipassana research institut">antodāho antoparidāho</alternative><alternative source-abbr="syā." source="thai">antoḍāho antopariḍāho</alternative></alternatives>  cetaso parijjhāyanā domanassaṃ sokasallaṃ. <bold>Paridevo</bold>ti ñātibyasanena vā phuṭṭhassa…pe… diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṃ paridevitattaṃ vācā palāpo vippalāpo lālappo lālappāyanā lālappāyitattaṃ. <bold>Macchariya</bold>nti pañca macchariyāni – āvāsamacchariyaṃ <pageBreak edition="Vipassana Research Institut" number="0.0093" />, kulamacchariyaṃ, lābhamacchariyaṃ, vaṇṇamacchariyaṃ <pageBreak edition="Thai" number="0.0155" />, dhammamacchariyaṃ. Yaṃ evarūpaṃ macchariyaṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa – idaṃ vuccati macchariyaṃ. Api ca khandhamacchariyampi macchariyaṃ, dhātumacchariyampi macchariyaṃ, āyatanamacchariyampi macchariyaṃ gāho – idaṃ vuccati macchariyaṃ. Gedho vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Mamattā</bold>ti dve mamattā – taṇhāmamattañca diṭṭhimamattañca <pageBreak edition="Pali Text Society" number="1.0129" /> …pe… idaṃ taṇhāmamattaṃ…pe… idaṃ diṭṭhimamattaṃ. Mamāyitaṃ vatthuṃ acchedasaṅkinopi socanti, acchijjantepi socanti, acchinnepi socanti, mamāyitaṃ vatthuṃ vipariṇāmasaṅkinopi socanti, vipariṇāmantepi socanti, vipariṇatepi socanti, mamāyitaṃ vatthuṃ acchedasaṅkinopi paridevanti, acchijjantepi <pageBreak edition="Myanmar" number="0.0100" /> paridevanti, acchinnepi paridevanti. Mamāyitaṃ vatthuṃ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti. Mamāyitaṃ vatthuṃ rakkhanti gopenti pariggaṇhanti mamāyanti maccharāyanti; mamāyitasmiṃ vatthusmiṃ sokaṃ na jahanti, paridevaṃ na jahanti, macchariyaṃ na jahanti, gedhaṃ na jahanti nappajahanti na vinodenti na byantiṃ karonti na anabhāvaṃ gamentīti – sokapparidevamaccharaṃ nappajahanti giddhā mamāyite.</paragraph>
    <paragraph line="105"><bold>Tasmā munayo pariggahaṃ, hitvā acariṃsu khemadassino</bold>ti. <bold>Tasmā</bold>ti tasmā taṃkāraṇā taṃhetu tappaccayā taṃnidānā etaṃ ādīnavaṃ <pageBreak edition="Thai" number="0.0156" /> sampassamānā mamattesūti – tasmā. <bold>Munayo</bold>ti <bold>monaṃ</bold> vuccati ñāṇaṃ. Yā paññā pajānanā…pe… amoho dhammavicayo sammādiṭṭhi. Tena ñāṇena samannāgatā munayo monappattā. Tīṇi moneyyāni – kāyamoneyyaṃ, vacīmoneyyaṃ, manomoneyyaṃ…pe… saṅgajālamaticca so muni. <bold>Pariggaho</bold>ti dve pariggahā – taṇhāpariggaho ca diṭṭhipariggaho ca…pe… ayaṃ taṇhāpariggaho…pe… ayaṃ diṭṭhipariggaho. Munayo taṇhāpariggahaṃ pariccajitvā diṭṭhipariggahaṃ paṭinissajjitvā cajitvā pajahitvā vinodetvā byantiṃ karitvā anabhāvaṃ gametvā acariṃsu vihariṃsu iriyiṃsu vattiṃsu pāliṃsu yapiṃsu yāpiṃsu. <bold>Khemadassino</bold>ti <pageBreak edition="Pali Text Society" number="1.0130" /><bold>khemaṃ</bold> vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. <bold>Khemadassino</bold>ti khemadassino tāṇadassino leṇadassino saraṇadassino abhayadassino accutadassino amatadassino nibbānadassinoti – tasmā munayo pariggahaṃ hitvā acariṃsu khemadassino.</paragraph>
    <paragraph line="106">Tenāha <pageBreak edition="Vipassana Research Institut" number="0.0094" /> bhagavā –</paragraph>
    <gatha1 line="107">‘‘Sokapparidevamaccharaṃ, na jahanti giddhā mamāyite;</gatha1>
    <gathalast line="108">Tasmā munayo pariggahaṃ, hitvā acariṃsu khemadassino’’ti.</gathalast>
    <hangnum line="109" number="45"></hangnum>
    <gatha1 line="110"><bold>Patilīnacarassa bhikkhuno, bhajamānassa vivittamāsanaṃ;</bold></gatha1>
    <gathalast line="111"><bold>Sāmaggiyamāhu</bold><pageBreak edition="Thai" number="0.0157" /><bold>tassa taṃ, yo attānaṃ bhavane na dassaye.</bold></gathalast>
    <paragraph line="112"><bold>Patilīnacarassa</bold><pageBreak edition="Myanmar" number="0.0101" /><bold>bhikkhuno</bold>ti. Patilīnacarā vuccanti satta <alternatives line="143" extra="" separator="false"><alternative source-abbr="vri" source="vipassana research institut">sekkhā</alternative><alternative source-abbr="sī." source="sri lanka">sekhā</alternative><alternative source-abbr="syā." source="thai">sekhā</alternative></alternatives> . Arahā patilīno. Kiṃkāraṇā patilīnacarā vuccanti satta sekkhā? Te tato tato cittaṃ patilīnentā patikuṭentā pativaṭṭentā <alternatives line="153" extra="" separator="false"><alternative source-abbr="vri" source="vipassana research institut">sanniruddhantā</alternative><alternative source-abbr="sī." source="sri lanka">sannirumbhentā</alternative></alternatives>  sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, cakkhudvāre cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, sotadvāre cittaṃ…pe… ghānadvāre cittaṃ… jivhādvāre cittaṃ… kāyadvāre cittaṃ… manodvāre cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā <pageBreak edition="Pali Text Society" number="1.0131" /> caranti vicaranti viharanti iriyanti vattenti pālenti yapenti yāpenti. Yathā kukkuṭapattaṃ vā nhārudaddulaṃ vā aggimhi pakkhittaṃ patilīyati patikuṭati pativaṭṭati na sampasāriyati; evameva tato tato cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, cakkhudvāre cittaṃ…pe… sotadvāre cittaṃ… ghānadvāre <pageBreak edition="Thai" number="0.0158" /> cittaṃ… jivhādvāre cittaṃ… kāyadvāre cittaṃ… manodvāre cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti. Taṃkāraṇā patilīnacarā vuccanti satta sekkhā. <bold>Bhikkhuno</bold>ti puthujjanakalyāṇakassa vā bhikkhuno sekkhassa vā bhikkhunoti – patilīnacarassa bhikkhuno.</paragraph>
    <paragraph line="113"><bold>Bhajamānassa vivittamāsana</bold>nti <bold>āsanaṃ</bold> vuccati yattha nisīdanti – mañco pīṭhaṃ bhisi taṭṭikā cammakhaṇḍo tiṇasanthāro paṇṇasanthāro palālasanthāro. Taṃ āsanaṃ asappāyarūpadassanena rittaṃ vivittaṃ pavivittaṃ, asappāyasaddassavanena rittaṃ vivittaṃ pavivittaṃ, asappāyagandhaghāyanena… asappāyarasasāyanena… asappāyaphoṭṭhabbaphusanena… asappāyehi pañcahi kāmaguṇehi <pageBreak edition="Vipassana Research Institut" number="0.0095" /> rittaṃ vivittaṃ pavivittaṃ. Taṃ vivittaṃ āsanaṃ bhajato sambhajato sevato nisevato saṃsevato paṭisevatoti – bhajamānassa vivittamāsanaṃ.</paragraph>
    <paragraph line="114"><bold>Sāmaggiyamāhu</bold><pageBreak edition="Myanmar" number="0.0102" /><bold>tassa taṃ, yo attānaṃ bhavane na dassaye</bold>ti. <bold>Sāmaggiyo</bold>ti tisso sāmaggiyo – gaṇasāmaggī, dhammasāmaggī, anabhinibbattisāmaggī. Katamā gaṇasāmaggī? Bahu cepi bhikkhū samaggā sammodamānā <pageBreak edition="Pali Text Society" number="1.0132" /> avivadamānā khīrodakībhūtā aññamaññaṃ piyacakkhūhi sampassantā viharanti – ayaṃ <pageBreak edition="Thai" number="0.0159" /> gaṇasāmaggī. Katamā dhammasāmaggī? Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. Te ekato pakkhandanti pasīdanti sampatiṭṭhanti vimuccanti; na tesaṃ dhammānaṃ vivādo pavivādo atthi – ayaṃ dhammasāmaggī. Katamā anabhinibbattisāmaggī? Bahu cepi bhikkhū anupādisesāya nibbānadhātuyā parinibbāyanti; na tesaṃ nibbānadhātuyā <note>tena (sī.)</note> ūnattaṃ vā puṇṇattaṃ vā paññāyati – ayaṃ anabhinibbattisāmaggī. <bold>Bhavane</bold>ti nerayikānaṃ nirayo bhavanaṃ, tiracchānayonikānaṃ tiracchānayoni bhavanaṃ, pettivisayikānaṃ pettivisayo bhavanaṃ, manussānaṃ manussaloko bhavanaṃ, devānaṃ devaloko bhavananti. <bold>Sāmaggiyamāhu tassa taṃ, yo attānaṃ bhavane na dassaye</bold>ti. Tassesā sāmaggī etaṃ channaṃ etaṃ patirūpaṃ etaṃ anucchavikaṃ etaṃ anulomaṃ, yo evaṃ paṭicchanne niraye attānaṃ na dasseyya, tiracchānayoniyaṃ attānaṃ na dasseyya, pettivisaye attānaṃ na dasseyya, manussaloke attānaṃ na dasseyya, devaloke attānaṃ na dasseyyāti evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti – sāmaggiyamāhu tassa taṃ, yo attānaṃ bhavane na dassaye.</paragraph>
    <paragraph line="115">Tenāha bhagavā –</paragraph>
    <gatha1 line="116">‘‘Patilīnacarassa <pageBreak edition="Thai" number="0.0160" /> bhikkhuno, bhajamānassa vivittamāsanaṃ;</gatha1>
    <gathalast line="117">Sāmaggiyamāhu tassa taṃ, yo attānaṃ bhavane na dassaye’’ti.</gathalast>
    <hangnum line="118" number="46"></hangnum>
    <gatha1 line="119"><bold>Sabbattha</bold><pageBreak edition="Pali Text Society" number="1.0133" /><bold>munī anissito, na piyaṃ kubbati nopi appiyaṃ;</bold></gatha1>
    <gathalast line="120"><bold>Tasmiṃ paridevamaccharaṃ, paṇṇe vāri yathā na limpati. </bold></gathalast>
    <paragraph line="121"><bold>Sabbattha</bold><pageBreak edition="Myanmar" number="0.0103" /><bold>munī anissito</bold>ti. Sabbaṃ vuccati dvādasāyatanāni – cakkhuñceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca. <bold>Munī</bold>ti. Monaṃ vuccati ñāṇaṃ…pe… saṅgajālamaticca so muni. <bold>Anissito</bold>ti <pageBreak edition="Vipassana Research Institut" number="0.0096" />. Dve nissayā – taṇhānissayo ca diṭṭhinissayo ca…pe… ayaṃ taṇhānissayo…pe… ayaṃ diṭṭhinissayo. Muni taṇhānissayaṃ pahāya diṭṭhinissayaṃ paṭinissajjitvā cakkhuṃ anissito sotaṃ anissito ghānaṃ anissito jivhaṃ anissito kāyaṃ anissito manaṃ anissito rūpe… sadde… gandhe… rase… phoṭṭhabbe… dhamme… kulaṃ… gaṇaṃ… āvāsaṃ… lābhaṃ… yasaṃ… pasaṃsaṃ… sukhaṃ… cīvaraṃ… piṇḍapātaṃ… senāsanaṃ… gilānapaccayabhesajjaparikkhāraṃ… kāmadhātuṃ… rūpadhātuṃ… arūpadhātuṃ… kāmabhavaṃ… rūpabhavaṃ… arūpabhavaṃ… saññābhavaṃ… asaññābhavaṃ <pageBreak edition="Thai" number="0.0161" />… nevasaññānāsaññābhavaṃ… ekavokārabhavaṃ… catuvokārabhavaṃ… pañcavokārabhavaṃ… atītaṃ… anāgataṃ… paccuppannaṃ… diṭṭhaṃ… sutaṃ… mutaṃ… viññātaṃ… sabbe dhamme anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti – sabbattha muni anissito.</paragraph>
    <paragraph line="122"><bold>Na piyaṃ kubbati nopi appiya</bold>nti. <bold>Piyā</bold>ti dve piyā – sattā vā saṅkhārā vā. Katame sattā piyā? Idha yassa te honti atthakāmā hitakāmā phāsukāmā yogakkhemakāmā mātā vā pitā vā bhātā <pageBreak edition="Pali Text Society" number="1.0134" /> vā bhaginī vā puttā vā dhītarā vā mittā vā amaccā vā ñātī vā sālohitā vā – ime sattā piyā. Katame saṅkhārā piyā? Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā – ime saṅkhārā piyā. <bold>Appiyā</bold>ti dve appiyā – sattā vā saṅkhārā vā. Katame sattā appiyā? Idha yassa te honti anatthakāmā ahitakāmā aphāsukāmā ayogakkhemakāmā jīvitā voropetukāmā – ime sattā appiyā. Katame saṅkhārā appiyā? Amanāpikā rūpā amanāpikā saddā amanāpikā gandhā amanāpikā rasā amanāpikā phoṭṭhabbā – ime saṅkhārā <pageBreak edition="Thai" number="0.0162" /> appiyā. <bold>Na piyaṃ kubbati nopi appiya</bold>nti. ‘‘Ayaṃ me satto piyo, ime ca saṅkhārā manāpā’’ti rāgavasena piyaṃ na karoti; ‘‘ayaṃ me satto appiyo, ime ca saṅkhārā amanāpā’’ti paṭighavasena <pageBreak edition="Myanmar" number="0.0104" /> appiyaṃ na karoti na janeti na sañjaneti na nibbatteti nābhinibbattetīti – na piyaṃ kubbati nopi appiyaṃ.</paragraph>
    <paragraph line="123"><bold>Tasmiṃ paridevamaccharaṃ paṇṇe vāri yathā na limpatī</bold>ti. <bold>Tasmi</bold>nti tasmiṃ puggale arahante khīṇāsave. <bold>Paridevo</bold>ti ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṃ <pageBreak edition="Vipassana Research Institut" number="0.0097" /> paridevitattaṃ vācā palāpo vippalāpo lālappo lālappāyanā lālappāyitattaṃ. <bold>Macchariya</bold>nti pañca macchariyāni – āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ macchariyaṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa – idaṃ vuccati macchariyaṃ. Api ca khandhamacchariyampi macchariyaṃ, dhātumacchariyampi <pageBreak edition="Pali Text Society" number="1.0135" /> macchariyaṃ, āyatanamacchariyampi macchariyaṃ gāho – idaṃ vuccati macchariyaṃ.</paragraph>
    <paragraph line="124"><bold>Paṇṇe vāri yathā na limpatī</bold>ti. <bold>Paṇṇa</bold>ṃ vuccati padumapattaṃ. <bold>Vāri</bold> vuccati udakaṃ. Yathā <pageBreak edition="Thai" number="0.0163" /> vāri padumapattaṃ na limpati na palimpati na upalimpati alittaṃ apalittaṃ anupalittaṃ, evameva tasmiṃ puggale arahante khīṇāsave paridevo macchariyañca na limpati na palimpati na upalimpati alittā apalittā anupalittā. So ca puggalo arahanto tehi kilesehi na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti – tasmiṃ paridevamaccharaṃ paṇṇe vāri yathā na limpati.</paragraph>
    <paragraph line="125">Tenāha bhagavā –</paragraph>
    <gatha1 line="126">‘‘Sabbattha munī anissito, na piyaṃ kubbati nopi appiyaṃ;</gatha1>
    <gathalast line="127">Tasmiṃ paridevamaccharaṃ, paṇṇe vāri yathā na limpatī’’ti.</gathalast>
    <hangnum line="128" number="47"></hangnum>
    <gatha1 line="129"><bold>Udabindu yathāpi pokkhare, padume vāri yathā na limpati;</bold></gatha1>
    <gathalast line="130"><bold>Evaṃ muni nopalimpati, yadidaṃ <alternatives line="170" extra="" separator="true"><alternative source-abbr="vri" source="vipassana research institut">diṭṭhasutamutesu</alternative><alternative source-abbr="sī." source="sri lanka">diṭṭhasute mutesu</alternative><alternative source-abbr="syā." source="thai">diṭṭhasutaṃ mutesu</alternative><alternative source-abbr="ka." source="cambodian">diṭṭhasutaṃ mutesu</alternative></alternatives></bold><bold>vā.</bold></gathalast>
    <paragraph line="131"><bold>Udabindu yathāpi pokkhare</bold>ti. Udabindu vuccati udakathevo. Pokkharaṃ vuccati padumapattaṃ. Yathā udabindu padumapatte na limpati na palimpati na upalimpati <pageBreak edition="Myanmar" number="0.0105" /> alittaṃ apalittaṃ anupalittanti – udabindu yathāpi pokkhare. <bold>Padume</bold><pageBreak edition="Thai" number="0.0164" /><bold>vāri yathā na limpatī</bold>ti. Padumaṃ vuccati padumapupphaṃ. Vāri vuccati udakaṃ. Yathā vāri padumapupphaṃ na limpati na palimpati na upalimpati alittaṃ apalittaṃ anupalittanti – padume vāri yathā na limpati.</paragraph>
    <paragraph line="132"><bold>Evaṃ</bold><pageBreak edition="Pali Text Society" number="1.0136" /><bold>muni nopalimpati, yadidaṃ diṭṭhasutamutesu vā</bold>ti. <bold>Eva</bold>nti opammasampaṭipādanaṃ. <bold>Munī</bold>ti. <bold>Monaṃ</bold> vuccati ñāṇaṃ…pe… saṅgajālamaticca so muni. <bold>Lepā</bold>ti dve lepā – taṇhālepo <pageBreak edition="Vipassana Research Institut" number="0.0098" /> ca diṭṭhilepo ca…pe… ayaṃ taṇhālepo…pe… ayaṃ diṭṭhilepo. Muni taṇhālepaṃ pahāya diṭṭhilepaṃ paṭinissajjitvā diṭṭhe na limpati, sute na limpati, mute na limpati, viññāte na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti – evaṃ muni nopalimpati, yadidaṃ diṭṭhasutamutesu vā.</paragraph>
    <paragraph line="133">Tenāha bhagavā –</paragraph>
    <gatha1 line="134">‘‘Udabindu yathāpi pokkhare, padume vāri yathā na limpati;</gatha1>
    <gathalast line="135">Evaṃ muni nopalimpati, yadidaṃ diṭṭhasutamutesu vā’’ti.</gathalast>
    <hangnum line="136" number="48"></hangnum>
    <gatha1 line="137"><bold>Dhono na hi tena maññati, yadidaṃ diṭṭhasutamutesu vā;</bold></gatha1>
    <gathalast line="138"><bold>Nāññena</bold><pageBreak edition="Thai" number="0.0165" /><bold>visuddhimicchati, na hi so rajjati no virajjati.</bold></gathalast>
    <paragraph line="139"><bold>Dhono na hi tena maññati, yadidaṃ diṭṭhasutamutesu vā</bold>ti. <bold>Dhono</bold>ti <bold>dhonā</bold> vuccati paññā. Yā paññā pajānanā…pe… amoho dhammavicayo sammādiṭṭhi. Kiṃkāraṇā dhonā vuccati paññā? Tāya paññāya kāyaduccaritaṃ dhutañca dhota ca sandhotañca niddhotañca, vacīduccaritaṃ…pe… manoduccaritaṃ dhutañca dhotañca sandhotañca niddhotañca, rāgo dhuto ca dhoto ca sandhoto ca niddhoto ca, doso… moho… kodho… upanāho… makkho… paḷāso… issā… macchariyaṃ… māyā… sāṭheyyaṃ… thambho… sārambho… māno… atimāno… mado… pamādo… sabbe kilesā… sabbe duccaritā… sabbe darathā… sabbe pariḷāhā… sabbe <pageBreak edition="Pali Text Society" number="1.0137" /> santāpā… sabbākusalābhisaṅkhārā dhutā ca dhotā ca sandhotā ca niddhotā ca. Taṃkāraṇā dhonā vuccati paññā.</paragraph>
    <paragraph line="140">Atha <pageBreak edition="Myanmar" number="0.0106" /> vā sammādiṭṭhiyā micchādiṭṭhi dhutā ca dhotā ca sandhotā ca niddhotā ca, sammāsaṅkappena micchāsaṅkappo dhuto ca dhoto ca sandhoto ca niddhoto ca, sammāvācāya micchāvācā dhutā ca… sammākammantena micchākammanto dhuto ca… sammāājīvena micchāājīvo dhuto ca… sammāvāyāmena micchāvāyāmo dhuto ca… sammāsatiyā micchāsati <pageBreak edition="Thai" number="0.0166" /> dhutā ca… sammāsamādhinā micchāsamādhi dhuto ca… sammāñāṇena micchāñāṇaṃ dhutañca… sammāvimuttiyā micchāvimutti dhutā ca dhotā ca sandhotā ca niddhotā ca.</paragraph>
    <paragraph line="141">Atha <pageBreak edition="Vipassana Research Institut" number="0.0099" /> vā ariyena aṭṭhaṅgikena maggena sabbe kilesā… sabbe duccaritā… sabbe darathā… sabbe pariḷāhā… sabbe santāpā… sabbākusalābhisaṅkhārā dhutā ca dhotā ca sandhotā ca niddhotā ca. Arahā imehi dhonehi dhammehi upeto samupeto upagato samupagato upapanno samupapanno samannāgato. Tasmā arahā dhono. So dhutarāgo dhutapāpo dhutakileso dhutapariḷāhoti – dhono.</paragraph>
    <paragraph line="142"><bold>Dhono na hi tena maññati, yadidaṃ diṭṭhasutamutesu vā</bold>ti. Dhono diṭṭhaṃ na maññati, diṭṭhasmiṃ na maññati, diṭṭhato na maññati, diṭṭhā meti na maññati; sutaṃ na maññati, sutasmiṃ na maññati, sutato na maññati, sutaṃ meti na maññati; mutaṃ na maññati, mutasmiṃ na maññati, mutato na maññati, mutaṃ meti na maññati; viññātaṃ na maññati, viññātasmiṃ na maññati, viññātato na maññati, viññātaṃ meti na maññati. Vuttampi hetaṃ bhagavatā – ‘‘asmīti, bhikkhave, maññitametaṃ, ayamahamasmīti maññitametaṃ, bhavissanti maññitametaṃ, na bhavissanti maññitametaṃ, rūpī bhavissanti maññitametaṃ, arūpī bhavissanti <pageBreak edition="Pali Text Society" number="1.0138" /> maññitametaṃ, saññī bhavissanti <pageBreak edition="Thai" number="0.0167" /> maññitametaṃ, asaññī bhavissanti maññitametaṃ, nevasaññīnāsaññī bhavissanti maññitametaṃ. <alternatives line="181" extra="" separator="false"><alternative source-abbr="vri" source="vipassana research institut">Maññitaṃ</alternative><alternative source-abbr="sī." source="sri lanka">maññitaṃ hi</alternative></alternatives> , bhikkhave, rogo, maññitaṃ gaṇḍo, maññitaṃ sallaṃ, maññitaṃ upaddavo. Tasmātiha, bhikkhave, amaññamānena cetasā viharissāmāti, evañhi vo, bhikkhave, sikkhitabba’’nti – dhono na hi tena maññati yadidaṃ diṭṭhasutamutesu vā.</paragraph>
    <paragraph line="143"><bold>Nāññena</bold><pageBreak edition="Myanmar" number="0.0107" /><bold>visuddhimicchatī</bold>ti. Dhono aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyā aṭṭhaṅgikā maggā suddhiṃ visuddhiṃ parisuddhiṃ muttiṃ vimuttiṃ parimuttiṃ na icchati na sādiyati na pattheti na piheti nābhijappatīti – nāññena visuddhimicchati.</paragraph>
    <paragraph line="144"><bold>Na hi so rajjati no virajjatī</bold>ti. Sabbe bālaputhujjanā rajjanti, puthujjanakalyāṇakaṃ upādāya satta sekkhā virajjanti; arahā neva rajjati no virajjati. Viratto so khayā rāgassa vītarāgattā, khayā dosassa vītadosattā, khayā mohassa vītamohattā. So vuṭṭhavāso ciṇṇacaraṇo…pe… jātijarāmaraṇasaṃsāro, natthi tassa punabbhavoti – na hi so rajjati no virajjati.</paragraph>
    <paragraph line="145">Tenāha <pageBreak edition="Vipassana Research Institut" number="0.0100" /> bhagavā –</paragraph>
    <gatha1 line="146">‘‘Dhono <pageBreak edition="Thai" number="0.0168" /> na hi tena maññati, yadidaṃ diṭṭhasutamutesu vā;</gatha1>
    <gathalast line="147">Nāññena visuddhimicchati, na hi so rajjati no virajjatī’’ti.</gathalast>
    <centered line="148">Jarāsuttaniddeso chaṭṭho.</centered>
  </content>
</document>