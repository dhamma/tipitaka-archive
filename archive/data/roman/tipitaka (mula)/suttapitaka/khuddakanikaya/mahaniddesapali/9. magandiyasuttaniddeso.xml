<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="aṭṭha." source-abbr="aṭṭha."/>
    </versions>
    <normativeSource>http://tipitaka.org/romn/cscd/s0515m.mul8.xml</normativeSource>
    <source>roman/tipitaka (mula)/suttapitaka/khuddakanikaya/mahaniddesapali/9. magandiyasuttaniddeso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/mahaniddesapali</directory>
    <basename>9. magandiyasuttaniddeso</basename>
    <titlePath>9. Māgaṇḍiyasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">9. Māgaṇḍiyasuttaniddeso</chapter>
    <paragraph line="2">Atha <pageBreak edition="Vipassana Research Institut" number="0.0133" /> māgaṇḍiyasuttaniddesaṃ vakkhati –</paragraph>
    <hangnum line="3" number="70"></hangnum>
    <gatha1 line="4"><bold>Disvāna</bold><pageBreak edition="Thai" number="0.0220" /><pageBreak edition="Pali Text Society" number="1.0181" /><bold>taṇhaṃ aratiṃ ragañca, nāhosi chando api methunasmiṃ;</bold></gatha1>
    <gathalast line="5"><bold>Kimevidaṃ muttakarīsapuṇṇaṃ, pādāpi naṃ samphusituṃ na icche.</bold></gathalast>
    <paragraph line="6"><bold>Disvāna taṇhaṃ aratiṃ ragañca, nāhosi chando api methunasmi</bold>nti. Taṇhañca aratiñca ragañca māradhītaro disvā passitvā methunadhamme chando vā rāgo vā pemaṃ vā nāhosīti – disvāna taṇhaṃ aratiṃ ragañca nāhosi chando api methunasmiṃ.</paragraph>
    <paragraph line="7"><bold>Kimevidaṃ muttakarīsapuṇṇaṃ, pādāpi naṃ samphusituṃ na icche</bold>ti. Kimevidaṃ sarīraṃ muttapuṇṇaṃ karīsapuṇṇaṃ semhapuṇṇaṃ ruhirapuṇṇaṃ aṭṭhisaṅghātanhārusambandhaṃ rudhiramaṃsāvalepanaṃ cammavinaddhaṃ chaviyā paṭicchannaṃ chiddāvachiddaṃ uggharantaṃ paggharantaṃ kimisaṅghanisevitaṃ nānākalimalaparipūraṃ pādena akkamituṃ na iccheyya, kuto pana saṃvāso vā samāgamo vāti – kimevidaṃ <pageBreak edition="Pali Text Society" number="1.0182" /> muttakarīsapuṇṇaṃ, pādāpi naṃ samphusituṃ na icche. Anacchariyañcetaṃ manusso dibbe kāme patthayanto mānusake kāme na iccheyya, mānusake vā kāme patthayanto <pageBreak edition="Myanmar" number="0.0141" /> dibbe kāme na iccheyya. Yaṃ tvaṃ ubhopi na icchasi na sādiyasi na patthesi na pihesi nābhijappasi, kiṃ te dassanaṃ, katamāya tvaṃ diṭṭhiyā samannāgatoti pucchatīti.</paragraph>
    <paragraph line="8">Tenāha bhagavā –</paragraph>
    <gatha1 line="9">‘‘Disvāna taṇhaṃ aratiṃ ragañca, nāhosi chando api methunasmiṃ;</gatha1>
    <gathalast line="10">Kimevidaṃ <pageBreak edition="Thai" number="0.0221" /> muttakarīsapuṇṇaṃ, pādāpi naṃ samphusituṃ na icche’’ti.</gathalast>
    <hangnum line="11" number="71"></hangnum>
    <gatha1 line="12"><bold>Etādisaṃ</bold><pageBreak edition="Vipassana Research Institut" number="0.0134" /><bold>ce ratanaṃ na icchasi, nāriṃ narindehi bahūhi patthitaṃ;</bold></gatha1>
    <gathalast line="13"><bold>Diṭṭhigataṃ sīlavataṃ nu jīvitaṃ, bhavūpapattiñca vadesi kīdisaṃ.</bold></gathalast>
    <hangnum line="14" number="72"></hangnum>
    <gatha1 line="15"><bold>Idaṃ vadāmīti na tassa hoti, <alternatives line="3" extra="" separator="false"><alternative source-abbr="vri" source="vipassana research institut">[māgaṇḍiyāti</alternative><alternative source-abbr="sī." source="sri lanka">māgandiyāti</alternative><alternative source-abbr="syā." source="thai">māgandiyāti</alternative></alternatives></bold><bold>bhagavā]</bold></gatha1>
    <gatha2 line="16"><bold>Dhammesu niccheyya samuggahītaṃ;</bold></gatha2>
    <gathalast line="17"><bold>Passañca diṭṭhīsu anuggahāya, ajjhattasantiṃ pacinaṃ adassaṃ.</bold></gathalast>
    <paragraph line="18"><bold>Idaṃ vadāmīti na tassa hotī</bold>ti. <bold>Idaṃ vadāmī</bold>ti idaṃ vadāmi, etaṃ vadāmi, ettakaṃ vadāmi, ettāvatā vadāmi, idaṃ diṭṭhigataṃ vadāmi – ‘‘sassato loko’’ti vā…pe… ‘‘neva hoti na na hoti tathāgato paraṃ maraṇā’’ti vā. <bold>Na tassa hotī</bold>ti na mayhaṃ hoti, ‘‘ettāvatā vadāmī’’ti na tassa hotīti – idaṃ vadāmīti na tassa hoti.</paragraph>
    <paragraph line="19"><bold>Māgaṇḍiyā</bold>ti <pageBreak edition="Pali Text Society" number="1.0183" /> bhagavā taṃ brāhmaṇaṃ nāmena ālapati. <bold>Bhagavā</bold>ti gāravādhivacanaṃ…pe… sacchikā paññatti yadidaṃ bhagavāti – māgaṇḍiyāti bhagavā.</paragraph>
    <paragraph line="20"><bold>Dhammesu niccheyya samuggahīta</bold>nti. <bold>Dhammesū</bold>ti dvāsaṭṭhiyā diṭṭhigatesu. <bold>Niccheyyā</bold>ti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṃ katvā, odhiggāho bilaggāho <pageBreak edition="Thai" number="0.0222" /> varaggāho koṭṭhāsaggāho uccayaggāho samuccayaggāho, ‘‘idaṃ saccaṃ tacchaṃ tathaṃ bhūtaṃ yāthāvaṃ aviparīta’’nti gahitaṃ parāmaṭṭhaṃ abhiniviṭṭhaṃ ajjhositaṃ <pageBreak edition="Myanmar" number="0.0142" /> adhimuttaṃ, natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti – dhammesu niccheyya samuggahītaṃ.</paragraph>
    <paragraph line="21"><bold>Passañca diṭṭhīsu anuggahāyā</bold>ti. Diṭṭhīsu ādīnavaṃ passanto diṭṭhiyo na gaṇhāmi na parāmasāmi nābhinivisāmi. Atha vā na gaṇhitabbā na parāmasitabbā nābhinivisitabbāti. Evampi passañca diṭṭhīsu anuggahāya.</paragraph>
    <paragraph line="22">Atha vā ‘‘sassato loko, idameva saccaṃ moghamañña’’nti diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ, sadukkhaṃ savighātaṃ saupāyāsaṃ sapariḷāhaṃ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattatīti. Diṭṭhīsu ādīnavaṃ passanto diṭṭhiyo na gaṇhāmi na parāmasāmi <pageBreak edition="Vipassana Research Institut" number="0.0135" /> nābhinivisāmi. Atha vā na gaṇhitabbā na parāmasitabbā nābhinivisitabbāti. Evampi passañca diṭṭhīsu anuggahāya.</paragraph>
    <paragraph line="23">Atha vā ‘‘asassato <pageBreak edition="Pali Text Society" number="1.0184" /> loko, antavā loko, anantavā loko, taṃ jīvaṃ taṃ sarīraṃ, aññaṃ jīvaṃ aññaṃ sarīraṃ, hoti tathāgato paraṃ maraṇā, na hoti tathāgato paraṃ maraṇā, hoti ca na ca hoti tathāgato paraṃ maraṇā, neva hoti na na hoti tathāgato paraṃ maraṇā, idameva saccaṃ moghamañña’’nti diṭṭhigatametaṃ diṭṭhigahanaṃ diṭṭhikantāro <pageBreak edition="Thai" number="0.0223" /> diṭṭhivisūkāyikaṃ diṭṭhivipphanditaṃ diṭṭhisaññojanaṃ, sadukkhaṃ savighātaṃ saupāyāsaṃ sapariḷāhaṃ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattatīti. Diṭṭhīsu ādīnavaṃ passanto diṭṭhiyo na gaṇhāmi na parāmasāmi nābhinivisāmi. Atha vā na gaṇhitabbā na parāmasitabbā nābhinivisitabbāti. Evampi passañca diṭṭhīsu anuggahāya.</paragraph>
    <paragraph line="24">Atha vā imā diṭṭhiyo evaṃgahitā evaṃparāmaṭṭhā evaṃgatikā bhavissanti evaṃabhisamparāyāti. Diṭṭhīsu ādīnavaṃ passanto diṭṭhiyo na gaṇhāmi na parāmasāmi nābhinivisāmi. Atha vā na gaṇhitabbā na parāmasitabbā nābhinivisitabbāti. Evampi passañca diṭṭhīsu anuggahāya.</paragraph>
    <paragraph line="25">Atha vā imā diṭṭhiyo nirayasaṃvattanikā tiracchānayonisaṃvattanikā pettivisayasaṃvattanikāti. Diṭṭhīsu ādīnavaṃ passanto diṭṭhiyo na gaṇhāmi <pageBreak edition="Myanmar" number="0.0143" /> na parāmasāmi nābhinivisāmi. Atha vā na gaṇhitabbā na parāmasitabbā nābhinivisitabbāti. Evampi passañca diṭṭhīsu anuggahāya.</paragraph>
    <paragraph line="26">Atha vā imā diṭṭhiyo aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti. Diṭṭhīsu ādīnavaṃ passanto diṭṭhiyo na gaṇhāmi na parāmasāmi nābhinivisāmi. Atha vā na gaṇhitabbā na parāmasitabbā nābhinivisitabbāti. Evampi passañca diṭṭhīsu anuggahāya.</paragraph>
    <paragraph line="27"><bold>Ajjhattasantiṃ</bold><pageBreak edition="Pali Text Society" number="1.0185" /><bold>pacinaṃ adassa</bold>nti. Ajjhattasantiṃ ajjhattaṃ rāgassa santiṃ, dosassa santiṃ, mohassa santiṃ, kodhassa… upanāhassa… makkhassa <pageBreak edition="Thai" number="0.0224" />… paḷāsassa… issāya… macchariyassa <pageBreak edition="Vipassana Research Institut" number="0.0136" />… māyāya… sāṭheyyassa… thambhassa… sārambhassa… mānassa… atimānassa… madassa… pamādassa… sabbakilesānaṃ… sabbaduccaritānaṃ… sabbadarathānaṃ… sabbapariḷāhānaṃ… sabbasantāpānaṃ… sabbākusalābhisaṅkhārānaṃ santiṃ upasantiṃ vūpasantiṃ nibbutiṃ paṭipassaddhiṃ santiṃ. <bold>Pacina</bold>nti pacinanto vicinanto pavicinanto tulayanto tīrayanto vibhāvayanto vibhūtaṃ karonto, ‘‘sabbe saṅkhārā aniccā’’ti pacinanto vicinanto pavicinanto tulayanto tīrayanto vibhāvayanto vibhūtaṃ karonto, ‘‘sabbe saṅkhārā dukkhā’’ti… ‘‘sabbe dhammā anattā’’ti pacinanto vicinanto pavicinanto… ‘‘yaṃ kiñci samudayadhammaṃ, sabbaṃ taṃ nirodhadhamma’’nti pacinanto vicinanto pavicinanto tulayanto tīrayanto vibhāvayanto vibhūtaṃ karonto. <bold>Adassa</bold>nti adassaṃ adakkhiṃ apassiṃ paṭivijjhinti – ajjhattasantiṃ pacinaṃ adassaṃ.</paragraph>
    <paragraph line="28">Tenāha bhagavā –</paragraph>
    <gatha1 line="29">‘‘Idaṃ vadāmīti na tassa hoti, [māgaṇḍiyāti bhagavā]</gatha1>
    <gatha2 line="30">Dhammesu niccheyya samuggahītaṃ;</gatha2>
    <gatha3 line="31">Passañca diṭṭhīsu anuggahāya;</gatha3>
    <gathalast line="32">Ajjhattasantiṃ pacinaṃ adassa’’nti.</gathalast>
    <hangnum line="33" number="73"></hangnum>
    <gatha1 line="34"><bold>Vinicchayā yāni pakappitāni, [iti māgaṇḍiyo]</bold></gatha1>
    <gatha2 line="35"><bold>Te ve munī brūsi anuggahāya;</bold></gatha2>
    <gathalast line="36"><bold>Ajjhattasantīti yametamatthaṃ, kathaṃ nu dhīrehi paveditaṃ taṃ.</bold></gathalast>
    <paragraph line="37"><bold>Vinicchayā</bold><pageBreak edition="Thai" number="0.0225" /><pageBreak edition="Pali Text Society" number="1.0186" /><bold>yāni pakappitānī</bold>ti. Vinicchayā vuccanti dvāsaṭṭhi diṭṭhigatāni diṭṭhivinicchayā. <bold>Pakappitānī</bold>ti kappitā pakappitā abhisaṅkhatā saṇṭhapitātipi pakappitā <pageBreak edition="Myanmar" number="0.0144" />. Atha vā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā vipariṇāmadhammātipi pakappitāti – vinicchayā yāni pakappitāni.</paragraph>
    <paragraph line="38"><bold>Iti māgaṇḍiyo</bold>ti. <bold>Itī</bold>ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatāpetaṃ – itīti. <bold>Māgaṇḍiyo</bold>ti tassa brāhmaṇassa nāmaṃ saṅkhā samaññā paññatti vohāro – iti māgaṇḍiyoti.</paragraph>
    <paragraph line="39"><bold>Te</bold><pageBreak edition="Vipassana Research Institut" number="0.0137" /><bold>ve munī brūsi anuggahāya, ajjhattasantīti yametamattha</bold>nti. <bold>Te ve</bold>ti dvāsaṭṭhi diṭṭhigatāni. <bold>Munī</bold>ti. <bold>Monaṃ</bold> vuccati ñāṇaṃ…pe… saṅgajālamaticca so munīti. <bold>Anuggahāyā</bold>ti diṭṭhīsu ādīnavaṃ passanto diṭṭhiyo na gaṇhāmi na parāmasāmi nābhinivisāmīti ca bhaṇasi, ajjhattasantīti ca bhaṇasi. <bold>Yametamattha</bold>nti yaṃ paramatthanti – te ve munī brūsi anuggahāya, ajjhattasantīti yametamatthaṃ.</paragraph>
    <paragraph line="40"><bold>Kathaṃ nu dhīrehi paveditaṃ ta</bold>nti. <bold>Kathaṃ nū</bold>ti padaṃ saṃsayapucchā vimatipucchā dveḷhakapucchā anekaṃsapucchā, evaṃ nu kho nanu kho kiṃ nu kho kathaṃ nu khoti – kathaṃ nu. <bold>Dhīrehī</bold>ti dhīrehi paṇḍitehi <alternatives line="13" extra="" separator="false"><alternative source-abbr="vri" source="vipassana research institut">paññavantehi</alternative><alternative source-abbr="sī." source="sri lanka">paññāvantehi</alternative><alternative source-abbr="syā." source="thai">paññāvantehi</alternative></alternatives>  buddhimantehi ñāṇīhi vibhāvīhi medhāvīhi. <bold>Pavedita</bold>nti veditaṃ paveditaṃ ācikkhitaṃ desitaṃ paññāpitaṃ paṭṭhapitaṃ vivaṭaṃ <pageBreak edition="Pali Text Society" number="1.0187" /> vibhattaṃ uttānīkataṃ pakāsitanti – kathaṃ nu dhīrehi paveditaṃ taṃ.</paragraph>
    <paragraph line="41">Tenāha so brāhmaṇo –</paragraph>
    <gatha1 line="42">‘‘Vinicchayā <pageBreak edition="Thai" number="0.0226" /> yāni pakappitāni, [iti māgaṇḍiyo]</gatha1>
    <gatha2 line="43">Te ve munī brūsi anuggahāya;</gatha2>
    <gathalast line="44">Ajjhattasantīti yametamatthaṃ, kathaṃ nu dhīrehi paveditaṃ ta’’nti.</gathalast>
    <hangnum line="45" number="74"></hangnum>
    <gatha1 line="46"><bold>Na diṭṭhiyā na sutiyā na ñāṇena, [māgaṇḍiyāti bhagavā]</bold></gatha1>
    <gatha2 line="47"><bold>Sīlabbatenāpi na suddhimāha;</bold></gatha2>
    <gatha3 line="48"><bold>Adiṭṭhiyā assutiyā añāṇā, asīlatā abbatā nopi tena;</bold></gatha3>
    <gathalast line="49"><bold>Ete ca nissajja anuggahāya, santo anissāya bhavaṃ na jappe.</bold></gathalast>
    <paragraph line="50"><bold>Na</bold><pageBreak edition="Myanmar" number="0.0145" /><bold>diṭṭhiyā na sutiyā na ñāṇenā</bold>ti. Diṭṭhenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasi; sutenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasi; diṭṭhasutenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasi; ñāṇenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasīti – na diṭṭhiyā na sutiyā na ñāṇena.</paragraph>
    <paragraph line="51"><bold>Māgaṇḍiyā</bold>ti <pageBreak edition="Vipassana Research Institut" number="0.0138" /> bhagavā taṃ brāhmaṇaṃ nāmena ālapati. <bold>Bhagavā</bold>ti gāravādhivacanaṃ…pe… sacchikā paññatti yadidaṃ bhagavāti – māgaṇḍiyāti bhagavā.</paragraph>
    <paragraph line="52"><bold>Sīlabbatenāpi</bold><pageBreak edition="Thai" number="0.0227" /><pageBreak edition="Pali Text Society" number="1.0188" /><bold>na suddhimāhā</bold>ti. Sīlenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasi; vatenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasi; sīlabbatenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasīti – sīlabbatenāpi na suddhimāha.</paragraph>
    <paragraph line="53"><bold>Adiṭṭhiyā assutiyā añāṇā, asīlatā abbatā nopi tenā</bold>ti. Diṭṭhipi icchitabbā. Dasavatthukā sammādiṭṭhi – atthi dinnaṃ, atthi yiṭṭhaṃ, atthi hutaṃ, atthi <alternatives line="23" extra="" separator="false"><alternative source-abbr="vri" source="vipassana research institut">sukatadukkaṭānaṃ</alternative><alternative source-abbr="sī." source="sri lanka">sukaṭadukkaṭānaṃ</alternative></alternatives>  kammānaṃ phalaṃ vipāko, atthi ayaṃ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā <alternatives line="32" extra="" separator="false"><alternative source-abbr="vri" source="vipassana research institut">sammaggatā</alternative><alternative source-abbr="ka." source="cambodian">samaggatā</alternative></alternatives>  sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentīti; savanampi icchitabbaṃ – parato ghoso, suttaṃ, geyyaṃ, veyyākaraṇaṃ, gāthā, udānaṃ, itivuttakaṃ, jātakaṃ, abbhutadhammaṃ, vedallaṃ; ñāṇampi icchitabbaṃ – <alternatives line="41" extra=" ñāṇavibhaṅgepi" separator="false"><alternative source-abbr="vri" source="vipassana research institut">kammassakatañāṇaṃ, saccānulomikañāṇaṃ</alternative><alternative source-abbr="sī." source="sri lanka">kammassakataṃ ñāṇaṃ saccānulomikaṃ ñāṇaṃ</alternative><alternative source-abbr="ka." source="cambodian">kammassakataṃ ñāṇaṃ saccānulomikaṃ ñāṇaṃ</alternative></alternatives> , abhiññāñāṇaṃ, samāpattiñāṇaṃ; sīlampi icchitabbaṃ – pātimokkhasaṃvaro; vatampi icchitabbaṃ – aṭṭha dhutaṅgāni – āraññikaṅgaṃ, piṇḍapātikaṅgaṃ, paṃsukūlikaṅgaṃ, tecīvarikaṅga, sapadānacārikaṅgaṃ, khalupacchābhattikaṅgaṃ, nesajjikaṅgaṃ, yathāsanthatikaṅganti.</paragraph>
    <paragraph line="54"><bold>Adiṭṭhiyā</bold><pageBreak edition="Myanmar" number="0.0146" /><bold>assutiyā añāṇā, asīlatā abbatā nopi</bold><pageBreak edition="Thai" number="0.0228" /><bold>tenā</bold>ti <pageBreak edition="Pali Text Society" number="1.0189" />. Nāpi sammādiṭṭhimattena, nāpi savanamattena, nāpi ñāṇamattena, nāpi sīlamattena, nāpi vatamattena ajjhattasantiṃ patto hoti, nāpi vinā etehi dhammehi ajjhattasantiṃ pāpuṇāti. Api ca sambhārā ime dhammā honti ajjhattasantiṃ pāpuṇituṃ adhigantuṃ phassituṃ sacchikātunti – adiṭṭhiyā assutiyā añāṇā asīlatā abbatā nopi tena.</paragraph>
    <paragraph line="55"><bold>Ete ca nissajja anuggahāyā</bold>ti. <bold>Ete</bold>ti kaṇhapakkhikānaṃ dhammānaṃ samugghātato pahānaṃ icchitabbaṃ, tedhātukesu kusalesu dhammesu <alternatives line="51" extra="" separator="false"><alternative source-abbr="vri" source="vipassana research institut">atammayatā</alternative><alternative source-abbr="sī." source="sri lanka">akammayatā</alternative><alternative source-abbr="ka." source="cambodian">akammayatā</alternative></alternatives>  icchitabbā, yato kaṇhapakkhiyā dhammā samugghātapahānena pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā, tedhātukesu ca kusalesu dhammesu atammayatā hoti, ettāvatāpi na gaṇhāti na <pageBreak edition="Vipassana Research Institut" number="0.0139" /> parāmasati nābhinivisati. Atha vā na gaṇhitabbā na parāmasitabbā nābhinivisitabbāti. Evampi ete ca nissajja anuggahāya. Yato taṇhā ca diṭṭhi ca māno ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammāti, ettāvatāpi na gaṇhāti na parāmasati nābhinivisatīti. Evampi ete ca nissajja anuggahāya.</paragraph>
    <paragraph line="56">Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammāti, ettāvatāpi na gaṇhāti na parāmasati nābhinivisatīti. Evampi <pageBreak edition="Thai" number="0.0229" /> ete ca nissajja anuggahāya.</paragraph>
    <paragraph line="57"><bold>Santo anissāya bhavaṃ na jappe</bold>ti. <bold>Santo</bold>ti rāgassa samitattā santo, dosassa samitattā santo, mohassa samitattā santo <pageBreak edition="Pali Text Society" number="1.0190" />, kodhassa… upanāhassa… makkhassa… paḷāsassa… issāya… macchariyassa… māyāya… sāṭheyyassa… thambhassa… sārambhassa… mānassa… atimānassa… madassa… pamādassa… sabbakilesānaṃ… sabbaduccaritānaṃ… sabbadarathānaṃ… sabbapariḷāhānaṃ… sabbasantāpānaṃ… sabbākusalābhisaṅkhārānaṃ santattā samitattā vūpasamitattā vijjhātattā nibbutattā vigatattā paṭipassaddhattā santo upasanto vūpasanto nibbuto paṭipassaddhoti – santo.</paragraph>
    <paragraph line="58"><bold>Anissāyā</bold>ti <pageBreak edition="Myanmar" number="0.0147" /> dve nissayā – taṇhānissayo ca diṭṭhinissayo ca…pe… ayaṃ taṇhānissayo…pe… ayaṃ diṭṭhinissayo. Taṇhānissayaṃ pahāya diṭṭhinissayaṃ paṭinissajjitvā cakkhuṃ anissāya, sotaṃ anissāya, ghānaṃ anissāya, jivhaṃ anissāya, kāyaṃ anissāya, manaṃ anissāya, rūpe… sadde… gandhe… rase… phoṭṭhabbe… kulaṃ… gaṇaṃ… āvāsaṃ… lābhaṃ… yasaṃ… pasaṃsaṃ… sukhaṃ… cīvaraṃ… piṇḍapātaṃ… senāsanaṃ… gilānapaccayabhesajjaparikkhāraṃ… kāmadhātuṃ… rūpadhātuṃ… arūpadhātuṃ… kāmabhavaṃ… rūpabhavaṃ… arūpabhavaṃ… saññābhavaṃ… asaññābhavaṃ… nevasaññānāsaññābhavaṃ… ekavokārabhavaṃ… catuvokārabhavaṃ… pañcavokārabhavaṃ… atītaṃ… anāgataṃ… paccuppannaṃ… diṭṭhasutamutaviññātabbe dhamme anissāya aggaṇhitvā aparāmasitvā anabhinivisitvāti – santo <pageBreak edition="Thai" number="0.0230" /> anissāya. <bold>Bhavaṃ na jappe</bold>ti kāmabhavaṃ na jappeyya, rūpabhavaṃ na jappeyya, arūpabhavaṃ na jappeyya nappajappeyya na abhijappeyyāti – santo anissāya bhavaṃ na jappe.</paragraph>
    <paragraph line="59">Tenāha <pageBreak edition="Vipassana Research Institut" number="0.0140" /> bhagavā –</paragraph>
    <gatha1 line="60">‘‘Na diṭṭhiyā na sutiyā na ñāṇena, [māgaṇḍiyāti bhagavā]</gatha1>
    <gatha2 line="61">Sīlabbatenāpi na suddhimāha;</gatha2>
    <gatha3 line="62">Adiṭṭhiyā assutiyā añāṇā, asīlatā abbatā nopi tena;</gatha3>
    <gathalast line="63">Ete ca nissajja anuggahāya, santo anissāya bhavaṃ na jappe’’ti.</gathalast>
    <hangnum line="64" number="75"></hangnum>
    <gatha1 line="65"><bold>No</bold><pageBreak edition="Pali Text Society" number="1.0191" /><bold>ce kira diṭṭhiyā na sutiyā na ñāṇena, [iti māgaṇḍiyo]</bold></gatha1>
    <gatha2 line="66"><bold>Sīlabbatenāpi na suddhimāha;</bold></gatha2>
    <gatha3 line="67"><bold>Adiṭṭhiyā assutiyā añāṇā, asīlatā abbatā nopi tena;</bold></gatha3>
    <gathalast line="68"><bold>Maññāmahaṃ momuhameva dhammaṃ, diṭṭhiyā eke paccenti suddhiṃ.</bold></gathalast>
    <paragraph line="69"><bold>No ce kira diṭṭhiyā na sutiyā na ñāṇenā</bold>ti. Diṭṭhiyāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasi; sutenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ… diṭṭhasutenāpi suddhiṃ visuddhiṃ parisuddhiṃ <pageBreak edition="Thai" number="0.0231" />, muttiṃ vimuttiṃ parimuttiṃ… ñāṇenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na <pageBreak edition="Myanmar" number="0.0148" /> bhaṇasi na dīpayasi na voharasīti – no ce kira diṭṭhiyā na sutiyā na ñāṇena.</paragraph>
    <paragraph line="70"><bold>Iti māgaṇḍiyo</bold>ti <bold>itī</bold>ti padasandhi…pe…. <bold>Māgaṇḍiyo</bold>ti tassa brāhmaṇassa nāmaṃ…pe… iti māgaṇḍiyo.</paragraph>
    <paragraph line="71"><bold>Sīlabbatenāpi na suddhimāhā</bold>ti. Sīlenāpi suddhiṃ visuddhiṃ parisuddhiṃ…pe… vatenāpi suddhiṃ visuddhiṃ parisuddhiṃ…pe… sīlabbatenāpi suddhiṃ visuddhiṃ parisuddhiṃ, muttiṃ vimuttiṃ parimuttiṃ nāha na kathesi na bhaṇasi na dīpayasi na voharasīti – sīlabbatenāpi na suddhimāha.</paragraph>
    <paragraph line="72"><bold>Adiṭṭhiyā</bold><pageBreak edition="Pali Text Society" number="1.0192" /><bold>assutiyā añāṇā, asīlatā abbatā nopi tenā</bold>ti. Diṭṭhipi icchitabbāti evaṃ bhaṇasi, savanampi icchitabbanti evaṃ bhaṇasi, ñāṇampi icchitabbanti evaṃ bhaṇasi, na sakkosi ekaṃsena anujānituṃ, napi sakkosi ekaṃsena paṭikkhipitunti – adiṭṭhiyā assutiyā añāṇā, asīlatā abbatā nopi tena.</paragraph>
    <paragraph line="73"><bold>Maññāmahaṃ</bold><pageBreak edition="Vipassana Research Institut" number="0.0141" /><bold>momuhameva dhamma</bold>nti. Momūhadhammo ayaṃ tuyhaṃ bāladhammo mūḷhadhammo aññāṇadhammo amarāvikkhepadhammoti evaṃ maññāmi evaṃ jānāmi evaṃ ājānāmi evaṃ vijānāmi evaṃ paṭivijānāmi evaṃ paṭivijjhāmīti – maññāmahaṃ momuhameva dhammaṃ.</paragraph>
    <paragraph line="74"><bold>Diṭṭhiyā</bold><pageBreak edition="Thai" number="0.0232" /><bold>eke paccenti suddhi</bold>nti. Suddhidiṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ vimuttiṃ parimuttiṃ paccenti; ‘‘sassato loko, idameva saccaṃ moghamañña’’nti diṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ vimuttiṃ parimuttiṃ paccenti; ‘‘asassato loko…pe… neva hoti na na hoti tathāgato paraṃ maraṇā, idameva saccaṃ moghamañña’’nti diṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ vimuttiṃ parimuttiṃ paccentīti – diṭṭhiyā eke paccenti suddhiṃ.</paragraph>
    <paragraph line="75">Tenāha so brāhmaṇo –</paragraph>
    <gatha1 line="76">‘‘No ce kira diṭṭhiyā na sutiyā na ñāṇena, [iti māgaṇḍiyo]</gatha1>
    <gatha2 line="77">Sīlabbatenāpi na suddhimāha;</gatha2>
    <gatha3 line="78">Adiṭṭhiyā assutiyā añāṇā, asīlatā abbatā nopi tena;</gatha3>
    <gathalast line="79">Maññāmahaṃ momuhameva dhammaṃ, diṭṭhiyā eke paccenti suddhi’’nti.</gathalast>
    <hangnum line="80" number="76"></hangnum>
    <gatha1 line="81"><bold><alternatives line="61" extra="" separator="false"><alternative source-abbr="vri" source="vipassana research institut">Diṭṭhiñca</alternative><alternative source-abbr="sī." source="sri lanka">diṭṭhīsu</alternative><alternative source-abbr="syā." source="thai">diṭṭhīsu</alternative><alternative source-abbr="ka." source="cambodian">diṭṭhīsu</alternative></alternatives></bold><pageBreak edition="Pali Text Society" number="1.0193" /><pageBreak edition="Myanmar" number="0.0149" /><bold>nissāyanupucchamāno, [māgaṇḍiyāti bhagavā]</bold></gatha1>
    <gatha2 line="82"><bold>Samuggahītesu <alternatives line="72" extra="" separator="false"><alternative source-abbr="vri" source="vipassana research institut">pamohamāgā</alternative><alternative source-abbr="ka." source="cambodian">samohamāgā</alternative></alternatives></bold><bold>;</bold></gatha2>
    <gathalast line="83"><bold>Ito ca nāddakkhi aṇumpi saññaṃ, tasmā tuvaṃ momuhato dahāsi.</bold></gathalast>
    <paragraph line="84"><bold>Diṭṭhiñca nissāyanupucchamāno</bold>ti. Māgaṇḍiyo brāhmaṇo diṭṭhiṃ nissāya diṭṭhiṃ pucchati, lagganaṃ nissāya lagganaṃ pucchati, bandhanaṃ <pageBreak edition="Thai" number="0.0233" /> nissāya bandhanaṃ pucchati, palibodhaṃ nissāya palibodhaṃ pucchati. <bold>Anupucchamāno</bold>ti punappunaṃ pucchatīti – diṭṭhiñca nissāyanupucchamāno.</paragraph>
    <paragraph line="85"><bold>Māgaṇḍiyā</bold>ti bhagavā taṃ brāhmaṇaṃ nāmena ālapati. <bold>Bhagavā</bold>ti gāravādhivacanaṃ…pe… sacchikā paññatti yadidaṃ bhagavāti – māgaṇḍiyāti bhagavā.</paragraph>
    <paragraph line="86"><bold>Samuggahītesu pamohamāgā</bold>ti. Yā sā diṭṭhi tayā gahitā parāmaṭṭhā abhiniviṭṭhā ajjhositā adhimuttā, tāyeva tvaṃ diṭṭhiyā mūḷhosi pamūḷhosi sammūḷhosi mohaṃ āgatosi <pageBreak edition="Vipassana Research Institut" number="0.0142" /> pamohaṃ āgatosi sammohaṃ āgatosi andhakāraṃ pakkhandosīti – samuggahītesu pamohamāgā.</paragraph>
    <paragraph line="87"><bold>Ito ca nāddakkhi aṇumpi sañña</bold>nti. Ito ajjhattasantito vā paṭipadāto vā dhammadesanāto vā, yuttasaññaṃ pattasaññaṃ lakkhaṇasaññaṃ kāraṇasaññaṃ ṭhānasaññaṃ na paṭilabhati, kuto ñāṇanti. Evampi ito ca nāddakkhi aṇumpi saññaṃ. Atha vā aniccaṃ vā aniccasaññānulomaṃ vā, dukkhaṃ vā dukkhasaññānulomaṃ vā, anattaṃ vā anattasaññānulomaṃ vā, saññuppādamattaṃ vā sañjānitamattaṃ vā na paṭilabhati <pageBreak edition="Pali Text Society" number="1.0194" />, kuto ñāṇanti. Evampi ito ca nāddakkhi aṇumpi saññaṃ.</paragraph>
    <paragraph line="88"><bold>Tasmā tuvaṃ momuhato dahāsī</bold>ti. <bold>Tasmā</bold>ti tasmā taṃkāraṇā taṃhetu tappaccayā taṃnidānā momūhadhammato bāladhammato mūḷhadhammato <pageBreak edition="Thai" number="0.0234" /> aññāṇadhammato amarāvikkhepadhammato dahāsi passasi dakkhasi olokesi nijjhāyasi upaparikkhasīti – tasmā tuvaṃ momuhato dahāsi.</paragraph>
    <paragraph line="89">Tenāha bhagavā –</paragraph>
    <gatha1 line="90">‘‘Diṭṭhiñca <pageBreak edition="Myanmar" number="0.0150" /> nissāyanupucchamāno, [māgaṇḍiyāti bhagavā]</gatha1>
    <gatha2 line="91">Samuggahītesu pamohamāgā;</gatha2>
    <gathalast line="92">Ito ca nāddakkhi aṇumpi saññaṃ, tasmā tuvaṃ momuhato dahāsī’’ti.</gathalast>
    <hangnum line="93" number="77"></hangnum>
    <gatha1 line="94"><bold>Samo visesī uda vā nihīno, yo maññati so vivadetha tena;</bold></gatha1>
    <gathalast line="95"><bold>Tīsu vidhāsu avikampamāno, samo visesīti na tassa hoti.</bold></gathalast>
    <paragraph line="96"><bold>Samo visesī uda vā nihīno, yo maññati so vivadetha tenā</bold>ti. Sadisohamasmīti vā seyyohamasmīti vā hīnohamasmīti vā yo maññati, so tena mānena tāya diṭṭhiyā tena vā puggalena kalahaṃ kareyya bhaṇḍanaṃ kareyya viggahaṃ kareyya vivādaṃ kareyya medhagaṃ kareyya – ‘‘na tvaṃ imaṃ dhammavinayaṃ ājānāsi, ahaṃ imaṃ dhammavinayaṃ ājānāmi, kiṃ tvaṃ imaṃ dhammavinayaṃ ājānissasi, micchāpaṭipanno tvamasi, ahamasmi sammāpaṭipanno, sahitaṃ me, asahitaṃ te, pure vacanīyaṃ pacchā avaca, pacchā vacanīyaṃ pure avaca, adhiciṇṇaṃ te viparāvattaṃ, āropito te vādo, niggahito <pageBreak edition="Thai" number="0.0235" /> tvamasi, cara vādappamokkhāya, nibbeṭhehi vā sace pahosī’’ti – samo visesī uda vā nihīno yo maññati so vivadetha tena.</paragraph>
    <paragraph line="97"><bold>Tīsu</bold><pageBreak edition="Vipassana Research Institut" number="0.0143" /><pageBreak edition="Pali Text Society" number="1.0195" /><bold>vidhāsu avikampamāno, samo visesīti na tassa hotī</bold>ti. Yassetā tisso vidhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so tīsu vidhāsu na kampati na vikampati, avikampamānassa puggalassa sadisohamasmīti vā seyyohamasmīti vā hīnohamasmīti vā. <bold>Na tassa hotī</bold>ti. Na mayhaṃ hotīti tīsu vidhāsu avikampamāno, samo visesīti – na tassa hoti.</paragraph>
    <paragraph line="98">Tenāha bhagavā –</paragraph>
    <gatha1 line="99">‘‘Samo visesī uda vā nihīno, yo maññati so vivadetha tena;</gatha1>
    <gathalast line="100">Tīsu vidhāsu avikampamāno, samo visesīti na tassa hotī’’ti.</gathalast>
    <hangnum line="101" number="78"></hangnum>
    <gatha1 line="102"><bold>Saccanti</bold><pageBreak edition="Myanmar" number="0.0151" /><bold>so brāhmaṇo kiṃ vadeyya, musāti vā so vivadetha kena;</bold></gatha1>
    <gathalast line="103"><bold>Yasmiṃ samaṃ visamaṃ vāpi natthi, sa kena vādaṃ paṭisaṃyujeyya.</bold></gathalast>
    <paragraph line="104"><bold>Saccanti so brāhmaṇo kiṃ vadeyyā</bold>ti. <bold>Brāhmaṇo</bold>ti sattannaṃ dhammānaṃ bāhitattā brāhmaṇo…pe… asito tādi pavuccate sa brahmā. <bold>Saccanti so brāhmaṇo kiṃ vadeyyā</bold>ti. ‘‘Sassato <pageBreak edition="Thai" number="0.0236" /> loko, idameva saccaṃ moghamañña’’nti brāhmaṇo kiṃ vadeyya kiṃ katheyya kiṃ bhaṇeyya kiṃ dīpayeyya kiṃ vohareyya; ‘‘asassato loko…pe… neva hoti na na hoti tathāgato paraṃ maraṇā, idameva saccaṃ moghamañña’’nti brāhmaṇo kiṃ vadeyya kiṃ katheyya kiṃ bhaṇeyya kiṃ dīpayeyya kiṃ vohareyyāti – saccanti so brāhmaṇo kiṃ vadeyya.</paragraph>
    <paragraph line="105"><bold>Musāti vā so vivadetha kenā</bold>ti. Brāhmaṇo mayhaṃva saccaṃ, tuyhaṃ musāti kena mānena, kāya diṭṭhiyā, kena vā puggalena kalahaṃ kareyya bhaṇḍanaṃ kareyya viggahaṃ <pageBreak edition="Pali Text Society" number="1.0196" /> kareyya vivādaṃ kareyya medhagaṃ kareyya – ‘‘na tvaṃ imaṃ dhammavinayaṃ ājānāsi…pe… nibbeṭhehi vā sace pahosī’’ti – musāti vā so vivadetha kena.</paragraph>
    <paragraph line="106"><bold>Yasmiṃ samaṃ visamaṃ vāpi natthī</bold>ti. <bold>Yasmi</bold>nti yasmiṃ puggale arahante khīṇāsave sadisohamasmīti māno natthi, seyyohamasmīti māno natthi, hīnohamasmīti omāno natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti – yasmiṃ samaṃ visamaṃ vāpi natthi.</paragraph>
    <paragraph line="107"><bold>Sa</bold><pageBreak edition="Vipassana Research Institut" number="0.0144" /><bold>kena vādaṃ paṭisaṃyujeyyā</bold>ti. So kena mānena, kāya diṭṭhiyā, kena vā puggalena vādaṃ paṭisaññojeyya paṭibaleyya kalahaṃ kareyya bhaṇḍanaṃ kareyya viggahaṃ kareyya vivādaṃ kareyya medhagaṃ kareyya – ‘‘na tvaṃ imaṃ dhammavinayaṃ ājānāsi…pe… nibbeṭhehi vā sace <pageBreak edition="Thai" number="0.0237" /> pahosī’’ti – sa kena vādaṃ paṭisaṃyujeyya.</paragraph>
    <paragraph line="108">Tenāha bhagavā –</paragraph>
    <gatha1 line="109">‘‘Saccanti so brāhmaṇo kiṃ vadeyya, musāti vā so vivadetha kena;</gatha1>
    <gathalast line="110">Yasmiṃ samaṃ visamaṃ vāpi natthi, sa kena vādaṃ paṭisaṃyujeyyā’’ti.</gathalast>
    <hangnum line="111" number="79"></hangnum>
    <gatha1 line="112"><bold>Okaṃ</bold><pageBreak edition="Myanmar" number="0.0152" /><bold>pahāya aniketasārī, gāme akubbaṃ muni <alternatives line="81" extra="" separator="false"><alternative source-abbr="vri" source="vipassana research institut">santhavāni</alternative><alternative source-abbr="ka." source="cambodian">sandhavāni</alternative></alternatives></bold><bold>;</bold></gatha1>
    <gathalast line="113"><bold>Kāmehi ritto apurekkharāno, kathaṃ na viggayha janena kayirā.</bold></gathalast>
    <paragraph line="114">Atha <pageBreak edition="Pali Text Society" number="1.0197" /> kho <alternatives line="90" extra="" separator="false"><alternative source-abbr="vri" source="vipassana research institut">hāliddakāni</alternative><alternative source-abbr="sī." source="sri lanka">haliddakānī</alternative></alternatives>  gahapati yenāyasmā mahākaccāno tenupasaṅkami; upasaṅkamitvā āyasmantaṃ mahākaccānaṃ abhivādetvā ekamantaṃ nisīdi. Ekamantaṃ nisinno kho hāliddakāni gahapati āyasmantaṃ mahākaccānaṃ etadavoca – ‘‘vuttamidaṃ bhante, kaccāna, bhagavatā aṭṭhakavaggike māgaṇḍiyapañhe –</paragraph>
    <gatha1 line="115">‘‘Okaṃ pahāya aniketasārī, gāme akubbaṃ muni santhavāni;</gatha1>
    <gathalast line="116">Kāmehi ritto apurekkharāno, kathaṃ na viggayha janena kayirā’’ti.</gathalast>
    <paragraph line="117">‘‘Imassa nu kho bhante, kaccāna, bhagavatā saṅkhittena bhāsitassa kathaṃ vitthārena attho daṭṭhabbo’’ti?</paragraph>
    <paragraph line="118">‘‘Rūpadhātu kho, gahapati, viññāṇassa oko <pageBreak edition="Thai" number="0.0238" /> rūpadhātu <alternatives line="99" extra="" separator="false"><alternative source-abbr="vri" source="vipassana research institut">rāgavinibandhañca</alternative><alternative source-abbr="sī." source="sri lanka">rāgavinibaddhañca</alternative></alternatives>  pana viññāṇaṃ okasārīti vuccati. Vedanādhātu kho, gahapati… saññādhātu kho, gahapati… saṅkhāradhātu kho, gahapati, viññāṇassa oko saṅkhāradhātu rāgavinibandhañca pana viññāṇaṃ okasārīti vuccati. Evaṃ kho, gahapati, okasārī hoti.</paragraph>
    <paragraph line="119">‘‘Kathañca, gahapati, anokasārī hoti? Rūpadhātuyā kho, gahapati, yo chando yo rāgo yā nandī yā taṇhā ye <alternatives line="108" extra="" separator="false"><alternative source-abbr="vri" source="vipassana research institut">upāyupādānā</alternative><alternative source-abbr="ka." source="cambodian">upayupādānā</alternative></alternatives>  cetaso adhiṭṭhānābhinivesānusayā te tathāgatassa pahīnā <pageBreak edition="Vipassana Research Institut" number="0.0145" /> ucchinnamūlā tālāvatthukatā anabhāvaṃkatā <pageBreak edition="Pali Text Society" number="1.0198" /> āyatiṃ anuppādadhammā; tasmā tathāgato anokasārīti vuccati. Vedanādhātuyā kho, gahapati… saññādhātuyā kho, gahapati… saṅkhāradhātuyā kho, gahapati… viññāṇadhātuyā kho, gahapati, yo chando yo rāgo yā nandī yā taṇhā ye upāyupādānā cetaso adhiṭṭhānābhinivesānusayā te <pageBreak edition="Myanmar" number="0.0153" /> tathāgatassa pahīnā ucchinnamūlā tālāvatthukatā anabhāvaṃkatā āyatiṃ anuppādadhammā; tasmā tathāgato anokasārīti vuccati. Evaṃ kho, gahapati, anokasārī hoti.</paragraph>
    <paragraph line="120">‘‘Kathañca, gahapati, niketasārī hoti? Rūpanimittaniketavisāravinibandhā kho, gahapati, niketasārīti vuccati. Saddanimitta… gandhanimitta… rasanimitta… phoṭṭhabbanimitta… dhammanimittaniketavisāravinibandhā kho, gahapati, niketasārīti vuccati. Evaṃ kho, gahapati, niketasārī hoti.</paragraph>
    <paragraph line="121">‘‘Kathañca, gahapati, aniketasārī hoti? Rūpanimittaniketavisāravinibandhā kho, gahapati, tathāgatassa pahīnā ucchinnamūlā <pageBreak edition="Thai" number="0.0239" /> tālāvatthukatā anabhāvaṃkatā āyatiṃ anuppādadhammā; tasmā tathāgato aniketasārīti vuccati. Saddanimitta… gandhanimitta… rasanimitta… phoṭṭhabbanimitta… dhammanimittaniketavisāravinibandhā kho, gahapati, tathāgatassa pahīnā ucchinnamūlā tālāvatthukatā anabhāvaṃkatā āyatiṃ anuppādadhammā; tasmā tathāgato aniketasārīti vuccati. Evaṃ kho, gahapati, aniketasārī hoti.</paragraph>
    <paragraph line="122">‘‘Kathañca, gahapati, gāme santhavajāto hoti? Idha <pageBreak edition="Pali Text Society" number="1.0199" />, gahapati, ekacco bhikkhu gihīhi saṃsaṭṭho viharati sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu attanā voyogaṃ āpajjati. Evaṃ kho, gahapati, gāme santhavajāto hoti.</paragraph>
    <paragraph line="123">‘‘Kathañca, gahapati, gāme na santhavajāto hoti? Idha, gahapati, ekacco bhikkhu gihīhi asaṃsaṭṭho viharati na sahanandī na sahasokī, na sukhitesu sukhito, na dukkhitesu dukkhito, uppannesu kiccakaraṇīyesu na attanā voyogaṃ āpajjati. Evaṃ kho, gahapati, gāme na santhavajāto hoti.</paragraph>
    <paragraph line="124">‘‘Kathañca, gahapati, kāmehi aritto hoti? Idha, gahapati, ekacco bhikkhu kāmesu avītarāgo <pageBreak edition="Vipassana Research Institut" number="0.0146" /> hoti avigatacchando avigatapemo avigatapipāso avigatapariḷāho avigatataṇho. Evaṃ kho, gahapati, kāmehi aritto hoti.</paragraph>
    <paragraph line="125">‘‘Kathañca <pageBreak edition="Myanmar" number="0.0154" />, gahapati, kāmehi ritto hoti? Idha, gahapati, ekacco bhikkhu kāmesu vītarāgo hoti vigatacchando vigatapemo vigatapipāso vigatapariḷāho vigatataṇho. Evaṃ kho, gahapati, kāmehi ritto hoti.</paragraph>
    <paragraph line="126">‘‘Kathañca, gahapati, purekkharāno hoti? Idha <pageBreak edition="Thai" number="0.0240" />, gahapati, ekaccassa bhikkhuno evaṃ hoti – ‘evaṃrūpo siyaṃ anāgatamaddhāna’nti tattha nandiṃ samannāneti, ‘evaṃvedano siyaṃ… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhāna’nti tattha nandiṃ samannāneti. Evaṃ kho, gahapati, purekkharāno hoti.</paragraph>
    <paragraph line="127">‘‘Kathañca <pageBreak edition="Pali Text Society" number="1.0200" />, gahapati, apurekkharāno hoti? Idha, gahapati, ekaccassa bhikkhuno evaṃ hoti – ‘evaṃrūpo siyaṃ anāgatamaddhāna’nti na tattha nandiṃ samannāneti, ‘evaṃvedano siyaṃ… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhāna’nti na tattha nandiṃ samannāneti. Evaṃ kho, gahapati, apurekkharāno hoti.</paragraph>
    <paragraph line="128">‘‘Kathañca, gahapati, kathaṃ viggayha janena kattā hoti? Idha, gahapati, ekacco evarūpiṃ kathaṃ kattā hoti – ‘na tvaṃ imaṃ dhammavinayaṃ ājānāsi, ahaṃ imaṃ dhammavinayaṃ ājānāmi, kiṃ tvaṃ imaṃ dhammavinayaṃ ājānissasi, micchāpaṭipanno tvamasi, ahamasmi sammāpaṭipanno, sahitaṃ me, asahitaṃ te, pure vacanīyaṃ pacchā avaca, pacchā vacanīyaṃ pure avaca, adhiciṇṇaṃ te viparāvattaṃ, āropito te vādo, niggahito tvamasi, cara vādappamokkhāya, nibbeṭhehi vā sace pahosī’ti. Evaṃ kho, gahapati, kathaṃ viggayha janena kattā hoti.</paragraph>
    <paragraph line="129">‘‘Kathañca, gahapati, kathaṃ viggayha janena na kattā hoti? Idha, gahapati, ekacco na evarūpiṃ kathaṃ kattā hoti – ‘na tvaṃ imaṃ dhammavinayaṃ ājānāsi…pe… nibbeṭhehi vā sace pahosī’ti. Evaṃ kho, gahapati, viggayha janena na kattā hoti. Iti kho, gahapati, yaṃ taṃ vuttaṃ bhagavatā aṭṭhakavaggike māgaṇḍiyapañhe –</paragraph>
    <gatha1 line="130">‘‘Okaṃ <pageBreak edition="Vipassana Research Institut" number="0.0147" /> pahāya aniketasārī, gāme akubbaṃ muni santhavāni;</gatha1>
    <gathalast line="131">Kāmehi <pageBreak edition="Thai" number="0.0241" /> ritto apurekkharāno, kathaṃ na viggayha janena kayirā’’ti.</gathalast>
    <paragraph line="132">‘‘Imassa <pageBreak edition="Pali Text Society" number="1.0201" /><pageBreak edition="Myanmar" number="0.0155" /> kho, gahapati, bhagavatā saṅkhittena bhāsitassa evaṃ vitthārena attho daṭṭhabbo’’ti.</paragraph>
    <paragraph line="133">Tenāha bhagavā –</paragraph>
    <gatha1 line="134">‘‘Okaṃ pahāya aniketasārī, gāme akubbaṃ muni santhavāni;</gatha1>
    <gathalast line="135">Kāmehi ritto apurekkharāno, kathaṃ na viggayha janena kayirā’’ti.</gathalast>
    <hangnum line="136" number="80"></hangnum>
    <gatha1 line="137"><bold>Yehi vivitto vicareyya loke, na tāni uggayha vadeyya nāgo;</bold></gatha1>
    <gatha2 line="138"><bold>Elambujaṃ <alternatives line="117" extra="" separator="false"><alternative source-abbr="vri" source="vipassana research institut">kaṇḍakavārijaṃ</alternative><alternative source-abbr="sī." source="sri lanka">kaṇṭakaṃ vārijaṃ</alternative></alternatives></bold><bold>yathā, jalena paṅkena canūpalittaṃ;</bold></gatha2>
    <gathalast line="139"><bold>Evaṃ munī santivādo agiddho, kāme ca loke ca anūpalitto.</bold></gathalast>
    <paragraph line="140"><bold>Yehi vivitto vicareyya loke</bold>ti. <bold>Yehī</bold>ti yehi diṭṭhigatehi. <bold>Vivitto</bold>ti kāyaduccaritena ritto vivitto pavivitto, vacīduccaritena… manoduccaritena… rāgena…pe… sabbākusalābhisaṅkhārehi ritto vivitto pavivitto. <bold>Vicareyyā</bold>ti vicareyya vihareyya iriyeyya vatteyya pāleyya yapeyya yāpeyya. <bold>Loke</bold>ti manussaloketi – yehi vivitto vicareyya loke.</paragraph>
    <paragraph line="141"><bold>Na</bold><pageBreak edition="Thai" number="0.0242" /><bold>tāni uggayha vadeyya nāgo</bold>ti. <bold>Nāgo</bold>ti āguṃ na karotīti – nāgo, na gacchatīti – nāgo, nāgacchatīti – nāgo. Kathaṃ āguṃ na karotīti – nāgo? Āgū vuccanti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā.</paragraph>
    <gatha1 line="142">Āguṃ <pageBreak edition="Pali Text Society" number="1.0202" /> na karoti kiñci loke, [sabhiyāti bhagavā]</gatha1>
    <gatha2 line="143">Sabbasaññoge visajja bandhanāni;</gatha2>
    <gathalast line="144">Sabbattha na sajjati vimutto, nāgo tādī pavuccate tathattā.</gathalast>
    <paragraph line="145">Evaṃ āguṃ na karotīti – nāgo.</paragraph>
    <paragraph line="146">Kathaṃ <pageBreak edition="Vipassana Research Institut" number="0.0148" /><pageBreak edition="Myanmar" number="0.0156" /> na gacchatīti – nāgo? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, na rāgavasena gacchati, na dosavasena gacchati, na mohavasena gacchati, na mānavasena gacchati, na diṭṭhivasena gacchati, na uddhaccavasena gacchati, na vicikicchāvasena gacchati, nānusayavasena gacchati, na vaggehi dhammehi yāyati nīyati vuyhati saṃharīyati. Evaṃ na gacchatīti – nāgo.</paragraph>
    <paragraph line="147">Kathaṃ nāgacchatīti – nāgo? Sotāpattimaggena ye kilesā pahīnā te kilese na puneti na pacceti na paccāgacchati. Sakadāgāmimaggena… anāgāmimaggena… arahattamaggena ye kilesā pahīnā te kilese na puneti na pacceti na paccāgacchati. Evaṃ nāgacchatīti – nāgo.</paragraph>
    <paragraph line="148"><bold>Na</bold><pageBreak edition="Thai" number="0.0243" /><bold>tāni uggayha vadeyya nāgo</bold>ti. Nāgo na tāni diṭṭhigatāni gahetvā uggahetvā gaṇhitvā parāmasitvā abhinivisitvā vadeyya katheyya bhaṇeyya dīpayeyya vohareyya; ‘‘sassato loko…pe… neva hoti na na hoti tathāgato paraṃ maraṇā, idameva saccaṃ moghamañña’’nti vadeyya katheyya bhaṇeyya dīpayeyya vohareyyāti – na tāni uggayha vadeyya nāgo.</paragraph>
    <paragraph line="149"><bold>Elambujaṃ kaṇḍakavārijaṃ yathā, jalena paṅkena canūpalitta</bold>nti. Elaṃ vuccati udakaṃ, ambujaṃ vuccati padumaṃ, kaṇḍako vuccati <pageBreak edition="Pali Text Society" number="1.0203" /> kharadaṇḍo, vāri vuccati udakaṃ, vārijaṃ vuccati padumaṃ vārisambhavaṃ, jalaṃ vuccati udakaṃ, paṅko vuccati kaddamo. Yathā padumaṃ vārijaṃ vārisambhavaṃ jalena ca paṅkena ca na limpati na palimpati na upalimpati, alittaṃ asaṃlittaṃ anupalittanti – elambujaṃ kaṇḍakavārijaṃ yathā jalena paṅkena canūpalittaṃ.</paragraph>
    <paragraph line="150"><bold>Evaṃ munī santivādo agiddho, kāme ca loke ca anūpalitto</bold>ti. <bold>Eva</bold>nti opammasaṃpaṭipādanaṃ. <bold>Munī</bold>ti. Monaṃ vuccati ñāṇaṃ…pe… saṅgajālamaticca so muni. <bold>Santivādo</bold>ti santivādo muni tāṇavādo leṇavādo saraṇavādo abhayavādo accutavādo amatavādo nibbānavādoti – evaṃ muni santivādo. <bold>Agiddho</bold>ti. Gedho vuccati taṇhā. Yo rāgo sārāgo…pe… abhijjhā lobho <pageBreak edition="Thai" number="0.0244" /> akusalamūlaṃ. Yasseso gedho pahīno samucchinno vūpasanto paṭipassaddho abhabbuppattiko ñāṇagginā daḍḍho so vuccati agiddho. So rūpe agiddho, sadde… gandhe… rase… phoṭṭhabbe… kule… gaṇe… āvāse… lābhe… yase… pasaṃsāya… sukhe… cīvare… piṇḍapāte <pageBreak edition="Myanmar" number="0.0157" />… senāsane… gilānapaccayabhesajjaparikkhāre… kāmadhātuyā <pageBreak edition="Vipassana Research Institut" number="0.0149" />… rūpadhātuyā… arūpadhātuyā… kāmabhave… rūpabhave… arūpabhave… saññābhave… asaññābhave… nevasaññānāsaññābhave… ekavokārabhave… catuvokārabhave… pañcavokārabhave… atīte… anāgate… paccuppanne… diṭṭha-suta-muta-viññātabbesu dhammesu agiddho agadhito amucchito <alternatives line="126" extra="" separator="true"><alternative source-abbr="vri" source="vipassana research institut">anajjhosanno</alternative><alternative source-abbr="sī." source="sri lanka">anajjhāpanno</alternative><alternative source-abbr="syā." source="thai">anajjhopanno</alternative></alternatives> , vītagedho vigatagedho cattagedho vantagedho muttagedho pahīnagedho paṭinissaṭṭhagedho, vītarāgo vigatarāgo cattarāgo vantarāgo muttarāgo <pageBreak edition="Pali Text Society" number="1.0204" /> pahīnarāgo paṭinissaṭṭharāgo, nicchāto nibbuto sītibhūto sukhappaṭisaṃvedī brahmabhūtena attanā viharatīti – evaṃ muni santivādo agiddho.</paragraph>
    <paragraph line="151"><bold>Kāme ca loke ca anūpalitto</bold>ti. <bold>Kāmā</bold>ti udānato dve kāmā – vatthukāmā ca kilesakāmā ca…pe… ime vuccanti vatthukāmā…pe… ime vuccanti kilesakāmā. <bold>Loke</bold>ti apāyaloke manussaloke devaloke khandhaloke dhātuloke āyatanaloke. <bold>Lepā</bold>ti dve lepā – taṇhālepo ca diṭṭhilepo ca…pe… ayaṃ taṇhālepo…pe… ayaṃ diṭṭhilepo. Muni taṇhālepaṃ pahāya diṭṭhilepaṃ paṭinissajjitvā kāme ca loke ca na limpati na palimpati na upalimpati, alitto apalitto anupalitto <pageBreak edition="Thai" number="0.0245" /> nikkhanto nissaṭo vippamutto visaññutto vimariyādikatena cetasā viharatīti – evaṃ munī santivādo agiddho, kāme ca loke ca anūpalitto.</paragraph>
    <paragraph line="152">Tenāha bhagavā –</paragraph>
    <gatha1 line="153">‘‘Yehi vivitto vicareyya loke, na tāni uggayha vadeyya nāgo;</gatha1>
    <gatha2 line="154">Elambujaṃ kaṇḍakavārijaṃ yathā, jalena paṅkena canūpalittaṃ;</gatha2>
    <gathalast line="155">Evaṃ munī santivādo agiddho, kāme ca loke ca anūpalitto’’ti.</gathalast>
    <hangnum line="156" number="81"></hangnum>
    <gatha1 line="157"><bold>Na vedagū <alternatives line="136" extra=" su. ni. 852" separator="false"><alternative source-abbr="vri" source="vipassana research institut">diṭṭhiyā</alternative><alternative source-abbr="ka." source="cambodian">diṭṭhiyāyako</alternative><alternative source-abbr="aṭṭha." source="aṭṭha.">diṭṭhiyāyako</alternative></alternatives></bold><bold>na mutiyā, sa mānameti na hi tammayo so;</bold></gatha1>
    <gathalast line="158"><bold>Na kammunā nopi sutena neyyo, anūpanīto sa nivesanesu.</bold></gathalast>
    <paragraph line="159"><bold>Na</bold><pageBreak edition="Myanmar" number="0.0158" /><bold>vedagū diṭṭhiyā na mutiyā, sa mānametī</bold>ti. <bold>Nā</bold>ti paṭikkhepo. <bold>Vedagū</bold>ti. Vedo vuccati catūsu maggesu ñāṇaṃ <pageBreak edition="Pali Text Society" number="1.0205" />, paññā paññindriyaṃ paññābalaṃ dhammavicayasambojjhaṅgo vīmaṃsā vipassanā sammādiṭṭhi. Tehi vedehi jātijarāmaraṇassa antagato antappatto, koṭigato koṭippatto, pariyantagato pariyantappatto, vosānagato vosānappatto, tāṇagato tāṇappatto, leṇagato leṇappatto, saraṇagato saraṇappatto, abhayagato abhayappatto, accutagato <pageBreak edition="Thai" number="0.0246" /> accutappatto <pageBreak edition="Vipassana Research Institut" number="0.0150" />, amatagato amatappatto, nibbānagato nibbānappatto, vedānaṃ vā antaṃ gatoti vedagū, vedehi vā antaṃ gatoti vedagū, sattannaṃ vā dhammānaṃ viditattā vedagū, sakkāyadiṭṭhi viditā hoti, vicikicchā viditā hoti, sīlabbataparāmāso vidito hoti, rāgo vidito hoti, doso vidito hoti, moho vidito hoti, māno vidito hoti, viditāssa honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā.</paragraph>
    <gatha1 line="160">Vedāni viceyya kevalāni, [sabhiyāti bhagavā]</gatha1>
    <gatha2 line="161">Samaṇānaṃ yānīdhatthi brāhmaṇānaṃ;</gatha2>
    <gathalast line="162">Sabbavedanāsu vītarāgo, sabbaṃ vedamaticca vedagū soti.</gathalast>
    <paragraph line="163"><bold>Na diṭṭhiyā</bold>ti tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. So diṭṭhiyā na yāyati na nīyati na vuyhati na saṃharīyati, napi taṃ diṭṭhigataṃ sārato pacceti na paccāgacchatīti – na vedagū diṭṭhiyā. <bold>Na mutiyā</bold>ti mutarūpena vā parato ghosena vā mahājanasammutiyā vā mānaṃ neti <pageBreak edition="Pali Text Society" number="1.0206" /> na upeti na upagacchati na gaṇhāti na parāmasati nābhinivisatīti – na vedagū diṭṭhiyā na mutiyā sa mānameti.</paragraph>
    <paragraph line="164"><bold>Na hi tammayo so</bold>ti na taṇhāvasena diṭṭhivasena <pageBreak edition="Thai" number="0.0247" /> tammayo hoti tapparamo tapparāyano. Yato taṇhā ca diṭṭhi ca māno cassa pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā ettāvatā na tammayo hoti na tapparamo na tapparāyanoti – sa mānameti na hi tammayo so.</paragraph>
    <paragraph line="165"><bold>Na</bold><pageBreak edition="Myanmar" number="0.0159" /><bold>kammunā nopi sutena neyyo</bold>ti. <bold>Na kammunā</bold>ti puññābhisaṅkhārena vā apuññābhisaṅkhārena vā āneñjābhisaṅkhārena vā na yāyati na nīyati na vuyhati na saṃharīyatīti – na kammunā. <bold>Nopi sutena neyyo</bold>ti sutasuddhiyā vā parato ghosena vā mahājanasammutiyā vā na yāyati na nīyati na vuyhati na saṃharīyatīti – na kammunā nopi sutena neyyo.</paragraph>
    <paragraph line="166"><bold>Anūpanīto sa nivesanesū</bold>ti. <bold>Upayā</bold>ti dve upayā – taṇhūpayo ca diṭṭhūpayo ca…pe… ayaṃ <pageBreak edition="Vipassana Research Institut" number="0.0151" /> taṇhūpayo…pe… ayaṃ diṭṭhūpayo. Tassa taṇhūpayo pahīno, diṭṭhūpayo paṭinissaṭṭho. Taṇhūpayassa pahīnattā, diṭṭhūpayassa paṭinissaṭṭhattā so nivesanesu anūpanīto anupalitto anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti – anūpanīto sa nivesanesu.</paragraph>
    <paragraph line="167">Tenāha <pageBreak edition="Pali Text Society" number="1.0207" /> bhagavā –</paragraph>
    <gatha1 line="168">‘‘Na vedagū diṭṭhiyā na mutiyā, sa mānameti na hi tammayo so;</gatha1>
    <gathalast line="169">Na kammunā nopi sutena neyyo, anūpanīto sa nivesanesū’’ti.</gathalast>
    <hangnum line="170" number="82"></hangnum>
    <gatha1 line="171"><bold>Saññāvirattassa</bold><pageBreak edition="Thai" number="0.0248" /><bold>na santi ganthā, paññāvimuttassa na santi mohā;</bold></gatha1>
    <gathalast line="172"><bold>Saññañca diṭṭhiñca ye aggahesuṃ, te <alternatives line="146" extra=" su. ni. 853" separator="false"><alternative source-abbr="vri" source="vipassana research institut">ghaṭṭamānā</alternative><alternative source-abbr="syā." source="thai">ghaṭṭayantā</alternative></alternatives></bold><bold>vicaranti loke.</bold></gathalast>
    <paragraph line="173"><bold>Saññāvirattassa na santi ganthā</bold>ti. Yo samathapubbaṅgamaṃ ariyamaggaṃ bhāveti tassa ādito upādāya ganthā vikkhambhitā honti, arahatte patte arahato ganthā ca mohā ca nīvaraṇā ca kāmasaññā byāpādasaññā vihiṃsāsaññā diṭṭhisaññā ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammāti – saññāvirattassa na santi ganthā.</paragraph>
    <paragraph line="174"><bold>Paññāvimuttassa na santi mohā</bold>ti. Yo vipassanāpubbaṅgamaṃ ariyamaggaṃ bhāveti, tassa ādito upādāya mohā vikkhambhitā honti, arahatte <pageBreak edition="Myanmar" number="0.0160" /> patte arahato mohā ca ganthā ca nīvaraṇā ca kāmasaññā byāpādasaññā vihiṃsāsaññā diṭṭhisaññā ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammāti – paññāvimuttassa na santi mohā.</paragraph>
    <paragraph line="175"><bold>Saññañca diṭṭhiñca ye aggahesuṃ, te ghaṭṭamānā vicaranti loke</bold>ti. Ye saññaṃ gaṇhanti kāmasaññaṃ byāpādasaññaṃ vihiṃsāsaññaṃ te saññāvasena ghaṭṭenti saṅghaṭṭenti. Rājānopi rājūhi vivadanti, khattiyāpi khattiyehi <pageBreak edition="Pali Text Society" number="1.0208" /> vivadanti, brāhmaṇāpi brāhmaṇehi <pageBreak edition="Thai" number="0.0249" /> vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhaginīpi bhaginiyā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati <pageBreak edition="Vipassana Research Institut" number="0.0152" />. Te tattha kalahaviggahavivādamāpannā aññamaññaṃ pāṇīhipi upakkamanti, <alternatives line="155" extra="" separator="false"><alternative source-abbr="vri" source="vipassana research institut">leḍḍūhipi</alternative><alternative source-abbr="ka." source="cambodian">leṭṭūhipi</alternative></alternatives>  upakkamanti, daṇḍehipi upakkamanti, satthehipi upakkamanti. Te tattha maraṇampi nigacchanti maraṇamattampi dukkhaṃ. Ye diṭṭhiṃ gaṇhanti ‘‘sassato loko’’ti vā…pe… ‘‘neva hoti na na hoti tathāgato paraṃ maraṇā’’ti vā te diṭṭhivasena ghaṭṭenti saṅghaṭṭenti, satthārato satthāraṃ ghaṭṭenti, dhammakkhānato dhammakkhānaṃ ghaṭṭenti, gaṇato gaṇaṃ ghaṭṭenti, diṭṭhiyā diṭṭhiṃ ghaṭṭenti, paṭipadāya paṭipadaṃ ghaṭṭenti, maggato maggaṃ ghaṭṭenti.</paragraph>
    <paragraph line="176">Atha vā te vivadanti, kalahaṃ karonti, bhaṇḍanaṃ karonti, viggahaṃ karonti, vivādaṃ karonti, medhagaṃ karonti – ‘‘na tvaṃ imaṃ dhammavinayaṃ ājānāsi…pe… nibbeṭhehi vā sace pahosī’’ti. Tesaṃ abhisaṅkhārā appahīnā; abhisaṅkhārānaṃ appahīnattā gatiyā ghaṭṭenti, niraye ghaṭṭenti, tiracchānayoniyā ghaṭṭenti, pettivisaye ghaṭṭenti, manussaloke ghaṭṭenti, devaloke ghaṭṭenti, gatiyā gatiṃ… upapattiyā upapattiṃ… paṭisandhiyā paṭisandhiṃ… bhavena bhavaṃ… saṃsārena saṃsāraṃ… vaṭṭena <pageBreak edition="Thai" number="0.0250" /> vaṭṭaṃ ghaṭṭenti saṅghaṭṭenti vadanti vicaranti viharanti iriyanti vattenti pālenti yapenti yāpenti. <bold>Loke</bold>ti apāyaloke…pe… āyatanaloketi – saññañca <pageBreak edition="Pali Text Society" number="1.0209" /> diṭṭhiñca ye aggahesuṃ te ghaṭṭamānā vicaranti loke.</paragraph>
    <paragraph line="177">Tenāha bhagavā –</paragraph>
    <gatha1 line="178">‘‘Saññāvirattassa <pageBreak edition="Myanmar" number="0.0161" /> na santi ganthā, paññāvimuttassa na santi mohā;</gatha1>
    <gathalast line="179">Saññañca diṭṭhiñca ye aggahesuṃ, te ghaṭṭamānā vicaranti loke’’ti.</gathalast>
    <centered line="180">Māgaṇḍiyasuttaniddeso navamo.</centered>
  </content>
</document>