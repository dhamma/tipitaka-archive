<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="bahūsu" source-abbr="bahūsu"/>
    </versions>
    <normativeSource>http://tipitaka.org/romn/cscd/s0515m.mul10.xml</normativeSource>
    <source>roman/tipitaka (mula)/suttapitaka/khuddakanikaya/mahaniddesapali/11. kalahavivadasuttaniddeso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/mahaniddesapali</directory>
    <basename>11. kalahavivadasuttaniddeso</basename>
    <titlePath>11. Kalahavivādasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">11. Kalahavivādasuttaniddeso</chapter>
    <paragraph line="2">Atha <pageBreak edition="Vipassana Research Institut" number="0.0186" /> kalahavivādasuttaniddesaṃ vakkhati –</paragraph>
    <hangnum line="3" number="97"></hangnum>
    <gatha1 line="4"><bold>Kutopahūtā</bold><pageBreak edition="Thai" number="0.0305" /><pageBreak edition="Pali Text Society" number="2.0255" /><bold>kalahā vivādā, paridevasokā sahamaccharā ca;</bold></gatha1>
    <gathalast line="5"><bold>Mānātimānā sahapesuṇā ca, kutopahūtā te tadiṅgha brūhi.</bold></gathalast>
    <paragraph line="6"><bold>Kutopahūtā kalahā vivādā</bold>ti. <bold>Kalaho</bold>ti ekena ākārena kalaho; vivādotipi taññeva. Yo kalaho so vivādo, yo vivādo so kalaho. Atha vā aparena ākārena vivādo vuccati kalahassa pubbabhāgo vivādo. Rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati – ayaṃ vivādo. Katamo kalaho? Āgārikā daṇḍapasutā kāyena vācāya kalahaṃ karonti, pabbajitā āpattiṃ āpajjantā kāyena vācāya kalahaṃ karonti – ayaṃ kalaho.</paragraph>
    <paragraph line="7"><bold>Kutopahūtā</bold><pageBreak edition="Pali Text Society" number="2.0256" /><bold>kalahā vivādā</bold>ti. Kalahā ca vivādā ca kutopahūtā kutojātā kutosañjātā kutonibbattā kutoabhinibbattā kutopātubhūtā, kiṃnidānā kiṃsamudayā kiṃjātikā kiṃpabhavāti kalahassa ca vivādassa ca mūlaṃ pucchati, hetuṃ pucchati <pageBreak edition="Thai" number="0.0306" />, nidānaṃ pucchati, sambhavaṃ pucchati, pabhavaṃ pucchati, samuṭṭhānaṃ pucchati, āhāraṃ pucchati, ārammaṇaṃ pucchati, paccayaṃ pucchati, samudayaṃ pucchati papucchati <pageBreak edition="Myanmar" number="0.0197" /> yācati <alternatives line="3" extra="" separator="false"><alternative source-abbr="vri" source="vipassana research institut">ajjhesati</alternative><alternative source-abbr="sī." source="sri lanka">ajjhosati</alternative></alternatives>  pasādetīti – kutopahūtā kalahā vivādā.</paragraph>
    <paragraph line="8"><bold>Paridevasokā sahamaccharā cā</bold>ti. <bold>Paridevo</bold>ti ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena <pageBreak edition="Vipassana Research Institut" number="0.0187" /> vā byasanena samannāgatassa, aññataraññatarena vā dukkhadhammena phuṭṭhassa, ādevo paridevo, ādevanā paridevanā, ādevitattaṃ paridevitattaṃ, vācā palāpo vippalāpo lālappo lālappāyanā lālappāyitattaṃ. <bold>Soko</bold>ti ñātibyasanena vā phuṭṭhassa, bhogarogasīladiṭṭhibyasanena vā phuṭṭhassa, aññataraññatarena vā byasanena samannāgatassa, aññataraññatarena vā dukkhadhammena phuṭṭhassa, soko socanā socitattaṃ, antosoko antoparisoko, antoḍāho antopariḍāho, cetaso parijjhāyanā domanassaṃ sokasallaṃ. <bold>Macchara</bold>nti pañca macchariyāni – āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ macchariyaṃ maccharāyanaṃ maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa – idaṃ vuccati macchariyaṃ. Api ca, khandhamacchariyampi macchariyaṃ <pageBreak edition="Thai" number="0.0307" />, dhātumacchariyampi macchariyaṃ, āyatanamacchariyampi <pageBreak edition="Pali Text Society" number="2.0257" /> macchariyaṃ gāho. Idaṃ vuccati macchariyanti – paridevasokā sahamaccharā ca.</paragraph>
    <paragraph line="9"><bold>Mānātimānā sahapesuṇā cā</bold>ti. <bold>Māno</bold>ti idhekacco mānaṃ janeti jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā. <bold>Atimāno</bold>ti idhekacco paraṃ atimaññati jātiyā vā gottena vā…pe… aññataraññatarena vā vatthunā. <bold>Pesuñña</bold>nti idhekacco pisuṇavāco hoti – ito sutvā amutra akkhātā imesaṃ bhedāya, amutra vā sutvā imesaṃ akkhātā amūsaṃ bhedāya. Iti samaggānaṃ vā bhettā, bhinnānaṃ vā anuppadātā, vaggārāmo vaggarato vagganandī vaggakaraṇiṃ vācaṃ bhāsitā hoti – idaṃ vuccati pesuññaṃ. Api ca dvīhi kāraṇehi pesuññaṃ upasaṃharati – piyakamyatāya vā bhedādhippāyena vā. Kathaṃ piyakamyatāya pesuññaṃ upasaṃharati? Imassa piyo <pageBreak edition="Myanmar" number="0.0198" /> bhavissāmi, manāpo bhavissāmi, vissāsiko bhavissāmi, abbhantariko bhavissāmi, suhadayo bhavissāmīti – evaṃ piyakamyatāya pesuññaṃ upasaṃharati. Kathaṃ bhedādhippāyena pesuññaṃ upasaṃharati? Kathaṃ ime nānā assu, vinā assu, vaggā assu, dvidhā assu, dvejjhā assu, dve pakkhā assu, bhijjeyyuṃ na samāgaccheyyuṃ, dukkhaṃ na phāsu <pageBreak edition="Thai" number="0.0308" /> vihareyyunti – evaṃ bhedādhippāyena pesuññaṃ upasaṃharatīti – mānātimānā sahapesuṇā ca.</paragraph>
    <paragraph line="10"><bold>Kutopahūtā te tadiṅgha brūhī</bold>ti. Kalaho ca vivādo ca paridevo ca soko ca macchariyañca māno ca atimāno ca <pageBreak edition="Pali Text Society" number="2.0258" /> pesuññañcāti – ime aṭṭha kilesā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṃnidānā kiṃsamudayā <pageBreak edition="Vipassana Research Institut" number="0.0188" /> kiṃjātikā kiṃpabhavāti. Imesaṃ aṭṭhannaṃ kilesānaṃ mūlaṃ pucchati, hetuṃ pucchati, nidānaṃ pucchati, sambhavaṃ pucchati, pabhavaṃ pucchati, samuṭṭhānaṃ pucchati, āhāraṃ pucchati, ārammaṇaṃ pucchati, paccayaṃ pucchati, samudayaṃ pucchati papucchati yācati ajjhesati pasādetīti – kutopahūtā te tadiṅghaṃ brūhīti. Iṅgha brūhi ācikkha desehi paññapehi paṭṭhapehi vivara vibhaja uttānīkarohi pakāsehīti – kutopahūtā te tadiṅgha brūhi.</paragraph>
    <paragraph line="11">Tenāha so nimmito –</paragraph>
    <gatha1 line="12">‘‘Kutopahūtā kalahā vivādā, paridevasokā sahamaccharā ca;</gatha1>
    <gathalast line="13">Mānātimānā sahapesuṇā ca, kutopahūtā te tadiṅgha brūhī’’ti.</gathalast>
    <hangnum line="14" number="98"></hangnum>
    <gatha1 line="15"><bold>Piyappahūtā kalahā vivādā, paridevasokā sahamaccharā ca;</bold></gatha1>
    <gatha2 line="16"><bold>Mānātimānā sahapesuṇā ca, maccherayuttā</bold><pageBreak edition="Thai" number="0.0309" /><bold>kalahā vivādā;</bold></gatha2>
    <gathalast line="17"><bold>Vivādajātesu ca pesuṇāni.</bold></gathalast>
    <paragraph line="18"><bold>Piyappahūtā kalahā vivādā, paridevasokā sahamaccharā cā</bold>ti. <bold>Piyā</bold>ti dve piyā – sattā vā saṅkhārā vā. Katame sattā piyā? Idha yassa <pageBreak edition="Myanmar" number="0.0199" /> te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā putto vā dhītā vā mittā vā amaccā vā ñātī vā sālohitā vā – ime sattā piyā. Katame saṅkhārā piyā? Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā – ime saṅkhārā piyā.</paragraph>
    <paragraph line="19">Piyaṃ vatthuṃ <pageBreak edition="Pali Text Society" number="2.0259" /> acchedasaṅkinopi kalahaṃ karonti, acchijjantepi kalahaṃ karonti, acchinnepi kalahaṃ karonti. Piyaṃ vatthuṃ vipariṇāmasaṅkinopi kalahaṃ karonti, vipariṇāmantepi kalahaṃ karonti, vipariṇatepi kalahaṃ karonti. Piyaṃ vatthuṃ acchedasaṅkinopi vivadanti, acchijjantepi vivadanti, acchinnepi vivadanti. Piyaṃ vatthuṃ vipariṇāmasaṅkinopi vivadanti, vipariṇāmantepi vivadanti, vipariṇatepi vivadanti. Piyaṃ vatthuṃ acchedasaṅkinopi paridevanti, acchijjantepi paridevanti, acchinnepi paridevanti. Piyaṃ vatthuṃ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti. Piyaṃ vatthuṃ acchedasaṅkinopi socanti, acchijjantepi socanti, acchinnepi socanti. Piyaṃ vatthuṃ vipariṇāmasaṅkinopi <pageBreak edition="Vipassana Research Institut" number="0.0189" /> socanti <pageBreak edition="Thai" number="0.0310" />, vipariṇāmantepi socanti, vipariṇatepi socanti. Piyaṃ vatthuṃ rakkhanti gopenti pariggaṇhanti mamāyanti maccharāyanti.</paragraph>
    <paragraph line="20"><bold>Mānātimānā sahapesuṇā cā</bold>ti. Piyaṃ vatthuṃ nissāya mānaṃ janenti, piyaṃ vatthuṃ nissāya atimānaṃ janenti. Kathaṃ piyaṃ vatthuṃ nissāya mānaṃ janenti? Mayaṃ lābhino manāpikānaṃ rūpānaṃ saddānaṃ gandhānaṃ rasānaṃ phoṭṭhabbānanti. Evaṃ piyaṃ vatthuṃ nissāya mānaṃ janenti. Kathaṃ piyaṃ vatthuṃ nissāya atimānaṃ janenti? Mayaṃ lābhino manāpikānaṃ rūpānaṃ saddānaṃ gandhānaṃ rasānaṃ phoṭṭhabbānaṃ, ime panaññe na lābhino manāpikānaṃ rūpānaṃ saddānaṃ gandhānaṃ rasānaṃ phoṭṭhabbānanti. Evaṃ piyaṃ vatthuṃ nissāya atimānaṃ janenti. <bold>Pesuñña</bold>nti idhekacco pisuṇavāco hoti, ito sutvā amutra akkhātā imesaṃ bhedāya…pe… evaṃ bhedādhippāyena pesuññaṃ upasaṃharatīti…pe… mānātimānā sahapesuṇā ca.</paragraph>
    <paragraph line="21"><bold>Maccherayuttā</bold><pageBreak edition="Pali Text Society" number="2.0260" /><bold>kalahā vivādā</bold>ti. Kalaho ca vivādo ca paridevo ca soko ca māno ca atimāno ca pesuññañcāti – ime satta kilesā macchariye yuttā payuttā āyuttā samāyuttāti – maccherayuttā kalahā vivādā.</paragraph>
    <paragraph line="22"><bold>Vivādajātesu</bold><pageBreak edition="Myanmar" number="0.0200" /><bold>ca pesuṇānī</bold>ti. Vivāde jāte sañjāte nibbatte abhinibbatte pātubhūte pesuññaṃ upasaṃharanti; ito sutvā <pageBreak edition="Thai" number="0.0311" /> amutra akkhāyanti imesaṃ bhedāya, amutra vā sutvā imesaṃ akkhāyanti amūsaṃ bhedāya. Iti samaggānaṃ vā bhettāro, bhinnānaṃ vā anuppadātāro, vaggārāmā vaggaratā vagganandī vaggakaraṇiṃ vācaṃ bhāsitāro honti – idaṃ vuccati pesuññaṃ. Api ca dvīhi kāraṇehi pesuññaṃ upasaṃharanti – piyakamyatāya vā bhedādhippāyena vā. Kathaṃ piyakamyatāya pesuññaṃ upasaṃharanti? Imassa piyā bhavissāma, manāpā bhavissāma, vissāsikā bhavissāma, abbhantarikā bhavissāma, suhadayā bhavissāmāti. Evaṃ piyakamyatāya pesuññaṃ upasaṃharanti. Kathaṃ bhedādhippāyena pesuññaṃ upasaṃharanti? ‘‘Kathaṃ ime nānā assu, vinā assu, vaggā assu, dvedhā assu, dvejjhā assu, dve pakkhā assu, bhijjeyyuṃ na samāgaccheyyuṃ, dukkhaṃ na phāsu vihareyyu’’nti – evaṃ bhedādhippāyena pesuññaṃ upasaṃharantīti – vivādajātesu ca pesuṇāni.</paragraph>
    <paragraph line="23">Tenāha <pageBreak edition="Vipassana Research Institut" number="0.0190" /> bhagavā –</paragraph>
    <gatha1 line="24">‘‘Piyappahūtā kalahā vivādā, paridevasokā sahamaccharā ca;</gatha1>
    <gatha2 line="25">Mānātimānā sahapesuṇā ca, maccherayuttā kalahā vivādā;</gatha2>
    <gathalast line="26">Vivādajātesu ca pesuṇānī’’ti.</gathalast>
    <hangnum line="27" number="99"></hangnum>
    <gatha1 line="28"><bold>Piyā</bold><pageBreak edition="Thai" number="0.0312" /><pageBreak edition="Pali Text Society" number="2.0261" /><bold>su lokasmiṃ kutonidānā, ye cāpi lobhā vicaranti loke;</bold></gatha1>
    <gathalast line="29"><bold>Āsā ca niṭṭhā ca kutonidānā, ye samparāyāya narassa honti.</bold></gathalast>
    <paragraph line="30"><bold>Piyā su lokasmiṃ kutonidānā</bold>ti. Piyā kutonidānā kutojātā kutosañjātā kutonibbattā kutoabhinibbattā kutopātubhūtā, kiṃnidānā kiṃsamudayā kiṃjātikā kiṃpabhavāti piyānaṃ mūlaṃ pucchati…pe… samudayaṃ pucchati papucchati yācati ajjhesati pasādetīti – piyā su lokasmiṃ kutonidānā.</paragraph>
    <paragraph line="31"><bold>Ye cāpi lobhā vicaranti loke</bold>ti. <bold>Ye cāpī</bold>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā <pageBreak edition="Myanmar" number="0.0201" /> ca. <bold>Lobhā</bold>ti yo lobho lubbhanā lubbhitattaṃ sārāgo sārajjanā sārajjitattaṃ abhijjhā lobho akusalamūlaṃ. <bold>Vicarantī</bold>ti vicaranti viharanti iriyanti vattanti pālenti yapenti yāpenti. <bold>Loke</bold>ti apāyaloke manussaloke devaloke khandhaloke dhātuloke āyatanaloketi – ye cāpi lobhā vicaranti loke.</paragraph>
    <paragraph line="32"><bold>Āsā ca niṭṭhā ca kutonidānā</bold>ti. Āsā ca niṭṭhā ca kutonidānā kutojātā kutosañjātā kutonibbattā kutoabhinibbattā kutopātubhūtā, kiṃnidānā kiṃsamudayā kiṃjātikā kiṃpabhavāti āsāya <pageBreak edition="Thai" number="0.0313" /> ca niṭṭhāya ca mūlaṃ pucchati…pe… samudayaṃ pucchati papucchati yācati ajjhesati pasādetīti – āsā ca niṭṭhā ca kutonidānā. <bold>Ye samparāyāya narassa hontī</bold>ti. Ye narassa parāyanā honti dīpā honti tāṇā honti leṇā honti saraṇā honti niṭṭhā parāyanā hontīti – ye samparāyāya narassa honti.</paragraph>
    <paragraph line="33">Tenāha so nimmito –</paragraph>
    <gatha1 line="34">‘‘Piyā <pageBreak edition="Pali Text Society" number="2.0262" /> su lokasmiṃ kutonidānā, ye cāpi lobhā vicaranti loke;</gatha1>
    <gathalast line="35">Āsā ca niṭṭhā ca kutonidānā, ye samparāyāya narassa hontī’’ti.</gathalast>
    <hangnum line="36" number="100"></hangnum>
    <gatha1 line="37"><bold>Chandānidānāni</bold><pageBreak edition="Vipassana Research Institut" number="0.0191" /><bold>piyāni loke, <alternatives line="12" extra="" separator="false"><alternative source-abbr="vri" source="vipassana research institut">ye cāpi</alternative><alternative source-abbr="syā." source="thai">ye vāpi</alternative></alternatives></bold><bold>lobhā vicaranti loke;</bold></gatha1>
    <gathalast line="38"><bold>Āsā ca niṭṭhā ca itonidānā, ye samparāyāya narassa honti.</bold></gathalast>
    <paragraph line="39"><bold>Chandānidānāni piyāni loke</bold>ti. <bold>Chando</bold>ti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. Api ca pañca chandā – pariyesanacchando, paṭilābhacchando, paribhogacchando, sannidhicchando, visajjanacchando. Katamo <pageBreak edition="Thai" number="0.0314" /> pariyesanacchando? Idhekacco ajjhositoyeva atthiko chandajāto rūpe pariyesati, sadde… gandhe… rase… phoṭṭhabbe pariyesati – ayaṃ <pageBreak edition="Myanmar" number="0.0202" /> pariyesanacchando. Katamo paṭilābhacchando? Idhekacco ajjhositoyeva atthiko chandajāto rūpe paṭilabhati, sadde… gandhe… rase… phoṭṭhabbe paṭilabhati – ayaṃ paṭilābhacchando. Katamo paribhogacchando? Idhekacco ajjhositoyeva atthiko chandajāto rūpe paribhuñjati, sadde… gandhe… rase… phoṭṭhabbe paribhuñjati – ayaṃ paribhogacchando. Katamo sannidhicchando? Idhekacco ajjhositoyeva atthiko chandajāto dhanasannicayaṃ karoti ‘‘āpadāsu bhavissatī’’ti – ayaṃ sannidhicchando. Katamo visajjanacchando? Idhekacco ajjhositoyeva atthiko chandajāto dhanaṃ visajjeti hatthārohānaṃ assārohānaṃ rathikānaṃ dhanuggahānaṃ pattikānaṃ ‘‘ime maṃ rakkhissanti gopissanti samparivārissantī’’ti – ayaṃ visajjanacchando. <bold>Piyānī</bold>ti <pageBreak edition="Pali Text Society" number="2.0263" /> dve piyā – sattā vā saṅkhārā vā…pe… ime sattā piyā…pe… ime saṅkhārā piyā. <bold>Chandānidānāni piyāni loke</bold>ti. Piyā chandanidānā chandasamudayā chandajātikā chandapabhavāti – chandānidānāni piyāni loke.</paragraph>
    <paragraph line="40"><bold>Ye</bold><pageBreak edition="Thai" number="0.0315" /><bold>cāpi lobhā vicaranti loke</bold>ti. <bold>Ye cāpī</bold>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. <bold>Lobhā</bold>ti yo lobho lubbhanā lubbhitattaṃ sārāgo sārajjanā sārajjitattaṃ abhijjhā lobho akusalamūlaṃ. <bold>Vicarantī</bold>ti vicaranti viharanti iriyanti vattanti pālenti yapenti yāpenti. <bold>Loke</bold>ti apāyaloke…pe… āyatanaloketi – ye cāpi lobhā vicaranti loke.</paragraph>
    <paragraph line="41"><bold>Āsā ca niṭṭhā ca itonidānā</bold>ti. Āsā vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Niṭṭhā</bold>ti idhekacco rūpe pariyesanto rūpaṃ paṭilabhati, rūpaniṭṭho hoti, sadde… gandhe… rase… phoṭṭhabbe… kulaṃ… gaṇaṃ… āvāsaṃ… lābhaṃ… yasaṃ… pasaṃsaṃ… sukhaṃ… cīvaraṃ… piṇḍapātaṃ… senāsanaṃ… gilānapaccayabhesajjaparikkhāraṃ <pageBreak edition="Vipassana Research Institut" number="0.0192" />… suttantaṃ… vinayaṃ… abhidhammaṃ… āraññikaṅgaṃ… piṇḍapātikaṅgaṃ… paṃsukūlikaṅgaṃ… tecīvarikaṅgaṃ… sapadānacārikaṅgaṃ… khalupacchābhattikaṅgaṃ… nesajjikaṅgaṃ… yathāsanthatikaṅgaṃ… paṭhamaṃ jhānaṃ… dutiyaṃ jhānaṃ… tatiyaṃ jhānaṃ… catutthaṃ jhānaṃ… ākāsānañcāyatanasamāpattiṃ… viññāṇañcāyatanasamāpattiṃ… ākiñcaññāyatanasamāpattiṃ <pageBreak edition="Myanmar" number="0.0203" /> … nevasaññānāsaññāyatanasamāpattiṃ pariyesanto nevasaññānāsaññāyatanasamāpattiṃ paṭilabhati, nevasaññānāsaññāyatanasamāpattiniṭṭho hoti.</paragraph>
    <gatha1 line="42">‘‘Āsāya <pageBreak edition="Thai" number="0.0316" /> kasate khettaṃ, bījaṃ āsāya vappati;</gatha1>
    <gatha2 line="43">Āsāya vāṇijā yanti, samuddaṃ dhanahārakā;</gatha2>
    <gathalast line="44">Yāya āsāya tiṭṭhāmi, sā me āsā samijjhatī’’ti.</gathalast>
    <paragraph line="45">Āsāya samiddhi vuccate niṭṭhā. <bold>Āsā</bold><pageBreak edition="Pali Text Society" number="2.0264" /><bold>ca niṭṭhā ca itonidānā</bold>ti. Āsā ca niṭṭhā ca ito chandanidānā chandasamudayā chandajātikā chandapabhavāti – āsā ca niṭṭhā ca itonidānā.</paragraph>
    <paragraph line="46"><bold>Ye samparāyāya narassa hontī</bold>ti. Ye narassa parāyanā honti dīpā honti tāṇā honti leṇā honti saraṇā honti niṭṭhā parāyanā hontīti – ye samparāyāya narassa honti.</paragraph>
    <paragraph line="47">Tenāha bhagavā –</paragraph>
    <gatha1 line="48">‘‘Chandānidānāni piyāni loke, ye cāpi lobhā vicaranti loke;</gatha1>
    <gathalast line="49">Āsā ca niṭṭhā ca itonidānā, ye samparāyāya narassa hontī’’ti.</gathalast>
    <hangnum line="50" number="101"></hangnum>
    <gatha1 line="51"><bold>Chando nu lokasmiṃ kutonidāno, vinicchayā <alternatives line="21" extra="" separator="false"><alternative source-abbr="vri" source="vipassana research institut">cāpi</alternative><alternative source-abbr="sī." source="sri lanka">vāpi</alternative><alternative source-abbr="syā." source="thai">vāpi</alternative></alternatives></bold><bold>kutopahūtā;</bold></gatha1>
    <gathalast line="52"><bold>Kodho mosavajjañca kathaṃkathā ca, ye cāpi dhammā samaṇena vuttā.</bold></gathalast>
    <paragraph line="53"><bold>Chando nu lokasmiṃ kutonidāno</bold>ti. Chando kutonidāno kutojāto <pageBreak edition="Thai" number="0.0317" /> kutosañjāto kutonibbatto kutoabhinibbatto kutopātubhūto, kiṃnidāno kiṃsamudayo kiṃjātiko kiṃpabhavoti chandassa mūlaṃ pucchati…pe… samudayaṃ pucchati papucchati yācati ajjhesati pasādetīti – chando nu lokasmiṃ kutonidāno.</paragraph>
    <paragraph line="54"><bold>Vinicchayā</bold><pageBreak edition="Vipassana Research Institut" number="0.0193" /><bold>cāpi kutopahūtā</bold>ti. Vinicchayā kutopahūtā kutojātā kutosañjātā kutonibbattā kutoabhinibbattā kutopātubhūtā <pageBreak edition="Myanmar" number="0.0204" />, kiṃnidānā kiṃsamudayā kiṃjātikā kiṃpabhavāti vinicchayānaṃ mūlaṃ pucchati…pe… samudayaṃ pucchati papucchati yācati ajjhesati pasādetīti – vinicchayā cāpi kutopahūtā.</paragraph>
    <paragraph line="55"><bold>Kodho mosavajjañca kathaṃkathā cā</bold>ti. <bold>Kodho</bold>ti yo evarūpo cittassa āghāto paṭighāto, paṭighaṃ paṭivirodho, kopo pakopo sampakopo, doso padoso sampadoso, cittassa byāpatti <pageBreak edition="Pali Text Society" number="2.0265" /> manopadoso, kodho kujjhanā kujjhitattaṃ, doso dussanā dussitattaṃ, byāpatti byāpajjanā byāpajjitattaṃ, virodho paṭivirodho, caṇḍikkaṃ asuropo anattamanatā cittassa. Mosavajjaṃ vuccati musāvādo. Kathaṃkathā vuccati vicikicchāti – kodho mosavajjañca kathaṃkathā ca.</paragraph>
    <paragraph line="56"><bold>Ye cāpi dhammā samaṇena vuttā</bold>ti. <bold>Ye cāpī</bold>ti ye kodhena ca mosavajjena ca kathaṃkathāya ca sahagatā sahajātā saṃsaṭṭhā sampayuttā, ekuppādā ekanirodhā ekavatthukā ekārammaṇā – ime vuccanti ye cāpi dhammā. Atha vā ye te kilesā <pageBreak edition="Thai" number="0.0318" /> aññajātikā aññavihitakā – ime vuccanti ye cāpi dhammā. <bold>Samaṇena vuttā</bold>ti samaṇena samitapāpena brāhmaṇena bāhitapāpadhammena bhikkhunā bhinnakilesamūlena sabbākusalamūlabandhanā pamuttena vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitāti – ye cāpi dhammā samaṇena vuttā.</paragraph>
    <paragraph line="57">Tenāha so nimmito –</paragraph>
    <gatha1 line="58">‘‘Chando nu lokasmiṃ kutonidāno, vinicchatā cāpi kutopahūtā;</gatha1>
    <gathalast line="59">Kodho mosavajjañca kathaṃkathā ca, ye cāpi dhammā samaṇena vuttā’’ti.</gathalast>
    <hangnum line="60" number="102"></hangnum>
    <gatha1 line="61"><bold>Sātaṃ asātanti yamāhu loke, tamūpanissāya pahoti chando;</bold></gatha1>
    <gathalast line="62"><bold>Rūpesu disvā vibhavaṃ bhavañca, vinicchayaṃ kubbati</bold><note>kūrute (syā.)</note><bold>jantu loke.</bold></gathalast>
    <paragraph line="63"><bold>Sātaṃ asātanti yamāhu loke</bold>ti. <bold>Sāta</bold>nti sukhā ca vedanā, iṭṭhañca <alternatives line="39" extra="" separator="false"><alternative source-abbr="vri" source="vipassana research institut">vatthu</alternative><alternative source-abbr="sī." source="sri lanka">vatthuṃ</alternative><alternative source-abbr="ka." source="cambodian">vatthuṃ</alternative></alternatives> . <bold>Asāta</bold>nti dukkhā ca vedanā, aniṭṭhañca vatthu. <bold>Yamāhu loke</bold>ti <pageBreak edition="Myanmar" number="0.0205" /> yaṃ āhaṃsu yaṃ kathenti yaṃ bhaṇanti yaṃ dīpenti yaṃ voharantīti – sātaṃ asātanti yamāhu loke.</paragraph>
    <paragraph line="64"><bold>Tamūpanissāya</bold><pageBreak edition="Vipassana Research Institut" number="0.0194" /><pageBreak edition="Pali Text Society" number="2.0266" /><bold>pahoti chando</bold>ti. Sātāsātaṃ nissāya, sukhadukkhaṃ nissāya, somanassadomanassaṃ nissāya, iṭṭhāniṭṭhaṃ nissāya, anunayapaṭighaṃ <pageBreak edition="Thai" number="0.0319" /> nissāya chando pahoti pabhavati jāyati sañjāyati nibbattati abhinibbattatīti – tamūpanissāya pahoti chando.</paragraph>
    <paragraph line="65"><bold>Rūpesu disvā vibhavaṃ bhavañcā</bold>ti. <bold>Rūpesū</bold>ti cattāro ca mahābhūtā catunnañca mahābhūtānaṃ upādāya rūpaṃ. Katamo rūpānaṃ bhavo? Yo rūpānaṃ bhavo jāti sañjāti nibbatti abhinibbatti pātubhāvo – ayaṃ rūpānaṃ bhavo. Katamo rūpānaṃ vibhavo? Yo rūpānaṃ khayo vayo bhedo paribhedo aniccatā antaradhānaṃ – ayaṃ rūpānaṃ vibhavo. <bold>Rūpesu disvā vibhavaṃ bhavañcā</bold>ti rūpesu bhavañca vibhavañca disvā passitvā tulayitvā tīrayitvā vibhāvayitvā vibhūtaṃ katvāti – rūpesu disvā vibhavaṃ bhavañca.</paragraph>
    <paragraph line="66"><bold>Vinicchayaṃ kubbati jantu loke</bold>ti. <bold>Vinicchayā</bold>ti dve vinicchayā – taṇhāvinicchayo ca, diṭṭhivinicchayo ca. Kathaṃ taṇhāvinicchayaṃ karoti? Idhekaccassa anuppannā ceva bhogā na uppajjanti, uppannā ca bhogā parikkhayaṃ gacchanti. Tassa evaṃ hoti – ‘‘kena nu kho me upāyena anuppannā ceva bhogā na uppajjanti, uppannā ca bhogā parikkhayaṃ gacchantī’’ti. Tassa pana evaṃ hoti ‘‘surāmerayamajjappamādaṭṭhānānuyogaṃ anuyuttassa me anuppannā ceva bhogā na uppajjanti, uppannā ca bhogā parikkhayaṃ gacchanti; vikālavisikhācariyānuyogaṃ anuyuttassa me anuppannā <pageBreak edition="Thai" number="0.0320" /> ceva bhogā na uppajjanti, uppannā ca bhogā parikkhayaṃ gacchanti; samajjābhicaraṇaṃ anuyuttassa me… jutappamādaṭṭhānānuyogaṃ anuyuttassa me… pāpamittānuyogaṃ anuyuttassa me anuppannā ceva bhogā na uppajjanti, uppannā ca bhogā parikkhayaṃ gacchanti; ālasyānuyogaṃ <pageBreak edition="Pali Text Society" number="2.0267" /> anuyuttassa me anuppannā ceva bhogā na uppajjanti, uppannā ca bhogā parikkhayaṃ gacchantī’’ti evaṃ ñāṇaṃ katvā cha bhogānaṃ apāyamukhāni na sevati, cha bhogānaṃ āyamukhāni sevati. Evampi taṇhāvinicchayaṃ karoti.</paragraph>
    <paragraph line="67">Atha <pageBreak edition="Myanmar" number="0.0206" /> vā kasiyā vā vaṇijjāya vā gorakkhena vā <alternatives line="49" extra=" isu + sattha" separator="false"><alternative source-abbr="vri" source="vipassana research institut">issatthena</alternative><alternative source-abbr="ka." source="cambodian">issattena</alternative><alternative source-abbr="sī." source="sri lanka">issattena</alternative><alternative source-abbr="ka." source="cambodian">issattena</alternative></alternatives>  vā rājaporisena vā sippaññatarena vā paṭipajjati. Evampi taṇhāvinicchayaṃ karoti. Kathaṃ diṭṭhivinicchayaṃ karoti? Cakkhusmiṃ uppanne jānāti – ‘‘attā me uppanno’’ti, cakkhusmiṃ antarahite jānāti – ‘‘attā me antarahito vigato me attā’’ti. Evampi diṭṭhivinicchayaṃ karoti. Sotasmiṃ… ghānasmiṃ… jivhāya… kāyasmiṃ… rūpasmiṃ… saddasmiṃ… gandhasmiṃ… rasasmiṃ… phoṭṭhabbasmiṃ uppanne jānāti – ‘‘attā me uppanno’’ti, phoṭṭhabbasmiṃ antarahite jānāti – ‘‘attā <pageBreak edition="Vipassana Research Institut" number="0.0195" /> me antarahito vigato me attā’’ti. Evampi diṭṭhivinicchayaṃ karoti janeti sañjaneti nibbatteti abhinibbatteti. <bold>Jantū</bold>ti satto naro mānavo…pe… manujo. <bold>Loke</bold>ti apāyaloke <pageBreak edition="Thai" number="0.0321" /> …pe… āyatanaloketi – vinicchayaṃ kubbati jantu loke.</paragraph>
    <paragraph line="68">Tenāha bhagavā –</paragraph>
    <gatha1 line="69">‘‘Sātaṃ asātanti yamāhu loke, tamūpanissāya pahoti chando;</gatha1>
    <gathalast line="70">Rūpesu disvā vibhavaṃ bhavañca, vinicchayaṃ kubbati jantu loke’’ti.</gathalast>
    <hangnum line="71" number="103"></hangnum>
    <gatha1 line="72"><bold>Kodho mosavajjañca kathaṃkathā ca, etepi dhammā dvayameva sante;</bold></gatha1>
    <gathalast line="73"><bold>Kathaṃkathī ñāṇapathāya sikkhe, ñatvā pavuttā samaṇena dhammā.</bold></gathalast>
    <paragraph line="74"><bold>Kodho mosavajjañca kathaṃkathā cā</bold>ti. <bold>Kodho</bold>ti yo evarūpo cittassa āghāto paṭighāto…pe… mosavajjaṃ vuccati <pageBreak edition="Pali Text Society" number="2.0268" /> musāvādo. Kathaṃkathā vuccati vicikicchā. Iṭṭhaṃ vatthuṃ nissāyapi kodho jāyati, aniṭṭhaṃ vatthuṃ nissāyapi kodho jāyati. Iṭṭhaṃ vatthuṃ nissāyapi musāvādo uppajjati, aniṭṭhaṃ vatthuṃ nissāyapi musāvādo uppajjati. Iṭṭhaṃ vatthuṃ nissāyapi kathaṃkathā uppajjati, aniṭṭhaṃ vatthuṃ nissāyapi kathaṃkathā uppajjati.</paragraph>
    <paragraph line="75">Kathaṃ aniṭṭhaṃ vatthuṃ nissāya kodho jāyati? Pakatiyā aniṭṭhaṃ vatthuṃ nissāya kodho jāyati. Anatthaṃ me acarīti kodho jāyati, anatthaṃ me caratīti kodho jāyati, anatthaṃ me carissatīti <pageBreak edition="Myanmar" number="0.0207" /> kodho jāyati; piyassa me manāpassa anatthaṃ acari <pageBreak edition="Thai" number="0.0322" />… anatthaṃ carati… anatthaṃ carissatīti kodho jāyati; appiyassa me amanāpassa atthaṃ acari… atthaṃ carati… atthaṃ carissatīti kodho jāyati. Evaṃ aniṭṭhaṃ vatthuṃ nissāya kodho jāyati.</paragraph>
    <paragraph line="76">Kathaṃ iṭṭhaṃ vatthuṃ nissāya kodho jāyati? Iṭṭhaṃ vatthuṃ acchedasaṅkinopi kodho jāyati, acchijjantepi kodho jāyati, acchinnepi kodho jāyati. Iṭṭhaṃ vatthuṃ vipariṇāmasaṅkinopi kodho jāyati, vipariṇāmantepi kodho jāyati, vipariṇatepi kodho jāyati. Evaṃ iṭṭhaṃ vatthuṃ nissāya kodho jāyati.</paragraph>
    <paragraph line="77">Kathaṃ aniṭṭhaṃ vatthuṃ nissāya musāvādo uppajjati? Idhekacco <alternatives line="60" extra="" separator="false"><alternative source-abbr="vri" source="vipassana research institut">andubandhanena</alternative><alternative source-abbr="syā." source="thai">addubandhanena</alternative><alternative source-abbr="ka." source="cambodian">addubandhanena</alternative></alternatives>  vā <alternatives line="70" extra="" separator="false"><alternative source-abbr="vri" source="vipassana research institut">baddho</alternative><alternative source-abbr="syā." source="thai">bandho</alternative><alternative source-abbr="ka." source="cambodian">bandho</alternative></alternatives> ; tassa bandhanassa mokkhatthāya sampajānamusā bhāsati… rajjubandhanena vā baddho… saṅkhalikabandhanena <pageBreak edition="Vipassana Research Institut" number="0.0196" /> vā baddho… vettabandhanena vā baddho… latābandhanena vā baddho… pakkhepabandhanena vā baddho… parikkhepabandhanena vā baddho… gāmanigamanagararaṭṭhabandhanena vā baddho… janapadabandhanena vā baddho; tassa bandhanassa mokkhatthāya sampajānamusā bhāsati <pageBreak edition="Pali Text Society" number="2.0269" />. Evaṃ aniṭṭhaṃ vatthuṃ nissāya musāvādo uppajjatīti.</paragraph>
    <paragraph line="78">Kathaṃ iṭṭhaṃ vatthuṃ nissāya musāvādo uppajjati? Idhekacco <alternatives line="80" extra="" separator="false"><alternative source-abbr="vri" source="vipassana research institut">manāpikānaṃ</alternative><alternative source-abbr="sī." source="sri lanka">manāpānaṃ</alternative></alternatives>  rūpānaṃ hetu sampajānamusā bhāsati… manāpikānaṃ saddānaṃ… gandhānaṃ… rasānaṃ… phoṭṭhabbānaṃ hetu… cīvarahetu… piṇḍapātahetu… senāsanahetu… gilānapaccayabhesajjaparikkhārahetu sampajānamusā bhāsati. Evaṃ iṭṭhaṃ vatthuṃ nissāya musāvādo uppajjati.</paragraph>
    <paragraph line="79">Kathaṃ <pageBreak edition="Thai" number="0.0323" /> aniṭṭhaṃ vatthuṃ nissāya kathaṃkathā uppajjati? ‘‘<alternatives line="89" extra="" separator="false"><alternative source-abbr="vri" source="vipassana research institut">Muccissāmi</alternative><alternative source-abbr="sī." source="sri lanka">muñcissāmi</alternative></alternatives>  nu kho cakkhurogato, na nu kho muccissāmi cakkhurogato. Muccissāmi nu kho sotarogato… ghānarogato… jivhārogato… kāyarogato… sīsarogato… kaṇṇarogato… mukharogato… muccissāmi nu kho dantarogato, na nu kho muccissāmi dantarogato’’ti. Evaṃ aniṭṭhaṃ vatthuṃ nissāya kathaṃkathā uppajjati.</paragraph>
    <paragraph line="80">Kathaṃ <pageBreak edition="Myanmar" number="0.0208" /> iṭṭhaṃ vatthuṃ nissāya kathaṃkathā uppajjati? ‘‘Labhissāmi nu kho <alternatives line="98" extra="" separator="false"><alternative source-abbr="vri" source="vipassana research institut">manāpike</alternative><alternative source-abbr="sī." source="sri lanka">manāpiye</alternative><alternative source-abbr="ka." source="cambodian">manāpiye</alternative></alternatives>  rūpe, na nu kho labhissāmi manāpike rūpe. Labhissāmi nu kho manāpike sadde… gandhe… rase… phoṭṭhabbe… kulaṃ… gaṇaṃ… āvāsaṃ… lābhaṃ… yasaṃ… pasaṃsaṃ… sukhaṃ… cīvaraṃ… piṇḍapātaṃ… senāsanaṃ… gilānapaccayabhesajjaparikkhāra’’nti. Evaṃ iṭṭhaṃ vatthuṃ nissāya kathaṃkathā uppajjatīti – kodho mosavajjañca kathaṃkathā ca.</paragraph>
    <paragraph line="81"><bold>Etepi dhammā dvayameva sante</bold>ti. Sātāsāte sante, sukhadukkhe sante, somanassadomanasse sante, iṭṭhāniṭṭhe sante, anunayapaṭighe sante saṃvijjamāne atthi upalabbhamāneti – etepi dhammā dvayameva sante.</paragraph>
    <paragraph line="82"><bold>Kathaṃkathī ñāṇapathāya sikkhe</bold>ti. Ñāṇampi ñāṇapatho, ñāṇassa ārammaṇampi ñāṇapatho, ñāṇasahabhunopi dhammā ñāṇapatho. Yathā ariyamaggo ariyapatho, devamaggo devapatho, brahmamaggo brahmapatho; evameva ñāṇampi ñāṇapatho, ñāṇassa ārammaṇampi <pageBreak edition="Thai" number="0.0324" /> ñāṇapatho, ñāṇasahabhunopi dhammā ñāṇapatho.</paragraph>
    <paragraph line="83"><bold>Sikkhe</bold>ti <pageBreak edition="Vipassana Research Institut" number="0.0197" /><pageBreak edition="Pali Text Society" number="2.0270" /> tisso sikkhā – adhisīlasikkhā, adhicittasikkhā, adhipaññāsikkhā. Katamā adhisīlasikkhā? Idha bhikkhu sīlavā hoti, pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu, khuddako sīlakkhandho… mahanto sīlakkhandho… sīlaṃ patiṭṭhā ādi caraṇaṃ saṃyamo saṃvaro mukhaṃ pamukhaṃ kusalānaṃ dhammānaṃ samāpattiyā – ayaṃ adhisīlasikkhā. Katamā adhicittasikkhā? Idha bhikkhu vivicceva kāmehi…pe… catutthaṃ jhānaṃ upasampajja viharati – ayaṃ adhicittasikkhā. Katamā adhipaññāsikkhā? Idha bhikkhu paññavā hoti, udayatthagāminiyā paññāya samannāgato ariyāya nibbedhikāya sammādukkhakkhayagāminiyā. So ‘‘idaṃ dukkha’’nti yathābhūtaṃ pajānāti…pe… ‘‘ayaṃ dukkhanirodhagāminī paṭipadā’’ti yathābhūtaṃ pajānāti, ‘‘ime āsavā’’ti yathābhūtaṃ pajānāti…pe… ‘‘ayaṃ āsavanirodhagāminī paṭipadā’’ti yathābhūtaṃ pajānāti – ayaṃ adhipaññāsikkhā.</paragraph>
    <paragraph line="84"><bold>Kathaṃkathī</bold><pageBreak edition="Myanmar" number="0.0209" /><bold>ñāṇapathāya sikkhe</bold>ti. Kathaṃkathī puggalo sakaṅkho savilekho sadveḷhako savicikiccho, ñāṇādhigamāya ñāṇaphusanāya ñāṇasacchikiriyāya adhisīlampi sikkheyya, adhicittampi sikkheyya, adhipaññampi sikkheyya; imā tisso sikkhāyo āvajjanto sikkheyya, jānanto sikkheyya, passanto sikkheyya, paccavekkhanto sikkheyya, cittaṃ adhiṭṭhahanto <pageBreak edition="Thai" number="0.0325" /> sikkheyya, saddhāya adhimuccanto sikkheyya, vīriyaṃ paggaṇhanto sikkheyya, satiṃ upaṭṭhahanto sikkheyya, cittaṃ samādahanto sikkheyya, paññāya pajānanto sikkheyya, abhiññeyyaṃ abhijānanto sikkheyya, pariññeyyaṃ parijānanto sikkheyya, pahātabbaṃ pajahanto sikkheyya, bhāvetabbaṃ bhāvento sikkheyya, sacchikātabbaṃ sacchikaronto sikkheyya <pageBreak edition="Pali Text Society" number="2.0271" /> ācareyya samācareyya samādāya vatteyyāti – kathaṃkathī ñāṇapathāya sikkhe.</paragraph>
    <paragraph line="85"><bold>Ñatvā pavuttā samaṇena dhammā</bold>ti. <bold>Ñatvā</bold>ti ñatvā jānitvā tulayitvā tīrayitvā vibhāvayitvā vibhūtaṃ katvā vuttā pavuttā ācikkhitā desitā paññapitā paṭṭhapitā vivaṭā vibhattā <alternatives line="108" extra="" separator="false"><alternative source-abbr="vri" source="vipassana research institut">uttānīkatā</alternative><alternative source-abbr="ka." source="cambodian">uttāniṃ katā</alternative></alternatives>  pakāsitā. ‘‘Sabbe saṅkhārā aniccā’’ti ñatvā jānitvā tulayitvā tīrayitvā vibhāvayitvā vibhūtaṃ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā, ‘‘sabbe saṅkhārā dukkhā’’ti… ‘‘sabbe dhammā anattā’’ti… ‘‘avijjāpaccayā saṅkhārā’’ti…pe… ‘‘jātipaccayā jarāmaraṇa’’nti… ‘‘avijjānirodhā saṅkhāranirodho’’ti…pe… ‘‘jātinirodhā jarāmaraṇanirodho’’ti… ‘‘idaṃ dukkha’’nti…pe… ‘‘ayaṃ dukkhanirodhagāminī paṭipadā’’ti… ‘‘ime āsavā’’ti…pe… ‘‘ayaṃ <pageBreak edition="Vipassana Research Institut" number="0.0198" /> āsavanirodhagāminī paṭipadā’’ti… ‘‘ime dhammā abhiññeyyā’’ti… ‘‘ime dhammā pariññeyyā’’ti… ‘‘ime dhammā pahātabbā’’ti… ‘‘ime dhammā bhāvetabbā’’ti… ‘‘ime <pageBreak edition="Thai" number="0.0326" /> dhammā sacchikātabbā’’ti… channaṃ phassāyatanānaṃ samudayañca atthaṅgamañca assādañca ādīnavañca nissaraṇañca… pañcannaṃ upādānakkhandhānaṃ… catunnaṃ mahābhūtānaṃ… ‘‘yaṃ kiñci samudayadhammaṃ sabbaṃ taṃ nirodhadhamma’’ntntti ñatvā jānitvā tulayitvā tīrayitvā vibhāvayitvā vibhūtaṃ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā.</paragraph>
    <paragraph line="86">Vuttañhetaṃ <pageBreak edition="Myanmar" number="0.0210" /> bhagavatā – ‘‘abhiññāyāhaṃ, bhikkhave, dhammaṃ desemi, no anabhiññāya. Sanidānāhaṃ, bhikkhave, dhammaṃ desemi, no anidānaṃ. Sappāṭihāriyāhaṃ, bhikkhave, dhammaṃ desemi, no appāṭihāriyaṃ. Tassa mayhaṃ, bhikkhave, abhiññāya dhammaṃ desayato, no anabhiññāya, sanidānaṃ dhammaṃ desayato, no anidānaṃ, sappāṭihāriyaṃ dhammaṃ <pageBreak edition="Pali Text Society" number="2.0272" /> desayato, no appāṭihāriyaṃ, karaṇīyo ovādo, karaṇīyā anusāsanī. Alañca pana, bhikkhave, vo tuṭṭhiyā alaṃ pāmojjāya alaṃ somanassāya sammāsambuddho bhagavā, svākkhāto dhammo, suppaṭipanno saṅghoti. Imasmiñca pana veyyākaraṇasmiṃ bhaññamāne dasasahassī lokadhātu akampitthā’’ti – ñatvā pavuttā samaṇena dhammā.</paragraph>
    <paragraph line="87">Tenāha bhagavā –</paragraph>
    <gatha1 line="88">‘‘Kodho mosavajjañca kathaṃkathā ca, etepi dhammā dvayameva sante;</gatha1>
    <gathalast line="89">Kathaṃkathī ñāṇapathāya sikkhe, ñatvā pavuttā samaṇena dhammā’’ti.</gathalast>
    <hangnum line="90" number="104"></hangnum>
    <gatha1 line="91"><bold>Sātaṃ</bold><pageBreak edition="Thai" number="0.0327" /><bold>asātañca kutonidānā, kismiṃ asante na bhavanti hete;</bold></gatha1>
    <gathalast line="92"><bold>Vibhavaṃ bhavañcāpi yametamatthaṃ, etaṃ me pabrūhi yatonidānaṃ.</bold></gathalast>
    <paragraph line="93"><bold>Sātaṃ asātañca kutonidānā</bold>ti. Sātā asātā kutonidānā kutojātā kutosañjātā kutonibbattā kutoabhinibbattā kutopātubhūtā, kiṃnidānā kiṃsamudayā kiṃjātikā kiṃpabhavāti sātāsātānaṃ mūlaṃ pucchati…pe… samudayaṃ pucchati papucchati yācati ajjhesati pasādetīti – sātaṃ asātañca kutonidānā.</paragraph>
    <paragraph line="94"><bold>Kismiṃ asante na bhavanti hete</bold>ti. Kismiṃ asante asaṃvijjamāne natthi anupalabbhamāne <pageBreak edition="Vipassana Research Institut" number="0.0199" /> sātāsātā na bhavanti nappabhavanti na jāyanti na sañjāyanti na nibbattanti na abhinibbattantīti – kismiṃ asante na bhavanti hete.</paragraph>
    <paragraph line="95"><bold>Vibhavaṃ bhavañcāpi yametamattha</bold>nti. Katamo sātāsātānaṃ bhavo? Yo sātāsātānaṃ bhavo pabhavo jāti sañjāti nibbatti abhinibbatti pātubhāvo – ayaṃ sātāsātānaṃ bhavo. Katamo <pageBreak edition="Pali Text Society" number="2.0273" /> sātāsātānaṃ vibhavo? Yo sātāsātānaṃ khayo vayo bhedo paribhedo aniccatā <pageBreak edition="Myanmar" number="0.0211" /> antaradhānaṃ – ayaṃ sātāsātānaṃ vibhavo. <bold>Yametamattha</bold>nti yaṃ paramatthanti – vibhavaṃ bhavañcāpi yametamatthaṃ.</paragraph>
    <paragraph line="96"><bold>Etaṃ me pabrūhi yatonidāna</bold>nti. <bold>Eta</bold>nti yaṃ pucchāmi yaṃ <pageBreak edition="Thai" number="0.0328" /> yācāmi yaṃ ajjhesāmi yaṃ pasādemi. <bold>Pabrūhī</bold>ti brūhi vadehi ācikkha desehi paññapehi paṭṭhapehi vivara vibhaja uttānīkarohi pakāsehīti – etaṃ me pabrūhi. <bold>Yatonidāna</bold>nti yaṃnidānaṃ yaṃsamudayaṃ yaṃjātikaṃ yaṃpabhavanti – etaṃ me pabrūhi yatonidānaṃ.</paragraph>
    <paragraph line="97">Tenāha so nimmito –</paragraph>
    <gatha1 line="98">‘‘Sātaṃ asātañca kutonidānā, kismiṃ asante na bhavanti hete;</gatha1>
    <gathalast line="99">Vibhavaṃ bhavañcāpi yametamatthaṃ, etaṃ me pabrūhi yatonidāna’’nti.</gathalast>
    <hangnum line="100" number="105"></hangnum>
    <gatha1 line="101"><bold>Phassanidānaṃ sātaṃ asātaṃ, phasse asante na bhavanti hete;</bold></gatha1>
    <gathalast line="102"><bold>Vibhavaṃ bhavañcāpi yametamatthaṃ, etaṃ te pabrūmi itonidānaṃ.</bold></gathalast>
    <paragraph line="103"><bold>Phassanidānaṃ sātaṃ asāta</bold>nti. Sukhavedanīyaṃ phassaṃ paṭicca uppajjati sukhā vedanā. Yā tasseva sukhavedanīyassa phassassa nirodhā, yaṃ tajjaṃ vedayitaṃ sukhavedanīyaṃ phassaṃ paṭicca uppannā sukhā vedanā sā nirujjhati, sā vūpasammati. Dukkhavedanīyaṃ phassaṃ paṭicca uppajjati dukkhā vedanā. Yā tasseva dukkhavedanīyassa phassassa nirodhā, yaṃ tajjaṃ vedayitaṃ dukkhavedanīyaṃ <pageBreak edition="Pali Text Society" number="2.0274" /> phassaṃ paṭicca uppannā dukkhā vedanā sā nirujjhati, sā vūpasammati. Adukkhamasukhavedanīyaṃ phassaṃ paṭicca uppajjati adukkhamasukhā vedanā. Yā tasseva adukkhamasukhavedanīyassa <pageBreak edition="Thai" number="0.0329" /> phassassa nirodhā, yaṃ tajjaṃ vedayitaṃ adukkhamasukhavedanīyaṃ phassaṃ paṭicca uppannā adukkhamasukhā vedanā sā nirujjhati, vūpasammati. <bold>Phassanidānaṃ sātaṃ asāta</bold>nti <pageBreak edition="Vipassana Research Institut" number="0.0200" />. Sātāsātā phassanidānā phassasamudayā phassajātikā phassappabhavāti – phassanidānaṃ sātaṃ asātaṃ.</paragraph>
    <paragraph line="104"><bold>Phasse asante na bhavanti hete</bold>ti. Phasse asante asaṃvijjamāne natthi anupalabbhamāne sātāsātā na bhavanti nappabhavanti na jāyanti na sañjāyanti na nibbattanti nābhinibbattanti na pātubhavantīti – phasse asante na bhavanti hete.</paragraph>
    <paragraph line="105"><bold>Vibhavaṃ</bold><pageBreak edition="Myanmar" number="0.0212" /><bold>bhavañcāpi yametamattha</bold>nti. Bhavadiṭṭhipi phassanidānā, vibhavadiṭṭhipi phassanidānā. <bold>Yametamattha</bold>nti yaṃ paramatthanti – vibhavaṃ bhavañcāpi yametamatthaṃ.</paragraph>
    <paragraph line="106"><bold>Etaṃ te pabrūmi itonidāna</bold>nti. <bold>Eta</bold>nti yaṃ pucchasi yaṃ yācasi yaṃ ajjhesasi yaṃ pasādesi. <bold>Pabrūmī</bold>ti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti – etaṃ te pabrūmi. <bold>Itonidāna</bold>nti ito phassanidānaṃ phassasamudayaṃ phassajātikaṃ phassappabhavanti – etaṃ te pabrūmi itonidānaṃ.</paragraph>
    <paragraph line="107">Tenāha bhagavā –</paragraph>
    <gatha1 line="108">‘‘Phassanidānaṃ sātaṃ asātaṃ, phasse asante na bhavanti hete;</gatha1>
    <gathalast line="109">Vibhavaṃ <pageBreak edition="Thai" number="0.0330" /> bhavañcāpi yametamatthaṃ, etaṃ te pabrūmi itonidāna’’nti.</gathalast>
    <hangnum line="110" number="106"></hangnum>
    <gatha1 line="111"><bold>Phasso</bold><pageBreak edition="Pali Text Society" number="2.0275" /><bold>nu lokasmiṃ kutonidāno, pariggahā <alternatives line="117" extra="" separator="false"><alternative source-abbr="vri" source="vipassana research institut">cāpi</alternative><alternative source-abbr="sī." source="sri lanka">vāpi</alternative><alternative source-abbr="syā." source="thai">vāpi</alternative></alternatives></bold><bold>kutopahūtā;</bold></gatha1>
    <gathalast line="112"><bold>Kismiṃ asante na mamattamatthi, kismiṃ vibhūte na phusanti phassā.</bold></gathalast>
    <paragraph line="113"><bold>Phasso nu lokasmiṃ kutonidāno</bold>ti. Phasso kutonidāno kutojāto kutosañjāto kutonibbatto kutoabhinibbatto kutopātubhūto, kiṃnidāno kiṃsamudayo kiṃjātiko kiṃpabhavoti phassassa mūlaṃ pucchati hetuṃ pucchati…pe… samudayaṃ pucchati papucchati yācati ajjhesati pasādetīti – phasso nu lokasmiṃ kutonidāno.</paragraph>
    <paragraph line="114"><bold>Pariggahā cāpi kutopahūtā</bold>ti pariggahā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṃnidānā kiṃsamudayā kiṃjātikā kiṃpabhavāti <pageBreak edition="Vipassana Research Institut" number="0.0201" /> pariggahānaṃ mūlaṃ pucchati hetuṃ pucchati…pe… samudayaṃ pucchati papucchati yācati ajjhesati pasādetīti – pariggahā cāpi kutopahūtā.</paragraph>
    <paragraph line="115"><bold>Kismiṃ</bold><pageBreak edition="Myanmar" number="0.0213" /><bold>asante na mamattamatthī</bold>ti. Kismiṃ asante asaṃvijjamāne natthi anupalabbhamāne mamattā natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – kismiṃ asante na mamattamatthi.</paragraph>
    <paragraph line="116"><bold>Kismiṃ</bold><pageBreak edition="Thai" number="0.0331" /><bold>vibhūte na phusanti phassā</bold>ti. Kismiṃ vibhūte vibhavite atikkante samatikkante vītivatte phassā na phusantīti – kismiṃ vibhūte na phusanti phassā.</paragraph>
    <paragraph line="117">Tenāha so nimmito –</paragraph>
    <gatha1 line="118">‘‘Phasso nu lokasmiṃ kutonidāno, pariggahā cāpi kutopahūtā;</gatha1>
    <gathalast line="119">Kismiṃ asante na mamattamatthi, kismiṃ vibhūte na phusanti phassā’’ti.</gathalast>
    <hangnum line="120" number="107"></hangnum>
    <gatha1 line="121"><bold>Nāmañca rūpañca paṭicca phasso, icchānidānāni pariggahāni;</bold></gatha1>
    <gathalast line="122"><bold>Icchāyasantyā na mamattamatthi, rūpe vibhūte na phusanti phassā.</bold></gathalast>
    <paragraph line="123"><bold>Nāmañca</bold><pageBreak edition="Pali Text Society" number="2.0276" /><bold>rūpañca paṭicca phasso</bold>ti. Cakkhuñca paṭicca rūpe ca uppajjati cakkhuviññāṇaṃ, tiṇṇaṃ saṅgati phasso. Cakkhu <alternatives line="127" extra="" separator="false"><alternative source-abbr="vri" source="vipassana research institut">ca</alternative><alternative source-abbr="bahūsu" source="bahūsu">cakkhuñca</alternative></alternatives>  rūpā ca rūpasmiṃ cakkhusamphassaṃ ṭhapetvā sampayuttakā dhammā nāmasmiṃ. Evampi nāmañca rūpañca paṭicca phasso. Sotañca paṭicca sadde ca uppajjati sotaviññāṇaṃ, tiṇṇaṃ saṅgati phasso. Sotañca saddā ca rūpasmiṃ sotasamphassaṃ ṭhapetvā sampayuttakā dhammā nāmasmiṃ. Evampi nāmañca rūpañca paṭicca phasso. Ghānañca paṭicca gandhe ca uppajjati ghānaviññāṇaṃ, tiṇṇaṃ saṅgati phasso. Ghānañca gandhā ca rūpasmiṃ ghānasamphassaṃ ṭhapetvā sampayuttakā <pageBreak edition="Thai" number="0.0332" /> dhammā nāmasmiṃ. Evampi nāmañca rūpañca paṭicca phasso. Jivhañca paṭicca rase ca uppajjati jivhāviññāṇaṃ, tiṇṇaṃ saṅgati phasso. Jivhā ca rasā ca rūpasmiṃ jivhāsamphassaṃ ṭhapetvā sampayuttakā dhammā nāmasmiṃ. Evampi nāmañca rūpañca paṭicca phasso. Kāyañca paṭicca phoṭṭhabbe ca uppajjati kāyaviññāṇaṃ, tiṇṇaṃ saṅgati phasso. Kāyo ca phoṭṭhabbā ca rūpasmiṃ kāyasamphassaṃ ṭhapetvā sampayuttakā dhammā nāmasmiṃ. Evampi nāmañca rūpañca paṭicca phasso. Manañca paṭicca dhamme ca uppajjati manoviññāṇaṃ, tiṇṇaṃ saṅgati phasso. Vatthu <pageBreak edition="Myanmar" number="0.0214" /> rūpaṃ rūpasmiṃ, dhammā rūpino rūpasmiṃ <pageBreak edition="Vipassana Research Institut" number="0.0202" /> manosamphassaṃ ṭhapetvā sampayuttakā dhammā nāmasmiṃ. Evampi nāmañca rūpañca paṭicca phasso.</paragraph>
    <paragraph line="124"><bold>Icchānidānāni pariggahānī</bold>ti. Icchā vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Pariggahā</bold>ti dve pariggahā – taṇhāpariggaho ca diṭṭhipariggaho ca…pe… ayaṃ taṇhāpariggaho…pe… ayaṃ diṭṭhipariggaho. <bold>Icchānidānāni pariggahānī</bold>ti. Pariggahā icchānidānā icchāhetukā icchāpaccayā icchākāraṇā icchāpabhavāti – icchānidānāni pariggahāni.</paragraph>
    <paragraph line="125"><bold>Icchāyasantyā na mamattamatthī</bold>ti. Icchā vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Mamattā</bold>ti dve mamattā – taṇhāmamattañca diṭṭhimamattañca <pageBreak edition="Pali Text Society" number="2.0277" /> …pe… idaṃ taṇhāmamattaṃ <pageBreak edition="Thai" number="0.0333" /> …pe… idaṃ diṭṭhimamattaṃ. <bold>Icchāyasantyā na mamattamatthī</bold>ti. Icchāya asantyā asaṃvijjamānāya natthi anupalabbhamānāya mamattā natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – icchāyasantyā na mamattamatthi.</paragraph>
    <paragraph line="126"><bold>Rūpe vibhūte na phusanti phassā</bold>ti. <bold>Rūpe</bold>ti cattāro ca mahābhūtā catunnañca mahābhūtānaṃ upādāya rūpaṃ. <bold>Rūpe vibhūte</bold>ti <alternatives line="136" extra="" separator="false"><alternative source-abbr="vri" source="vipassana research institut">catūhākārehi</alternative><alternative source-abbr="syā." source="thai">catūhi kāraṇehi</alternative></alternatives>  rūpaṃ vibhūtaṃ hoti – <alternatives line="145" extra=", tadaṭṭhakathāyaṃ pana ñātavītivattenāti dissati" separator="true"><alternative source-abbr="vri" source="vipassana research institut">ñātavibhūtena</alternative><alternative source-abbr="sī." source="sri lanka">ñāṇavibhūtena</alternative></alternatives> , tīraṇavibhūtena, pahānavibhūtena, samatikkamavibhūtena. Kathaṃ ñātavibhūtena rūpaṃ vibhūtaṃ hoti? Rūpaṃ jānāti – ‘‘yaṃ kiñci rūpaṃ sabbaṃ rūpaṃ cattāri ca mahābhūtāni catunnañca mahābhūtānaṃ upādāya rūpa’’nti jānāti passati. Evaṃ ñātavibhūtena rūpaṃ vibhūtaṃ hoti.</paragraph>
    <paragraph line="127">Kathaṃ tīraṇavibhūtena rūpaṃ vibhūtaṃ hoti? Evaṃ ñātaṃ katvā rūpaṃ tīreti, aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto adhuvato atāṇato aleṇato asaraṇato rittato tucchato suññato anattato ādīnavato vipariṇāmadhammato asārakato aghamūlato vadhakato <pageBreak edition="Myanmar" number="0.0215" /> vibhavato sāsavato saṅkhatato mārāmisato jātidhammato jarādhammato byādhidhammato maraṇadhammato, sokaparidevadukkhadomanassupāyāsadhammato saṃkilesikadhammato samudayato atthaṅgamato, assādato <pageBreak edition="Thai" number="0.0334" /> ādīnavato nissaraṇato tīreti. Evaṃ tīraṇavibhūtena rūpaṃ vibhūtaṃ hoti.</paragraph>
    <paragraph line="128">Kathaṃ <pageBreak edition="Vipassana Research Institut" number="0.0203" /><pageBreak edition="Pali Text Society" number="2.0278" /> pahānavibhūtena rūpaṃ vibhūtaṃ hoti? Evaṃ tīrayitvā rūpe chandarāgaṃ pajahati vinodeti byantiṃ karoti anabhāvaṃ gameti. Vuttañhetaṃ bhagavatā – ‘‘yo, bhikkhave, rūpe chandarāgo taṃ pajahatha. Evaṃ taṃ rūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhamma’’nti. Evaṃ pahānavibhūtena rūpaṃ vibhūtaṃ hoti.</paragraph>
    <paragraph line="129">Kathaṃ samatikkamavibhūtena rūpaṃ vibhūtaṃ hoti. Catasso arūpasamāpattiyo paṭiladdhassa rūpā vibhūtā honti vibhāvitā atikkantā samatikkantā vītivattā. Evaṃ samatikkamavibhūtena rūpaṃ vibhūtaṃ hoti. Imehi catūhi kāraṇehi rūpaṃ vibhūtaṃ hoti.</paragraph>
    <paragraph line="130"><bold>Rūpe vibhūte na phusanti phassā</bold>ti. Rūpe vibhūte vibhāvite atikkante samatikkante vītivatte pañca phassā na phusanti – cakkhusamphasso, sotasamphasso, ghānasamphasso, jivhāsamphasso, kāyasamphassoti – rūpe vibhūte na phusanti phassā.</paragraph>
    <paragraph line="131">Tenāha bhagavā –</paragraph>
    <gatha1 line="132">‘‘Nāmañca rūpañca paṭicca phasso, icchānidānāni pariggahāni;</gatha1>
    <gathalast line="133">Icchāyasantyā na mamattamatthi, rūpe vibhūte na phusanti phassā’’ti.</gathalast>
    <hangnum line="134" number="108"></hangnum>
    <gatha1 line="135"><bold>Kathaṃ</bold><pageBreak edition="Thai" number="0.0335" /><bold>sametassa vibhoti rūpaṃ, <alternatives line="154" extra="" separator="false"><alternative source-abbr="vri" source="vipassana research institut">sukhaṃ dukhañcāpi</alternative><alternative source-abbr="syā." source="thai">dukkhaṃ vāpi</alternative></alternatives></bold><bold>kathaṃ vibhoti;</bold></gatha1>
    <gathalast line="136"><bold>Etaṃ me pabrūhi yathā vibhoti, taṃ <alternatives line="163" extra="" separator="false"><alternative source-abbr="vri" source="vipassana research institut">jāniyāmāti</alternative><alternative source-abbr="sī." source="sri lanka">jānissāmāti</alternative><alternative source-abbr="ka." source="cambodian">jānissāmāti</alternative></alternatives></bold><bold>me mano ahu.</bold></gathalast>
    <paragraph line="137"><bold>Kathaṃ sametassa vibhoti rūpa</bold>nti. <bold>Kathaṃ sametassā</bold>ti kathaṃ sametassa kathaṃ paṭipannassa kathaṃ iriyantassa kathaṃ vattentassa kathaṃ pālentassa kathaṃ yapentassa <pageBreak edition="Pali Text Society" number="2.0279" /> kathaṃ yāpentassa rūpaṃ vibhoti vibhāvīyati atikkamīyati <pageBreak edition="Myanmar" number="0.0216" /> <alternatives line="173" extra="" separator="false"><alternative source-abbr="vri" source="vipassana research institut">samatikkamīyati</alternative><alternative source-abbr="bahūsu" source="bahūsu">vibhāviyyati atikkamiyyati samatikkamiyyati</alternative></alternatives>  vītivattīyatīti – kathaṃ sametassa vibhoti rūpaṃ.</paragraph>
    <paragraph line="138"><bold>Sukhaṃ dukhañcāpi kathaṃ vibhotī</bold>ti sukhañca dukkhañca kathaṃ vibhoti vibhāvīyati atikkamīyati samatikkamīyati vītivattīyatīti – sukhaṃ dukhañcāpi kathaṃ vibhoti.</paragraph>
    <paragraph line="139"><bold>Etaṃ me pabrūhi yathā vibhotī</bold>ti. <bold>Eta</bold>nti yaṃ pucchāmi yaṃ yācāmi yaṃ ajjhesāmi yaṃ pasādemīti – etaṃ. <bold>Me pabrūhī</bold>ti me pabrūhi ācikkha desehi paññapehi paṭṭhapehi vivara vibhaja <pageBreak edition="Vipassana Research Institut" number="0.0204" /> uttānīkarohi pakāsehīti – etaṃ me pabrūhi. <bold>Yathā vibhotī</bold>ti yathā vibhoti vibhāvīyati atikkamīyati samatikkamīyati vītivattīyatīti – etaṃ me pabrūhi yathā vibhoti.</paragraph>
    <paragraph line="140"><bold>Taṃ jāniyāmāti me mano ahū</bold>ti. <bold>Taṃ jāniyāmā</bold>ti taṃ jāneyyāma ājāneyyāma vijāneyyāma paṭivijāneyyāma paṭivijjheyyāmāti – taṃ jāniyāma. <bold>Iti me mano ahū</bold>ti iti me mano ahu, iti me cittaṃ ahu <pageBreak edition="Thai" number="0.0336" />, iti me saṅkappo ahu, iti me viññāṇaṃ ahūti – taṃ jāniyāma iti me mano ahu.</paragraph>
    <paragraph line="141">Tenāha so nimmito –</paragraph>
    <gatha1 line="142">‘‘Kathaṃ sametassa vibhoti rūpaṃ, sukhaṃ dukhañcāpi kathaṃ vibhoti;</gatha1>
    <gathalast line="143">Etaṃ me pabrūhi yathā vibhoti, taṃ jāniyāmāti me mano ahū’’ti.</gathalast>
    <hangnum line="144" number="109"></hangnum>
    <gatha1 line="145"><bold>Na saññasaññī na visaññasaññī, nopi asaññī na vibhūtasaññī;</bold></gatha1>
    <gathalast line="146"><bold>Evaṃ sametassa vibhoti rūpaṃ, saññānidānā hi papañcasaṅkhā.</bold></gathalast>
    <paragraph line="147"><bold>Na saññasaññī na visaññasaññī</bold>ti. Saññasaññino vuccanti ye pakatisaññāya ṭhitā, napi so pakatisaññāya ṭhito. Visaññasaññino vuccanti ummattakā ye ca <alternatives line="182" extra="" separator="false"><alternative source-abbr="vri" source="vipassana research institut">khittacittā</alternative><alternative source-abbr="syā." source="thai">ukkhittacittā</alternative></alternatives> <pageBreak edition="Pali Text Society" number="2.0280" />, napi so ummattako, nopi khittacittoti – na saññasaññī na visaññasaññī.</paragraph>
    <paragraph line="148"><bold>Nopi</bold><pageBreak edition="Myanmar" number="0.0217" /><bold>asaññī na vibhūtasaññī</bold>ti. Asaññino vuccanti nirodhasamāpannā ye ca asaññasattā, napi so nirodhasamāpanno, napi asaññasatto. Vibhūtasaññino vuccanti ye catunnaṃ arūpasamāpattīnaṃ lābhino, napi so catunnaṃ arūpasamāpattīnaṃ lābhīti – nopi asaññī na vibhūtasaññī.</paragraph>
    <paragraph line="149"><bold>Evaṃ</bold><pageBreak edition="Thai" number="0.0337" /><bold>sametassa vibhoti rūpa</bold>nti. Idha bhikkhu sukhassa ca pahānā…pe… catutthaṃ jhānaṃ upasampajja viharati. So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte ākāsānañcāyatanasamāpattipaṭilābhatthāya cittaṃ abhinīharati abhininnāmeti āruppamaggasamaṅgīti. Evaṃ sametassa evaṃ paṭipannassa evaṃ iriyantassa evaṃ vattentassa evaṃ pālentassa evaṃ yapentassa evaṃ yāpentassa rūpaṃ <pageBreak edition="Vipassana Research Institut" number="0.0205" /> vibhoti vibhāvīyati atikkamīyati samatikkamīyati vītivattīyatīti – evaṃ sametassa vibhoti rūpaṃ.</paragraph>
    <paragraph line="150"><bold>Saññānidānā hi papañcasaṅkhā</bold>ti. Papañcāyeva papañcasaṅkhā taṇhāpapañcasaṅkhā, diṭṭhipapañcasaṅkhā, mānapapañcasaṅkhā saññānidānā saññāsamudayā saññājātikā saññāpabhavāti – saññānidānā hi papañcasaṅkhā.</paragraph>
    <paragraph line="151">Tenāha bhagavā –</paragraph>
    <gatha1 line="152">‘‘Na saññasaññī na visaññasaññī, nopi asaññī na vibhūtasaññī;</gatha1>
    <gathalast line="153">Evaṃ sametassa vibhoti rūpaṃ, saññānidānā hi papañcasaṅkhā’’ti.</gathalast>
    <hangnum line="154" number="110"></hangnum>
    <gatha1 line="155"><bold>Yaṃ</bold><pageBreak edition="Pali Text Society" number="2.0281" /><bold>taṃ apucchimha akittayī no, aññaṃ taṃ pucchāma tadiṅgha brūhi;</bold></gatha1>
    <gatha2 line="156"><bold>Ettāvataggaṃ</bold><pageBreak edition="Thai" number="0.0338" /><bold>nu vadanti heke, yakkhassa suddhiṃ idha paṇḍitāse;</bold></gatha2>
    <gathalast line="157"><bold>Udāhu aññampi vadanti etto.</bold></gathalast>
    <paragraph line="158"><bold>Yaṃ taṃ apucchimha akittayī no</bold>ti. Yaṃ taṃ apucchimha ayācimha ajjhesimha pasādayimha. <bold>Akittayī no</bold>ti kittitaṃ pakittitaṃ ācikkhitaṃ desitaṃ paññapitaṃ paṭṭhapitaṃ vivaṭaṃ vibhattaṃ uttānīkataṃ pakāsitanti – yaṃ taṃ apucchimha akittayī no.</paragraph>
    <paragraph line="159"><bold>Aññaṃ taṃ pucchāma tadiṅgha brūhī</bold>ti. Aññaṃ taṃ pucchāma, aññaṃ taṃ yācāma, aññaṃ taṃ ajjhesāma, aññaṃ taṃ pasādema, uttariṃ taṃ pucchāma. <bold>Tadiṅgha brūhī</bold>ti iṅgha <pageBreak edition="Myanmar" number="0.0218" /> brūhi ācikkha desehi paññapehi paṭṭhapehi vivara vibhaja uttānīkarohi pakāsehīti – aññaṃ taṃ pucchāma tadiṅgha brūhi.</paragraph>
    <paragraph line="160"><bold>Ettāvataggaṃ nu vadanti heke yakkhassa suddhiṃ idha paṇḍitāse</bold>ti. Eke samaṇabrāhmaṇā etā arūpasamāpattiyo aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ vadanti kathenti bhaṇanti dīpayanti voharanti. <bold>Yakkhassā</bold>ti sattassa narassa mānavassa posassa puggalassa jīvassa jāgussa jantussa indagussa manujassa. <bold>Suddhi</bold>nti suddhiṃ visuddhiṃ parisuddhiṃ muttiṃ vimuttiṃ parimuttiṃ. <bold>Idha paṇḍitāse</bold>ti idha paṇḍitavādā thiravādā ñāyavādā hetuvādā lakkhaṇavādā kāraṇavādā <pageBreak edition="Vipassana Research Institut" number="0.0206" /> ṭhānavādā sakāya laddhiyāti – ettāvataggaṃ nu <pageBreak edition="Thai" number="0.0339" /> vadanti heke yakkhassa suddhiṃ idha paṇḍitāse.</paragraph>
    <paragraph line="161"><bold>Udāhu aññampi vadanti etto</bold>ti. Udāhu eke samaṇabrāhmaṇā etā arūpasamāpattiyo atikkamitvā samatikkamitvā <pageBreak edition="Pali Text Society" number="2.0282" /> vītivattetvā etto arūpasamāpattito aññaṃ uttariṃ yakkhassa suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti – udāhu aññampi vadanti etto.</paragraph>
    <paragraph line="162">Tenāha so nimmito –</paragraph>
    <gatha1 line="163">‘‘Yaṃ taṃ apucchimha akittayī no, aññaṃ taṃ pucchāma tadiṅgha brūhi;</gatha1>
    <gatha2 line="164">Ettāvataggaṃ nu vadanti heke, yakkhassa suddhiṃ idha paṇḍitāse;</gatha2>
    <gathalast line="165">Udāhu aññampi vadanti etto’’ti.</gathalast>
    <hangnum line="166" number="111"></hangnum>
    <gatha1 line="167"><bold>Ettāvataggampi vadanti heke, yakkhassa suddhiṃ idha paṇḍitāse;</bold></gatha1>
    <gathalast line="168"><bold>Tesaṃ paneke samayaṃ vadanti, anupādisese kusalāvadānā.</bold></gathalast>
    <paragraph line="169"><bold>Ettāvataggampi vadanti heke, yakkhassa suddhiṃ idha paṇḍitāse</bold>ti. Santeke samaṇabrāhmaṇā sassatavādā, etā arūpasamāpattiyo aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ vadanti kathenti bhaṇanti dīpayanti voharanti. <bold>Yakkhassā</bold>ti sattassa narassa mānavassa posassa puggalassa jīvassa jāgussa jantussa indagussa <pageBreak edition="Thai" number="0.0340" /> manujassa. <bold>Suddhi</bold>nti suddhiṃ visuddhiṃ parisuddhiṃ, muttiṃ vimuttiṃ parimuttiṃ. <bold>Idha paṇḍitāse</bold>ti idha paṇḍitavādā thiravādā ñāyavādā hetuvādā <pageBreak edition="Myanmar" number="0.0219" /> lakkhaṇavādā kāraṇavādā ṭhānavādā sakāya laddhiyāti – ettāvataggampi vadanti heke yakkhassa suddhiṃ idha paṇḍitāse.</paragraph>
    <paragraph line="170"><bold>Tesaṃ paneke samayaṃ vadanti, anupādisese kusalāvadānā</bold>ti tesaṃyeva samaṇabrāhmaṇānaṃ eke samaṇabrāhmaṇā ucchedavādā bhavatajjitā vibhavaṃ abhinandanti, te sattassa samaṃ upasamaṃ vūpasamaṃ nirodhaṃ paṭipassaddhinti vadanti, yato kiṃ, bho, ayaṃ attā kāyassa bhedā ucchijjati vinassati na hoti paraṃ maraṇā, ettāvatā anupādisesoti. <bold>Kusalāvadānā</bold>ti kusalavādā <pageBreak edition="Pali Text Society" number="2.0283" /> paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti – tesaṃ paneke samayaṃ vadanti anupādisese kusalāvadānā.</paragraph>
    <paragraph line="171">Tenāha <pageBreak edition="Vipassana Research Institut" number="0.0207" /> bhagavā –</paragraph>
    <gatha1 line="172">‘‘Ettāvataggampi vadanti heke, yakkhassa suddhiṃ idha paṇḍitāse;</gatha1>
    <gathalast line="173">Tesaṃ paneke samayaṃ vadanti, anupādisese kusalāvadānā’’ti.</gathalast>
    <hangnum line="174" number="112"></hangnum>
    <gatha1 line="175"><bold>Ete ca ñatvā upanissitāti, ñatvā munī nissaye so vīmaṃsī;</bold></gatha1>
    <gathalast line="176"><bold>Ñatvā</bold><pageBreak edition="Thai" number="0.0341" /><bold>vimutto na vivādameti, bhavābhavāya na sameti dhīro.</bold></gathalast>
    <paragraph line="177"><bold>Ete ca ñatvā upanissitā</bold>ti. <bold>Ete</bold>ti diṭṭhigatike. <bold>Upanissitā</bold>ti sassatadiṭṭhinissitāti ñatvā, ucchedadiṭṭhinissitāti ñatvā, sassatucchedadiṭṭhinissitāti ñatvā jānitvā tulayitvā tīrayitvā vibhāvayitvā vibhūtaṃ katvāti – ete ca ñatvā upanissitāti.</paragraph>
    <paragraph line="178"><bold>Ñatvā munī nissaye so vīmaṃsī</bold>ti. <bold>Munī</bold>ti. Monaṃ vuccati ñāṇaṃ…pe… saṅgajālamaticca so muni. Muni sassatadiṭṭhinissitāti ñatvā, ucchedadiṭṭhinissitāti ñatvā, sassatucchedadiṭṭhinissitāti ñatvā jānitvā tulayitvā tīrayitvā vibhāvayitvā vibhūtaṃ katvā. <bold>So vīmaṃsī</bold>ti paṇḍito paññavā buddhimā ñāṇī vibhāvī medhāvīti ñatvā muni nissaye so vīmaṃsī. <bold>Ñatvā vimutto na vivādametī</bold>ti ñatvā jānitvā tulayitvā tīrayitvā vibhāvayitvā vibhūtaṃ katvā <pageBreak edition="Myanmar" number="0.0220" />. <bold>Vimutto</bold>ti mutto vimutto parimutto suvimutto accantaanupādāvimokkhena. ‘‘Sabbe saṅkhārā aniccā’’ti ñatvā jānitvā tulayitvā tīrayitvā vibhāvayitvā vibhūtaṃ katvā mutto vimutto parimutto suvimutto accantaanupādāvimokkhena. ‘‘Sabbe saṅkhārā dukkhā’’ti… ‘‘sabbe dhammā anattā’’ti…pe… ‘‘yaṃ kiñci samudayadhammaṃ sabbaṃ taṃ nirodhadhamma’’nti <pageBreak edition="Pali Text Society" number="2.0284" /> ñatvā jānitvā tulayitvā tīrayitvā vibhāvayitvā vibhūtaṃ katvā mutto vimutto parimutto <pageBreak edition="Thai" number="0.0342" /> suvimutto accantaanupādāvimokkhenāti – ñatvā vimutto. <bold>Na vivādametī</bold>ti na kalahaṃ karoti, na bhaṇḍanaṃ karoti, na viggahaṃ karoti, na vivādaṃ karoti, na medhagaṃ karoti. Vuttañhetaṃ bhagavatā – ‘‘evaṃ vimuttacitto kho, aggivessana, bhikkhu na kenaci saṃvadati, na kenaci vivadati, yañca loke vuttaṃ tena ca voharati aparāmasa’’nti – ñatvā vimutto na vivādameti.</paragraph>
    <paragraph line="179"><bold>Bhavābhavāya na sameti dhīro</bold>ti. <bold>Bhavābhavāyā</bold>ti bhavāya kammabhavāya punabbhavāya kāmabhavāya <pageBreak edition="Vipassana Research Institut" number="0.0208" />, kammabhavāya kāmabhavāya punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya arūpabhavāya punabbhavāya punappunabbhavāya punappunagatiyā punappunaupapattiyā punappunapaṭisandhiyā punappunaattabhāvāya punappunābhinibbattiyā na sameti na samāgacchati na gaṇhāti na parāmasati nābhinivisati. <bold>Dhīro</bold>ti dhīro paṇḍito paññavā buddhimā ñāṇī vibhāvī medhāvīti – bhavābhavāya na sameti dhīro.</paragraph>
    <paragraph line="180">Tenāha bhagavā –</paragraph>
    <gatha1 line="181">‘‘Ete ca ñatvā upanissitāti, ñatvā munī nissaye so vīmaṃsī;</gatha1>
    <gathalast line="182">Ñatvā vimutto na vivādameti, bhavābhavāya na sameti dhīro’’ti.</gathalast>
    <centered line="183">Kalahavivādasuttaniddeso ekādasamo.</centered>
  </content>
</document>