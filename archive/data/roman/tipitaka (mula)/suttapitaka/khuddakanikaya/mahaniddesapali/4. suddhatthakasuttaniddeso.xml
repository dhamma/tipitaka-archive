<?xml version="1.0"?>
<document>
<metadata>
<normativeSource>http://tipitaka.org/romn/cscd/s0515m.mul3.xml</normativeSource>
<archivePath>roman/tipitaka (mula)/suttapitaka/khuddakanikaya/mahaniddesapali/4. suddhatthakasuttaniddeso.xml</archivePath>
<titlePath>4. Suddhaṭṭhakasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">4. Suddhaṭṭhakasuttaniddeso</chapter>
<paragraph line="2">Atha <pageBreak edition="V" number="0.0060" /> suddhaṭṭhakasuttaniddesaṃ vakkhati –</paragraph>
<hangnum line="3" number="23"></hangnum>
<gatha1 line="4"><bold>Passāmi</bold><pageBreak edition="T" number="0.0099" /><pageBreak edition="P" number="1.0084" /><bold>suddhaṃ paramaṃ arogaṃ,</bold><bold>diṭṭhena saṃsuddhi narassa hoti;</bold></gatha1>
<gathalast line="5"><bold>Evābhijānaṃ paramanti ñatvā, suddhānupassīti pacceti ñāṇaṃ.</bold></gathalast>
<paragraph line="6"><bold>Passāmi suddhaṃ paramaṃ aroga</bold>nti. <bold>Passāmi suddha</bold>nti passāmi suddhaṃ, dakkhāmi suddhaṃ, olokemi suddhaṃ, nijjhāyāmi suddhaṃ, upaparikkhāmi suddhaṃ. <bold>Paramaṃ aroga</bold>nti paramaṃ ārogyappattaṃ tāṇappattaṃ leṇappattaṃ saraṇappattaṃ abhayappattaṃ accutappattaṃ amatappattaṃ nibbānappattanti – passāmi suddhaṃ paramaṃ arogaṃ.</paragraph>
<paragraph line="7"><bold>Diṭṭhena saṃsuddhi narassa hotī</bold>ti. <alternatives line="3" extra="null" separator="false"><alternative source-abbr="vri" source="vipassana research institut">Cakkhuviññāṇaṃ</alternative><alternative source-abbr="sī." source="sri lanka">cakkhuviññāṇena</alternative><alternative source-abbr="syā." source="thai">cakkhuviññāṇena</alternative></alternatives>  rūpadassanena narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti – diṭṭhena saṃsuddhi narassa hoti.</paragraph>
<paragraph line="8"><bold>Evābhijānaṃ paramanti ñatvā</bold>ti. Evaṃ abhijānanto ājānanto vijānanto paṭivijānanto paṭivijjhanto. ‘‘Idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavara’’nti ñatvā jānitvā tulayitvā <pageBreak edition="T" number="0.0100" /> tīrayitvā vibhāvayitvā vibhūtaṃ katvāti – evābhijānaṃ paramanti ñatvā.</paragraph>
<paragraph line="9"><bold>Suddhānupassīti</bold><pageBreak edition="P" number="1.0085" /><pageBreak edition="M" number="0.0065" /><bold>pacceti ñāṇa</bold>nti. Yo suddhaṃ passati, so suddhānupassī, <bold>pacceti</bold><bold>ñāṇa</bold>nti cakkhuviññāṇaṃ rūpadassanena ñāṇanti pacceti, maggoti pacceti, pathoti pacceti, niyyānanti paccetīti – suddhānupassī pacceti ñāṇaṃ.</paragraph>
<paragraph line="10">Tenāha <pageBreak edition="V" number="0.0061" /> bhagavā –</paragraph>
<gatha1 line="11">‘‘Passāmi suddhaṃ paramaṃ arogaṃ, diṭṭhena saṃsuddhi narassa hoti;</gatha1>
<gathalast line="12">Evābhijānaṃ paramanti ñatvā, suddhānupassīti pacceti ñāṇa’’nti.</gathalast>
<hangnum line="13" number="24"></hangnum>
<gatha1 line="14"><bold>Diṭṭhena ce suddhi narassa hoti,</bold><bold>ñāṇena vā so pajahāti dukkhaṃ;</bold></gatha1>
<gathalast line="15"><bold>Aññena so sujjhati sopadhīko, diṭṭhī hi naṃ pāva tathā vadānaṃ.</bold></gathalast>
<paragraph line="16"><bold>Diṭṭhena ce suddhi narassa hotī</bold>ti. Cakkhuviññāṇaṃ rūpadassanena ce narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti – diṭṭhena ce suddhi narassa hoti.</paragraph>
<paragraph line="17"><bold>Ñāṇena vā so pajahāti dukkha</bold>nti cakkhuviññāṇaṃ rūpadassanena ce naro jātidukkhaṃ pajahati, jarādukkhaṃ pajahati, byādhidukkhaṃ <pageBreak edition="T" number="0.0101" /> pajahati, maraṇadukkhaṃ pajahati, sokaparidevadukkhadomanassupāyāsadukkhaṃ pajahatīti – ñāṇena vā so pajahāti dukkhaṃ.</paragraph>
<paragraph line="18"><bold>Aññena so sujjhati sopadhīko</bold>ti. Aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyā aṭṭhaṅgikā maggā naro sujjhati visujjhati parisujjhati <pageBreak edition="P" number="1.0086" />, muccati vimuccati parimuccati. <bold>Sopadhīko</bold>ti sarāgo sadoso samoho samāno sataṇho sadiṭṭhi sakileso saupādānoti – aññena so sujjhati sopadhīko.</paragraph>
<paragraph line="19"><bold>Diṭṭhī hi naṃ pāva tathā vadāna</bold>nti. Sāva diṭṭhi taṃ puggalaṃ pāvadati – iti vāyaṃ puggalo micchādiṭṭhiko viparītadassano. <bold>Tathā vadāna</bold>nti tathā vadantaṃ kathentaṃ bhaṇantaṃ dīpayantaṃ voharantaṃ. ‘‘Sassato loko <pageBreak edition="M" number="0.0066" />, idameva saccaṃ moghamañña’’nti tathā vadantaṃ kathentaṃ bhaṇantaṃ dīpayantaṃ voharantaṃ. ‘‘Asassato loko…pe… antavā loko… anantavā loko… taṃ jīvaṃ taṃ sarīraṃ… aññaṃ jīvaṃ aññaṃ sarīraṃ… hoti tathāgato paraṃ maraṇā… na hoti tathāgato paraṃ maraṇā… hoti ca na ca hoti tathāgato paraṃ maraṇā… neva hoti na na hoti tathāgato paraṃ maraṇā, idameva saccaṃ moghamañña’’nti tathā vadantaṃ kathentaṃ bhaṇantaṃ dīpayantaṃ voharantanti – diṭṭhī hi naṃ pāva tathā vadānaṃ <pageBreak edition="T" number="0.0102" />.</paragraph>
<paragraph line="20">Tenāha <pageBreak edition="V" number="0.0062" /> bhagavā –</paragraph>
<gatha1 line="21">‘‘Diṭṭhena ce suddhi narassa hoti, ñāṇena vā so pajahāti dukkhaṃ;</gatha1>
<gathalast line="22">Aññena so sujjhati sopadhīko, diṭṭhī hi naṃ pāva tathā vadāna’’nti.</gathalast>
<hangnum line="23" number="25"></hangnum>
<gatha1 line="24"><bold>Na brāhmaṇo aññato suddhimāha,</bold><bold>diṭṭhe sute sīlavate mute vā;</bold></gatha1>
<gathalast line="25"><bold>Puññe ca pāpe ca anūpalitto, attañjaho nayidha pakubbamāno.</bold></gathalast>
<paragraph line="26"><bold>Na brāhmaṇo aññato suddhimāha diṭṭhe sute sīlavate mute vā</bold>ti. <bold>Nā</bold>ti paṭikkhepo. <bold>Brāhmaṇo</bold>ti sattannaṃ dhammānaṃ bāhitattā brāhmaṇo – sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti <pageBreak edition="P" number="1.0087" />, rāgo bāhito hoti, doso bāhito hoti, moho bāhito hoti, māno bāhito hoti. Bāhitāssa honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā.</paragraph>
<gatha1 line="27">Bāhitvā sabbapāpakāni, [sabhiyāti bhagavā]</gatha1>
<gatha2 line="28">Vimalo sādhusamāhito ṭhitatto;</gatha2>
<gathalast line="29">Saṃsāramaticca kevalī so, <alternatives line="11" extra="null" separator="false"><alternative source-abbr="vri" source="vipassana research institut">asito</alternative><alternative source-abbr="syā." source="thai">anissito</alternative></alternatives>  tādi pavuccate sa brahmā.</gathalast>
<paragraph line="30"><bold>Na</bold><pageBreak edition="T" number="0.0103" /><pageBreak edition="M" number="0.0067" /><bold>brāhmaṇo aññato suddhimāhā</bold>ti. Brāhmaṇo aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyena aṭṭhaṅgikena maggena suddhiṃ visuddhiṃ parisuddhiṃ, muttiṃ vimuttiṃ parimuttiṃ, nāha na katheti na bhaṇati na dīpayati na voharatīti – na brāhmaṇo aññato suddhimāha.</paragraph>
<paragraph line="31"><bold>Diṭṭhe sute sīlavate mute vā</bold>ti. Santeke samaṇabrāhmaṇā diṭṭhisuddhikā. Te ekaccānaṃ rūpānaṃ dassanaṃ maṅgalaṃ paccenti, ekaccānaṃ rūpānaṃ dassanaṃ amaṅgalaṃ paccenti. Katamesaṃ rūpānaṃ dassanaṃ maṅgalaṃ paccenti? Te kālato vuṭṭhahitvā abhimaṅgalagatāni rūpāni passanti – <alternatives line="19" extra="null" separator="true"><alternative source-abbr="vri" source="vipassana research institut">cāṭakasakuṇaṃ</alternative><alternative source-abbr="syā." source="thai">vātasakuṇaṃ</alternative><alternative source-abbr="ka." source="cambodian">cāpasakuṇaṃ</alternative></alternatives>  passanti, phussaveḷuvalaṭṭhiṃ passanti, gabbhinitthiṃ passanti, kumārakaṃ khandhe āropetvā gacchantaṃ passanti, puṇṇaghaṭaṃ passanti, rohitamacchaṃ passanti, ājaññaṃ passanti, ājaññarathaṃ passanti, usabhaṃ <pageBreak edition="P" number="1.0088" /> passanti, gokapilaṃ passanti. Evarūpānaṃ rūpānaṃ dassanaṃ maṅgalaṃ paccenti. Katamesaṃ rūpānaṃ dassanaṃ amaṅgalaṃ paccenti? Palālapuñjaṃ passanti, takkaghaṭaṃ <pageBreak edition="V" number="0.0063" /> passanti, rittaghaṭaṃ passanti, naṭaṃ passanti, naggasamaṇakaṃ passanti, kharaṃ passanti, kharayānaṃ passanti, ekayuttayānaṃ passanti <pageBreak edition="T" number="0.0104" />, kāṇaṃ passanti, kuṇiṃ passanti, khañjaṃ passanti, <alternatives line="28" extra="null" separator="false"><alternative source-abbr="vri" source="vipassana research institut">pakkhahataṃ</alternative><alternative source-abbr="ka." source="cambodian">pakkhapādaṃ</alternative></alternatives>  passanti, jiṇṇakaṃ passanti, <alternatives line="36" extra="null" separator="false"><alternative source-abbr="vri" source="vipassana research institut">byādhikaṃ</alternative><alternative source-abbr="sī." source="sri lanka">byādhitaṃ</alternative></alternatives>  passanti. Evarūpānaṃ rūpānaṃ dassanaṃ amaṅgalaṃ paccenti. Ime te samaṇabrāhmaṇā diṭṭhisuddhikā. Te diṭṭhena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti.</paragraph>
<paragraph line="32">Santeke samaṇabrāhmaṇā sutasuddhikā. Te ekaccānaṃ saddānaṃ savanaṃ maṅgalaṃ paccenti, ekaccānaṃ saddānaṃ savanaṃ amaṅgalaṃ paccenti. Katamesaṃ saddānaṃ savanaṃ maṅgalaṃ paccenti? Te kālato vuṭṭhahitvā abhimaṅgalagatāni saddāni suṇanti – vaḍḍhāti vā vaḍḍhamānāti vā puṇṇāti vā phussāti vā asokāti vā sumanāti vā sunakkhattāti vā sumaṅgalāti vā sirīti vā sirīvaḍḍhāti vā. Evarūpānaṃ saddānaṃ savanaṃ maṅgalaṃ paccenti. Katamesaṃ saddānaṃ savanaṃ amaṅgalaṃ paccenti? Kāṇoti vā kuṇīti vā khañjoti vā pakkhahatoti vā jiṇṇakoti vā byādhikoti vā matoti vā chindanti vā bhindanti vā daḍḍhanti vā naṭṭhanti vā natthīti vā. Evarūpānaṃ saddānaṃ savanaṃ <pageBreak edition="M" number="0.0068" /> amaṅgalaṃ paccenti. Ime te samaṇabrāhmaṇā sutasuddhikā. Te sutena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti.</paragraph>
<paragraph line="33">Santeke <pageBreak edition="T" number="0.0105" /> samaṇabrāhmaṇā sīlasuddhikā. Te sīlamattena saṃyamamattena saṃvaramattena avītikkamamattena suddhiṃ <pageBreak edition="P" number="1.0089" /> visuddhiṃ parisuddhiṃ muttiṃ vimuttiṃ parimuttiṃ paccenti. <alternatives line="44" extra="null" separator="true"><alternative source-abbr="vri" source="vipassana research institut">Samaṇomuṇḍikāputto</alternative><alternative source-abbr="sī." source="sri lanka">samaṇo maṇḍikāputto</alternative><alternative source-abbr="syā." source="thai">samaṇamuṇḍikāputto</alternative></alternatives>  evamāha – ‘‘catūhi kho ahaṃ, <alternatives line="53" extra=" evamuparipi" separator="false"><alternative source-abbr="vri" source="vipassana research institut">gahapati</alternative><alternative source-abbr="sī." source="sri lanka">thapati</alternative><alternative source-abbr="syā." source="thai">thapati</alternative></alternatives> , dhammehi samannāgataṃ purisapuggalaṃ paññāpemi sampannakusalaṃ paramakusalaṃ uttamapattippattaṃ samaṇaṃ ayojjaṃ. Katamehi catūhi? Idha, gahapati, na kāyena pāpakaṃ kammaṃ karoti, na pāpakaṃ vācaṃ bhāsati, na pāpakaṃ saṅkappaṃ saṅkappati, na pāpakaṃ ājīvaṃ ājīvati. Imehi kho ahaṃ, gahapati, catūhi dhammehi samannāgataṃ purisapuggalaṃ paññāpemi sampannakusalaṃ paramakusalaṃ uttamapattippattaṃ samaṇaṃ ayojjaṃ’’. Evameva santeke samaṇabrāhmaṇā sīlasuddhikā, te sīlamattena saṃyamamattena saṃvaramattena avītikkamamattena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti.</paragraph>
<paragraph line="34">Santeke samaṇabrāhmaṇā vatasuddhikā. Te hatthivatikā vā honti, assavatikā vā honti, govatikā vā honti, kukkuravatikā vā honti, kākavatikā vā honti, vāsudevavatikā vā honti, baladevavatikā vā honti, puṇṇabhaddavatikā vā honti, maṇibhaddavatikā vā honti, aggivatikā vā honti, nāgavatikā vā honti, supaṇṇavatikā <pageBreak edition="V" number="0.0064" /> vā honti, yakkhavatikā vā honti, asuravatikā vā honti, gandhabbavatikā vā honti, mahārājavatikā vā honti, candavatikā vā honti, sūriyavatikā vā <pageBreak edition="T" number="0.0106" /> honti, indavatikā vā honti, brahmavatikā vā honti, devavatikā vā honti, disāvatikā vā honti. Ime te samaṇabrāhmaṇā vatasuddhikā. Te vatena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti.</paragraph>
<paragraph line="35">Santeke samaṇabrāhmaṇā mutasuddhikā. Te kālato uṭṭhahitvā pathaviṃ āmasanti, haritaṃ āmasanti, gomayaṃ <pageBreak edition="P" number="1.0090" /> āmasanti, kacchapaṃ āmasanti, phālaṃ akkamanti, tilavāhaṃ āmasanti, phussatilaṃ khādanti, phussatelaṃ <pageBreak edition="M" number="0.0069" /> makkhenti, phussadantakaṭṭhaṃ khādanti, phussamattikāya nhāyanti, phussasāṭakaṃ nivāsenti, phussaveṭhanaṃ veṭhenti. Ime te samaṇabrāhmaṇā mutasuddhikā. Te mutena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. Na brāhmaṇo aññato suddhimāha.</paragraph>
<paragraph line="36"><bold>Diṭṭhe sute sīlavate mute vā</bold>ti. Brāhmaṇo diṭṭhasuddhiyāpi suddhiṃ nāha, sutasuddhiyāpi suddhiṃ nāha, sīlasuddhiyāpi suddhiṃ nāha, vatasuddhiyāpi suddhiṃ nāha, mutasuddhiyāpi suddhiṃ nāha na katheti na bhaṇati na dīpayati na voharatīti – na brāhmaṇo aññato suddhimāha diṭṭhe sute sīlavate mute vā.</paragraph>
<paragraph line="37"><bold>Puññe ca pāpe ca anūpalitto</bold>ti. <bold>Puññaṃ</bold> vuccati yaṃ kiñci tedhātukaṃ kusalābhisaṅkhāraṃ, <bold>apuññaṃ</bold> vuccati sabbaṃ akusalaṃ. Yato puññābhisaṅkhāro ca apuññābhisaṅkhāro ca āneñjābhisaṅkhāro <pageBreak edition="T" number="0.0107" /> ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā; ettāvatā puññe ca pāpe ca na limpati na palimpati na upalimpati alitto apalitto anūpalitto nikkhanto nissaṭo vippamutto visaññutto vimariyādikatena cetasā viharatīti – puññe ca pāpe ca anūpalitto.</paragraph>
<paragraph line="38"><bold>Attañjaho nayidha pakubbamāno</bold>ti. <bold>Attañ<alternatives line="61" extra="null" separator="true"><alternative source-abbr="vri" source="vipassana research institut">jaho</alternative><alternative source-abbr="sī." source="sri lanka">gāhajaho</alternative><alternative source-abbr="syā." source="thai">gāhajaho</alternative><alternative source-abbr="ka." source="cambodian">attagāhaṃ jaho</alternative></alternatives></bold>ti attadiṭṭhijaho. <bold>Attañjaho</bold>ti gāhaṃ jaho . <bold>Attañjaho</bold>ti taṇhāvasena diṭṭhivasena gahitaṃ parāmaṭṭhaṃ abhiniviṭṭhaṃ ajjhositaṃ <pageBreak edition="P" number="1.0091" /> adhimuttaṃ, sabbaṃ taṃ cattaṃ hoti vantaṃ muttaṃ pahīnaṃ paṭinissaṭṭhaṃ. <bold>Nayidha pakubbamāno</bold>ti puññābhisaṅkhāraṃ vā apuññābhisaṅkhāraṃ vā āneñjābhisaṅkhāraṃ vā apakubbamāno ajanayamāno asañjanayamāno anibbattayamāno anabhinibbattayamānoti – attañjaho nayidha pakubbamāno.</paragraph>
<paragraph line="39">Tenāha <pageBreak edition="V" number="0.0065" /> bhagavā –</paragraph>
<gatha1 line="40">‘‘Na brāhmaṇo aññato suddhimāha, diṭṭhe sute sīlavate mute vā;</gatha1>
<gathalast line="41">Puññe ca pāpe ca anūpalitto, attañjaho nayidha pakubbamāno’’ti.</gathalast>
<hangnum line="42" number="26"></hangnum>
<gatha1 line="43"><bold>Purimaṃ</bold><pageBreak edition="M" number="0.0070" /><bold>pahāya aparaṃ sitāse,</bold><bold>ejānugā te na taranti saṅgaṃ;</bold></gatha1>
<gathalast line="44"><bold>Te</bold><pageBreak edition="T" number="0.0108" /><bold>uggahāyanti nirassajanti, kapīva sākhaṃ <alternatives line="70" extra="null" separator="false"><alternative source-abbr="vri" source="vipassana research institut">pamuñcaṃ</alternative><alternative source-abbr="sī." source="sri lanka">pamukhaṃ</alternative><alternative source-abbr="syā." source="thai">pamukhaṃ</alternative></alternatives></bold><bold>gahāya.</bold></gathalast>
<paragraph line="45"><bold>Purimaṃ pahāya aparaṃ sitāse</bold>ti. Purimaṃ satthāraṃ pahāya paraṃ satthāraṃ nissitā; purimaṃ dhammakkhānaṃ pahāya aparaṃ dhammakkhānaṃ nissitā; purimaṃ gaṇaṃ pahāya aparaṃ gaṇaṃ nissitā; purimaṃ diṭṭhiṃ pahāya aparaṃ diṭṭhiṃ nissitā; purimaṃ paṭipadaṃ pahāya aparaṃ paṭipadaṃ nissitā; purimaṃ maggaṃ pahāya aparaṃ maggaṃ nissitā sannissitā allīnā upagatā ajjhositā adhimuttāti – purimaṃ pahāya aparaṃ sitāse.</paragraph>
<paragraph line="46"><bold>Ejānugā te na taranti saṅga</bold>nti. <bold>Ejā</bold> vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Ejānugā</bold>ti ejānugā ejānugatā ejānusaṭā ejāya pannā patitā abhibhūtā pariyādinnacittā. <bold>Te na taranti saṅga</bold>nti rāgasaṅgaṃ dosasaṅgaṃ mohasaṅgaṃ mānasaṅgaṃ diṭṭhisaṅgaṃ kilesasaṅgaṃ duccaritasaṅgaṃ na taranti na uttaranti na pataranti na samatikkamanti na vītivattantīti – ejānugā te na taranti saṅgaṃ.</paragraph>
<paragraph line="47"><bold>Te uggahāyanti nirassajantī</bold>ti satthāraṃ gaṇhanti, taṃ muñcitvā aññaṃ satthāraṃ gaṇhanti; dhammakkhānaṃ gaṇhanti <pageBreak edition="P" number="1.0092" />, taṃ muñcitvā aññaṃ dhammakkhānaṃ gaṇhanti; gaṇaṃ gaṇhanti, taṃ muñcitvā aññaṃ gaṇaṃ gaṇhanti; diṭṭhiṃ gaṇhanti, taṃ muñcitvā aññaṃ <pageBreak edition="T" number="0.0109" /> diṭṭhiṃ gaṇhanti; paṭipadaṃ gaṇhanti, taṃ muñcitvā aññaṃ paṭipadaṃ gaṇhanti; maggaṃ gaṇhanti, taṃ muñcitvā aññaṃ maggaṃ gaṇhanti; gaṇhanti ca muñcanti ca ādiyanti ca nirassajanti cāti – te uggahāyanti nirassajanti.</paragraph>
<paragraph line="48"><bold>Kapīva sākhaṃ pamuñcaṃ gahāyā</bold>ti. Yathā makkaṭo araññe pavane caramāno sākhaṃ gaṇhāti, taṃ muñcitvā aññaṃ sākhaṃ gaṇhāti. Evameva puthusamaṇabrāhmaṇā puthudiṭṭhigatāni gaṇhanti ca muñcanti ca ādiyanti ca nirassajanti cāti – kapīva sākhaṃ pamuñcaṃ gahāya.</paragraph>
<paragraph line="49">Tenāha <pageBreak edition="V" number="0.0066" /> bhagavā –</paragraph>
<gatha1 line="50">‘‘Purimaṃ pahāya aparaṃ sitāse, ejānugā te na taranti saṅgaṃ;</gatha1>
<gathalast line="51">Te uggahāyanti nirassajanti, kapīva sākhaṃ pamuñcaṃ gahāyā’’ti.</gathalast>
<hangnum line="52" number="27"></hangnum>
<gatha1 line="53"><bold>Sayaṃ</bold><pageBreak edition="M" number="0.0071" /><bold>samādāya vatāni jantu, uccāvacaṃ gacchati saññasatto;</bold></gatha1>
<gathalast line="54"><bold>Vidvā ca vedehi samecca dhammaṃ, na uccāvacaṃ gacchati bhūripañño.</bold></gathalast>
<paragraph line="55"><bold>Sayaṃ samādāya vatāni jantū</bold>ti. <bold>Sayaṃ samādāyā</bold>ti sāmaṃ samādāya <pageBreak edition="T" number="0.0110" />. <bold>Vatānī</bold>ti hatthivataṃ vā assavataṃ vā govataṃ vā kukkūravataṃ vā kākavataṃ vā vāsudevavataṃ vā baladevavataṃ vā puṇṇabhaddavataṃ vā maṇibhaddavataṃ vā aggivataṃ vā nāgavataṃ vā supaṇṇavataṃ vā yakkhavataṃ vā asuravataṃ vā…pe… disāvataṃ vā ādāya samādāya ādiyitvā samādiyitvā gaṇhitvā parāmasitvā abhinivisitvā. <bold>Jantū</bold>ti satto naro <pageBreak edition="P" number="1.0093" /> …pe… manujoti – sayaṃ samādāya vatāni jantu.</paragraph>
<paragraph line="56"><bold>Uccāvacaṃ gacchati saññasatto</bold>ti satthārato satthāraṃ gacchati; dhammakkhānato dhammakkhānaṃ gacchati; gaṇato gaṇaṃ gacchati; diṭṭhiyā diṭṭhiṃ gacchati; paṭipadāya paṭipadaṃ gacchati; maggato maggaṃ gacchati. <bold>Saññasatto</bold>ti kāmasaññāya byāpādasaññāya vihiṃsāsaññāya diṭṭhisaññāya satto visatto āsatto laggo laggito palibuddho. Yathā bhittikhile vā nāgadante vā bhaṇḍaṃ sattaṃ visattaṃ āsattaṃ laggaṃ laggitaṃ palibuddhaṃ, evameva kāmasaññāya byāpādasaññāya vihiṃsāsaññāya diṭṭhisaññāya satto visatto āsatto laggo laggito palibuddhoti – uccāvacaṃ gacchati saññasatto.</paragraph>
<paragraph line="57"><bold>Vidvā ca vedehi samecca dhamma</bold>nti. <bold>Vidvā</bold>ti vidvā vijjāgato ñāṇī vibhāvī medhāvī. <bold>Vedehī</bold>ti <bold>vedā</bold> vuccanti catūsu maggesu ñāṇaṃ paññā paññindriyaṃ paññābalaṃ dhammavicayasambojjhaṅgo vīmaṃsā vipassanā sammādiṭṭhi. Tehi vedehi <pageBreak edition="T" number="0.0111" /> jātijarāmaraṇassa antagato antappatto, koṭigato koṭippatto, pariyantagato pariyantappatto, vosānagato vosānappatto, tāṇagato tāṇappatto, leṇagato leṇappatto, saraṇagato saraṇappatto, abhayagato abhayappatto, accutagato accutappatto, amatagato amatappatto, nibbānagato nibbānappatto. Vedānaṃ vā antagatoti <bold>vedagū</bold>, vedehi vā antagatoti vedagū, sattannaṃ vā dhammānaṃ viditattā vedagū. Sakkāyadiṭṭhi viditā hoti, vicikicchā viditā hoti, sīlabbataparāmāso vidito <pageBreak edition="V" number="0.0067" /><pageBreak edition="M" number="0.0072" /> hoti, rāgo vidito hoti, doso vidito hoti, moho vidito hoti, māno vidito hoti, viditāssa honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā.</paragraph>
<gatha1 line="58">Vedāni viceyya kevalāni, [sabhiyāti bhagavā]</gatha1>
<gatha2 line="59">Samaṇānaṃ <alternatives line="78" extra=" su. ni. 534" separator="false"><alternative source-abbr="vri" source="vipassana research institut">yānīdhatthi</alternative><alternative source-abbr="sī." source="sri lanka">yānipatthi</alternative><alternative source-abbr="syā." source="thai">yānipatthi</alternative></alternatives>  brāhmaṇānaṃ;</gatha2>
<gathalast line="60">Sabbavedanāsu vītarāgo, sabbaṃ vedamaticca vedagū soti.</gathalast>
<paragraph line="61"><bold>Vidvā</bold><pageBreak edition="P" number="1.0094" /><bold>ca vedehi samecca dhamma</bold>nti. Samecca abhisamecca dhammaṃ. Sabbe saṅkhārā aniccāti samecca abhisamecca dhammaṃ; sabbe saṅkhārā dukkhāti samecca abhisamecca dhammaṃ; sabbe dhammā anattāti samecca abhisamecca dhammaṃ; avijjāpaccayā saṅkhārāti samecca abhisamecca dhammaṃ; saṅkhārapaccayā viññāṇanti samecca abhisamecca dhammaṃ; viññāṇapaccayā <pageBreak edition="T" number="0.0112" /> nāmarūpanti…pe… nāmarūpapaccayā saḷāyatananti… saḷāyatanapaccayā phassoti… phassapaccayā vedanāti… vedanāpaccayā taṇhāti… taṇhāpaccayā upādānanti… upādānapaccayā bhavoti… bhavapaccayā jātīti… jātipaccayā jarāmaraṇanti samecca abhisamecca dhammaṃ; avijjānirodhā saṅkhāranirodhoti samecca abhisamecca dhammaṃ; saṅkhāranirodhā viññāṇanirodhoti samecca abhisamecca dhammaṃ; viññāṇanirodhā nāmarūpanirodhoti… nāmarūpanirodhā saḷāyatananirodhoti… saḷāyatananirodhā phassanirodhoti… phassanirodhā vedanānirodhoti… vedanānirodhā taṇhānirodhoti… taṇhānirodhā upādānanirodhoti… upādānanirodhā bhavanirodhoti… bhavanirodhā jātinirodhoti… jātinirodhā jarāmaraṇanirodhoti samecca abhisamecca dhammaṃ; idaṃ dukkhanti samecca abhisamecca dhammaṃ; ayaṃ dukkhasamudayoti… ayaṃ dukkhanirodhoti… ayaṃ dukkhanirodhagāminī paṭipadāti samecca abhisamecca dhammaṃ; ime āsavāti samecca abhisamecca dhammaṃ; ayaṃ āsavasamudayoti… ayaṃ āsavanirodhoti… ayaṃ āsavanirodhagāminī paṭipadāti samecca abhisamecca dhammaṃ; ime dhammā abhiññeyyāti samecca abhisamecca dhammaṃ; ime dhammā pariññeyyāti… ime dhammā pahātabbāti… ime dhammā bhāvetabbāti <pageBreak edition="M" number="0.0073" />… ime dhammā sacchikātabbāti samecca abhisamecca dhammaṃ. Channaṃ phassāyatanānaṃ samudayañca atthaṅgamañca assādañca ādīnavañca nissaraṇañca samecca <pageBreak edition="T" number="0.0113" /> abhisamecca dhammaṃ. Pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca samecca abhisamecca <pageBreak edition="P" number="1.0095" /> dhammaṃ. Catunnaṃ mahābhūtānaṃ samudayañca atthaṅgamañca assādañca ādīnavañca nissaraṇañca samecca abhisamecca dhammaṃ. Yaṃ kiñci samudayadhammaṃ <pageBreak edition="V" number="0.0068" /> sabbaṃ taṃ nirodhadhammanti samecca abhisamecca dhammanti – vidvā ca vedehi samecca dhammaṃ.</paragraph>
<paragraph line="62"><bold>Na uccāvacaṃ gacchati bhūripañño</bold>ti na satthārato satthāraṃ gacchati, na dhammakkhānato dhammakkhānaṃ gacchati, na gaṇato gaṇaṃ gacchati, na diṭṭhiyā diṭṭhiṃ gacchati, na paṭipadāya paṭipadaṃ gacchati, na maggato maggaṃ gacchati. <bold>Bhūripañño</bold>ti bhūripañño mahāpañño puthupañño hāsapañño javanapañño tikkhapañño nibbedhikapañño. <bold>Bhūri</bold> vuccati pathavī. Tāya pathavisamāya paññāya vipulāya vitthatāya samannāgatoti – na uccāvacaṃ gacchati bhūripañño.</paragraph>
<paragraph line="63">Tenāha bhagavā –</paragraph>
<gatha1 line="64">‘‘Sayaṃ samādāya vatāni jantu, uccāvacaṃ gacchati saññasatto;</gatha1>
<gathalast line="65">Vidvā ca vedehi samecca dhammaṃ, na uccāvacaṃ gacchati bhūripañño’’ti.</gathalast>
<hangnum line="66" number="28"></hangnum>
<gatha1 line="67"><bold>Sa sabbadhammesu visenibhūto,</bold><bold>yaṃ kiñci diṭṭhaṃ va sutaṃ mutaṃ vā;</bold></gatha1>
<gathalast line="68"><bold>Tameva</bold><pageBreak edition="T" number="0.0114" /><bold>dassiṃ vivaṭaṃ carantaṃ, kenīdha lokasmi vikappayeyya.</bold></gathalast>
<paragraph line="69"><bold>Sa sabbadhammesu visenibhūto yaṃ kiñci diṭṭhaṃ va sutaṃ mutaṃ vā</bold>ti. <bold>Senā</bold> vuccati mārasenā. Kāyaduccaritaṃ mārasenā, vacīduccaritaṃ mārasenā, manoduccaritaṃ mārasenā, rāgo mārasenā, doso mārasenā, moho mārasenā, kodho mārasenā, upanāho…pe… sabbākusalābhisaṅkhārā mārasenā.</paragraph>
<paragraph line="70">Vuttañhetaṃ bhagavatā –</paragraph>
<gatha1 line="71">‘‘Kāmā <pageBreak edition="P" number="1.0096" /> te paṭhamā senā, dutiyā arati vuccati;</gatha1>
<gathalast line="72">Tatiyā khuppipāsā te, catutthī taṇhā vuccati.</gathalast>
<gatha1 line="73">‘‘Pañcamī <pageBreak edition="M" number="0.0074" /> thinamiddhaṃ te, chaṭṭhā bhīrū pavuccati;</gatha1>
<gathalast line="74">Sattamī vicikicchā te, makkho thambho te aṭṭhamo.</gathalast>
<gatha1 line="75">‘‘Lābho siloko sakkāro, micchāladdho ca yo yaso;</gatha1>
<gathalast line="76">Yo cattānaṃ samukkaṃse, pare ca avajānati.</gathalast>
<gatha1 line="77">‘‘Esā <pageBreak edition="V" number="0.0069" /> namuci te senā, kaṇhassābhippahārinī;</gatha1>
<gathalast line="78">Na naṃ asuro jināti, jetvāva labhate sukha’’nti.</gathalast>
<paragraph line="79">Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, so vuccati visenibhūto. So diṭṭhe visenibhūto, sute visenibhūto, mute visenibhūto, viññāte visenibhūtoti – sa sabbadhammesu visenibhūto yaṃ kiñci diṭṭhaṃ va sutaṃ mutaṃ vā.</paragraph>
<paragraph line="80"><bold>Tameva</bold><pageBreak edition="T" number="0.0115" /><bold>dassiṃ vivaṭaṃ caranta</bold>nti. Tameva suddhadassiṃ visuddhadassiṃ parisuddhadassiṃ vodātadassiṃ pariyodātadassiṃ. Atha vā, suddhadassanaṃ visuddhadassanaṃ parisuddhadassanaṃ vodātadassanaṃ pariyodātadassanaṃ. <bold>Vivaṭa</bold>nti taṇhāchadanaṃ diṭṭhichadanaṃ kilesachadanaṃ duccaritachadanaṃ avijjāchadanaṃ. Tāni chadanāni vivaṭāni honti viddhaṃsitāni ugghāṭitāni samugghāṭitāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. <bold>Caranta</bold>nti carantaṃ vicarantaṃ viharantaṃ iriyantaṃ vattentaṃ pālentaṃ yapentaṃ yāpentanti – tameva dassiṃ vivaṭaṃ carantaṃ.</paragraph>
<paragraph line="81"><bold>Kenīdha</bold><pageBreak edition="P" number="1.0097" /><bold>lokasmi vikappayeyyā</bold>ti. <bold>Kappā</bold>ti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho. Taṇhākappassa pahīnattā diṭṭhikappassa paṭinissaṭṭhattā kena rāgena kappeyya, kena dosena kappeyya, kena mohena kappeyya, kena mānena kappeyya, kāya diṭṭhiyā kappeyya, kena uddhaccena kappeyya, kāya vicikicchāya kappeyya, kehi anusayehi kappeyya – rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. Te abhisaṅkhārā pahīnā. Abhisaṅkhārānaṃ pahīnattā <pageBreak edition="M" number="0.0075" /> gatiyo kena kappeyya – nerayikoti vā tiracchānayonikoti <pageBreak edition="T" number="0.0116" /> vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā. So hetu natthi, paccayo natthi, kāraṇaṃ natthi, yena kappeyya vikappeyya vikappaṃ āpajjeyya. <bold>Lokasmi</bold>nti apāyaloke manussaloke devaloke khandhaloke dhātuloke āyatanaloketi – kenīdha lokasmiṃ vikappayeyya.</paragraph>
<paragraph line="82">Tenāha <pageBreak edition="V" number="0.0070" /> bhagavā –</paragraph>
<gatha1 line="83">‘‘Sa sabbadhammesu visenibhūto, yaṃ kiñci diṭṭhaṃ va sutaṃ mutaṃ vā;</gatha1>
<gathalast line="84">Tameva dassiṃ vivaṭaṃ carantaṃ, kenīdha lokasmi vikappayeyyā’’ti.</gathalast>
<hangnum line="85" number="29"></hangnum>
<gatha1 line="86"><bold>Na kappayanti na purekkharonti, accantasuddhīti na te vadanti;</bold></gatha1>
<gathalast line="87"><bold>Ādānaganthaṃ gathitaṃ visajja, āsaṃ na kubbanti kuhiñci loke.</bold></gathalast>
<paragraph line="88"><bold>Na kappayanti na purekkharontī</bold>ti. <bold>Kappā</bold>ti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Tesaṃ taṇhākappo pahīno, diṭṭhikappo paṭinissaṭṭho. Taṇhākappassa pahīnattā, diṭṭhikappassa paṭinissaṭṭhattā taṇhākappaṃ vā diṭṭhikappaṃ <pageBreak edition="P" number="1.0098" /> vā na kappenti na janenti na sañjanenti na nibbattenti nābhinibbattentīti – na kappayanti <pageBreak edition="T" number="0.0117" />. <bold>Na purekkharontī</bold>ti. <bold>Purekkhārā</bold>ti dve purekkhārā – taṇhāpurekkhāro ca diṭṭhipurekkhāro ca…pe… ayaṃ taṇhāpurekkhāro…pe… ayaṃ diṭṭhipurekkhāro. Tesaṃ taṇhāpurekkhāro pahīno, diṭṭhipurekkhāro paṭinissaṭṭho. Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṃ vā na diṭṭhiṃ vā purato katvā caranti, na taṇhādhajā na taṇhāketū na taṇhādhipateyyā, na diṭṭhidhajā na diṭṭhiketū na diṭṭhādhipateyyā, na taṇhāya vā na diṭṭhiyā vā parivāritā carantīti – na kappayanti na purekkharonti.</paragraph>
<paragraph line="89"><bold>Accantasuddhīti na te vadantī</bold>ti accantasuddhiṃ saṃsārasuddhiṃ akiriyadiṭṭhiṃ sassatavādaṃ na vadanti na kathenti na bhaṇanti na dīpayanti na voharantīti – accantasuddhīti na te vadanti.</paragraph>
<paragraph line="90"><bold>Ādānaganthaṃ</bold><pageBreak edition="M" number="0.0076" /><bold>gathitaṃ visajjā</bold>ti. <bold>Ganthā</bold>ti cattāro ganthā – abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho. Attano diṭṭhiyā rāgo abhijjhā kāyagantho; paravādesu āghāto appaccayo byāpādo kāyagantho; attano sīlaṃ vā vataṃ vā sīlavataṃ vā parāmasantīti sīlabbataparāmāso kāyagantho, attano diṭṭhi idaṃsaccābhiniveso kāyagantho. Kiṃkāraṇā vuccati ādānagantho? Tehi ganthehi rūpaṃ ādiyanti upādiyanti gaṇhanti parāmasanti abhinivisanti; vedanaṃ…pe… saññaṃ… saṅkhāre… viññāṇaṃ… gatiṃ <pageBreak edition="T" number="0.0118" />… upapattiṃ… paṭisandhiṃ… bhavaṃ… saṃsāravaṭṭaṃ ādiyanti upādiyanti gaṇhanti parāmasanti abhinivisanti. Taṃkāraṇā vuccati ādānagantho. <bold>Visajjā</bold>ti <pageBreak edition="V" number="0.0071" /> ganthe vosajjitvā vā – visajja. Atha vā ganthe gadhite <pageBreak edition="P" number="1.0099" /> ganthite bandhe vibandhe ābandhe lagge laggite palibuddhe bandhane <alternatives line="86" extra="null" separator="false"><alternative source-abbr="vri" source="vipassana research institut">poṭayitvā</alternative><alternative source-abbr="syā." source="thai">phoṭayitvā</alternative></alternatives> –  visajja. Yathā vayhaṃ vā rathaṃ vā sakaṭaṃ vā sandamānikaṃ vā sajjaṃ visajjaṃ karonti vikopenti; evameva ganthe vosajjitvā – visajja. Atha vā ganthe gadhite ganthite bandhe vibandhe ābandhe lagge laggite palibuddhe bandhane poṭayitvā visajjāti – ādānaganthaṃ gathitaṃ visajja.</paragraph>
<paragraph line="91"><bold>Āsaṃ na kubbanti kuhiñci loke</bold>ti. <bold>Āsā</bold> vuccati taṇhā yo rāgo sārāgo…pe… abhijjhā lobho akusalamūlaṃ. <bold>Āsaṃ na kubbantī</bold>ti āsaṃ na kubbanti na janenti na sañjanenti na nibbattenti na abhinibbattenti. <bold>Kuhiñcī</bold>ti kuhiñci kimhici katthaci ajjhattaṃ vā bahiddhā vā ajjhattabahiddhā vā. <bold>Loke</bold>ti apāyaloke…pe… āyatanaloketi – āsaṃ na kubbanti kuhiñci loke.</paragraph>
<paragraph line="92">Tenāha bhagavā –</paragraph>
<gatha1 line="93">‘‘Na kappayanti na purekkharonti, accantasuddhīti na te vadanti;</gatha1>
<gathalast line="94">Ādānaganthaṃ gathitaṃ visajja, āsaṃ na kubbanti kuhiñci loke’’ti.</gathalast>
<hangnum line="95" number="30"></hangnum>
<gatha1 line="96"><bold>Sīmātigo</bold><pageBreak edition="T" number="0.0119" /><bold>brāhmaṇo tassa natthi, ñatvā ca disvā ca samuggahītaṃ;</bold></gatha1>
<gathalast line="97"><bold>Na rāgarāgī na virāgaratto, tassīdha natthi paramuggahītaṃ.</bold></gathalast>
<paragraph line="98"><bold>Sīmātigo</bold><pageBreak edition="M" number="0.0077" /><bold>brāhmaṇo tassa natthi, ñatvā ca disvā ca samuggahīta</bold>nti. <bold>Sīmā</bold>ti catasso sīmāyo – sakkāyadiṭṭhi, vicikicchā, sīlabbataparāmāso, diṭṭhānusayo, vicikicchānusayo, tadekaṭṭhā ca kilesā – ayaṃ paṭhamā sīmā. Oḷārikaṃ kāmarāgasaññojanaṃ, paṭighasaññojanaṃ, oḷāriko kāmarāgānusayo, paṭighānusayo, tadekaṭṭhā ca kilesā – ayaṃ dutiyā sīmā. Anusahagataṃ kāmarāgasaññojanaṃ, paṭighasaññojanaṃ, anusahagato kāmarāgānusayo, paṭighānusayo, tadekaṭṭhā ca kilesā – ayaṃ tatiyā sīmā. Rūparāgo <pageBreak edition="P" number="1.0100" /> arūparāgo māno uddhaccaṃ avijjā, mānānusayo bhavarāgānusayo avijjānusayo, tadekaṭṭhā ca kilesā – ayaṃ catutthā sīmā. Yato ca catūhi ariyamaggehi imā catasso sīmāyo atikkanto hoti samatikkanto vītivatto, so vuccati sīmātigo. <bold>Brāhmaṇo</bold>ti sattannaṃ dhammānaṃ bāhitattā brāhmaṇo – sakkāyadiṭṭhi bāhitā hoti, vicikicchā bāhitā hoti <pageBreak edition="V" number="0.0072" />, sīlabbataparāmāso bāhito hoti…pe… asito tādi pavuccate sa brahmā. <bold>Tassā</bold>ti arahato khīṇāsavassa.</paragraph>
<paragraph line="99"><bold>Ñatvā</bold>ti paracittañāṇena vā ñatvā pubbenivāsānussatiñāṇena vā ñatvā. <bold>Disvā</bold>ti maṃsacakkhunā vā disvā dibbacakkhunā vā disvā. <bold>Sīmātigo brāhmaṇo tassa natthi, ñatvā</bold><pageBreak edition="T" number="0.0120" /><bold>ca disvā ca samuggahīta</bold>nti. Tassa idaṃ paramaṃ aggaṃ seṭṭhaṃ <alternatives line="94" extra="null" separator="false"><alternative source-abbr="vri" source="vipassana research institut">visiṭṭhaṃ</alternative><alternative source-abbr="sī." source="sri lanka">viseṭṭhaṃ</alternative><alternative source-abbr="syā." source="thai">viseṭṭhaṃ</alternative></alternatives>  pāmokkhaṃ uttamaṃ pavaranti gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti – sīmātigo brāhmaṇo tassa natthi ñatvā ca disvā ca samuggahītaṃ.</paragraph>
<paragraph line="100"><bold>Na rāgarāgī na virāgaratto</bold>ti. <bold>Rāgarattā</bold> vuccanti ye pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhā. Virāgarattā vuccanti ye rūpāvacaraarūpāvacarasamāpattīsu rattā giddhā gadhitā mucchitā ajjhosannā laggā laggitā palibuddhā. <bold>Na rāgarāgī na virāgaratto</bold>ti yato kāmarāgo ca rūparāgo ca arūparāgo ca pahīnā honti ucchinnamūlā tālāvatthukatā <alternatives line="102" extra="null" separator="true"><alternative source-abbr="vri" source="vipassana research institut">anabhāvaṃkatā</alternative><alternative source-abbr="sī." source="sri lanka">anabhāvakatā</alternative><alternative source-abbr="syā." source="thai">anabhāvaṃgatā</alternative></alternatives>  āyatiṃ anuppādadhammā. Ettāvatā na rāgarāgī na virāgaratto.</paragraph>
<paragraph line="101"><bold>Tassīdha</bold><pageBreak edition="M" number="0.0078" /><bold>natthi paramuggahīta</bold>nti. <bold>Tassā</bold>ti arahato khīṇāsavassa. Tassa idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavaranti gahitaṃ parāmaṭṭhaṃ <pageBreak edition="P" number="1.0101" /> abhiniviṭṭhaṃ ajjhositaṃ adhimuttaṃ natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti – tassīdha natthi paramuggahītaṃ.</paragraph>
<paragraph line="102">Tenāha bhagavā –</paragraph>
<gatha1 line="103">‘‘Sīmātigo <pageBreak edition="T" number="0.0121" /> brāhmaṇo tassa natthi, ñatvā ca disvā ca samuggahītaṃ;</gatha1>
<gathalast line="104">Na rāgarāgī na virāgaratto, tassīdha natthi paramuggahīta’’nti.</gathalast>
<centered line="105">Suddhaṭṭhakasuttaniddeso catuttho.</centered>
</body>
</document>