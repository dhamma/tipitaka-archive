<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0515m.mul1.xml</normativeSource>
    <archivePath>roman/tipitaka (mula)/suttapitaka/khuddakanikaya/mahaniddesapali/2. guhatthakasuttaniddeso.xml</archivePath>
    <baseFileName>2. guhatthakasuttaniddeso</baseFileName>
    <titlePath>2. Guhaṭṭhakasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="sabbattha" source-abbr="sabbattha"/>
    </versions>
  </metadata>
  <content>
    <chapter line="1">2. Guhaṭṭhakasuttaniddeso</chapter>
    <paragraph line="2">Atha <pageBreak edition="V" number="0.0017" /> guhaṭṭhakasuttaniddesaṃ vakkhati –</paragraph>
    <hangnum line="3" number="7"></hangnum>
    <gatha1 line="4"><bold>Satto</bold><pageBreak edition="T" number="0.0026" /><pageBreak edition="P" number="1.0023" /><bold>guhāyaṃ bahunābhichanno, tiṭṭhaṃ naro mohanasmiṃ pagāḷho;</bold></gatha1>
    <gathalast line="5"><bold>Dūre vivekā hi tathāvidho so, kāmā hi loke na hi suppahāyā.</bold></gathalast>
    <paragraph line="6"><bold>Satto guhāyaṃ bahunābhichanno</bold>ti. Sattoti hi kho vuttaṃ, api ca guhā tāva vattabbā. <bold>Guhā</bold> vuccati kāyo. Kāyoti vā guhāti vā dehoti <pageBreak edition="M" number="0.0018" /> vā sandehoti vā nāvāti vā rathoti vā dhajoti vā vammikoti vā nagaranti vā niḍḍanti vā kuṭīti vā gaṇḍoti vā kumbhoti vā nāgoti vā kāyassetaṃ adhivacanaṃ. <bold>Satto guhāya</bold>nti guhāyaṃ satto visatto āsatto laggo laggito palibuddho. Yathā bhittikhile vā nāgadante vā gaṇḍaṃ sattaṃ visattaṃ āsattaṃ laggaṃ laggitaṃ palibuddhaṃ; evameva guhāyaṃ satto visatto āsatto laggo laggito palibuddho. Vuttañhetaṃ bhagavatā –</paragraph>
    <paragraph line="7">‘‘Rūpe kho, rādha, yo chando yo rāgo yā nandī yā taṇhā ye upayūpādānā cetaso <pageBreak edition="P" number="1.0024" /> adhiṭṭhānābhinivesānusayā, tatra satto tatra visatto; tasmā sattoti vuccati. Vedanāya kho, rādha…pe… saññāya kho, rādha… saṅkhāresu kho, rādha… viññāṇe kho, rādha, yo chando yo rāgo yā nandī yā taṇhā ye upayūpādānā cetaso adhiṭṭhānābhinivesānusayā, tatra satto tatra visatto; tasmā sattoti vuccati. Sattoti lagganādhivacana’’nti – satto guhāyaṃ. <bold>Bahunābhichanno</bold>ti bahukehi kilesehi channo, rāgena channo dosena channo mohena channo <pageBreak edition="T" number="0.0027" /> kodhena channo upanāhena channo makkhena channo paḷāsena channo issāya channo macchariyena channo māyāya channo sāṭheyyena channo thambhena channo sārambhena channo mānena channo atimānena channo madena channo pamādena channo. Sabbakilesehi sabbaduccaritehi sabbadarathehi sabbapariḷāhehi sabbasantāpehi sabbākusalābhisaṅkhārehi channo vichanno ucchanno āvuto nivuto <alternatives line="3" extra="" separator="false"><alternative source-abbr="vri" source="vipassana research institut">ovuto</alternative><alternative source-abbr="syā." source="thai">ophuto</alternative></alternatives>  pihito paṭicchanno paṭikujjitoti – satto guhāyaṃ bahunābhichanno.</paragraph>
    <paragraph line="8"><bold>Tiṭṭhaṃ</bold><pageBreak edition="V" number="0.0018" /><bold>naro mohanasmiṃ pagāḷho</bold>ti tiṭṭhanto naro ratto rāgavasena tiṭṭhati, duṭṭho dosavasena tiṭṭhati, mūḷho mohavasena tiṭṭhati, vinibaddho mānavasena tiṭṭhati, parāmaṭṭho diṭṭhivasena tiṭṭhati, vikkhepagato uddhaccavasena tiṭṭhati, aniṭṭhaṅgato vicikicchāvasena tiṭṭhati, thāmagato anusayavasena tiṭṭhati. Evampi tiṭṭhaṃ naro.</paragraph>
    <paragraph line="9">Vuttañhetaṃ bhagavatā – ‘‘santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati <pageBreak edition="M" number="0.0019" /> ajjhosāya tiṭṭhati. Santi, bhikkhave, sotaviññeyyā saddā…pe… ghānaviññeyyā <pageBreak edition="P" number="1.0025" /> gandhā… jivhāviññeyyā rasā… kāyaviññeyyā phoṭṭhabbā… manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhatī’’ti. Evampi tiṭṭhaṃ naro.</paragraph>
    <paragraph line="10">Vuttañhetaṃ <pageBreak edition="T" number="0.0028" /> bhagavatā – ‘‘rūpūpayaṃ vā, bhikkhave, viññāṇaṃ tiṭṭhamānaṃ tiṭṭhati, rūpārammaṇaṃ rūpapatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjati. Vedanūpayaṃ vā, bhikkhave…pe… saññūpayaṃ… saṅkhārūpayaṃ vā, bhikkhave, viññāṇaṃ tiṭṭhamānaṃ tiṭṭhati, saṅkhārārammaṇaṃ saṅkhārapatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjatī’’ti. Evampi tiṭṭhaṃ naro.</paragraph>
    <paragraph line="11">Vuttampi hetaṃ bhagavatā – ‘‘kabaḷīkāre ce, bhikkhave, āhāre atthi rāgo atthi nandī atthi taṇhā, patiṭṭhitaṃ tattha viññāṇaṃ virūḷhaṃ. Yattha patiṭṭhitaṃ viññāṇaṃ virūḷhaṃ, atthi tattha nāmarūpassāvakkanti. Yattha atthi nāmarūpassāvakkanti, atthi tattha saṅkhārānaṃ vuddhi. Yattha atthi saṅkhārānaṃ vuddhi, atthi tattha āyatiṃ punabbhavābhinibbatti. Yattha atthi āyatiṃ punabbhavābhinibbatti, atthi tattha āyatiṃ jātijarāmaraṇaṃ. Yattha atthi āyatiṃ jātijarāmaraṇaṃ, sasokaṃ taṃ, bhikkhave, sarajaṃ saupāyāsanti vadāmī’’ti. Evampi tiṭṭhaṃ naro.</paragraph>
    <paragraph line="12">‘‘Phasse ce, bhikkhave, āhāre…pe… manosañcetanāya ce, bhikkhave, āhāre… viññāṇe ce, bhikkhave, āhāre atthi rāgo atthi nandī atthi taṇhā <pageBreak edition="P" number="1.0026" />, patiṭṭhitaṃ tattha viññāṇaṃ virūḷhaṃ. Yattha patiṭṭhitaṃ viññāṇaṃ virūḷhaṃ, atthi tattha nāmarūpassāvakkanti. Yattha atthi nāmarūpassāvakkanti, atthi tattha saṅkhārānaṃ vuddhi. Yattha atthi saṅkhārānaṃ vuddhi, atthi tattha <pageBreak edition="V" number="0.0019" /> āyatiṃ punabbhavābhinibbatti. Yattha atthi āyatiṃ punabbhavābhinibbatti <pageBreak edition="T" number="0.0029" />, atthi tattha āyatiṃ jātijarāmaraṇaṃ. Yattha atthi āyatiṃ jātijarāmaraṇaṃ, sasokaṃ taṃ, bhikkhave, sarajaṃ saupāyāsanti vadāmī’’ti. Evampi tiṭṭhaṃ naro.</paragraph>
    <paragraph line="13"><bold>Mohanasmiṃ pagāḷho</bold>ti. Mohanā vuccanti pañca kāmaguṇā. Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā; sotaviññeyyā saddā… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. Kiṃ kāraṇā mohanā vuccanti pañca kāmaguṇā? Yebhuyyena devamanussā <pageBreak edition="M" number="0.0020" /> pañcasu kāmaguṇesu muyhanti sammuyhanti sampamuyhanti, mūḷhā sammūḷhā sampamūḷhā avijjāya andhīkatā āvutā nivutā ovutā pihitā paṭicchannā paṭikujjitā, taṃ kāraṇā mohanā vuccanti pañca kāmaguṇā. <bold>Mohanasmiṃ pagāḷho</bold>ti mohanasmiṃ pagāḷho ogāḷho ajjhogāḷho nimuggoti – tiṭṭhaṃ naro mohanasmiṃ pagāḷho.</paragraph>
    <paragraph line="14"><bold>Dūre vivekā hi tathāvidho so</bold>ti. <bold>Vivekā</bold>ti tayo vivekā – kāyaviveko, cittaviveko, upadhiviveko. Katamo kāyaviveko? Idha bhikkhu vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Kāyena vivitto viharati. So eko gacchati, eko tiṭṭhati, eko nisīdati, eko seyyaṃ kappeti, eko gāmaṃ piṇḍāya <pageBreak edition="T" number="0.0030" /> pavisati, eko paṭikkamati, eko raho nisīdati, eko caṅkamaṃ adhiṭṭhāti, eko carati viharati iriyati vattati pāleti yapeti yāpeti. Ayaṃ kāyaviveko.</paragraph>
    <paragraph line="15">Katamo <pageBreak edition="P" number="1.0027" /> cittaviveko? Paṭhamaṃ jhānaṃ samāpannassa nīvaraṇehi cittaṃ vivittaṃ hoti. Dutiyaṃ jhānaṃ samāpannassa vitakkavicārehi cittaṃ vivittaṃ hoti. Tatiyaṃ jhānaṃ samāpannassa pītiyā cittaṃ vivittaṃ hoti. Catutthaṃ jhānaṃ samāpannassa sukhadukkhehi cittaṃ vivittaṃ hoti. Ākāsānañcāyatanaṃ samāpannassa rūpasaññāya paṭighasaññāya nānattasaññāya cittaṃ vivittaṃ hoti. Viññāṇañcāyatanaṃ samāpannassa ākāsānañcāyatanasaññāya cittaṃ vivittaṃ hoti. Ākiñcaññāyatanaṃ samāpannassa viññāṇañcāyatanasaññāya cittaṃ vivittaṃ hoti. Nevasaññānāsaññāyatanaṃ samāpannassa ākiñcaññāyatanasaññāya cittaṃ vivittaṃ hoti. Sotāpannassa sakkāyadiṭṭhiyā vicikicchāya sīlabbataparāmāsā diṭṭhānusayā vicikicchānusayā, tadekaṭṭhehi ca kilesehi cittaṃ vivittaṃ hoti. Sakadāgāmissa oḷārikā kāmarāgasaññojanā paṭighasaññojanā oḷārikā kāmarāgānusayā paṭighānusayā, tadekaṭṭhehi <pageBreak edition="V" number="0.0020" /> ca kilesehi cittaṃ vivittaṃ hoti. Anāgāmissa anusahagatā kāmarāgasaññojanā paṭighasaññojanā anusahagatā kāmarāgānusayā paṭighānusayā, tadekaṭṭhehi ca kilesehi cittaṃ vivittaṃ hoti. Arahato rūpārūparāgā mānā uddhaccā avijjāya mānānusayā bhavarāgānusayā avijjānusayā <pageBreak edition="M" number="0.0021" />, tadekaṭṭhehi <pageBreak edition="T" number="0.0031" /> ca kilesehi bahiddhā ca sabbanimittehi cittaṃ vivittaṃ hoti. Ayaṃ cittaviveko.</paragraph>
    <paragraph line="16">Katamo upadhiviveko? Upadhi vuccanti kilesā ca khandhā ca abhisaṅkhārā ca. Upadhiviveko vuccati amataṃ nibbānaṃ. Yo sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. Ayaṃ upadhiviveko. Kāyaviveko ca <alternatives line="11" extra="" separator="false"><alternative source-abbr="vri" source="vipassana research institut">vivekaṭṭhakāyānaṃ</alternative><alternative source-abbr="syā." source="thai">vūpakaṭṭhakāyānaṃ</alternative></alternatives>  nekkhammābhiratānaṃ, cittaviveko ca parisuddhacittānaṃ paramavodānappattānaṃ, upadhiviveko ca nirūpadhīnaṃ puggalānaṃ visaṅkhāragatānaṃ.</paragraph>
    <paragraph line="17"><bold>Dūre</bold><pageBreak edition="P" number="1.0028" /><bold>vivekā hī</bold>ti. Yo so evaṃ guhāyaṃ satto, evaṃ bahukehi kilesehi channo, evaṃ mohanasmiṃ pagāḷho, so kāyavivekāpi dūre, cittavivekāpi dūre, upadhivivekāpi dūre vidūre suvidūre na santike na sāmantā anāsanne <alternatives line="19" extra="" separator="true"><alternative source-abbr="vri" source="vipassana research institut">vivekaṭṭhe</alternative><alternative source-abbr="sī." source="sri lanka">vavakaṭṭhe</alternative><alternative source-abbr="syā." source="thai">anupakaṭṭhe</alternative></alternatives> . <bold>Tathāvidho</bold>ti tādiso tassaṇṭhito tappakāro tappaṭibhāgo yo so mohanasmiṃ pagāḷhoti – dūre vivekā hi tathāvidho so.</paragraph>
    <paragraph line="18"><bold>Kāmā hi loke na hi suppahāyā</bold>ti. <bold>Kāmā</bold>ti uddānato dve kāmā – vatthukāmā ca kilesakāmā ca. Katame vatthukāmā? Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā, attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā, khettaṃ vatthu hiraññaṃ <pageBreak edition="T" number="0.0032" /> suvaṇṇaṃ, gāmanigamarājadhāniyo raṭṭhañca janapado ca koso ca koṭṭhāgārañca, yaṃ kiñci rajanīyaṃ vatthu – vatthukāmā. Api ca atītā kāmā anāgatā kāmā paccuppannā kāmā, ajjhattā kāmā bahiddhā kāmā ajjhattabahiddhā kāmā, hīnā kāmā majjhimā kāmā paṇītā kāmā, āpāyikā kāmā mānusikā kāmā dibbā kāmā paccupaṭṭhitā kāmā, nimmitā kāmā animmitā kāmā paranimmitā kāmā, pariggahitā kāmā apariggahitā kāmā, mamāyitā kāmā amamāyitā kāmā, sabbepi kāmāvacarā dhammā, sabbepi rūpāvacarā dhammā, sabbepi arūpāvacarā dhammā, taṇhāvatthukā taṇhārammaṇā kāmanīyaṭṭhena rajanīyaṭṭhena madanīyaṭṭhena kāmā. Ime vuccanti vatthukāmā.</paragraph>
    <paragraph line="19">Katame <pageBreak edition="V" number="0.0021" /><pageBreak edition="M" number="0.0022" /> kilesakāmā? Chando kāmo rāgo kāmo chandarāgo kāmo, saṅkappo kāmo rāgo kāmo saṅkapparāgo kāmo, yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ.</paragraph>
    <gatha1 line="20">‘‘Addasaṃ kāma te mūlaṃ, saṅkappā kāma jāyasi;</gatha1>
    <gathalast line="21">Na taṃ saṅkappayissāmi, evaṃ kāma na hohisī’’ti. –</gathalast>
    <paragraph line="22">Ime vuccanti kilesakāmā. <bold>Loke</bold>ti <pageBreak edition="P" number="1.0029" /> apāyaloke manussaloke devaloke, khandhaloke dhātuloke āyatanaloke. <bold>Kāmā hi loke na</bold><pageBreak edition="T" number="0.0033" /><bold>hi suppahāyā</bold>ti. Kāmā hi loke duppahāyā duccajjā duppariccajjā dunnimmadayā dunniveṭhayā dubbiniveṭhayā duttarā duppatarā dussamatikkamā dubbinivattāti – kāmā hi loke na hi suppahāyā.</paragraph>
    <paragraph line="23">Tenāha bhagavā –</paragraph>
    <gatha1 line="24">‘‘Satto guhāyaṃ bahunābhichanno, tiṭṭhaṃ naro mohanasmiṃ pagāḷho;</gatha1>
    <gathalast line="25">Dūre vivekā hi tathāvidho so, kāmā hi loke na hi suppahāyā’’ti.</gathalast>
    <hangnum line="26" number="8"></hangnum>
    <gatha1 line="27"><bold>Icchānidānā bhavasātabaddhā, te duppamuñcā na hi aññamokkhā;</bold></gatha1>
    <gathalast line="28"><bold>Pacchā pure vāpi apekkhamānā, ime va kāme purime va jappaṃ.</bold></gathalast>
    <paragraph line="29"><bold>Icchānidānā bhavasātabaddhā</bold>ti. Icchā vuccati taṇhā. Yo rāgo sārāgo anunayo anurodho nandī nandirāgo, cittassa sārāgo icchā mucchā ajjhosānaṃ gedho paligedho saṅgo paṅko, ejā māyā janikā sañjananī sibbinī jālinī saritā visattikā, suttaṃ visaṭā āyūhinī dutiyā paṇidhi bhavanetti, vanaṃ vanatho sandhavo sneho apekkhā paṭibandhu, āsā āsīsanā āsīsitattaṃ, rūpāsā saddāsā gandhāsā rasāsā phoṭṭhabbāsā, lābhāsā dhanāsā puttāsā jīvitāsā <pageBreak edition="M" number="0.0023" />, jappā pajappā abhijappā <pageBreak edition="T" number="0.0034" /> jappanā jappitattaṃ loluppaṃ loluppāyanā loluppāyitattaṃ pucchañchikatā sādhukamyatā, adhammarāgo visamalobho <pageBreak edition="P" number="1.0030" /> nikanti nikāmanā patthanā pihanā sampatthanā, kāmataṇhā bhavataṇhā vibhavataṇhā, rūpataṇhā arūpataṇhā nirodhataṇhā, rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ bandhanaṃ, upakkileso anusayo pariyuṭṭhānaṃ latā vevicchaṃ <pageBreak edition="V" number="0.0022" />, dukkhamūlaṃ dukkhanidānaṃ dukkhappabhavo mārapāso mārabaḷisaṃ māravisayo, taṇhānadī taṇhājālaṃ taṇhāgaddulaṃ taṇhāsamuddo abhijjhā lobho akusalamūlaṃ. <bold>Icchānidānā</bold>ti icchānidānakā icchāhetukā icchāpaccayā icchākāraṇā icchāpabhavāti – icchānidānā.</paragraph>
    <paragraph line="30"><bold>Bhavasātabaddhā</bold>ti. Ekaṃ bhavasātaṃ – sukhā vedanā. Dve bhavasātāni – sukhā ca vedanā iṭṭhañca vatthu. Tīṇi bhavasātāni – yobbaññaṃ, ārogyaṃ, jīvitaṃ. Cattāri bhavasātāni – lābho, yaso, pasaṃsā, sukhaṃ. Pañca bhavasātāni – manāpikā rūpā, manāpikā saddā, manāpikā gandhā, manāpikā rasā, manāpikā phoṭṭhabbā. Cha bhavasātāni – cakkhusampadā, sotasampadā, ghānasampadā, jivhāsampadā, kāyasampadā, manosampadā. Bhavasātabaddhā, sukhāya vedanāya sātabaddhā, iṭṭhasmiṃ vatthusmiṃ baddhā, yobbaññe baddhā, ārogye baddhā, jīvite baddhā, lābhe baddhā, yase baddhā, pasaṃsāyaṃ baddhā, sukhe baddhā <pageBreak edition="T" number="0.0035" />, manāpikesu rūpesu baddhā, saddesu… gandhesu… rasesu… manāpikesu phoṭṭhabbesu baddhā, cakkhusampadāya baddhā, sotaghānajivhākāyamanosampadāya baddhā, vibaddhā ābaddhā laggā laggitā palibaddhāti – icchānidānā bhavasātabaddhā.</paragraph>
    <paragraph line="31"><bold>Te</bold><pageBreak edition="P" number="1.0031" /><bold>duppamuñcā na hi aññamokkhā</bold>ti te vā bhavasātavatthū duppamuñcā, sattā vā etto dummocayā. Kathaṃ te bhavasātavatthū duppamuñcā? Sukhā vedanā duppamuñcā, iṭṭhaṃ vatthu duppamuñcaṃ, yobbaññaṃ duppamuñcaṃ, ārogyaṃ duppamuñcaṃ, jīvitaṃ duppamuñcaṃ, lābho duppamuñco, yaso duppamuñco, pasaṃsā duppamuñcā, sukhaṃ duppamuñcaṃ, manāpikā rūpā duppamuñcā, manāpikā saddā… gandhā… rasā… phoṭṭhabbā duppamuñcā, cakkhusampadā duppamuñcā, sotaghānajivhākāyamanosampadā duppamuñcā dummocayā duppamocayā dunniveṭhayā dubbiniveṭhayā <pageBreak edition="M" number="0.0024" />, duttarā duppatarā dussamatikkamā dubbinivattā. Evaṃ te bhavasātavatthū duppamuñcā.</paragraph>
    <paragraph line="32">Kathaṃ sattā etto dummocayā? Sukhāya vedanāya sattā dummocayā, iṭṭhasmā vatthusmā dummocayā, yobbaññā dummocayā, ārogyā dummocayā, jīvitā dummocayā, lābhā dummocayā, yasā dummocayā, pasaṃsāya dummocayā, sukhā dummocayā <pageBreak edition="T" number="0.0036" />, manāpikehi rūpehi dummocayā, manāpikehi saddehi… gandhehi… rasehi… phoṭṭhabbehi dummocayā, cakkhusampadāya dummocayā, sotaghānajivhākāyamanosampadāya dummocayā <alternatives line="28" extra="" separator="false"><alternative source-abbr="vri" source="vipassana research institut">duruddharā</alternative><alternative source-abbr="ka." source="cambodian">duddharā</alternative></alternatives> , dussamuddharā dubbuṭṭhāpayā dussamuṭṭhāpayā dunniveṭhayā dubbiniveṭhayā duttarā duppatarā dussamatikkamā dubbinivattā. Evaṃ sattā etto dummocayāti – te duppamuñcā.</paragraph>
    <paragraph line="33"><bold>Na</bold><pageBreak edition="V" number="0.0023" /><pageBreak edition="P" number="1.0032" /><bold>hi aññamokkhā</bold>ti te attanā palipapalipannā na sakkonti paraṃ palipapalipannaṃ uddharituṃ. Vuttañhetaṃ bhagavatā – ‘‘so vata, cunda, attanā palipapalipanno paraṃ palipapalipannaṃ uddharissatīti netaṃ ṭhānaṃ vijjati. So vata, cunda, attanā adanto avinīto aparinibbuto paraṃ damessati vinessati parinibbāpessatīti netaṃ ṭhānaṃ vijjatī’’ti. Evampi na hi aññamokkhā.</paragraph>
    <paragraph line="34">Atha vā natthañño koci mocetā. Te yadi muñceyyuṃ, sakena thāmena sakena balena sakena vīriyena sakena parakkamena sakena purisathāmena sakena purisabalena sakena purisavīriyena sakena purisaparakkamena attanā sammāpaṭipadaṃ anulomapaṭipadaṃ apaccanīkapaṭipadaṃ anvatthapaṭipadaṃ dhammānudhammapaṭipadaṃ paṭipajjamānā muñceyyunti. Evampi na hi aññamokkhā.</paragraph>
    <paragraph line="35">Vuttampi hetaṃ bhagavatā –</paragraph>
    <gatha1 line="36">‘‘Nāhaṃ sahissāmi pamocanāya, kathaṃkathiṃ dhotaka kiñci loke;</gatha1>
    <gathalast line="37">Dhammañca <pageBreak edition="T" number="0.0037" /> seṭṭhaṃ abhijānamāno, evaṃ tuvaṃ oghamimaṃ taresī’’ti.</gathalast>
    <paragraph line="38">Evampi na hi aññamokkhā.</paragraph>
    <paragraph line="39">Vuttampi hetaṃ bhagavatā –</paragraph>
    <gatha1 line="40">‘‘Attanāva <pageBreak edition="M" number="0.0025" /> kataṃ pāpaṃ, attanā saṃkilissati;</gatha1>
    <gatha2 line="41">Attanā akataṃ pāpaṃ, attanāva visujjhati;</gatha2>
    <gathalast line="42">Suddhī asuddhi paccattaṃ, nāñño aññaṃ visodhaye’’ti.</gathalast>
    <paragraph line="43">Evampi na hi aññamokkhā.</paragraph>
    <paragraph line="44">Vuttampi <pageBreak edition="P" number="1.0033" /> hetaṃ bhagavatā – ‘‘evameva kho, brāhmaṇa, tiṭṭhateva nibbānaṃ, tiṭṭhati nibbānagāmimaggo, tiṭṭhāmahaṃ samādapetā. Atha ca pana mama sāvakā mayā evaṃ ovadiyamānā evaṃ anusāsiyamānā appekacce accantaniṭṭhaṃ nibbānaṃ ārādhenti, ekacce nārādhenti. Ettha kyāhaṃ, brāhmaṇa, karomi? Maggakkhāyī, brāhmaṇa, tathāgato. Maggaṃ buddho ācikkhati <pageBreak edition="V" number="0.0024" />. Attanā paṭipajjamānā muñceyyu’’nti. Evampi na hi aññamokkhāti – te duppamuñcā na hi aññamokkhā.</paragraph>
    <paragraph line="45"><bold>Pacchā pure vāpi apekkhamānā</bold>ti. Pacchā vuccati anāgataṃ, pure vuccati atītaṃ. Api ca atītaṃ upādāya anāgatañca paccuppannañca pacchā, anāgataṃ upādāya atītañca paccuppannañca pure. Kathaṃ pure apekkhaṃ karoti? ‘‘Evaṃrūpo ahosiṃ atītamaddhāna’’nti tattha nandiṃ samannāneti. ‘‘Evaṃvedano ahosiṃ… evaṃsañño ahosiṃ… evaṃsaṅkhāro <pageBreak edition="T" number="0.0038" /> ahosiṃ… evaṃviññāṇo ahosiṃ atītamaddhāna’’nti tattha nandiṃ samannāneti. Evampi pure apekkhaṃ karoti.</paragraph>
    <paragraph line="46">Atha vā ‘‘iti me cakkhu ahosi atītamaddhānaṃ, iti rūpā’’ti – tattha chandarāgapaṭibaddhaṃ hoti viññāṇaṃ. Chandarāgapaṭibaddhattā viññāṇassa tadabhinandati. Tadabhinandanto evampi pure apekkhaṃ karoti. ‘‘Iti me sotaṃ ahosi atītamaddhānaṃ, iti saddā’’ti…pe… ‘‘iti me ghānaṃ ahosi atītamaddhānaṃ, iti gandhā’’ti… ‘‘iti me jivhā ahosi atītamaddhānaṃ, iti rasā’’ti… ‘‘iti me kāyo ahosi atītamaddhānaṃ, iti phoṭṭhabbā’’ti… ‘‘iti me mano ahosi atītamaddhānaṃ, iti dhammā’’ti – tattha chandarāgapaṭibaddhaṃ hoti viññāṇaṃ. Chandarāgapaṭibaddhattā viññāṇassa tadabhinandati. Tadabhinandanto evampi pure apekkhaṃ karoti.</paragraph>
    <paragraph line="47">Atha <pageBreak edition="P" number="1.0034" /><pageBreak edition="M" number="0.0026" /> vā yānissa tāni pubbe mātugāmena saddhiṃ hasitalapitakīḷitāni tadassādeti taṃ nikāmeti, tena ca vittiṃ āpajjati. Evampi pure apekkhaṃ karoti.</paragraph>
    <paragraph line="48">Kathaṃ pacchā apekkhaṃ karoti? ‘‘Evaṃrūpo siyaṃ anāgatamaddhāna’’nti tattha nandiṃ samannāneti. ‘‘Evaṃvedano siyaṃ… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhāna’’nti tattha nandiṃ samannāneti. Evampi pacchā apekkhaṃ karoti.</paragraph>
    <paragraph line="49">Atha vā ‘‘iti me cakkhu siyā anāgatamaddhānaṃ, iti rūpā’’ti – appaṭiladdhassa paṭilābhāya cittaṃ paṇidahati. Cetaso paṇidhānapaccayā tadabhinandati. Tadabhinandanto evampi pacchā apekkhaṃ karoti. ‘‘Iti <pageBreak edition="T" number="0.0039" /> me sotaṃ siyā anāgatamaddhānaṃ, iti saddā’’ti… ‘‘iti me ghānaṃ siyā anāgatamaddhānaṃ, iti gandhā’’ti… ‘‘iti me jivhā siyā anāgatamaddhānaṃ, iti <pageBreak edition="V" number="0.0025" /> rasā’’ti… ‘‘iti me kāyo siyā anāgatamaddhānaṃ, iti phoṭṭhabbā’’ti… ‘‘iti me mano siyā anāgatamaddhānaṃ, iti dhammā’’ti – appaṭiladdhassa paṭilābhāya cittaṃ paṇidahati. Cetaso paṇidhānapaccayā tadabhinandati. Tadabhinandanto evampi pacchā apekkhaṃ karoti.</paragraph>
    <paragraph line="50">Atha vā ‘‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’’ti – appaṭiladdhassa paṭilābhāya cittaṃ paṇidahati. Cetaso paṇidhānapaccayā tadabhinandati. Tadabhinandanto evampi pacchā apekkhaṃ karotīti – pacchā pure vāpi apekkhamānā.</paragraph>
    <paragraph line="51"><bold>Ime va kāme purime va jappa</bold>nti. <bold>Ime va kāme</bold>ti paccuppanne <pageBreak edition="P" number="1.0035" /> pañca kāmaguṇe icchantā sādiyantā patthayantā pihayantā abhijappantā. Purime va jappanti atīte pañca kāmaguṇe jappantā pajappantā abhijappantāti – ime va kāme purime va jappaṃ.</paragraph>
    <paragraph line="52">Tenāha bhagavā –</paragraph>
    <gatha1 line="53">‘‘Icchānidānā bhavasātabaddhā, te duppamuñcā na hi aññamokkhā;</gatha1>
    <gathalast line="54">Pacchā pure vāpi apekkhamānā, ime va kāme purime va jappa’’nti.</gathalast>
    <hangnum line="55" number="9"></hangnum>
    <gatha1 line="56"><bold>Kāmesu</bold><pageBreak edition="T" number="0.0040" /><pageBreak edition="M" number="0.0027" /><bold>giddhā pasutā pamūḷhā, avadāniyā te visame niviṭṭhā;</bold></gatha1>
    <gathalast line="57"><bold>Dukkhūpanītā paridevayanti, kiṃsū bhavissāma ito cutāse.</bold></gathalast>
    <paragraph line="58"><bold>Kāmesu giddhā pasutā pamūḷhā</bold>ti. <bold>Kāmā</bold>ti uddānato dve kāmā – vatthukāmā ca kilesakāmā ca…pe… ime vuccanti vatthukāmā…pe… ime vuccanti kilesakāmā. Gedho vuccati taṇhā. Yo rāgo sārāgo…pe… abhijjhā lobho akusalamūlaṃ. Kilesakāmena vatthukāmesu rattā giddhā gadhitā mucchitā <alternatives line="36" extra="" separator="false"><alternative source-abbr="vri" source="vipassana research institut">ajjhosannā</alternative><alternative source-abbr="sī." source="sri lanka">ajjhopannā</alternative><alternative source-abbr="syā." source="thai">ajjhopannā</alternative></alternatives>  laggā laggitā palibuddhāti – kāmesu giddhā.</paragraph>
    <paragraph line="59"><bold>Pasutā</bold>ti yepi kāme esanti gavesanti pariyesanti, taccaritā tabbahulā taggarukā, tanninnā tappoṇā tappabbhārā tadadhimuttā tadadhipateyyā, tepi kāmapasutā. Yepi taṇhāvasena rūpe esanti gavesanti pariyesanti… sadde… gandhe… rase… phoṭṭhabbe…pe… pariyesanti taccaritā tabbahulā taggarukā, tanninnā tappoṇā tappabbhārā tadadhimuttā tadadhipateyyā, tepi kāmapasutā <pageBreak edition="V" number="0.0026" />. Yepi taṇhāvasena rūpe paṭilabhanti… sadde… gandhe <pageBreak edition="P" number="1.0036" />… rase… phoṭṭhabbe paṭilabhanti taccaritā tabbahulā taggarukā, tanninnā tappoṇā tappabbhārā tadadhimuttā tadadhipateyyā, tepi kāmapasutā. Yepi taṇhāvasena rūpe paribhuñjanti <pageBreak edition="T" number="0.0041" />… sadde… gandhe… rase… phoṭṭhabbe paribhuñjanti taccaritā tabbahulā taggarukā, tanninnā tappoṇā tappabbhārā tadadhimuttā tadadhipateyyā, tepi kāmapasutā. Yathā kalahakārako kalahapasuto, kammakārako kammapasuto, gocare caranto gocarapasuto, jhāyī jhānapasuto; evameva yepi kāme esanti gavesati pariyesanti, taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyā, tepi kāmapasutā. Yepi taṇhāvasena rūpe esanti gavesanti pariyesanti… sadde… gandhe… rase… phoṭṭhabbe…pe… pariyesanti taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyā, tepi kāmapasutā. Yepi taṇhāvasena rūpe paṭilabhanti… sadde… gandhe… rase… phoṭṭhabbe paṭilabhanti taccaritā tabbahulā taggarukā, tanninnā <pageBreak edition="M" number="0.0028" /> tappoṇā tappabbhārā tadadhimuttā tadadhipateyyā, tepi kāmapasutā. Yepi taṇhāvasena rūpe paribhuñjanti… sadde… gandhe… rase… phoṭṭhabbe paribhuñjanti taccaritā tabbahulā taggarukā, tanninnā tappoṇā tappabbhārā tadadhimuttā tadadhipateyyā, tepi kāmapasutā.</paragraph>
    <paragraph line="60"><bold>Pamūḷhā</bold>ti yebhuyyena devamanussā pañcasu kāmaguṇesu muyhanti sammuyhanti sampamuyhanti mūḷhā sammūḷhā sampamūḷhā avijjāya andhīkatā āvutā <pageBreak edition="T" number="0.0042" /> nivutā ovutā pihitā paṭicchannā paṭikujjitāti – kāmesu giddhā pasutā pamūḷhā.</paragraph>
    <paragraph line="61"><bold>Avadāniyā te visame niviṭṭhā</bold>ti. <bold>Avadāniyā</bold>ti avagacchantītipi avadāniyā, maccharinopi vuccanti avadāniyā, buddhānaṃ sāvakānaṃ vacanaṃ byappathaṃ <pageBreak edition="P" number="1.0037" /> desanaṃ anusiṭṭhiṃ nādiyantīti – avadāniyā. Kathaṃ avagacchantīti avadāniyā? Nirayaṃ gacchanti, tiracchānayoniṃ gacchanti, pettivisayaṃ gacchantīti, evaṃ āgacchantīti – avadāniyā. Kathaṃ maccharino vuccanti avadāniyā? Pañca macchariyāni – āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ macchariyaṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa, idaṃ vuccati macchariyaṃ. Api ca, khandhamacchariyampi macchariyaṃ, dhātumacchariyampi macchariyaṃ, āyatanamacchariyampi macchariyaṃ gāho. Idaṃ vuccati macchariyaṃ. Iminā macchariyena avadaññutāya samannāgatā janā pamattā. Evaṃ maccharino vuccanti avadāniyā. Kathaṃ buddhānaṃ sāvakānaṃ vacanaṃ byappathaṃ desanaṃ anusiṭṭhiṃ nādiyantīti – avadāniyā? Buddhānaṃ sāvakānaṃ vacanaṃ byappathaṃ desanaṃ anusiṭṭhiṃ <pageBreak edition="V" number="0.0027" /> na ādiyanti na sussusanti, na sotaṃ odahanti, na aññā <pageBreak edition="T" number="0.0043" /> cittaṃ upaṭṭhapenti, anassavā avacanakarā paṭilomavuttino, aññeneva mukhaṃ karonti. Evaṃ <alternatives line="44" extra="" separator="false"><alternative source-abbr="vri" source="vipassana research institut">buddhānaṃ sāvakānaṃ</alternative><alternative source-abbr="sī." source="sri lanka">buddhānaṃ buddhasāvakānaṃ</alternative><alternative source-abbr="syā." source="thai">buddhānaṃ buddhasāvakānaṃ</alternative></alternatives>  vacanaṃ byappathaṃ desanaṃ anusiṭṭhiṃ nādiyantīti avadāniyāti – avadāniyā.</paragraph>
    <paragraph line="62"><bold>Te visame niviṭṭhā</bold>ti visame kāyakamme niviṭṭhā, visame vacīkamme niviṭṭhā, visame manokamme niviṭṭhā, visame pāṇātipāte niviṭṭhā, visame adinnādāne niviṭṭhā, visame kāmesumicchācāre niviṭṭhā, visame musāvāde niviṭṭhā, visamāya pisuṇāya vācāya niviṭṭhā <pageBreak edition="P" number="1.0038" />, visamāya pharusāya vācāya… visame samphappalāpe… visamāya abhijjhāya niviṭṭhā, visame byāpāde… visamāya micchādiṭṭhiyā niviṭṭhā, visamesu saṅkhāresu niviṭṭhā, visamesu pañcasu kāmaguṇesu niviṭṭhā, visamesu pañcasu nīvaraṇesu niviṭṭhā viniviṭṭhā <pageBreak edition="M" number="0.0029" /> patiṭṭhitā allīnā upagatā ajjhositā adhimuttā laggā laggitā palibuddhāti – avadāniyā te visame niviṭṭhā.</paragraph>
    <paragraph line="63"><bold>Dukkhūpanītā paridevayantī</bold>ti. <bold>Dukkhūpanītā</bold>ti dukkhappattā dukkhasampattā dukkhūpagatā, mārappattā mārasampattā mārūpagatā, maraṇappattā maraṇasampattā maraṇūpagatā. <bold>Paridevayantī</bold>ti lapanti <alternatives line="52" extra="" separator="false"><alternative source-abbr="vri" source="vipassana research institut">lālapanti</alternative><alternative source-abbr="sī." source="sri lanka">sallapanti</alternative></alternatives> , socanti kilamanti paridevanti urattāḷiṃ kandanti sammohaṃ āpajjantīti – dukkhūpanītā paridevayanti.</paragraph>
    <paragraph line="64"><bold>Kiṃsū</bold><pageBreak edition="T" number="0.0044" /><bold>bhavissāma ito cutāse</bold>ti ito cutā kiṃ bhavissāma? Nerayikā bhavissāma, tiracchānayonikā bhavissāma, pettivisayikā bhavissāma, manussā bhavissāma, devā bhavissāma, rūpī bhavissāma, arūpī bhavissāma, saññī bhavissāma, asaññī bhavissāma, nevasaññīnāsaññī bhavissāma, ‘‘bhavissāma nu kho mayaṃ anāgatamaddhānaṃ, nanu kho bhavissāma anāgatamaddhānaṃ, kiṃ nu kho bhavissāma anāgatamaddhānaṃ, kathaṃ nu kho bhavissāma anāgatamaddhānaṃ, kiṃ hutvā kiṃ bhavissāma nu kho mayaṃ anāgatamaddhāna’’nti saṃsayapakkhandā vimatipakkhandā dveḷhakajātā lapanti lālapanti, socanti kilamanti paridevanti urattāḷiṃ kandanti sammohaṃ āpajjantīti – kiṃsū bhavissāma ito cutāse.</paragraph>
    <paragraph line="65">Tenāha bhagavā –</paragraph>
    <gatha1 line="66">‘‘Kāmesu <pageBreak edition="P" number="1.0039" /> giddhā pasutā pamūḷhā, avadāniyā te visame niviṭṭhā;</gatha1>
    <gathalast line="67">Dukkhūpanītā paridevayanti, kiṃsū bhavissāma ito cutāse’’ti.</gathalast>
    <hangnum line="68" number="10"></hangnum>
    <gatha1 line="69"><bold>Tasmā</bold><pageBreak edition="V" number="0.0028" /><bold>hi sikkhetha idheva jantu,</bold><bold>yaṃ kiñci jaññā visamanti loke;</bold></gatha1>
    <gathalast line="70"><bold>Na tassa hetū visamaṃ careyya, appañhidaṃ jīvitamāhu dhīrā.</bold></gathalast>
    <paragraph line="71"><bold>Tasmā hi sikkhetha idheva jantū</bold>ti. <bold>Tasmā</bold>ti taṃkāraṇā <pageBreak edition="T" number="0.0045" /> taṃhetu tappaccayā tannidānā, etamādīnavaṃ sampassamāno kāmesūti – tasmā. <bold>Sikkhethā</bold>ti tisso sikkhā – adhisīlasikkhā, adhicittasikkhā, adhipaññāsikkhā.</paragraph>
    <paragraph line="72">Katamā adhisīlasikkhā? Idha bhikkhu sīlavā hoti, pātimokkhasaṃvarasaṃvuto <pageBreak edition="M" number="0.0030" /> viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. Khuddako sīlakkhandho, mahanto sīlakkhandho, sīlaṃ patiṭṭhā ādi caraṇaṃ saṃyamo saṃvaro mokkhaṃ pāmokkhaṃ kusalānaṃ dhammānaṃ samāpattiyā – ayaṃ adhisīlasikkhā.</paragraph>
    <paragraph line="73">Katamā adhicittasikkhā? Idha bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti – ‘upekkhako satimā sukhavihārī’ti tatiyaṃ jhānaṃ upasampajja viharati. Sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati – ayaṃ adhicittasikkhā.</paragraph>
    <paragraph line="74">Katamā <pageBreak edition="P" number="1.0040" /> adhipaññāsikkhā? Idha bhikkhu paññavā hoti udayatthagāminiyā paññāya samannāgato, ariyāya nibbedhikāya sammādukkhakkhayagāminiyā <pageBreak edition="T" number="0.0046" />. So ‘‘idaṃ dukkha’’nti yathābhūtaṃ pajānāti, ‘‘ayaṃ dukkhasamudayo’’ti yathābhūtaṃ pajānāti, ‘‘ayaṃ dukkhanirodho’’ti yathābhūtaṃ pajānāti, ‘‘ayaṃ dukkhanirodhagāminī paṭipadā’’ti yathābhūtaṃ pajānāti. ‘‘Ime āsavā’’ti yathābhūtaṃ pajānāti, ‘‘ayaṃ āsavasamudayo’’ti yathābhūtaṃ pajānāti, ‘‘ayaṃ āsavanirodho’’ti yathābhūtaṃ pajānāti, ‘‘ayaṃ āsavanirodhagāminī paṭipadā’’ti yathābhūtaṃ pajānāti – ayaṃ adhipaññāsikkhā.</paragraph>
    <paragraph line="75">Imā tisso sikkhāyo āvajjanto sikkheyya, jānanto sikkheyya, passanto sikkheyya <pageBreak edition="V" number="0.0029" />, paccavekkhanto sikkheyya, cittaṃ adhiṭṭhahanto sikkheyya, saddhāya adhimuccanto sikkheyya, vīriyaṃ paggaṇhanto sikkheyya, satiṃ upaṭṭhapento sikkheyya, cittaṃ samādahanto sikkheyya, paññāya pajānanto sikkheyya, abhiññeyyaṃ abhijānanto sikkheyya, pariññeyyaṃ parijānanto sikkheyya, pahātabbaṃ pajahanto sikkheyya, bhāvetabbaṃ bhāvento sikkheyya <pageBreak edition="M" number="0.0031" />, sacchikātabbaṃ sacchikaronto sikkheyya ācareyya samācareyya samādāya vatteyya.</paragraph>
    <paragraph line="76"><bold>Idhā</bold>ti imissā diṭṭhiyā imissā khantiyā imissā ruciyā imasmiṃ ādāye imasmiṃ dhamme imasmiṃ vinaye imasmiṃ dhammavinaye imasmiṃ pāvacane imasmiṃ brahmacariye imasmiṃ satthusāsane imasmiṃ attabhāve imasmiṃ manussaloke – tena vuccati idhāti. <bold>Jantū</bold>ti satto naro…pe… manujoti – tasmā hi sikkhetha idheva jantu.</paragraph>
    <paragraph line="77"><bold>Yaṃ kiñci jaññā visamanti loke</bold>ti. <bold>Yaṃ kiñcī</bold>ti sabbena sabbaṃ <pageBreak edition="T" number="0.0047" /> sabbathā sabbaṃ asesaṃ nissesaṃ <alternatives line="60" extra="" separator="false"><alternative source-abbr="vri" source="vipassana research institut">pariyādiyanavacanametaṃ</alternative><alternative source-abbr="syā." source="thai">paridāyavacanametaṃ</alternative></alternatives> <pageBreak edition="P" number="1.0041" /> – yaṃ kiñcīti. <bold>Visamanti jaññā</bold>ti visamaṃ kāyakammaṃ visamanti jāneyya, visamaṃ vacīkammaṃ visamanti jāneyya, visamaṃ manokammaṃ visamanti jāneyya, visamaṃ pāṇātipātaṃ visamoti jāneyya, visamaṃ adinnādānaṃ visamanti jāneyya, visamaṃ kāmesumicchācāraṃ visamoti jāneyya, visamaṃ musāvādaṃ visamoti jāneyya, visamaṃ pisuṇaṃ vācaṃ visamāti jāneyya, visamaṃ pharusaṃ vācaṃ visamāti jāneyya, visamaṃ samphappalāpaṃ visamoti jāneyya, visamaṃ abhijjhaṃ visamāti jāneyya, visamaṃ byāpādaṃ visamoti jāneyya, visamaṃ micchādiṭṭhiṃ visamāti jāneyya, visame saṅkhāre visamāti jāneyya, visame pañca kāmaguṇe visamāti jāneyya, visame pañca nīvaraṇe visamāti jāneyya ājāneyya vijāneyya paṭivijāneyya paṭivijjheyya. <bold>Loke</bold>ti apāyaloke…pe… āyatanaloketi – yaṃ kiñci jaññā visamanti loke.</paragraph>
    <paragraph line="78"><bold>Na tassa hetū visamaṃ careyyā</bold>ti. Visamassa kāyakammassa hetu visamaṃ na careyya, visamassa vacīkammassa hetu visamaṃ na careyya, visamassa manokammassa hetu visamaṃ na careyya, visamassa pāṇātipātassa hetu visamaṃ na careyya, visamassa adinnādānassa hetu visamaṃ na careyya, visamassa kāmesumicchācārassa hetu visamaṃ <pageBreak edition="T" number="0.0048" /> na careyya, visamassa musāvādassa hetu visamaṃ na careyya, visamāya pisuṇāya vācāya hetu visamaṃ na careyya, visamāya pharusāya vācāya hetu visamaṃ na careyya, visamassa samphappalāpassa hetu visamaṃ na careyya, visamāya abhijjhāya <pageBreak edition="M" number="0.0032" /> hetu visamaṃ na careyya, visamassa byāpādassa hetu visamaṃ <pageBreak edition="V" number="0.0030" /> na careyya, visamāya micchādiṭṭhiyā hetu visamaṃ na careyya, visamānaṃ saṅkhārānaṃ hetu visamaṃ na careyya, visamānaṃ <pageBreak edition="P" number="1.0042" /> pañcannaṃ kāmaguṇānaṃ hetu visamaṃ na careyya, visamānaṃ pañcannaṃ nīvaraṇānaṃ hetu visamaṃ na careyya, visamāya cetanāya hetu visamaṃ na careyya, visamāya patthanāya hetu visamaṃ na careyya, visamāya paṇidhiyā hetu visamaṃ na careyya na ācareyya na samācareyya na samādāya vatteyyāti – na tassa hetū visamaṃ careyya.</paragraph>
    <paragraph line="79"><bold>Appañhidaṃ jīvitamāhu dhīrā</bold>ti. <bold>Jīvita</bold>nti āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ. Api ca, dvīhi kāraṇehi appakaṃ jīvitaṃ – ṭhitiparittatāya vā appakaṃ jīvitaṃ, sarasaparittatāya vā appakaṃ jīvitaṃ. Kathaṃ ṭhitiparittatāya appakaṃ jīvitaṃ? Atīte cittakkhaṇe jīvittha, na jīvati na jīvissati; anāgate cittakkhaṇe jīvissati, na jīvati na jīvittha; paccuppanne cittakkhaṇe jīvati, na jīvittha na jīvissati.</paragraph>
    <gatha1 line="80">‘‘Jīvitaṃ attabhāvo ca, sukhadukkhā ca kevalā;</gatha1>
    <gathalast line="81">Ekacittasamāyuttā, lahuso vattate khaṇo.</gathalast>
    <gatha1 line="82">‘‘Cullāsītisahassāni <pageBreak edition="T" number="0.0049" />, kappā tiṭṭhanti ye marū;</gatha1>
    <gathalast line="83">Natveva tepi jīvanti, dvīhi cittehi saṃyutā.</gathalast>
    <gatha1 line="84">‘‘Ye niruddhā marantassa, tiṭṭhamānassa vā idha;</gatha1>
    <gathalast line="85">Sabbepi sadisā khandhā, gatā appaṭisandhikā.</gathalast>
    <gatha1 line="86">‘‘Anantarā ca ye <alternatives line="68" extra="" separator="false"><alternative source-abbr="vri" source="vipassana research institut">bhaggā</alternative><alternative source-abbr="sī." source="sri lanka">bhaṅgā</alternative><alternative source-abbr="syā." source="thai">bhaṅgā</alternative></alternatives> , ye ca bhaggā anāgatā;</gatha1>
    <gathalast line="87">Tadantare niruddhānaṃ, vesamaṃ natthi lakkhaṇe.</gathalast>
    <gatha1 line="88">‘‘Anibbattena na jāto, paccuppannena jīvati;</gatha1>
    <gathalast line="89">Cittabhaggā mato loko, paññatti paramatthiyā.</gathalast>
    <gatha1 line="90">‘‘Yathā ninnā pavattanti, chandena pariṇāmitā;</gatha1>
    <gathalast line="91">Acchinnadhārā vattanti, saḷāyatanapaccayā.</gathalast>
    <gatha1 line="92">‘‘Anidhānagatā <pageBreak edition="V" number="0.0031" /><pageBreak edition="P" number="1.0043" /> bhaggā, puñjo natthi anāgate;</gatha1>
    <gathalast line="93">Nibbattā ye ca <note>nibbattāyeva (sabbattha)</note> tiṭṭhanti, āragge sāsapūpamā.</gathalast>
    <gatha1 line="94">‘‘Nibbattānañca <pageBreak edition="M" number="0.0033" /> dhammānaṃ, bhaṅgo nesaṃ purakkhato;</gatha1>
    <gathalast line="95">Palokadhammā tiṭṭhanti, purāṇehi amissitā.</gathalast>
    <gatha1 line="96">‘‘Adassanato āyanti, bhaṅgā gacchanti dassanaṃ;</gatha1>
    <gathalast line="97">Vijjuppādova ākāse, uppajjanti vayanti cā’’ti.</gathalast>
    <paragraph line="98">Evaṃ ṭhitiparittatāya appakaṃ jīvitaṃ.</paragraph>
    <paragraph line="99">Kathaṃ sarasaparittatāya appakaṃ jīvitaṃ? Assāsūpanibandhaṃ jīvitaṃ, passāsūpanibandhaṃ jīvitaṃ, assāsapassāsūpanibandhaṃ jīvitaṃ, mahābhūtūpanibandhaṃ <pageBreak edition="T" number="0.0050" /> jīvitaṃ, kabaḷīkārāhārūpanibandhaṃ jīvitaṃ, usmūpanibandhaṃ jīvitaṃ, viññāṇūpanibandhaṃ jīvitaṃ. Mūlampi imesaṃ dubbalaṃ, pubbahetūpi imesaṃ dubbalā. Ye paccayā tepi dubbalā, yepi pabhāvikā tepi dubbalā. Sahabhūmi imesaṃ dubbalā, sampayogāpi imesaṃ dubbalā, sahajāpi imesaṃ dubbalā, yāpi payojikā sāpi dubbalā, aññamaññaṃ ime niccadubbalā, aññamaññaṃ anavaṭṭhitā ime. Aññamaññaṃ paripātayanti ime, aññamaññassa hi natthi tāyitā, na cāpi ṭhapenti aññamaññaṃ ime. Yopi nibbattako so na vijjati.</paragraph>
    <gatha1 line="100">‘‘Na ca kenaci koci hāyati, gandhabbā ca ime hi sabbaso;</gatha1>
    <gatha2 line="101">Purimehi pabhāvikā ime, yepi pabhāvikā te pure matā;</gatha2>
    <gathalast line="102">Purimāpi ca pacchimāpi <pageBreak edition="P" number="1.0044" /> ca, aññamaññaṃ na kadāci maddasaṃsū’’ti.</gathalast>
    <paragraph line="103">Evaṃ sarasaparittatāya appakaṃ jīvitaṃ.</paragraph>
    <paragraph line="104">Api ca cātumahārājikānaṃ devānaṃ jīvitaṃ upādāya manussānaṃ appakaṃ jīvitaṃ parittakaṃ jīvitaṃ <alternatives line="83" extra="" separator="false"><alternative source-abbr="vri" source="vipassana research institut">thokaṃ</alternative><alternative source-abbr="ka." source="cambodian">thokakaṃ</alternative></alternatives>  jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ anaddhanīyaṃ jīvitaṃ naciraṭṭhitikaṃ <pageBreak edition="T" number="0.0051" /> jīvitaṃ. Tāvatiṃsānaṃ devānaṃ…pe… yāmānaṃ devānaṃ… tusitānaṃ devānaṃ… nimmānaratīnaṃ devānaṃ… paranimmitavasavattīnaṃ devānaṃ… brahmakāyikānaṃ devānaṃ jīvitaṃ <pageBreak edition="V" number="0.0032" /> upādāya manussānaṃ appakaṃ jīvitaṃ parittakaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ anaddhanīyaṃ jīvitaṃ naciraṭṭhitikaṃ jīvitaṃ.</paragraph>
    <paragraph line="105">Vuttañhetaṃ bhagavatā –</paragraph>
    <paragraph line="106">‘‘Appamidaṃ <pageBreak edition="M" number="0.0034" />, bhikkhave, manussānaṃ āyu. Gamaniyo samparāyo mantāya boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yo, bhikkhave, ciraṃ jīvati so vassasataṃ appaṃ vā bhiyyo’’.</paragraph>
    <gatha1 line="107">‘‘Appamāyu manussānaṃ, hīḷeyya naṃ suporiso;</gatha1>
    <gathalast line="108">Careyyādittasīsova natthi maccussanāgamo.</gathalast>
    <gatha1 line="109">‘‘Accayanti ahorattā, jīvitaṃ uparujjhati;</gatha1>
    <gathalast line="110">Āyu khiyyati maccānaṃ, kunnadīnaṃva odaka’’nti.</gathalast>
    <paragraph line="111"><bold>Appañhidaṃ jīvitamāhu dhīrā</bold>ti. Dhīrāti dhīrā, dhitimāti dhīrā, dhitisampannāti dhīrā, dhīkatapāpāti dhīrā. Dhī vuccati paññā. Yā paññā pajānanā vicayo pavicayo dhammavicayo <pageBreak edition="P" number="1.0045" /> sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūri medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi, tāya paññāya samannāgatattā dhīrā. Api ca khandhadhīrā dhātudhīrā āyatanadhīrā, paṭiccasamuppādadhīrā satipaṭṭhānadhīrā sammappadhānadhīrā iddhipādadhīrā, indriyadhīrā baladhīrā bojjhaṅgadhīrā maggadhīrā phaladhīrā nibbānadhīrā. Te dhīrā evamāhaṃsu – ‘‘manussānaṃ appakaṃ jīvitaṃ, parittakaṃ jīvitaṃ <pageBreak edition="T" number="0.0052" />, thokaṃ jīvitaṃ, khaṇikaṃ jīvitaṃ, lahukaṃ jīvitaṃ, ittaraṃ jīvitaṃ, anaddhanīyaṃ jīvitaṃ, naciraṭṭhitikaṃ jīvita’’nti. Evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti – appañhidaṃ jīvitamāhu dhīrā.</paragraph>
    <paragraph line="112">Tenāha bhagavā –</paragraph>
    <gatha1 line="113">‘‘Tasmā hi sikkhetha idheva jantu, yaṃ kiñci jaññā visamanti loke;</gatha1>
    <gathalast line="114">Na tassa hetū visamaṃ careyya, appañhidaṃ jīvitamāhu dhīrā’’ti.</gathalast>
    <hangnum line="115" number="11"></hangnum>
    <gatha1 line="116"><bold>Passāmi</bold><pageBreak edition="V" number="0.0033" /><bold>loke pariphandamānaṃ, pajaṃ imaṃ taṇhagataṃ bhavesu;</bold></gatha1>
    <gathalast line="117"><bold>Hīnā narā maccumukhe lapanti, avītataṇhāse bhavābhavesu. </bold></gathalast>
    <paragraph line="118"><bold>Passāmi</bold><pageBreak edition="M" number="0.0035" /><bold>loke pariphandamāna</bold>nti. <bold>Passāmī</bold>ti maṃsacakkhunāpi passāmi, dibbacakkhunāpi passāmi, paññācakkhunāpi passāmi, buddhacakkhunāpi passāmi, samantacakkhunāpi passāmi dakkhāmi olokemi nijjhāyāmi upaparikkhāmi. <bold>Loke</bold>ti apāyaloke manussaloke devaloke khandhaloke <pageBreak edition="P" number="1.0046" /> dhātuloke āyatanaloke.</paragraph>
    <paragraph line="119"><bold>Pariphandamāna</bold>nti taṇhāphandanāya phandamānaṃ, diṭṭhiphandanāya phandamānaṃ, kilesaphandanāya phandamānaṃ, payogaphandanāya phandamānaṃ, vipākaphandanāya phandamānaṃ, duccaritaphandanāya phandamānaṃ, rattaṃ rāgena phandamānaṃ, duṭṭhaṃ <pageBreak edition="T" number="0.0053" /> dosena phandamānaṃ, mūḷhaṃ mohena phandamānaṃ, vinibaddhaṃ mānena phandamānaṃ, parāmaṭṭhaṃ diṭṭhiyā phandamānaṃ, vikkhepagataṃ uddhaccena phandamānaṃ, aniṭṭhaṅgataṃ vicikicchāya phandamānaṃ, thāmagataṃ anusayehi phandamānaṃ, lābhena phandamānaṃ, alābhena phandamānaṃ, yasena phandamānaṃ, ayasena phandamānaṃ, pasaṃsāya phandamānaṃ, nindāya phandamānaṃ, sukhena phandamānaṃ, dukkhena phandamānaṃ, jātiyā phandamānaṃ, jarāya phandamānaṃ, byādhinā phandamānaṃ, maraṇena phandamānaṃ, sokaparidevadukkhadomanassupāyāsehi phandamānaṃ, nerayikena dukkhena phandamānaṃ, tiracchānayonikena dukkhena phandamānaṃ, pettivisayikena dukkhena phandamānaṃ, mānusikena dukkhena phandamānaṃ, gabbhokkantimūlakena dukkhena phandamānaṃ, gabbhe ṭhitimūlakena dukkhena phandamānaṃ, gabbhā vuṭṭhānamūlakena dukkhena phandamānaṃ, jātassūpanibandhakena dukkhena phandamānaṃ, jātassa parādheyyakena dukkhena phandamānaṃ, attūpakkamena dukkhena phandamānaṃ, parūpakkamena dukkhena phandamānaṃ, dukkhadukkhena phandamānaṃ, saṅkhāradukkhena phandamānaṃ, vipariṇāmadukkhena phandamānaṃ, cakkhurogena dukkhena phandamānaṃ, sotarogena dukkhena phandamānaṃ, ghānarogena <pageBreak edition="P" number="1.0047" /> dukkhena…pe… jivhārogena… kāyarogena… sīsarogena… kaṇṇarogena… mukharogena… dantarogena… kāsena… sāsena… pināsena… dāhena… jarena… kucchirogena… mucchāya… pakkhandikāya… sūlāya <pageBreak edition="T" number="0.0054" />… visucikāya… kuṭṭhena… gaṇḍena… kilāsena… sosena… apamārena… dadduyā… kaṇḍuyā… kacchuyā… rakhasāya… vitacchikāya… lohitena… pittena… madhumehena… aṃsāya… piḷakāya… <alternatives line="91" extra="" separator="false"><alternative source-abbr="vri" source="vipassana research institut">bhagandalena</alternative><alternative source-abbr="syā." source="thai">bhagandalāya</alternative></alternatives>  … pittasamuṭṭhānena ābādhena… semhasamuṭṭhānena ābādhena… vātasamuṭṭhānena ābādhena… sannipātikena ābādhena… utupariṇāmajena ābādhena… visamaparihārajena ābādhena… opakkamikena ābādhena <pageBreak edition="M" number="0.0036" /> … kammavipākajena ābādhena… sītena… uṇhena… jighacchāya… pipāsāya <pageBreak edition="V" number="0.0034" />… uccārena… passāvena… ḍaṃsamakasavātātapasarīsapasamphassena dukkhena… mātumaraṇena dukkhena… pitumaraṇena dukkhena… bhātumaraṇena dukkhena… bhaginimaraṇena dukkhena… puttamaraṇena dukkhena… dhītumaraṇena dukkhena… ñātibyasanena… bhogabyasanena… rogabyasanena… sīlabyasanena… diṭṭhibyasanena dukkhena phandamānaṃ samphandamānaṃ vipphandamānaṃ vedhamānaṃ pavedhamānaṃ sampavedhamānaṃ passāmi dakkhāmi olokemi nijjhāyāmi upaparikkhāmīti – passāmi loke pariphandamānaṃ.</paragraph>
    <paragraph line="120"><bold>Pajaṃ imaṃ taṇhagataṃ bhavesū</bold>ti. <bold>Pajā</bold>ti sattādhivacanaṃ. <bold>Taṇhā</bold>ti rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā. <bold>Taṇhagata</bold>nti taṇhāgataṃ taṇhānugataṃ taṇhāyānusaṭaṃ taṇhāyāsannaṃ taṇhāya pātitaṃ abhibhūtaṃ pariyādinnacittaṃ <pageBreak edition="T" number="0.0055" /><pageBreak edition="P" number="1.0048" />. <bold>Bhavesū</bold>ti kāmabhave rūpabhave arūpabhaveti – pajaṃ imaṃ taṇhagataṃ bhavesu.</paragraph>
    <paragraph line="121"><bold>Hīnā narā maccumukhe lapantī</bold>ti. <bold>Hīnā narā</bold>ti hīnā narā hīnena kāyakammena samannāgatāti hīnā narā, hīnena vacīkammena samannāgatāti hīnā narā, hīnena manokammena samannāgatāti hīnā narā, hīnena pāṇātipātena samannāgatāti hīnā narā, hīnena adinnādānena…pe… hīnena kāmesumicchācārena… hīnena musāvādena… hīnāya pisuṇāya vācāya… hīnāya pharusāya vācāya… hīnena samphappalāpena… hīnāya abhijjhāya… hīnena byāpādena… hīnāya micchādiṭṭhiyā… hīnehi saṅkhārehi… hīnehi pañcahi kāmaguṇehi nīvaraṇehi… hīnāya cetanāya… hīnāya patthanāya… hīnāya paṇidhiyā samannāgatāti hīnā narā hīnā nihīnā ohīnā omakā lāmakā chatukkā parittāti – hīnā narā. <bold>Maccumukhe lapantī</bold>ti. <bold>Maccumukhe</bold>ti māramukhe maraṇamukhe, maccuppattā maccusampattā maccūpāgatā, mārappattā mārasampattā mārūpāgatā, maraṇappattā maraṇasampattā maraṇūpāgatā lapanti lālapanti socanti kilamanti paridevanti urattāḷiṃ kandanti sammohaṃ āpajjantīti – hīnā narā maccumukhe lapanti.</paragraph>
    <paragraph line="122"><bold>Avītataṇhāse bhavābhavesū</bold>ti. <bold>Taṇhā</bold>ti rūpataṇhā…pe… dhammataṇhā. <bold>Bhavābhavesū</bold>ti bhavābhave kammabhave punabbhave kāmabhave <pageBreak edition="T" number="0.0056" />, kammabhave kāmabhave punabbhave rūpabhave, kammabhave rūpabhave punabbhave arūpabhave, kammabhave <pageBreak edition="M" number="0.0037" /> arūpabhave punabbhave punappunabbhave, punappunagatiyā punappunaupapattiyā <pageBreak edition="P" number="1.0049" /> punappunapaṭisandhiyā punappunaattabhāvābhinibbattiyā, avītataṇhā avigatataṇhā <pageBreak edition="V" number="0.0035" /> acattataṇhā avantataṇhā. Amuttataṇhā appahīnataṇhā appaṭinissaṭṭhataṇhāti – avītataṇhāse bhavābhavesu.</paragraph>
    <paragraph line="123">Tenāha bhagavā –</paragraph>
    <gatha1 line="124">‘‘Passāmi loke pariphandamānaṃ, pajaṃ imaṃ taṇhagataṃ bhavesu;</gatha1>
    <gathalast line="125">Hīnā narā maccumukhe lapanti, avītataṇhāse bhavābhavesū’’ti.</gathalast>
    <hangnum line="126" number="12"></hangnum>
    <gatha1 line="127"><bold>Mamāyite passatha phandamāne,</bold><bold><alternatives line="99" extra="" separator="false"><alternative source-abbr="vri" source="vipassana research institut">maccheva</alternative><alternative source-abbr="sī." source="sri lanka">macchova</alternative></alternatives></bold><bold>appodake khīṇasote;</bold></gatha1>
    <gathalast line="128"><bold>Etampi disvā amamo careyya, bhavesu āsattimakubbamāno.</bold></gathalast>
    <paragraph line="129"><bold>Mamāyite passatha phandamāne</bold>ti. <bold>Mamattā</bold>ti dve mamattā – taṇhāmamattañca diṭṭhimamattañca. Katamaṃ taṇhāmamattaṃ? Yāvatā taṇhāsaṅkhātena sīmakataṃ mariyādikataṃ odhikataṃ pariyantakataṃ pariggahitaṃ mamāyitaṃ. Idaṃ mamaṃ, etaṃ mamaṃ, ettakaṃ mamaṃ, ettāvatā mamaṃ, mama rūpā saddā gandhā <pageBreak edition="T" number="0.0057" /> rasā phoṭṭhabbā, attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ gāmanigamarājadhāniyo raṭṭhañca janapado ca koso ca koṭṭhāgārañca, kevalampi mahāpathaviṃ taṇhāvasena mamāyati. Yāvatā aṭṭhasataṃ taṇhāvicaritaṃ, idaṃ taṇhāmamattaṃ.</paragraph>
    <paragraph line="130">Katamaṃ diṭṭhimamattaṃ? Vīsativatthukā sakkāyadiṭṭhi, dasavatthukā micchādiṭṭhi, dasavatthukā antaggāhikā diṭṭhi; yā evarūpā diṭṭhi diṭṭhigataṃ diṭṭhigahanaṃ <pageBreak edition="P" number="1.0050" /> diṭṭhikantāro diṭṭhivisūkāyikaṃ diṭṭhivipphandikaṃ diṭṭhisaññojanaṃ gāho paṭiggāho abhiniveso parāmāso kummaggo micchāpatho micchattaṃ titthāyatanaṃ vipariyesaggāho viparītaggāho vipallāsaggāho micchāgāho ‘‘ayāthāvakasmiṃ yāthāvaka’’nti gāho. Yāvatā dvāsaṭṭhidiṭṭhigatāni, idaṃ diṭṭhimamattaṃ. <bold>Mamāyite passatha phandamāne</bold>ti mamāyitaṃ vatthuṃ acchedasaṃkinopi phandanti, acchindantepi phandanti, acchinnepi phandanti, mamāyitaṃ vatthuṃ vipariṇāmasaṃkinopi phandanti, vipariṇāmantepi phandanti, vipariṇatepi phandanti paphandanti samphandanti vipphandanti <alternatives line="107" extra="" separator="false"><alternative source-abbr="vri" source="vipassana research institut">vedhanti</alternative><alternative source-abbr="syā." source="thai">vedhenti</alternative></alternatives>  pavedhanti sampavedhanti. Evaṃ phandamāne paphandamāne samphandamāne vipphandamāne vedhamāne pavedhamāne sampavedhamāne passatha <pageBreak edition="M" number="0.0038" /> dakkhatha oloketha nijjhāyatha upaparikkhathāti – mamāyite passatha phandamāne.</paragraph>
    <paragraph line="131"><bold>Maccheva</bold><pageBreak edition="V" number="0.0036" /><bold>appodake khīṇasote</bold>ti. Yathā macchā appodake parittodake <pageBreak edition="T" number="0.0058" /> udakapariyādāne kākehi vā kulalehi vā balākāhi vā paripātiyamānā ukkhipiyamānā khajjamānā phandanti paphandanti samphandanti vipphandanti vedhanti pavedhanti sampavedhanti; evameva pajā mamāyitaṃ vatthuṃ acchedasaṃkinopi phandanti, acchindantepi phandanti, acchinnepi phandanti, mamāyitaṃ vatthuṃ vipariṇāmasaṃkinopi phandanti, vipariṇāmantepi phandanti, vipariṇatepi phandanti paphandanti samphandanti vipphandanti vedhanti pavedhanti sampavedhantīti – maccheva appodake khīṇasote.</paragraph>
    <paragraph line="132"><bold>Etampi disvā amamo careyyā</bold>ti. Etaṃ ādīnavaṃ disvā passitvā tulayitvā <alternatives line="115" extra="" separator="false"><alternative source-abbr="vri" source="vipassana research institut">tīrayitvā</alternative><alternative source-abbr="ka." source="cambodian">tirayitvā</alternative></alternatives>  vibhāvayitvā vibhūtaṃ katvā mamattesūti <pageBreak edition="P" number="1.0051" /> – etampi disvā. <bold>Amamo careyyā</bold>ti <bold>mamattā</bold>ti dve mamattā – taṇhāmamattañca diṭṭhimamattañca…pe… idaṃ taṇhāmamattaṃ…pe… idaṃ diṭṭhimamattaṃ. Taṇhāmamattaṃ pahāya diṭṭhimamattaṃ paṭinissajjitvā cakkhuṃ amamāyanto sotaṃ amamāyanto ghānaṃ amamāyanto jivhaṃ amamāyanto kāyaṃ amamāyanto manaṃ amamāyanto rūpe… sadde… gandhe… rase… phoṭṭhabbe… dhamme… kulaṃ… gaṇaṃ… āvāsaṃ… lābhaṃ… yasaṃ… pasaṃsaṃ… sukhaṃ… cīvaraṃ… piṇḍapātaṃ… senāsanaṃ… gilānapaccayabhesajjaparikkhāraṃ… kāmadhātuṃ… rūpadhātuṃ… arūpadhātuṃ… kāmabhavaṃ… rūpabhavaṃ… arūpabhavaṃ… saññābhavaṃ… asaññābhavaṃ… nevasaññānāsaññābhavaṃ… ekavokārabhavaṃ… catuvokārabhavaṃ… pañcavokārabhavaṃ… atītaṃ… anāgataṃ… paccuppannaṃ… diṭṭhasutamutaviññātabbe dhamme amamāyanto agaṇhanto aparāmasanto anabhinivisanto careyya <pageBreak edition="T" number="0.0059" /> vihareyya iriyeyya vatteyya pāleyya yapeyya yāpeyyāti – etampi disvā amamo careyya.</paragraph>
    <paragraph line="133"><bold>Bhavesu āsattimakubbamāno</bold>ti. <bold>Bhavesū</bold>ti kāmabhave rūpabhave arūpabhave. <bold>Āsatti</bold> vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Bhavesu āsattimakubbamāno</bold>ti. Bhavesu āsattiṃ akubbamāno, chandaṃ pemaṃ rāgaṃ khantiṃ akubbamāno ajanayamāno asañjanayamāno anibbattayamāno anabhinibbattayamānoti – bhavesu āsattimakubbamāno.</paragraph>
    <paragraph line="134">Tenāha bhagavā –</paragraph>
    <gatha1 line="135">‘‘Mamāyite <pageBreak edition="M" number="0.0039" /> passatha phandamāne, maccheva appodake khīṇasote;</gatha1>
    <gathalast line="136">Etampi disvā amamo careyya, bhavesu āsattimakubbamāno’’ti.</gathalast>
    <hangnum line="137" number="13"></hangnum>
    <gatha1 line="138"><bold>Ubhosu</bold><pageBreak edition="V" number="0.0037" /><bold>antesu vineyya chandaṃ, phassaṃ pariññāya anānugiddho;</bold></gatha1>
    <gathalast line="139">Yadattagarahī tadakubbamāno, <alternatives line="123" extra="" separator="false"><alternative source-abbr="vri" source="vipassana research institut">na limpatī</alternative><alternative source-abbr="sī." source="sri lanka">na lippati</alternative></alternatives>  diṭṭhasutesu dhīro.</gathalast>
    <paragraph line="140"><bold>Ubhosu</bold><pageBreak edition="P" number="1.0052" /><bold>antesu vineyya chanda</bold>nti. <bold>Antā</bold>ti phasso eko anto phassasamudayo dutiyo anto, atīto eko anto anāgato dutiyo anto, sukhā vedanā eko anto dukkhā <pageBreak edition="T" number="0.0060" /> vedanā dutiyo anto, nāmaṃ eko anto rūpaṃ dutiyo anto, cha ajjhattikāni āyatanāni eko anto cha bāhirāni āyatanāni dutiyo anto, sakkāyo eko anto sakkāyasamudayo dutiyo anto. <bold>Chando</bold>ti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. <bold>Ubhosu antesu vineyya chanda</bold>nti ubhosu antesu chandaṃ vineyya paṭivineyya pajaheyya vinodeyya byantiṃ kareyya anabhāvaṃ gameyyāti – ubhosu antesu vineyya chandaṃ.</paragraph>
    <paragraph line="141"><bold>Phassaṃ pariññāya anānugiddho</bold>ti. <bold>Phasso</bold>ti cakkhusamphasso sotasamphasso ghānasamphasso jivhāsamphasso kāyasamphasso manosamphasso, adhivacanasamphasso, paṭighasamphasso, sukhavedanīyo samphasso dukkhavedanīyo samphasso adukkhamasukhavedanīyo samphasso, kusalo phasso akusalo phasso abyākato phasso, kāmāvacaro phasso rūpāvacaro phasso arūpāvacaro phasso, suññato phasso animitto phasso appaṇihito phasso, lokiyo phasso lokuttaro phasso, atīto phasso anāgato phasso paccuppanno <pageBreak edition="M" number="0.0040" /> phasso, yo evarūpo phasso phusanā samphusanā samphusitattaṃ – ayaṃ vuccati phasso.</paragraph>
    <paragraph line="142"><bold>Phassaṃ pariññāyā</bold>ti phassaṃ tīhi pariññāhi parijānitvā – ñātapariññāya, <alternatives line="131" extra="" separator="false"><alternative source-abbr="vri" source="vipassana research institut">tīraṇapariññāya</alternative><alternative source-abbr="syā." source="thai">tiraṇapariññāya</alternative></alternatives> , pahānapariññāya. Katamā <pageBreak edition="T" number="0.0061" /> ñātapariññā? Phassaṃ jānāti – ayaṃ cakkhusamphasso, ayaṃ sotasamphasso, ayaṃ ghānasamphasso, ayaṃ jivhāsamphasso, ayaṃ kāyasamphasso, ayaṃ manosamphasso, ayaṃ adhivacanasamphasso, ayaṃ paṭighasamphasso, ayaṃ sukhavedanīyo phasso, ayaṃ dukkhavedanīyo phasso, ayaṃ adukkhamasukhavedanīyo phasso, ayaṃ kusalo phasso, ayaṃ akusalo phasso, ayaṃ abyākato phasso, ayaṃ kāmāvacaro phasso, ayaṃ rūpāvacaro phasso, ayaṃ <pageBreak edition="P" number="1.0053" /> arūpāvacaro phasso, ayaṃ suññato phasso, ayaṃ animitto phasso, ayaṃ appaṇihito phasso, ayaṃ lokiyo phasso, ayaṃ lokuttaro phasso <pageBreak edition="V" number="0.0038" />, ayaṃ atīto phasso, ayaṃ anāgato phasso, ayaṃ paccuppanno phassoti jānāti passati – ayaṃ ñātapariññā.</paragraph>
    <paragraph line="143">Katamā tīraṇapariññā? Evaṃ ñātaṃ katvā phassaṃ tīreti. Aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto adhuvato atāṇato aleṇato asaraṇato rittato tucchato suññato anattato ādīnavato vipariṇāmadhammato asārakato aghamūlato vadhakato vibhavato sāsavato saṅkhatato mārāmisato jātijarābyādhimaraṇadhammato sokaparidevadukkhadomanassupāyāsadhammato saṃkilesadhammato samudayato atthaṅgamato assādato ādīnavato nissaraṇato tīreti – ayaṃ tīraṇapariññā.</paragraph>
    <paragraph line="144">Katamā <pageBreak edition="T" number="0.0062" /> pahānapariññā? Evaṃ tīrayitvā phasse chandarāgaṃ pajahati vinodeti byantiṃ karoti anabhāvaṃ gameti. Vuttañhetaṃ bhagavatā – ‘‘yo, bhikkhave, phassesu chandarāgo taṃ pajahatha. Evaṃ so phasso pahīno bhavissati ucchinnamūlo tālāvatthukato anabhāvaṃ kato āyatiṃ <pageBreak edition="M" number="0.0041" /> anuppādadhammo’’ti – ayaṃ pahānapariññā. <bold>Phassaṃ pariññāyā</bold>ti. Phassaṃ imāhi tīhi pariññāhi parijānitvā. <bold>Anānugiddho</bold>ti. <bold>Gedhā</bold>e vuccati taṇhā. Yo rāgo sārāgo…pe… abhijjhā lobho akusalamūlaṃ. Yasseso gedho pahīno samucchinno vūpasanto paṭipassaddho abhabbuppattiko ñāṇagginā daḍḍho, so vuccati agiddho. So rūpe agiddho sadde agiddho gandhe agiddho rase agiddho phoṭṭhabbe agiddho kule… gaṇe… āvāse… lābhe… yase… pasaṃsāya… sukhe… cīvare… piṇḍapāte… senāsane… gilānapaccayabhesajjaparikkhāre agiddho <pageBreak edition="P" number="1.0054" /> kāmadhātuyā… rūpadhātuyā… arūpadhātuyā… kāmabhave… rūpabhave… arūpabhave… saññābhave… asaññābhave… nevasaññānāsaññābhave… ekavokārabhave… catuvokārabhave… pañcavokārabhave… atīte… anāgate… paccuppanne… diṭṭhasutamutaviññātabbesu dhammesu agiddho agadhito amucchito anajjhāpanno vītagedho vigatagedho cattagedho vantagedho muttagedho pahīnagedho paṭinissaṭṭhagedho vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto sītibhūto sukhapaṭisaṃvedī brahmabhūtena attanā viharatīti <pageBreak edition="T" number="0.0063" /> – phassaṃ pariññāya anānugiddho.</paragraph>
    <paragraph line="145"><bold>Yadattagarahī tadakubbamāno</bold>ti. <bold>Yada</bold>nti yaṃ. <bold>Attagarahī</bold>ti dvīhi kāraṇehi attānaṃ garahati – katattā ca akatattā ca. Kathaṃ katattā ca akatattā ca attānaṃ garahati? Kataṃ me <pageBreak edition="V" number="0.0039" /> kāyaduccaritaṃ, akataṃ me kāyasucaritanti – attānaṃ garahati. Kataṃ me vacīduccaritaṃ, akataṃ me vacīsucaritanti – attānaṃ garahati. Kataṃ me manoduccaritaṃ, akataṃ me manosucaritanti – attānaṃ garahati. Kato me pāṇātipāto, akatā me pāṇātipātā veramaṇīti – attānaṃ garahati. Kataṃ me adinnādānaṃ, akatā me adinnādānā veramaṇīti – attānaṃ garahati. Kato me kāmesumicchācāro, akatā me kāmesumicchācārā veramaṇīti – attānaṃ garahati. Kato me musāvādo, akatā me musāvādā veramaṇīti – attānaṃ garahati. Katā me pisuṇā vācā, akatā me pisuṇāya vācāya veramaṇīti – attānaṃ garahati. Katā me pharusā vācā, akatā me pharusāya vācāya veramaṇīti – attānaṃ garahati. Kato me samphappalāpo, akatā me samphappalāpā veramaṇīti – attānaṃ <pageBreak edition="M" number="0.0042" /> garahati. Katā me abhijjhā, akatā me anabhijjhāti – attānaṃ garahati. Kato me byāpādo, akato me abyāpādoti – attānaṃ garahati. Katā me micchādiṭṭhi, akatā me sammādiṭṭhīti – attānaṃ <pageBreak edition="T" number="0.0064" /> garahati. Evaṃ katattā ca akatattā ca attānaṃ garahati. Atha vā, sīlesumhi na paripūrakārīti – attānaṃ garahati. Indriyesumhi <pageBreak edition="P" number="1.0055" /> aguttadvāroti – attānaṃ garahati. <alternatives line="139" extra="" separator="false"><alternative source-abbr="vri" source="vipassana research institut">Bhojanemhi</alternative><alternative source-abbr="syā." source="thai">bhojane</alternative></alternatives>  amattaññūti – attānaṃ garahati. Jāgariyaṃ ananuyuttoti – attānaṃ garahati. Satisampajaññena asamannāgatoti – attānaṃ garahati. Abhāvitā me cattāro satipaṭṭhānāti – attānaṃ garahati. Abhāvitā me cattāro sammappadhānāti – attānaṃ garahati. Abhāvitā me cattāro iddhipādāti – attānaṃ garahati. Abhāvitāni me pañcindriyānīti – attānaṃ garahati. Abhāvitāni me pañca balānīti – attānaṃ garahati. Abhāvitā me satta bojjhaṅgāti – attānaṃ garahati. Abhāvito me ariyo aṭṭhaṅgiko maggoti – attānaṃ garahati. Dukkhaṃ me apariññātanti – attānaṃ garahati. Samudayo me appahīnoti – attānaṃ garahati. Maggo me abhāvitoti – attānaṃ garahati. Nirodho me asacchikatoti – attānaṃ garahati. Evaṃ katattā ca akatattā ca attānaṃ garahati. Evaṃ attagarahitaṃ kammaṃ akubbamāno ajanayamāno asañjanayamāno anibbattayamāno anabhinibbattayamānoti – yadattagarahī tadakubbamāno. <bold>Na limpatī diṭṭhasutesu dhīro</bold>ti. <bold>Lepo</bold>ti dve lepā – taṇhālepo ca diṭṭhilepo ca…pe… ayaṃ taṇhālepo…pe… ayaṃ diṭṭhilepo. <bold>Dhīro</bold>ti paṇḍito paññavā buddhimā ñāṇī <pageBreak edition="T" number="0.0065" /> vibhāvī medhāvī. Dhīro taṇhālepaṃ pahāya diṭṭhilepaṃ paṭinissajjitvā diṭṭhe <alternatives line="147" extra="" separator="false"><alternative source-abbr="vri" source="vipassana research institut">na limpati, sute na limpati, mute na limpati, viññāte na limpati, na palimpati</alternative><alternative source-abbr="syā." source="thai">na saṃlimpati</alternative></alternatives> , na upalimpati. Alitto <alternatives line="155" extra="" separator="false"><alternative source-abbr="vri" source="vipassana research institut">apalitto</alternative><alternative source-abbr="syā." source="thai">asaṃlitto</alternative></alternatives>  anupalitto nikkhanto nissaṭo vippamutto visaññutto vimariyādikatena cetasā viharatīti – na limpatī diṭṭhasutesu dhīroti.</paragraph>
    <paragraph line="146">Tenāha <pageBreak edition="V" number="0.0040" /> bhagavā –</paragraph>
    <gatha1 line="147">‘‘Ubhosu antesu vineyya chandaṃ, phassaṃ pariññāya anānugiddho;</gatha1>
    <gathalast line="148">Yadattagarahī tadakubbamāno, na limpatī diṭṭhasutesu dhīro’’ti.</gathalast>
    <hangnum line="149" number="14"></hangnum>
    <gatha1 line="150"><bold>Saññaṃ</bold><pageBreak edition="P" number="1.0056" /><pageBreak edition="M" number="0.0043" /><bold>pariññā vitareyya oghaṃ, pariggahesu muni nopalitto;</bold></gatha1>
    <gathalast line="151"><bold>Abbūḷhasallo caramappamatto, nāsīsatī lokamimaṃ parañca.</bold></gathalast>
    <paragraph line="152"><bold>Saññaṃ pariññā vitareyya ogha</bold>nti. <bold>Saññā</bold>ti kāmasaññā byāpādasaññā vihiṃsāsaññā nekkhammasaññā abyāpādasaññā avihiṃsāsaññā rūpasaññā saddasaññā gandhasaññā rasasaññā phoṭṭhabbasaññā dhammasaññā – yā evarūpā saññā sañjānanā sañjānitattaṃ – ayaṃ vuccati saññā. <bold>Saññaṃ pariññā</bold>ti saññaṃ tīhi pariññāhi parijānitvā – ñātapariññāya, tīraṇapariññāya, pahānapariññāya.</paragraph>
    <paragraph line="153">Katamā <pageBreak edition="T" number="0.0066" /> ñātapariññā? Saññaṃ jānāti – ayaṃ kāmasaññā, ayaṃ byāpādasaññā, ayaṃ vihiṃsāsaññā, ayaṃ nekkhammasaññā, ayaṃ abyāpādasaññā, ayaṃ avihiṃsāsaññā, ayaṃ rūpasaññā, ayaṃ saddasaññā, ayaṃ gandhasaññā, ayaṃ rasasaññā, ayaṃ phoṭṭhabbasaññā, ayaṃ dhammasaññāti jānāti passati – ayaṃ ñātapariññā.</paragraph>
    <paragraph line="154">Katamā tīraṇapariññā? Evaṃ ñātaṃ katvā saññaṃ tīreti. Aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto…pe… samudayato atthaṅgamato assādato ādīnavato nissaraṇato tīreti – ayaṃ tīraṇapariññā.</paragraph>
    <paragraph line="155">Katamā pahānapariññā? Evaṃ tīrayitvā saññāya chandarāgaṃ pajahati vinodeti anabhāvaṃ gameti. Vuttampi hetaṃ bhagavatā – ‘‘yo, bhikkhave, saññāya chandarāgo, taṃ pajahatha. Evaṃ sā saññā pahīnā bhavissati ucchinnamūlā tālāvatthukatā anabhāvaṃ katā āyatiṃ anuppādadhammā’’ti – ayaṃ pahānapariññā. <bold>Saññaṃ pariññā</bold>ti saññaṃ imāhi tīhi pariññāhi parijānitvā. <bold>Vitareyya</bold><pageBreak edition="P" number="1.0057" /><bold>ogha</bold>nti kāmoghaṃ bhavoghaṃ diṭṭhoghaṃ avijjoghaṃ tareyya uttareyya patareyya samatikkameyya vītivatteyyāti – saññaṃ pariññā vitareyya oghaṃ.</paragraph>
    <paragraph line="156"><bold>Pariggahesu</bold><pageBreak edition="V" number="0.0041" /><bold>muni nopalitto</bold>ti. <bold>Pariggahā</bold>ti dve pariggahā – taṇhāpariggaho <pageBreak edition="T" number="0.0067" /> ca diṭṭhipariggaho ca…pe… ayaṃ taṇhāpariggaho…pe… ayaṃ diṭṭhipariggaho. <bold>Munī</bold>ti. Monaṃ vuccati ñāṇaṃ. Yā paññā pajānanā…pe… amoho <pageBreak edition="M" number="0.0044" /> dhammavicayo sammādiṭṭhi, tena ñāṇena samannāgato muni monappattoti. Tīṇi moneyyāni – kāyamoneyyaṃ, vacīmoneyyaṃ, manomoneyyaṃ.</paragraph>
    <paragraph line="157">Katamaṃ kāyamoneyyaṃ? Tividhakāyaduccaritānaṃ pahānaṃ kāyamoneyyaṃ, tividhaṃ kāyasucaritaṃ kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ, pariññāsahagato maggo kāyamoneyyaṃ, kāye chandarāgassa pahānaṃ kāyamoneyyaṃ, kāyasaṅkhāranirodho catutthajjhānasamāpatti kāyamoneyyaṃ – idaṃ kāyamoneyyaṃ.</paragraph>
    <paragraph line="158">Katamaṃ vacīmoneyyaṃ? Catubbidhavacīduccaritānaṃ pahānaṃ vacīmoneyyaṃ, catubbidhaṃ vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā vacīmoneyyaṃ, pariññāsahagato maggo vacīmoneyyaṃ, vācāya chandarāgassa pahānaṃ vacīmoneyyaṃ, vacīsaṅkhāranirodho dutiyajjhānasamāpatti vacīmoneyyaṃ – idaṃ vacīmoneyyaṃ.</paragraph>
    <paragraph line="159">Katamaṃ manomoneyyaṃ? Tividhamanoduccaritānaṃ pahānaṃ manomoneyyaṃ, tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ, cittapariññā manomoneyyaṃ, pariññāsahagato <pageBreak edition="T" number="0.0068" /> maggo manomoneyyaṃ, citte chandarāgassa pahānaṃ manomoneyyaṃ, cittasaṅkhāranirodho saññāvedayitanirodhaṃ <pageBreak edition="P" number="1.0058" /> manomoneyyaṃ – idaṃ manomoneyyaṃ.</paragraph>
    <gatha1 line="160">‘‘Kāyamuniṃ vācāmuniṃ, manomunimanāsavaṃ;</gatha1>
    <gathalast line="161">Muniṃ moneyyasampannaṃ, āhu sabbappahāyinaṃ.</gathalast>
    <gatha1 line="162">‘‘Kāyamuniṃ vācāmuniṃ, manomunimanāsavaṃ;</gatha1>
    <gathalast line="163">Muniṃ moneyyasampannaṃ, āhu ninhātapāpaka’’nti <note>niṃnhātapāpakanti (syā.)</note>.</gathalast>
    <paragraph line="164">Imehi tīhi moneyyehi dhammehi samannāgatā <alternatives line="170" extra="" separator="false"><alternative source-abbr="vri" source="vipassana research institut">cha munino</alternative><alternative source-abbr="syā." source="thai">cha munayo</alternative></alternatives>  – agāramunino, anagāramunino, sekhamunino, asekhamunino, paccekamunino, munimuninoti. Katame agāramunino? Ye te agārikā diṭṭhapadā viññātasāsanā – ime agāramunino. Katame anagāramunino <pageBreak edition="V" number="0.0042" />? Ye te pabbajitā diṭṭhapadā viññātasāsanā – ime anagāramunino. Satta sekhā sekhamunino. Arahanto asekhamunino. Paccekabuddhā paccekamunino. Munimunino vuccanti tathāgatā arahanto sammāsambuddhā.</paragraph>
    <gatha1 line="165">‘‘Na <pageBreak edition="M" number="0.0045" /> monena muni hoti, mūḷharūpo aviddasu;</gatha1>
    <gathalast line="166">Yo ca tulaṃva paggayha, varamādāya paṇḍito.</gathalast>
    <gatha1 line="167">‘‘Pāpāni parivajjeti, sa muni tena so muni;</gatha1>
    <gathalast line="168">Yo munāti ubho loke, muni tena pavuccati.</gathalast>
    <gatha1 line="169">‘‘Asatañca satañca ñatvā dhammaṃ, ajjhattaṃ bahiddhā ca sabbaloke;</gatha1>
    <gathalast line="170">Devamanussehi <pageBreak edition="T" number="0.0069" /> pūjito yo, saṅgajālamaticca so munī’’ti.</gathalast>
    <paragraph line="171"><bold>Lepā</bold>ti dve lepā – taṇhālepo ca diṭṭhilepo ca…pe… ayaṃ taṇhālepo…pe… ayaṃ diṭṭhilepo. Muni taṇhālepaṃ pahāya diṭṭhilepaṃ paṭinissajjitvā pariggahesu <pageBreak edition="P" number="1.0059" /> na limpati na palimpati na upalimpati. Alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti – pariggahesu muni nopalitto.</paragraph>
    <paragraph line="172"><bold>Abbūḷhasallo caramappamatto</bold>ti. <bold>Salla</bold>nti satta sallāni – rāgasallaṃ, dosasallaṃ, mohasallaṃ, mānasallaṃ, diṭṭhisallaṃ, sokasallaṃ, kathaṃkathāsallaṃ <note>duccaritasallaṃ (sī.)</note>. Yassete sallā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati abbūḷhasallo abbahitasallo uddhatasallo samuddhatasallo uppāṭitasallo samuppāṭitasallo cattasallo vantasallo muttasallo pahīnasallo paṭinissaṭṭhasallo nicchāto nibbuto sītibhūto sukhapaṭisaṃvedī brahmabhūtena attanā viharatīti – abbūḷhasallo.</paragraph>
    <paragraph line="173"><bold>Cara</bold>nti caranto viharanto iriyanto vattanto pālento yapento yāpento. <bold>Appamatto</bold>ti sakkaccakārī sātaccakārī aṭṭhitakārī anolīnavuttiko anikkhittacchando anikkhittadhuro kusalesu dhammesu. ‘‘Kathāhaṃ aparipūraṃ vā sīlakkhandhaṃ paripūreyyaṃ, paripūraṃ vā sīlakkhandhaṃ tattha <pageBreak edition="T" number="0.0070" /> tattha paññāya anuggaṇheyya’’nti yo tattha chando ca vāyāmo ca ussāho ca ussoḷhī ca appaṭivāni ca sati ca sampajaññañca ātappaṃ padhānaṃ adhiṭṭhānaṃ anuyogo appamādo kusalesu <pageBreak edition="V" number="0.0043" /> dhammesu. ‘‘Kathāhaṃ aparipūraṃ vā samādhikkhandhaṃ paripūreyyaṃ, paripūraṃ vā samādhikkhandhaṃ tattha tattha paññāya <pageBreak edition="M" number="0.0046" /> anuggaṇheyya’’nti…pe… kusalesu dhammesu. ‘‘Kathāhaṃ aparipūraṃ vā paññākkhandhaṃ <pageBreak edition="P" number="1.0060" /> paripūreyyaṃ… vimuttikkhandhaṃ… vimuttiñāṇadassanakkhandhaṃ paripūreyyaṃ, paripūraṃ vā vimuttiñāṇadassanakkhandhaṃ tattha tattha paññāya anuggaṇheyya’’nti yo tattha chando ca vāyāmo ca ussāho ca ussoḷhī ca appaṭivāni ca sati ca sampajaññañca ātappaṃ padhānaṃ adhiṭṭhānaṃ anuyogo appamādo kusalesu dhammesu. ‘‘Kathāhaṃ apariññātaṃ vā dukkhaṃ parijāneyyaṃ, appahīne vā kilese pajaheyyaṃ, abhāvitaṃ vā maggaṃ bhāveyyaṃ, asacchikataṃ vā nirodhaṃ sacchikareyya’’nti yo tattha chando ca vāyāmo ca ussāho ca ussoḷhī ca appaṭivāni ca sati ca sampajaññañca ātappaṃ padhānaṃ adhiṭṭhānaṃ anuyogo appamādo kusalesu dhammesūti – abbūḷhasallo caramappamatto.</paragraph>
    <paragraph line="174"><bold>Nāsīsatī lokamimaṃ parañcā</bold>ti imaṃ lokaṃ nāsīsati sakattabhāvaṃ, paralokaṃ nāsīsati parattabhāvaṃ; imaṃ lokaṃ nāsīsati sakarūpavedanāsaññāsaṅkhāraviññāṇaṃ, paraṃ lokaṃ nāsīsati pararūpavedanāsaññāsaṅkhāraviññāṇaṃ; imaṃ lokaṃ nāsīsati cha ajjhattikāni āyatanāni, paraṃ <pageBreak edition="T" number="0.0071" /> lokaṃ nāsīsati cha bāhirāni āyatanāni; imaṃ lokaṃ nāsīsati manussalokaṃ, paraṃ lokaṃ nāsīsati devalokaṃ. Imaṃ lokaṃ nāsīsati kāmadhātuṃ, paraṃ lokaṃ nāsīsati rūpadhātuṃ arūpadhātuṃ; imaṃ lokaṃ nāsīsati kāmadhātuṃ rūpadhātuṃ, paraṃ lokaṃ nāsīsati arūpadhātuṃ. Puna gatiṃ vā upapattiṃ vā paṭisandhiṃ vā bhavaṃ vā saṃsāraṃ vā vaṭṭaṃ vā nāsīsati na icchati na sādiyati na pattheti na piheti nātijappatīti – nāsīsatī lokamimaṃ parañcāti.</paragraph>
    <paragraph line="175">Tenāha bhagavā –</paragraph>
    <gatha1 line="176">‘‘Saññaṃ <pageBreak edition="P" number="1.0061" /> pariññā vitareyya oghaṃ, pariggahesu muni nopalitto;</gatha1>
    <gathalast line="177">Abbūḷhasallo caramappamatto, nāsīsatī lokamimaṃ parañcā’’ti.</gathalast>
    <centered line="178">Guhaṭṭhakasuttaniddeso dutiyo.</centered>
  </content>
</document>