<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="bahūsu" source-abbr="bahūsu"/>
    </versions>
    <normativeSource>http://tipitaka.org/romn/cscd/s0515m.mul9.xml</normativeSource>
    <source>roman/tipitaka (mula)/suttapitaka/khuddakanikaya/mahaniddesapali/10. purabhedasuttaniddeso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/mahaniddesapali</directory>
    <basename>10. purabhedasuttaniddeso</basename>
    <titlePath>10. Purābhedasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">10. Purābhedasuttaniddeso</chapter>
    <paragraph line="2">Atha <pageBreak edition="Vipassana Research Institut" number="0.0153" /> purābhedasuttaniddesaṃ vakkhati –</paragraph>
    <hangnum line="3" number="83"></hangnum>
    <gatha1 line="4"><bold>Kathaṃdassī</bold><pageBreak edition="Thai" number="0.0251" /><pageBreak edition="Pali Text Society" number="1.0210" /><bold>kathaṃsīlo, upasantoti vuccati;</bold></gatha1>
    <gathalast line="5"><bold>Taṃ me gotama pabrūhi, pucchito uttamaṃ naraṃ.</bold></gathalast>
    <paragraph line="6"><bold>Kathaṃdassī kathaṃsīlo, upasantoti vuccatī</bold>ti. <bold>Kathaṃdassī</bold>ti kīdisena dassanena samannāgato, kiṃsaṇṭhitena, kiṃpakārena, kiṃpaṭibhāgenāti – kathaṃdassī. <bold>Kathaṃsīlo</bold>ti kīdisena sīlena samannāgato, kiṃsaṇṭhitena, kiṃpakārena, kiṃpaṭibhāgenāti – kathaṃdassī kathaṃsīlo. <bold>Upasantoti vuccatī</bold>ti santo upasanto vūpasanto nibbuto paṭipassaddhoti vuccati pavuccati kathīyati bhaṇīyati dīpīyati voharīyati. Kathaṃdassīti adhipaññaṃ pucchati, kathaṃsīloti adhisīlaṃ pucchati, upasantoti adhicittaṃ pucchatīti – kathaṃdassī kathaṃsīlo upasantoti vuccati.</paragraph>
    <paragraph line="7"><bold>Taṃ me gotama pabrūhī</bold>ti. <bold>Ta</bold>nti yaṃ pucchāmi, yaṃ yācāmi, yaṃ ajjhesāmi, yaṃ pasādemi. <bold>Gotamā</bold>ti so nimmito buddhaṃ bhagavantaṃ gottena ālapati. <bold>Pabrūhī</bold>ti <pageBreak edition="Pali Text Society" number="1.0211" /> brūhi ācikkha desehi paññapehi paṭṭhapehi vivara vibhaja uttānīkarohi pakāsehīti – taṃ me gotama pabrūhi.</paragraph>
    <paragraph line="8"><bold>Pucchito uttamaṃ nara</bold>nti. <bold>Pucchito</bold>ti puṭṭho pucchito yācito ajjhesito pasādito. <bold>Uttamaṃ nara</bold>nti aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ naranti – pucchito uttamaṃ naraṃ.</paragraph>
    <paragraph line="9">Tenāha <pageBreak edition="Thai" number="0.0252" /> so nimmito –</paragraph>
    <gatha1 line="10">‘‘Kathaṃdassī kathaṃsīlo, upasantoti vuccati;</gatha1>
    <gathalast line="11">Taṃ me gotama pabrūhi, pucchito uttamaṃ nara’’nti.</gathalast>
    <hangnum line="12" number="84"></hangnum>
    <gatha1 line="13"><bold>Vītataṇho</bold><pageBreak edition="Vipassana Research Institut" number="0.0154" /><pageBreak edition="Myanmar" number="0.0162" /><bold>purābhedā, [iti bhagavā]</bold></gatha1>
    <gatha2 line="14"><bold>Pubbamantamanissito;</bold></gatha2>
    <gatha3 line="15"><bold>Vemajjhe nupasaṅkheyyo,</bold></gatha3>
    <gathalast line="16"><bold>Tassa natthi purakkhataṃ.</bold></gathalast>
    <paragraph line="17"><bold>Vītataṇho purābhedā</bold>ti. Purā kāyassa bhedā, purā attabhāvassa bhedā, purā kaḷevarassa nikkhepā, purā jīvitindriyassa upacchedā vītataṇho vigatataṇho cattataṇho vantataṇho muttataṇho pahīnataṇho paṭinissaṭṭhataṇho, vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo, nicchāto nibbuto sītibhūto sukhappaṭisaṃvedī brahmabhūtena attanā viharati.</paragraph>
    <paragraph line="18"><bold>Bhagavā</bold>ti gāravādhivacanaṃ. Api ca bhaggarāgoti bhagavā, bhaggadosoti bhagavā, bhaggamohoti bhagavā, bhaggamānoti bhagavā, bhaggadiṭṭhīti bhagavā, bhaggataṇhoti bhagavā, bhaggakilesoti bhagavā, bhaji vibhaji pavibhaji dhammaratananti bhagavā, bhavānaṃ antakaroti bhagavā, bhāvitakāyo bhāvitasīlo bhāvitacitto bhāvitapaññoti bhagavā, bhaji vā bhagavā araññavanapatthāni <pageBreak edition="Pali Text Society" number="1.0212" /> pantāni senāsanāni appasaddāni appanigghosāni vijanavātāni manussarāhasseyyakāni <pageBreak edition="Thai" number="0.0253" /> paṭisallānasāruppānīti bhagavā, bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā, bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā, bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ anupubbavihārasamāpattīnanti bhagavā, bhāgī vā bhagavā dasannaṃ paññābhāvanānaṃ dasannaṃ kasiṇasamāpattīnaṃ ānāpānassatisamādhissa asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ catunnaṃ sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa maggassāti bhagavā, bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ channaṃ abhiññānaṃ channaṃ buddhadhammānanti bhagavā. Bhagavāti netaṃ nāmaṃ mātarā kataṃ, na pitarā kataṃ, na bhātarā kataṃ, na bhaginiyā kataṃ, na mittāmaccehi kataṃ, na ñātisālohitehi kataṃ <pageBreak edition="Myanmar" number="0.0163" />, na samaṇabrāhmaṇehi kataṃ, na devatāhi kataṃ; vimokkhantikametaṃ buddhānaṃ bhagavantānaṃ bodhiyā mūle saha sabbaññutañāṇassa paṭilābhā sacchikā paññatti yadidaṃ bhagavāti – vītataṇho purābhedāti bhagavā.</paragraph>
    <paragraph line="19"><bold>Pubbamantamanissito</bold>ti <pageBreak edition="Thai" number="0.0254" /><pageBreak edition="Vipassana Research Institut" number="0.0155" /> pubbanto vuccati atīto addhā. Atītaṃ addhānaṃ ārabbha taṇhā pahīnā, diṭṭhi paṭinissaṭṭhā taṇhāya pahīnattā, diṭṭhiyā paṭinissaṭṭhattā. Evampi pubbamantamanissito. Atha vā ‘‘evaṃrūpo ahosiṃ atītamaddhāna’’nti tattha nandiṃ na samannāneti, ‘‘evaṃvedano ahosiṃ… evaṃsañño ahosiṃ… evaṃsaṅkhāro <pageBreak edition="Pali Text Society" number="1.0213" /> ahosiṃ… evaṃviññāṇo ahosiṃ atītamaddhāna’’nti tattha nandiṃ na samannāneti. Evampi pubbamantamanissito. Atha vā ‘‘iti me <alternatives line="3" extra="" separator="false"><alternative source-abbr="vri" source="vipassana research institut">cakkhu</alternative><alternative source-abbr="sī." source="sri lanka">cakkhuṃ</alternative><alternative source-abbr="ka." source="cambodian">cakkhuṃ</alternative></alternatives>  ahosi atītamaddhānaṃ – iti rūpā’’ti tattha na chandarāgapaṭibaddhaṃ hoti viññāṇaṃ, na chandarāgapaṭibaddhattā viññāṇassa na tadabhinandati; na tadabhinandanto. Evampi pubbamantamanissito. ‘‘Iti me sotaṃ ahosi atītamaddhānaṃ – iti saddā’’ti, ‘‘iti me ghānaṃ ahosi atītamaddhānaṃ – iti gandhā’’ti, ‘‘iti me jivhā ahosi atītamaddhānaṃ – iti rasā’’ti, ‘‘iti me kāyo ahosi atītamaddhānaṃ – iti phoṭṭhabbā’’ti, ‘‘iti me mano ahosi atītamaddhānaṃ – iti dhammā’’ti tattha na chandarāgapaṭibaddhaṃ hoti viññāṇaṃ, na chandarāgapaṭibaddhattā viññāṇassa na tadabhinandati; na tadabhinandanto. Evampi pubbamantamanissito. Atha vā yāni tāni pubbe mātugāmena saddhiṃ hasitalapitakīḷitāni na tadassādeti, na taṃ nikāmeti, na ca tena vittiṃ āpajjati. Evampi pubbamantamanissito.</paragraph>
    <paragraph line="20"><bold>Vemajjhe nupasaṅkheyyo</bold>ti. Vemajjhaṃ vuccati paccuppanno addhā. Paccuppannaṃ addhānaṃ ārabbha taṇhā pahīnā, diṭṭhi paṭinissaṭṭhā <pageBreak edition="Thai" number="0.0255" />. Taṇhāya pahīnattā, diṭṭhiyā paṭinissaṭṭhattā rattoti nupasaṅkheyyo, duṭṭhoti nupasaṅkheyyo, mūḷhoti nupasaṅkheyyo, vinibaddhoti nupasaṅkheyyo, parāmaṭṭhoti nupasaṅkheyyo, vikkhepagatoti nupasaṅkheyyo, aniṭṭhaṅgatoti nupasaṅkheyyo, thāmagatoti nupasaṅkheyyo; te abhisaṅkhārā pahīnā; abhisaṅkhārānaṃ pahīnattā gatiyā nupasaṅkheyyo, nerayikoti vā tiracchānayonikoti vā pettivisayikoti vā manussoti vā <pageBreak edition="Myanmar" number="0.0164" /> devoti vā rūpīti <pageBreak edition="Pali Text Society" number="1.0214" /> vā arūpīti vā saññīti vā asaññīti vā nevasaññīnāsaññīti vā. So hetu natthi paccayo natthi kāraṇaṃ natthi yena saṅkhaṃ gaccheyyāti – vemajjhe nupasaṅkheyyo.</paragraph>
    <paragraph line="21"><bold>Tassa natthi purakkhata</bold>nti. <bold>Tassā</bold>ti arahato khīṇāsavassa. <bold>Purekkhārā</bold>ti dve purekkhārā – taṇhāpurekkhāro ca diṭṭhipurekkhāro ca…pe… ayaṃ taṇhāpurekkhāro…pe… ayaṃ diṭṭhipurekkhāro. Tassa taṇhāpurekkhāro pahīno, diṭṭhipurekkhāro paṭinissaṭṭho. Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṃ vā diṭṭhiṃ vā purato katvā carati, na taṇhādhajo na taṇhāketu na taṇhādhipateyyo, na diṭṭhidhajo na diṭṭhiketu na diṭṭhādhipateyyo, na taṇhāya <pageBreak edition="Vipassana Research Institut" number="0.0156" /> vā diṭṭhiyā vā parivārito carati. Evampi tassa natthi purakkhataṃ. Atha vā ‘‘evaṃrūpo siyaṃ anāgatamaddhāna’’nti tattha nandiṃ na samannāneti, ‘‘evaṃvedano <pageBreak edition="Thai" number="0.0256" /> siyaṃ… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhāna’’nti tattha nandiṃ na samannāneti. Evampi tassa natthi purakkhataṃ. Atha vā ‘‘iti me cakkhu siyā anāgatamaddhānaṃ – iti rūpā’’ti appaṭiladdhassa paṭilābhāya cittaṃ na paṇidahati, cetaso appaṇidhānappaccayā na tadabhinandati; na tadabhinandanto. Evampi tassa natthi purakkhataṃ. ‘‘Iti me sotaṃ siyā anāgatamaddhānaṃ – iti saddā’’ti, ‘‘iti me ghānaṃ siyā anāgatamaddhānaṃ – iti gandhā’’ti, ‘‘iti me jivhā siyā anāgatamaddhānaṃ – iti rasā’’ti, ‘‘iti me kāyo siyā anāgatamaddhānaṃ – iti phoṭṭhabbā’’ti, ‘‘iti me mano siyā anāgatamaddhānaṃ – iti dhammā’’ti appaṭiladdhassa paṭilābhāya cittaṃ na paṇidahati, cetaso appaṇidhānappaccayā na tadabhinandati; na tadabhinandanto. Evampi tassa natthi purakkhataṃ. Atha vā ‘‘imināhaṃ <pageBreak edition="Pali Text Society" number="1.0215" /> sīlena vā vatena vā tapena vā brahmacariyena vā devo vā bhavissāmi devaññataro’’ti vā appaṭiladdhassa paṭilābhāya cittaṃ na paṇidahati, cetaso appaṇidhānappaccayā na tadabhinandati; na tadabhinandato. Evampi tassa natthi purakkhataṃ.</paragraph>
    <paragraph line="22">Tenāha bhagavā –</paragraph>
    <gatha1 line="23">‘‘Vītataṇho purābhedā, [iti bhagavā]</gatha1>
    <gatha2 line="24">Pubbamantamanissito;</gatha2>
    <gatha3 line="25">Vemajjhe nupasaṅkheyyo,</gatha3>
    <gathalast line="26">Tassa natthi purakkhata’’nti.</gathalast>
    <hangnum line="27" number="85"></hangnum>
    <gatha1 line="28"><bold>Akkodhano</bold><pageBreak edition="Thai" number="0.0257" /><pageBreak edition="Myanmar" number="0.0165" /><bold>asantāsī, avikatthī akukkuco;</bold></gatha1>
    <gathalast line="29"><bold>Mantabhāṇī anuddhato, sa ve vācāyato muni.</bold></gathalast>
    <paragraph line="30"><bold>Akkodhano asantāsī</bold>ti. <bold>Akkodhano</bold>ti yañhi kho vuttaṃ. Api ca kodho tāva vattabbo. Dasahākārehi kodho jāyati – ‘‘anatthaṃ me acarī’’ti kodho jāyati, ‘‘anatthaṃ me caratī’’ti kodho jāyati, ‘‘anatthaṃ me carissatī’’ti kodho jāyati, ‘‘piyassa me manāpassa anatthaṃ acari… anatthaṃ carati… anatthaṃ carissatī’’ti kodho jāyati, ‘‘appiyassa me amanāpassa atthaṃ acari… atthaṃ carati… atthaṃ carissatī’’ti kodho jāyati, aṭṭhāne vā pana kodho jāyati. Yo evarūpo cittassa āghāto paṭighāto, paṭighaṃ paṭivirodho, kopo pakopo sampakopo, doso padoso sampadoso, cittassa byāpatti manopadoso <pageBreak edition="Vipassana Research Institut" number="0.0157" />, kodho kujjhanā kujjhitattaṃ, doso dussanā dussitattaṃ, byāpatti byāpajjanā byāpajjitattaṃ, virodho paṭivirodho caṇḍikkaṃ, <alternatives line="13" extra="" separator="false"><alternative source-abbr="vri" source="vipassana research institut">asuropo</alternative><alternative source-abbr="sī." source="sri lanka">assuropo</alternative><alternative source-abbr="ka." source="cambodian">assuropo</alternative></alternatives>  anattamanatā cittassa – ayaṃ vuccati kodho.</paragraph>
    <paragraph line="31">Api <pageBreak edition="Pali Text Society" number="1.0216" /> ca kodhassa adhimattaparittatā veditabbā. Atthi <alternatives line="23" extra="" separator="false"><alternative source-abbr="vri" source="vipassana research institut">kañci</alternative><alternative source-abbr="ka." source="cambodian">kiñci</alternative></alternatives>  kālaṃ kodho cittāvilakaraṇamatto hoti, na ca tāva mukhakulānavikulāno hoti; atthi kañci kālaṃ kodho mukhakulānavikulānamatto hoti, na ca tāva hanusañcopano hoti; atthi kañci kālaṃ kodho hanusañcopanamatto hoti, na ca tāva pharusavācaṃ <alternatives line="32" extra="" separator="false"><alternative source-abbr="vri" source="vipassana research institut">nicchāraṇo</alternative><alternative source-abbr="syā." source="thai">pharusavācanicchāraṇo</alternative></alternatives>  hoti; atthi kañci kālaṃ kodho pharusavācaṃ nicchāraṇamatto hoti, na ca tāva disāvidisānuvilokano <pageBreak edition="Thai" number="0.0258" /> hoti; atthi kañci kālaṃ kodho disāvidisānuvilokanamatto hoti, na ca tāva daṇḍasatthaparāmasano hoti; atthi kañci kālaṃ kodho daṇḍasatthaparāmasanamatto hoti, na ca tāva daṇḍasatthaabbhukkiraṇo hoti; atthi kañci kālaṃ kodho daṇḍasatthaabbhukkiraṇamatto hoti, na ca tāva daṇḍasatthaabhinipātano hoti; atthi kañci kālaṃ kodho <pageBreak edition="Myanmar" number="0.0166" /> daṇḍasatthaabhinipātamatto hoti, na ca tāva chinnavicchinnakaraṇo hoti; atthi kañci kālaṃ kodho chinnavicchinnakaraṇamatto hoti, na ca tāva sambhañjanapalibhañjano hoti; atthi kañci kālaṃ kodho sambhañjanapalibhañjanamatto hoti, na ca tāva aṅgamaṅgaapakaḍḍhano hoti; atthi kañci kālaṃ kodho aṅgamaṅgaapakaḍḍhanamatto hoti, na ca tāva <alternatives line="41" extra="" separator="false"><alternative source-abbr="vri" source="vipassana research institut">jīvitāvoropano</alternative><alternative source-abbr="syā." source="thai">jīvitapanāsano</alternative></alternatives>  hoti; atthi kañci kālaṃ kodho jīvitāvoropanamatto hoti, na ca tāva sabbacāgapariccāgāya saṇṭhito hoti. Yato kodho parapuggalaṃ ghāṭetvā attānaṃ ghāṭeti, ettāvatā kodho paramussadagato paramavepullappatto hoti. Yassa so kodho pahīno samucchinno vūpasanto paṭipassaddho <pageBreak edition="Pali Text Society" number="1.0217" /> abhabbuppattiko ñāṇagginā daḍḍho, so vuccati akkodhano. Kodhassa pahīnattā akkodhano, kodhavatthussa pariññātattā akkodhano, kodhahetussa upacchinnattā akkodhanoti – akkodhano.</paragraph>
    <paragraph line="32"><bold>Asantāsī</bold>ti idhekacco tāsī hoti uttāsī parittāsī, so <pageBreak edition="Thai" number="0.0259" /> tasati na uttasati parittasati bhāyati santāsaṃ āpajjati. Kulaṃ vā na labhāmi, gaṇaṃ vā na labhāmi, āvāsaṃ vā na labhāmi, lābhaṃ vā na labhāmi, yasaṃ vā na labhāmi, pasaṃsaṃ vā na labhāmi, sukhaṃ vā na labhāmi, cīvaraṃ vā na labhāmi, piṇḍapātaṃ vā na labhāmi, senāsanaṃ vā na labhāmi, gilānapaccayabhesajjaparikkhāraṃ vā na labhāmi, gilānupaṭṭhākaṃ vā na labhāmi, appaññātomhīti tasati uttasati parittasati bhāyati santāsaṃ āpajjati.</paragraph>
    <paragraph line="33">Idha <pageBreak edition="Vipassana Research Institut" number="0.0158" /> bhikkhu asantāsī hoti anuttāsī aparittāsī; so na tasati na uttasati na parittasati na bhāyati na santāsaṃ āpajjati. Kulaṃ vā na labhāmi, gaṇaṃ vā na labhāmi, āvāsaṃ vā na labhāmi, lābhaṃ vā na labhāmi, yasaṃ vā na labhāmi, pasaṃsaṃ vā na labhāmi, sukhaṃ vā na labhāmi, cīvaraṃ vā na labhāmi, piṇḍapātaṃ vā na labhāmi, senāsanaṃ vā na labhāmi, gilānapaccayabhesajjaparikkhāraṃ vā na labhāmi, gilānupaṭṭhākaṃ vā na labhāmi, appaññātomhīti na tasati na uttasati na parittasati na bhāyati na santāsaṃ āpajjatīti – akkodhano asantāsī.</paragraph>
    <paragraph line="34"><bold>Avikatthī akukkuco</bold>ti. Idhekacco katthī hoti vikatthī, so katthati vikatthati – ahamasmi sīlasampannoti vā vatasampannoti vā sīlabbatasampannoti vā jātiyā vā gottena vā kolaputtiyena vā vaṇṇapokkharatāya <pageBreak edition="Myanmar" number="0.0167" /> vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā <pageBreak edition="Thai" number="0.0260" /> paṭibhānena vā aññataraññatarena vā vatthunā. Uccā kulā <pageBreak edition="Pali Text Society" number="1.0218" /> pabbajitoti vā mahākulā pabbajitoti vā, mahābhogakulā pabbajitoti vā uḷārabhogakulā pabbajitoti vā, ñāto yasassī gahaṭṭhapabbajitānanti vā, lābhimhi cīvarapiṇḍapātasenāsanagilānapaccayabhesajjaparikkhārānanti vā, suttantikoti vā vinayadharoti vā dhammakathikoti vā, āraññikoti vā piṇḍapātikoti vā paṃsukūlikoti vā tecīvarikoti vā, sapadānacārikoti vā khalupacchābhattikoti vā nesajjikoti vā yathāsanthatikoti vā, paṭhamassa jhānassa lābhīti vā dutiyassa jhānassa lābhīti vā tatiyassa jhānassa lābhīti vā catutthassa jhānassa lābhīti vā, ākāsānañcāyatanasamāpattiyā… viññāṇañcāyatanasamāpattiyā… ākiñcaññāyatanasamāpattiyā… nevasaññānāsaññāyatanasamāpattiyā lābhīti vā katthati vikatthati. Evaṃ na katthati na vikatthati, katthanā vikatthanā ārato virato paṭivirato nikkhanto nissaṭo vippamutto visaññutto vimariyādikatena cetasā viharatīti – avikatthī.</paragraph>
    <paragraph line="35"><bold>Akukkuco</bold>ti. <bold>Kukkucca</bold>nti hatthakukkuccampi kukkuccaṃ, pādakukkuccampi kukkuccaṃ, hatthapādakukkuccampi kukkuccaṃ, akappiye kappiyasaññitā kappiye akappiyasaññitā, vikāle kālasaññitā kāle vikālasaññitā, avajje vajjasaññitā vajje avajjasaññitā; yaṃ evarūpaṃ kukkuccaṃ kukkuccāyanā kukkuccāyitattaṃ cetaso vippaṭisāro manovilekho – idaṃ vuccati kukkuccaṃ.</paragraph>
    <paragraph line="36">Api <pageBreak edition="Thai" number="0.0261" /><pageBreak edition="Vipassana Research Institut" number="0.0159" /> ca dvīhi kāraṇehi uppajjati kukkuccaṃ cetaso vippaṭisāro manovilekho katattā ca akatattā ca. Kathaṃ katattā ca akatattā ca uppajjati kukkuccaṃ cetaso vippaṭisāro manovilekho? ‘‘Kataṃ me kāyaduccaritaṃ, akataṃ me kāyasucarita’’ntiuppajjati kukkuccaṃ cetaso vippaṭisāro manovilekho; ‘‘kataṃ me vacīduccaritaṃ, akataṃ me vacīsucaritaṃ… kataṃ me manoduccaritaṃ, akataṃ me manosucarita’’nti – uppajjati kukkuccaṃ cetaso vippaṭisāro manovilekho; ‘‘kato me pāṇātipāto, akatā me pāṇātipātā veramaṇī’’ti – uppajjati kukkuccaṃ <pageBreak edition="Myanmar" number="0.0168" /> cetaso vippaṭisāro manovilekho; ‘‘kataṃ me adinnādānaṃ <pageBreak edition="Pali Text Society" number="1.0219" />, akatā me adinnādānā veramaṇī’’ti – uppajjati kukkuccaṃ cetaso vippaṭisāro manovilekho; ‘‘kato me kāmesumicchācāro, akatā me kāmesumicchācārā veramaṇī’’ti – uppajjati kukkuccaṃ cetaso vippaṭisāro manovilekho; ‘‘kato me musāvādo, akatā me musāvādā veramaṇī’’ti… ‘‘katā me pisuṇā vācā, akatā me pisuṇāya vācāya veramaṇī’’ti… ‘‘katā me pharusā vācā, akatā me pharusāya vācāya veramaṇī’’ti… ‘‘kato me samphappalāpo, akatā me samphappalāpā veramaṇī’’ti… ‘‘katā me abhijjhā, akatā me anabhijjhā’’ti… ‘‘kato me byāpādo, akato me abyāpādo’’ti… ‘‘katā me micchādiṭṭhi, akatā me sammādiṭṭhī’’ti – uppajjati kukkuccaṃ cetaso <pageBreak edition="Thai" number="0.0262" /> vippaṭisāro manovilekho. Evaṃ katattā ca akatattā ca uppajjati kukkuccaṃ cetaso vippaṭisāro manovilekho.</paragraph>
    <paragraph line="37">Atha vā ‘‘sīlesumhi na paripūrakārī’’ti – uppajjati kukkuccaṃ cetaso vippaṭisāro manovilekho; ‘‘indriyesumhi aguttadvāro’’ti… ‘‘bhojane amattaññumhī’’ti… ‘‘jāgariyaṃ ananuyuttomhī’’ti… ‘‘na satisampajaññena samannāgatomhī’’ti… ‘‘abhāvitā me cattāro satipaṭṭhānā’’ti… ‘‘abhāvitā me cattāro sammappadhānā’’ti… ‘‘abhāvitā me cattāro iddhipādā’’ti… ‘‘abhāvitāni me pañcindriyānī’’ti… ‘‘abhāvitāni me pañca balānī’’ti… ‘‘abhāvitā me satta bojjhaṅgā’’ti… ‘‘abhāvito me ariyo aṭṭhaṅgiko maggo’’ti… ‘‘dukkhaṃ me apariññāta’’nti… ‘‘samudayo me appahīno’’ti… ‘‘maggo me abhāvito’’ti… ‘‘nirodho me asacchikato’’ti – uppajjati kukkuccaṃ cetaso vippaṭisāro manovilekho. Yassetaṃ kukkuccaṃ pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhaṃ, so vuccati akukkuccoti – avikatthī akukkuco.</paragraph>
    <paragraph line="38"><bold>Mantabhāṇī anuddhato</bold>ti. Mantā vuccati paññā. Yā paññā pajānanā…pe… amoho dhammavicayo sammādiṭṭhi. Mantāya pariggahetvā pariggahetvā vācaṃ bhāsati bahumpi kathento bahumpi <pageBreak edition="Vipassana Research Institut" number="0.0160" /> bhaṇanto bahumpi dīpayanto bahumpi voharanto. Dukkathitaṃ dubbhaṇitaṃ <pageBreak edition="Pali Text Society" number="1.0220" /> dullapitaṃ duruttaṃ dubbhāsitaṃ vācaṃ na bhāsatīti – mantabhāṇī. <bold>Anuddhato</bold>ti. Tattha katamaṃ <pageBreak edition="Thai" number="0.0263" /> uddhaccaṃ? Yaṃ cittassa uddhaccaṃ <pageBreak edition="Myanmar" number="0.0169" /> avūpasamo cetaso vikkhepo bhantattaṃ cittassa – idaṃ vuccati uddhaccaṃ. Yassetaṃ uddhaccaṃ pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhaṃ, so vuccati anuddhatoti – mantabhāṇī anuddhato.</paragraph>
    <paragraph line="39"><bold>Sa ve vācāyato munī</bold>ti. Idha bhikkhu musāvādaṃ pahāya musāvādā paṭivirato hoti saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato hoti – ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya. Iti bhinnānaṃ vā sandhātā, sahitānaṃ vā anuppadātā, samaggārāmo samaggarato samagganandī samaggakaraṇiṃ vācaṃ bhāsitā hoti. Pharusaṃ vācaṃ pahāya pharusāya vācāya paṭivirato hoti – yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti. Samphappalāpaṃ pahāya samphappalāpā paṭivirato hoti – kālavādī bhūtavādī atthavādī dhammavādī vinayavādī nidhānavatiṃ vācaṃ bhāsitā hoti kālena sāpadesaṃ pariyantavatiṃ atthasaṃhitaṃ. Catūhi vacīsucaritehi samannāgato catuddosāpagataṃ vācaṃ bhāsati, bāttiṃsāya tiracchānakathāya ārato assa virato paṭivirato nikkhanto nissaṭo vippamutto visaññutto vimariyādikatena cetasā viharati.</paragraph>
    <paragraph line="40">Dasa kathāvatthūni kathesi, seyyathidaṃ – appicchakathaṃ katheti, santuṭṭhīkathaṃ <pageBreak edition="Thai" number="0.0264" /> katheti, pavivekakathaṃ… asaṃsaggakathaṃ… vīriyārambhakathaṃ… sīlakathaṃ… samādhikathaṃ… paññākathaṃ… vimuttikathaṃ <pageBreak edition="Pali Text Society" number="1.0221" />… vimuttiñāṇadassanakathaṃ… satipaṭṭhānakathaṃ… sammappadhānakathaṃ… iddhipādakathaṃ… indriyakathaṃ… balakathaṃ… bojjhaṅgakathaṃ… maggakathaṃ… phalakathaṃ… nibbānakathaṃ katheti. <bold>Vācāyato</bold>ti yatto pariyatto gutto gopito rakkhito vūpasanto. <bold>Munī</bold>ti. <bold>Mona</bold>ṃ vuccati ñāṇaṃ. Yā paññā pajānanā…pe… amoho dhammavicayo sammādiṭṭhi…pe… saṅgajālamaticca so munīti – sa ve vācāyato muni.</paragraph>
    <paragraph line="41">Tenāha bhagavā –</paragraph>
    <gatha1 line="42">‘‘Akkodhano asantāsī, avikatthī akukkuco;</gatha1>
    <gathalast line="43">Mantabhāṇī anuddhato, sa ve vācāyato munī’’ti.</gathalast>
    <hangnum line="44" number="86"></hangnum>
    <gatha1 line="45"><bold>Nirāsatti</bold><pageBreak edition="Vipassana Research Institut" number="0.0161" /><pageBreak edition="Myanmar" number="0.0170" /><bold>anāgate, atītaṃ nānusocati;</bold></gatha1>
    <gathalast line="46"><bold>Vivekadassī phassesu, diṭṭhīsu ca na nīyati.</bold></gathalast>
    <paragraph line="47"><bold>Nirāsatti anāgate</bold>ti. <bold>Āsatti</bold> vuccati taṇhā. Yo rāgo sārāgo…pe… abhijjhā lobho akusalamūlaṃ. Yassesā āsatti taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti. Evampi nirāsatti anāgate. Atha vā ‘‘evaṃrūpo siyaṃ anāgatamaddhāna’’nti tattha nandiṃ na samannāneti, ‘‘evaṃvedano siyaṃ… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhāna’’nti tattha nandiṃ na samannāneti. Evampi nirāsatti anāgate. Atha vā ‘‘iti me cakkhu siyā anāgatamaddhānaṃ – iti rūpā’’ti appaṭiladdhassa paṭilābhāya cittaṃ na paṇidahati <pageBreak edition="Thai" number="0.0265" />, cetaso appaṇidhānappaccayā na tadabhinandati; na tadabhinandanto. Evampi nirāsatti anāgate. ‘‘Iti me sotaṃ siyā anāgatamaddhānaṃ – iti saddā’’ti…pe… ‘‘iti me mano siyā anāgatamaddhānaṃ – iti dhammā’’ti appaṭiladdhassa paṭilābhāya cittaṃ na paṇidahati, cetaso appaṇidhānappaccayā <pageBreak edition="Pali Text Society" number="1.0222" /> na tadabhinandati; na tadabhinandanto. Evampi nirāsatti anāgate. Atha vā ‘‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’’ti appaṭiladdhassa paṭilābhāya cittaṃ na paṇidahati, cetaso appaṇidhānappaccayā na tadabhinandati; na tadabhinandanto. Evampi nirāsatti anāgate.</paragraph>
    <paragraph line="48"><bold>Atītaṃ nānusocatī</bold>ti. Vipariṇataṃ vā vatthuṃ na socati, vipariṇatasmiṃ vā vatthusmiṃ na socati, ‘‘cakkhu me vipariṇata’’nti na socati, ‘‘sotaṃ me… ghānaṃ me… jivhā me… kāyo me… rūpā me… saddā me… gandhā me… rasā me… phoṭṭhabbā me… kulaṃ me… gaṇo me… āvāso me… lābho me… yaso me… pasaṃsā me… sukhaṃ me… cīvaraṃ me… piṇḍapāto me… senāsanaṃ me… gilānapaccayabhesajjaparikkhāro me… mātā me… pitā me… bhātā me… bhaginī me… putto me… dhītā me… mittā me… amaccā me… ñātakā me… sālohitā me vipariṇatā’’ti na socati na kilamati na paridevati na urattāḷiṃ kandati na sammohaṃ āpajjatīti – atītaṃ nānusocati.</paragraph>
    <paragraph line="49"><bold>Vivekadassī</bold><pageBreak edition="Thai" number="0.0266" /><pageBreak edition="Myanmar" number="0.0171" /><bold>phassesū</bold>ti. Cakkhusamphasso sotasamphasso ghānasamphasso jivhāsamphasso kāyasamphasso manosamphasso, adhivacanasamphasso paṭighasamphasso, sukhavedanīyo phasso dukkhavedanīyo phasso adukkhamasukhavedanīyo phasso, kusalo phasso akusalo phasso abyākato <pageBreak edition="Vipassana Research Institut" number="0.0162" /> phasso, kāmāvacaro phasso rūpāvacaro phasso arūpāvacaro phasso, suññato phasso animitto phasso appaṇihito phasso, lokiyo phasso lokuttaro phasso, atīto phasso anāgato phasso paccuppanno phasso; yo evarūpo phasso phusanā samphusanā samphusitattaṃ – ayaṃ vuccati phasso.</paragraph>
    <paragraph line="50"><bold>Vivekadassī phassesū</bold>ti. Cakkhusamphassaṃ vivittaṃ passati attena vā attaniyena vā niccena vā dhuvena vā sassatena vā avipariṇāmadhammena vā, sotasamphassaṃ vivittaṃ <pageBreak edition="Pali Text Society" number="1.0223" /> passati… ghānasamphassaṃ vivittaṃ passati… jivhāsamphassaṃ vivittaṃ passati… kāyasamphassaṃ vivittaṃ passati… manosamphassaṃ vivittaṃ passati… adhivacanasamphassaṃ vivittaṃ passati… paṭighasamphassaṃ vivittaṃ passati… sukhavedanīyaṃ phassaṃ… dukkhavedanīyaṃ phassaṃ… adukkhamasukhavedanīyaṃ phassaṃ… kusalaṃ phassaṃ… akusalaṃ phassaṃ… abyākataṃ phassaṃ… kāmāvacaraṃ phassaṃ… rūpāvacaraṃ phassaṃ… arūpāvacaraṃ phassaṃ… lokiyaṃ phassaṃ vivittaṃ passati attena vā attaniyena vā niccena vā dhuvena vā sassatena vā avipariṇāmadhammena vā.</paragraph>
    <paragraph line="51">Atha vā atītaṃ phassaṃ anāgatehi ca paccuppannehi ca phassehi <pageBreak edition="Thai" number="0.0267" /> vivittaṃ passati, anāgataṃ phassaṃ atītehi ca paccuppannehi ca phassehi vivittaṃ passati, paccuppannaṃ phassaṃ atītehi ca anāgatehi ca phassehi vivittaṃ passati. Atha vā ye te phassā ariyā anāsavā lokuttarā suññatapaṭisaññuttā, te phasse vivitte passati rāgena dosena mohena kodhena upanāhena makkhena paḷāsena issāya macchariyena māyāya sāṭheyyena thambhena sārambhena mānena atimānena madena pamādena sabbakilesehi sabbaduccaritehi sabbadarathehi sabbapariḷāhehi sabbasantāpehi sabbākusalābhisaṅkhārehi vivitte passatīti – vivekadassī phassesu.</paragraph>
    <paragraph line="52"><bold>Diṭṭhīsu ca na nīyatī</bold>ti. Tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. So diṭṭhiyā na <pageBreak edition="Myanmar" number="0.0172" /> yāyati na nīyati na vuyhati na saṃharīyati; napi taṃ diṭṭhigataṃ sārato pacceti na paccāgacchatīti – diṭṭhīsu ca na nīyati.</paragraph>
    <paragraph line="53">Tenāha <pageBreak edition="Vipassana Research Institut" number="0.0163" /> bhagavā –</paragraph>
    <gatha1 line="54">‘‘Nirāsatti <pageBreak edition="Pali Text Society" number="1.0224" /> anāgate, atītaṃ nānusocati;</gatha1>
    <gathalast line="55">Vivekadassī phassesu, diṭṭhīsu ca na nīyatī’’ti.</gathalast>
    <hangnum line="56" number="87"></hangnum>
    <gatha1 line="57"><bold>Patilīno akuhako, apihālu amaccharī;</bold></gatha1>
    <gathalast line="58"><bold>Appagabbho ajeguccho, pesuṇeyye ca no yuto.</bold></gathalast>
    <paragraph line="59"><bold>Patilīno akuhako</bold>ti. <bold>Patilīno</bold>ti rāgassa pahīnattā patilīno, dosassa pahīnattā patilīno, mohassa pahīnattā patilīno, kodhassa… upanāhassa <pageBreak edition="Thai" number="0.0268" />… makkhassa… paḷāsassa… issāya… macchariyassa…pe… sabbākusalābhisaṅkhārānaṃ pahīnattā patilīno. Vuttañhetaṃ bhagavatā – ‘‘kathañca, bhikkhave, bhikkhu patilīno hoti? Imassa, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Evaṃ kho, bhikkhave, bhikkhu patilīno hotī’’ti – patilīno.</paragraph>
    <paragraph line="60"><bold>Akuhako</bold>ti tīṇi kuhanavatthūni – paccayapaṭisevanasaṅkhātaṃ kuhanavatthu, iriyāpathasaṅkhātaṃ kuhanavatthu, sāmantajappanasaṅkhātaṃ kuhanavatthu.</paragraph>
    <paragraph line="61">Katamaṃ paccayapaṭisevanasaṅkhātaṃ kuhanavatthu? Idha gahapatikā bhikkhuṃ nimantenti cīvarapiṇḍapātasenāsanagilānapaccayabhesajjaparikkhārehi. So pāpiccho icchāpakato atthiko cīvarapiṇḍapātasenāsanagilānapaccayabhesajjaparikkhārānaṃ bhiyyokamyataṃ upādāya cīvaraṃ paccakkhāti, piṇḍapātaṃ paccakkhāti, senāsanaṃ paccakkhāti, gilānapaccayabhesajjaparikkhāraṃ paccakkhāti. So evamāha – ‘‘kiṃ samaṇassa mahagghena cīvarena! Etaṃ sāruppaṃ yaṃ samaṇo susānā vā saṅkārakūṭā vā pāpaṇikā vā nantakāni uccinitvā saṅghāṭiṃ katvā dhāreyya. Kiṃ samaṇassa mahagghena piṇḍapātena <pageBreak edition="Pali Text Society" number="1.0225" />! Etaṃ sāruppaṃ yaṃ samaṇo uñchācariyāya piṇḍiyālopena jīvikaṃ kappeyya. Kiṃ samaṇassa mahagghena senāsanena! Etaṃ sāruppaṃ yaṃ samaṇo rukkhamūliko vā assa sosāniko vā abbhokāsiko <pageBreak edition="Thai" number="0.0269" /> vā. Kiṃ samaṇassa mahagghena gilānapaccayabhesajjaparikkhārena! Etaṃ sāruppaṃ yaṃ samaṇo pūtimuttena vā haritakīkhaṇḍena vā osadhaṃ kareyyā’’ti. Tadupādāya lūkhaṃ cīvaraṃ dhāreti, lūkhaṃ piṇḍapātaṃ paribhuñjati, lūkhaṃ senāsanaṃ paṭisevati <pageBreak edition="Myanmar" number="0.0173" />, lūkhaṃ gilānapaccayabhesajjaparikkhāraṃ paṭisevati. Tamenaṃ gahapatikā evaṃ jānanti – ‘‘ayaṃ samaṇo appiccho santuṭṭho pavivitto asaṃsaṭṭho āraddhavīriyo <pageBreak edition="Vipassana Research Institut" number="0.0164" /> dhutavādo’’ti bhiyyo bhiyyo nimantenti cīvarapiṇḍapātasenāsanagilānapaccayabhesajjaparikkhārehi. So evamāha – ‘‘tiṇṇaṃ sammukhībhāvā saddho kulaputto bahuṃ puññaṃ pasavati. Saddhāya sammukhībhāvā saddho kulaputto bahuṃ puññaṃ pasavati, deyyadhammassa sammukhībhāvā saddho kulaputto bahuṃ puññaṃ pasavati, dakkhiṇeyyānaṃ sammukhībhāvā saddho kulaputto bahuṃ puññaṃ pasavati. ‘Tumhākañcevāyaṃ saddhā atthi, deyyadhammo ca saṃvijjati, ahañca paṭiggāhako. Sacehaṃ na paṭiggahessāmi, evaṃ tumhe puññena paribāhirā bhavissanti. Na mayhaṃ iminā attho. Api ca tumhākaṃyeva anukampāya paṭiggaṇhāmī’’’ti. Tadupādāya bahumpi cīvaraṃ paṭiggaṇhāti, bahumpi piṇḍapātaṃ paṭiggaṇhāti, bahumpi gilānapaccayabhesajjaparikkhāraṃ paṭiggaṇhāti. Yā evarūpā bhākuṭikā bhākuṭiyaṃ kuhanā kuhāyanā kuhitattaṃ – idaṃ paccayapaṭisevanasaṅkhātaṃ kuhanavatthu.</paragraph>
    <paragraph line="62">Katamaṃ <pageBreak edition="Thai" number="0.0270" /> iriyāpathasaṅkhātaṃ kuhanavatthu? Idhekacco pāpiccho icchāpakato sambhāvanādhippāyo, ‘‘evaṃ maṃ jano sambhāvessatī’’ti, gamanaṃ saṇṭhapeti ṭhānaṃ saṇṭhapeti <pageBreak edition="Pali Text Society" number="1.0226" /> nisajjaṃ saṇṭhapeti sayanaṃ saṇṭhapeti, paṇidhāya gacchati paṇidhāya tiṭṭhati paṇidhāya nisīdati paṇidhāya seyyaṃ kappeti, samāhito viya gacchati samāhito viya tiṭṭhati samāhito viya nisīdati samāhito viya seyyaṃ kappeti, āpāthakajjhāyīva hoti. Yā evarūpā iriyāpathassa ṭhapanā <alternatives line="50" extra="" separator="false"><alternative source-abbr="vri" source="vipassana research institut">āṭhapanā</alternative><alternative source-abbr="sī." source="sri lanka">aṭṭhapanā</alternative></alternatives>  saṇṭhapanā bhākuṭikā bhākuṭiyaṃ kuhanā kuhāyanā kuhitattaṃ – idaṃ iriyāpathasaṅkhātaṃ kuhanavatthu.</paragraph>
    <paragraph line="63">Katamaṃ sāmantajappanasaṅkhātaṃ kuhanavatthu? Idhekacco pāpiccho icchāpakato sambhāvanādhippāyo, ‘‘evaṃ maṃ jano sambhāvessatī’’ti, ariyadhammasannissitaṃ vācaṃ bhāsati. ‘‘Yo evarūpaṃ cīvaraṃ dhāreti so samaṇo mahesakkho’’ti bhaṇati; ‘‘yo evarūpaṃ pattaṃ dhāreti… lohathālakaṃ dhāreti… dhammakaraṇaṃ dhāreti… parisāvanaṃ dhāreti… kuñcikaṃ dhāreti… upāhanaṃ dhāreti… kāyabandhanaṃ dhāreti… āyogaṃ dhāreti so samaṇo <pageBreak edition="Myanmar" number="0.0174" /> mahesakkho’’ti bhaṇati; ‘‘yassa evarūpo upajjhāyo so samaṇo mahesakkho’’ti bhaṇati; ‘‘yassa evarūpo ācariyo… evarūpā samānupajjhāyakā… samānācariyakā… mittā… sandiṭṭhā… sambhattā… sahāyā so samaṇo mahesakkho’’ti bhaṇati; ‘‘yo evarūpe vihāre vasati so samaṇo mahesakkho’’ti bhaṇati; ‘‘yo evarūpe <pageBreak edition="Thai" number="0.0271" /> aḍḍhayoge vasati… pāsāde vasati… hammiye vasati… guhāyaṃ vasati… leṇe vasati… kuṭiyā vasati… kūṭāgāre vasati… aṭṭe vasati <pageBreak edition="Vipassana Research Institut" number="0.0165" />… māḷe vasati… uddaṇḍe vasati… upaṭṭhānasālāyaṃ vasati… maṇḍape vasati… rukkhamūle vasati, so samaṇo mahesakkho’’ti bhaṇati.</paragraph>
    <paragraph line="64">Atha vā korajikakorajiko <note>korañjikakorañjiko (sī.)</note> bhākuṭikabhākuṭiko kuhakakuhako lapakalapako mukhasambhāviko, ‘‘ayaṃ samaṇo imāsaṃ evarūpānaṃ santānaṃ vihārasamāpattīnaṃ lābhī’’ti tādisaṃ gambhīraṃ gūḷhaṃ nipuṇaṃ paṭicchannaṃ lokuttaraṃ suññatāpaṭisaṃyuttaṃ <pageBreak edition="Pali Text Society" number="1.0227" /> kathaṃ kathesi. Yā evarūpā bhākuṭikā bhākuṭiyaṃ kuhanā kuhāyanā kuhitattaṃ – idaṃ sāmantajappanasaṅkhātaṃ kuhanavatthu. Yassimāni tīṇi kuhanavatthūni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni, so vuccati akuhakoti – patilīno akuhako.</paragraph>
    <paragraph line="65"><bold>Apihālu amaccharī</bold>ti. Pihā vuccati taṇhā. Yo rāgo sārāgo…pe… abhijjhā lobho akusalamūlaṃ. Yassesā pihā taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati apihālu. So rūpe na piheti, sadde… gandhe… rase… phoṭṭhabbe… kulaṃ… gaṇaṃ… āvāsaṃ… lābhaṃ… yasaṃ… pasaṃsaṃ… sukhaṃ… cīvaraṃ… piṇḍapātaṃ… senāsanaṃ… gilānapaccayabhesajjaparikkhāraṃ… kāmadhātuṃ… rūpadhātuṃ… arūpadhātuṃ… kāmabhavaṃ… rūpabhavaṃ… arūpabhavaṃ… saññābhavaṃ… asaññābhavaṃ <pageBreak edition="Thai" number="0.0272" />… nevasaññānāsaññābhavaṃ… ekavokārabhavaṃ… catuvokārabhavaṃ… pañcavokārabhavaṃ… atītaṃ… anāgataṃ… paccuppannaṃ… diṭṭhasutamutaviññātabbe dhamme na piheti na icchati na sādiyati na pattheti nābhijappatīti – apihālu. <bold>Amaccharī</bold>ti pañca macchariyāni – āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ maccharaṃ maccharāyanā maccharāyitattaṃ vevicchaṃ kadariyaṃ kaṭukañcukatā <pageBreak edition="Myanmar" number="0.0175" /> aggahitattaṃ cittassa – idaṃ vuccati macchariyaṃ. Api ca khandhamacchariyampi macchariyaṃ, dhātumacchariyampi macchariyaṃ, āyatanamacchariyampi macchariyaṃ gāho – idaṃ vuccati macchariyaṃ. Yassetaṃ macchariyaṃ pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhaṃ, so vuccati amaccharīti – apihālu amaccharī.</paragraph>
    <paragraph line="66"><bold>Appagabbho</bold><pageBreak edition="Pali Text Society" number="1.0228" /><bold>ajeguccho</bold>ti. Pāgabbhiyanti tīṇi pāgabbhiyāni – kāyikaṃ pāgabbhiyaṃ, vācasikaṃ pāgabbhiyaṃ, cetasikaṃ pāgabbhiyaṃ. Katamaṃ kāyikaṃ pāgabbhiyaṃ? Idhekacco saṅghagatopi kāyikaṃ pāgabbhiyaṃ dasseti, gaṇagatopi kāyikaṃ pāgabbhiyaṃ dasseti, bhojanasālāyampi <pageBreak edition="Vipassana Research Institut" number="0.0166" /> kāyikaṃ pāgabbhiyaṃ dasseti, jantāgharepi kāyikaṃ pāgabbhiyaṃ dasseti, udakatitthepi kāyikaṃ pāgabbhiyaṃ dasseti, antaragharaṃ pavisantopi kāyikaṃ pāgabbhiyaṃ dasseti, antaragharaṃ paviṭṭhopi kāyikaṃ pāgabbhiyaṃ dasseti.</paragraph>
    <paragraph line="67">Kathaṃ saṅghagato kāyikaṃ pāgabbhiyaṃ dasseti? Idhekacco saṅghagato <alternatives line="67" extra="" separator="false"><alternative source-abbr="vri" source="vipassana research institut">acittīkārakato</alternative><alternative source-abbr="syā." source="thai">acittikārakato</alternative><alternative source-abbr="ka." source="cambodian">acittikārakato</alternative></alternatives> <pageBreak edition="Thai" number="0.0273" /> there bhikkhū ghaṭṭayantopi tiṭṭhati, ghaṭṭayantopi nisīdati, puratopi tiṭṭhati, puratopi nisīdati, uccepi āsane nisīdati, sasīsaṃ pārupitvāpi nisīdati, ṭhitakopi bhaṇati, bāhāvikkhepakopi bhaṇati. Evaṃ saṅghagato kāyikaṃ pāgabbhiyaṃ dasseti.</paragraph>
    <paragraph line="68">Kathaṃ gaṇagato kāyikaṃ pāgabbhiyaṃ dasseti? Idhekacco gaṇagato acittīkārakato therānaṃ bhikkhūnaṃ anupāhanānaṃ caṅkamantānaṃ saupāhano caṅkamati, nīce caṅkame caṅkamantānaṃ ucce caṅkame caṅkamati, chamāya caṅkamantānaṃ caṅkame caṅkamati, ghaṭṭayantopi tiṭṭhati, ghaṭṭayantopi nisīdati, puratopi tiṭṭhati, puratopi nisīdati, uccepi āsane nisīdati, sasīsaṃ pārupitvā nisīdati, ṭhitakopi bhaṇati, bāhāvikkhepakopi bhaṇati. Evaṃ gaṇagato kāyikaṃ pāgabbhiyaṃ dasseti.</paragraph>
    <paragraph line="69">Kathaṃ bhojanasālāyaṃ kāyikaṃ pāgabbhiyaṃ dasseti? Idhekacco bhojanasālāyaṃ acittīkārakato there bhikkhū anupakhajja nisīdati, navepi bhikkhū āsanena paṭibāhati, ghaṭṭayantopi tiṭṭhati, ghaṭṭayantopi nisīdati, puratopi tiṭṭhati, puratopi nisīdati, uccepi āsane nisīdati, sasīsaṃ pārupitvāpi nisīdati, ṭhitakopi bhaṇati, bāhāvikkhepakopi <pageBreak edition="Myanmar" number="0.0176" /> bhaṇati. Evaṃ bhojanasālāyaṃ kāyikaṃ pāgabbhiyaṃ dasseti.</paragraph>
    <paragraph line="70">Kathaṃ <pageBreak edition="Pali Text Society" number="1.0229" /> jantāghare kāyikaṃ pāgabbhiyaṃ dasseti? Idhekacco jantāghare acittīkārakato there bhikkhū ghaṭṭayantopi tiṭṭhati, ghaṭṭayantopi nisīdati, puratopi tiṭṭhati, puratopi nisīdati, uccepi āsane nisīdati <pageBreak edition="Thai" number="0.0274" />, anāpucchampi anajjhiṭṭhopi kaṭṭhaṃ pakkhipati, dvārampi pidahati, bāhāvikkhepakopi bhaṇati. Evaṃ jantāghare kāyikaṃ pāgabbhiyaṃ dasseti.</paragraph>
    <paragraph line="71">Kathaṃ udakatitthe kāyikaṃ pāgabbhiyaṃ dasseti? Idhekacco udakatitthe acittīkārakato there bhikkhū ghaṭṭayantopi otarati, puratopi otarati, ghaṭṭayantopi <alternatives line="77" extra="" separator="false"><alternative source-abbr="vri" source="vipassana research institut">nhāyati</alternative><alternative source-abbr="sī." source="sri lanka">nahāyati</alternative></alternatives> , puratopi nhāyati <pageBreak edition="Vipassana Research Institut" number="0.0167" />, uparitopi nhāyati, ghaṭṭayantopi uttarati, puratopi uttarati, uparitopi uttarati. Evaṃ udakatitthe kāyikaṃ pāgabbhiyaṃ dasseti.</paragraph>
    <paragraph line="72">Kathaṃ antaragharaṃ pavisanto kāyikaṃ pāgabbhiyaṃ dasseti? Idhekacco antaragharaṃ pavisanto acittīkārakato there bhikkhū ghaṭṭayantopi gacchati, puratopi gacchati, vokkammāpi therānaṃ bhikkhūnaṃ purato purato gacchati. Evaṃ antaragharaṃ pavisanto kāyikaṃ pāgabbhiyaṃ dasseti.</paragraph>
    <paragraph line="73">Kathaṃ antaragharaṃ paviṭṭho kāyikaṃ pāgabbhiyaṃ dasseti? Idhekacco antaragharaṃ paviṭṭho, ‘‘na <alternatives line="86" extra=" evamaññesu padadvayesupi" separator="false"><alternative source-abbr="vri" source="vipassana research institut">pavisa</alternative><alternative source-abbr="sī." source="sri lanka">pavisatha</alternative></alternatives> , bhante’’ti vuccamāno pavisati, ‘‘na tiṭṭha, bhante’’ti vuccamāno tiṭṭhati, ‘‘na nisīda, bhante’’ti vuccamāno nisīdati, anokāsampi pavisati, anokāsepi tiṭṭhati, anokāsepi nisīdati, yānipi tāni honti kulānaṃ ovarakāni gūḷhāni ca paṭicchannāni ca. Yattha kulitthiyo kuladhītaro kulasuṇhāyo kulakumāriyo nisīdanti, tatthapi sahasā pavisati kumārakassapi siraṃ parāmasati. Evaṃ antaragharaṃ paviṭṭho kāyikaṃ pāgabbhiyaṃ dasseti – idaṃ kāyikaṃ pāgabbhiyaṃ dasseti.</paragraph>
    <paragraph line="74">Katamaṃ <pageBreak edition="Pali Text Society" number="1.0230" /> vācasikaṃ pāgabbhiyaṃ dasseti? Idhekacco saṅghagatopi vācasikaṃ pāgabbhiyaṃ <pageBreak edition="Thai" number="0.0275" /> dasseti, gaṇagatopi vācasikaṃ pāgabbhiyaṃ dasseti, antaragharaṃ paviṭṭhopi vācasikaṃ pāgabbhiyaṃ dasseti.</paragraph>
    <paragraph line="75">Kathaṃ <pageBreak edition="Myanmar" number="0.0177" /> saṅghagato vācasikaṃ pāgabbhiyaṃ dasseti? Idhekacco saṅghagato acittīkārakato there bhikkhū anāpucchaṃ vā anajjhiṭṭho vā ārāmagatānaṃ bhikkhūnaṃ dhammaṃ bhaṇati, pañhaṃ visajjeti, pātimokkhaṃ uddisati, ṭhitakopi bhaṇati, bāhāvikkhepakopi bhaṇati. Evaṃ saṅghagato vācasikaṃ pāgabbhiyaṃ dasseti.</paragraph>
    <paragraph line="76">Kathaṃ gaṇagato vācasikaṃ pāgabbhiyaṃ dasseti? Idhekacco gaṇagato acittīkārakato there bhikkhū anāpucchaṃ vā anajjhiṭṭho vā ārāmagatānaṃ bhikkhūnaṃ dhammaṃ bhaṇati, pañhaṃ visajjeti, ṭhitakopi bhaṇati, bāhāvikkhepakopi bhaṇati. Ārāmagatānaṃ bhikkhunīnaṃ upāsakānaṃ upāsikānaṃ dhammaṃ bhaṇati, pañhaṃ visajjeti, ṭhitakopi bhaṇati, bāhāvikkhepakopi bhaṇati. Evaṃ gaṇagato vācasikaṃ pāgabbhiyaṃ dasseti.</paragraph>
    <paragraph line="77">Kathaṃ <pageBreak edition="Vipassana Research Institut" number="0.0168" /> antaragharaṃ paviṭṭho vācasikaṃ pāgabbhiyaṃ dasseti? Idhekacco antaragharaṃ paviṭṭho itthiṃ vā kumāriṃ vā evamāha – ‘‘itthaṃnāme itthaṃgotte kiṃ atthi? Yāgu atthi, bhattaṃ atthi, khādanīyaṃ atthi. Kiṃ pivissāma, kiṃ bhuñjissāma, kiṃ khādissāma? Kiṃ vā atthi, kiṃ vā me dassathā’’ti vippalapati, yā evarūpā vācā palāpo vippalāpo lālappo lālappanā lālappitattaṃ. Evaṃ antaragharaṃ paviṭṭho vācasikaṃ pāgabbhiyaṃ dasseti – idaṃ vācasikaṃ pāgabbhiyaṃ.</paragraph>
    <paragraph line="78">Katamaṃ <pageBreak edition="Thai" number="0.0276" /> cetasikaṃ pāgabbhiyaṃ? Idhekacco na uccā kulā pabbajito samāno uccā kulā pabbajitena saddhiṃ sadisaṃ attānaṃ dahati cittena, na mahākulā pabbajito samāno mahākulā pabbajitena saddhiṃ sadisaṃ attānaṃ dahati cittena, na mahābhogakulā pabbajito samāno mahābhogakulā pabbajitena saddhiṃ sadisaṃ attānaṃ dahati <pageBreak edition="Pali Text Society" number="1.0231" /> cittena, na uḷārabhogakulā pabbajito samāno… na suttantiko samāno suttantikena saddhiṃ sadisaṃ attānaṃ dahati cittena, na vinayadharo samāno… na dhammakathiko samāno… na āraññiko samāno… na piṇḍapātiko samāno… na paṃsukūliko samāno… na tecīvariko samāno… na sapadānacāriko samāno… na khalupacchābhattiko samāno… na nesajjiko samāno… na yathāsanthatiko samāno… na paṭhamassa jhānassa lābhī samāno paṭhamassa jhānassa lābhinā saddhiṃ sadisaṃ attānaṃ dahati cittena…pe… na nevasaññānāsaññāyatanasamāpattiyā lābhī <pageBreak edition="Myanmar" number="0.0178" /> samāno nevasaññānāsaññāyatanasamāpattiyā lābhinā saddhiṃ sadisaṃ attānaṃ dahati cittena – idaṃ cetasikaṃ pāgabbhiyaṃ. Yassimāni tīṇi pāgabbhiyāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni, so vuccati appagabbhoti – appagabbho.</paragraph>
    <paragraph line="79"><bold>Ajeguccho</bold>ti <pageBreak edition="Thai" number="0.0277" />. Atthi puggalo jeguccho, atthi ajeguccho. Katamo ca puggalo jeguccho? Idhekacco puggalo dussīlo hoti pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto – ayaṃ vuccati puggalo jeguccho. Atha vā kodhano hoti upāyāsabahulo, appampi vutto samāno abhisajjati kuppati byāpajjati patiṭṭhīyati, kopañca dosañca appaccayañca pātukaroti – ayaṃ vuccati puggalo jeguccho. Atha vā kodhano hoti upanāhī, makkhī hoti paḷāsī, issukī hoti maccharī, saṭho hoti māyāvī <pageBreak edition="Vipassana Research Institut" number="0.0169" />, thaddho hoti atimānī, pāpiccho hoti <alternatives line="95" extra="" separator="false"><alternative source-abbr="vri" source="vipassana research institut">micchādiṭṭhi</alternative><alternative source-abbr="sī." source="sri lanka">micchādiṭṭhī</alternative></alternatives> , sandiṭṭhiparāmāsī hoti ādānaggāhī duppaṭinissaggī – ayaṃ vuccati puggalo jeguccho.</paragraph>
    <paragraph line="80">Katamo ca puggalo ajeguccho? Idha bhikkhu sīlavā hoti pātimokkhasaṃvarasaṃvuto viharati ācāragocarasampanno <pageBreak edition="Pali Text Society" number="1.0232" /> aṇumattesu vajjesu bhayadassāvī, samādāya sikkhati sikkhāpadesu – ayaṃ vuccati puggalo ajeguccho. Atha vā akkodhano hoti anupāyāsabahulo, bahumpi vutto samāno na abhisajjati na kuppati na byāpajjati na patiṭṭhīyati, na kopañca dosañca appaccayañca pātukaroti – ayaṃ vuccati puggalo ajeguccho. Atha vā akkodhano hoti anupanāhī, amakkhī hoti apaḷāsī, anissukī hoti amaccharī, asaṭho hoti amāyāvī, athaddho hoti anatimānī <pageBreak edition="Thai" number="0.0278" />, na pāpiccho hoti na micchādiṭṭhi, asandiṭṭhiparāmāsī hoti anādānaggāhī suppaṭinissaggī – ayaṃ vuccati puggalo ajeguccho. Sabbe bālaputhujjanā jegucchā, puthujjanakalyāṇakaṃ upādāya aṭṭha ariyapuggalā ajegucchāti – appagabbho ajeguccho.</paragraph>
    <paragraph line="81"><bold>Pesuṇeyye ca no yuto</bold>ti. Pesuññanti idhekacco pisuṇavāco hoti, ito sutvā amutra akkhātā imesaṃ bhedāya, amutra vā sutvā <pageBreak edition="Myanmar" number="0.0179" /> imesaṃ akkhātā amūsaṃ bhedāya. Iti samaggānaṃ vā <alternatives line="104" extra="" separator="false"><alternative source-abbr="vri" source="vipassana research institut">bhettā</alternative><alternative source-abbr="ka." source="cambodian">bhedo</alternative></alternatives> , bhinnānaṃ vā anuppadātā, vaggārāmo, vaggarato, vagganandī, vaggakaraṇiṃ vācaṃ bhāsitā hoti – idaṃ vuccati pesuññaṃ.</paragraph>
    <paragraph line="82">Api ca dvīhi kāraṇehi pesuññaṃ upasaṃharati – piyakamyatāya vā, <alternatives line="113" extra="" separator="false"><alternative source-abbr="vri" source="vipassana research institut">bhedādhippāyena</alternative><alternative source-abbr="bahūsu" source="bahūsu">bhedādhippāyo</alternative></alternatives>  vā. Kathaṃ piyakamyatāya pesuññaṃ upasaṃharati? Imassa piyo bhavissāmi, manāpo bhavissāmi, vissāsiko bhavissāmi, abbhantariko bhavissāmi, suhadayo bhavissāmīti. Evaṃ piyakamyatāya pesuññaṃ upasaṃharati. Kathaṃ bhedādhippāyena pesuññaṃ upasaṃharati? ‘‘Kathaṃ ime nānā assu vinā assu vaggā assu dvedhā assu dvejjhā assu dve pakkhā assu bhijjeyyuṃ na samāgaccheyyuṃ dukkhaṃ na phāsu <note>aphāsuṃ (sī.)</note> vihareyyu’’nti. Evaṃ <pageBreak edition="Pali Text Society" number="1.0233" /> bhedādhippāyena pesuññaṃ upasaṃharati. Yassetaṃ pesuññaṃ pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhaṃ, so pesuññe no yuto na yutto na <pageBreak edition="Thai" number="0.0279" /> payutto na sammāyuttoti – pesuṇeyye ca no yuto.</paragraph>
    <paragraph line="83">Tenāha <pageBreak edition="Vipassana Research Institut" number="0.0170" /> bhagavā –</paragraph>
    <gatha1 line="84">‘‘Patilīno akuhako, apihālu amaccharī;</gatha1>
    <gathalast line="85">Appagabbho ajeguccho, pesuṇeyye ca no yuto’’ti.</gathalast>
    <hangnum line="86" number="88"></hangnum>
    <gatha1 line="87"><bold>Sātiyesu anassāvī, atimāne ca no yuto;</bold></gatha1>
    <gathalast line="88"><bold>Saṇho ca paṭibhānavā, na saddho na virajjati.</bold></gathalast>
    <paragraph line="89"><bold>Sātiyesu anassāvī</bold>ti. <bold>Sātiyā</bold> vuccanti pañca kāmaguṇā. Kiṃkāraṇā sātiyā vuccanti pañca kāmaguṇā? Yebhuyyena devamanussā pañca kāmaguṇe icchanti sātiyanti patthayanti pihayanti abhijappanti, taṃkāraṇā sātiyā vuccanti pañca kāmaguṇā. Yesaṃ esā sātiyā taṇhā appahīnā tesaṃ cakkhuto rūpataṇhā savati <alternatives line="130" extra="" separator="false"><alternative source-abbr="vri" source="vipassana research institut">āsavati</alternative><alternative source-abbr="syā." source="thai">pasavati</alternative></alternatives>  sandati pavattati, sotato saddataṇhā… ghānato gandhataṇhā… jivhāto rasataṇhā… kāyato phoṭṭhabbataṇhā… manato dhammataṇhā savati āsavati sandati pavattati. Yesaṃ esā sātiyā taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā tesaṃ cakkhuto rūpataṇhā na savati <alternatives line="139" extra="" separator="false"><alternative source-abbr="vri" source="vipassana research institut">nāsavati</alternative><alternative source-abbr="syā." source="thai">na pasavati</alternative></alternatives>  na sandati na pavattati <pageBreak edition="Myanmar" number="0.0180" />, sotato saddataṇhā…pe… manato dhammataṇhā na savati nāsavati na sandati na pavattatīti – sātiyesu anassāvī.</paragraph>
    <paragraph line="90"><bold>Atimāne ca no yuto</bold>ti. Katamo atimāno? Idhekacco paraṃ <pageBreak edition="Thai" number="0.0280" /> atimaññati jātiyā vā gottena vā…pe… aññataraññatarena vā vatthunā. Yo evarūpo māno maññanā maññitattaṃ unnati unnamo dhajo sampaggāho ketukamyatā <pageBreak edition="Pali Text Society" number="1.0234" /> cittassa – ayaṃ vuccati atimāno. Yasseso atimāno pahīno samucchinno vūpasanto paṭipassaddho abhabbuppattiko ñāṇagginā daḍḍho, so atimāne ca no yuto na yutto nappayutto na sammāyuttoti – atimāne ca no yuto.</paragraph>
    <paragraph line="91"><bold>Saṇho ca paṭibhānavā</bold>ti. <bold>Saṇho</bold>ti saṇhena kāyakammena samannāgatoti saṇho, saṇhena vacīkammena… saṇhena manokammena samannāgatoti saṇho, saṇhehi satipaṭṭhānehi samannāgatoti saṇho, saṇhehi sammappadhānehi… saṇhehi iddhipādehi… saṇhehi indriyehi… saṇhehi balehi… saṇhehi bojjhaṅgehi samannāgatoti saṇho, saṇhena ariyena aṭṭhaṅgikena maggena samannāgatoti – saṇho.</paragraph>
    <paragraph line="92"><bold>Paṭibhānavā</bold>ti <pageBreak edition="Vipassana Research Institut" number="0.0171" /> tayo paṭibhānavanto – pariyattipaṭibhānavā, paripucchāpaṭibhānavā, adhigamapaṭibhānavā. Katamo pariyattipaṭibhānavā? Idhekaccassa pakatiyā pariyāpuṭaṃ hoti – suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ vedallaṃ, tassa pariyattiṃ nissāya paṭibhāyati – ayaṃ pariyattipaṭibhānavā. Katamo <pageBreak edition="Thai" number="0.0281" /> paripucchāpaṭibhānavā? Idhekacco <alternatives line="148" extra="" separator="true"><alternative source-abbr="vri" source="vipassana research institut">paripucchitā</alternative><alternative source-abbr="sī." source="sri lanka">paripucchitaṃ</alternative><alternative source-abbr="syā." source="thai">paripucchako</alternative></alternatives>  hoti attatthe ca ñāyatthe ca lakkhaṇe ca kāraṇe ca ṭhānāṭhāne ca, tassa taṃ paripucchaṃ nissāya paṭibhāyati – ayaṃ paripucchāpaṭibhānavā. Katamo adhigamapaṭibhānavā? Idhekaccassa adhigatā honti cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo cattāro ariyamaggā cattāri sāmaññaphalāni catasso paṭisambhidāyo cha abhiññāyo, tassa attho ñāto dhammo ñāto nirutti ñātā, atthe ñāte attho paṭibhāyati <pageBreak edition="Pali Text Society" number="1.0235" />, dhamme ñāte dhammo paṭibhāyati, niruttiyā ñātāya nirutti paṭibhāyati; imesu tīsu <pageBreak edition="Myanmar" number="0.0181" /> ñāṇesu ñāṇaṃ paṭibhānapaṭisambhidā. Imāya paṭibhānapaṭisambhidāya upeto samupeto upagato samupagato upapanno samupapanno samannāgato so vuccati paṭibhānavā. Yassa pariyatti natthi, paripucchā natthi, adhigamo natthi, kiṃ tassa paṭibhāyissatīti – saṇho ca paṭibhānavā.</paragraph>
    <paragraph line="93"><bold>Na saddho na virajjatī</bold>ti. <bold>Na saddho</bold>ti sāmaṃ sayaṃ abhiññātaṃ attapaccakkhaṃ dhammaṃ na kassaci saddahati aññassa samaṇassa vā brāhmaṇassa vā devassa vā mārassa vā brahmuno vā. ‘‘Sabbe saṅkhārā aniccā’’ti sāmaṃ sayaṃ abhiññātaṃ…pe… <pageBreak edition="Thai" number="0.0282" /> ‘‘sabbe saṅkhārā dukkhā’’ti… ‘‘sabbe dhammā anattā’’ti… ‘‘avijjāpaccayā saṅkhārā’’ti…pe… ‘‘jātipaccayā jarāmaraṇa’’nti… ‘‘avijjānirodhā saṅkhāranirodho’’ti…pe… ‘‘jātinirodhā jarāmaraṇanirodho’’ti… ‘‘idaṃ dukkha’’nti…pe… ‘‘ayaṃ dukkhanirodhagāminī paṭipadā’’ti… ‘‘ime āsavā’’ti…pe… ‘‘ayaṃ āsavanirodhagāminī paṭipadā’’ti… ‘‘ime dhammā abhiññeyyā’’ti…pe… ‘‘ime dhammā sacchikātabbā’’ti sāmaṃ sayaṃ abhiññātaṃ…pe… channaṃ phassāyatanānaṃ samudayañca atthaṅgamañca assādañca ādīnavañca nissaraṇañca, pañcannaṃ upādānakkhandhānaṃ samudayañca…pe… catunnaṃ mahābhūtānaṃ samudayañca atthaṅgamañca assādañca ādīnavañca nissaraṇañca sāmaṃ sayaṃ abhiññātaṃ…pe… ‘‘yaṃ kiñci samudayadhammaṃ sabbaṃ taṃ nirodhadhamma’’nti sāmaṃ sayaṃ abhiññātaṃ attapaccakkhaṃ dhammaṃ na kassaci saddahati aññassa samaṇassa <pageBreak edition="Pali Text Society" number="1.0236" /> vā brāhmaṇassa vā devassa vā mārassa vā <alternatives line="158" extra="" separator="false"><alternative source-abbr="vri" source="vipassana research institut">brahmuno vā</alternative><alternative source-abbr="sī." source="sri lanka">brahmuno vā…pe…</alternative><alternative source-abbr="ka." source="cambodian">brahmuno vā…pe…</alternative></alternatives> .</paragraph>
    <paragraph line="94">Vuttañhetaṃ bhagavatā – ‘‘saddahasi tvaṃ, sāriputta, saddhindriyaṃ bhāvitaṃ bahulīkataṃ amatogadhaṃ <pageBreak edition="Vipassana Research Institut" number="0.0172" /> hoti amataparāyanaṃ amatapariyosānaṃ; vīriyindriyaṃ… satindriyaṃ… samādhindriyaṃ… paññindriyaṃ bhāvitaṃ bahulīkataṃ amatogadhaṃ hoti amataparāyanaṃ amatapariyosāna’’nti?</paragraph>
    <paragraph line="95">‘‘Na khvāhaṃ ettha, bhante, bhagavato saddhāya gacchāmi saddhindriyaṃ… vīriyindriyaṃ… satindriyaṃ… samādhindriyaṃ… paññindriyaṃ bhāvitaṃ bahulīkataṃ amatogadhaṃ hoti amataparāyanaṃ amatapariyosānaṃ. Yesaṃ nūnetaṃ, bhante <pageBreak edition="Thai" number="0.0283" />, aññātaṃ assa adiṭṭhaṃ aviditaṃ asacchikataṃ aphassitaṃ paññāya, te tattha paresaṃ saddhāya gaccheyyuṃ saddhindriyaṃ bhāvitaṃ bahulīkataṃ amatogadhaṃ hoti amataparāyanaṃ amatapariyosānaṃ. Vīriyindriyaṃ… satindriyaṃ… samādhindriyaṃ <pageBreak edition="Myanmar" number="0.0182" />… paññindriyaṃ bhāvitaṃ bahulīkataṃ amatogadhaṃ hoti amataparāyanaṃ amatapariyosānaṃ. Yesañca kho etaṃ, bhante, ñātaṃ diṭṭhaṃ viditaṃ sacchikataṃ phassitaṃ paññāya, nikkaṅkhā te tattha nibbicikicchā. Saddhindriyaṃ… vīriyindriyaṃ… satindriyaṃ… samādhindriyaṃ… paññindriyaṃ bhāvitaṃ bahulīkataṃ amatogadhaṃ hoti amataparāyanaṃ amatapariyosānaṃ. Mayhañca kho, etaṃ bhante, ñātaṃ diṭṭhaṃ viditaṃ sacchikataṃ phassitaṃ paññāya, nikkaṅkhohaṃ tattha nibbicikiccho. Saddhindriyaṃ… vīriyindriyaṃ… satindriyaṃ… samādhindriyaṃ… paññindriyaṃ bhāvitaṃ bahulīkataṃ amatogadhaṃ hoti amataparāyanaṃ amatapariyosāna’’nti.</paragraph>
    <paragraph line="96">‘‘Sādhu sādhu, sāriputta! Yesañhetaṃ, sāriputta, aññātaṃ assa adiṭṭhaṃ aviditaṃ asacchikataṃ aphassitaṃ paññāya, te tattha paresaṃ saddhāya gaccheyyuṃ saddhindriyaṃ…pe… paññindriyaṃ <pageBreak edition="Pali Text Society" number="1.0237" /> bhāvitaṃ bahulīkataṃ amatogadhaṃ hoti amataparāyanaṃ amatapariyosānanti.</paragraph>
    <gatha1 line="97">‘‘Assaddho akataññū ca, sandhicchedo ca yo naro;</gatha1>
    <gathalast line="98">Hatāvakāso vantāso, sa ve uttamaporiso’’ti.</gathalast>
    <paragraph line="99"><bold>Na saddho na virajjatī</bold>ti. Sabbe bālaputhujjanā rajjanti, puthujjanakalyāṇakaṃ upādāya satta sekkhā virajjanti. Arahā neva rajjati no virajjati, viratto so khayā rāgassa vītarāgattā khayā dosassa vītadosattā, khayā mohassa vītamohattā. So vuṭṭhavāso ciṇṇacaraṇo…pe… jātimaraṇasaṃsāro natthi <pageBreak edition="Thai" number="0.0284" /> tassa punabbhavoti – na saddho na virajjati.</paragraph>
    <paragraph line="100">Tenāha <pageBreak edition="Vipassana Research Institut" number="0.0173" /> bhagavā –</paragraph>
    <gatha1 line="101">‘‘Sātiyesu anassāvī, atimāne ca no yuto;</gatha1>
    <gathalast line="102">Saṇho ca paṭibhānavā, na saddho na virajjatī’’ti.</gathalast>
    <hangnum line="103" number="89"></hangnum>
    <gatha1 line="104"><bold>Lābhakamyā na sikkhati, alābhe ca na kuppati; </bold></gatha1>
    <gathalast line="105"><bold>Aviruddho ca taṇhāya, <alternatives line="168" extra="" separator="false"><alternative source-abbr="vri" source="vipassana research institut">rasesu</alternative><alternative source-abbr="sī." source="sri lanka">rase ca</alternative><alternative source-abbr="syā." source="thai">rase ca</alternative></alternatives></bold><bold>nānugijjhati.</bold></gathalast>
    <paragraph line="106"><bold>Lābhakamyā na sikkhati, alābhe ca na kuppatī</bold>ti. Kathaṃ lābhakamyā sikkhati? Idha, bhikkhave, bhikkhu bhikkhuṃ passati lābhiṃ cīvarapiṇḍapātasenāsanagilānapaccayabhesajjaparikkhārānaṃ. Tassa evaṃ hoti – ‘‘kena nu <pageBreak edition="Myanmar" number="0.0183" /> kho ayamāyasmā lābhī cīvarapiṇḍapātasenāsanagilānapaccayabhesajjaparikkhārāna’’nti? Tassa evaṃ hoti – ‘‘ayaṃ kho āyasmā suttantiko, tenāyamāyasmā lābhī cīvarapiṇḍapātasenāsanagilānapaccayabhesajjaparikkhārāna’’nti. So lābhahetu lābhapaccayā lābhakāraṇā lābhābhinibbattiyā lābhaṃ paripācento suttantaṃ pariyāpuṇāti. Evampi lābhakamyā sikkhati.</paragraph>
    <paragraph line="107">Atha vā <pageBreak edition="Pali Text Society" number="1.0238" /> bhikkhu bhikkhuṃ passati lābhiṃ cīvarapiṇḍapātasenāsanagilānapaccayabhesajjaparikkhārānaṃ. Tassa evaṃ hoti – ‘‘kena nu kho ayamāyasmā lābhī cīvarapiṇḍapātasenāsanagilānapaccayabhesajjaparikkhārāna’’nti? Tassa evaṃ hoti – ‘‘ayaṃ kho āyasmā vinayadharo…pe… dhammakathiko… ābhidhammiko, tenāyamāyasmā lābhī cīvarapiṇḍapātasenāsanagilānapaccayabhesajjaparikkhārāna’’nti. So lābhahetu lābhapaccayā lābhakāraṇā <pageBreak edition="Thai" number="0.0285" /> lābhābhinibbattiyā lābhaṃ paripācento abhidhammaṃ pariyāpuṇāti. Evampi lābhakamyā sikkhati.</paragraph>
    <paragraph line="108">Atha vā bhikkhu bhikkhuṃ passati lābhiṃ cīvarapiṇḍapātasenāsanagilānapaccayabhesajjaparikkhārānaṃ. Tassa evaṃ hoti – ‘‘kena nu kho ayamāyasmā lābhī cīvarapiṇḍapātasenāsanagilānapaccayabhesajjaparikkhārāna’’nti? Tassa evaṃ hoti – ‘‘ayaṃ kho āyasmā āraññiko… piṇḍapātiko… paṃsukūliko… tecīvariko… sapadānacāriko… khalupacchābhattiko… nesajjiko… yathāsanthatiko, tenāyamāyasmā lābhī cīvarapiṇḍapātasenāsanagilānapaccayabhesajjaparikkhārāna’’nti. So lābhahetu lābhapaccayā lābhakāraṇā <pageBreak edition="Vipassana Research Institut" number="0.0174" /> lābhābhinibbattiyā lābhaṃ paripācento āraññiko hoti…pe… yathāsanthatiko hoti. Evampi lābhakamyā sikkhati.</paragraph>
    <paragraph line="109">Kathaṃ na lābhakamyā sikkhati? Idha bhikkhu na lābhahetu, na lābhapaccayā, na lābhakāraṇā, na lābhābhinibbattiyā, na lābhaṃ paripācento, yāvadeva attadamatthāya attasamatthāya attaparinibbāpanatthāya suttantaṃ pariyāpuṇāti, vinayaṃ pariyāpuṇāti, abhidhammaṃ pariyāpuṇāti. Evampi na lābhakamyā sikkhati.</paragraph>
    <paragraph line="110">Atha <pageBreak edition="Myanmar" number="0.0184" /> vā bhikkhu na lābhahetu, na lābhapaccayā, na lābhakāraṇā, na lābhābhinibbattiyā, na lābhaṃ paripācento, yāvadeva <alternatives line="178" extra="" separator="false"><alternative source-abbr="vri" source="vipassana research institut">appicchaññeva</alternative><alternative source-abbr="sī." source="sri lanka">appicchaṃyeva</alternative></alternatives>  nissāya santuṭṭhiññeva nissāya sallekhaññeva nissāya pavivekaññeva nissāya <alternatives line="187" extra="" separator="false"><alternative source-abbr="vri" source="vipassana research institut">idamatthitaññeva</alternative><alternative source-abbr="sī." source="sri lanka">idamatthikataññeva</alternative></alternatives>  nissāya āraññiko hoti, piṇḍapātiko hoti, paṃsukūliko hoti, tecīvariko hoti <pageBreak edition="Thai" number="0.0286" />, sapadānacāriko hoti, khalupacchābhattiko hoti, nesajjiko hoti, yathāsanthatiko hoti. Evampi na lābhakamyā sikkhatīti – lābhakamyā na sikkhati.</paragraph>
    <paragraph line="111"><bold>Alābhe</bold><pageBreak edition="Pali Text Society" number="1.0239" /><bold>ca na kuppatī</bold>ti. Kathaṃ alābhe kuppati? Idhekacco ‘‘kulaṃ vā na labhāmi, gaṇaṃ vā na labhāmi, āvāsaṃ vā na labhāmi, lābhaṃ vā na labhāmi, yasaṃ vā na labhāmi, pasaṃsaṃ vā na labhāmi, sukhaṃ vā na labhāmi, cīvaraṃ vā na labhāmi, piṇḍapātaṃ vā na labhāmi, senāsanaṃ vā na labhāmi, gilānapaccayabhesajjaparikkhāraṃ vā na labhāmi, gilānupaṭṭhākaṃ vā na labhāmi, appaññātomhī’’ti kuppati byāpajjati patiṭṭhīyati, kopañca dosañca appaccayañca pātukaroti. Evaṃ alābhe kuppati.</paragraph>
    <paragraph line="112">Kathaṃ alābhe na kuppati? Idha bhikkhu ‘‘kulaṃ vā na labhāmi gaṇaṃ vā na labhāmi…pe… appaññātomhī’’ti na kuppati na byāpajjati na patiṭṭhīyati, na kopañca dosañca appaccayañca pātukaroti. Evaṃ alābhe na kuppatīti – lābhakamyā na sikkhati alābhe ca na kuppati.</paragraph>
    <paragraph line="113"><bold>Aviruddho</bold><pageBreak edition="Thai" number="0.0287" /><bold>ca taṇhāya, rasesu nānugijjhatī</bold>ti. <bold>Viruddho</bold>ti yo cittassa āghāto paṭighāto, paṭighaṃ paṭivirodho, kopo pakopo sampakopo, doso padoso sampadoso, cittassa byāpatti manopadoso, kodho kujjhanā kujjhitattaṃ, doso dussanā dussitattaṃ, byāpatti byāpajjanā <pageBreak edition="Vipassana Research Institut" number="0.0175" /> byāpajjitattaṃ virodho paṭivirodho, caṇḍikkaṃ, asuropo, anattamanatā cittassa – ayaṃ vuccati virodho. Yasseso virodho pahīno samucchinno vūpasanto paṭipassaddho abhabbuppattiko ñāṇagginā daḍḍho, so vuccati aviruddho. <bold>Taṇhā</bold>ti <pageBreak edition="Pali Text Society" number="1.0240" /> rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. <bold>Raso</bold>ti mūlaraso khandharaso tacaraso pattaraso puppharaso phalaraso, ambilaṃ <pageBreak edition="Myanmar" number="0.0185" /> madhuraṃ tittakaṃ kaṭukaṃ loṇikaṃ khārikaṃ <alternatives line="196" extra=", āyatanavibhaṅge" separator="true"><alternative source-abbr="vri" source="vipassana research institut">lambikaṃ</alternative><alternative source-abbr="sī." source="sri lanka">lapilaṃ</alternative><alternative source-abbr="syā." source="thai">lambilaṃ</alternative><alternative source-abbr="ka." source="cambodian">labilaṃ</alternative></alternatives>  kasāvo sādu asādu sītaṃ uṇhaṃ. Santeke samaṇabrāhmaṇā rasagiddhā. Te jivhaggena rasaggāni pariyesantā āhiṇḍanti, te ambilaṃ labhitvā anambilaṃ pariyesanti, anambilaṃ labhitvā ambilaṃ pariyesanti; madhuraṃ labhitvā amadhuraṃ pariyesanti, amadhuraṃ labhitvā madhuraṃ pariyesanti; tittakaṃ labhitvā atittakaṃ pariyesanti, atittakaṃ labhitvā tittakaṃ pariyesanti; kaṭukaṃ labhitvā akaṭukaṃ pariyesanti, akaṭukaṃ labhitvā kaṭukaṃ pariyesanti; loṇikaṃ labhitvā aloṇikaṃ pariyesanti, aloṇikaṃ labhitvā loṇikaṃ pariyesanti; khārikaṃ labhitvā akhārikaṃ pariyesanti, akhārikaṃ labhitvā khārikaṃ pariyesanti; lambikaṃ labhitvā kasāvaṃ pariyesanti <pageBreak edition="Thai" number="0.0288" />, kasāvaṃ labhitvā lambikaṃ pariyesanti; sāduṃ labhitvā asāduṃ pariyesanti, asāduṃ labhitvā sāduṃ pariyesanti; sītaṃ labhitvā uṇhaṃ pariyesanti, uṇhaṃ labhitvā sītaṃ pariyesanti. Te yaṃ yaṃ labhitvā tena tena na santussanti aparāparaṃ pariyesanti, manāpikesu rasesu rattā giddhā gadhitā mucchitā ajjhosannā laggā laggitā palibuddhā. Yassesā rasataṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so paṭisaṅkhā yoniso āhāraṃ āhāreti – ‘‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya. Iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’’ti.</paragraph>
    <paragraph line="114">Yathā <pageBreak edition="Pali Text Society" number="1.0241" /> vanaṃ ālimpeyya yāvadeva ropanatthāya, yathā vā pana akkhaṃ abbhañjeyya yāvadeva bhārassa nittharaṇatthāya, yathā vā pana puttamaṃsaṃ āhāraṃ āhareyya yāvadeva kantārassa nittharaṇatthāya; evameva bhikkhu paṭisaṅkhā yoniso āhāraṃ āhāreti – ‘‘neva davāya…pe… phāsuvihāro cā’’ti. Rasataṇhaṃ pajahati vinodeti byantiṃ karoti anabhāvaṃ <pageBreak edition="Thai" number="0.0289" /> gameti, rasataṇhāya ārato assa virato paṭivirato nikkhanto nissaṭo vippamutto visaññutto vimariyādikatena cetasā viharatīti – aviruddho ca taṇhāya rasesu nānugijjhati.</paragraph>
    <paragraph line="115">Tenāha <pageBreak edition="Vipassana Research Institut" number="0.0176" /> bhagavā –</paragraph>
    <gatha1 line="116">‘‘Lābhakamyā <pageBreak edition="Myanmar" number="0.0186" /> na sikkhati, alābhe ca na kuppati;</gatha1>
    <gathalast line="117">Aviruddho ca taṇhāya, rasesu nānugijjhatī’’ti.</gathalast>
    <hangnum line="118" number="90"></hangnum>
    <gatha1 line="119"><bold>Upekkhako sadā sato, na loke maññate samaṃ;</bold></gatha1>
    <gathalast line="120"><bold>Na visesī na nīceyyo, tassa no santi ussadā. </bold></gathalast>
    <paragraph line="121"><bold>Upekkhako sadā sato</bold>ti. <bold>Upekkhako</bold>ti chaḷaṅgupekkhāya samannāgato. Cakkhunā rūpaṃ disvā neva sumano hoti na dummano, upekkhako viharati sato sampajāno. Sotena saddaṃ sutvā…pe… manasā dhammaṃ viññāya neva sumano hoti na dummano, upekkhako viharati sato sampajāno. Cakkhunā rūpaṃ disvā manāpaṃ nābhigijjhati <alternatives line="207" extra="" separator="false"><alternative source-abbr="vri" source="vipassana research institut">nābhihaṃsati</alternative><alternative source-abbr="sī." source="sri lanka">nābhihasati</alternative><alternative source-abbr="syā." source="thai">nābhihasati</alternative></alternatives>  na rāgaṃ janeti, tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ suvimuttaṃ. Cakkhunā <pageBreak edition="Pali Text Society" number="1.0242" /> kho paneva rūpaṃ disvā amanāpaṃ na maṅku hoti <alternatives line="217" extra="" separator="true"><alternative source-abbr="vri" source="vipassana research institut">appatiṭṭhitacitto</alternative><alternative source-abbr="syā." source="thai">appatiṭṭhīna citto</alternative><alternative source-abbr="ka." source="cambodian">appatiṭṭhanacitto</alternative></alternatives>  <alternatives line="227" extra="" separator="false"><alternative source-abbr="vri" source="vipassana research institut">alīnamanaso</alternative><alternative source-abbr="syā." source="thai">ādinamanaso</alternative></alternatives>  abyāpannacetaso, tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ suvimuttaṃ. Sotena saddaṃ sutvā… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya manāpaṃ nābhigijjhati nābhihaṃsati na <pageBreak edition="Thai" number="0.0290" /> rāgaṃ janeti, tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ suvimuttaṃ. Manasā kho paneva dhammaṃ viññāya amanāpaṃ na maṅku hoti appatiṭṭhitacitto alīnamanaso abyāpannacetaso, tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ suvimuttaṃ.</paragraph>
    <paragraph line="122">Cakkhunā rūpaṃ disvā manāpāmanāpesu rūpesu tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ suvimuttaṃ. Sotena saddaṃ sutvā…pe… manasā dhammaṃ viññāya manāpāmanāpesu dhammesu tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ suvimuttaṃ.</paragraph>
    <paragraph line="123">Cakkhunā rūpaṃ disvā rajanīye na rajjati, <alternatives line="236" extra="" separator="false"><alternative source-abbr="vri" source="vipassana research institut">dussanīye</alternative><alternative source-abbr="bahūsu" source="bahūsu">dosanīye</alternative></alternatives>  na dussati, mohanīye na muyhati, kopanīye na kuppati, madanīye na majjati, kilesanīye na kilissati. Sotena saddaṃ sutvā…pe… manasā dhammaṃ viññāya rajanīye na rajjati dussanīye na dussati, mohanīye na muyhati, kopanīye na kuppati, madanīye na majjati, kilesanīye na kilissati. Diṭṭhe <pageBreak edition="Myanmar" number="0.0187" /> diṭṭhamatto, sute sutamatto, mute mutamatto, viññāte viññātamatto. Diṭṭhe na <pageBreak edition="Vipassana Research Institut" number="0.0177" /> limpati, sute na limpati, mute na limpati, viññāte na limpati. Diṭṭhe anūpayo anapāyo anissito appaṭibaddho vippamutto visaññutto vimariyādikatena cetasā viharati. Sute… mute… viññāte <pageBreak edition="Thai" number="0.0291" /> anūpayo anapāyo anissito appaṭibaddho vippamutto visaññutto vimariyādikatena cetasā viharati.</paragraph>
    <paragraph line="124">Saṃvijjati arahato cakkhu, passati arahā cakkhunā rūpaṃ. Chandarāgo <pageBreak edition="Pali Text Society" number="1.0243" /> arahato natthi, suvimuttacitto arahā. Saṃvijjati arahato sotaṃ, suṇāti arahā sotena saddaṃ. Chandarāgo arahato natthi, suvimuttacitto arahā. Saṃvijjati arahato ghānaṃ, ghāyati arahā ghānena gandhaṃ. Chandarāgo arahato natthi, suvimuttacitto arahā. Saṃvijjati arahato jivhā, sāyati arahā jivhāya rasaṃ…pe… saṃvijjati arahato kāyo, phusati arahā kāyena phoṭṭhabbaṃ…pe… saṃvijjati arahato mano, vijānāti arahā manasā dhammaṃ. Chandarāgo arahato natthi suvimuttacitto arahā.</paragraph>
    <paragraph line="125">Cakkhu rūpārāmaṃ rūparataṃ rūpasammuditaṃ, taṃ arahato dantaṃ guttaṃ rakkhitaṃ saṃvutaṃ, tassa ca saṃvarāya dhammaṃ deseti. Sotaṃ saddārāmaṃ…pe… ghānaṃ gandhārāmaṃ… jivhā rasārāmā rasaratā rasasammuditā, sā arahato dantā guttā rakkhitā saṃvutā, tassā ca saṃvarāya dhammaṃ deseti. Kāyo phoṭṭhabbārāmo…pe… mano dhammārāmo dhammarato dhammasammudito, so arahato danto gutto rakkhito saṃvuto, tassa ca saṃvarāya dhammaṃ deseti.</paragraph>
    <gatha1 line="126">‘‘Dantaṃ nayanti samitiṃ, dantaṃ rājābhirūhati;</gatha1>
    <gathalast line="127">Danto seṭṭho manussesu, yotivākyaṃ titikkhati.</gathalast>
    <gatha1 line="128">‘‘Varamassatarā <pageBreak edition="Thai" number="0.0292" /> dantā, ājānīyā ca <note>ājāniyāva (syā.)</note> sindhavā;</gatha1>
    <gathalast line="129">Kuñjarā ca mahānāgā, attadanto tato varaṃ.</gathalast>
    <gatha1 line="130">‘‘Na hi etehi yānehi, gaccheyya agataṃ disaṃ;</gatha1>
    <gathalast line="131">Yathāttanā sudantena, danto dantena gacchati.</gathalast>
    <gatha1 line="132">‘‘Vidhāsu <pageBreak edition="Myanmar" number="0.0188" /> na vikampanti, vippamuttā punabbhavā;</gatha1>
    <gathalast line="133">Dantabhūmimanuppattā, te loke vijitāvino.</gathalast>
    <gatha1 line="134">‘‘Yassindriyāni <pageBreak edition="Vipassana Research Institut" number="0.0178" /><pageBreak edition="Pali Text Society" number="1.0244" /> <alternatives line="253" extra="" separator="false"><alternative source-abbr="vri" source="vipassana research institut">bhāvitāni</alternative><alternative source-abbr="sī." source="sri lanka">vibhāvitāni</alternative></alternatives> , ajjhattaṃ <alternatives line="262" extra=" su. ni. 521" separator="true"><alternative source-abbr="vri" source="vipassana research institut">bahiddhā ca</alternative><alternative source-abbr="sī." source="sri lanka">ajjhattabahiddhā ca</alternative><alternative source-abbr="syā." source="thai">ajjhattañca bahiddhā ca</alternative><alternative source-abbr="ka." source="cambodian">ajjhattañca bahiddhā ca</alternative></alternatives>  sabbaloke;</gatha1>
    <gathalast line="135">Nibbijjha <alternatives line="273" extra="" separator="true"><alternative source-abbr="vri" source="vipassana research institut">imaṃ</alternative><alternative source-abbr="syā." source="thai">nibbijjhimaṃ</alternative><alternative source-abbr="ka." source="cambodian">nibbijja imaṃ</alternative></alternatives>  parañca lokaṃ, kālaṃ kaṅkhati bhāvito sa danto’’ti.</gathalast>
    <paragraph line="136"><bold>Upekkhako sadā</bold>ti. Sadā sabbadā sabbakālaṃ niccakālaṃ dhuvakālaṃ…pe… pacchime vayokhandhe. <bold>Sato</bold>ti catūhi kāraṇehi sato – kāye kāyānupassanāsatipaṭṭhānaṃ bhāvento sato, vedanāsu… citte… dhammesu dhammānupassanāsatipaṭṭhānaṃ bhāvento sato…pe… so vuccati satoti – upekkhako sadā sato.</paragraph>
    <paragraph line="137"><bold>Na loke maññate sama</bold>nti. ‘‘Sadisohamasmī’’ti mānaṃ na janeti jātiyā vā gottena vā…pe… aññataraññatarena vā vatthunāti – na loke maññate samaṃ.</paragraph>
    <paragraph line="138"><bold>Na visesī na nīceyyo</bold>ti. ‘‘Seyyohamasmī’’ti atimānaṃ na janeti jātiyā vā gottena vā…pe… aññataraññatarena vā vatthunā <pageBreak edition="Thai" number="0.0293" />. ‘‘Hīnohamasmī’’ti omānaṃ na janeti jātiyā vā gottena vā…pe… aññataraññatarena vā vatthunāti – na visesī na nīceyyo.</paragraph>
    <paragraph line="139"><bold>Tassa no santi ussadā</bold>ti. <bold>Tassā</bold>ti arahato khīṇāsavassa. <bold>Ussadā</bold>ti sattussadā – rāgussado dosussado mohussado mānussado diṭṭhussado kilesussado kammussado. Tassime ussadā natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – tassa no santi ussadā.</paragraph>
    <paragraph line="140">Tenāha bhagavā –</paragraph>
    <gatha1 line="141">‘‘Upekkhako sadā sato, na loke maññate samaṃ;</gatha1>
    <gathalast line="142">Na visesī na nīceyyo, tassa no santi ussadā’’ti.</gathalast>
    <hangnum line="143" number="91"></hangnum>
    <gatha1 line="144"><bold>Yassa</bold><pageBreak edition="Myanmar" number="0.0189" /><bold><alternatives line="283" extra="" separator="false"><alternative source-abbr="vri" source="vipassana research institut">nissayatā</alternative><alternative source-abbr="ka." source="cambodian">nissayanā</alternative></alternatives></bold><bold>natthi, ñatvā dhammaṃ anissito;</bold></gatha1>
    <gathalast line="145"><bold>Bhavāya vibhavāya vā, taṇhā yassa na vijjati. </bold></gathalast>
    <paragraph line="146"><bold>Yassa</bold><pageBreak edition="Pali Text Society" number="1.0245" /><bold>nissayatā natthī</bold>ti. <bold>Yassā</bold>ti arahato khīṇāsavassa. <bold>Nissayā</bold>ti dve nissayā – taṇhānissayo ca diṭṭhinissayo ca…pe… ayaṃ taṇhānissayo…pe… ayaṃ diṭṭhinissayo <pageBreak edition="Vipassana Research Institut" number="0.0179" />. Tassa taṇhānissayo pahīno, diṭṭhinissayo paṭinissaṭṭho; taṇhānissayassa pahīnattā diṭṭhinissayassa paṭinissaṭṭhattā nissayatā yassa natthi na santi na saṃvijjati nupalabbhati, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – yassa nissayatā natthi.</paragraph>
    <paragraph line="147"><bold>Ñatvā</bold><pageBreak edition="Thai" number="0.0294" /><bold>dhammaṃ anissito</bold>ti. <bold>Ñatvā</bold>ti ñatvā jānitvā tulayitvā tīrayitvā vibhāvayitvā vibhūtaṃ katvā, ‘‘sabbe saṅkhārā aniccā’’ti ñatvā jānitvā tulayitvā tīrayitvā vibhāvayitvā vibhūtaṃ katvā, ‘‘sabbe saṅkhārā dukkhā’’ti… ‘‘sabbe dhammā anattā’’ti…pe… ‘‘yaṃ kiñci samudayadhammaṃ sabbaṃ taṃ nirodhadhamma’’ntntti ñatvā jānitvā tulayitvā tīrayitvā vibhāvayitvā vibhūtaṃ katvā. <bold>Anissito</bold>ti dve nissayā – taṇhānissayo ca diṭṭhinissayo ca…pe… ayaṃ taṇhānissayo…pe… ayaṃ diṭṭhinissayo. Taṇhānissayaṃ pahāya diṭṭhinissayaṃ paṭinissajjitvā cakkhuṃ anissito, sotaṃ anissito, ghānaṃ anissito, jivhaṃ anissito, kāyaṃ anissito, manaṃ anissito, rūpe… sadde… gandhe… rase… phoṭṭhabbe… kulaṃ… gaṇaṃ… āvāsaṃ…pe… diṭṭhasutamutaviññātabbe dhamme anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti – ñatvā dhammaṃ anissito.</paragraph>
    <paragraph line="148"><bold>Bhavāya vibhavāya vā, taṇhā yassa na vijjatī</bold>ti. <bold>Taṇhā</bold>ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. <bold>Yassā</bold>ti arahato khīṇāsavassa. <bold>Bhavāyā</bold>ti bhavadiṭṭhiyā, <bold>vibhavāyā</bold>ti vibhavadiṭṭhiyā; <bold>bhavāyā</bold>ti sassatadiṭṭhiyā, <bold>vibhavāyā</bold>ti ucchedadiṭṭhiyā; <bold>bhavāyā</bold>ti punappunabhavāya punappunagatiyā punappunaupapattiyā punappunapaṭisandhiyā <pageBreak edition="Pali Text Society" number="1.0246" /> punappunaattabhāvābhinibbattiyā <pageBreak edition="Thai" number="0.0295" />. Taṇhā yassa natthi na santi <pageBreak edition="Myanmar" number="0.0190" /> na saṃvijjati nupalabbhati, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – bhavāya vibhavāya vā taṇhā yassa na vijjati.</paragraph>
    <paragraph line="149">Tenāha bhagavā –</paragraph>
    <gatha1 line="150">‘‘Yassa nissayatā natthi, ñatvā dhammaṃ anissito;</gatha1>
    <gathalast line="151">Bhavāya vibhavāya vā, taṇhā yassa na vijjatī’’ti.</gathalast>
    <hangnum line="152" number="92"></hangnum>
    <gatha1 line="153"><bold>Taṃ</bold><pageBreak edition="Vipassana Research Institut" number="0.0180" /><bold>brūmi upasantoti, kāmesu anapekkhinaṃ;</bold></gatha1>
    <gathalast line="154"><bold>Ganthā tassa na vijjanti, atarī so visattikaṃ. </bold></gathalast>
    <paragraph line="155"><bold>Taṃ brūmi upasanto</bold>ti. Upasanto vūpasanto nibbuto paṭipassaddhoti. Taṃ brūmi taṃ kathemi taṃ bhaṇāmi taṃ dīpayāmi taṃ voharāmīti – taṃ brūmi upasantoti.</paragraph>
    <paragraph line="156"><bold>Kāmesu anapekkhina</bold>nti. <bold>Kāmā</bold>ti uddānato dve kāmā – vatthukāmā ca kilesakāmā ca…pe… ime vuccanti vatthukāmā…pe… ime vuccanti kilesakāmā. Vatthukāme parijānitvā, kilesakāme pahāya pajahitvā vinodetvā byantiṃ karitvā anabhāvaṃ gametvā kāmesu anapekkhino vītakāmo cattakāmo vantakāmo muttakāmo pahīnakāmo paṭinissaṭṭhakāmo, kāmesu vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto sītibhūto sukhappaṭisaṃvedī brahmabhūtena attanā viharatīti – kāmesu anapekkhinaṃ.</paragraph>
    <paragraph line="157"><bold>Ganthā</bold><pageBreak edition="Thai" number="0.0296" /><bold>tassa na vijjantī</bold>ti. <bold>Ganthā</bold>ti cattāro ganthā – abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho. Attano <pageBreak edition="Pali Text Society" number="1.0247" /> diṭṭhiyā rāgo abhijjhā kāyagantho, paravādesu āghāto appaccayo byāpādo kāyagantho, attano sīlaṃ vā vataṃ vā sīlabbataṃ vā parāmāso sīlabbataparāmāso kāyagantho, attano diṭṭhi idaṃsaccābhiniveso kāyagantho. <bold>Tassā</bold>ti arahato khīṇāsavassa. <bold>Ganthā tassa na vijjantī</bold>ti. Ganthā tassa natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – ganthā tassa na vijjanti.</paragraph>
    <paragraph line="158"><bold>Atarī so visattika</bold>nti. <bold>Visattikā</bold> vuccati taṇhā. Yo rāgo sārāgo…pe… abhijjhā lobho akusalamūlaṃ. <bold>Visattikā</bold>ti kenaṭṭhena visattikā <pageBreak edition="Myanmar" number="0.0191" />? Visatāti visattikā, visālāti visattikā, visaṭāti visattikā, visamāti visattikā, visakkatīti visattikā, visaṃharatīti visattikā, visaṃvādikāti visattikā, visamūlāti visattikā, visaphalāti visattikā, visaparibhogāti visattikā, visālā vā pana sā taṇhā rūpe… sadde… gandhe… rase… phoṭṭhabbe… kule… gaṇe… āvāse…pe… diṭṭhasutamutaviññātabbesu dhammesu visataṃ vitthatāti visattikā. <bold>Atarī so visattika</bold>nti. So imaṃ visattikaṃ taṇhaṃ atari uttari patari samatikkami vītivattīti – atarī <pageBreak edition="Thai" number="0.0297" /> so visattikaṃ.</paragraph>
    <paragraph line="159">Tenāha <pageBreak edition="Vipassana Research Institut" number="0.0181" /> bhagavā –</paragraph>
    <gatha1 line="160">‘‘Taṃ brūmi upasantoti, kāmesu anapekkhinaṃ;</gatha1>
    <gathalast line="161">Ganthā tassa na vijjanti, atarī so visattika’’nti.</gathalast>
    <hangnum line="162" number="93"></hangnum>
    <gatha1 line="163"><bold>Na tassa puttā pasavo, khettaṃ vatthuñca vijjati;</bold></gatha1>
    <gathalast line="164"><bold>Attā vāpi nirattā vā, na tasmiṃ upalabbhati.</bold></gathalast>
    <paragraph line="165"><bold>Na tassa puttā pasavo, khettaṃ vatthuñca vijjatī</bold>ti. <bold>Nā</bold>ti paṭikkhepo. <bold>Tassā</bold>ti arahato khīṇāsavassa. <bold>Puttā</bold>ti cattāro puttā – attajo putto, khettajo putto, dinnako putto <pageBreak edition="Pali Text Society" number="1.0248" />, antevāsiko putto. <bold>Pasavo</bold>ti. Ajeḷakā kukkuṭasūkarā hatthigāvāssavaḷavā. <bold>Khetta</bold>nti sālikhettaṃ vīhikhettaṃ muggakhettaṃ māsakhettaṃ yavakhettaṃ godhumakhettaṃ tilakhettaṃ. <bold>Vatthu</bold>nti gharavatthuṃ koṭṭhavatthuṃ purevatthuṃ pacchāvatthuṃ ārāmavatthuṃ vihāravatthuṃ. <bold>Na tassa puttā pasavo, khettaṃ vatthuñca vijjatī</bold>ti. Tassa puttapariggaho vā pasupariggaho vā khettapariggaho vā vatthupariggaho vā natthi na santi na saṃvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti – na tassa puttā pasavo, khettaṃ vatthuñca vijjati.</paragraph>
    <paragraph line="166"><bold>Attā vāpi nirattā vā, na tasmiṃ upalabbhatī</bold>ti. <bold>Attā</bold>ti attadiṭṭhi, <bold>nirattā</bold>ti ucchedadiṭṭhi; <bold>attā</bold>ti gahitaṃ natthi, <bold>nirattā</bold>ti muñcitabbaṃ natthi. Yassa natthi gahitaṃ tassa natthi <pageBreak edition="Thai" number="0.0298" /> muñcitabbaṃ. Yassa natthi muñcitabbaṃ tassa natthi gahitaṃ. Gāhamuñcanasamatikkanto arahā vuddhiparihānivītivatto. So vuṭṭhavāso ciṇṇacaraṇo…pe… jātimaraṇasaṃsāro natthi tassa punabbhavoti – attā vāpi nirattā vā, na tasmiṃ upalabbhati.</paragraph>
    <paragraph line="167">Tenāha bhagavā –</paragraph>
    <gatha1 line="168">‘‘Na <pageBreak edition="Myanmar" number="0.0192" /> tassa puttā pasavo, khettaṃ vatthuñca vijjati;</gatha1>
    <gathalast line="169">Attā vāpi nirattā vā, na tasmiṃ upalabbhatī’’ti.</gathalast>
    <hangnum line="170" number="94"></hangnum>
    <gatha1 line="171"><bold>Yena naṃ vajjuṃ puthujjanā, atho samaṇabrāhmaṇā;</bold></gatha1>
    <gathalast line="172"><bold>Taṃ tassa apurakkhataṃ, tasmā vādesu nejati.</bold></gathalast>
    <paragraph line="173"><bold>Yena naṃ vajjuṃ puthujjanā, atho samaṇabrāhmaṇā</bold>ti. <bold>Puthujjanā</bold>ti puthu kilese janentīti <pageBreak edition="Pali Text Society" number="1.0249" /> puthujjanā <pageBreak edition="Vipassana Research Institut" number="0.0182" />, puthu avihatasakkāyadiṭṭhikāti puthujjanā, puthu satthārānaṃ <alternatives line="292" extra="" separator="false"><alternative source-abbr="vri" source="vipassana research institut">mukhullokikāti</alternative><alternative source-abbr="sī." source="sri lanka">mukhullokakāti</alternative></alternatives>  puthujjanā, puthu sabbagatīhi avuṭṭhitāti puthujjanā, puthu nānābhisaṅkhāre abhisaṅkharontīti puthujjanā, puthu nānāoghehi vuyhantīti puthujjanā, puthu nānāsantāpehi santappentīti puthujjanā, puthu nānāpariḷāhehi pariḍayhantīti puthujjanā, puthu pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhāti puthujjanā, puthu pañcahi nīvaraṇehi āvutā nivutā ovutā pihitā paṭicchannā paṭikujjitāti – puthujjanā. <bold>Samaṇā</bold>ti ye keci ito bahiddhā paribbajūpagatā paribbajasamāpannā. <bold>Brāhmaṇā</bold>ti ye keci bhovādikā. <bold>Yena naṃ vajjuṃ puthujjanā, atho samaṇabrāhmaṇā</bold>ti <pageBreak edition="Thai" number="0.0299" />. Puthujjanā yena taṃ rāgena vadeyyuṃ, yena dosena vadeyyuṃ, yena mohena vadeyyuṃ, yena mānena vadeyyuṃ, yāya diṭṭhiyā vadeyyuṃ, yena uddhaccena vadeyyuṃ, yāya vicikicchāya vadeyyuṃ, yehi anusayehi vadeyyuṃ, rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā te abhisaṅkhārā pahīnā; abhisaṅkhārānaṃ pahīnattā <alternatives line="301" extra="" separator="false"><alternative source-abbr="vri" source="vipassana research institut">gatiyā</alternative><alternative source-abbr="syā." source="thai">gatiyo</alternative></alternatives>  yena taṃ vadeyyuṃ – nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā. So hetu natthi paccayo natthi kāraṇaṃ natthi yena naṃ vadeyyuṃ katheyyuṃ bhaṇeyyuṃ dīpayeyyuṃ vohareyyunti – yena naṃ vajjuṃ puthujjanā, atho samaṇabrāhmaṇā.</paragraph>
    <paragraph line="174"><bold>Taṃ tassa apurakkhata</bold>nti. <bold>Tassā</bold>ti arahato khīṇāsavassa. <bold>Purekkhārā</bold>ti dve purekkhārā – taṇhāpurekkhāro ca <pageBreak edition="Pali Text Society" number="1.0250" /> diṭṭhipurekkhāro ca…pe… ayaṃ <pageBreak edition="Myanmar" number="0.0193" /> taṇhāpurekkhāro…pe… ayaṃ diṭṭhipurekkhāro. Tassa taṇhāpurekkhāro pahīno, diṭṭhipurekkhāro paṭinissaṭṭho; taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṃ vā diṭṭhiṃ vā purato katvā carati, na taṇhādhajo na taṇhāketu na taṇhādhipateyyo, na diṭṭhidhajo na diṭṭhiketu na diṭṭhādhipateyyo, na taṇhāya vā na diṭṭhiyā vā parivārito <pageBreak edition="Thai" number="0.0300" /> caratīti – taṃ tassa apurakkhataṃ.</paragraph>
    <paragraph line="175"><bold>Tasmā vādesu nejatī</bold>ti. <bold>Tasmā</bold>ti tasmā taṃkāraṇā taṃhetu tappaccayā taṃnidānā vādesu upavādesu nindāya garahāya akittiyā avaṇṇahārikāya nejati na iñjati na calati na vedhati nappavedhati na sampavedhatīti – tasmā vādesu nejati.</paragraph>
    <paragraph line="176">Tenāha <pageBreak edition="Vipassana Research Institut" number="0.0183" /> bhagavā –</paragraph>
    <gatha1 line="177">‘‘Yena naṃ vajjuṃ puthujjanā, atho samaṇabrāhmaṇā;</gatha1>
    <gathalast line="178">Taṃ tassa apurakkhataṃ, tasmā vādesu nejatī’’ti.</gathalast>
    <hangnum line="179" number="95"></hangnum>
    <gatha1 line="180"><bold>Vītagedho amaccharī, na ussesu vadate muni;</bold></gatha1>
    <gathalast line="181"><bold>Na samesu na omesu, kappaṃ neti akappiyo.</bold></gathalast>
    <paragraph line="182"><bold>Vītagedho amaccharī</bold>ti. <bold>Gedho</bold> vuccati taṇhā. Yo rāgo sārāgo…pe… abhijjhā lobho akusalamūlaṃ. Yasseso gedho pahīno samucchinno vūpasanto paṭipassaddho abhabbuppattiko ñāṇagginā daḍḍho, so vuccati vītagedho. So rūpe agiddho…pe… diṭṭhasutamutaviññātabbesu dhammesu agiddho agadhito amucchito anajjhosito, vītagedho vigatagedho cattagedho vantagedho muttagedho pahīnagedho paṭinissaṭṭhagedho nicchāto…pe… brahmabhūtena attanā viharatīti – vītagedho. <bold>Amaccharī</bold>ti <pageBreak edition="Pali Text Society" number="1.0251" /><bold>macchariyanti</bold> pañca macchariyāni – āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ…pe… gāho – idaṃ vuccati macchariyaṃ. Yassetaṃ macchariyaṃ pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ <pageBreak edition="Thai" number="0.0301" /> ñāṇagginā daḍḍhaṃ, so vuccati amaccharīti – vītagedho amaccharī.</paragraph>
    <paragraph line="183"><bold>Na ussesu vadate muni, na samesu na omesū</bold>ti. <bold>Munī</bold>ti. <bold>Monaṃ</bold> vuccati ñāṇaṃ…pe… saṅgajālamaticca so muni. ‘‘Seyyohamasmī’’ti vā, ‘‘sadisohamasmī’’ti vā, ‘‘hīnohamasmī’’ti vā na vadati na katheti na bhaṇati na dīpayati na voharatīti – na ussesu vadate muni, na <pageBreak edition="Myanmar" number="0.0194" /> samesu na omesu.</paragraph>
    <paragraph line="184"><bold>Kappaṃ neti akappiyo</bold>ti. <bold>Kappā</bold>ti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho; taṇhākappassa pahīnattā, diṭṭhikappassa paṭinissaṭṭhattā taṇhākappaṃ vā diṭṭhikappaṃ vā neti na upeti na upagacchati na gaṇhāti na parāmasati nābhinivisatīti – kappaṃ neti. <bold>Akappiyo</bold>ti. Kappāti dve kappā – taṇhākappo ca diṭṭhikappo ca…pe… ayaṃ taṇhākappo…pe… ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho; tassa <pageBreak edition="Vipassana Research Institut" number="0.0184" /> taṇhākappassa pahīnattā, diṭṭhikappassa paṭinissaṭṭhattā taṇhākappaṃ vā diṭṭhikappaṃ vā na kappeti na janeti na sañjaneti na nibbatteti nābhinibbattetīti – kappaṃ neti akappiyo.</paragraph>
    <paragraph line="185">Tenāha bhagavā –</paragraph>
    <gatha1 line="186">‘‘Vītagedho <pageBreak edition="Thai" number="0.0302" /> amaccharī, na ussesu vadate muni;</gatha1>
    <gathalast line="187">Na samesu na omesu, kappaṃ neti akappiyo’’ti.</gathalast>
    <hangnum line="188" number="96"></hangnum>
    <gatha1 line="189"><bold>Yassa loke sakaṃ natthi, asatā ca na socati; </bold></gatha1>
    <gathalast line="190"><bold>Dhammesu ca na gacchati, sa ve santoti vuccati. </bold></gathalast>
    <paragraph line="191"><bold>Yassa</bold><pageBreak edition="Pali Text Society" number="1.0252" /><bold>loke sakaṃ natthī</bold>ti. <bold>Yassā</bold>ti arahato khīṇāsavassa. <bold>Loke sakaṃ natthī</bold>ti. Tassa mayhaṃ vā idaṃ paresaṃ vā idanti kiñci rūpagataṃ vedanāgataṃ saññāgataṃ saṅkhāragataṃ viññāṇagataṃ, gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ, natthi na santi…pe… ñāṇagginā daḍḍhanti – yassa loke sakaṃ natthi. <bold>Asatā ca na socatī</bold>ti. Vipariṇataṃ vā vatthuṃ na socati, vipariṇatasmiṃ vā vatthusmiṃ na socati. Cakkhu me vipariṇatanti na socati. Sotaṃ me… ghānaṃ me… jivhā me… kāyo me… mano me… rūpā me… saddā me… gandhā me… rasā me… phoṭṭhabbā me… kulaṃ me… gaṇo me… āvāso me… lābho me… yaso me… pasaṃsā me… sukhaṃ me… cīvaraṃ me… piṇḍapāto me… senāsanaṃ me… gilānapaccayabhesajjaparikkhāro me… mātā me… pitā me… bhātā me… bhaginī me… putto me… dhītā me… mittā me… amaccā me… ñātakā me… sālohitā me vipariṇatāti na socati na kilamati na paridevati na urattāḷiṃ kandati na sammohaṃ āpajjatīti. Evampi, asatā ca na socati.</paragraph>
    <paragraph line="192">Atha vā <alternatives line="310" extra="" separator="true"><alternative source-abbr="vri" source="vipassana research institut">asantāya</alternative><alternative source-abbr="sī." source="sri lanka">asatāya</alternative><alternative source-abbr="syā." source="thai">asātāya</alternative></alternatives>  dukkhāya vedanāya phuṭṭho pareto samohito samannāgato na <pageBreak edition="Thai" number="0.0303" /> socati na kilamati na paridevati na urattāḷiṃ <pageBreak edition="Myanmar" number="0.0195" /> kandati na sammohaṃ āpajjati. Cakkhurogena phuṭṭho pareto samohito samannāgato na socati na kilamati na paridevati na urattāḷiṃ kandati na sammohaṃ āpajjati, sotarogena… ghānarogena… jivhārogena… kāyarogena… sīsarogena… kaṇṇarogena… mukharogena… dantarogena… kāsena… sāsena… pināsena… ḍāhena… jarena… kucchirogena… mucchāya… pakkhandikāya… sūlena… visūcikāya… kuṭṭhena… gaṇḍena… kilāsena… sosena… apamārena… dadduyā… kaṇḍuyā… kacchuyā… rakhasāya <pageBreak edition="Vipassana Research Institut" number="0.0185" />… vitacchikāya… lohitena… pittena… madhumehena… aṃsāya… piḷakāya… <alternatives line="320" extra="" separator="false"><alternative source-abbr="vri" source="vipassana research institut">bhagandalena</alternative><alternative source-abbr="sī." source="sri lanka">bhagandalāya</alternative><alternative source-abbr="syā." source="thai">bhagandalāya</alternative></alternatives>  … pittasamuṭṭhānena ābādhena… semhasamuṭṭhānena ābādhena… vātasamuṭṭhānena <pageBreak edition="Pali Text Society" number="1.0253" /> ābādhena… sannipātikena ābādhena… utupariṇāmajena ābādhena… visamaparihārajena ābādhena… opakkamikena ābādhena… kammavipākajena ābādhena… sītena… uṇhena… jighacchāya… pipāsāya… ḍaṃsamakasavātātapasarīsapasamphassehi phuṭṭho pareto samohito samannāgato na socati na kilamati na paridevati na urattāḷiṃ kandati na sammohaṃ āpajjatīti. Evampi, asatā ca na socati.</paragraph>
    <paragraph line="193">Atha vā asante asaṃvijjamāne <alternatives line="330" extra="" separator="false"><alternative source-abbr="vri" source="vipassana research institut">anupalabbhamāne</alternative><alternative source-abbr="syā." source="thai">anupalabbhiyamāne</alternative><alternative source-abbr="ka." source="cambodian">anupalabbhiyamāne</alternative></alternatives>  – ‘‘aho vata me taṃ natthi, siyā vata me taṃ, taṃ vatāhaṃ na ca labhāmī’’ti na socati na kilamati na paridevati na urattāḷiṃ kandati na sammohaṃ āpajjatīti. Evampi asatā ca na socati. <bold>Dhammesu</bold><pageBreak edition="Thai" number="0.0304" /><bold>ca na gacchatī</bold>ti na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, na rāgavasena gacchati, na dosavasena gacchati, na mohavasena gacchati, na mānavasena gacchati, na diṭṭhivasena gacchati, na uddhaccavasena gacchati, na vicikicchāvasena gacchati, na anusayavasena gacchati na ca vaggehi dhammehi yāyati nīyati vuyhati saṃharīyatīti – dhammesu ca na gacchati.</paragraph>
    <paragraph line="194"><bold>Sa ve santoti vuccatī</bold>ti. So santo upasanto vūpasanto nibbuto paṭipassaddhoti vuccati pavuccati kathīyati bhaṇīyati dīpīyati <pageBreak edition="Pali Text Society" number="1.0254" /> voharīyatīti – sa ve santoti vuccati.</paragraph>
    <paragraph line="195">Tenāha bhagavā –</paragraph>
    <gatha1 line="196">‘‘Yassa <pageBreak edition="Myanmar" number="0.0196" /> loke sakaṃ natthi, asatā ca na socati;</gatha1>
    <gathalast line="197">Dhammesu ca na gacchati, sa ve santoti vuccatī’’ti.</gathalast>
    <centered line="198">Purābhedasuttaniddeso dasamo.</centered>
  </content>
</document>