<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0515m.mul0.xml</normativeSource>
    <source>roman/tipitaka (mula)/suttapitaka/khuddakanikaya/mahaniddesapali/1. kamasuttaniddeso.xml</source>
    <script>roman</script>
    <directory>/tipitaka (mula)/suttapitaka/khuddakanikaya/mahaniddesapali</directory>
    <basename>1. kamasuttaniddeso</basename>
    <titlePath>1. Kāmasuttaniddeso - Mahāniddesapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Khuddakanikāye</nikaya>
    <book line="3">Mahāniddesapāḷi</book>
    <title line="4">1. Aṭṭhakavaggo</title>
    <chapter line="5">1. Kāmasuttaniddeso</chapter>
    <hangnum line="6" number="1"></hangnum>
    <gatha1 line="7"><bold>Kāmaṃ</bold><pageBreak edition="Thai" number="0.0001" /><pageBreak edition="Vipassana Research Institut" number="0.0001" /><pageBreak edition="Pali Text Society" number="1.0001" /><pageBreak edition="Myanmar" number="0.0001" /><bold>kāmayamānassa, tassa ce taṃ samijjhati;</bold></gatha1>
    <gathalast line="8"><bold>Addhā pītimano hoti, laddhā macco yadicchati. </bold></gathalast>
    <paragraph line="9"><bold>Kāmaṃ kāmayamānassā</bold>ti <bold>kāmā</bold>ti uddānato dve kāmā – vatthukāmā ca kilesakāmā ca. Katame <bold>vatthukāmā?</bold> Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā; attharaṇā <alternatives line="3" extra="" separator="false"><alternative source-abbr="vri" source="vipassana research institut">pāvuraṇā</alternative><alternative source-abbr="sī." source="sri lanka">pāpuraṇā</alternative><alternative source-abbr="syā." source="thai">pāpuraṇā</alternative></alternatives>  dāsidāsā ajeḷakā kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ gāmanigamarājadhāniyo raṭṭhañca janapado ca koso ca koṭṭhāgārañca, yaṃ kiñci rajanīyaṃ vatthu – vatthukāmā.</paragraph>
    <paragraph line="10">Api <pageBreak edition="Vipassana Research Institut" number="0.0002" /> ca atītā kāmā anāgatā kāmā paccuppannā kāmā; ajjhattā kāmā bahiddhā kāmā ajjhattabahiddhā kāmā; hīnā kāmā majjhimā kāmā paṇītā kāmā; āpāyikā kāmā mānusikā kāmā dibbā kāmā paccupaṭṭhitā kāmā; nimmitā kāmā animmitā kāmā paranimmitā kāmā; pariggahitā kāmā, apariggahitā <pageBreak edition="Pali Text Society" number="1.0002" /> kāmā, mamāyitā <pageBreak edition="Thai" number="0.0002" /> kāmā, amamāyitā kāmā; sabbepi kāmāvacarā dhammā, sabbepi rūpāvacarā dhammā, sabbepi arūpāvacarā <pageBreak edition="Myanmar" number="0.0002" /> dhammā, taṇhāvatthukā taṇhārammaṇā kāmanīyaṭṭhena rajanīyaṭṭhena madanīyaṭṭhena kāmā – ime vuccanti vatthukāmā.</paragraph>
    <paragraph line="11">Katame <bold>kilesakāmā?</bold> Chando kāmo rāgo kāmo chandarāgo kāmo; saṅkappo kāmo rāgo kāmo saṅkapparāgo kāmo; yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ.</paragraph>
    <gatha1 line="12">‘‘Addasaṃ kāma te mūlaṃ, saṅkappā kāma jāyasi;</gatha1>
    <gathalast line="13">Na taṃ saṅkappayissāmi, evaṃ kāma <alternatives line="13" extra="" separator="false"><alternative source-abbr="vri" source="vipassana research institut">na hohisī’’ti</alternative><alternative source-abbr="syā." source="thai">na hehisī’’ti</alternative></alternatives> . –</gathalast>
    <unindented line="14">Ime vuccanti kilesakāmā. <bold>Kāmayamānassā</bold>ti kāmayamānassa icchamānassa sādiyamānassa patthayamānassa pihayamānassa abhijappamānassāti – kāmaṃ kāmayamānassa.</unindented>
    <paragraph line="15"><bold>Tassa ce taṃ samijjhatī</bold>ti. <bold>Tassa ce</bold>ti tassa khattiyassa vā brāhmaṇassa vā vessassa vā suddassa vā gahaṭṭhassa vā pabbajitassa vā devassa vā manussassa vā. <bold>Ta</bold>nti vatthukāmā vuccanti – manāpikā rūpā manāpikā saddā manāpikā gandhā manāpikā rasā manāpikā phoṭṭhabbā. <bold>Samijjhatī</bold>ti ijjhati samijjhati labhati paṭilabhati adhigacchati vindatīti – tassa ce taṃ samijjhati.</paragraph>
    <paragraph line="16"><bold>Addhā</bold><pageBreak edition="Thai" number="0.0003" /><bold>pītimano hotī</bold>ti. <bold>Addhā</bold>ti ekaṃsavacanaṃ nissaṃsayavacanaṃ nikkaṅkhāvacanaṃ advejjhavacanaṃ adveḷhakavacanaṃ niyogavacanaṃ apaṇṇakavacanaṃ avatthāpanavacanametaṃ <pageBreak edition="Pali Text Society" number="1.0003" /> – addhāti. <bold>Pītī</bold>ti yā pañcakāmaguṇapaṭisaññuttā pīti pāmujjaṃ āmodanā pamodanā hāso pahāso vitti tuṭṭhi odagyaṃ attamanatā abhipharaṇatā cittassa. <bold>Mano</bold>ti yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjā manoviññāṇadhātu, ayaṃ <pageBreak edition="Vipassana Research Institut" number="0.0003" /> vuccati mano. Ayaṃ mano imāya pītiyā sahagato hoti sahajāto saṃsaṭṭho sampayutto ekuppādo ekanirodho ekavatthuko ekārammaṇo. <bold>Pītimano hotī</bold>ti pītimano hoti tuṭṭhamano haṭṭhamano pahaṭṭhamano <pageBreak edition="Myanmar" number="0.0003" /> attamano udaggamano muditamano pamoditamano hotīti – addhā pītimano hoti.</paragraph>
    <paragraph line="17"><bold>Laddhā macco yadicchatī</bold>ti. <bold>Laddhā</bold>ti labhitvā paṭilabhitvā adhigantvā vinditvā. <bold>Macco</bold>ti satto naro mānavo poso puggalo jīvo <alternatives line="22" extra="" separator="true"><alternative source-abbr="vri" source="vipassana research institut">jāgu</alternative><alternative source-abbr="syā." source="thai">jātu</alternative><alternative source-abbr="ka." source="cambodian">jagu</alternative></alternatives>  jantu <alternatives line="32" extra="" separator="false"><alternative source-abbr="vri" source="vipassana research institut">indagu</alternative><alternative source-abbr="sī." source="sri lanka">hindagū</alternative><alternative source-abbr="syā." source="thai">hindagū</alternative></alternatives>  manujo. <bold>Yadicchatī</bold>ti yaṃ icchati yaṃ sādiyati yaṃ pattheti yaṃ piheti yaṃ abhijappati, rūpaṃ vā saddaṃ vā gandhaṃ vā rasaṃ vā phoṭṭhabbaṃ vāti, laddhā macco yadicchati.</paragraph>
    <paragraph line="18">Tenāha bhagavā –</paragraph>
    <gatha1 line="19">‘‘Kāmaṃ kāmayamānassa, tassa ce taṃ samijjhati;</gatha1>
    <gathalast line="20">Addhā pītimano hoti, laddhā macco yadicchatī’’ti.</gathalast>
    <hangnum line="21" number="2"></hangnum>
    <gatha1 line="22"><bold>Tassa</bold><pageBreak edition="Thai" number="0.0004" /><bold>ce kāmayānassa, chandajātassa jantuno;</bold></gatha1>
    <gathalast line="23"><bold>Te kāmā parihāyanti, sallaviddhova ruppati.</bold></gathalast>
    <paragraph line="24"><bold>Tassa</bold><pageBreak edition="Pali Text Society" number="1.0004" /><bold>ce kāmayānassā</bold>ti. <bold>Tassa ce</bold>ti tassa khattiyassa vā brāhmaṇassa vā vessassa vā suddassa vā gahaṭṭhassa vā pabbajitassa vā devassa vā manussassa vā. <bold>Kāmayānassā</bold>ti kāme icchamānassa sādiyamānassa patthayamānassa pihayamānassa abhijappamānassa. Atha vā kāmataṇhāya yāyati niyyati vuyhati saṃharīyati. Yathā hatthiyānena vā assayānena vā goyānena vā ajayānena vā meṇḍayānena vā oṭṭhayānena vā kharayānena vā yāyati niyyati vuyhati saṃharīyati; evamevaṃ kāmataṇhāya yāyati niyyati vuyhati saṃharīyatīti – tassa ce kāmayānassa.</paragraph>
    <paragraph line="25"><bold>Chandajātassa jantuno</bold>ti. <bold>Chando</bold>ti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ, tassa so kāmacchando jāto hoti sañjāto nibbatto abhinibbatto pātubhūto. <bold>Jantuno</bold>ti sattassa narassa mānavassa posassa puggalassa jīvassa jāgussa jantussa indagussa manujassāti – chandajātassa jantuno.</paragraph>
    <paragraph line="26"><bold>Te</bold><pageBreak edition="Vipassana Research Institut" number="0.0004" /><bold>kāmā parihāyantī</bold>ti – te vā kāmā parihāyanti, so <pageBreak edition="Thai" number="0.0005" /> vā kāmehi parihāyati. Kathaṃ te kāmā parihāyanti? Tassa tiṭṭhantasseva <pageBreak edition="Myanmar" number="0.0004" /> te bhoge rājāno vā haranti, corā vā haranti, aggi vā dahati, udakaṃ vā vahati, appiyā vā dāyādā haranti, nihitaṃ vā nādhigacchati, duppayuttā vā kammantā bhijjanti, kule vā <pageBreak edition="Pali Text Society" number="1.0005" /> kulaṅgāro uppajjati, yo te bhoge vikirati <alternatives line="42" extra="" separator="false"><alternative source-abbr="vri" source="vipassana research institut">vidhamati</alternative><alternative source-abbr="syā." source="thai">vidhameti</alternative></alternatives>  viddhaṃseti aniccatāyeva aṭṭhamī. Evaṃ te kāmā hāyanti parihāyanti paridhaṃsenti paripatanti antaradhāyanti vippalujjanti. Kathaṃ so kāmehi parihāyati? Tiṭṭhanteva te bhoge so cavati marati vippalujjati. Evaṃ so kāmehi hāyati parihāyati paridhaṃseti paripatati antaradhāyati vippalujjati.</paragraph>
    <gatha1 line="27">Corā haranti rājāno, aggi dahati nassati;</gatha1>
    <gatha2 line="28"><alternatives line="51" extra="" separator="true"><alternative source-abbr="vri" source="vipassana research institut">Atha antena jahati</alternative><alternative source-abbr="syā." source="thai">atho antena heti</alternative><alternative source-abbr="ka." source="cambodian">asahantena dahati</alternative></alternatives> , sarīraṃ sapariggahaṃ;</gatha2>
    <gathalast line="29">Etadaññāya medhāvī, bhuñjetha ca dadetha ca.</gathalast>
    <paragraph line="30">Datvā ca bhutvā ca yathānubhāvaṃ, anindito saggamupeti ṭhānanti, te kāmā parihāyanti.</paragraph>
    <paragraph line="31"><bold>Sallaviddhova ruppatī</bold>ti. Yathā ayomayena vā sallena viddho, aṭṭhimayena vā sallena dantamayena vā sallena visāṇamayena vā <pageBreak edition="Thai" number="0.0006" /> sallena kaṭṭhamayena vā sallena viddho ruppati kuppati ghaṭṭīyati pīḷīyati, byādhito domanassito hoti, evameva vatthukāmānaṃ vipariṇāmaññathābhāvā uppajjanti sokaparidevadukkhadomanassupāyāsā. So kāmasallena ca sokasallena ca viddho, ruppati kuppati ghaṭṭīyati pīḷīyati byādhito domanassito hotīti – sallaviddhova ruppati.</paragraph>
    <paragraph line="32">Tenāha bhagavā –</paragraph>
    <gatha1 line="33">‘‘Tassa ce kāmayānassa, chandajātassa jantuno;</gatha1>
    <gathalast line="34">Te kāmā parihāyanti, sallaviddhova ruppatī’’ti.</gathalast>
    <hangnum line="35" number="3"></hangnum>
    <gatha1 line="36"><bold>Yo</bold><pageBreak edition="Pali Text Society" number="1.0006" /><bold>kāme parivajjeti, sappasseva padā siro;</bold></gatha1>
    <gathalast line="37"><bold>Somaṃ visattikaṃ loke, sato samativattati.</bold></gathalast>
    <paragraph line="38"><bold>Yo</bold><pageBreak edition="Vipassana Research Institut" number="0.0005" /><bold>kāme parivajjetī</bold>ti. <bold>Yo</bold>ti yo yādiso yathāyutto yathāvihito yathāpakāro yaṃṭhānappatto yaṃdhammasamannāgato khattiyo vā brāhmaṇo vā vesso vā suddo vā gahaṭṭho vā pabbajito <pageBreak edition="Myanmar" number="0.0005" /> vā devo vā manusso vā. <bold>Kāme parivajjetī</bold>ti. <bold>Kāmā</bold>ti uddānato dve kāmā – vatthukāmā ca kilesakāmā ca…pe… ime vuccanti vatthukāmā…pe… ime vuccanti kilesakāmā. <bold>Kāme parivajjetī</bold>ti dvīhi kāraṇehi kāme parivajjeti – vikkhambhanato vā samucchedato vā. Kathaṃ vikkhambhanato kāme parivajjeti? ‘‘Aṭṭhikaṅkalūpamā kāmā appassādaṭṭhenā’’ti passanto vikkhambhanato kāme parivajjeti, ‘‘maṃsapesūpamā <pageBreak edition="Thai" number="0.0007" /> kāmā bahusādhāraṇaṭṭhenā’’ti passanto vikkhambhanato kāme parivajjeti, ‘‘tiṇukkūpamā kāmā anudahanaṭṭhenā’’ti passanto vikkhambhanato kāme parivajjeti, ‘‘aṅgārakāsūpamā kāmā mahāpariḷāhaṭṭhenā’’ti passanto vikkhambhanato kāme parivajjeti, ‘‘supinakūpamā kāmā ittarapaccupaṭṭhānaṭṭhenā’’ti passanto vikkhambhanato kāme parivajjeti, ‘‘yācitakūpamā kāmā tāvakālikaṭṭhenā’’ti passanto vikkhambhanato kāme parivajjeti, ‘‘rukkhaphalūpamā kāmā sambhañjanaparibhañjanaṭṭhenā’’ti passanto vikkhambhanato kāme parivajjeti, ‘‘asisūnūpamā kāmā <alternatives line="61" extra="" separator="false"><alternative source-abbr="vri" source="vipassana research institut">adhikuṭṭanaṭṭhenā’’ti</alternative><alternative source-abbr="syā." source="thai">adhikantanaṭṭhenā’’ti</alternative></alternatives>  passanto vikkhambhanato kāme parivajjeti, ‘‘sattisūlūpamā kāmā vinivijjhanaṭṭhenā’’ti passanto vikkhambhanato kāme parivajjeti, ‘‘sappasirūpamā kāmā sappaṭibhayaṭṭhenā’’ti <pageBreak edition="Pali Text Society" number="1.0007" /> passanto vikkhambhanato kāme parivajjeti, ‘‘aggikkhandhūpamā kāmā mahābhitāpanaṭṭhenā’’ti passanto vikkhambhanato kāme parivajjeti.</paragraph>
    <paragraph line="39">Buddhānussatiṃ bhāventopi vikkhambhanato kāme parivajjeti, dhammānussatiṃ bhāventopi…pe… saṅghānussatiṃ bhāventopi… sīlānussatiṃ bhāventopi… cāgānussatiṃ bhāventopi… devatānussatiṃ bhāventopi… <alternatives line="70" extra="" separator="false"><alternative source-abbr="vri" source="vipassana research institut">ānāpānassatiṃ</alternative><alternative source-abbr="sī." source="sri lanka">ānāpānasatiṃ</alternative></alternatives>  bhāventopi… maraṇassatiṃ bhāventopi… kāyagatāsatiṃ bhāventopi… upasamānussatiṃ bhāventopi vikkhambhanato kāme parivajjeti.</paragraph>
    <paragraph line="40">Paṭhamaṃ jhānaṃ bhāventopi vikkhambhanato kāme <pageBreak edition="Thai" number="0.0008" /> parivajjeti, dutiyaṃ jhānaṃ bhāventopi…pe… tatiyaṃ jhānaṃ bhāventopi… catutthaṃ jhānaṃ bhāventopi… ākāsānañcāyatanasamāpattiṃ bhāventopi… viññāṇañcāyatanasamāpattiṃ bhāventopi… ākiñcaññāyatanasamāpattiṃ bhāventopi <pageBreak edition="Myanmar" number="0.0006" />… nevasaññānāsaññāyatanasamāpattiṃ bhāventopi vikkhambhanato kāme parivajjeti. Evaṃ vikkhambhanato kāme parivajjeti.</paragraph>
    <paragraph line="41">Kathaṃ <pageBreak edition="Vipassana Research Institut" number="0.0006" /> samucchedato kāme parivajjeti? Sotāpattimaggaṃ bhāventopi apāyagamanīye kāme samucchedato parivajjeti, sakadāgāmimaggaṃ bhāventopi oḷārike kāme samucchedato parivajjeti, anāgāmimaggaṃ bhāventopi anusahagate kāme samucchedato parivajjeti, arahattamaggaṃ bhāventopi sabbena sabbaṃ sabbathā sabbaṃ asesaṃ nissesaṃ samucchedato kāme parivajjeti. Evaṃ samucchedato kāme parivajjetīti – yo kāme parivajjeti.</paragraph>
    <paragraph line="42"><bold>Sappasseva padā siro</bold>ti. <bold>Sappo</bold> vuccati ahi. Kenaṭṭhena sappo? Saṃsappanto gacchatīti sappo; bhujanto <pageBreak edition="Pali Text Society" number="1.0008" /> gacchatīti bhujago; urena gacchatīti urago; pannasiro gacchatīti pannago; sirena <alternatives line="79" extra="" separator="false"><alternative source-abbr="vri" source="vipassana research institut">supatīti</alternative><alternative source-abbr="ka." source="cambodian">sappatīti</alternative></alternatives>  <alternatives line="88" extra="" separator="false"><alternative source-abbr="vri" source="vipassana research institut">sarīsapo</alternative><alternative source-abbr="sī." source="sri lanka">siriṃsapo</alternative></alternatives> ; bile sayatīti bilāsayo; guhāyaṃ sayatīti guhāsayo; dāṭhā tassa āvudhoti dāṭhāvudho; visaṃ tassa ghoranti ghoraviso; jivhā tassa duvidhāti dvijivho; dvīhi jivhāhi <pageBreak edition="Thai" number="0.0009" /> rasaṃ sāyatīti dvirasaññū. Yathā puriso jīvitukāmo amaritukāmo sukhakāmo dukkhapaṭikkūlo pādena sappasiraṃ vajjeyya vivajjeyya parivajjeyya abhinivajjeyya; evameva sukhakāmo dukkhapaṭikkūlo kāme vajjeyya vivajjeyya parivajjeyya abhinivajjeyyāti – sappasseva padā siro.</paragraph>
    <paragraph line="43"><bold>Somaṃ visattikaṃ loke, sato samativattatī</bold>ti. <bold>So</bold>ti yo kāme parivajjeti. Visattikā vuccati taṇhā. Yo rāgo sārāgo anunayo anurodho nandī nandirāgo, cittassa sārāgo icchā mucchā ajjhosānaṃ gedho <alternatives line="97" extra="" separator="false"><alternative source-abbr="vri" source="vipassana research institut">paligedho</alternative><alternative source-abbr="sī." source="sri lanka">paḷigedho</alternative></alternatives>  saṅgo paṅko, ejā māyā janikā sañjananī sibbinī jālinī saritā visattikā, suttaṃ visatā <alternatives line="106" extra="" separator="false"><alternative source-abbr="vri" source="vipassana research institut">āyūhinī</alternative><alternative source-abbr="sī." source="sri lanka">āyūhanī</alternative><alternative source-abbr="syā." source="thai">āyūhanī</alternative></alternatives>  dutiyā paṇidhi bhavanetti, vanaṃ vanatho sandhavo sneho apekkhā paṭibandhu, āsā āsīsanā āsīsitattaṃ, rūpāsā saddāsā gandhāsā rasāsā phoṭṭhabbāsā, lābhāsā janāsā puttāsā jīvitāsā, jappā pajappā abhijappā jappanā jappitattaṃ loluppaṃ loluppāyanā loluppāyitattaṃ pucchañjikatā sādhukamyatā, adhammarāgo visamalobho nikanti <pageBreak edition="Myanmar" number="0.0007" /> nikāmanā patthanā pihanā sampatthanā, kāmataṇhā bhavataṇhā <pageBreak edition="Pali Text Society" number="1.0009" /> vibhavataṇhā, rūpataṇhā arūpataṇhā nirodhataṇhā, rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā <pageBreak edition="Thai" number="0.0010" />, ogho yogo gantho upādānaṃ āvaraṇaṃ nīvaraṇaṃ chadanaṃ bandhanaṃ, upakkileso anusayo pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo mārapāso mārabaḷisaṃ māravisayo, taṇhānadī taṇhājālaṃ taṇhāgaddulaṃ taṇhāsamuddo abhijjhā lobho akusalamūlaṃ.</paragraph>
    <paragraph line="44"><bold>Visattikā</bold>ti. Kenaṭṭhena visattikā? Visatāti visattikā; visālāti visattikā; visaṭāti <pageBreak edition="Vipassana Research Institut" number="0.0007" /> visattikā; visakkatīti visattikā; visaṃharatīti visattikā; visaṃvādikāti visattikā; visamūlāti visattikā; visaphalāti visattikā; visaparibhogoti visattikā; visālā vā pana sā taṇhā rūpe sadde gandhe rase phoṭṭhabbe, kule gaṇe āvāse lābhe yase, pasaṃsāya sukhe cīvare piṇḍapāte senāsane gilānapaccayabhesajjaparikkhāre, kāmadhātuyā rūpadhātuyā arūpadhātuyā, kāmabhave rūpabhave arūpabhave, saññābhave asaññābhave nevasaññānāsaññābhave, ekavokārabhave catuvokārabhave pañcavokārabhave, atīte anāgate paccuppanne, diṭṭhasutamutaviññātabbesu dhammesu visaṭā vitthatāti visattikā.</paragraph>
    <paragraph line="45"><bold>Loke</bold>ti apāyaloke manussaloke devaloke, khandhaloke dhātuloke āyatanaloke. <bold>Sato</bold>ti catūhi kāraṇehi sato – kāye kāyānupassanāsatipaṭṭhānaṃ <pageBreak edition="Thai" number="0.0011" /> bhāvento sato, vedanāsu…pe… citte… dhammesu dhammānupassanāsatipaṭṭhānaṃ bhāvento sato.</paragraph>
    <paragraph line="46">Aparehipi catūhi kāraṇehi sato – asatiparivajjanāya sato, satikaraṇīyānaṃ dhammānaṃ katattā sato, satiparibandhānaṃ dhammānaṃ hatattā sato, satinimittānaṃ dhammānaṃ asammuṭṭhattā <pageBreak edition="Pali Text Society" number="1.0010" /> sato.</paragraph>
    <paragraph line="47">Aparehipi catūhi kāraṇehi sato – satiyā samannāgatattā sato, satiyā vasitattā sato, satiyā pāguññatāya sato, satiyā <alternatives line="116" extra="" separator="false"><alternative source-abbr="vri" source="vipassana research institut">apaccorohaṇatāya</alternative><alternative source-abbr="sī." source="sri lanka">apaccoropanatāya</alternative></alternatives>  sato.</paragraph>
    <paragraph line="48">Aparehipi <pageBreak edition="Myanmar" number="0.0008" /> catūhi kāraṇehi sato – sattattā sato, santattā sato, samitattā sato, santadhammasamannāgatattā sato. Buddhānussatiyā sato, dhammānussatiyā sato, saṅghānussatiyā sato, sīlānussatiyā sato, cāgānussatiyā sato, devatānussatiyā sato, ānāpānassatiyā sato, maraṇassatiyā sato, kāyagatāsatiyā sato, upasamānussatiyā sato. Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati satisambojjhaṅgo ekāyanamaggo, ayaṃ vuccati sati. Imāya satiyā upeto hoti samupeto upagato samupagato upapanno samupapanno samannāgato, so vuccati sato.</paragraph>
    <paragraph line="49"><bold>Somaṃ visattikaṃ loke, sato samativattatī</bold>ti. Loke vā sā visattikā, loke vā taṃ <pageBreak edition="Vipassana Research Institut" number="0.0008" /> visattikaṃ sato tarati uttarati patarati samatikkamati vītivattatīti – somaṃ visattikaṃ loke, sato samativattati.</paragraph>
    <paragraph line="50">Tenāha bhagavā –</paragraph>
    <gatha1 line="51">‘‘Yo kāme <pageBreak edition="Thai" number="0.0012" /> parivajjeti, sappasseva padā siro;</gatha1>
    <gathalast line="52">Somaṃ visattikaṃ loke, sato samativattatī’’ti.</gathalast>
    <hangnum line="53" number="4"></hangnum>
    <gatha1 line="54"><bold>Khettaṃ vatthuṃ hiraññaṃ vā, gavāssaṃ dāsaporisaṃ;</bold></gatha1>
    <gathalast line="55"><bold>Thiyo bandhū puthu kāme, yo naro anugijjhati.</bold></gathalast>
    <paragraph line="56"><bold>Khettaṃ</bold><pageBreak edition="Pali Text Society" number="1.0011" /><bold>vatthuṃ hiraññaṃ vā</bold>ti. <bold>Khetta</bold>nti sālikkhettaṃ vīhikkhettaṃ muggakkhettaṃ māsakkhettaṃ yavakkhettaṃ godhumakkhettaṃ tilakkhettaṃ. <bold>Vatthu</bold>nti gharavatthuṃ koṭṭhakavatthuṃ purevatthuṃ pacchāvatthuṃ ārāmavatthuṃ vihāravatthuṃ. <bold>Hirañña</bold>nti hiraññaṃ vuccati kahāpaṇoti – khettaṃ vatthuṃ hiraññaṃ vā.</paragraph>
    <paragraph line="57"><bold>Gavāssaṃ dāsaporisa</bold>nti. <bold>Gava</bold>nti <alternatives line="125" extra="" separator="false"><alternative source-abbr="vri" source="vipassana research institut">gavā</alternative><alternative source-abbr="ka." source="cambodian">gāvo</alternative></alternatives>  vuccanti. <bold>Assā</bold>ti pasukādayo vuccanti. <bold>Dāsā</bold>ti cattāro dāsā – antojātako dāso, dhanakkītako dāso, sāmaṃ vā dāsabyaṃ upeti, akāmako vā dāsavisayaṃ upeti.</paragraph>
    <gatha1 line="58">‘‘Āmāya <pageBreak edition="Myanmar" number="0.0009" /> dāsāpi bhavanti heke, dhanena kītāpi bhavanti dāsā;</gatha1>
    <gathalast line="59">Sāmañca eke upayanti dāsyaṃ, bhayāpanuṇṇāpi bhavanti dāsā’’ti.</gathalast>
    <paragraph line="60"><bold>Purisā</bold>ti tayo purisā – bhatakā, kammakarā, upajīvinoti – gavāssaṃ dāsaporisaṃ.</paragraph>
    <paragraph line="61"><bold>Thiyo bandhū puthu kāme</bold>ti. <bold>Thiyo</bold>ti itthipariggaho vuccati. <bold>Bandhū</bold>ti <pageBreak edition="Thai" number="0.0013" /> cattāro bandhū – ñātibandhavāpi bandhu, gottabandhavāpi bandhu, mantabandhavāpi bandhu, sippabandhavāpi bandhu. <bold>Puthu kāme</bold>ti bahū kāme. Ete puthu kāmā manāpikā rūpā…pe… manāpikā phoṭṭhabbāti – thiyo bandhū puthu kāme.</paragraph>
    <paragraph line="62"><bold>Yo naro anugijjhatī</bold>ti. <bold>Yo</bold>ti yo yādiso yathāyutto yathāvihito yathāpakāro yaṃṭhānappatto yaṃdhammasamannāgato khattiyo vā brāhmaṇo vā vesso vā suddo vā gahaṭṭho <pageBreak edition="Pali Text Society" number="1.0012" /> vā pabbajito <pageBreak edition="Vipassana Research Institut" number="0.0009" /> pvā devo vā manusso vā. <bold>Naro</bold>ti satto naro mānavo poso puggalo jīvo jāgu jantu indagu manujo. <bold>Anugijjhatī</bold>ti kilesakāmena vatthukāmesu gijjhati anugijjhati paligijjhati palibajjhatīti – yo naro anugijjhati.</paragraph>
    <paragraph line="63">Tenāha bhagavā –</paragraph>
    <gatha1 line="64">‘‘Khettaṃ vatthuṃ hiraññaṃ vā, gavāssaṃ dāsaporisaṃ;</gatha1>
    <gathalast line="65">Thiyo bandhū puthu kāme, yo naro anugijjhatī’’ti.</gathalast>
    <hangnum line="66" number="5"></hangnum>
    <gatha1 line="67"><bold>Abalā naṃ balīyanti, maddante naṃ parissayā;</bold></gatha1>
    <gathalast line="68"><bold>Tato naṃ dukkhamanveti, nāvaṃ bhinnamivodakaṃ.</bold></gathalast>
    <paragraph line="69"><bold>Abalā naṃ balīyantī</bold>ti. <bold>Abalā</bold>ti abalā kilesā dubbalā appabalā appathāmakā hīnā nihīnā ( ) <note>(parihīnā) (sī. syā.)</note> omakā lāmakā chatukkā parittā. Te kilesā taṃ puggalaṃ sahanti parisahanti abhibhavanti ajjhottharanti pariyādiyanti maddantīti, evampi abalā naṃ balīyanti. Atha vā, abalaṃ puggalaṃ dubbalaṃ appabalaṃ appathāmakaṃ hīnaṃ <pageBreak edition="Thai" number="0.0014" /> nihīnaṃ omakaṃ lāmakaṃ chatukkaṃ parittaṃ, yassa natthi saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ <pageBreak edition="Myanmar" number="0.0010" />. Te kilesā taṃ puggalaṃ sahanti parisahanti abhibhavanti ajjhottharanti pariyādiyanti maddantīti – evampi abalā naṃ balīyantīti.</paragraph>
    <paragraph line="70"><bold>Maddante naṃ parissayā</bold>ti. Dve parissayā – pākaṭaparissayā ca paṭicchannaparissayā ca. Katame <bold>pākaṭaparissayā</bold>? Sīhā byagghā dīpī acchā taracchā kokā <alternatives line="137" extra="" separator="false"><alternative source-abbr="vri" source="vipassana research institut">mahiṃsā</alternative><alternative source-abbr="sī." source="sri lanka">mahisā</alternative><alternative source-abbr="syā." source="thai">mahisā</alternative></alternatives>  hatthī ahivicchikā satapadī, corā <pageBreak edition="Pali Text Society" number="1.0013" /> vā assu mānavā vā katakammā vā akatakammā vā, cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo, kāso sāso pināso ḍāho jaro, kucchirogo mucchā pakkhandikā sūlā visūcikā, kuṭṭhaṃ gaṇḍo kilāso soso apamāro, daddu kaṇḍu kacchu <alternatives line="147" extra="" separator="false"><alternative source-abbr="vri" source="vipassana research institut">rakhasā</alternative><alternative source-abbr="ka." source="cambodian">rakkhasā</alternative></alternatives>  vitacchikā lohitapittaṃ, madhumeho aṃsā piḷakā bhagandalā, pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā ābādhā, opakkamikā ābādhā kammavipākajā ābādhā, sītaṃ uṇhaṃ jighacchā pipāsā uccāro passāvo ḍaṃsamakasavātātapasarīsapasamphassā iti vā – ime vuccanti pākaṭaparissayā.</paragraph>
    <paragraph line="71">Katame <pageBreak edition="Vipassana Research Institut" number="0.0010" /><bold>paṭicchannaparissayā</bold>? Kāyaduccaritaṃ vacīduccaritaṃ manoduccaritaṃ <pageBreak edition="Thai" number="0.0015" />, kāmacchandanīvaraṇaṃ byāpādanīvaraṇaṃ thinamiddhanīvaraṇaṃ uddhaccakukkuccanīvaraṇaṃ vicikicchānīvaraṇaṃ, rāgo doso moho kodho upanāho makkho paḷāso issā macchariyaṃ, māyā sāṭheyyaṃ thambho sārambho māno atimāno mado pamādo, sabbe kilesā sabbe duccaritā sabbe darathā sabbe pariḷāhā sabbe santāpā sabbākusalābhisaṅkhārā – ime vuccanti paṭicchannaparissayā.</paragraph>
    <paragraph line="72"><bold>Parissayā</bold>ti kenaṭṭhena parissayā? Parisahantīti parissayā, parihānāya saṃvattantīti parissayā, tatrāsayāti parissayā. Kathaṃ parisahantīti parissayā? Te parissayā taṃ puggalaṃ sahanti parisahanti abhibhavanti ajjhottharanti pariyādiyanti maddanti. Evaṃ parisahantīti parissayā. Kathaṃ parihānāya saṃvattantīti parissayā? Te parissayā kusalānaṃ dhammānaṃ antarāyāya parihānāya saṃvattanti. Katamesaṃ <pageBreak edition="Myanmar" number="0.0011" /> kusalānaṃ dhammānaṃ? Sammāpaṭipadāya anulomapaṭipadāya apaccanīkapaṭipadāya <pageBreak edition="Pali Text Society" number="1.0014" /> aviruddhapaṭipadāya anvatthapaṭipadāya dhammānudhammapaṭipadāya, sīlesu paripūrikāritāya indriyesu guttadvāratāya bhojane mattaññutāya, jāgariyānuyogassa satisampajaññassa, catunnaṃ satipaṭṭhānānaṃ bhāvanānuyogassa catunnaṃ sammappadhānānaṃ bhāvanānuyogassa catunnaṃ iddhipādānaṃ bhāvanānuyogassa, pañcannaṃ indriyānaṃ bhāvanānuyogassa pañcannaṃ balānaṃ bhāvanānuyogassa, sattannaṃ bojjhaṅgānaṃ bhāvanānuyogassa <pageBreak edition="Thai" number="0.0016" /> ariyassa aṭṭhaṅgikassa maggassa bhāvanānuyogassa – imesaṃ kusalānaṃ dhammānaṃ antarāyāya parihānāya saṃvattanti. Evaṃ parihānāya saṃvattantīti – parissayā.</paragraph>
    <paragraph line="73">Kathaṃ tatrāsayāti parissayā? Tatthete pāpakā akusalā dhammā uppajjanti attabhāvasannissayā. Yathā bile bilāsayā pāṇā sayanti, dake dakāsayā pāṇā sayanti, vane vanāsayā pāṇā sayanti, rukkhe rukkhāsayā pāṇā sayanti, evameva tatthete pāpakā akusalā dhammā uppajjanti attabhāvasannissayā. Evampi tatrāsayāti – parissayā.</paragraph>
    <paragraph line="74">Vuttañhetaṃ bhagavatā –</paragraph>
    <paragraph line="75">‘‘Sāntevāsiko, bhikkhave, bhikkhu sācariyako dukkhaṃ na phāsu viharati. Kathañca, bhikkhave, bhikkhu sāntevāsiko sācariyako dukkhaṃ na phāsu viharati? Idha, bhikkhave, bhikkhuno cakkhunā rūpaṃ disvā uppajjanti ye pāpakā akusalā dhammā sarasaṅkappā saññojaniyā, tyassa anto vasanti anvāsavanti pāpakā akusalā dhammāti – tasmā sāntevāsikoti <pageBreak edition="Vipassana Research Institut" number="0.0011" /> vuccati. Te naṃ samudācaranti. Samudācaranti naṃ pāpakā akusalā dhammāti – tasmā sācariyakoti vuccati.</paragraph>
    <paragraph line="76">‘‘Puna caparaṃ <pageBreak edition="Pali Text Society" number="1.0015" />, bhikkhave, bhikkhuno sotena saddaṃ sutvā, ghānena gandhaṃ ghāyitvā, jivhāya rasaṃ sāyitvā, kāyena phoṭṭhabbaṃ phusitvā, manasā dhammaṃ viññāya uppajjanti ye pāpakā akusalā dhammā sarasaṅkappā saññojaniyā, tyassa anto vasanti anvāsavanti pāpakā <pageBreak edition="Thai" number="0.0017" /> akusalā dhammāti – tasmā sāntevāsikoti vuccati. Te naṃ samudācaranti. Samudācaranti naṃ pāpakā akusalā dhammāti – tasmā sācariyakoti vuccati. Evaṃ kho, bhikkhave, bhikkhu sāntevāsiko sācariyako dukkhaṃ na phāsu viharatī’’ti. Evampi tatrāsayāti – parissayā.</paragraph>
    <paragraph line="77">Vuttañhetaṃ <pageBreak edition="Myanmar" number="0.0012" /> bhagavatā –</paragraph>
    <paragraph line="78">‘‘Tayome, bhikkhave, antarāmalā – antarāamittā antarāsapattā antarāvadhakā antarāpaccatthikā. Katame tayo? Lobho, bhikkhave, <alternatives line="156" extra="" separator="false"><alternative source-abbr="vri" source="vipassana research institut">antarāmalaṃ</alternative><alternative source-abbr="syā." source="thai">antarāmalo</alternative></alternatives>  antarāamitto antarāsapatto antarāvadhako antarāpaccatthiko. Doso…pe… moho, bhikkhave, antarāmalaṃ antarāamitto antarāsapatto antarāvadhako antarāpaccatthiko. Ime kho, bhikkhave, tayo antarāmalā – antarāamittā antarāsapattā antarāvadhakā antarāpaccatthikā.</paragraph>
    <gatha1 line="79">‘‘Anatthajanano lobho, lobho cittappakopano;</gatha1>
    <gathalast line="80">Bhayamantarato jātaṃ, taṃ jano nāvabujjhati.</gathalast>
    <gatha1 line="81">‘‘Luddho atthaṃ na jānāti, luddho dhammaṃ na passati;</gatha1>
    <gathalast line="82"><alternatives line="165" extra="" separator="false"><alternative source-abbr="vri" source="vipassana research institut">Andhantamaṃ</alternative><alternative source-abbr="syā." source="thai">andhatamaṃ</alternative><alternative source-abbr="ka." source="cambodian">andhatamaṃ</alternative></alternatives>  tadā hoti, yaṃ lobho sahate naraṃ.</gathalast>
    <gatha1 line="83">‘‘Anatthajanano <pageBreak edition="Vipassana Research Institut" number="0.0012" /> doso, doso cittappakopano;</gatha1>
    <gathalast line="84">Bhayamantarato jātaṃ, taṃ jano nāvabujjhati.</gathalast>
    <gatha1 line="85">‘‘Kuddho atthaṃ na jānāti, kuddho dhammaṃ na passati;</gatha1>
    <gathalast line="86">Andhantamaṃ <pageBreak edition="Thai" number="0.0018" /> tadā hoti, yaṃ doso sahate naraṃ.</gathalast>
    <gatha1 line="87">‘‘Anatthajanano <pageBreak edition="Pali Text Society" number="1.0016" /> moho, moho cittappakopano;</gatha1>
    <gathalast line="88">Bhayamantarato jātaṃ, taṃ jano nāvabujjhati.</gathalast>
    <gatha1 line="89">‘‘Mūḷho atthaṃ na jānāti, mūḷho dhammaṃ na passati;</gatha1>
    <gathalast line="90">Andhantamaṃ tadā hoti, yaṃ moho sahate nara’’nti.</gathalast>
    <paragraph line="91">Evampi tatrāsayāti – parissayā.</paragraph>
    <paragraph line="92">Vuttampi hetaṃ bhagavatā – ‘‘tayo kho, mahārāja, purisassa dhammā ajjhattaṃ uppajjamānā uppajjanti, ahitāya dukkhāya aphāsuvihārāya. Katame tayo? Lobho kho, mahārāja, purisassa dhammo ajjhattaṃ uppajjamāno uppajjati, ahitāya dukkhāya aphāsuvihārāya. Doso kho, mahārāja…pe… moho kho, mahārāja, purisassa dhammo ajjhattaṃ uppajjamāno uppajjati, ahitāya dukkhāya aphāsuvihārāya. Ime kho, mahārāja, tayo purisassa dhammā ajjhattaṃ uppajjamānā uppajjanti, ahitāya dukkhāya aphāsuvihārāya.</paragraph>
    <gatha1 line="93">‘‘Lobho <pageBreak edition="Myanmar" number="0.0013" /> doso ca moho ca, purisaṃ pāpacetasaṃ;</gatha1>
    <gathalast line="94">Hiṃsanti attasambhūtā, tacasāraṃva samphala’’nti.</gathalast>
    <paragraph line="95">Evampi tatrāsayāti – parissayā.</paragraph>
    <paragraph line="96">Vuttampi <pageBreak edition="Thai" number="0.0019" /> cetaṃ bhagavatā –</paragraph>
    <gatha1 line="97">‘‘Rāgo ca doso ca itonidānā, arati rati lomahaṃso itojā;</gatha1>
    <gathalast line="98">Ito samuṭṭhāya manovitakkā, kumārakā <alternatives line="175" extra="" separator="false"><alternative source-abbr="vri" source="vipassana research institut">dhaṅkamivossajantī’’ti</alternative><alternative source-abbr="syā." source="thai">dhaṅkamivossajjan’’ti</alternative></alternatives> .</gathalast>
    <paragraph line="99">Evampi tatrāsayāti – parissayā. <bold>Maddante naṃ parissayā</bold>ti. Te parissayā taṃ puggalaṃ sahanti parisahanti abhibhavanti ajjhottharanti pariyādiyanti maddantīti – maddante naṃ parissayā.</paragraph>
    <paragraph line="100"><bold>Tato</bold><pageBreak edition="Pali Text Society" number="1.0017" /><bold>naṃ dukkhamanvetī</bold>ti. <bold>Tato</bold>ti tato tato parissayato taṃ puggalaṃ dukkhaṃ anveti anugacchati anvāyikaṃ hoti, jātidukkhaṃ anveti anugacchati anvāyikaṃ hoti, jarādukkhaṃ <pageBreak edition="Vipassana Research Institut" number="0.0013" /> anveti anugacchati anvāyikaṃ hoti, byādhidukkhaṃ anveti anugacchati anvāyikaṃ hoti, maraṇadukkhaṃ anveti anugacchati anvāyikaṃ hoti, sokaparidevadukkhadomanassupāyāsadukkhaṃ anveti anugacchati anvāyikaṃ hoti, nerayikaṃ dukkhaṃ, tiracchānayonikaṃ dukkhaṃ, pettivisayikaṃ dukkhaṃ anveti anugacchati anvāyikaṃ hoti, mānusikaṃ dukkhaṃ… gabbhokkantimūlakaṃ dukkhaṃ… gabbhe ṭhitimūlakaṃ dukkhaṃ… gabbhā vuṭṭhānamūlakaṃ dukkhaṃ… jātassūpanibandhakaṃ dukkhaṃ… jātassa parādheyyakaṃ dukkhaṃ… attūpakkamaṃ dukkhaṃ… parūpakkamaṃ dukkhaṃ anveti anugacchati anvāyikaṃ hoti, dukkhadukkhaṃ anveti anugacchati anvāyikaṃ hoti, saṅkhāradukkhaṃ… vipariṇāmadukkhaṃ <pageBreak edition="Thai" number="0.0020" />… cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo, kāso sāso pināso ḍāho jaro, kucchirogo mucchā pakkhandikā sūlā visūcikā, kuṭṭhaṃ gaṇḍo kilāso soso apamāro, daddu kaṇḍu kacchu rakhasā vitacchikā lohitapittaṃ, madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā <pageBreak edition="Myanmar" number="0.0014" /> utupariṇāmajā ābādhā visamaparihārajā ābādhā, opakkamikā ābādhā kammavipākajā ābādhā, sītaṃ uṇhaṃ jighacchā pipāsā uccāro passāvo ḍaṃsamakasavātātapasarīsapasamphassadukkhaṃ… mātumaraṇaṃ dukkhaṃ… pitumaraṇaṃ dukkhaṃ… bhātumaraṇaṃ dukkhaṃ… bhaginimaraṇaṃ dukkhaṃ… puttamaraṇaṃ dukkhaṃ… dhītumaraṇaṃ dukkhaṃ <pageBreak edition="Pali Text Society" number="1.0018" />… ñātibyasanaṃ dukkhaṃ… bhogabyasanaṃ dukkhaṃ… rogabyasanaṃ dukkhaṃ… sīlabyasanaṃ dukkhaṃ… diṭṭhibyasanaṃ dukkhaṃ anveti anugacchati anvāyikaṃ hotīti – tato naṃ dukkhamanveti.</paragraph>
    <paragraph line="101"><bold>Nāvaṃ bhinnamivodaka</bold>nti. Yathā bhinnaṃ nāvaṃ dakamesiṃ <note>udakadāyito (sī.), udakaṃ anvāyikaṃ (syā.)</note> tato tato udakaṃ anveti anugacchati anvāyikaṃ hoti, puratopi udakaṃ anveti anugacchati anvāyikaṃ hoti, pacchatopi… heṭṭhatopi… passatopi udakaṃ anveti anugacchati anvāyikaṃ hoti; evameva tato tato parissayato taṃ puggalaṃ dukkhaṃ anveti anugacchati anvāyikaṃ hoti, jātidukkhaṃ anveti anugacchati anvāyikaṃ hoti…pe… diṭṭhibyasanaṃ dukkhaṃ anveti anugacchati anvāyikaṃ hotīti – nāvaṃ <pageBreak edition="Thai" number="0.0021" /> bhinnamivodakaṃ.</paragraph>
    <paragraph line="102">Tenāha bhagavā –</paragraph>
    <gatha1 line="103">‘‘Abalā naṃ balīyanti, maddante naṃ parissayā;</gatha1>
    <gathalast line="104">Tato naṃ dukkhamanveti, nāvaṃ bhinnamivodaka’’nti.</gathalast>
    <hangnum line="105" number="6"></hangnum>
    <gatha1 line="106"><bold>Tasmā</bold><pageBreak edition="Vipassana Research Institut" number="0.0014" /><bold>jantu sadā sato, kāmāni parivajjaye;</bold></gatha1>
    <gathalast line="107"><bold>Te pahāya tare oghaṃ, nāvaṃ sitvāva pāragū.</bold></gathalast>
    <paragraph line="108"><bold>Tasmā jantu sadā sato</bold>ti. <bold>Tasmā</bold>ti tasmā taṃkāraṇā taṃhetu tappaccayā taṃnidānā etaṃ ādīnavaṃ sampassamāno kāmesūti – tasmā. <bold>Jantū</bold>ti satto naro mānavo poso puggalo jīvo jāgu jantu indagu manujo. <bold>Sadā</bold>ti sadā sabbadā sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ poṅkhānupoṅkhaṃ udakūmikajātaṃ avīci santati sahitaṃ <alternatives line="193" extra="" separator="false"><alternative source-abbr="vri" source="vipassana research institut">phassitaṃ</alternative><alternative source-abbr="sī." source="sri lanka">phusitaṃ</alternative><alternative source-abbr="syā." source="thai">phusitaṃ</alternative></alternatives> , purebhattaṃ pacchābhattaṃ <pageBreak edition="Pali Text Society" number="1.0019" /> purimayāmaṃ majjhimayāmaṃ pacchimayāmaṃ, kāḷe juṇhe vasse hemante gimhe, purime vayokhandhe majjhime vayokhandhe pacchime vayokhandhe. <bold>Sato</bold>ti catūhi kāraṇehi sato – kāye kāyānupassanāsatipaṭṭhānaṃ bhāvento sato, vedanāsu… citte… dhammesu dhammānupassanāsatipaṭṭhānaṃ bhāvento sato. Aparehi catūhi <pageBreak edition="Myanmar" number="0.0015" /> kāraṇehi sato…pe… so vuccati satoti – tasmā jantu sadā sato.</paragraph>
    <paragraph line="109"><bold>Kāmāni parivajjaye</bold>ti. <bold>Kāmā</bold>ti uddānato dve kāmā – vatthukāmā ca kilesakāmā ca…pe… ime vuccanti vatthukāmā…pe… ime <pageBreak edition="Thai" number="0.0022" /> vuccanti kilesakāmā. <bold>Kāmāni parivajjaye</bold>ti dvīhi kāraṇehi kāme parivajjeyya – vikkhambhanato vā samucchedato vā. Kathaṃ vikkhambhanato kāme parivajjeyya? ‘‘Aṭṭhikaṅkalūpamā kāmā appassādaṭṭhenā’’ti passanto vikkhambhanato kāme parivajjeyya, ‘‘maṃsapesūpamā kāmā bahusādhāraṇaṭṭhenā’’ti passanto vikkhambhanato kāme parivajjeyya, ‘‘tiṇukkūpamā kāmā anudahanaṭṭhenā’’ti passanto vikkhambhanato kāme parivajjeyya…pe… nevasaññānāsaññāyatanasamāpattiṃ bhāvento vikkhambhanato kāme parivajjeyya. Evaṃ vikkhambhanato kāme parivajjeyya…pe… evaṃ samucchedato kāme parivajjeyyāti – kāmāni parivajjaye.</paragraph>
    <paragraph line="110"><bold>Te pahāya tare ogha</bold>nti. <bold>Te</bold>ti vatthukāme parijānitvā kilesakāme pahāya pajahitvā vinodetvā byantiṃ karitvā anabhāvaṃ gamitvā; kāmacchandanīvaraṇaṃ pahāya pajahitvā vinodetvā byantiṃ karitvā anabhāvaṃ gamitvā; byāpādanīvaraṇaṃ…pe… thinamiddhanīvaraṇaṃ… uddhaccakukkuccanīvaraṇaṃ… vicikicchānīvaraṇaṃ pahāya pajahitvā vinodetvā byantiṃ karitvā anabhāvaṃ gamitvā kāmoghaṃ bhavoghaṃ diṭṭhoghaṃ avijjoghaṃ tareyya uttareyya patareyya samatikkameyya vītivatteyyāti – te pahāya tare oghaṃ.</paragraph>
    <paragraph line="111"><bold>Nāvaṃ</bold><pageBreak edition="Vipassana Research Institut" number="0.0015" /><pageBreak edition="Pali Text Society" number="1.0020" /><bold>sitvāva pāragū</bold>ti. Yathā garukaṃ nāvaṃ bhārikaṃ udakaṃ <alternatives line="203" extra="" separator="false"><alternative source-abbr="vri" source="vipassana research institut">sitvā</alternative><alternative source-abbr="sī." source="sri lanka">siñcitvā</alternative><alternative source-abbr="syā." source="thai">siñcitvā</alternative></alternatives>  osiñcitvā chaḍḍetvā lahukāya nāvāya khippaṃ lahuṃ appakasireneva <pageBreak edition="Thai" number="0.0023" /> pāraṃ gaccheyya; evameva vatthukāme parijānitvā kilesakāme pahāya pajahitvā vinodetvā byantiṃ karitvā anabhāvaṃ gamitvā; kāmacchandanīvaraṇaṃ… byāpādanīvaraṇaṃ… thinamiddhanīvaraṇaṃ… uddhaccakukkuccanīvaraṇaṃ… vicikicchānīvaraṇaṃ pahāya pajahitvā vinodetvā byantiṃ karitvā anabhāvaṃ gamitvā khippaṃ lahuṃ appakasireneva pāraṃ gaccheyya. Pāraṃ vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ <pageBreak edition="Myanmar" number="0.0016" />. <bold>Pāraṃ gaccheyyā</bold>ti – pāraṃ adhigaccheyya, pāraṃ phuseyya, pāraṃ sacchikareyya. <bold>Pāragū</bold>ti yopi pāraṃ gantukāmo sopi pāragū; yopi pāraṃ gacchati sopi pāragū; yopi pāraṃ gato, sopi pāragū.</paragraph>
    <paragraph line="112">Vuttampi hetaṃ bhagavatā –</paragraph>
    <paragraph line="113">Tiṇṇo pāraṅgato thale tiṭṭhati brāhmaṇoti. Brāhmaṇoti kho, bhikkhave, arahato etaṃ adhivacanaṃ. So abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragū. Abhiññāpāragū sabbadhammānaṃ, pariññāpāragū sabbadukkhānaṃ, pahānapāragū sabbakilesānaṃ, bhāvanāpāragū catunnaṃ ariyamaggānaṃ, sacchikiriyāpāragū nirodhassa, samāpattipāragū sabbasamāpattīnaṃ. So vasippatto pāramippatto ariyasmiṃ sīlasmiṃ, vasippatto pāramippatto ariyasmiṃ samādhismiṃ, vasippatto pāramippatto ariyāya paññāya, vasippatto pāramippatto ariyāya vimuttiyā. So pāraṃ gato pārappatto antagato antappatto koṭigato <pageBreak edition="Thai" number="0.0024" /> koṭippatto pariyantagato pariyantappatto vosānagato vosānappatto tāṇagato tāṇappatto leṇagato leṇappatto saraṇagato saraṇappatto abhayagato abhayappatto accutagato accutappatto amatagato amatappatto nibbānagato nibbānappatto. So vuṭṭhavāso ciṇṇacaraṇo gataddho gatadiso gatakoṭiko pālitabrahmacariyo uttamadiṭṭhippatto bhāvitamaggo pahīnakileso <pageBreak edition="Pali Text Society" number="1.0021" /> paṭividdhākuppo sacchikatanirodho, dukkhaṃ tassa pariññātaṃ, samudayo pahīno, maggo bhāvito, nirodho sacchikato, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ, sacchikātabbaṃ sacchikataṃ.</paragraph>
    <paragraph line="114">So ukkhittapaligho saṃkiṇṇaparikkho abbuḷhesiko niraggaḷo ariyo pannaddhajo pannabhāro visaññutto pañcaṅgavippahīno chaḷaṅgasamannāgato ekārakkho caturāpasseno panuṇṇapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño kevalī vusitavā uttamapuriso paramapuriso paramapattippatto. So <alternatives line="213" extra="" separator="false"><alternative source-abbr="vri" source="vipassana research institut">nevācinati</alternative><alternative source-abbr="sī." source="sri lanka">neva ācināti</alternative><alternative source-abbr="syā." source="thai">neva ācināti</alternative></alternatives>  nāpacinati <pageBreak edition="Vipassana Research Institut" number="0.0016" />, apacinitvā ṭhito. <alternatives line="223" extra="" separator="true"><alternative source-abbr="vri" source="vipassana research institut">Neva pajahati na upādiyati, pajahitvā ṭhito. Neva saṃsibbati</alternative><alternative source-abbr="sī." source="sri lanka">neva sineti</alternative><alternative source-abbr="syā." source="thai">neva visīneti</alternative></alternatives>  na ussineti, visinitvā <pageBreak edition="Myanmar" number="0.0017" /> ṭhito. Neva vidhūpeti na sandhūpeti, vidhūpetvā ṭhito. Asekkhena sīlakkhandhena samannāgatattā ṭhito. Asekkhena samādhikkhandhena… asekkhena paññākkhandhena… asekkhena vimuttikkhandhena… asekkhena vimuttiñāṇadassanakkhandhena samannāgatattā <pageBreak edition="Thai" number="0.0025" /> ṭhito. Saccaṃ sampaṭipādiyitvā ṭhito. Ejaṃ samatikkamitvā ṭhito. Kilesaggiṃ pariyādiyitvā ṭhito, aparigamanatāya ṭhito, kaṭaṃ samādāya ṭhito, muttipaṭisevanatāya ṭhito, mettāya pārisuddhiyā ṭhito, karuṇāya… muditāya… upekkhāya pārisuddhiyā ṭhito, accantapārisuddhiyā ṭhito, <alternatives line="233" extra="" separator="true"><alternative source-abbr="vri" source="vipassana research institut">akammayatāya</alternative><alternative source-abbr="sī." source="sri lanka">atammayatāya</alternative><alternative source-abbr="syā." source="thai">akammaññatāya</alternative></alternatives>  pārisuddhiyā ṭhito, vimuttattā ṭhito, santussitattā ṭhito, khandhapariyante ṭhito, dhātupariyante ṭhito, āyatanapariyante ṭhito, gatipariyante ṭhito, upapattipariyante ṭhito, paṭisandhipariyante ṭhito, (bhavapariyante ṭhito, saṃsārapariyante ṭhito <pageBreak edition="Pali Text Society" number="1.0022" /> vaṭṭapariyante ṭhito, antime bhave ṭhito,) <note>( ) natthi sīhaḷapotthake</note> antime samussaye ṭhito, antimadehadharo arahā.</paragraph>
    <gatha1 line="115">‘‘Tassāyaṃ pacchimako bhavo, carimoyaṃ samussayo;</gatha1>
    <gathalast line="116">Jātimaraṇasaṃsāro, natthi tassa punabbhavo’’ti.</gathalast>
    <paragraph line="117">Nāvaṃ sitvāva pāragūti. Tenāha bhagavā –</paragraph>
    <gatha1 line="118">‘‘Tasmā jantu sadā sato, kāmāni parivajjaye;</gatha1>
    <gathalast line="119">Te pahāya tare oghaṃ, nāvaṃ sitvāva pāragū’’ti.</gathalast>
    <centered line="120">Kāmasuttaniddeso paṭhamo.</centered>
  </content>
</document>