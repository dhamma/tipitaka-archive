<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0512m.mul1.xml</normativeSource>
    <archivePath>roman/tipitaka (mula)/suttapitaka/khuddakanikaya/cariyapitakapali/2. hatthinagavaggo.xml</archivePath>
    <baseFileName>2. hatthinagavaggo</baseFileName>
    <titlePath>2. Hatthināgavaggo - Cariyāpiṭakapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="pali text society" source-abbr="pī."/>
    </versions>
  </metadata>
  <content>
    <chapter line="1">2. Hatthināgavaggo</chapter>
    <subhead line="2">1. Mātuposakacariyā</subhead>
    <hangnum line="3" number="1"></hangnum>
    <gatha1 line="4"> ‘‘Yadā <pageBreak edition="Thai" number="2.0568" /><pageBreak edition="Myanmar" number="2.0399" /><pageBreak edition="Vipassana Research Institut" number="2.0385" /><pageBreak edition="Pali Text Society" number="0.0084" /> ahosiṃ pavane, kuñjaro mātuposako;</gatha1>
    <gathalast line="5">Na tadā atthi mahiyā, guṇena mama sādiso.</gathalast>
    <hangnum line="6" number="2"></hangnum>
    <gatha1 line="7"> ‘‘Pavane disvā vanacaro, rañño maṃ paṭivedayi;</gatha1>
    <gathalast line="8">‘Tavānucchavo mahārāja, gajo vasati kānane.</gathalast>
    <hangnum line="9" number="3"></hangnum>
    <gatha1 line="10"> ‘‘‘Na tassa parikkhāyattho, napi āḷakakāsuyā;</gatha1>
    <gathalast line="11"><alternatives line="3" extra="" separator="false"><alternative source-abbr="vri" source="vipassana research institut">Saha gahite</alternative><alternative source-abbr="sī." source="sri lanka">samaṃ gahite</alternative></alternatives>  soṇḍāya, sayameva idhehi’ti.</gathalast>
    <hangnum line="12" number="4"></hangnum>
    <gatha1 line="13"> ‘‘Tassa taṃ vacanaṃ sutvā, rājāpi tuṭṭhamānaso;</gatha1>
    <gathalast line="14">Pesesi hatthidamakaṃ, chekācariyaṃ susikkhitaṃ.</gathalast>
    <hangnum line="15" number="5"></hangnum>
    <gatha1 line="16"> ‘‘Gantvā so hatthidamako, addasa padumassare;</gatha1>
    <gathalast line="17"><alternatives line="11" extra="" separator="false"><alternative source-abbr="vri" source="vipassana research institut">Bhisamuḷālaṃ</alternative><alternative source-abbr="ka." source="cambodian">bhisamūlaṃ</alternative></alternatives>  uddharantaṃ, yāpanatthāya mātuyā.</gathalast>
    <hangnum line="18" number="6"></hangnum>
    <gatha1 line="19"> ‘‘Viññāya me sīlaguṇaṃ, lakkhaṇaṃ upadhārayi;</gatha1>
    <gathalast line="20">‘Ehi puttā’ti patvāna, mama soṇḍāya aggahi.</gathalast>
    <hangnum line="21" number="7"></hangnum>
    <gatha1 line="22"> ‘‘Yaṃ me tadā pākatikaṃ, sarīrānugataṃ balaṃ;</gatha1>
    <gathalast line="23">Ajja nāgasahassānaṃ, balena samasādisaṃ.</gathalast>
    <hangnum line="24" number="8"></hangnum>
    <gatha1 line="25"> ‘‘Yadihaṃ tesaṃ pakuppeyyaṃ, upetānaṃ gahaṇāya maṃ;</gatha1>
    <gathalast line="26">Paṭibalo bhave tesaṃ, yāva rajjampi mānusaṃ.</gathalast>
    <hangnum line="27" number="9"></hangnum>
    <gatha1 line="28"> ‘‘Api <pageBreak edition="Thai" number="2.0569" /> cāhaṃ sīlarakkhāya, sīlapāramipūriyā;</gatha1>
    <gathalast line="29">Na karomi citte aññathattaṃ, pakkhipantaṃ mamāḷake.</gathalast>
    <hangnum line="30" number="10"></hangnum>
    <gatha1 line="31"> ‘‘Yadi te maṃ tattha koṭṭeyyuṃ, pharasūhi tomarehi ca;</gatha1>
    <gathalast line="32">Neva tesaṃ pakuppeyyaṃ, sīlakhaṇḍabhayā mamā’’ti.</gathalast>
    <centered line="33">Mātuposakacariyaṃ paṭhamaṃ.</centered>
    <subhead line="34">2. Bhūridattacariyā</subhead>
    <hangnum line="35" number="11"></hangnum>
    <gatha1 line="36"> ‘‘Punāparaṃ <pageBreak edition="Myanmar" number="2.0400" /><pageBreak edition="Vipassana Research Institut" number="2.0386" /><pageBreak edition="Pali Text Society" number="0.0085" /> yadā homi, bhūridatto mahiddhiko;</gatha1>
    <gathalast line="37">Virūpakkhena mahāraññā, devalokamagañchahaṃ.</gathalast>
    <hangnum line="38" number="12"></hangnum>
    <gatha1 line="39"> ‘‘Tattha passitvāhaṃ deve, ekantaṃ sukhasamappite;</gatha1>
    <gathalast line="40">Taṃ saggagamanatthāya, sīlabbataṃ samādiyiṃ.</gathalast>
    <hangnum line="41" number="13"></hangnum>
    <gatha1 line="42"> ‘‘Sarīrakiccaṃ katvāna, bhutvā yāpanamattakaṃ;</gatha1>
    <gathalast line="43">Caturo aṅge adhiṭṭhāya, semi vammikamuddhani.</gathalast>
    <hangnum line="44" number="14"></hangnum>
    <gatha1 line="45"> ‘‘Chaviyā cammena maṃsena, nahāruaṭṭhikehi vā;</gatha1>
    <gathalast line="46">Yassa etena karaṇīyaṃ, dinnaṃyeva harātu so.</gathalast>
    <hangnum line="47" number="15"></hangnum>
    <gatha1 line="48"> ‘‘Saṃsito akataññunā, <alternatives line="19" extra="" separator="false"><alternative source-abbr="vri" source="vipassana research institut">ālampāyano</alternative><alternative source-abbr="sī." source="sri lanka">ālambaṇo</alternative></alternatives>  mamaggahi;</gatha1>
    <gathalast line="49">Peḷāya pakkhipitvāna, kīḷeti maṃ tahiṃ tahiṃ.</gathalast>
    <hangnum line="50" number="16"></hangnum>
    <gatha1 line="51"> ‘‘Peḷāya pakkhipantepi, sammaddantepi pāṇinā;</gatha1>
    <gathalast line="52"><alternatives line="27" extra="" separator="false"><alternative source-abbr="vri" source="vipassana research institut">Ālampāyane</alternative><alternative source-abbr="sī." source="sri lanka">ālambaṇe</alternative></alternatives>  na kuppāmi, sīlakhaṇḍabhayā mama.</gathalast>
    <hangnum line="53" number="17"></hangnum>
    <gatha1 line="54"> ‘‘Sakajīvitapariccāgo <pageBreak edition="Thai" number="2.0570" />, tiṇato lahuko mama;</gatha1>
    <gathalast line="55">Sīlavītikkamo mayhaṃ, pathavīuppatanaṃ viya.</gathalast>
    <hangnum line="56" number="18"></hangnum>
    <gatha1 line="57"> ‘‘Nirantaraṃ jātisataṃ, cajeyyaṃ mama jīvitaṃ;</gatha1>
    <gathalast line="58">Neva sīlaṃ pabhindeyyaṃ, catuddīpāna hetupi.</gathalast>
    <hangnum line="59" number="19"></hangnum>
    <gatha1 line="60"> ‘‘Api cāhaṃ sīlarakkhāya, sīlapāramipūriyā;</gatha1>
    <gathalast line="61">Na karomi citte aññathattaṃ, pakkhipantampi peḷake’’ti.</gathalast>
    <centered line="62">Bhūridattacariyaṃ dutiyaṃ.</centered>
    <subhead line="63">3. Campeyyanāgacariyā</subhead>
    <hangnum line="64" number="20"></hangnum>
    <gatha1 line="65"> ‘‘Punāparaṃ yadā homi, campeyyako mahiddhiko;</gatha1>
    <gathalast line="66">Tadāpi dhammiko āsiṃ, sīlabbatasamappito.</gathalast>
    <hangnum line="67" number="21"></hangnum>
    <gatha1 line="68"> ‘‘Tadāpi <pageBreak edition="Vipassana Research Institut" number="2.0387" /> maṃ dhammacāriṃ, upavutthaṃ uposathaṃ;</gatha1>
    <gathalast line="69">Ahituṇḍiko gahetvāna, rājadvāramhi kīḷati.</gathalast>
    <hangnum line="70" number="22"></hangnum>
    <gatha1 line="71"> ‘‘Yaṃ <pageBreak edition="Myanmar" number="2.0401" /> yaṃ so vaṇṇaṃ cintayi, nīlaṃva pītalohitaṃ;</gatha1>
    <gathalast line="72">Tassa cittānuvattanto, homi cintitasannibho.</gathalast>
    <hangnum line="73" number="23"></hangnum>
    <gatha1 line="74"> ‘‘Thalaṃ <pageBreak edition="Pali Text Society" number="0.0086" /> kareyyamudakaṃ, udakampi thalaṃ kare;</gatha1>
    <gathalast line="75">Yadihaṃ tassa pakuppeyyaṃ, khaṇena chārikaṃ kare.</gathalast>
    <hangnum line="76" number="24"></hangnum>
    <gatha1 line="77"> ‘‘Yadi cittavasī hessaṃ, parihāyissāmi sīlato;</gatha1>
    <gathalast line="78">Sīlena parihīnassa, uttamattho na sijjhati.</gathalast>
    <hangnum line="79" number="25"></hangnum>
    <gatha1 line="80"> ‘‘Kāmaṃ <pageBreak edition="Thai" number="2.0571" /> bhijjatuyaṃ kāyo, idheva vikirīyatu;</gatha1>
    <gathalast line="81">Neva sīlaṃ pabhindeyyaṃ, vikirante bhusaṃ viyā’’ti.</gathalast>
    <centered line="82">Campeyyanāgacariyaṃ tatiyaṃ.</centered>
    <subhead line="83">4. Cūḷabodhicariyā</subhead>
    <hangnum line="84" number="26"></hangnum>
    <gatha1 line="85"> ‘‘Punāparaṃ yadā homi, cūḷabodhi susīlavā;</gatha1>
    <gathalast line="86">Bhavaṃ disvāna bhayato, nekkhammaṃ abhinikkhamiṃ.</gathalast>
    <hangnum line="87" number="27"></hangnum>
    <gatha1 line="88"> ‘‘Yā me dutiyikā āsi, brāhmaṇī kanakasannibhā;</gatha1>
    <gathalast line="89">Sāpi vaṭṭe anapekkhā, nekkhammaṃ abhinikkhami.</gathalast>
    <hangnum line="90" number="28"></hangnum>
    <gatha1 line="91"> ‘‘Nirālayā chinnabandhū, anapekkhā kule gaṇe;</gatha1>
    <gathalast line="92">Carantā gāmanigamaṃ, bārāṇasimupāgamuṃ.</gathalast>
    <hangnum line="93" number="29"></hangnum>
    <gatha1 line="94"> ‘‘Tattha vasāma nipakā, asaṃsaṭṭhā kule gaṇe;</gatha1>
    <gathalast line="95">Nirākule appasadde, rājuyyāne vasāmubho.</gathalast>
    <hangnum line="96" number="30"></hangnum>
    <gatha1 line="97"> ‘‘Uyyānadassanaṃ gantvā, rājā addasa brāhmaṇiṃ;</gatha1>
    <gathalast line="98">Upagamma mamaṃ pucchi, ‘tuyhesā kā kassa bhariyā’.</gathalast>
    <hangnum line="99" number="31"></hangnum>
    <gatha1 line="100"> ‘‘Evaṃ vutte ahaṃ tassa, idaṃ vacanamabraviṃ;</gatha1>
    <gathalast line="101">‘Na mayhaṃ bhariyā esā, sahadhammā ekasāsanī’.</gathalast>
    <hangnum line="102" number="32"></hangnum>
    <gatha1 line="103"> ‘‘<alternatives line="35" extra="" separator="false"><alternative source-abbr="vri" source="vipassana research institut">Tissā</alternative><alternative source-abbr="sī." source="sri lanka">tassā</alternative></alternatives> <pageBreak edition="Vipassana Research Institut" number="2.0388" /> sārattagadhito, gāhāpetvāna ceṭake;</gatha1>
    <gathalast line="104">Nippīḷayanto balasā, antepuraṃ pavesayi.</gathalast>
    <hangnum line="105" number="33"></hangnum>
    <gatha1 line="106"> ‘‘Odapattakiyā <pageBreak edition="Myanmar" number="2.0402" /> mayhaṃ, sahajā ekasāsanī;</gatha1>
    <gathalast line="107">Ākaḍḍhitvā nayantiyā, kopo me upapajjatha.</gathalast>
    <hangnum line="108" number="34"></hangnum>
    <gatha1 line="109"> ‘‘Saha <pageBreak edition="Thai" number="2.0572" /> kope samuppanne, sīlabbatamanussariṃ;</gatha1>
    <gathalast line="110">Tattheva kopaṃ niggaṇhiṃ, nādāsiṃ vaḍḍhitūpari.</gathalast>
    <hangnum line="111" number="35"></hangnum>
    <gatha1 line="112"> ‘‘Yadi naṃ brāhmaṇiṃ koci, koṭṭeyya tiṇhasattiyā;</gatha1>
    <gathalast line="113">Neva sīlaṃ pabhindeyyaṃ, bodhiyāyeva kāraṇā.</gathalast>
    <hangnum line="114" number="36"></hangnum>
    <gatha1 line="115"> ‘‘Na mesā brāhmaṇī dessā, napi me balaṃ na vijjati;</gatha1>
    <gathalast line="116">Sabbaññutaṃ piyaṃ mayhaṃ, tasmā sīlānurakkhisa’’nti.</gathalast>
    <centered line="117">Cūḷabodhicariyaṃ catutthaṃ.</centered>
    <subhead line="118">5. Mahiṃsarājacariyā</subhead>
    <hangnum line="119" number="37"></hangnum>
    <gatha1 line="120"> ‘‘Punāparaṃ <pageBreak edition="Pali Text Society" number="0.0087" /> yadā homi, mahiṃso pavanacārako;</gatha1>
    <gathalast line="121">Pavaḍḍhakāyo balavā, mahanto bhīmadassano.</gathalast>
    <hangnum line="122" number="38"></hangnum>
    <gatha1 line="123"> ‘‘Pabbhāre giridugge <note>vanadugge (sī.)</note> ca, rukkhamūle dakāsaye;</gatha1>
    <gathalast line="124">Hotettha ṭhānaṃ mahiṃsānaṃ, koci koci tahiṃ tahiṃ.</gathalast>
    <hangnum line="125" number="39"></hangnum>
    <gatha1 line="126"> ‘‘Vicaranto brahāraññe, ṭhānaṃ addasa bhaddakaṃ;</gatha1>
    <gathalast line="127">Taṃ ṭhānaṃ upagantvāna, tiṭṭhāmi ca sayāmi ca.</gathalast>
    <hangnum line="128" number="40"></hangnum>
    <gatha1 line="129"> ‘‘Athettha kapimāgantvā, pāpo anariyo lahu;</gatha1>
    <gathalast line="130">Khandhe nalāṭe bhamuke, mutteti ohanetitaṃ.</gathalast>
    <hangnum line="131" number="41"></hangnum>
    <gatha1 line="132"> ‘‘Sakimpi divasaṃ dutiyaṃ, tatiyaṃ catutthampi ca;</gatha1>
    <gathalast line="133">Dūseti maṃ sabbakālaṃ, tena homi upadduto.</gathalast>
    <hangnum line="134" number="42"></hangnum>
    <gatha1 line="135"> ‘‘Mamaṃ <pageBreak edition="Thai" number="2.0573" /> upaddutaṃ disvā, yakkho maṃ idamabravi;</gatha1>
    <gathalast line="136">‘Nāsehetaṃ chavaṃ pāpaṃ, siṅgehi ca khurehi ca’.</gathalast>
    <hangnum line="137" number="43"></hangnum>
    <gatha1 line="138"> ‘‘Evaṃ <pageBreak edition="Vipassana Research Institut" number="2.0389" /> vutte tadā yakkhe, ahaṃ taṃ idamabraviṃ;</gatha1>
    <gathalast line="139">‘Kiṃ tvaṃ makkhesi kuṇapena, pāpena anariyena maṃ.</gathalast>
    <hangnum line="140" number="44"></hangnum>
    <gatha1 line="141"> ‘‘‘Yadihaṃ <pageBreak edition="Myanmar" number="2.0403" /> tassa pakuppeyyaṃ, tato hīnataro bhave;</gatha1>
    <gathalast line="142">Sīlañca me pabhijjeyya, viññū ca garaheyyu maṃ.</gathalast>
    <hangnum line="143" number="45"></hangnum>
    <gatha1 line="144"> ‘‘‘Hīḷitā jīvitā vāpi, parisuddhena mataṃ varaṃ;</gatha1>
    <gathalast line="145">Kyāhaṃ jīvitahetūpi, kāhāmiṃ paraheṭhanaṃ’.</gathalast>
    <hangnum line="146" number="46"></hangnum>
    <gatha1 line="147"> ‘‘Mamevāyaṃ maññamāno, aññepevaṃ karissati;</gatha1>
    <gathalast line="148">Teva tassa vadhissanti, sā me mutti bhavissati.</gathalast>
    <hangnum line="149" number="47"></hangnum>
    <gatha1 line="150"> ‘‘Hīnamajjhimaukkaṭṭhe, sahanto avamānitaṃ;</gatha1>
    <gathalast line="151">Evaṃ labhati sappañño, manasā yathā patthita’’nti.</gathalast>
    <centered line="152">Mahiṃsarājacariyaṃ pañcamaṃ.</centered>
    <subhead line="153">6. Rururājacariyā</subhead>
    <hangnum line="154" number="48"></hangnum>
    <gatha1 line="155"> ‘‘Punāparaṃ yadā homi, sutattakanakasannibho;</gatha1>
    <gathalast line="156">Migarājā rurunāma, paramasīlasamāhito.</gathalast>
    <hangnum line="157" number="49"></hangnum>
    <gatha1 line="158"> ‘‘Ramme padese ramaṇīye, vivitte amanussake;</gatha1>
    <gathalast line="159">Tattha vāsaṃ upagañchiṃ, gaṅgākūle manorame.</gathalast>
    <hangnum line="160" number="50"></hangnum>
    <gatha1 line="161"> ‘‘Atha <pageBreak edition="Pali Text Society" number="0.0088" /> upari gaṅgāya, dhanikehi paripīḷito;</gatha1>
    <gathalast line="162">Puriso gaṅgāya papati, ‘jīvāmi vā marāmi vā’.</gathalast>
    <hangnum line="163" number="51"></hangnum>
    <gatha1 line="164"> ‘‘Rattindivaṃ <pageBreak edition="Thai" number="2.0574" /> so gaṅgāya, vuyhamāno mahodake;</gatha1>
    <gathalast line="165">Ravanto karuṇaṃ ravaṃ, majjhe gaṅgāya gacchati.</gathalast>
    <hangnum line="166" number="52"></hangnum>
    <gatha1 line="167"> ‘‘Tassāhaṃ saddaṃ sutvāna, karuṇaṃ paridevato;</gatha1>
    <gathalast line="168">Gaṅgāya tīre ṭhatvāna, apucchiṃ ‘kosi tvaṃ naro’.</gathalast>
    <hangnum line="169" number="53"></hangnum>
    <gatha1 line="170"> ‘‘So me puṭṭho ca byākāsi, attano karaṇaṃ tadā;</gatha1>
    <gathalast line="171">‘Dhanikehi bhīto tasito, pakkhandohaṃ mahānadiṃ’.</gathalast>
    <hangnum line="172" number="54"></hangnum>
    <gatha1 line="173"> ‘‘Tassa <pageBreak edition="Vipassana Research Institut" number="2.0390" /> katvāna kāruññaṃ, cajitvā mama jīvitaṃ;</gatha1>
    <gathalast line="174">Pavisitvā nīhariṃ tassa, andhakāramhi rattiyā.</gathalast>
    <hangnum line="175" number="55"></hangnum>
    <gatha1 line="176"> ‘‘Assatthakālamaññāya, tassāhaṃ idamabraviṃ;</gatha1>
    <gathalast line="177">‘Ekaṃ taṃ varaṃ yācāmi, mā maṃ kassaci pāvada’.</gathalast>
    <hangnum line="178" number="56"></hangnum>
    <gatha1 line="179"> ‘‘Nagaraṃ <pageBreak edition="Myanmar" number="2.0404" /> gantvāna ācikkhi, pucchito dhanahetuko;</gatha1>
    <gathalast line="180">Rājānaṃ so gahetvāna, upagañchi mamantikaṃ.</gathalast>
    <hangnum line="181" number="57"></hangnum>
    <gatha1 line="182"> ‘‘Yāvatā karaṇaṃ sabbaṃ, rañño ārocitaṃ mayā;</gatha1>
    <gatha2 line="183">Rājā sutvāna vacanaṃ, usuṃ tassa pakappayi;</gatha2>
    <gathalast line="184">‘Idheva ghātayissāmi, <alternatives line="50" extra="" separator="false"><alternative source-abbr="vri" source="vipassana research institut">mittadubbhiṃ</alternative><alternative source-abbr="sī." source="sri lanka">mittadūbhiṃ</alternative></alternatives>  anāriyaṃ’.</gathalast>
    <hangnum line="185" number="58"></hangnum>
    <gatha1 line="186"> ‘‘Tamahaṃ anurakkhanto, nimminiṃ mama attanā;</gatha1>
    <gathalast line="187">‘Tiṭṭhateso mahārāja, kāmakāro bhavāmi te’.</gathalast>
    <hangnum line="188" number="59"></hangnum>
    <gatha1 line="189"> ‘‘Anurakkhiṃ mama sīlaṃ, nārakkhiṃ mama jīvitaṃ;</gatha1>
    <gathalast line="190">Sīlavā hi tadā āsiṃ, bodhiyāyeva kāraṇā’’ti.</gathalast>
    <centered line="191">Rururājacariyaṃ chaṭṭhaṃ.</centered>
    <subhead line="192">7. Mātaṅgacariyā</subhead>
    <hangnum line="193" number="60"></hangnum>
    <gatha1 line="194"> ‘‘Punāparaṃ <pageBreak edition="Thai" number="2.0575" /> yadā homi, jaṭilo uggatāpano;</gatha1>
    <gathalast line="195">Mātaṅgo nāma nāmena, sīlavā susamāhito.</gathalast>
    <hangnum line="196" number="61"></hangnum>
    <gatha1 line="197"> ‘‘Ahañca brāhmaṇo eko, gaṅgākūle vasāmubho;</gatha1>
    <gathalast line="198">Ahaṃ vasāmi upari, heṭṭhā vasati brāhmaṇo.</gathalast>
    <hangnum line="199" number="62"></hangnum>
    <gatha1 line="200"> ‘‘Vicaranto anukūlamhi, uddhaṃ me assamaddasa;</gatha1>
    <gathalast line="201">Tattha maṃ paribhāsetvā, abhisapi muddhaphālanaṃ.</gathalast>
    <hangnum line="202" number="63"></hangnum>
    <gatha1 line="203"> ‘‘Yadihaṃ tassa pakuppeyyaṃ, yadi sīlaṃ na gopaye;</gatha1>
    <gathalast line="204">Oloketvānahaṃ tassa, kareyyaṃ chārikaṃ viya.</gathalast>
    <hangnum line="205" number="64"></hangnum>
    <gatha1 line="206"> ‘‘Yaṃ <pageBreak edition="Pali Text Society" number="0.0089" /> so tadā maṃ abhisapi, kupito duṭṭhamānaso;</gatha1>
    <gathalast line="207">Tasseva matthake nipati, yogena taṃ pamocayiṃ.</gathalast>
    <hangnum line="208" number="65"></hangnum>
    <gatha1 line="209"> ‘‘Anurakkhiṃ <pageBreak edition="Vipassana Research Institut" number="2.0391" /> mama sīlaṃ, nārakkhiṃ mama jīvitaṃ;</gatha1>
    <gathalast line="210">Sīlavā hi tadā āsiṃ, bodhiyāyeva kāraṇā’’ti.</gathalast>
    <centered line="211">Mātaṅgacariyaṃ sattamaṃ.</centered>
    <subhead line="212">8. Dhammadevaputtacariyā</subhead>
    <hangnum line="213" number="66"></hangnum>
    <gatha1 line="214"> ‘‘Punāparaṃ <pageBreak edition="Myanmar" number="2.0405" /> yadā homi, mahāpakkho mahiddhiko;</gatha1>
    <gathalast line="215">Dhammo nāma mahāyakkho, sabbalokānukampako.</gathalast>
    <hangnum line="216" number="67"></hangnum>
    <gatha1 line="217"> ‘‘Dasakusalakammapathe <pageBreak edition="Thai" number="2.0576" />, samādapento mahājanaṃ;</gatha1>
    <gathalast line="218">Carāmi gāmanigamaṃ, samitto saparijjano.</gathalast>
    <hangnum line="219" number="68"></hangnum>
    <gatha1 line="220"> ‘‘Pāpo kadariyo yakkho, dīpento dasa pāpake;</gatha1>
    <gathalast line="221">Sopettha mahiyā carati, samitto saparijjano.</gathalast>
    <hangnum line="222" number="69"></hangnum>
    <gatha1 line="223"> ‘‘Dhammavādī adhammo ca, ubho paccanikā mayaṃ;</gatha1>
    <gathalast line="224">Dhure dhuraṃ ghaṭṭayantā, samimhā paṭipathe ubho.</gathalast>
    <hangnum line="225" number="70"></hangnum>
    <gatha1 line="226"> ‘‘Kalaho vattatī bhesmā, kalyāṇapāpakassa ca;</gatha1>
    <gathalast line="227">Maggā okkamanatthāya, mahāyuddho upaṭṭhito.</gathalast>
    <hangnum line="228" number="71"></hangnum>
    <gatha1 line="229"> ‘‘Yadihaṃ tassa kuppeyyaṃ, yadi bhinde tapoguṇaṃ;</gatha1>
    <gathalast line="230">Sahaparijanaṃ tassa, rajabhūtaṃ kareyyahaṃ.</gathalast>
    <hangnum line="231" number="72"></hangnum>
    <gatha1 line="232"> ‘‘Apicāhaṃ sīlarakkhāya, nibbāpetvāna mānasaṃ;</gatha1>
    <gathalast line="233">Saha janenokkamitvā, pathaṃ pāpassa dāsahaṃ.</gathalast>
    <hangnum line="234" number="73"></hangnum>
    <gatha1 line="235"> ‘‘Saha pathato okkante, katvā cittassa nibbutiṃ;</gatha1>
    <gathalast line="236">Vivaraṃ adāsi pathavī, pāpayakkhassa tāvade’’ti.</gathalast>
    <centered line="237">Dhammadevaputtacariyaṃ aṭṭhamaṃ.</centered>
    <subhead line="238">9. Alīnasattucariyā</subhead>
    <hangnum line="239" number="74"></hangnum>
    <gatha1 line="240"> ‘‘Pañcālaraṭṭhe <pageBreak edition="Vipassana Research Institut" number="2.0392" /><pageBreak edition="Pali Text Society" number="0.0090" /> nagaravare, <alternatives line="58" extra="" separator="true"><alternative source-abbr="vri" source="vipassana research institut">kapilāyaṃ</alternative><alternative source-abbr="sī." source="sri lanka">kampilāyaṃ</alternative><alternative source-abbr="syā." source="thai">kappilāyaṃ</alternative></alternatives>  puruttame;</gatha1>
    <gathalast line="241">Rājā jayaddiso nāma, sīlaguṇamupāgato.</gathalast>
    <hangnum line="242" number="75"></hangnum>
    <gatha1 line="243"> ‘‘Tassa <pageBreak edition="Thai" number="2.0577" /> rañño ahaṃ putto, sutadhammo susīlavā;</gatha1>
    <gathalast line="244">Alīnasatto guṇavā, anurakkhaparijano sadā.</gathalast>
    <hangnum line="245" number="76"></hangnum>
    <gatha1 line="246"> ‘‘Pitā me migavaṃ gantvā, porisādaṃ upāgami;</gatha1>
    <gathalast line="247">So me pitumaggahesi, ‘bhakkhosi mama mā cali’.</gathalast>
    <hangnum line="248" number="77"></hangnum>
    <gatha1 line="249"> ‘‘Tassa <pageBreak edition="Myanmar" number="2.0406" /> taṃ vacanaṃ sutvā, bhīto tasitavedhito;</gatha1>
    <gathalast line="250">Ūrukkhambho ahu tassa, disvāna porisādakaṃ.</gathalast>
    <hangnum line="251" number="78"></hangnum>
    <gatha1 line="252"> ‘‘Migavaṃ gahetvā muñcassu, katvā āgamanaṃ puna;</gatha1>
    <gathalast line="253">Brāhmaṇassa dhanaṃ datvā, pitā āmantayī mamaṃ.</gathalast>
    <hangnum line="254" number="79"></hangnum>
    <gatha1 line="255"> ‘‘‘Rajjaṃ putta paṭipajja, mā pamajji puraṃ idaṃ;</gatha1>
    <gathalast line="256">Kataṃ me porisādena, mama āgamanaṃ puna’.</gathalast>
    <hangnum line="257" number="80"></hangnum>
    <gatha1 line="258"> ‘‘Mātāpitū ca vanditvā, nimminitvāna attanā;</gatha1>
    <gathalast line="259">Nikkhipitvā dhanuṃ khaggaṃ, porisādaṃ upāgamiṃ.</gathalast>
    <hangnum line="260" number="81"></hangnum>
    <gatha1 line="261"> ‘‘Sasatthahatthūpagataṃ, kadāci so tasissati;</gatha1>
    <gathalast line="262">Tena bhijjissati sīlaṃ, <alternatives line="67" extra="" separator="false"><alternative source-abbr="vri" source="vipassana research institut">parittāsaṃ</alternative><alternative source-abbr="sī." source="sri lanka">paritāsaṃ</alternative></alternatives>  kate mayi.</gathalast>
    <hangnum line="263" number="82"></hangnum>
    <gatha1 line="264"> ‘‘Sīlakhaṇḍabhayā mayhaṃ, tassa dessaṃ na byāhariṃ;</gatha1>
    <gathalast line="265">Mettacitto hitavādī, idaṃ vacanamabraviṃ.</gathalast>
    <hangnum line="266" number="83"></hangnum>
    <gatha1 line="267"> ‘‘‘Ujjālehi mahāaggiṃ, papatissāmi rukkhato;</gatha1>
    <gathalast line="268">Tvaṃ <alternatives line="75" extra="" separator="false"><alternative source-abbr="vri" source="vipassana research institut">pakkakālamaññāya</alternative><alternative source-abbr="pī." source="pali text society">supakkakālamaññāya</alternative></alternatives> , bhakkhaya maṃ pitāmaha’.</gathalast>
    <hangnum line="269" number="84"></hangnum>
    <gatha1 line="270"> ‘‘Iti sīlavataṃ hetu, nārakkhiṃ mama jīvitaṃ;</gatha1>
    <gathalast line="271">Pabbājesiṃ cahaṃ tassa, sadā pāṇātipātika’’nti.</gathalast>
    <centered line="272">Alīnasattucariyaṃ navamaṃ.</centered>
    <subhead line="273">10. Saṅkhapālacariyā</subhead>
    <hangnum line="274" number="85"></hangnum>
    <gatha1 line="275"> ‘‘Punāparaṃ <pageBreak edition="Thai" number="2.0578" /><pageBreak edition="Vipassana Research Institut" number="2.0393" /><pageBreak edition="Pali Text Society" number="0.0091" /> yadā homi, saṅkhapālo mahiddhiko;</gatha1>
    <gathalast line="276">Dāṭhāvudho ghoraviso, dvijivho uragādhibhū.</gathalast>
    <hangnum line="277" number="86"></hangnum>
    <gatha1 line="278"> ‘‘Catuppathe mahāmagge, nānājanasamākule;</gatha1>
    <gathalast line="279">Caturo aṅge adhiṭṭhāya, tattha vāsamakappayiṃ.</gathalast>
    <hangnum line="280" number="87"></hangnum>
    <gatha1 line="281"> ‘‘Chaviyā cammena maṃsena, nahāruaṭṭhikehi vā;</gatha1>
    <gathalast line="282">Yassa etena karaṇīyaṃ, dinnaṃyeva harātu so.</gathalast>
    <hangnum line="283" number="88"></hangnum>
    <gatha1 line="284"> ‘‘Addasaṃsu <pageBreak edition="Myanmar" number="2.0407" /> bhojaputtā, kharā luddā akāruṇā;</gatha1>
    <gathalast line="285">Upagañchuṃ mamaṃ tattha, daṇḍamuggarapāṇino.</gathalast>
    <hangnum line="286" number="89"></hangnum>
    <gatha1 line="287"> ‘‘Nāsāya vinivijjhitvā, naṅguṭṭhe piṭṭhikaṇṭake;</gatha1>
    <gathalast line="288">Kāje āropayitvāna, bhojaputtā hariṃsu maṃ.</gathalast>
    <hangnum line="289" number="90"></hangnum>
    <gatha1 line="290"> ‘‘Sasāgarantaṃ pathaviṃ, sakānanaṃ sapabbataṃ;</gatha1>
    <gathalast line="291">Icchamāno cahaṃ tattha, nāsāvātena jhāpaye.</gathalast>
    <hangnum line="292" number="91"></hangnum>
    <gatha1 line="293"> ‘‘Sūlehi vinivijjhante, koṭṭayantepi sattibhi;</gatha1>
    <gathalast line="294">Bhojaputte na kuppāmi, esā me sīlapāramī’’ti.</gathalast>
    <centered line="295">Saṅkhapālacariyaṃ dasamaṃ.</centered>
    <centered line="296">Hatthināgavaggo dutiyo.</centered>
    <paragraph line="297">Tassuddānaṃ –</paragraph>
    <gatha1 line="298">Hatthināgo <pageBreak edition="Thai" number="2.0579" /> bhūridatto, campeyyo bodhi mahiṃso;</gatha1>
    <gathalast line="299">Ruru mātaṅgo dhammo ca, atrajo ca jayaddiso.</gathalast>
    <gatha1 line="300">Ete nava sīlabalā, parikkhārā padesikā;</gatha1>
    <gathalast line="301">Jīvitaṃ parirakkhitvā, sīlāni anurakkhisaṃ.</gathalast>
    <gatha1 line="302">Saṅkhapālassa me sato, sabbakālampi jīvitaṃ;</gatha1>
    <gathalast line="303">Yassa kassaci niyyattaṃ, tasmā sā sīlapāramīti.</gathalast>
    <centered line="304">Sīlapāraminiddeso niṭṭhito.</centered>
  </content>
</document>