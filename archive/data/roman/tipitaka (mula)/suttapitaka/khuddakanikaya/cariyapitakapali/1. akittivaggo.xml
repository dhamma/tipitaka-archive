<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0512m.mul0.xml</normativeSource>
    <archivePath>roman/tipitaka (mula)/suttapitaka/khuddakanikaya/cariyapitakapali/1. akittivaggo.xml</archivePath>
    <baseFileName>1. akittivaggo</baseFileName>
    <titlePath>1. Akittivaggo - Cariyāpiṭakapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="kaṃ." source-abbr="kaṃ."/>
      <version source="sabbattha" source-abbr="sabbattha"/>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <nikaya line="2">Khuddakanikāye</nikaya>
    <book line="3">Cariyāpiṭakapāḷi</book>
    <chapter line="4">1. Akittivaggo</chapter>
    <subhead line="5">1. Akitticariyā</subhead>
    <hangnum line="6" number="1"></hangnum>
    <gatha1 line="7"> ‘‘Kappe <pageBreak edition="T" number="2.0551" /><pageBreak edition="M" number="2.0385" /><pageBreak edition="V" number="2.0371" /><pageBreak edition="P" number="0.0073" /> ca satasahasse, caturo ca asaṅkhiye;</gatha1>
    <gathalast line="8">Etthantare yaṃ caritaṃ, sabbaṃ taṃ bodhipācanaṃ.</gathalast>
    <hangnum line="9" number="2"></hangnum>
    <gatha1 line="10"> ‘‘Atītakappe caritaṃ, ṭhapayitvā bhavābhave;</gatha1>
    <gathalast line="11">Imamhi kappe caritaṃ, pavakkhissaṃ suṇohi me.</gathalast>
    <hangnum line="12" number="3"></hangnum>
    <gatha1 line="13"> ‘‘Yadā ahaṃ brahāraññe, suññe vipinakānane;</gatha1>
    <gathalast line="14"><alternatives line="3" extra="" separator="false"><alternative source-abbr="vri" source="vipassana research institut">Ajjhogāhetvā</alternative><alternative source-abbr="sī." source="sri lanka">ajjhogahetvā</alternative><alternative source-abbr="syā." source="thai">ajjhogahetvā</alternative></alternatives>  viharāmi, akitti nāma tāpaso.</gathalast>
    <hangnum line="15" number="4"></hangnum>
    <gatha1 line="16"> ‘‘Tadā <pageBreak edition="V" number="2.0372" /> maṃ tapatejena, santatto tidivābhibhū;</gatha1>
    <gathalast line="17">Dhārento brāhmaṇavaṇṇaṃ, bhikkhāya maṃ upāgami.</gathalast>
    <hangnum line="18" number="5"></hangnum>
    <gatha1 line="19"> ‘‘Pavanā ābhataṃ paṇṇaṃ, atelañca aloṇikaṃ;</gatha1>
    <gathalast line="20">Mama dvāre ṭhitaṃ disvā, sakaṭāhena ākiriṃ.</gathalast>
    <hangnum line="21" number="6"></hangnum>
    <gatha1 line="22"> ‘‘Tassa datvānahaṃ paṇṇaṃ, nikkujjitvāna bhājanaṃ;</gatha1>
    <gathalast line="23">Punesanaṃ jahitvāna, pāvisiṃ paṇṇasālakaṃ.</gathalast>
    <hangnum line="24" number="7"></hangnum>
    <gatha1 line="25"> ‘‘Dutiyampi <pageBreak edition="T" number="2.0552" /> tatiyampi, upagañchi mamantikaṃ;</gatha1>
    <gathalast line="26">Akampito anolaggo, evamevamadāsahaṃ.</gathalast>
    <hangnum line="27" number="8"></hangnum>
    <gatha1 line="28"> ‘‘Na <pageBreak edition="M" number="2.0386" /> me tappaccayā atthi, sarīrasmiṃ vivaṇṇiyaṃ;</gatha1>
    <gathalast line="29">Pītisukhena ratiyā, vītināmemi taṃ divaṃ.</gathalast>
    <hangnum line="30" number="9"></hangnum>
    <gatha1 line="31"> ‘‘Yadi māsampi dvemāsaṃ, dakkhiṇeyyaṃ varaṃ labhe;</gatha1>
    <gathalast line="32">Akampito anolīno, dadeyyaṃ dānamuttamaṃ.</gathalast>
    <hangnum line="33" number="10"></hangnum>
    <gatha1 line="34"> ‘‘Na tassa dānaṃ dadamāno, yasaṃ lābhañca patthayiṃ;</gatha1>
    <gathalast line="35">Sabbaññutaṃ patthayāno, tāni kammāni ācari’’nti.</gathalast>
    <centered line="36">Akitticariyaṃ paṭhamaṃ.</centered>
    <subhead line="37">2. Saṅkhacariyā</subhead>
    <hangnum line="38" number="11"></hangnum>
    <gatha1 line="39"> ‘‘Punāparaṃ <pageBreak edition="P" number="0.0074" /> yadā homi, brāhmaṇo saṅkhasavhayo;</gatha1>
    <gathalast line="40">Mahāsamuddaṃ taritukāmo, upagacchāmi paṭṭanaṃ.</gathalast>
    <hangnum line="41" number="12"></hangnum>
    <gatha1 line="42"> ‘‘Tatthaddasaṃ paṭipathe, sayambhuṃ aparājitaṃ;</gatha1>
    <gathalast line="43">Kantāraddhānaṃ <alternatives line="11" extra="" separator="false"><alternative source-abbr="vri" source="vipassana research institut">paṭipannaṃ</alternative><alternative source-abbr="sī." source="sri lanka">kantāraddhānapaṭipannaṃ</alternative><alternative source-abbr="syā." source="thai">kantāraddhānapaṭipannaṃ</alternative></alternatives> , tattāya kaṭhinabhūmiyā.</gathalast>
    <hangnum line="44" number="13"></hangnum>
    <gatha1 line="45"> ‘‘Tamahaṃ paṭipathe disvā, imamatthaṃ vicintayiṃ;</gatha1>
    <gathalast line="46">‘Idaṃ khettaṃ anuppattaṃ, puññakāmassa jantuno.</gathalast>
    <hangnum line="47" number="14"></hangnum>
    <gatha1 line="48"> ‘‘‘Yathā kassako puriso, khettaṃ disvā mahāgamaṃ;</gatha1>
    <gathalast line="49">Tattha bījaṃ na ropeti, na so dhaññena atthiko.</gathalast>
    <hangnum line="50" number="15"></hangnum>
    <gatha1 line="51"> ‘‘‘Evamevāhaṃ <pageBreak edition="T" number="2.0553" /><pageBreak edition="V" number="2.0373" /> puññakāmo, disvā khettavaruttamaṃ;</gatha1>
    <gathalast line="52">Yadi tattha kāraṃ na karomi, nāhaṃ puññena atthiko.</gathalast>
    <hangnum line="53" number="16"></hangnum>
    <gatha1 line="54"> ‘‘‘Yathā amacco muddikāmo, rañño antepure jane;</gatha1>
    <gathalast line="55">Na deti tesaṃ dhanadhaññaṃ, muddito parihāyati.</gathalast>
    <hangnum line="56" number="17"></hangnum>
    <gatha1 line="57"> ‘‘‘Evamevāhaṃ puññakāmo, vipulaṃ disvāna dakkhiṇaṃ;</gatha1>
    <gathalast line="58">Yadi tassa dānaṃ na dadāmi, parihāyissāmi puññato’.</gathalast>
    <hangnum line="59" number="18"></hangnum>
    <gatha1 line="60"> ‘‘Evāhaṃ cintayitvāna, orohitvā upāhanā;</gatha1>
    <gathalast line="61">Tassa pādāni vanditvā, adāsiṃ chattupāhanaṃ.</gathalast>
    <hangnum line="62" number="19"></hangnum>
    <gatha1 line="63"> ‘‘Tenevāhaṃ <pageBreak edition="M" number="2.0387" /> sataguṇato, sukhumālo sukhedhito;</gatha1>
    <gathalast line="64">Api ca dānaṃ paripūrento, evaṃ tassa adāsaha’’nti.</gathalast>
    <centered line="65">Saṅkhacariyaṃ dutiyaṃ.</centered>
    <subhead line="66">3. Kururājacariyā</subhead>
    <hangnum line="67" number="20"></hangnum>
    <gatha1 line="68"> ‘‘Punāparaṃ yadā homi, <alternatives line="19" extra="" separator="false"><alternative source-abbr="vri" source="vipassana research institut">indapatthe</alternative><alternative source-abbr="sī." source="sri lanka">indapatte</alternative><alternative source-abbr="ka." source="cambodian">indapatte</alternative></alternatives>  puruttame;</gatha1>
    <gathalast line="69">Rājā dhanañcayo nāma, kusale dasahupāgato.</gathalast>
    <hangnum line="70" number="21"></hangnum>
    <gatha1 line="71"> ‘‘Kaliṅgaraṭṭhavisayā, brāhmaṇā upagañchu maṃ;</gatha1>
    <gathalast line="72">Āyācuṃ maṃ hatthināgaṃ, dhaññaṃ maṅgalasammataṃ.</gathalast>
    <hangnum line="73" number="22"></hangnum>
    <gatha1 line="74"> ‘‘‘Avuṭṭhiko janapado, dubbhikkho chātako mahā;</gatha1>
    <gathalast line="75">Dadāhi pavaraṃ nāgaṃ, nīlaṃ añjanasavhayaṃ.</gathalast>
    <hangnum line="76" number="23"></hangnum>
    <gatha1 line="77"> ‘‘‘Na <pageBreak edition="T" number="2.0554" /><pageBreak edition="P" number="0.0075" /> me yācakamanuppatte, paṭikkhepo anucchavo;</gatha1>
    <gathalast line="78">Mā me bhijji samādānaṃ, dassāmi vipulaṃ gajaṃ’.</gathalast>
    <hangnum line="79" number="24"></hangnum>
    <gatha1 line="80"> ‘‘Nāgaṃ gahetvā soṇḍāya, <alternatives line="27" extra="" separator="false"><alternative source-abbr="vri" source="vipassana research institut">bhiṅgāre</alternative><alternative source-abbr="sī." source="sri lanka">bhiṅkāre</alternative></alternatives>  ratanāmaye;</gatha1>
    <gathalast line="81">Jalaṃ hatthe ākiritvā, brāhmaṇānaṃ adaṃ gajaṃ.</gathalast>
    <hangnum line="82" number="25"></hangnum>
    <gatha1 line="83"> ‘‘Tassa nāge padinnamhi, amaccā etadabravuṃ;</gatha1>
    <gathalast line="84">‘Kiṃ nu tuyhaṃ varaṃ nāgaṃ, yācakānaṃ padassasi.</gathalast>
    <hangnum line="85" number="26"></hangnum>
    <gatha1 line="86"> ‘‘‘Dhaññaṃ <pageBreak edition="V" number="2.0374" /> maṅgalasampannaṃ, saṅgāmavijayuttamaṃ;</gatha1>
    <gathalast line="87">Tasmiṃ nāge padinnamhi, kiṃ te rajjaṃ karissati.</gathalast>
    <hangnum line="88" number="27"></hangnum>
    <gatha1 line="89"> ‘‘‘Rajjampi me dade sabbaṃ, sarīraṃ dajjamattano;</gatha1>
    <gathalast line="90">Sabbaññutaṃ piyaṃ mayhaṃ, tasmā nāgaṃ adāsaha’’’nti.</gathalast>
    <centered line="91">Kururājacariyaṃ tatiyaṃ.</centered>
    <subhead line="92">4. Mahāsudassanacariyā</subhead>
    <hangnum line="93" number="28"></hangnum>
    <gatha1 line="94"> ‘‘Kusāvatimhi nagare, yadā āsiṃ mahīpati;</gatha1>
    <gathalast line="95">Mahāsudassano nāma, cakkavattī mahabbalo.</gathalast>
    <hangnum line="96" number="29"></hangnum>
    <gatha1 line="97"> ‘‘Tatthāhaṃ <pageBreak edition="M" number="2.0388" /> divase tikkhattuṃ, ghosāpemi tahiṃ tahiṃ;</gatha1>
    <gathalast line="98">‘Ko kiṃ icchati pattheti, kassa kiṃ dīyatū dhanaṃ.</gathalast>
    <hangnum line="99" number="30"></hangnum>
    <gatha1 line="100"> ‘‘‘Ko chātako ko tasito, ko mālaṃ ko vilepanaṃ;</gatha1>
    <gathalast line="101">Nānārattāni vatthāni, ko naggo paridahissati.</gathalast>
    <hangnum line="102" number="31"></hangnum>
    <gatha1 line="103"> ‘‘‘Ko pathe chattamādeti, kopāhanā mudū subhā’;</gatha1>
    <gathalast line="104">Iti <pageBreak edition="T" number="2.0555" /> sāyañca pāto ca, ghosāpemi tahiṃ tahiṃ.</gathalast>
    <hangnum line="105" number="32"></hangnum>
    <gatha1 line="106"> ‘‘Na taṃ dasasu ṭhānesu, napi ṭhānasatesu vā;</gatha1>
    <gathalast line="107">Anekasataṭhānesu, paṭiyattaṃ yācake dhanaṃ.</gathalast>
    <hangnum line="108" number="33"></hangnum>
    <gatha1 line="109"> ‘‘Divā vā yadi vā rattiṃ, yadi eti vanibbako;</gatha1>
    <gathalast line="110">Laddhā yadicchakaṃ bhogaṃ, pūrahatthova gacchati.</gathalast>
    <hangnum line="111" number="34"></hangnum>
    <gatha1 line="112"> ‘‘Evarūpaṃ mahādānaṃ, adāsiṃ yāvajīvikaṃ;</gatha1>
    <gathalast line="113">Napāhaṃ dessaṃ dhanaṃ dammi, napi natthi nicayo mayi.</gathalast>
    <hangnum line="114" number="35"></hangnum>
    <gatha1 line="115"> ‘‘Yathāpi āturo nāma, rogato parimuttiyā;</gatha1>
    <gathalast line="116">Dhanena vejjaṃ tappetvā, rogato parimuccati.</gathalast>
    <hangnum line="117" number="36"></hangnum>
    <gatha1 line="118"> ‘‘Tathevāhaṃ jānamāno, paripūretumasesato;</gatha1>
    <gatha2 line="119">Ūnamanaṃ pūrayituṃ, demi dānaṃ vanibbake;</gatha2>
    <gathalast line="120">Nirālayo apaccāso, sambodhimanupattiyā’’ti.</gathalast>
    <centered line="121">Mahāsudassanacariyaṃ catutthaṃ.</centered>
    <subhead line="122">5. Mahāgovindacariyā</subhead>
    <hangnum line="123" number="37"></hangnum>
    <gatha1 line="124"> ‘‘Punāparaṃ <pageBreak edition="V" number="2.0375" /><pageBreak edition="P" number="0.0076" /> yadā homi, sattarājapurohito;</gatha1>
    <gathalast line="125">Pūjito naradevehi, mahāgovindabrāhmaṇo.</gathalast>
    <hangnum line="126" number="38"></hangnum>
    <gatha1 line="127"> ‘‘Tadāhaṃ sattarajjesu, yaṃ me āsi upāyanaṃ;</gatha1>
    <gathalast line="128">Tena demi mahādānaṃ, <alternatives line="35" extra="" separator="false"><alternative source-abbr="vri" source="vipassana research institut">akkhobbhaṃ</alternative><alternative source-abbr="syā." source="thai">akkhobhaṃ</alternative><alternative source-abbr="kaṃ." source="kaṃ.">akkhobhaṃ</alternative></alternatives>  sāgarūpamaṃ.</gathalast>
    <hangnum line="129" number="39"></hangnum>
    <gatha1 line="130"> ‘‘Na <pageBreak edition="T" number="2.0556" /><pageBreak edition="M" number="2.0389" /> me dessaṃ dhanaṃ dhaññaṃ, napi natthi nicayo mayi;</gatha1>
    <gathalast line="131">Sabbaññutaṃ piyaṃ mayhaṃ, tasmā demi varaṃ dhana’’nti.</gathalast>
    <centered line="132">Mahāgovindacariyaṃ pañcamaṃ.</centered>
    <subhead line="133">6. Nimirājacariyā</subhead>
    <hangnum line="134" number="40"></hangnum>
    <gatha1 line="135"> ‘‘Punāparaṃ yadā homi, mithilāyaṃ puruttame;</gatha1>
    <gathalast line="136">Nimi nāma mahārājā, paṇḍito kusalatthiko.</gathalast>
    <hangnum line="137" number="41"></hangnum>
    <gatha1 line="138"> ‘‘Tadāhaṃ māpayitvāna, catussālaṃ catummukhaṃ;</gatha1>
    <gathalast line="139">Tattha dānaṃ pavattesiṃ, migapakkhinarādinaṃ.</gathalast>
    <hangnum line="140" number="42"></hangnum>
    <gatha1 line="141"> ‘‘Acchādanañca sayanaṃ, annaṃ pānañca bhojanaṃ;</gatha1>
    <gathalast line="142">Abbocchinnaṃ karitvāna, mahādānaṃ pavattayiṃ.</gathalast>
    <hangnum line="143" number="43"></hangnum>
    <gatha1 line="144"> ‘‘Yathāpi sevako sāmiṃ, dhanahetumupāgato;</gatha1>
    <gathalast line="145">Kāyena vācā manasā, ārādhanīyamesati.</gathalast>
    <hangnum line="146" number="44"></hangnum>
    <gatha1 line="147"> ‘‘Tathevāhaṃ sabbabhave, pariyesissāmi bodhijaṃ;</gatha1>
    <gathalast line="148">Dānena satte tappetvā, icchāmi bodhimuttama’’nti.</gathalast>
    <centered line="149">Nimirājacariyaṃ chaṭṭhaṃ.</centered>
    <subhead line="150">7. Candakumāracariyā</subhead>
    <hangnum line="151" number="45"></hangnum>
    <gatha1 line="152"> ‘‘Punāparaṃ <pageBreak edition="V" number="2.0376" /><pageBreak edition="P" number="0.0077" /> yadā homi, ekarājassa atrajo;</gatha1>
    <gathalast line="153">Nagare pupphavatiyā, kumāro candasavhayo.</gathalast>
    <hangnum line="154" number="46"></hangnum>
    <gatha1 line="155"> ‘‘Tadāhaṃ <pageBreak edition="T" number="2.0557" /> yajanā mutto, nikkhanto yaññavāṭato;</gatha1>
    <gathalast line="156">Saṃvegaṃ janayitvāna, mahādānaṃ pavattayiṃ.</gathalast>
    <hangnum line="157" number="47"></hangnum>
    <gatha1 line="158"> ‘‘Nāhaṃ pivāmi khādāmi, napi bhuñjāmi bhojanaṃ;</gatha1>
    <gathalast line="159">Dakkhiṇeyye adatvāna, api chappañcarattiyo.</gathalast>
    <hangnum line="160" number="48"></hangnum>
    <gatha1 line="161"> ‘‘Yathāpi <pageBreak edition="M" number="2.0390" /> vāṇijo nāma, katvāna bhaṇḍasañcayaṃ;</gatha1>
    <gathalast line="162">Yattha lābho mahā hoti, <alternatives line="43" extra="" separator="true"><alternative source-abbr="vri" source="vipassana research institut">tattha taṃ</alternative><alternative source-abbr="sī." source="sri lanka">tattha naṃ</alternative><alternative source-abbr="ka." source="cambodian">tattha</alternative></alternatives>  harati bhaṇḍakaṃ.</gathalast>
    <hangnum line="163" number="49"></hangnum>
    <gatha1 line="164"> ‘‘Tatheva sakabhuttāpi, pare dinnaṃ mahapphalaṃ;</gatha1>
    <gathalast line="165">Tasmā parassa dātabbaṃ, satabhāgo bhavissati.</gathalast>
    <hangnum line="166" number="50"></hangnum>
    <gatha1 line="167"> ‘‘Etamatthavasaṃ ñatvā, demi dānaṃ bhavābhave;</gatha1>
    <gathalast line="168">Na paṭikkamāmi dānato, sambodhimanupattiyā’’ti.</gathalast>
    <centered line="169">Candakumāracariyaṃ sattamaṃ.</centered>
    <subhead line="170">8. Sivirājacariyā</subhead>
    <hangnum line="171" number="51"></hangnum>
    <gatha1 line="172"> ‘‘Ariṭṭhasavhaye nagare, sivināmāsi khattiyo;</gatha1>
    <gathalast line="173">Nisajja pāsādavare, evaṃ cintesahaṃ tadā.</gathalast>
    <hangnum line="174" number="52"></hangnum>
    <gatha1 line="175"> ‘‘‘Yaṃ kiñci mānusaṃ dānaṃ, adinnaṃ me na vijjati;</gatha1>
    <gathalast line="176">Yopi yāceyya maṃ cakkhuṃ, dadeyyaṃ avikampito’.</gathalast>
    <hangnum line="177" number="53"></hangnum>
    <gatha1 line="178"> ‘‘Mama saṅkappamaññāya, sakko devānamissaro;</gatha1>
    <gathalast line="179">Nisinno devaparisāya, idaṃ vacanamabravi.</gathalast>
    <hangnum line="180" number="54"></hangnum>
    <gatha1 line="181"> ‘‘‘Nisajja <pageBreak edition="T" number="2.0558" /> pāsādavare, sivirājā mahiddhiko;</gatha1>
    <gathalast line="182">Cintento vividhaṃ dānaṃ, adeyyaṃ so na passati.</gathalast>
    <hangnum line="183" number="55"></hangnum>
    <gatha1 line="184"> ‘‘‘Tathaṃ <pageBreak edition="V" number="2.0377" /> nu vitathaṃ netaṃ, handa vīmaṃsayāmi taṃ;</gatha1>
    <gathalast line="185">Muhuttaṃ āgameyyātha, yāva jānāmi taṃ manaṃ’.</gathalast>
    <hangnum line="186" number="56"></hangnum>
    <gatha1 line="187"> ‘‘Pavedhamāno palitasiro, <alternatives line="52" extra="" separator="false"><alternative source-abbr="vri" source="vipassana research institut">valigatto</alternative><alternative source-abbr="sī." source="sri lanka">valitagatto</alternative></alternatives>  jarāturo;</gatha1>
    <gathalast line="188">Andhavaṇṇova hutvāna, rājānaṃ upasaṅkami.</gathalast>
    <hangnum line="189" number="57"></hangnum>
    <gatha1 line="190"> ‘‘So <pageBreak edition="P" number="0.0078" /> tadā paggahetvāna, vāmaṃ dakkhiṇabāhu ca;</gatha1>
    <gathalast line="191">Sirasmiṃ añjaliṃ katvā, idaṃ vacanamabravi.</gathalast>
    <hangnum line="192" number="58"></hangnum>
    <gatha1 line="193"> ‘‘‘Yācāmi taṃ mahārāja, dhammika raṭṭhavaḍḍhana;</gatha1>
    <gathalast line="194">Tava dānaratā kitti, uggatā devamānuse.</gathalast>
    <hangnum line="195" number="59"></hangnum>
    <gatha1 line="196"> ‘‘‘Ubhopi <pageBreak edition="M" number="2.0391" /> nettā nayanā, andhā upahatā mama;</gatha1>
    <gathalast line="197">Ekaṃ me nayanaṃ dehi, tvampi ekena yāpaya’.</gathalast>
    <hangnum line="198" number="60"></hangnum>
    <gatha1 line="199"> ‘‘Tassāhaṃ vacanaṃ sutvā, haṭṭho saṃviggamānaso;</gatha1>
    <gathalast line="200">Katañjalī vedajāto, idaṃ vacanamabraviṃ.</gathalast>
    <hangnum line="201" number="61"></hangnum>
    <gatha1 line="202"> ‘‘‘Idānāhaṃ cintayitvāna, pāsādato idhāgato;</gatha1>
    <gathalast line="203">Tvaṃ mama cittamaññāya, nettaṃ yācitumāgato.</gathalast>
    <hangnum line="204" number="62"></hangnum>
    <gatha1 line="205"> ‘‘‘Aho me mānasaṃ siddhaṃ, saṅkappo paripūrito;</gatha1>
    <gathalast line="206">Adinnapubbaṃ dānavaraṃ, ajja dassāmi yācake.</gathalast>
    <hangnum line="207" number="63"></hangnum>
    <gatha1 line="208"> ‘‘‘Ehi sivaka uṭṭhehi, mā dandhayi mā pavedhayi;</gatha1>
    <gathalast line="209">Ubhopi nayanaṃ dehi, uppāṭetvā vaṇibbake’.</gathalast>
    <hangnum line="210" number="64"></hangnum>
    <gatha1 line="211"> ‘‘Tato <pageBreak edition="T" number="2.0559" /> so codito mayhaṃ, sivako vacanaṃ karo;</gatha1>
    <gathalast line="212">Uddharitvāna pādāsi, tālamiñjaṃva yācake.</gathalast>
    <hangnum line="213" number="65"></hangnum>
    <gatha1 line="214"> ‘‘Dadamānassa dentassa, dinnadānassa me sato;</gatha1>
    <gathalast line="215">Cittassa aññathā natthi, bodhiyāyeva kāraṇā.</gathalast>
    <hangnum line="216" number="66"></hangnum>
    <gatha1 line="217"> ‘‘Na me dessā ubho cakkhū, attā na me na dessiyo;</gatha1>
    <gathalast line="218">Sabbaññutaṃ piyaṃ mayhaṃ, tasmā cakkhuṃ adāsaha’’nti.</gathalast>
    <centered line="219">Sivirājacariyaṃ aṭṭhamaṃ.</centered>
    <subhead line="220">9. Vessantaracariyā</subhead>
    <hangnum line="221" number="67"></hangnum>
    <gatha1 line="222"> ‘‘Yā <pageBreak edition="V" number="2.0378" /> me ahosi janikā, <alternatives line="60" extra="" separator="false"><alternative source-abbr="vri" source="vipassana research institut">phussatī</alternative><alternative source-abbr="sī." source="sri lanka">phusatī</alternative></alternatives>  nāma khattiyā;</gatha1>
    <gathalast line="223">Sā atītāsu jātīsu, sakkassa mahesī piyā.</gathalast>
    <hangnum line="224" number="68"></hangnum>
    <gatha1 line="225"> ‘‘Tassā āyukkhayaṃ ñatvā, devindo etadabravi;</gatha1>
    <gathalast line="226">‘Dadāmi te dasa vare, varabhadde yadicchasi’.</gathalast>
    <hangnum line="227" number="69"></hangnum>
    <gatha1 line="228"> ‘‘Evaṃ vuttā ca sā devī, sakkaṃ punidamabravi;</gatha1>
    <gatha2 line="229">‘Kiṃ nu me aparādhatthi, kiṃ nu dessā ahaṃ tava;</gatha2>
    <gathalast line="230">Rammā cāvesi maṃ ṭhānā, vātova dharaṇīruhaṃ’.</gathalast>
    <hangnum line="231" number="70"></hangnum>
    <gatha1 line="232"> ‘‘Evaṃ <pageBreak edition="M" number="2.0392" /> vutto ca so sakko, puna tassidamabravi;</gatha1>
    <gathalast line="233">‘Na ceva te kataṃ pāpaṃ, na ca me tvaṃsi appiyā.</gathalast>
    <hangnum line="234" number="71"></hangnum>
    <gatha1 line="235"> ‘‘‘Ettakaṃyeva <pageBreak edition="P" number="0.0079" /> te āyu, cavanakālo bhavissati;</gatha1>
    <gathalast line="236">Paṭiggaṇha mayā dinne, vare dasa varuttame’.</gathalast>
    <hangnum line="237" number="72"></hangnum>
    <gatha1 line="238"> ‘‘Sakkena <pageBreak edition="T" number="2.0560" /> sā dinnavarā, tuṭṭhahaṭṭhā pamoditā;</gatha1>
    <gathalast line="239">Mamaṃ abbhantaraṃ katvā, phussatī dasa vare varī.</gathalast>
    <hangnum line="240" number="73"></hangnum>
    <gatha1 line="241"> ‘‘Tato cutā sā phussatī, khattiye upapajjatha;</gatha1>
    <gathalast line="242">Jetuttaramhi nagare, sañjayena samāgami.</gathalast>
    <hangnum line="243" number="74"></hangnum>
    <gatha1 line="244"> ‘‘Yadāhaṃ phussatiyā kucchiṃ, okkanto piyamātuyā;</gatha1>
    <gathalast line="245">Mama tejena me mātā, sadā dānaratā ahu.</gathalast>
    <hangnum line="246" number="75"></hangnum>
    <gatha1 line="247"> ‘‘Adhane āture jiṇṇe, yācake <alternatives line="68" extra="" separator="false"><alternative source-abbr="vri" source="vipassana research institut">addhike</alternative><alternative source-abbr="ka." source="cambodian">pathike</alternative></alternatives>  jane;</gatha1>
    <gathalast line="248">Samaṇe brāhmaṇe khīṇe, deti dānaṃ akiñcane.</gathalast>
    <hangnum line="249" number="76"></hangnum>
    <gatha1 line="250"> ‘‘Dasa māse dhārayitvāna, karonte puraṃ padakkhiṇaṃ;</gatha1>
    <gathalast line="251">Vessānaṃ vīthiyā majjhe, janesi phussatī mamaṃ.</gathalast>
    <hangnum line="252" number="77"></hangnum>
    <gatha1 line="253"> ‘‘Na mayhaṃ mattikaṃ nāmaṃ, napi pettikasambhavaṃ;</gatha1>
    <gathalast line="254">Jātettha vessavīthiyā, tasmā vessantaro ahu.</gathalast>
    <hangnum line="255" number="78"></hangnum>
    <gatha1 line="256"> ‘‘Yadāhaṃ dārako homi, jātiyā aṭṭhavassiko;</gatha1>
    <gathalast line="257">Tadā nisajja pāsāde, dānaṃ dātuṃ vicintayiṃ.</gathalast>
    <hangnum line="258" number="79"></hangnum>
    <gatha1 line="259"> ‘‘‘Hadayaṃ <pageBreak edition="V" number="2.0379" /> dadeyyaṃ cakkhuṃ, maṃsampi rudhirampi ca;</gatha1>
    <gathalast line="260">Dadeyyaṃ kāyaṃ sāvetvā, yadi koci yācaye mamaṃ’.</gathalast>
    <hangnum line="261" number="80"></hangnum>
    <gatha1 line="262"> ‘‘Sabhāvaṃ cintayantassa, akampitamasaṇṭhitaṃ;</gatha1>
    <gathalast line="263">Akampi tattha pathavī, sineruvanavaṭaṃsakā.</gathalast>
    <hangnum line="264" number="81"></hangnum>
    <gatha1 line="265"> ‘‘Anvaddhamāse pannarase, puṇṇamāse uposathe;</gatha1>
    <gathalast line="266">Paccayaṃ nāgamāruyha, dānaṃ dātuṃ upāgamiṃ.</gathalast>
    <hangnum line="267" number="82"></hangnum>
    <gatha1 line="268"> ‘‘Kaliṅgaraṭṭhavisayā <pageBreak edition="T" number="2.0561" />, brāhmaṇā upagañchu maṃ;</gatha1>
    <gathalast line="269">Ayācuṃ maṃ hatthināgaṃ, dhaññaṃ maṅgalasammataṃ.</gathalast>
    <hangnum line="270" number="83"></hangnum>
    <gatha1 line="271"> ‘‘Avuṭṭhiko <pageBreak edition="M" number="2.0393" /> janapado, dubbhikkho chātako mahā;</gatha1>
    <gathalast line="272">Dadāhi pavaraṃ nāgaṃ, sabbasetaṃ gajuttamaṃ.</gathalast>
    <hangnum line="273" number="84"></hangnum>
    <gatha1 line="274"> ‘‘Dadāmi na vikampāmi, yaṃ maṃ yācanti brāhmaṇā;</gatha1>
    <gathalast line="275">Santaṃ <alternatives line="76" extra="" separator="false"><alternative source-abbr="vri" source="vipassana research institut">nappatigūhāmi</alternative><alternative source-abbr="sī." source="sri lanka">nappatiguyhāmi</alternative><alternative source-abbr="ka." source="cambodian">nappatiguyhāmi</alternative></alternatives> , dāne me ramate mano.</gathalast>
    <hangnum line="276" number="85"></hangnum>
    <gatha1 line="277"> ‘‘Na me yācakamanuppatte, paṭikkhepo anucchavo;</gatha1>
    <gathalast line="278">‘Mā me bhijji samādānaṃ, dassāmi vipulaṃ gajaṃ’.</gathalast>
    <hangnum line="279" number="86"></hangnum>
    <gatha1 line="280"> ‘‘Nāgaṃ gahetvā soṇḍāya, bhiṅgāre ratanāmaye;</gatha1>
    <gathalast line="281">Jalaṃ hatthe ākiritvā, brāhmaṇānaṃ adaṃ gajaṃ.</gathalast>
    <hangnum line="282" number="87"></hangnum>
    <gatha1 line="283"> ‘‘Punāparaṃ dadantassa, sabbasetaṃ gajuttamaṃ;</gatha1>
    <gathalast line="284">Tadāpi pathavī kampi, sineruvanavaṭaṃsakā.</gathalast>
    <hangnum line="285" number="88"></hangnum>
    <gatha1 line="286"> ‘‘Tassa nāgassa dānena, sivayo kuddhā samāgatā;</gatha1>
    <gathalast line="287">Pabbājesuṃ sakā raṭṭhā, ‘vaṅkaṃ gacchatu pabbataṃ’.</gathalast>
    <hangnum line="288" number="89"></hangnum>
    <gatha1 line="289"> ‘‘Tesaṃ nicchubhamānānaṃ, akampitthamasaṇṭhitaṃ;</gatha1>
    <gathalast line="290">Mahādānaṃ pavattetuṃ, ekaṃ varamayācisaṃ.</gathalast>
    <hangnum line="291" number="90"></hangnum>
    <gatha1 line="292"> ‘‘Yācitā <pageBreak edition="P" number="0.0080" /> sivayo sabbe, ekaṃ varamadaṃsu me;</gatha1>
    <gathalast line="293">Sāvayitvā kaṇṇabheriṃ, mahādānaṃ dadāmahaṃ.</gathalast>
    <hangnum line="294" number="91"></hangnum>
    <gatha1 line="295"> ‘‘Athettha vattatī saddo, tumulo bheravo mahā;</gatha1>
    <gathalast line="296">Dānenimaṃ nīharanti, puna dānaṃ dadātayaṃ.</gathalast>
    <hangnum line="297" number="92"></hangnum>
    <gatha1 line="298"> ‘‘Hatthiṃ <pageBreak edition="T" number="2.0562" /> asse rathe datvā, dāsiṃ dāsaṃ gavaṃ dhanaṃ;</gatha1>
    <gathalast line="299">Mahādānaṃ daditvāna, nagarā nikkhamiṃ tadā.</gathalast>
    <hangnum line="300" number="93"></hangnum>
    <gatha1 line="301"> ‘‘Nikkhamitvāna <pageBreak edition="V" number="2.0380" /> nagarā, nivattitvā vilokite;</gatha1>
    <gathalast line="302">Tadāpi pathavī kampi, sineruvanavaṭaṃsakā.</gathalast>
    <hangnum line="303" number="94"></hangnum>
    <gatha1 line="304"> ‘‘Catuvāhiṃ rathaṃ datvā, ṭhatvā cātummahāpathe;</gatha1>
    <gathalast line="305">Ekākiyo adutiyo, maddideviṃ idamabraviṃ.</gathalast>
    <hangnum line="306" number="95"></hangnum>
    <gatha1 line="307"> ‘‘‘Tvaṃ maddi kaṇhaṃ gaṇhāhi, lahukā esā kaniṭṭhikā;</gatha1>
    <gathalast line="308">Ahaṃ jāliṃ gahessāmi, garuko bhātiko hi so’.</gathalast>
    <hangnum line="309" number="96"></hangnum>
    <gatha1 line="310"> ‘‘Padumaṃ <pageBreak edition="M" number="2.0394" /> puṇḍarīkaṃva, maddī kaṇhājinaggahī;</gatha1>
    <gathalast line="311">Ahaṃ suvaṇṇabimbaṃva, jāliṃ khattiyamaggahiṃ.</gathalast>
    <hangnum line="312" number="97"></hangnum>
    <gatha1 line="313"> ‘‘Abhijātā sukhumālā, khattiyā caturo janā;</gatha1>
    <gathalast line="314">Visamaṃ samaṃ akkamantā, vaṅkaṃ gacchāma pabbataṃ.</gathalast>
    <hangnum line="315" number="98"></hangnum>
    <gatha1 line="316"> ‘‘Ye keci manujā enti, anumagge paṭippathe;</gatha1>
    <gathalast line="317">Maggante paṭipucchāma, ‘kuhiṃ <alternatives line="84" extra="" separator="false"><alternative source-abbr="vri" source="vipassana research institut">vaṅkanta</alternative><alternative source-abbr="sī." source="sri lanka">vaṅkata</alternative></alternatives>  pabbato’.</gathalast>
    <hangnum line="318" number="99"></hangnum>
    <gatha1 line="319"> ‘‘Te tattha amhe passitvā, karuṇaṃ giramudīrayuṃ;</gatha1>
    <gathalast line="320">Dukkhaṃ te paṭivedenti, dūre vaṅkantapabbato.</gathalast>
    <hangnum line="321" number="100"></hangnum>
    <gatha1 line="322"> ‘‘Yadi passanti pavane, dārakā phaline dume;</gatha1>
    <gathalast line="323">Tesaṃ phalānaṃ hetumhi, uparodanti dārakā.</gathalast>
    <hangnum line="324" number="101"></hangnum>
    <gatha1 line="325"> ‘‘Rodante dārake disvā, <alternatives line="92" extra="" separator="false"><alternative source-abbr="vri" source="vipassana research institut">ubbiddhā</alternative><alternative source-abbr="syā." source="thai">ubbiggā</alternative><alternative source-abbr="kaṃ." source="kaṃ.">ubbiggā</alternative></alternatives>  vipulā dumā;</gatha1>
    <gathalast line="326">Sayamevoṇamitvāna, upagacchanti dārake.</gathalast>
    <hangnum line="327" number="102"></hangnum>
    <gatha1 line="328"> ‘‘Idaṃ <pageBreak edition="T" number="2.0563" /> acchariyaṃ disvā, abbhutaṃ lomahaṃsanaṃ;</gatha1>
    <gathalast line="329"><alternatives line="100" extra="" separator="false"><alternative source-abbr="vri" source="vipassana research institut">Sāhukāraṃ</alternative><alternative source-abbr="sabbattha" source="sabbattha">sādhukāraṃ</alternative></alternatives>  pavattesi, maddī sabbaṅgasobhanā.</gathalast>
    <hangnum line="330" number="103"></hangnum>
    <gatha1 line="331"> ‘‘Accheraṃ vata lokasmiṃ, abbhutaṃ lomahaṃsanaṃ;</gatha1>
    <gathalast line="332">Vessantarassa tejena, sayamevoṇatā dumā.</gathalast>
    <hangnum line="333" number="104"></hangnum>
    <gatha1 line="334"> ‘‘Saṅkhipiṃsu pathaṃ yakkhā, anukampāya dārake;</gatha1>
    <gathalast line="335"><alternatives line="108" extra="" separator="false"><alternative source-abbr="vri" source="vipassana research institut">Nikkhantadivaseneva</alternative><alternative source-abbr="sī." source="sri lanka">nikkhantadivaseyeva</alternative></alternatives> , cetaraṭṭhamupāgamuṃ.</gathalast>
    <hangnum line="336" number="105"></hangnum>
    <gatha1 line="337"> ‘‘Saṭṭhirājasahassāni, tadā vasanti mātule;</gatha1>
    <gathalast line="338">Sabbe pañjalikā hutvā, rodamānā upāgamuṃ.</gathalast>
    <hangnum line="339" number="106"></hangnum>
    <gatha1 line="340"> ‘‘Tattha vattetvā sallāpaṃ, cetehi cetaputtehi;</gatha1>
    <gathalast line="341">Te tato nikkhamitvāna, vaṅkaṃ agamu pabbataṃ.</gathalast>
    <hangnum line="342" number="107"></hangnum>
    <gatha1 line="343"> ‘‘Āmantayitvā <pageBreak edition="V" number="2.0381" /> devindo, <alternatives line="116" extra="" separator="false"><alternative source-abbr="vri" source="vipassana research institut">vissakammaṃ</alternative><alternative source-abbr="ka." source="cambodian">visukammaṃ</alternative></alternatives>  mahiddhikaṃ;</gatha1>
    <gathalast line="344">Assamaṃ sukataṃ rammaṃ, paṇṇasālaṃ sumāpaya.</gathalast>
    <hangnum line="345" number="108"></hangnum>
    <gatha1 line="346"> ‘‘Sakkassa vacanaṃ sutvā, vissakammo mahiddhiko;</gatha1>
    <gathalast line="347">Assamaṃ <pageBreak edition="P" number="0.0081" /> sukataṃ rammaṃ, paṇṇasālaṃ sumāpayi.</gathalast>
    <hangnum line="348" number="109"></hangnum>
    <gatha1 line="349"> ‘‘Ajjhogāhetvā <pageBreak edition="M" number="2.0395" /> pavanaṃ, appasaddaṃ nirākulaṃ;</gatha1>
    <gathalast line="350">Caturo janā mayaṃ tattha, vasāma pabbatantare.</gathalast>
    <hangnum line="351" number="110"></hangnum>
    <gatha1 line="352"> ‘‘Ahañca maddidevī ca, jālī kaṇhājinā cubho;</gatha1>
    <gathalast line="353">Aññamaññaṃ sokanudā, vasāma assame tadā.</gathalast>
    <hangnum line="354" number="111"></hangnum>
    <gatha1 line="355"> ‘‘Dārake anurakkhanto, asuñño homi assame;</gatha1>
    <gathalast line="356">Maddī phalaṃ āharitvā, poseti sā tayo jane.</gathalast>
    <hangnum line="357" number="112"></hangnum>
    <gatha1 line="358"> ‘‘Pavane <pageBreak edition="T" number="2.0564" /> vasamānassa, addhiko maṃ upāgami;</gatha1>
    <gathalast line="359">Āyāci puttake mayhaṃ, jāliṃ kaṇhājinaṃ cubho.</gathalast>
    <hangnum line="360" number="113"></hangnum>
    <gatha1 line="361"> ‘‘Yācakaṃ upagataṃ disvā, hāso me upapajjatha;</gatha1>
    <gathalast line="362">Ubho putte gahetvāna, adāsiṃ brāhmaṇe tadā.</gathalast>
    <hangnum line="363" number="114"></hangnum>
    <gatha1 line="364"> ‘‘Sake putte cajantassa, jūjake brāhmaṇe yadā;</gatha1>
    <gathalast line="365">Tadāpi pathavī kampi, sineruvanavaṭaṃsakā.</gathalast>
    <hangnum line="366" number="115"></hangnum>
    <gatha1 line="367"> ‘‘Punadeva sakko oruyha, hutvā brāhmaṇasannibho;</gatha1>
    <gathalast line="368">Āyāci maṃ maddideviṃ, sīlavantiṃ patibbataṃ.</gathalast>
    <hangnum line="369" number="116"></hangnum>
    <gatha1 line="370"> ‘‘Maddiṃ hatthe gahetvāna, udakañjali pūriya;</gatha1>
    <gathalast line="371">Pasannamanasaṅkappo, tassa maddiṃ adāsahaṃ.</gathalast>
    <hangnum line="372" number="117"></hangnum>
    <gatha1 line="373"> ‘‘Maddiyā dīyamānāya, gagane devā pamoditā;</gatha1>
    <gathalast line="374">Tadāpi pathavī kampi, sineruvanavaṭaṃsakā.</gathalast>
    <hangnum line="375" number="118"></hangnum>
    <gatha1 line="376"> ‘‘Jāliṃ kaṇhājinaṃ dhītaṃ, maddideviṃ patibbataṃ;</gatha1>
    <gathalast line="377">Cajamāno na cintesiṃ, bodhiyāyeva kāraṇā.</gathalast>
    <hangnum line="378" number="119"></hangnum>
    <gatha1 line="379"> ‘‘Na me dessā ubho puttā, maddidevī na dessiyā;</gatha1>
    <gathalast line="380">Sabbaññutaṃ piyaṃ mayhaṃ, tasmā piye adāsahaṃ.</gathalast>
    <hangnum line="381" number="120"></hangnum>
    <gatha1 line="382"> ‘‘Punāparaṃ brahāraññe, mātāpitusamāgame;</gatha1>
    <gathalast line="383">Karuṇaṃ paridevante, sallapante sukhaṃ dukhaṃ.</gathalast>
    <hangnum line="384" number="121"></hangnum>
    <gatha1 line="385"> ‘‘Hirottappena <pageBreak edition="V" number="2.0382" /> <alternatives line="124" extra="" separator="false"><alternative source-abbr="vri" source="vipassana research institut">garunā</alternative><alternative source-abbr="syā." source="thai">garunaṃ</alternative><alternative source-abbr="ka." source="cambodian">garunaṃ</alternative></alternatives> , ubhinnaṃ upasaṅkami;</gatha1>
    <gathalast line="386">Tadāpi pathavī kampi, sineruvanavaṭaṃsakā.</gathalast>
    <hangnum line="387" number="122"></hangnum>
    <gatha1 line="388"> ‘‘Punāparaṃ <pageBreak edition="T" number="2.0565" /><pageBreak edition="M" number="2.0396" /> brahāraññā, nikkhamitvā sañātibhi;</gatha1>
    <gathalast line="389">Pavisāmi puraṃ rammaṃ, jetuttaraṃ puruttamaṃ.</gathalast>
    <hangnum line="390" number="123"></hangnum>
    <gatha1 line="391"> ‘‘Ratanāni satta vassiṃsu, mahāmegho pavassatha;</gatha1>
    <gathalast line="392">Tadāpi pathavī kampi, sineruvanavaṭaṃsakā.</gathalast>
    <hangnum line="393" number="124"></hangnum>
    <gatha1 line="394"> ‘‘Acetanāyaṃ pathavī, aviññāya sukhaṃ dukhaṃ;</gatha1>
    <gathalast line="395">Sāpi dānabalā mayhaṃ, sattakkhattuṃ pakampathā’’ti.</gathalast>
    <centered line="396">Vessantaracariyaṃ navamaṃ.</centered>
    <subhead line="397">10. Sasapaṇḍitacariyā</subhead>
    <hangnum line="398" number="125"></hangnum>
    <gatha1 line="399"> ‘‘Punāparaṃ <pageBreak edition="P" number="0.0082" /> yadā homi, sasako pavanacārako;</gatha1>
    <gathalast line="400">Tiṇapaṇṇasākaphalabhakkho, paraheṭhanavivajjito.</gathalast>
    <hangnum line="401" number="126"></hangnum>
    <gatha1 line="402"> ‘‘Makkaṭo ca siṅgālo ca, suttapoto cahaṃ tadā;</gatha1>
    <gathalast line="403">Vasāma ekasāmantā, sāyaṃ pāto ca <alternatives line="132" extra="" separator="false"><alternative source-abbr="vri" source="vipassana research institut">dissare</alternative><alternative source-abbr="ka." source="cambodian">sāyaṃ pāto padissare</alternative></alternatives> .</gathalast>
    <hangnum line="404" number="127"></hangnum>
    <gatha1 line="405"> ‘‘Ahaṃ te anusāsāmi, kiriye kalyāṇapāpake;</gatha1>
    <gathalast line="406">‘Pāpāni parivajjetha, kalyāṇe abhinivissatha’.</gathalast>
    <hangnum line="407" number="128"></hangnum>
    <gatha1 line="408"> ‘‘Uposathamhi divase, candaṃ disvāna pūritaṃ;</gatha1>
    <gathalast line="409">Etesaṃ tattha ācikkhiṃ, divaso ajjuposatho.</gathalast>
    <hangnum line="410" number="129"></hangnum>
    <gatha1 line="411"> ‘‘Dānāni paṭiyādetha, dakkhiṇeyyassa dātave;</gatha1>
    <gathalast line="412">Datvā dānaṃ dakkhiṇeyye, upavassathuposathaṃ.</gathalast>
    <hangnum line="413" number="130"></hangnum>
    <gatha1 line="414"> ‘‘Te <pageBreak edition="T" number="2.0566" /> me sādhūti vatvāna, yathāsatti yathābalaṃ;</gatha1>
    <gathalast line="415">Dānāni paṭiyādetvā, dakkhiṇeyyaṃ <alternatives line="140" extra="" separator="false"><alternative source-abbr="vri" source="vipassana research institut">gavesisuṃ</alternative><alternative source-abbr="ka." source="cambodian">gavesayyuṃ</alternative></alternatives> .</gathalast>
    <hangnum line="416" number="131"></hangnum>
    <gatha1 line="417"> ‘‘Ahaṃ nisajja cintesiṃ, dānaṃ dakkhiṇanucchavaṃ;</gatha1>
    <gathalast line="418">‘Yadihaṃ labhe dakkhiṇeyyaṃ, kiṃ me dānaṃ bhavissati.</gathalast>
    <hangnum line="419" number="132"></hangnum>
    <gatha1 line="420"> ‘‘‘Na <pageBreak edition="V" number="2.0383" /> me atthi tilā muggā, māsā vā taṇḍulā ghataṃ;</gatha1>
    <gathalast line="421">Ahaṃ tiṇena yāpemi, na sakkā tiṇa dātave.</gathalast>
    <hangnum line="422" number="133"></hangnum>
    <gatha1 line="423"> ‘‘‘Yadi <pageBreak edition="M" number="2.0397" /> koci eti dakkhiṇeyyo, bhikkhāya mama santike;</gatha1>
    <gathalast line="424">Dajjāhaṃ sakamattānaṃ, na so tuccho gamissati’.</gathalast>
    <hangnum line="425" number="134"></hangnum>
    <gatha1 line="426"> ‘‘Mama saṅkappamaññāya, sakko brāhmaṇavaṇṇinā;</gatha1>
    <gathalast line="427">Āsayaṃ me upāgacchi, dānavīmaṃsanāya me.</gathalast>
    <hangnum line="428" number="135"></hangnum>
    <gatha1 line="429"> ‘‘Tamahaṃ disvāna santuṭṭho, idaṃ vacanamabraviṃ;</gatha1>
    <gathalast line="430">‘Sādhu khosi anuppatto, ghāsahetu mamantike.</gathalast>
    <hangnum line="431" number="136"></hangnum>
    <gatha1 line="432"> ‘‘‘Adinnapubbaṃ dānavaraṃ, ajja dassāmi te ahaṃ;</gatha1>
    <gathalast line="433">Tuvaṃ sīlaguṇūpeto, ayuttaṃ te paraheṭhanaṃ.</gathalast>
    <hangnum line="434" number="137"></hangnum>
    <gatha1 line="435"> ‘‘‘Ehi aggiṃ padīpehi, nānākaṭṭhe samānaya;</gatha1>
    <gathalast line="436">Ahaṃ pacissamattānaṃ, pakkaṃ tvaṃ bhakkhayissasi’.</gathalast>
    <hangnum line="437" number="138"></hangnum>
    <gatha1 line="438"> ‘‘‘Sādhū’ti so haṭṭhamano, nānākaṭṭhe samānayi;</gatha1>
    <gathalast line="439">Mahantaṃ akāsi citakaṃ, katvā aṅgāragabbhakaṃ.</gathalast>
    <hangnum line="440" number="139"></hangnum>
    <gatha1 line="441"> ‘‘Aggiṃ tattha padīpesi, yathā so khippaṃ mahā bhave;</gatha1>
    <gathalast line="442">Phoṭetvā rajagate gatte, ekamantaṃ upāvisiṃ.</gathalast>
    <hangnum line="443" number="140"></hangnum>
    <gatha1 line="444"> ‘‘Yadā <pageBreak edition="T" number="2.0567" /> mahākaṭṭhapuñjo, āditto <alternatives line="148" extra="" separator="true"><alternative source-abbr="vri" source="vipassana research institut">dhamadhamāyati</alternative><alternative source-abbr="sī." source="sri lanka">dhumadhumāyati</alternative><alternative source-abbr="ka." source="cambodian">dhamamāyati</alternative></alternatives> ;</gatha1>
    <gathalast line="445">Taduppatitvā papatiṃ, majjhe jālasikhantare.</gathalast>
    <hangnum line="446" number="141"></hangnum>
    <gatha1 line="447"> ‘‘Yathā <pageBreak edition="P" number="0.0083" /> sītodakaṃ nāma, paviṭṭhaṃ yassa kassaci;</gatha1>
    <gathalast line="448">Sameti darathapariḷāhaṃ, assādaṃ deti pīti ca.</gathalast>
    <hangnum line="449" number="142"></hangnum>
    <gatha1 line="450"> ‘‘Tatheva jalitaṃ aggiṃ, paviṭṭhassa mamaṃ tadā;</gatha1>
    <gathalast line="451">Sabbaṃ sameti darathaṃ, yathā sītodakaṃ viya.</gathalast>
    <hangnum line="452" number="143"></hangnum>
    <gatha1 line="453"> ‘‘Chaviṃ cammaṃ maṃsaṃ nhāruṃ, aṭṭhiṃ hadayabandhanaṃ;</gatha1>
    <gathalast line="454">Kevalaṃ sakalaṃ kāyaṃ, brāhmaṇassa adāsaha’’nti.</gathalast>
    <centered line="455">Sasapaṇḍitacariyaṃ dasamaṃ.</centered>
    <centered line="456">Akittivaggo paṭhamo.</centered>
    <paragraph line="457">Tassuddānaṃ <pageBreak edition="V" number="2.0384" /> –</paragraph>
    <gatha1 line="458">Akittibrāhmaṇo <pageBreak edition="M" number="2.0398" /> saṅkho, kururājā dhanañcayo;</gatha1>
    <gathalast line="459">Mahāsudassano rājā, mahāgovindabrāhmaṇo.</gathalast>
    <gatha1 line="460">Nimi candakumāro ca, sivi vessantaro saso;</gatha1>
    <gathalast line="461">Ahameva tadā āsiṃ, yo te dānavare adā.</gathalast>
    <gatha1 line="462">Ete dānaparikkhārā, ete dānassa pāramī;</gatha1>
    <gathalast line="463">Jīvitaṃ yācake datvā, imaṃ pārami pūrayiṃ.</gathalast>
    <gatha1 line="464">Bhikkhāya upagataṃ disvā, sakattānaṃ pariccajiṃ;</gatha1>
    <gathalast line="465">Dānena me samo natthi, esā me dānapāramīti.</gathalast>
    <centered line="466">Dānapāraminiddeso niṭṭhito.</centered>
  </content>
</document>