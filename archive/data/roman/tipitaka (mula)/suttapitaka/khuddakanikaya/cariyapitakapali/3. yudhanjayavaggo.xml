<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="pali text society" source-abbr="pī."/>
      <version source="sabbattha" source-abbr="sabbattha"/>
    </versions>
    <normativeSource>http://tipitaka.org/romn/cscd/s0512m.mul2.xml</normativeSource>
    <source>roman/tipitaka (mula)/suttapitaka/khuddakanikaya/cariyapitakapali/3. yudhanjayavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/cariyapitakapali</directory>
    <basename>3. yudhanjayavaggo</basename>
    <titlePath>3. Yudhañjayavaggo - Cariyāpiṭakapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Yudhañjayavaggo</chapter>
    <subhead line="2">1. Yudhañjayacariyā</subhead>
    <hangnum line="3" number="1"></hangnum>
    <gatha1 line="4"> ‘‘Yadāhaṃ <pageBreak edition="Myanmar" number="2.0408" /><pageBreak edition="Vipassana Research Institut" number="2.0394" /><pageBreak edition="Pali Text Society" number="0.0092" /> amitayaso, rājaputto yudhañjayo;</gatha1>
    <gathalast line="5">Ussāvabinduṃ sūriyātape, patitaṃ disvāna saṃvijiṃ.</gathalast>
    <hangnum line="6" number="2"></hangnum>
    <gatha1 line="7"> ‘‘Taññevādhipatiṃ katvā, saṃvegamanubrūhayiṃ;</gatha1>
    <gathalast line="8">Mātāpitū ca vanditvā, pabbajjamanuyācahaṃ.</gathalast>
    <hangnum line="9" number="3"></hangnum>
    <gatha1 line="10"> ‘‘Yācanti maṃ pañjalikā, sanegamā saraṭṭhakā;</gatha1>
    <gathalast line="11">‘Ajjeva putta paṭipajja, iddhaṃ phītaṃ mahāmahiṃ’.</gathalast>
    <hangnum line="12" number="4"></hangnum>
    <gatha1 line="13"> ‘‘Sarājake sahorodhe, sanegame saraṭṭhake;</gatha1>
    <gathalast line="14">Karuṇaṃ paridevante, anapekkhova pariccajiṃ.</gathalast>
    <hangnum line="15" number="5"></hangnum>
    <gatha1 line="16"> ‘‘Kevalaṃ pathaviṃ rajjaṃ, ñātiparijanaṃ yasaṃ;</gatha1>
    <gathalast line="17">Cajamāno na cintesiṃ, bodhiyāyeva kāraṇā.</gathalast>
    <hangnum line="18" number="6"></hangnum>
    <gatha1 line="19"> ‘‘Mātāpitā na me dessā, napi me dessaṃ mahāyasaṃ;</gatha1>
    <gathalast line="20">Sabbaññutaṃ piyaṃ mayhaṃ, tasmā rajjaṃ pariccaji’’nti.</gathalast>
    <centered line="21">Yudhañjayacariyaṃ paṭhamaṃ.</centered>
    <subhead line="22">2. Somanassacariyā</subhead>
    <hangnum line="23" number="7"></hangnum>
    <gatha1 line="24"> ‘‘Punāparaṃ <pageBreak edition="Thai" number="2.0580" /> yadā homi, indapatthe puruttame;</gatha1>
    <gathalast line="25">Kāmito dayito putto, somanassoti vissuto.</gathalast>
    <hangnum line="26" number="8"></hangnum>
    <gatha1 line="27"> ‘‘Sīlavā guṇasampanno, kalyāṇapaṭibhānavā;</gatha1>
    <gathalast line="28">Vuḍḍhāpacāyī hirīmā, saṅgahesu ca kovido.</gathalast>
    <hangnum line="29" number="9"></hangnum>
    <gatha1 line="30"> ‘‘Tassa <pageBreak edition="Vipassana Research Institut" number="2.0395" /> rañño patikaro, ahosi kuhakatāpaso;</gatha1>
    <gathalast line="31">Ārāmaṃ mālāvacchañca, ropayitvāna jīvati.</gathalast>
    <hangnum line="32" number="10"></hangnum>
    <gatha1 line="33"> ‘‘Tamahaṃ <pageBreak edition="Pali Text Society" number="0.0093" /> disvāna kuhakaṃ, thusarāsiṃva ataṇḍulaṃ;</gatha1>
    <gathalast line="34">Dumaṃva anto susiraṃ, kadaliṃva asārakaṃ.</gathalast>
    <hangnum line="35" number="11"></hangnum>
    <gatha1 line="36"> ‘‘Natthimassa <pageBreak edition="Myanmar" number="2.0409" /> sataṃ dhammo, sāmaññāpagato ayaṃ;</gatha1>
    <gathalast line="37">Hirīsukkadhammajahito, jīvitavuttikāraṇā.</gathalast>
    <hangnum line="38" number="12"></hangnum>
    <gatha1 line="39"> ‘‘Kupito <alternatives line="3" extra="" separator="true"><alternative source-abbr="vri" source="vipassana research institut">ahu</alternative><alternative source-abbr="sī." source="sri lanka">ahosi</alternative><alternative source-abbr="syā." source="thai">āsi</alternative></alternatives>  paccanto, aṭavīhi parantihi;</gatha1>
    <gathalast line="40">Taṃ nisedhetuṃ gacchanto, anusāsi pitā mamaṃ.</gathalast>
    <hangnum line="41" number="13"></hangnum>
    <gatha1 line="42"> ‘‘‘Mā pamajji tuvaṃ tāta, jaṭilaṃ uggatāpanaṃ;</gatha1>
    <gathalast line="43">Yadicchakaṃ pavattehi, sabbakāmadado hi so’.</gathalast>
    <hangnum line="44" number="14"></hangnum>
    <gatha1 line="45"> ‘‘Tamahaṃ gantvānupaṭṭhānaṃ, idaṃ vacanamabraviṃ;</gatha1>
    <gathalast line="46">‘Kacci te gahapati kusalaṃ, kiṃ vā te āharīyatu’.</gathalast>
    <hangnum line="47" number="15"></hangnum>
    <gatha1 line="48"> ‘‘Tena so kupito āsi, kuhako mānanissito;</gatha1>
    <gathalast line="49">‘Ghātāpemi tuvaṃ ajja, raṭṭhā pabbājayāmi vā’.</gathalast>
    <hangnum line="50" number="16"></hangnum>
    <gatha1 line="51"> ‘‘Nisedhayitvā <pageBreak edition="Thai" number="2.0581" /> paccantaṃ, rājā kuhakamabravi;</gatha1>
    <gathalast line="52">‘Kacci te bhante khamanīyaṃ, sammāno te pavattito’.</gathalast>
    <hangnum line="53" number="17"></hangnum>
    <gatha1 line="54"> ‘‘Tassa ācikkhatī pāpo, kumāro yathā nāsiyo;</gatha1>
    <gathalast line="55">Tassa taṃ vacanaṃ sutvā, āṇāpesi mahīpati.</gathalast>
    <hangnum line="56" number="18"></hangnum>
    <gatha1 line="57"> ‘‘‘Sīsaṃ tattheva chinditvā, katvāna catukhaṇḍikaṃ;</gatha1>
    <gathalast line="58">Rathiyā rathiyaṃ dassetha, sā gati jaṭilahīḷitā’.</gathalast>
    <hangnum line="59" number="19"></hangnum>
    <gatha1 line="60"> ‘‘Tattha kāraṇikā gantvā, caṇḍā luddā akāruṇā;</gatha1>
    <gathalast line="61">Mātuaṅke nisinnassa, ākaḍḍhitvā nayanti maṃ.</gathalast>
    <hangnum line="62" number="20"></hangnum>
    <gatha1 line="63"> ‘‘Tesāhaṃ evamavacaṃ, bandhataṃ gāḷhabandhanaṃ;</gatha1>
    <gathalast line="64">‘Rañño dassetha maṃ khippaṃ, rājakiriyāni atthi me’.</gathalast>
    <hangnum line="65" number="21"></hangnum>
    <gatha1 line="66"> ‘‘Te maṃ rañño dassayiṃsu, pāpassa pāpasevino;</gatha1>
    <gathalast line="67">Disvāna taṃ saññāpesiṃ, mamañca vasamānayiṃ.</gathalast>
    <hangnum line="68" number="22"></hangnum>
    <gatha1 line="69"> ‘‘So maṃ tattha khamāpesi, mahārajjamadāsi me;</gatha1>
    <gathalast line="70">Sohaṃ tamaṃ dālayitvā, pabbajiṃ anagāriyaṃ.</gathalast>
    <hangnum line="71" number="23"></hangnum>
    <gatha1 line="72"> ‘‘Na <pageBreak edition="Vipassana Research Institut" number="2.0396" /> me dessaṃ mahārajjaṃ, kāmabhogo na dessiyo;</gatha1>
    <gathalast line="73">Sabbaññutaṃ piyaṃ mayhaṃ, tasmā rajjaṃ pariccaji’’nti.</gathalast>
    <centered line="74">Somanassacariyaṃ dutiyaṃ.</centered>
    <subhead line="75">3. Ayogharacariyā</subhead>
    <hangnum line="76" number="24"></hangnum>
    <gatha1 line="77"> ‘‘Punāparaṃ <pageBreak edition="Thai" number="2.0582" /><pageBreak edition="Myanmar" number="2.0410" /><pageBreak edition="Pali Text Society" number="0.0094" /> yadā homi, kāsirājassa atrajo;</gatha1>
    <gathalast line="78">Ayogharamhi saṃvaḍḍho, nāmenāsi ayogharo.</gathalast>
    <hangnum line="79" number="25"></hangnum>
    <gatha1 line="80"> ‘‘Dukkhena jīvito laddho, saṃpīḷe patiposito;</gatha1>
    <gathalast line="81">Ajjeva putta paṭipajja, kevalaṃ vasudhaṃ imaṃ.</gathalast>
    <hangnum line="82" number="26"></hangnum>
    <gatha1 line="83"> ‘‘Saraṭṭhakaṃ sanigamaṃ, sajanaṃ vanditva khattiyaṃ;</gatha1>
    <gathalast line="84">Añjaliṃ paggahetvāna, idaṃ vacanamabraviṃ.</gathalast>
    <hangnum line="85" number="27"></hangnum>
    <gatha1 line="86"> ‘‘‘Ye keci mahiyā sattā, hīnamukkaṭṭhamajjhimā;</gatha1>
    <gathalast line="87">Nirārakkhā sake gehe, vaḍḍhanti sakañātibhi.</gathalast>
    <hangnum line="88" number="28"></hangnum>
    <gatha1 line="89"> ‘‘‘Idaṃ loke uttariyaṃ, saṃpīḷe mama posanaṃ;</gatha1>
    <gathalast line="90">Ayogharamhi saṃvaḍḍho, appabhe candasūriye.</gathalast>
    <hangnum line="91" number="29"></hangnum>
    <gatha1 line="92"> ‘‘‘Pūtikuṇapasampuṇṇā, muccitvā mātu kucchito;</gatha1>
    <gathalast line="93">Tato ghoratare dukkhe, puna pakkhittayoghare.</gathalast>
    <hangnum line="94" number="30"></hangnum>
    <gatha1 line="95"> ‘‘‘Yadihaṃ tādisaṃ patvā, dukkhaṃ paramadāruṇaṃ;</gatha1>
    <gathalast line="96">Rajjesu yadi <alternatives line="13" extra="" separator="false"><alternative source-abbr="vri" source="vipassana research institut">rajjāmi</alternative><alternative source-abbr="sī." source="sri lanka">rañjāmi</alternative></alternatives> , pāpānaṃ uttamo siyaṃ.</gathalast>
    <hangnum line="97" number="31"></hangnum>
    <gatha1 line="98"> ‘‘‘Ukkaṇṭhitomhi kāyena, rajjenamhi anatthiko;</gatha1>
    <gathalast line="99">Nibbutiṃ pariyesissaṃ, yattha maṃ maccu na maddiye’.</gathalast>
    <hangnum line="100" number="32"></hangnum>
    <gatha1 line="101"> ‘‘Evāhaṃ cintayitvāna, viravante mahājane;</gatha1>
    <gathalast line="102">Nāgova bandhanaṃ chetvā, pāvisiṃ kānanaṃ vanaṃ.</gathalast>
    <hangnum line="103" number="33"></hangnum>
    <gatha1 line="104"> ‘‘Mātāpitā <pageBreak edition="Thai" number="2.0583" /><pageBreak edition="Vipassana Research Institut" number="2.0397" /> na me dessā, napi me dessaṃ mahāyasaṃ;</gatha1>
    <gathalast line="105">Sabbaññutaṃ piyaṃ mayhaṃ, tasmā rajjaṃ pariccaji’’nti.</gathalast>
    <centered line="106">Ayogharacariyaṃ tatiyaṃ.</centered>
    <subhead line="107">4. Bhisacariyā</subhead>
    <hangnum line="108" number="34"></hangnum>
    <gatha1 line="109"> ‘‘Punāparaṃ yadā homi, kāsīnaṃ puravaruttame;</gatha1>
    <gathalast line="110">Bhaginī ca bhātaro satta, nibbattā sotthiye kule.</gathalast>
    <hangnum line="111" number="35"></hangnum>
    <gatha1 line="112"> ‘‘Etesaṃ <pageBreak edition="Myanmar" number="2.0411" /> pubbajo āsiṃ, hirīsukkamupāgato;</gatha1>
    <gathalast line="113">Bhavaṃ disvāna bhayato, nekkhammābhirato ahaṃ.</gathalast>
    <hangnum line="114" number="36"></hangnum>
    <gatha1 line="115"> ‘‘Mātāpitūhi <pageBreak edition="Pali Text Society" number="0.0095" /> pahitā, sahāyā ekamānasā;</gatha1>
    <gathalast line="116">Kāmehi maṃ nimantenti, ‘kulavaṃsaṃ dharehi’ti.</gathalast>
    <hangnum line="117" number="37"></hangnum>
    <gatha1 line="118"> ‘‘Yaṃ tesaṃ vacanaṃ vuttaṃ, gihīdhamme sukhāvahaṃ;</gatha1>
    <gathalast line="119">Taṃ me ahosi kaṭhinaṃ, <alternatives line="22" extra="" separator="false"><alternative source-abbr="vri" source="vipassana research institut">tatta</alternative><alternative source-abbr="ka." source="cambodian">santatta</alternative></alternatives>  phālasamaṃ viya.</gathalast>
    <hangnum line="120" number="38"></hangnum>
    <gatha1 line="121"> ‘‘Te maṃ tadā ukkhipantaṃ, pucchiṃsu patthitaṃ mama;</gatha1>
    <gathalast line="122">‘Kiṃ tvaṃ patthayase samma, yadi kāme na bhuñjasi’.</gathalast>
    <hangnum line="123" number="39"></hangnum>
    <gatha1 line="124"> ‘‘Tesāhaṃ evamavacaṃ, atthakāmo hitesinaṃ;</gatha1>
    <gathalast line="125">‘Nāhaṃ patthemi gihībhāvaṃ, nekkhammābhirato ahaṃ’.</gathalast>
    <hangnum line="126" number="40"></hangnum>
    <gatha1 line="127"> ‘‘Te mayhaṃ vacanaṃ sutvā, pitumātu ca sāvayuṃ;</gatha1>
    <gathalast line="128">Mātāpitā evamāhu, ‘sabbeva pabbajāma bho’.</gathalast>
    <hangnum line="129" number="41"></hangnum>
    <gatha1 line="130"> ‘‘Ubho <pageBreak edition="Thai" number="2.0584" /> mātāpitā mayhaṃ, bhaginī ca satta bhātaro;</gatha1>
    <gathalast line="131">Amitadhanaṃ chaḍḍayitvā, pāvisimhā mahāvana’’nti.</gathalast>
    <centered line="132">Bhisacariyaṃ catutthaṃ.</centered>
    <subhead line="133">5. Soṇapaṇḍitacariyā</subhead>
    <hangnum line="134" number="42"></hangnum>
    <gatha1 line="135"> ‘‘Punāparaṃ <pageBreak edition="Vipassana Research Institut" number="2.0398" /> yadā homi, nagare brahmavaḍḍhane;</gatha1>
    <gathalast line="136">Tattha kulavare seṭṭhe, mahāsāle ajāyahaṃ.</gathalast>
    <hangnum line="137" number="43"></hangnum>
    <gatha1 line="138"> ‘‘Tadāpi lokaṃ disvāna, andhībhūtaṃ tamotthaṭaṃ;</gatha1>
    <gathalast line="139">Cittaṃ bhavato patikuṭati, tuttavegahataṃ viya.</gathalast>
    <hangnum line="140" number="44"></hangnum>
    <gatha1 line="141"> ‘‘Disvāna vividhaṃ pāpaṃ, evaṃ cintesahaṃ tadā;</gatha1>
    <gathalast line="142">‘Kadāhaṃ gehā nikkhamma, pavisissāmi kānanaṃ’.</gathalast>
    <hangnum line="143" number="45"></hangnum>
    <gatha1 line="144"> ‘‘Tadāpi maṃ nimantesuṃ, kāmabhogehi ñātayo;</gatha1>
    <gathalast line="145">Tesampi chandamācikkhiṃ, ‘mā nimantetha tehi maṃ’.</gathalast>
    <hangnum line="146" number="46"></hangnum>
    <gatha1 line="147"> ‘‘Yo <pageBreak edition="Myanmar" number="2.0412" /> me kaniṭṭhako bhātā, nando nāmāsi paṇḍito;</gatha1>
    <gathalast line="148">Sopi maṃ anusikkhanto, pabbajjaṃ samarocayi.</gathalast>
    <hangnum line="149" number="47"></hangnum>
    <gatha1 line="150"> ‘‘Ahaṃ soṇo ca nando ca, ubho mātāpitā mama;</gatha1>
    <gathalast line="151">Tadāpi bhoge chaḍḍetvā, pāvisimhā mahāvana’’nti.</gathalast>
    <centered line="152">Soṇapaṇḍitacariyaṃ pañcamaṃ.</centered>
    <subhead line="153">6. Temiyacariyā</subhead>
    <hangnum line="154" number="48"></hangnum>
    <gatha1 line="155"> ‘‘Punāparaṃ <pageBreak edition="Thai" number="2.0585" /><pageBreak edition="Pali Text Society" number="0.0096" /> yadā homi, kāsirājassa atrajo;</gatha1>
    <gathalast line="156">Mūgapakkhoti nāmena, temiyoti vadanti maṃ.</gathalast>
    <hangnum line="157" number="49"></hangnum>
    <gatha1 line="158"> ‘‘Soḷasitthisahassānaṃ, na vijjati pumo <alternatives line="31" extra="" separator="false"><alternative source-abbr="vri" source="vipassana research institut">tadā</alternative><alternative source-abbr="sī." source="sri lanka">sadā</alternative></alternatives> ;</gatha1>
    <gathalast line="159">Ahorattānaṃ accayena, nibbatto ahamekako.</gathalast>
    <hangnum line="160" number="50"></hangnum>
    <gatha1 line="161"> ‘‘Kicchā laddhaṃ piyaṃ puttaṃ, abhijātaṃ jutindharaṃ;</gatha1>
    <gathalast line="162">Setacchattaṃ dhārayitvāna, sayane poseti maṃ pitā.</gathalast>
    <hangnum line="163" number="51"></hangnum>
    <gatha1 line="164"> ‘‘Niddāyamāno sayanavare, pabujjhitvānahaṃ tadā;</gatha1>
    <gathalast line="165">Addasaṃ paṇḍaraṃ chattaṃ, yenāhaṃ nirayaṃ gato.</gathalast>
    <hangnum line="166" number="52"></hangnum>
    <gatha1 line="167"> ‘‘Saha <pageBreak edition="Vipassana Research Institut" number="2.0399" /> diṭṭhassa me chattaṃ, tāso uppajji bheravo;</gatha1>
    <gathalast line="168">Vinicchayaṃ samāpanno, ‘kathāhaṃ imaṃ muñcissaṃ’.</gathalast>
    <hangnum line="169" number="53"></hangnum>
    <gatha1 line="170"> ‘‘Pubbasālohitā mayhaṃ, devatā atthakāminī;</gatha1>
    <gathalast line="171">Sā maṃ disvāna dukkhitaṃ, tīsu ṭhānesu yojayi.</gathalast>
    <hangnum line="172" number="54"></hangnum>
    <gatha1 line="173"> ‘‘‘Mā paṇḍiccayaṃ vibhāvaya, bālamato bhava sabbapāṇinaṃ;</gatha1>
    <gathalast line="174">Sabbo taṃ jano ocināyatu, evaṃ tava attho bhavissati’.</gathalast>
    <hangnum line="175" number="55"></hangnum>
    <gatha1 line="176"> ‘‘Evaṃ vuttāyahaṃ tassā, idaṃ vacanamabraviṃ;</gatha1>
    <gathalast line="177">‘Karomi te taṃ vacanaṃ, yaṃ tvaṃ bhaṇasi devate;</gathalast>
    <gathalast line="178">Atthakāmāsi me amma, hitakāmāsi devate’.</gathalast>
    <hangnum line="179" number="56"></hangnum>
    <gatha1 line="180"> ‘‘Tassāhaṃ vacanaṃ sutvā, sāgareva thalaṃ labhiṃ;</gatha1>
    <gathalast line="181">Haṭṭho <pageBreak edition="Thai" number="2.0586" /> saṃviggamānaso, tayo aṅge adhiṭṭhahiṃ.</gathalast>
    <hangnum line="182" number="57"></hangnum>
    <gatha1 line="183"> ‘‘Mūgo <pageBreak edition="Myanmar" number="2.0413" /> ahosiṃ badhiro, pakkho gativivajjito;</gatha1>
    <gathalast line="184">Ete aṅge adhiṭṭhāya, vassāni soḷasaṃ vasiṃ.</gathalast>
    <hangnum line="185" number="58"></hangnum>
    <gatha1 line="186"> ‘‘Tato me hatthapāde ca, jivhaṃ sotañca maddiya;</gatha1>
    <gathalast line="187">Anūnataṃ me passitvā, ‘kāḷakaṇṇī’ti nindisuṃ.</gathalast>
    <hangnum line="188" number="59"></hangnum>
    <gatha1 line="189"> ‘‘Tato jānapadā sabbe, senāpatipurohitā;</gatha1>
    <gathalast line="190">Sabbe ekamanā hutvā, chaḍḍanaṃ anumodisuṃ.</gathalast>
    <hangnum line="191" number="60"></hangnum>
    <gatha1 line="192"> ‘‘Sohaṃ tesaṃ matiṃ sutvā, haṭṭho saṃviggamānaso;</gatha1>
    <gathalast line="193">Yassatthāya tapociṇṇo, so me attho samijjhatha.</gathalast>
    <hangnum line="194" number="61"></hangnum>
    <gatha1 line="195"> ‘‘Nhāpetvā anulimpitvā, veṭhetvā rājaveṭhanaṃ;</gatha1>
    <gathalast line="196">Chattena abhisiñcitvā, kāresuṃ puraṃ padakkhiṇaṃ.</gathalast>
    <hangnum line="197" number="62"></hangnum>
    <gatha1 line="198"> ‘‘Sattāhaṃ dhārayitvāna, uggate ravimaṇḍale;</gatha1>
    <gathalast line="199">Rathena maṃ nīharitvā, sārathī vanamupāgami.</gathalast>
    <hangnum line="200" number="63"></hangnum>
    <gatha1 line="201"> ‘‘Ekokāse <pageBreak edition="Pali Text Society" number="0.0097" /> rathaṃ katvā, sajjassaṃ <alternatives line="40" extra="" separator="false"><alternative source-abbr="vri" source="vipassana research institut">hatthamuccito</alternative><alternative source-abbr="sī." source="sri lanka">hatthamuñcito</alternative><alternative source-abbr="syā." source="thai">hatthamuñcito</alternative></alternatives> ;</gatha1>
    <gathalast line="202">Sārathī khaṇatī kāsuṃ, nikhātuṃ pathaviyā mamaṃ.</gathalast>
    <hangnum line="203" number="64"></hangnum>
    <gatha1 line="204"> ‘‘Adhiṭṭhitamadhiṭṭhānaṃ, tajjento vividhakāraṇā;</gatha1>
    <gathalast line="205">Na bhindiṃ tamadhiṭṭhānaṃ, bodhiyāyeva kāraṇā.</gathalast>
    <hangnum line="206" number="65"></hangnum>
    <gatha1 line="207"> ‘‘Mātāpitā na me dessā, attā me na ca dessiyo;</gatha1>
    <gathalast line="208">Sabbaññutaṃ piyaṃ mayhaṃ, tasmā vatamadhiṭṭhahiṃ.</gathalast>
    <hangnum line="209" number="66"></hangnum>
    <gatha1 line="210"> ‘‘Ete <pageBreak edition="Thai" number="2.0587" /><pageBreak edition="Vipassana Research Institut" number="2.0400" /> aṅge adhiṭṭhāya, vassāni soḷasaṃ vasiṃ;</gatha1>
    <gathalast line="211">Adhiṭṭhānena me samo natthi, esā me adhiṭṭhānapāramī’’ti.</gathalast>
    <centered line="212">Temiyacariyaṃ chaṭṭhaṃ.</centered>
    <subhead line="213">7. Kapirājacariyā</subhead>
    <hangnum line="214" number="67"></hangnum>
    <gatha1 line="215"> ‘‘Yadā ahaṃ kapi āsiṃ, nadīkūle darīsaye;</gatha1>
    <gathalast line="216">Pīḷito susumārena, gamanaṃ na labhāmahaṃ.</gathalast>
    <hangnum line="217" number="68"></hangnum>
    <gatha1 line="218"> ‘‘Yamhokāse <pageBreak edition="Myanmar" number="2.0414" /> ahaṃ ṭhatvā, orā pāraṃ patāmahaṃ;</gatha1>
    <gathalast line="219">Tatthacchi sattu vadhako, kumbhīlo luddadassano.</gathalast>
    <hangnum line="220" number="69"></hangnum>
    <gatha1 line="221"> ‘‘So maṃ asaṃsi ‘ehī’ti, ‘ahaṃpemī’ti taṃ vatiṃ;</gatha1>
    <gathalast line="222">Tassa matthakamakkamma, parakūle patiṭṭhahiṃ.</gathalast>
    <hangnum line="223" number="70"></hangnum>
    <gatha1 line="224"> ‘‘Na tassa alikaṃ bhaṇitaṃ, yathā vācaṃ akāsahaṃ;</gatha1>
    <gathalast line="225">Saccena me samo natthi, esā me saccapāramī’’ti.</gathalast>
    <centered line="226">Kapirājacariyaṃ sattamaṃ.</centered>
    <subhead line="227">8. Saccatāpasacariyā</subhead>
    <hangnum line="228" number="71"></hangnum>
    <gatha1 line="229"> ‘‘Punāparaṃ yadā homi, tāpaso saccasavhayo;</gatha1>
    <gathalast line="230">Saccena lokaṃ pālesiṃ, samaggaṃ janamakāsaha’’nti.</gathalast>
    <centered line="231">Saccatāpasacariyaṃ aṭṭhamaṃ.</centered>
    <subhead line="232">9. Vaṭṭapotakacariyā</subhead>
    <hangnum line="233" number="72"></hangnum>
    <gatha1 line="234"> ‘‘Punāparaṃ <pageBreak edition="Thai" number="2.0588" /><pageBreak edition="Vipassana Research Institut" number="2.0401" /><pageBreak edition="Pali Text Society" number="0.0098" /> yadā homi, magadhe vaṭṭapotako;</gatha1>
    <gathalast line="235">Ajātapakkho taruṇo, maṃsapesi kulāvake.</gathalast>
    <hangnum line="236" number="73"></hangnum>
    <gatha1 line="237"> ‘‘<alternatives line="50" extra="" separator="false"><alternative source-abbr="vri" source="vipassana research institut">Mukhatuṇḍakenāharitvā</alternative><alternative source-abbr="sī." source="sri lanka">mukhatuṇḍenāharitvā</alternative></alternatives> , mātā posayatī mamaṃ;</gatha1>
    <gathalast line="238">Tassā phassena jīvāmi, natthi me kāyikaṃ balaṃ.</gathalast>
    <hangnum line="239" number="74"></hangnum>
    <gatha1 line="240"> ‘‘Saṃvacchare gimhasamaye, <alternatives line="59" extra="" separator="false"><alternative source-abbr="vri" source="vipassana research institut">davaḍāho</alternative><alternative source-abbr="ka." source="cambodian">vanadāho</alternative></alternatives>  padippati;</gatha1>
    <gathalast line="241">Upagacchati amhākaṃ, pāvako kaṇhavattanī.</gathalast>
    <hangnum line="242" number="75"></hangnum>
    <gatha1 line="243"> ‘‘Dhamadhamā itievaṃ, saddāyanto mahāsikhī;</gatha1>
    <gathalast line="244">Anupubbena jhāpento, aggi mamamupāgami.</gathalast>
    <hangnum line="245" number="76"></hangnum>
    <gatha1 line="246"> ‘‘Aggivegabhayātītā, tasitā mātāpitā mama;</gatha1>
    <gathalast line="247">Kulāvake maṃ chaḍḍetvā, attānaṃ parimocayuṃ.</gathalast>
    <hangnum line="248" number="77"></hangnum>
    <gatha1 line="249"> ‘‘Pāde <pageBreak edition="Myanmar" number="2.0415" /> pakkhe pajahāmi, natthi me kāyikaṃ balaṃ;</gatha1>
    <gathalast line="250">Sohaṃ agatiko tattha, evaṃ cintesahaṃ tadā.</gathalast>
    <hangnum line="251" number="78"></hangnum>
    <gatha1 line="252"> ‘‘‘Yesāhaṃ upadhāveyyaṃ, bhīto tasitavedhito;</gatha1>
    <gathalast line="253">Te maṃ ohāya pakkantā, kathaṃ me ajja kātave.</gathalast>
    <hangnum line="254" number="79"></hangnum>
    <gatha1 line="255"> ‘‘‘Atthi loke sīlaguṇo, saccaṃ soceyyanuddayā;</gatha1>
    <gathalast line="256">Tena saccena kāhāmi, saccakiriyamuttamaṃ.</gathalast>
    <hangnum line="257" number="80"></hangnum>
    <gatha1 line="258"> ‘‘‘Āvejjetvā dhammabalaṃ, saritvā pubbake jine;</gatha1>
    <gathalast line="259">Saccabalamavassāya, saccakiriyamakāsahaṃ.</gathalast>
    <hangnum line="260" number="81"></hangnum>
    <gatha1 line="261"> ‘‘‘Santi <pageBreak edition="Thai" number="2.0589" /> pakkhā apatanā, santi pādā avañcanā;</gatha1>
    <gathalast line="262">Mātāpitā ca nikkhantā, jātaveda paṭikkama’.</gathalast>
    <hangnum line="263" number="82"></hangnum>
    <gatha1 line="264"> ‘‘Sahasacce kate mayhaṃ, mahāpajjalito sikhī;</gatha1>
    <gatha2 line="265">Vajjesi soḷasakarīsāni, udakaṃ patvā yathā sikhī;</gatha2>
    <gathalast line="266">Saccena me samo natthi, esā me saccapāramī’’ti.</gathalast>
    <centered line="267">Vaṭṭapotakacariyaṃ navamaṃ.</centered>
    <subhead line="268">10. Maccharājacariyā</subhead>
    <hangnum line="269" number="83"></hangnum>
    <gatha1 line="270"> ‘‘Punāparaṃ <pageBreak edition="Vipassana Research Institut" number="2.0402" /><pageBreak edition="Pali Text Society" number="0.0099" /> yadā homi, maccharājā mahāsare;</gatha1>
    <gathalast line="271">Uṇhe sūriyasantāpe, sare udaka khīyatha.</gathalast>
    <hangnum line="272" number="84"></hangnum>
    <gatha1 line="273"> ‘‘Tato kākā ca gijjhā ca, kaṅkā <note>bakā (sī.)</note> kulalasenakā;</gatha1>
    <gathalast line="274">Bhakkhayanti divārattiṃ, macche upanisīdiya.</gathalast>
    <hangnum line="275" number="85"></hangnum>
    <gatha1 line="276"> ‘‘Evaṃ cintesahaṃ tattha, saha ñātīhi pīḷito;</gatha1>
    <gathalast line="277">‘Kena nu kho upāyena, ñātī dukkhā pamocaye’.</gathalast>
    <hangnum line="278" number="86"></hangnum>
    <gatha1 line="279"> ‘‘Vicintayitvā dhammatthaṃ, saccaṃ addasa passayaṃ;</gatha1>
    <gathalast line="280">Sacce ṭhatvā pamocesiṃ, ñātīnaṃ taṃ atikkhayaṃ.</gathalast>
    <hangnum line="281" number="87"></hangnum>
    <gatha1 line="282"> ‘‘Anussaritvā sataṃ dhammaṃ, paramatthaṃ vicintayaṃ;</gatha1>
    <gathalast line="283">Akāsi saccakiriyaṃ, yaṃ loke dhuvasassataṃ.</gathalast>
    <hangnum line="284" number="88"></hangnum>
    <gatha1 line="285"> ‘‘‘Yato <pageBreak edition="Myanmar" number="2.0416" /> sarāmi attānaṃ, yato pattosmi viññutaṃ;</gatha1>
    <gathalast line="286">Nābhijānāmi sañcicca, ekapāṇampi hiṃsitaṃ.</gathalast>
    <hangnum line="287" number="89"></hangnum>
    <gatha1 line="288"> ‘‘‘Etena <pageBreak edition="Thai" number="2.0590" /> saccavajjena, pajjunno abhivassatu;</gatha1>
    <gatha2 line="289">Abhitthanaya pajjunna, nidhiṃ kākassa nāsaya;</gatha2>
    <gathalast line="290">Kākaṃ sokāya randhehi, macche sokā pamocaya’.</gathalast>
    <hangnum line="291" number="90"></hangnum>
    <gatha1 line="292"> ‘‘Sahakate saccavare, pajjunno abhigajjiya;</gatha1>
    <gathalast line="293">Thalaṃ ninnañca pūrento, khaṇena abhivassatha.</gathalast>
    <hangnum line="294" number="91"></hangnum>
    <gatha1 line="295"> ‘‘Evarūpaṃ saccavaraṃ, katvā vīriyamuttamaṃ;</gatha1>
    <gathalast line="296">Vassāpesiṃ mahāmeghaṃ, saccatejabalassito;</gathalast>
    <gathalast line="297">Saccena me samo natthi, esā me saccapāramī’’ti.</gathalast>
    <centered line="298">Maccharājacariyaṃ dasamaṃ.</centered>
    <subhead line="299">11. Kaṇhadīpāyanacariyā</subhead>
    <hangnum line="300" number="92"></hangnum>
    <gatha1 line="301"> ‘‘Punāparaṃ <pageBreak edition="Vipassana Research Institut" number="2.0403" /> yadā homi, kaṇhadīpāyano isi;</gatha1>
    <gathalast line="302">Paropaññāsavassāni, anabhiratocariṃ ahaṃ.</gathalast>
    <hangnum line="303" number="93"></hangnum>
    <gatha1 line="304"> ‘‘Na koci etaṃ jānāti, anabhiratimanaṃ mama;</gatha1>
    <gathalast line="305">Ahañhi kassaci nācikkhiṃ, arati me carati mānase.</gathalast>
    <hangnum line="306" number="94"></hangnum>
    <gatha1 line="307"> ‘‘Sabrahmacārī <pageBreak edition="Pali Text Society" number="0.0100" /> maṇḍabyo, sahāyo me mahāisi;</gatha1>
    <gathalast line="308">Pubbakammasamāyutto, sūlamāropanaṃ labhi.</gathalast>
    <hangnum line="309" number="95"></hangnum>
    <gatha1 line="310"> ‘‘Tamahaṃ upaṭṭhahitvāna, ārogyamanupāpayiṃ;</gatha1>
    <gathalast line="311">Āpucchitvāna āgañchiṃ, yaṃ mayhaṃ sakamassamaṃ.</gathalast>
    <hangnum line="312" number="96"></hangnum>
    <gatha1 line="313"> ‘‘Sahāyo <pageBreak edition="Thai" number="2.0591" /> brāhmaṇo mayhaṃ, bhariyaṃ ādāya puttakaṃ;</gatha1>
    <gathalast line="314">Tayo janā samāgantvā, āgañchuṃ pāhunāgataṃ.</gathalast>
    <hangnum line="315" number="97"></hangnum>
    <gatha1 line="316"> ‘‘Sammodamāno tehi saha, nisinno sakamassame;</gatha1>
    <gathalast line="317">Dārako vaṭṭamanukkhipaṃ, āsīvisamakopayi.</gathalast>
    <hangnum line="318" number="98"></hangnum>
    <gatha1 line="319"> ‘‘Tato so vaṭṭagataṃ maggaṃ, anvesanto kumārako;</gatha1>
    <gathalast line="320">Āsīvisassa hatthena, uttamaṅgaṃ parāmasi.</gathalast>
    <hangnum line="321" number="99"></hangnum>
    <gatha1 line="322"> ‘‘Tassa <pageBreak edition="Myanmar" number="2.0417" /> āmasane kuddho, sappo visabalassito;</gatha1>
    <gathalast line="323">Kupito paramakopena, aḍaṃsi dārakaṃ khaṇe.</gathalast>
    <hangnum line="324" number="100"></hangnum>
    <gatha1 line="325"> ‘‘Sahadaṭṭho <alternatives line="76" extra="" separator="false"><alternative source-abbr="vri" source="vipassana research institut">āsīvisena</alternative><alternative source-abbr="pī." source="pali text society">ativisena</alternative><alternative source-abbr="ka." source="cambodian">ativisena</alternative></alternatives> , dārako <alternatives line="86" extra="" separator="false"><alternative source-abbr="vri" source="vipassana research institut">papati</alternative><alternative source-abbr="ka." source="cambodian">patati</alternative></alternatives>  bhūmiyaṃ;</gatha1>
    <gathalast line="326">Tenāhaṃ dukkhito āsiṃ, mama vāhasi taṃ dukkhaṃ.</gathalast>
    <hangnum line="327" number="101"></hangnum>
    <gatha1 line="328"> ‘‘Tyāhaṃ assāsayitvāna, dukkhite sokasallite;</gatha1>
    <gathalast line="329">Paṭhamaṃ akāsiṃ kiriyaṃ, aggaṃ saccaṃ varuttamaṃ.</gathalast>
    <hangnum line="330" number="102"></hangnum>
    <gatha1 line="331"> ‘‘‘Sattāhamevāhaṃ pasannacitto, puññatthiko acariṃ brahmacariyaṃ;</gatha1>
    <gathalast line="332">Athāparaṃ yaṃ caritaṃ mamedaṃ, vassāni paññāsasamādhikāni.</gathalast>
    <hangnum line="333" number="103"></hangnum>
    <gatha1 line="334"> ‘‘‘Akāmako vāhi ahaṃ carāmi, etena saccena suvatthi hotu;</gatha1>
    <gathalast line="335">Hataṃ visaṃ jīvatu yaññadatto’.</gathalast>
    <hangnum line="336" number="104"></hangnum>
    <gatha1 line="337"> ‘‘Saha <pageBreak edition="Thai" number="2.0592" /><pageBreak edition="Vipassana Research Institut" number="2.0404" /> sacce kate mayhaṃ, visavegena vedhito;</gatha1>
    <gatha2 line="338">Abujjhitvāna vuṭṭhāsi, arogo cāsi māṇavo;</gatha2>
    <gathalast line="339">Saccena me samo natthi, esā me saccapāramī’’ti.</gathalast>
    <centered line="340">Kaṇhadīpāyanacariyaṃ ekādasamaṃ.</centered>
    <subhead line="341">12. Sutasomacariyā</subhead>
    <hangnum line="342" number="105"></hangnum>
    <gatha1 line="343"> ‘‘Punāparaṃ yadā homi, sutasomo mahīpati;</gatha1>
    <gathalast line="344">Gahito porisādena, brāhmaṇe saṅgaraṃ sariṃ.</gathalast>
    <hangnum line="345" number="106"></hangnum>
    <gatha1 line="346"> ‘‘Khattiyānaṃ ekasataṃ, āvuṇitvā karattale;</gatha1>
    <gathalast line="347">Etesaṃ pamilāpetvā, yaññatthe upanayī mamaṃ.</gathalast>
    <hangnum line="348" number="107"></hangnum>
    <gatha1 line="349"> ‘‘Apucchi <pageBreak edition="Pali Text Society" number="0.0101" /> maṃ porisādo, ‘kiṃ tvaṃ icchasi nissajaṃ;</gatha1>
    <gathalast line="350">Yathāmati te kāhāmi, yadi me tvaṃ punehisi’.</gathalast>
    <hangnum line="351" number="108"></hangnum>
    <gatha1 line="352"> ‘‘Tassa <pageBreak edition="Myanmar" number="2.0418" /> paṭissuṇitvāna, paṇhe āgamanaṃ mama;</gatha1>
    <gathalast line="353">Upagantvā puraṃ rammaṃ, rajjaṃ niyyādayiṃ tadā.</gathalast>
    <hangnum line="354" number="109"></hangnum>
    <gatha1 line="355"> ‘‘Anussaritvā sataṃ dhammaṃ, pubbakaṃ jinasevitaṃ;</gatha1>
    <gathalast line="356">Brāhmaṇassa dhanaṃ datvā, porisādaṃ upāgamiṃ.</gathalast>
    <hangnum line="357" number="110"></hangnum>
    <gatha1 line="358"> ‘‘Natthi me saṃsayo tattha, ghātayissati vā na vā;</gatha1>
    <gatha2 line="359">Saccavācānurakkhanto, jīvitaṃ cajitumupāgamiṃ;</gatha2>
    <gathalast line="360">Saccena me samo natthi, esā me saccapāramī’’ti.</gathalast>
    <centered line="361">Sutasomacariyaṃ dvādasamaṃ.</centered>
    <subhead line="362">13. Suvaṇṇasāmacariyā</subhead>
    <hangnum line="363" number="111"></hangnum>
    <gatha1 line="364"> ‘‘Sāmo <pageBreak edition="Thai" number="2.0593" /><pageBreak edition="Vipassana Research Institut" number="2.0405" /> yadā vane āsiṃ, sakkena abhinimmito;</gatha1>
    <gathalast line="365">Pavane sīhabyagghe ca, mettāyamupanāmayiṃ.</gathalast>
    <hangnum line="366" number="112"></hangnum>
    <gatha1 line="367"> ‘‘Sīhabyagghehi dīpīhi, acchehi mahisehi ca;</gatha1>
    <gathalast line="368">Pasadamigavarāhehi, parivāretvā vane vasiṃ.</gathalast>
    <hangnum line="369" number="113"></hangnum>
    <gatha1 line="370"> ‘‘Na maṃ koci uttasati, napi bhāyāmi kassaci;</gatha1>
    <gathalast line="371">Mettābalenupatthaddho, ramāmi pavane tadā’’ti.</gathalast>
    <centered line="372">Suvaṇṇasāmacariyaṃ terasamaṃ.</centered>
    <subhead line="373">14. Ekarājacariyā</subhead>
    <hangnum line="374" number="114"></hangnum>
    <gatha1 line="375"> ‘‘Punāparaṃ yadā homi, ekarājāti vissuto;</gatha1>
    <gathalast line="376">Paramaṃ sīlaṃ adhiṭṭhāya, pasāsāmi mahāmahiṃ.</gathalast>
    <hangnum line="377" number="115"></hangnum>
    <gatha1 line="378"> ‘‘Dasa kusalakammapathe, vattāmi anavasesato;</gatha1>
    <gathalast line="379">Catūhi saṅgahavatthūhi, <alternatives line="95" extra="" separator="false"><alternative source-abbr="vri" source="vipassana research institut">saṅgaṇhāmi</alternative><alternative source-abbr="ka." source="cambodian">saṅgahāmi</alternative></alternatives>  mahājanaṃ.</gathalast>
    <hangnum line="380" number="116"></hangnum>
    <gatha1 line="381"> ‘‘Evaṃ me appamattassa, idha loke parattha ca;</gatha1>
    <gathalast line="382">Dabbaseno <pageBreak edition="Pali Text Society" number="0.0102" /> upagantvā, acchindanto puraṃ mama.</gathalast>
    <hangnum line="383" number="117"></hangnum>
    <gatha1 line="384"> ‘‘Rājūpajīve <pageBreak edition="Myanmar" number="2.0419" /> nigame, sabalaṭṭhe saraṭṭhake;</gatha1>
    <gathalast line="385">Sabbaṃ hatthagataṃ katvā, kāsuyā nikhaṇī mamaṃ.</gathalast>
    <hangnum line="386" number="118"></hangnum>
    <gatha1 line="387"> ‘‘Amaccamaṇḍalaṃ rajjaṃ, phītaṃ antepuraṃ mama;</gatha1>
    <gathalast line="388">Acchinditvāna gahitaṃ, piyaṃ puttaṃva passahaṃ;</gathalast>
    <gathalast line="389">Mettāya me samo natthi, esā me mettāpāramī’’ti.</gathalast>
    <centered line="390">Ekarājacariyaṃ cuddasamaṃ.</centered>
    <subhead line="391">15. Mahālomahaṃsacariyā</subhead>
    <hangnum line="392" number="119"></hangnum>
    <gatha1 line="393"> ‘‘Susāne <pageBreak edition="Thai" number="2.0594" /><pageBreak edition="Vipassana Research Institut" number="2.0406" /> seyyaṃ kappemi, chavaṭṭhikaṃ upanidhāyahaṃ;</gatha1>
    <gathalast line="394"><alternatives line="104" extra="" separator="true"><alternative source-abbr="vri" source="vipassana research institut">Gāmaṇḍalā</alternative><alternative source-abbr="sī." source="sri lanka">gomaṇḍalā</alternative><alternative source-abbr="syā." source="thai">gāmamaṇḍalā</alternative></alternatives>  upāgantvā, rūpaṃ dassentinappakaṃ.</gathalast>
    <hangnum line="395" number="120"></hangnum>
    <gatha1 line="396"> ‘‘Apare gandhamālañca, bhojanaṃ vividhaṃ bahuṃ;</gatha1>
    <gathalast line="397">Upāyanānūpanenti, haṭṭhā saṃviggamānasā.</gathalast>
    <hangnum line="398" number="121"></hangnum>
    <gatha1 line="399"> ‘‘Ye me dukkhaṃ upaharanti, ye ca denti sukhaṃ mama;</gatha1>
    <gathalast line="400">Sabbesaṃ samako homi, dayā kopo na vijjati.</gathalast>
    <hangnum line="401" number="122"></hangnum>
    <gatha1 line="402"> ‘‘Sukhadukkhe tulābhūto, yasesu ayasesu ca;</gatha1>
    <gathalast line="403">Sabbattha samako homi, esā me upekkhāpāramī’’ti.</gathalast>
    <centered line="404">Mahālomahaṃsacariyaṃ pannarasamaṃ.</centered>
    <centered line="405">Yudhañjayavaggo tatiyo.</centered>
    <paragraph line="406">Tassuddānaṃ –</paragraph>
    <gatha1 line="407">Yudhañjayo somanasso, ayogharabhisena ca;</gatha1>
    <gathalast line="408">Soṇanando mūgapakkho, kapirājā saccasavhayo.</gathalast>
    <gatha1 line="409">Vaṭṭako maccharājā ca, kaṇhadīpāyano isi;</gatha1>
    <gatha2 line="410">Sutasomo puna <alternatives line="114" extra="" separator="false"><alternative source-abbr="vri" source="vipassana research institut">āsiṃ</alternative><alternative source-abbr="syā." source="thai">āsi</alternative></alternatives> , sāmo ca ekarājahu;</gatha2>
    <gathalast line="411">Upekkhāpāramī āsi, iti <alternatives line="123" extra=" aṭṭhakathā oloketabbā" separator="false"><alternative source-abbr="vri" source="vipassana research institut">vutthaṃ</alternative><alternative source-abbr="sabbattha" source="sabbattha">vuttaṃ</alternative></alternatives>  mahesinā.</gathalast>
    <gatha1 line="412">Evaṃ <pageBreak edition="Myanmar" number="2.0420" /> bahubbidhaṃ dukkhaṃ, <alternatives line="132" extra="" separator="true"><alternative source-abbr="vri" source="vipassana research institut">sampattī ca bahubbidhā</alternative><alternative source-abbr="sī." source="sri lanka">sampatti ca bahuvidhā</alternative><alternative source-abbr="ka." source="cambodian">sampattiṃ ca bahuvidhaṃ</alternative></alternatives> ;</gatha1>
    <gathalast line="413">Bhavābhave anubhavitvā, patto sambodhimuttamaṃ.</gathalast>
    <gatha1 line="414">Datvā dātabbakaṃ dānaṃ, sīlaṃ pūretvā asesato;</gatha1>
    <gathalast line="415">Nekkhamme pāramiṃ gantvā, patto sambodhimuttamaṃ.</gathalast>
    <gatha1 line="416">Paṇḍite <pageBreak edition="Thai" number="2.0595" /> paripucchitvā, vīriyaṃ katvāna muttamaṃ;</gatha1>
    <gathalast line="417">Khantiyā pāramiṃ gantvā, patto sambodhimuttamaṃ.</gathalast>
    <gatha1 line="418">Katvā daḷhamadhiṭṭhānaṃ, saccavācānurakkhiya;</gatha1>
    <gathalast line="419">Mettāya <pageBreak edition="Pali Text Society" number="0.0103" /> pāramiṃ gantvā, patto sambodhimuttamaṃ.</gathalast>
    <gatha1 line="420">Lābhālābhe <pageBreak edition="Vipassana Research Institut" number="2.0407" /> yasāyase, sammānanāvamānane;</gatha1>
    <gathalast line="421">Sabbattha samako hutvā, patto sambodhimuttamaṃ.</gathalast>
    <gatha1 line="422">Kosajjaṃ bhayato disvā, vīriyārambhañca khemato;</gatha1>
    <gathalast line="423">Āraddhavīriyā hotha, esā buddhānusāsanī.</gathalast>
    <gatha1 line="424">Vivādaṃ bhayato disvā, avivādañca khemato;</gatha1>
    <gathalast line="425">Samaggā sakhilā hotha, esā buddhānusāsanī.</gathalast>
    <gatha1 line="426">Pamādaṃ bhayato disvā, appamādañca khemato;</gatha1>
    <gathalast line="427">Bhāvethaṭṭhaṅgikaṃ maggaṃ, esā buddhānusāsanī.</gathalast>
    <paragraph line="428">Itthaṃ sudaṃ bhagavā attano pubbacariyaṃ sambhāvayamāno buddhāpadāniyaṃ nāma dhammapariyāyaṃ abhāsitthāti.</paragraph>
    <centered line="429">Cariyāpiṭakaṃ niṭṭhitaṃ.</centered>
  </content>
</document>