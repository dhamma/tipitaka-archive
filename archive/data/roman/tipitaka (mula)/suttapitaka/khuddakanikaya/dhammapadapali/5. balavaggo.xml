<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul4.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/5. balavaggo.xml</archivePath>
<title>5. Bālavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">5. Bālavaggo</chapter>
<hangnum line="2" number="60"></hangnum>
<gatha1 line="3">Dīghā <pageBreak edition="M" number="0.0022" /><pageBreak edition="V" number="0.0021" /><pageBreak edition="T" number="0.0023" />jāgarato ratti, dīghaṃ santassa yojanaṃ;</gatha1>
<gathalast line="4">Dīgho bālānaṃ saṃsāro, saddhammaṃ avijānataṃ.</gathalast>
<hangnum line="5" number="61"></hangnum>
<gatha1 line="6">Carañce nādhigaccheyya, seyyaṃ sadisamattano;</gatha1>
<gathalast line="7"><alternatives line="3"><alternative source-abbr="vri" source="vipassana research institut">Ekacariyaṃ</alternative><alternative source-abbr="ka." source="cambodian">ekacariyaṃ</alternative></alternatives> daḷhaṃ kayirā, natthi bāle sahāyatā.</gathalast>
<hangnum line="8" number="62"></hangnum>
<gatha1 line="9">Puttā matthi dhanammatthi , iti bālo vihaññati;</gatha1>
<gathalast line="10"><note>attāpi (?)</note>attano natthi, kuto puttā kuto dhanaṃ.</gathalast>
<hangnum line="11" number="63"></hangnum>
<gatha1 line="12">Yo bālo maññati bālyaṃ, paṇḍito vāpi tena so;</gatha1>
<gathalast line="13">Bālo ca paṇḍitamānī, sa ve ‘‘bālo’’ti vuccati.</gathalast>
<hangnum line="14" number="64"></hangnum>
<gatha1 line="15">Yāvajīvampi ce bālo, paṇḍitaṃ payirupāsati;</gatha1>
<gathalast line="16">Na so dhammaṃ vijānāti, dabbī sūparasaṃ yathā.</gathalast>
<hangnum line="17" number="65"></hangnum>
<gatha1 line="18">Muhuttamapi <pageBreak edition="P" number="0.0010" />ce viññū, paṇḍitaṃ payirupāsati;</gatha1>
<gathalast line="19">Khippaṃ dhammaṃ vijānāti, jivhā sūparasaṃ yathā.</gathalast>
<hangnum line="20" number="66"></hangnum>
<gatha1 line="21">Caranti bālā dummedhā, amitteneva attanā;</gatha1>
<gathalast line="22">Karontā pāpakaṃ kammaṃ, yaṃ hoti kaṭukapphalaṃ.</gathalast>
<hangnum line="23" number="67"></hangnum>
<gatha1 line="24">Na <pageBreak edition="M" number="0.0023" />taṃ kammaṃ kataṃ sādhu, yaṃ katvā anutappati;</gatha1>
<gathalast line="25">Yassa assumukho rodaṃ, vipākaṃ paṭisevati.</gathalast>
<hangnum line="26" number="68"></hangnum>
<gatha1 line="27">Tañca <pageBreak edition="V" number="0.0022" />kammaṃ kataṃ sādhu, yaṃ katvā nānutappati;</gatha1>
<gathalast line="28">Yassa patīto sumano, vipākaṃ paṭisevati.</gathalast>
<hangnum line="29" number="69"></hangnum>
<gatha1 line="30"> <alternatives line="26"><alternative source-abbr="vri" source="vipassana research institut">Madhuvā</alternative><alternative source-abbr="dī. ni. ṭīkā 1" source="dī. ni. ṭīkā 1">madhuṃ vā</alternative></alternatives> <pageBreak edition="T" number="0.0024" />maññati bālo, yāva pāpaṃ na paccati;</gatha1>
<gathalast line="31">Yadā ca paccati pāpaṃ, <alternatives line="34"><alternative source-abbr="vri" source="vipassana research institut">bālo</alternative><alternative source-abbr="sī. syā." source="sī. syā.">atha bālo</alternative><alternative source-abbr="?" source="unknown">atha</alternative></alternatives> dukkhaṃ nigacchati.</gathalast>
<hangnum line="32" number="70"></hangnum>
<gatha1 line="33">Māse māse kusaggena, bālo bhuñjeyya bhojanaṃ;</gatha1>
<gathalast line="34">Na so <alternatives line="43"><alternative source-abbr="vri" source="vipassana research institut">saṅkhātadhammānaṃ</alternative><alternative source-abbr="sī. pī. ka." source="sī. pī. ka.">saṅkhatadhammānaṃ</alternative></alternatives> , kalaṃ agghati soḷasiṃ.</gathalast>
<hangnum line="35" number="71"></hangnum>
<gatha1 line="36">Na hi pāpaṃ kataṃ kammaṃ, sajju khīraṃva muccati;</gatha1>
<gathalast line="37">Ḍahantaṃ bālamanveti, <alternatives line="51"><alternative source-abbr="vri" source="vipassana research institut">bhasmacchannova</alternative><alternative source-abbr="sī. pī. ka." source="sī. pī. ka.">bhasmāchannova</alternative></alternatives> pāvako.</gathalast>
<hangnum line="38" number="72"></hangnum>
<gatha1 line="39"> Yāvadeva anatthāya, <alternatives line="59"><alternative source-abbr="vri" source="vipassana research institut">ñattaṃ</alternative><alternative source-abbr="?" source="unknown">ñātaṃ</alternative></alternatives> bālassa jāyati;</gatha1>
<gathalast line="40">Hanti bālassa sukkaṃsaṃ, muddhamassa vipātayaṃ.</gathalast>
<hangnum line="41" number="73"></hangnum>
<gatha1 line="42">Asantaṃ <pageBreak edition="P" number="0.0011" /> <alternatives line="67"><alternative source-abbr="vri" source="vipassana research institut">bhāvanamiccheyya</alternative><alternative source-abbr="syā." source="thai">asantaṃ bhāvamiccheyya</alternative><alternative source-abbr="ka." source="cambodian">asantabhāvanamiccheyya</alternative></alternatives> , purekkhārañca bhikkhusu;</gatha1>
<gathalast line="43">Āvāsesu ca issariyaṃ, pūjā parakulesu ca.</gathalast>
<hangnum line="44" number="74"></hangnum>
<gatha1 line="45">Mameva <pageBreak edition="M" number="0.0024" />kata maññantu, gihīpabbajitā ubho;</gatha1>
<gatha2 line="46">Mamevātivasā assu, kiccākiccesu kismici;</gatha2>
<gathalast line="47">Iti bālassa saṅkappo, icchā māno ca vaḍḍhati.</gathalast>
<hangnum line="48" number="75"></hangnum>
<gatha1 line="49">Aññā hi lābhūpanisā, aññā nibbānagāminī;</gatha1>
<gatha2 line="50">Evametaṃ abhiññāya, bhikkhu buddhassa sāvako;</gatha2>
<gathalast line="51">Sakkāraṃ nābhinandeyya, vivekamanubrūhaye.</gathalast>
<centered line="52">Bālavaggo pañcamo niṭṭhito.</centered>
</body>
</document>