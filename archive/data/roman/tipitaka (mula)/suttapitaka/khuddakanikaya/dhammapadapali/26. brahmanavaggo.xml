<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul25.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/26. brahmanavaggo.xml</archivePath>
<title>26. Brāhmaṇavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">26. Brāhmaṇavaggo</chapter>
<hangnum line="2" number="383"></hangnum>
<gatha1 line="3">Chinda sotaṃ parakkamma, kāme panuda brāhmaṇa;</gatha1>
<gathalast line="4">Saṅkhārānaṃ khayaṃ ñatvā, akataññūsi brāhmaṇa.</gathalast>
<hangnum line="5" number="384"></hangnum>
<gatha1 line="6">Yadā dvayesu dhammesu, pāragū hoti brāhmaṇo;</gatha1>
<gathalast line="7">Athassa sabbe saṃyogā, atthaṃ gacchanti jānato.</gathalast>
<hangnum line="8" number="385"></hangnum>
<gatha1 line="9">Yassa pāraṃ apāraṃ vā, pārāpāraṃ na vijjati;</gatha1>
<gathalast line="10">Vītaddaraṃ visaṃyuttaṃ, tamahaṃ brūmi brāhmaṇaṃ.</gathalast>
<hangnum line="11" number="386"></hangnum>
<gatha1 line="12">Jhāyiṃ virajamāsīnaṃ, katakiccamanāsavaṃ;</gatha1>
<gathalast line="13">Uttamatthamanuppattaṃ, tamahaṃ brūmi brāhmaṇaṃ.</gathalast>
<hangnum line="14" number="387"></hangnum>
<gatha1 line="15">Divā <pageBreak edition="M" number="0.0069" />tapati ādicco, rattimābhāti candimā;</gatha1>
<gatha2 line="16">Sannaddho khattiyo tapati, jhāyī tapati brāhmaṇo;</gatha2>
<gathalast line="17">Atha <alternatives line="3"><alternative lang="vri">sabbamahorattiṃ</alternative><alternative lang="?">sabbamahorattaṃ</alternative></alternatives> , buddho tapati tejasā.</gathalast>
<hangnum line="18" number="388"></hangnum>
<gatha1 line="19">Bāhitapāpoti <pageBreak edition="P" number="0.0056" />brāhmaṇo, samacariyā samaṇoti vuccati;</gatha1>
<gathalast line="20">Pabbājayamattano malaṃ, tasmā ‘‘pabbajito’’ti vuccati.</gathalast>
<hangnum line="21" number="389"></hangnum>
<gatha1 line="22">Na <pageBreak edition="V" number="0.0062" /><pageBreak edition="T" number="0.0068" />brāhmaṇassa pahareyya, nāssa muñcetha brāhmaṇo;</gatha1>
<gathalast line="23"><alternatives line="11"><alternative lang="vri">Dhī</alternative><alternative lang="syā. byākaraṇesu">dhi</alternative></alternatives> <note>yo + assa = yassa</note>muñcati.</gathalast>
<hangnum line="24" number="390"></hangnum>
<gatha1 line="25">Na brāhmaṇassetadakiñci seyyo, yadā nisedho manaso piyehi;</gatha1>
<gathalast line="26">Yato yato hiṃsamano nivattati, tato tato sammatimeva dukkhaṃ.</gathalast>
<hangnum line="27" number="391"></hangnum>
<gatha1 line="28">Yassa kāyena vācāya, manasā natthi dukkaṭaṃ;</gatha1>
<gathalast line="29">Saṃvutaṃ tīhi ṭhānehi, tamahaṃ brūmi brāhmaṇaṃ.</gathalast>
<hangnum line="30" number="392"></hangnum>
<gatha1 line="31">Yamhā dhammaṃ vijāneyya, sammāsambuddhadesitaṃ;</gatha1>
<gathalast line="32">Sakkaccaṃ taṃ namasseyya, aggihuttaṃva brāhmaṇo.</gathalast>
<hangnum line="33" number="393"></hangnum>
<gatha1 line="34">Na jaṭāhi na gottena, na jaccā hoti brāhmaṇo;</gatha1>
<gathalast line="35">Yamhi saccañca dhammo ca, so sucī so ca brāhmaṇo.</gathalast>
<hangnum line="36" number="394"></hangnum>
<gatha1 line="37">Kiṃ <pageBreak edition="M" number="0.0070" />te jaṭāhi dummedha, kiṃ te ajinasāṭiyā;</gatha1>
<gathalast line="38">Abbhantaraṃ te gahanaṃ, bāhiraṃ parimajjasi.</gathalast>
<hangnum line="39" number="395"></hangnum>
<gatha1 line="40">Paṃsukūladharaṃ jantuṃ, kisaṃ dhamanisanthataṃ;</gatha1>
<gathalast line="41">Ekaṃ vanasmiṃ jhāyantaṃ, tamahaṃ brūmi brāhmaṇaṃ.</gathalast>
<hangnum line="42" number="396"></hangnum>
<gatha1 line="43">Na <pageBreak edition="P" number="0.0057" />cāhaṃ brāhmaṇaṃ brūmi, yonijaṃ mattisambhavaṃ;</gatha1>
<gatha2 line="44">Bhovādi nāma so hoti, sace hoti sakiñcano;</gatha2>
<gathalast line="45">Akiñcanaṃ anādānaṃ, tamahaṃ brūmi brāhmaṇaṃ.</gathalast>
<hangnum line="46" number="397"></hangnum>
<gatha1 line="47">Sabbasaṃyojanaṃ chetvā, yo ve na paritassati;</gatha1>
<gathalast line="48">Saṅgātigaṃ <pageBreak edition="T" number="0.0069" />visaṃyuttaṃ, tamahaṃ brūmi brāhmaṇaṃ.</gathalast>
<hangnum line="49" number="398"></hangnum>
<gatha1 line="50">Chetvā <pageBreak edition="V" number="0.0063" /> <alternatives line="22"><alternative lang="vri">naddhiṃ</alternative><alternative lang="ka. sī.">nandhiṃ</alternative><alternative lang="pī.">nandiṃ</alternative></alternatives>  varattañca, <alternatives line="31"><alternative lang="vri">sandānaṃ</alternative><alternative lang="sī.">sandāmaṃ</alternative></alternatives> sahanukkamaṃ;</gatha1>
<gathalast line="51">Ukkhittapalighaṃ buddhaṃ, tamahaṃ brūmi brāhmaṇaṃ.</gathalast>
<hangnum line="52" number="399"></hangnum>
<gatha1 line="53">Akkosaṃ vadhabandhañca, aduṭṭho yo titikkhati;</gatha1>
<gathalast line="54">Khantībalaṃ balānīkaṃ, tamahaṃ brūmi brāhmaṇaṃ.</gathalast>
<hangnum line="55" number="400"></hangnum>
<gatha1 line="56">Akkodhanaṃ vatavantaṃ, sīlavantaṃ anussadaṃ;</gatha1>
<gathalast line="57">Dantaṃ antimasārīraṃ, tamahaṃ brūmi brāhmaṇaṃ.</gathalast>
<hangnum line="58" number="401"></hangnum>
<gatha1 line="59">Vāri <pageBreak edition="M" number="0.0071" />pokkharapatteva, āraggeriva sāsapo;</gatha1>
<gathalast line="60">Yo na <alternatives line="39"><alternative lang="vri">limpati</alternative><alternative lang="sī. pī.">lippati</alternative></alternatives> kāmesu, tamahaṃ brūmi brāhmaṇaṃ.</gathalast>
<hangnum line="61" number="402"></hangnum>
<gatha1 line="62">Yo dukkhassa pajānāti, idheva khayamattano;</gatha1>
<gathalast line="63">Pannabhāraṃ visaṃyuttaṃ, tamahaṃ brūmi brāhmaṇaṃ.</gathalast>
<hangnum line="64" number="403"></hangnum>
<gatha1 line="65">Gambhīrapaññaṃ medhāviṃ, maggāmaggassa kovidaṃ;</gatha1>
<gathalast line="66">Uttamatthamanuppattaṃ, tamahaṃ brūmi brāhmaṇaṃ.</gathalast>
<hangnum line="67" number="404"></hangnum>
<gatha1 line="68">Asaṃsaṭṭhaṃ <pageBreak edition="P" number="0.0058" />gahaṭṭhehi, anāgārehi cūbhayaṃ;</gatha1>
<gathalast line="69">Anokasārimappicchaṃ, tamahaṃ brūmi brāhmaṇaṃ.</gathalast>
<hangnum line="70" number="405"></hangnum>
<gatha1 line="71">Nidhāya daṇḍaṃ bhūtesu, tasesu thāvaresu ca;</gatha1>
<gathalast line="72">Yo na hanti na ghāteti, tamahaṃ brūmi brāhmaṇaṃ.</gathalast>
<hangnum line="73" number="406"></hangnum>
<gatha1 line="74">Aviruddhaṃ viruddhesu, attadaṇḍesu nibbutaṃ;</gatha1>
<gathalast line="75">Sādānesu anādānaṃ, tamahaṃ brūmi brāhmaṇaṃ.</gathalast>
<hangnum line="76" number="407"></hangnum>
<gatha1 line="77">Yassa rāgo ca doso ca, māno makkho ca pātito;</gatha1>
<gathalast line="78">Sāsaporiva <pageBreak edition="T" number="0.0070" /> <alternatives line="47"><alternative lang="vri">āraggā</alternative><alternative lang="ka.">āragge</alternative></alternatives> , tamahaṃ brūmi brāhmaṇaṃ.</gathalast>
<hangnum line="79" number="408"></hangnum>
<gatha1 line="80">Akakkasaṃ <pageBreak edition="M" number="0.0072" /><pageBreak edition="V" number="0.0064" />viññāpaniṃ, giraṃ saccamudīraye;</gatha1>
<gathalast line="81">Yāya nābhisaje <alternatives line="55"><alternative lang="vri">kañci</alternative><alternative lang="ka.">kiñci</alternative></alternatives> , tamahaṃ brūmi brāhmaṇaṃ.</gathalast>
<hangnum line="82" number="409"></hangnum>
<gatha1 line="83">Yodha dīghaṃ va rassaṃ vā, aṇuṃ thūlaṃ subhāsubhaṃ;</gatha1>
<gathalast line="84">Loke adinnaṃ <alternatives line="63"><alternative lang="vri">nādiyati</alternative><alternative lang="ma. ni. 2.459">nādeti</alternative></alternatives> , tamahaṃ brūmi brāhmaṇaṃ.</gathalast>
<hangnum line="85" number="410"></hangnum>
<gatha1 line="86">Āsā yassa na vijjanti, asmiṃ loke paramhi ca;</gatha1>
<gathalast line="87"><alternatives line="71"><alternative lang="vri">Nirāsāsaṃ</alternative><alternative lang="sī. syā. pī.">nirāsayaṃ</alternative><alternative lang="?">nirāsakaṃ</alternative></alternatives> visaṃyuttaṃ, tamahaṃ brūmi brāhmaṇaṃ.</gathalast>
<hangnum line="88" number="411"></hangnum>
<gatha1 line="89">Yassālayā na vijjanti, aññāya akathaṃkathī;</gatha1>
<gathalast line="90">Amatogadhamanuppattaṃ, tamahaṃ brūmi brāhmaṇaṃ.</gathalast>
<hangnum line="91" number="412"></hangnum>
<gatha1 line="92">Yodha puññañca pāpañca, ubho saṅgamupaccagā;</gatha1>
<gathalast line="93">Asokaṃ virajaṃ suddhaṃ, tamahaṃ brūmi brāhmaṇaṃ.</gathalast>
<hangnum line="94" number="413"></hangnum>
<gatha1 line="95">Candaṃva vimalaṃ suddhaṃ, vippasannamanāvilaṃ;</gatha1>
<gathalast line="96">Nandībhavaparikkhīṇaṃ, tamahaṃ brūmi brāhmaṇaṃ.</gathalast>
<hangnum line="97" number="414"></hangnum>
<gatha1 line="98"> <alternatives line="80"><alternative lang="vri">Yomaṃ</alternative><alternative lang="sī. syā. kaṃ. pī.">yo imaṃ</alternative></alternatives> <pageBreak edition="P" number="0.0059" />palipathaṃ duggaṃ, saṃsāraṃ mohamaccagā;</gatha1>
<gatha2 line="99">Tiṇṇo <alternatives line="88"><alternative lang="vri">pāragato</alternative><alternative lang="sī. syā. kaṃ. pī.">pāragato</alternative></alternatives> jhāyī, anejo akathaṃkathī;</gatha2>
<gathalast line="100">Anupādāya nibbuto, tamahaṃ brūmi brāhmaṇaṃ.</gathalast>
<hangnum line="101" number="415"></hangnum>
<gatha1 line="102">Yodha <pageBreak edition="M" number="0.0073" /> kāme <alternatives line="96"><alternative lang="vri">pahantvāna</alternative><alternative lang="sī. pī.">pahatvāna</alternative></alternatives> , anāgāro paribbaje;</gatha1>
<gathalast line="103"><note>idaṃ gāthādvayaṃ videsapotthakesu sakideva dassitaṃ</note>.</gathalast>
<hangnum line="104" number="416"></hangnum>
<gatha1 line="105">Yodha taṇhaṃ pahantvāna, anāgāro paribbaje;</gatha1>
<gathalast line="106">Taṇhābhavaparikkhīṇaṃ <pageBreak edition="T" number="0.0071" />, tamahaṃ brūmi brāhmaṇaṃ.</gathalast>
<hangnum line="107" number="417"></hangnum>
<gatha1 line="108">Hitvā <pageBreak edition="V" number="0.0065" />mānusakaṃ yogaṃ, dibbaṃ yogaṃ upaccagā;</gatha1>
<gathalast line="109">Sabbayogavisaṃyuttaṃ, tamahaṃ brūmi brāhmaṇaṃ.</gathalast>
<hangnum line="110" number="418"></hangnum>
<gatha1 line="111">Hitvā ratiñca aratiñca, sītibhūtaṃ nirūpadhiṃ;</gatha1>
<gathalast line="112">Sabbalokābhibhuṃ vīraṃ, tamahaṃ brūmi brāhmaṇaṃ.</gathalast>
<hangnum line="113" number="419"></hangnum>
<gatha1 line="114">Cutiṃ yo vedi sattānaṃ, upapattiñca sabbaso;</gatha1>
<gathalast line="115">Asattaṃ sugataṃ buddhaṃ, tamahaṃ brūmi brāhmaṇaṃ.</gathalast>
<hangnum line="116" number="420"></hangnum>
<gatha1 line="117">Yassa gatiṃ na jānanti, devā gandhabbamānusā;</gatha1>
<gathalast line="118">Khīṇāsavaṃ arahantaṃ, tamahaṃ brūmi brāhmaṇaṃ.</gathalast>
<hangnum line="119" number="421"></hangnum>
<gatha1 line="120">Yassa <pageBreak edition="M" number="0.0074" />pure ca pacchā ca, majjhe ca natthi kiñcanaṃ;</gatha1>
<gathalast line="121">Akiñcanaṃ anādānaṃ, tamahaṃ brūmi brāhmaṇaṃ.</gathalast>
<hangnum line="122" number="422"></hangnum>
<gatha1 line="123">Usabhaṃ <pageBreak edition="P" number="0.0060" />pavaraṃ vīraṃ, mahesiṃ vijitāvinaṃ;</gatha1>
<gathalast line="124">Anejaṃ <alternatives line="107"><alternative lang="vri">nhātakaṃ</alternative><alternative lang="sī. syā. kaṃ pī.">nahātakaṃ</alternative></alternatives> buddhaṃ, tamahaṃ brūmi brāhmaṇaṃ.</gathalast>
<hangnum line="125" number="423"></hangnum>
<gatha1 line="126">Pubbenivāsaṃ yo vedi, saggāpāyañca passati,</gatha1>
<gatha2 line="127">Atho jātikkhayaṃ patto, abhiññāvosito muni;</gatha2>
<gathalast line="128">Sabbavositavosānaṃ, tamahaṃ brūmi brāhmaṇaṃ.</gathalast>
<centered line="129">Brāhmaṇavaggo chabbīsatimo niṭṭhito.</centered>
<paragraph line="130"><pageBreak edition="V" number="0.0066" /><note>aṭṭha (ka.)</note>, sukhavagge aṭṭha, piyavagge nava, kodhavagge aṭṭha, malavagge dvādasa, dhammaṭṭhavagge dasa, maggavagge dvādasa, pakiṇṇakavagge nava, nirayavagge nava, nāgavagge aṭṭha, taṇhāvagge dvādasa, bhikkhuvagge dvādasa, brāhmaṇavagge cattālīsāti pañcādhikāni tīṇi vatthusatāni.</paragraph>
<gatha2 line="131">Satevīsacatussatā, catusaccavibhāvinā;</gatha2>
<gathalast line="132"><note>( ) etthantare pāṭho videsapotthakesu natthi, aṭṭhakathāsuyeva dissati</note>.</gathalast>
<paragraph line="133"><note>dhammapadassa vaggassuddānaṃ§yamakaṃ pamādaṃ cittaṃ, pupphaṃ bālañca paṇḍitaṃ.§rahantaṃ sahassaṃ pāpaṃ, daṇḍaṃ jarā attalokaṃ.§buddhaṃ sukhaṃ piyaṃ kodhaṃ, malaṃ dhammaṭṭhamaggañca.§pakiṇṇakaṃ nirayaṃ nāgaṃ, taṇhā bhikkhū ca brāhmaṇo.§gāthāyuddānaṃ§yamake vīsagāthāyo, appamādalokamhi ca.§piye dvādasagāthāyo, citte jarattekādasa.§pupphabālasahassamhi, buddha magga pakiṇṇake.§soḷasa paṇḍite kodhe, niraye nāge catuddasa.§arahante dasaggāthā, pāpasukhamhi terasa.§sattarasa daṇḍadhammaṭṭhe, malamhi ekavīsati.§taṇhāvagge sattabbīsa, tevīsa bhikkhuvaggamhi.§brāhmaṇe ekatālīsa, catussatā satevīsa. (ka.)</note></paragraph>
<paragraph line="134">Dhammapade vaggānamuddānaṃ –</paragraph>
<gatha2 line="135">Yamakappamādo <pageBreak edition="M" number="0.0075" />cittaṃ, pupphaṃ bālena paṇḍito;</gatha2>
<gathalast line="136">Arahanto sahassañca, pāpaṃ daṇḍena te dasa.</gathalast>
<gatha1 line="137">Jarā <pageBreak edition="T" number="0.0072" />attā ca loko ca, buddho sukhaṃ piyena ca;</gatha1>
<gathalast line="138">Kodho malañca dhammaṭṭho, maggavaggena vīsati.</gathalast>
<gatha2 line="139">Pakiṇṇaṃ nirayo nāgo, taṇhā bhikkhu ca brāhmaṇo;</gatha2>
<gathalast line="140">Ete chabbīsati vaggā, desitādiccabandhunā.</gathalast>
<paragraph line="141">Gāthānamuddānaṃ –</paragraph>
<gatha2 line="142">Yamake vīsati gāthā, appamādamhi dvādasa;</gatha2>
<gathalast line="143">Ekādasa cittavagge, pupphavaggamhi soḷasa.</gathalast>
<gatha2 line="144">Bāle ca soḷasa gāthā, paṇḍitamhi catuddasa;</gatha2>
<gathalast line="145">Arahante dasa gāthā, sahasse honti soḷasa.</gathalast>
<gatha2 line="146">Terasa pāpavaggamhi, daṇḍamhi dasa satta ca;</gatha2>
<gathalast line="147">Ekādasa jarā vagge, attavaggamhi tā dasa.</gathalast>
<gatha2 line="148"><pageBreak edition="M" number="0.0076" /><pageBreak edition="V" number="0.0067" /><note>soḷasa (sabbattha)</note>;</gatha2>
<gathalast line="149">Sukhe ca piyavagge ca, gāthāyo honti dvādasa.</gathalast>
<gatha2 line="150">Cuddasa kodhavaggamhi, malavaggekavīsati;</gatha2>
<gathalast line="151">Sattarasa ca dhammaṭṭhe, maggavagge sattarasa.</gathalast>
<gatha2 line="152">Pakiṇṇe soḷasa gāthā, niraye nāge ca cuddasa;</gatha2>
<gathalast line="153">Chabbīsa taṇhāvaggamhi, tevīsa bhikkhuvaggikā.</gathalast>
<gatha2 line="154">Ekatālīsagāthāyo, brāhmaṇe vaggamuttame;</gatha2>
<gatha3 line="155">Gāthāsatāni cattāri, tevīsa ca punāpare;</gatha3>
<gathalast line="156">Dhammapade nipātamhi, desitādiccabandhunāti.</gathalast>
<centered line="157">Dhammapadapāḷi niṭṭhitā.</centered>
</body>
</document>