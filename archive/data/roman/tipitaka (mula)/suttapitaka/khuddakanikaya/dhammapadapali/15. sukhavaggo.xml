<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul14.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/15. sukhavaggo.xml</archivePath>
<title>15. Sukhavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">15. Sukhavaggo</chapter>
<hangnum line="2" number="197"></hangnum>
<gatha1 line="3">Susukhaṃ <pageBreak edition="P" number="0.0030" />vata jīvāma, verinesu averino;</gatha1>
<gathalast line="4">Verinesu manussesu, viharāma averino.</gathalast>
<hangnum line="5" number="198"></hangnum>
<gatha1 line="6">Susukhaṃ <pageBreak edition="M" number="0.0043" />vata jīvāma, āturesu anāturā;</gatha1>
<gathalast line="7">Āturesu manussesu, viharāma anāturā.</gathalast>
<hangnum line="8" number="199"></hangnum>
<gatha1 line="9">Susukhaṃ vata jīvāma, ussukesu anussukā;</gatha1>
<gathalast line="10">Ussukesu <pageBreak edition="T" number="0.0042" />manassesu, viharāma anussukā.</gathalast>
<hangnum line="11" number="200"></hangnum>
<gatha1 line="12">Susukhaṃ vata jīvāma, yesaṃ no natthi kiñcanaṃ;</gatha1>
<gathalast line="13">Pītibhakkhā bhavissāma, devā ābhassarā yathā.</gathalast>
<hangnum line="14" number="201"></hangnum>
<gatha1 line="15">Jayaṃ veraṃ pasavati, dukkhaṃ seti parājito;</gatha1>
<gathalast line="16">Upasanto sukhaṃ seti, hitvā jayaparājayaṃ.</gathalast>
<hangnum line="17" number="202"></hangnum>
<gatha1 line="18">Natthi rāgasamo aggi, natthi dosasamo kali;</gatha1>
<gathalast line="19">Natthi <alternatives line="3"><alternative lang="vri">khandhasamā</alternative><alternative lang="sī. syā. pī. rūpasiddhiyā sameti">khandhādisā</alternative></alternatives> dukkhā, natthi santiparaṃ sukhaṃ.</gathalast>
<hangnum line="20" number="203"></hangnum>
<gatha1 line="21">Jighacchāparamā <pageBreak edition="V" number="0.0039" /> rogā, <alternatives line="11"><alternative lang="vri">saṅkhāraparamā</alternative><alternative lang="bahūsu">saṅkārā paramā</alternative></alternatives> dukhā;</gatha1>
<gathalast line="22">Etaṃ ñatvā yathābhūtaṃ, nibbānaṃ paramaṃ sukhaṃ.</gathalast>
<hangnum line="23" number="204"></hangnum>
<gatha1 line="24">Ārogyaparamā lābhā, santuṭṭhiparamaṃ dhanaṃ;</gatha1>
<gathalast line="25">Vissāsaparamā ñāti , nibbānaṃ paramaṃ sukhaṃ.</gathalast>
<hangnum line="26" number="205"></hangnum>
<gatha1 line="27">Pavivekarasaṃ <pageBreak edition="P" number="0.0031" /> <alternatives line="37"><alternative lang="vri">pitvā</alternative><alternative lang="sī. syā. kaṃ. pī.">pītvā</alternative></alternatives> , rasaṃ upasamassa ca;</gatha1>
<gathalast line="28">Niddaro hoti nippāpo, dhammapītirasaṃ pivaṃ.</gathalast>
<hangnum line="29" number="206"></hangnum>
<gatha1 line="30">Sāhu <pageBreak edition="M" number="0.0044" />dassanamariyānaṃ, sannivāso sadā sukho;</gatha1>
<gathalast line="31">Adassanena bālānaṃ, niccameva sukhī siyā.</gathalast>
<hangnum line="32" number="207"></hangnum>
<gatha1 line="33"> <alternatives line="45"><alternative lang="vri">Bālasaṅgatacārī</alternative><alternative lang="ka.">bālasaṅgaticārī</alternative></alternatives> hi, dīghamaddhāna socati;</gatha1>
<gatha2 line="34">Dukkho bālehi saṃvāso, amitteneva sabbadā;</gatha2>
<gathalast line="35">Dhīro ca sukhasaṃvāso, ñātīnaṃva samāgamo.</gathalast>
<hangnum line="36" number="208"></hangnum>
<gatha1 line="37">Tasmā hi –</gatha1>
<gatha2 line="38">Dhīrañca paññañca bahussutañca, dhorayhasīlaṃ <pageBreak edition="T" number="0.0043" />vatavantamariyaṃ;</gatha2>
<gathalast line="39">Taṃ tādisaṃ sappurisaṃ sumedhaṃ, bhajetha nakkhattapathaṃva candimā .</gathalast>
<centered line="40">Sukhavaggo pannarasamo niṭṭhito.</centered>
</body>
</document>