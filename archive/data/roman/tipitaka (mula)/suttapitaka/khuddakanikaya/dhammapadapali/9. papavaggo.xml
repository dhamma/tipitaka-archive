<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul8.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/9. papavaggo.xml</archivePath>
<title>9. Pāpavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">9. Pāpavaggo</chapter>
<hangnum line="2" number="116"></hangnum>
<gatha1 line="3">Abhittharetha <pageBreak edition="V" number="0.0028" />kalyāṇe, pāpā cittaṃ nivāraye;</gatha1>
<gathalast line="4">Dandhañhi karoto puññaṃ, pāpasmiṃ ramatī mano.</gathalast>
<hangnum line="5" number="117"></hangnum>
<gatha1 line="6">Pāpañce puriso kayirā, na naṃ kayirā punappunaṃ;</gatha1>
<gathalast line="7">Na tamhi chandaṃ kayirātha, dukkho pāpassa uccayo.</gathalast>
<hangnum line="8" number="118"></hangnum>
<gatha1 line="9"> Puññañce puriso kayirā, kayirā <alternatives line="11"><alternative lang="sī. syā.">kayirāthetaṃ</alternative><alternative lang="vri">naṃ</alternative><alternative lang="pī.">kayirāthenaṃ</alternative></alternatives> punappunaṃ;</gatha1>
<gathalast line="10">Tamhi chandaṃ kayirātha, sukho puññassa uccayo.</gathalast>
<hangnum line="11" number="119"></hangnum>
<gatha1 line="12">Pāpopi <pageBreak edition="M" number="0.0031" />passati bhadraṃ, yāva pāpaṃ na paccati;</gatha1>
<gathalast line="13">Yadā ca paccati pāpaṃ, atha pāpo <alternatives line="20"><alternative lang="vri">pāpāni</alternative><alternative lang="?">atha pāpāni</alternative></alternatives> passati.</gathalast>
<hangnum line="14" number="120"></hangnum>
<gatha1 line="15">Bhadropi <pageBreak edition="T" number="0.0031" /><pageBreak edition="P" number="0.0018" />passati pāpaṃ, yāva bhadraṃ na paccati;</gatha1>
<gathalast line="16">Yadā ca paccati bhadraṃ, atha bhadro <alternatives line="28"><alternative lang="vri">bhadrāni</alternative><alternative lang="?">atha bhadrāni</alternative></alternatives> passati.</gathalast>
<hangnum line="17" number="121"></hangnum>
<gatha1 line="18"> <alternatives line="36"><alternative lang="vri">Māvamaññetha</alternative><alternative lang="sī. syā. pī.">māppamaññetha</alternative></alternatives> pāpassa, na mantaṃ āgamissati;</gatha1>
<gatha2 line="19">Udabindunipātena, udakumbhopi pūrati;</gatha2>
<gathalast line="20">Bālo <alternatives line="53"><alternative lang="vri">pūrati</alternative><alternative lang="sī. ka.">pūrati bālo</alternative><alternative lang="syā.">āpūrati bālo</alternative></alternatives> pāpassa, thokaṃ thokampi ācinaṃ.</gathalast>
<hangnum line="21" number="122"></hangnum>
<gatha1 line="22">Māvamaññetha puññassa, na mantaṃ āgamissati;</gatha1>
<gatha2 line="23">Udabindunipātena, udakumbhopi pūrati;</gatha2>
<gathalast line="24">Dhīro pūrati puññassa, thokaṃ thokampi ācinaṃ.</gathalast>
<hangnum line="25" number="123"></hangnum>
<gatha1 line="26">Vāṇijova bhayaṃ maggaṃ, appasattho mahaddhano;</gatha1>
<gathalast line="27">Visaṃ jīvitukāmova, pāpāni parivajjaye.</gathalast>
<hangnum line="28" number="124"></hangnum>
<gatha1 line="29">Pāṇimhi <pageBreak edition="V" number="0.0029" />ce vaṇo nāssa, hareyya pāṇinā visaṃ;</gatha1>
<gathalast line="30">Nābbaṇaṃ visamanveti, natthi pāpaṃ akubbato.</gathalast>
<hangnum line="31" number="125"></hangnum>
<gatha1 line="32">Yo <pageBreak edition="M" number="0.0032" />appaduṭṭhassa narassa dussati, suddhassa posassa anaṅgaṇassa;</gatha1>
<gathalast line="33">Tameva bālaṃ pacceti pāpaṃ, sukhumo rajo paṭivātaṃva khitto.</gathalast>
<hangnum line="34" number="126"></hangnum>
<gatha1 line="35">Gabbhameke uppajjanti, nirayaṃ pāpakammino;</gatha1>
<gathalast line="36">Saggaṃ sugatino yanti, parinibbanti anāsavā.</gathalast>
<hangnum line="37" number="127"></hangnum>
<gatha1 line="38">Na <pageBreak edition="P" number="0.0019" /> antalikkhe na samuddamajjhe, na pabbatānaṃ vivaraṃ <alternatives line="70"><alternative lang="vri">pavissa</alternative><alternative lang="syā.">pavisaṃ</alternative></alternatives> ;</gatha1>
<gathalast line="39">Na <pageBreak edition="T" number="0.0032" /> <alternatives line="78"><alternative lang="vri">vijjatī</alternative><alternative lang="ka. sī. pī. ka.">na vijjati</alternative></alternatives>  so jagatippadeso, <alternatives line="86"><alternative lang="vri">yatthaṭṭhito</alternative><alternative lang="syā.">yatraṭṭhito</alternative></alternatives> mucceyya pāpakammā.</gathalast>
<hangnum line="40" number="128"></hangnum>
<gatha1 line="41">Na antalikkhe na samuddamajjhe, na pabbatānaṃ vivaraṃ pavissa;</gatha1>
<gathalast line="42">Na vijjatī so jagatippadeso, <alternatives line="94"><alternative lang="vri">yatthaṭṭhitaṃ</alternative><alternative lang="syā.">yatraṭṭhitaṃ</alternative></alternatives> nappasaheyya maccu.</gathalast>
<centered line="43">Pāpavaggo navamo niṭṭhito.</centered>
</body>
</document>