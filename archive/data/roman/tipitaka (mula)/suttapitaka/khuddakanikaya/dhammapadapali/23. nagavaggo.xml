<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul22.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/23. nagavaggo.xml</archivePath>
<titlePath>23. Nāgavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">23. Nāgavaggo</chapter>
<hangnum line="2" number="320"></hangnum>
<gatha1 line="3"> Ahaṃ <pageBreak edition="M" number="0.0059" /> nāgova saṅgāme, cāpato patitaṃ saraṃ;</gatha1>
<gathalast line="4">Ativākyaṃ titikkhissaṃ, dussīlo hi bahujjano.</gathalast>
<hangnum line="5" number="321"></hangnum>
<gatha1 line="6"> Dantaṃ <pageBreak edition="V" number="0.0054" /> nayanti samitiṃ, dantaṃ rājābhirūhati;</gatha1>
<gathalast line="7">Danto seṭṭho manussesu, yotivākyaṃ titikkhati.</gathalast>
<hangnum line="8" number="322"></hangnum>
<gatha1 line="9"> Varamassatarā dantā, ājānīyā ca <note>ājānīyāva (syā.)</note> sindhavā;</gatha1>
<gathalast line="10">Kuñjarā ca <note>kuñjarāva (syā.)</note> mahānāgā, attadanto tato varaṃ.</gathalast>
<hangnum line="11" number="323"></hangnum>
<gatha1 line="12"> Na <pageBreak edition="T" number="0.0058" /> hi etehi yānehi, gaccheyya agataṃ disaṃ;</gatha1>
<gathalast line="13">Yathāttanā sudantena, danto dantena gacchati.</gathalast>
<hangnum line="14" number="324"></hangnum>
<gatha1 line="15"> <alternatives line="17" extra="null" separator="false"><alternative source-abbr="vri" source="vipassana research institut">Dhanapālo</alternative><alternative source-abbr="sī." source="sri lanka">dhanapālako</alternative><alternative source-abbr="syā." source="thai">dhanapālako</alternative><alternative source-abbr="kaṃ." source="kaṃ.">dhanapālako</alternative><alternative source-abbr="pī." source="pali text society">dhanapālako</alternative></alternatives>  nāma kuñjaro, <alternatives line="25" extra="null" separator="false"><alternative source-abbr="vri" source="vipassana research institut">kaṭukabhedano</alternative><alternative source-abbr="sī." source="sri lanka">kaṭukappabhedano</alternative><alternative source-abbr="syā." source="thai">kaṭukappabhedano</alternative><alternative source-abbr="pī." source="pali text society">kaṭukappabhedano</alternative></alternatives>  dunnivārayo;</gatha1>
<gathalast line="16">Baddho kabaḷaṃ na bhuñjati, <alternatives line="33" extra="null" separator="false"><alternative source-abbr="vri" source="vipassana research institut">sumarati</alternative><alternative source-abbr="ka." source="cambodian">susarati</alternative></alternatives>  nāgavanassa kuñjaro.</gathalast>
<hangnum line="17" number="325"></hangnum>
<gatha1 line="18"> Middhī <pageBreak edition="P" number="0.0047" /> yadā hoti mahagghaso ca, niddāyitā samparivattasāyī;</gatha1>
<gathalast line="19">Mahāvarāhova nivāpapuṭṭho, punappunaṃ gabbhamupeti mando.</gathalast>
<hangnum line="20" number="326"></hangnum>
<gatha1 line="21"> Idaṃ <pageBreak edition="M" number="0.0060" /> pure cittamacāri cārikaṃ, yenicchakaṃ yatthakāmaṃ yathāsukhaṃ;</gatha1>
<gathalast line="22">Tadajjahaṃ niggahessāmi yoniso, hatthippabhinnaṃ viya aṅkusaggaho.</gathalast>
<hangnum line="23" number="327"></hangnum>
<gatha1 line="24"> Appamādaratā hotha, sacittamanurakkhatha;</gatha1>
<gathalast line="25">Duggā uddharathattānaṃ, paṅke <alternatives line="41" extra="null" separator="false"><alternative source-abbr="vri" source="vipassana research institut">sannova</alternative><alternative source-abbr="sī." source="sri lanka">sattova</alternative><alternative source-abbr="pī." source="pali text society">sattova</alternative></alternatives>  kuñjaro.</gathalast>
<hangnum line="26" number="328"></hangnum>
<gatha1 line="27"> Sace labhetha nipakaṃ sahāyaṃ, saddhiṃ caraṃ sādhuvihāridhīraṃ;</gatha1>
<gathalast line="28">Abhibhuyya sabbāni parissayāni, careyya tenattamano satīmā.</gathalast>
<hangnum line="29" number="329"></hangnum>
<gatha1 line="30"> No <pageBreak edition="T" number="0.0059" /> ce labhetha nipakaṃ sahāyaṃ, saddhiṃ caraṃ sādhuvihāridhīraṃ;</gatha1>
<gathalast line="31">Rājāva raṭṭhaṃ vijitaṃ pahāya, eko care mātaṅgaraññeva nāgo.</gathalast>
<hangnum line="32" number="330"></hangnum>
<gatha1 line="33"> Ekassa caritaṃ seyyo, natthi bāle sahāyatā;</gatha1>
<gathalast line="34">Eko care na ca pāpāni kayirā, appossukko mātaṅgaraññeva nāgo.</gathalast>
<hangnum line="35" number="331"></hangnum>
<gatha1 line="36"> Atthamhi <pageBreak edition="V" number="0.0055" /> jātamhi sukhā sahāyā, tuṭṭhī sukhā yā itarītarena;</gatha1>
<gathalast line="37">Puññaṃ sukhaṃ jīvitasaṅkhayamhi, sabbassa dukkhassa sukhaṃ pahānaṃ.</gathalast>
<hangnum line="38" number="332"></hangnum>
<gatha1 line="39"> Sukhā <pageBreak edition="M" number="0.0061" /><pageBreak edition="P" number="0.0048" /> matteyyatā loke, atho petteyyatā sukhā;</gatha1>
<gathalast line="40">Sukhā sāmaññatā loke, atho brahmaññatā sukhā.</gathalast>
<hangnum line="41" number="333"></hangnum>
<gatha1 line="42"> Sukhaṃ yāva jarā sīlaṃ, sukhā saddhā patiṭṭhitā;</gatha1>
<gathalast line="43">Sukho paññāya paṭilābho, pāpānaṃ akaraṇaṃ sukhaṃ.</gathalast>
<centered line="44">Nāgavaggo tevīsatimo niṭṭhito.</centered>
</body>
</document>