<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0502m.mul6.xml</normativeSource>
    <archivePath>roman/tipitaka (mula)/suttapitaka/khuddakanikaya/dhammapadapali/7. arahantavaggo.xml</archivePath>
    <baseFileName>7. arahantavaggo</baseFileName>
    <titlePath>7. Arahantavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
    </versions>
  </metadata>
  <content>
    <chapter line="1">7. Arahantavaggo</chapter>
    <hangnum line="2" number="90"></hangnum>
    <gatha1 line="3"> Gataddhino <pageBreak edition="Thai" number="0.0027" /> visokassa, vippamuttassa sabbadhi;</gatha1>
    <gathalast line="4">Sabbaganthappahīnassa, pariḷāho na vijjati.</gathalast>
    <hangnum line="5" number="91"></hangnum>
    <gatha1 line="6"> Uyyuñjanti <pageBreak edition="Vipassana Research Institut" number="0.0025" /> satīmanto, na nikete ramanti te;</gatha1>
    <gathalast line="7">Haṃsāva pallalaṃ hitvā, okamokaṃ jahanti te.</gathalast>
    <hangnum line="8" number="92"></hangnum>
    <gatha1 line="9"> Yesaṃ <pageBreak edition="Pali Text Society" number="0.0014" /> sannicayo natthi, ye pariññātabhojanā;</gatha1>
    <gatha2 line="10">Suññato animitto ca, vimokkho yesaṃ gocaro;</gatha2>
    <gathalast line="11">Ākāse va <alternatives line="3" extra="" separator="false"><alternative source-abbr="vri" source="vipassana research institut">sakuntānaṃ</alternative><alternative source-abbr="ka." source="cambodian">sakuṇānaṃ</alternative></alternatives> , gati tesaṃ durannayā.</gathalast>
    <hangnum line="12" number="93"></hangnum>
    <gatha1 line="13"> Yassāsavā <pageBreak edition="Myanmar" number="0.0027" /> parikkhīṇā, āhāre ca anissito;</gatha1>
    <gatha2 line="14">Suññato animitto ca, vimokkho yassa gocaro;</gatha2>
    <gathalast line="15">Ākāse va sakuntānaṃ, padaṃ tassa durannayaṃ.</gathalast>
    <hangnum line="16" number="94"></hangnum>
    <gatha1 line="17"> Yassindriyāni <alternatives line="11" extra="" separator="false"><alternative source-abbr="vri" source="vipassana research institut">samathaṅgatāni</alternative><alternative source-abbr="sī." source="sri lanka">samathaṃ gatāni</alternative><alternative source-abbr="pī." source="pali text society">samathaṃ gatāni</alternative></alternatives> , assā yathā sārathinā sudantā;</gatha1>
    <gathalast line="18">Pahīnamānassa anāsavassa, devāpi tassa pihayanti tādino.</gathalast>
    <hangnum line="19" number="95"></hangnum>
    <gatha1 line="20"> Pathavisamo no virujjhati, <alternatives line="19" extra="" separator="false"><alternative source-abbr="vri" source="vipassana research institut">indakhilupamo</alternative><alternative source-abbr="sī." source="sri lanka">indakhīlūpamo</alternative><alternative source-abbr="syā." source="thai">indakhīlūpamo</alternative><alternative source-abbr="ka." source="cambodian">indakhīlūpamo</alternative></alternatives>  tādi subbato;</gatha1>
    <gathalast line="21">Rahadova apetakaddamo, saṃsārā na bhavanti tādino.</gathalast>
    <hangnum line="22" number="96"></hangnum>
    <gatha1 line="23"> Santaṃ <pageBreak edition="Thai" number="0.0028" /> tassa manaṃ hoti, santā vācā ca kamma ca;</gatha1>
    <gathalast line="24">Sammadaññā vimuttassa, upasantassa tādino.</gathalast>
    <hangnum line="25" number="97"></hangnum>
    <gatha1 line="26"> Assaddho akataññū ca, sandhicchedo ca yo naro;</gatha1>
    <gathalast line="27">Hatāvakāso vantāso, sa ve uttamaporiso.</gathalast>
    <hangnum line="28" number="98"></hangnum>
    <gatha1 line="29"> Gāme vā yadi vāraññe, ninne vā yadi vā thale;</gatha1>
    <gathalast line="30">Yattha arahanto viharanti, taṃ bhūmirāmaṇeyyakaṃ.</gathalast>
    <hangnum line="31" number="99"></hangnum>
    <gatha1 line="32"> Ramaṇīyāni <pageBreak edition="Myanmar" number="0.0028" /><pageBreak edition="Pali Text Society" number="0.0015" /> araññāni, yattha na ramatī jano;</gatha1>
    <gatha2 line="33">Vītarāgā ramissanti, na te kāmagavesino.</gatha2>
    <centered line="34">Arahantavaggo sattamo niṭṭhito.</centered>
  </content>
</document>