<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="kaṃ." source-abbr="kaṃ."/>
      <version source="katthaci" source-abbr="katthaci"/>
    </versions>
    <normativeSource>http://tipitaka.org/romn/cscd/s0502m.mul19.xml</normativeSource>
    <source>roman/tipitaka (mula)/suttapitaka/khuddakanikaya/dhammapadapali/20. maggavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/dhammapadapali</directory>
    <basename>20. maggavaggo</basename>
    <titlePath>20. Maggavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">20. Maggavaggo</chapter>
    <hangnum line="2" number="273"></hangnum>
    <gatha1 line="3"> Maggānaṭṭhaṅgiko <pageBreak edition="Vipassana Research Institut" number="0.0048" /><pageBreak edition="Pali Text Society" number="0.0040" /> seṭṭho, saccānaṃ caturo padā;</gatha1>
    <gathalast line="4">Virāgo seṭṭho dhammānaṃ, dvipadānañca cakkhumā.</gathalast>
    <hangnum line="5" number="274"></hangnum>
    <gatha1 line="6"> <alternatives line="3" extra="" separator="false"><alternative source-abbr="vri" source="vipassana research institut">Eseva</alternative><alternative source-abbr="sī." source="sri lanka">esova</alternative><alternative source-abbr="pī." source="pali text society">esova</alternative></alternatives>  maggo natthañño, dassanassa visuddhiyā;</gatha1>
    <gathalast line="7">Etañhi tumhe paṭipajjatha, mārassetaṃ pamohanaṃ.</gathalast>
    <hangnum line="8" number="275"></hangnum>
    <gatha1 line="9"> Etañhi tumhe paṭipannā, dukkhassantaṃ karissatha;</gatha1>
    <gathalast line="10"><alternatives line="13" extra="" separator="false"><alternative source-abbr="vri" source="vipassana research institut">Akkhāto vo</alternative><alternative source-abbr="sī." source="sri lanka">akkhāto ve</alternative><alternative source-abbr="pī." source="pali text society">akkhāto ve</alternative></alternatives>  mayā maggo, aññāya <alternatives line="23" extra="" separator="true"><alternative source-abbr="vri" source="vipassana research institut">sallakantanaṃ</alternative><alternative source-abbr="sī." source="sri lanka">sallasanthanaṃ</alternative><alternative source-abbr="pī." source="pali text society">sallasanthanaṃ</alternative><alternative source-abbr="syā." source="thai">sallasatthanaṃ</alternative></alternatives> .</gathalast>
    <hangnum line="11" number="276"></hangnum>
    <gatha1 line="12"> Tumhehi kiccamātappaṃ, akkhātāro tathāgatā;</gatha1>
    <gathalast line="13">Paṭipannā pamokkhanti, jhāyino mārabandhanā.</gathalast>
    <hangnum line="14" number="277"></hangnum>
    <gatha1 line="15"> ‘‘Sabbe <pageBreak edition="Myanmar" number="0.0053" /> saṅkhārā aniccā’’ti, yadā paññāya passati;</gatha1>
    <gathalast line="16">Atha <pageBreak edition="Thai" number="0.0052" /> nibbindati dukkhe, esa maggo visuddhiyā.</gathalast>
    <hangnum line="17" number="278"></hangnum>
    <gatha1 line="18"> ‘‘Sabbe saṅkhārā dukkhā’’ti, yadā paññāya passati;</gatha1>
    <gathalast line="19">Atha nibbindati dukkhe, esa maggo visuddhiyā.</gathalast>
    <hangnum line="20" number="279"></hangnum>
    <gatha1 line="21"> ‘‘Sabbe dhammā anattā’’ti, yadā paññāya passati;</gatha1>
    <gathalast line="22">Atha nibbindati dukkhe, esa maggo visuddhiyā.</gathalast>
    <hangnum line="23" number="280"></hangnum>
    <gatha1 line="24"> Uṭṭhānakālamhi anuṭṭhahāno, yuvā balī ālasiyaṃ upeto;</gatha1>
    <gathalast line="25"><alternatives line="34" extra="" separator="false"><alternative source-abbr="vri" source="vipassana research institut">Saṃsannasaṅkappamano</alternative><alternative source-abbr="ka." source="cambodian">asampannasaṅkappamano</alternative></alternatives>  kusīto, paññāya maggaṃ alaso na vindati.</gathalast>
    <hangnum line="26" number="281"></hangnum>
    <gatha1 line="27"> Vācānurakkhī <pageBreak edition="Vipassana Research Institut" number="0.0049" /><pageBreak edition="Pali Text Society" number="0.0041" /> manasā susaṃvuto, kāyena ca <alternatives line="43" extra="" separator="false"><alternative source-abbr="vri" source="vipassana research institut">nākusalaṃ kayirā</alternative><alternative source-abbr="sī." source="sri lanka">akusalaṃ na kayirā</alternative><alternative source-abbr="syā." source="thai">akusalaṃ na kayirā</alternative><alternative source-abbr="kaṃ." source="kaṃ.">akusalaṃ na kayirā</alternative><alternative source-abbr="pī." source="pali text society">akusalaṃ na kayirā</alternative></alternatives> ;</gatha1>
    <gathalast line="28">Ete tayo kammapathe visodhaye, ārādhaye maggamisippaveditaṃ.</gathalast>
    <hangnum line="29" number="282"></hangnum>
    <gatha1 line="30"> Yogā ve <alternatives line="55" extra="" separator="false"><alternative source-abbr="vri" source="vipassana research institut">jāyatī</alternative><alternative source-abbr="katthaci" source="katthaci">jāyate</alternative></alternatives>  bhūri, ayogā bhūrisaṅkhayo;</gatha1>
    <gatha2 line="31">Etaṃ dvedhāpathaṃ ñatvā, bhavāya vibhavāya ca;</gatha2>
    <gathalast line="32">Tathāttānaṃ niveseyya, yathā bhūri pavaḍḍhati.</gathalast>
    <hangnum line="33" number="283"></hangnum>
    <gatha1 line="34"> Vanaṃ <pageBreak edition="Myanmar" number="0.0054" /> chindatha mā rukkhaṃ, vanato jāyate bhayaṃ;</gatha1>
    <gathalast line="35">Chetvā vanañca vanathañca, nibbanā hotha bhikkhavo.</gathalast>
    <hangnum line="36" number="284"></hangnum>
    <gatha1 line="37"> Yāva hi vanatho na chijjati, aṇumattopi narassa nārisu;</gatha1>
    <gathalast line="38"><alternatives line="64" extra="" separator="false"><alternative source-abbr="vri" source="vipassana research institut">Paṭibaddhamanova</alternative><alternative source-abbr="ka." source="cambodian">paṭibandhamanova</alternative></alternatives>  tāva so, vaccho <alternatives line="73" extra="" separator="false"><alternative source-abbr="vri" source="vipassana research institut">khīrapakova</alternative><alternative source-abbr="pī." source="pali text society">khīrapānova</alternative></alternatives>  mātari.</gathalast>
    <hangnum line="39" number="285"></hangnum>
    <gatha1 line="40"> Ucchinda <pageBreak edition="Thai" number="0.0053" /> sinehamattano kumudaṃ sāradikaṃva <note>pāṇinā</note>;</gatha1>
    <gathalast line="41">Santimaggameva brūhaya, nibbānaṃ sugatena desitaṃ.</gathalast>
    <hangnum line="42" number="286"></hangnum>
    <gatha1 line="43"> Idha vassaṃ vasissāmi, idha hemantagimhisu;</gatha1>
    <gathalast line="44">Iti bālo vicinteti, antarāyaṃ na bujjhati.</gathalast>
    <hangnum line="45" number="287"></hangnum>
    <gatha1 line="46"> Taṃ puttapasusammattaṃ, byāsattamanasaṃ naraṃ;</gatha1>
    <gathalast line="47">Suttaṃ gāmaṃ mahoghova, maccu ādāya gacchati.</gathalast>
    <hangnum line="48" number="288"></hangnum>
    <gatha1 line="49"> Na <pageBreak edition="Pali Text Society" number="0.0042" /> santi puttā tāṇāya, na pitā nāpi bandhavā;</gatha1>
    <gathalast line="50">Antakenādhipannassa, natthi ñātīsu tāṇatā.</gathalast>
    <hangnum line="51" number="289"></hangnum>
    <gatha1 line="52"> Etamatthavasaṃ ñatvā, paṇḍito sīlasaṃvuto;</gatha1>
    <gathalast line="53">Nibbānagamanaṃ maggaṃ, khippameva visodhaye.</gathalast>
    <centered line="54">Maggavaggo vīsatimo niṭṭhito.</centered>
  </content>
</document>