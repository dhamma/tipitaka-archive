<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0502m.mul17.xml</normativeSource>
    <archivePath>roman/tipitaka (mula)/suttapitaka/khuddakanikaya/dhammapadapali/18. malavaggo.xml</archivePath>
    <baseFileName>18. malavaggo</baseFileName>
    <titlePath>18. Malavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="vipassana research institut" source-abbr="vri"/>
      <version source="unknown" source-abbr="?"/>
      <version source="bahūsu" source-abbr="bahūsu"/>
      <version source="cambodian" source-abbr="ka."/>
      <version source="katthaci" source-abbr="katthaci"/>
    </versions>
  </metadata>
  <content>
    <chapter line="1">18. Malavaggo</chapter>
    <hangnum line="2" number="235"></hangnum>
    <gatha1 line="3"> Paṇḍupalāsova <pageBreak edition="P" number="0.0035" /> dānisi, yamapurisāpi ca te <note>taṃ (sī. syā. kaṃ. pī.)</note> upaṭṭhitā;</gatha1>
    <gathalast line="4">Uyyogamukhe ca tiṭṭhasi, pātheyyampi ca te na vijjati.</gathalast>
    <paragraph line="5" number="236"></paragraph>
    <gatha1 line="6">So <pageBreak edition="M" number="0.0048" /> karohi dīpamattano, khippaṃ vāyama paṇḍito bhava;</gatha1>
    <gathalast line="7">Niddhantamalo anaṅgaṇo, dibbaṃ ariyabhūmiṃ <alternatives line="10" extra="" separator="true"><alternative source-abbr="vri" source="vipassana research institut">upehisi</alternative><alternative source-abbr="sī." source="sri lanka">dibbaṃ ariyabhūmimehisi</alternative><alternative source-abbr="syā." source="thai">dibbaṃ ariyabhūmimehisi</alternative><alternative source-abbr="pī." source="pali text society">dibbaṃ ariyabhūmimehisi</alternative><alternative source-abbr="?" source="unknown">dibbamariyabhūmiṃ upehisi</alternative></alternatives> .</gathalast>
    <hangnum line="8" number="237"></hangnum>
    <gatha1 line="9"> Upanītavayo ca dānisi, sampayātosi <pageBreak edition="T" number="0.0047" /> yamassa santike;</gatha1>
    <gathalast line="10"><alternatives line="19" extra="" separator="false"><alternative source-abbr="vri" source="vipassana research institut">Vāso</alternative><alternative source-abbr="bahūsu" source="bahūsu">vāsopi ca</alternative></alternatives>  te natthi antarā, pātheyyampi ca te na vijjati.</gathalast>
    <hangnum line="11" number="238"></hangnum>
    <gatha1 line="12"> So karohi dīpamattano, khippaṃ vāyama paṇḍito bhava;</gatha1>
    <gathalast line="13">Niddhantamalo anaṅgaṇo, na punaṃ jātijaraṃ  upehisi.</gathalast>
    <hangnum line="14" number="239"></hangnum>
    <gatha1 line="15"> Anupubbena medhāvī, thokaṃ thokaṃ khaṇe khaṇe;</gatha1>
    <gathalast line="16">Kammāro rajatasseva, niddhame malamattano.</gathalast>
    <hangnum line="17" number="240"></hangnum>
    <gatha1 line="18"> Ayasāva malaṃ <alternatives line="36" extra="" separator="false"><alternative source-abbr="vri" source="vipassana research institut">samuṭṭhitaṃ</alternative><alternative source-abbr="ka." source="cambodian">samuṭṭhāya</alternative></alternatives> , <alternatives line="44" extra="" separator="false"><alternative source-abbr="vri" source="vipassana research institut">tatuṭṭhāya</alternative><alternative source-abbr="sī." source="sri lanka">taduṭṭhāya</alternative><alternative source-abbr="syā." source="thai">taduṭṭhāya</alternative><alternative source-abbr="pī." source="pali text society">taduṭṭhāya</alternative></alternatives>  tameva khādati;</gatha1>
    <gathalast line="19">Evaṃ atidhonacārinaṃ, sāni <alternatives line="52" extra="" separator="false"><alternative source-abbr="vri" source="vipassana research institut">kammāni</alternative><alternative source-abbr="sī." source="sri lanka">sakakammāni</alternative><alternative source-abbr="pī." source="pali text society">sakakammāni</alternative></alternatives>  nayanti duggatiṃ.</gathalast>
    <hangnum line="20" number="241"></hangnum>
    <gatha1 line="21"> Asajjhāyamalā <pageBreak edition="V" number="0.0044" /><pageBreak edition="P" number="0.0036" /> mantā, anuṭṭhānamalā gharā;</gatha1>
    <gathalast line="22">Malaṃ vaṇṇassa kosajjaṃ, pamādo rakkhato malaṃ.</gathalast>
    <hangnum line="23" number="242"></hangnum>
    <gatha1 line="24"> Malitthiyā duccaritaṃ, maccheraṃ dadato malaṃ;</gatha1>
    <gathalast line="25">Malā ve pāpakā dhammā, asmiṃ loke paramhi ca.</gathalast>
    <hangnum line="26" number="243"></hangnum>
    <gatha1 line="27"> Tato malā malataraṃ, avijjā paramaṃ malaṃ;</gatha1>
    <gathalast line="28">Etaṃ malaṃ pahantvāna, nimmalā hotha bhikkhavo.</gathalast>
    <hangnum line="29" number="244"></hangnum>
    <gatha1 line="30"> Sujīvaṃ <pageBreak edition="T" number="0.0048" /> ahirikena, kākasūrena dhaṃsinā;</gatha1>
    <gathalast line="31">Pakkhandinā pagabbhena, saṃkiliṭṭhena jīvitaṃ.</gathalast>
    <hangnum line="32" number="245"></hangnum>
    <gatha1 line="33"> Hirīmatā <pageBreak edition="M" number="0.0049" /> ca dujjīvaṃ, niccaṃ sucigavesinā;</gatha1>
    <gathalast line="34">Alīnenāppagabbhena, suddhājīvena passatā.</gathalast>
    <hangnum line="35" number="246"></hangnum>
    <gatha1 line="36"> Yo pāṇamatipāteti, musāvādañca bhāsati;</gatha1>
    <gathalast line="37">Loke adinnamādiyati, paradārañca gacchati.</gathalast>
    <hangnum line="38" number="247"></hangnum>
    <gatha1 line="39"> Surāmerayapānañca, yo naro anuyuñjati;</gatha1>
    <gathalast line="40">Idhevameso lokasmiṃ, mūlaṃ khaṇati attano.</gathalast>
    <hangnum line="41" number="248"></hangnum>
    <gatha1 line="42"> Evaṃ bho purisa jānāhi, pāpadhammā asaññatā;</gatha1>
    <gathalast line="43">Mā taṃ lobho adhammo ca, ciraṃ dukkhāya randhayuṃ.</gathalast>
    <hangnum line="44" number="249"></hangnum>
    <gatha1 line="45"> Dadāti ve <alternatives line="60" extra="" separator="false"><alternative source-abbr="vri" source="vipassana research institut">yathāsaddhaṃ, yathāpasādanaṃ</alternative><alternative source-abbr="katthaci" source="katthaci">yattha pasādanaṃ</alternative></alternatives>  jano;</gatha1>
    <gatha2 line="46"><alternatives line="68" extra="" separator="true"><alternative source-abbr="vri" source="vipassana research institut">Tattha yo maṅku bhavati</alternative><alternative source-abbr="sī." source="sri lanka">tattha ce maṃku yo hoti</alternative><alternative source-abbr="syā." source="thai">tattha yo maṅkuto hoti</alternative></alternatives> , paresaṃ pānabhojane;</gatha2>
    <gathalast line="47">Na so divā vā rattiṃ vā, samādhimadhigacchati.</gathalast>
    <hangnum line="48" number="250"></hangnum>
    <gatha1 line="49"> Yassa <pageBreak edition="V" number="0.0045" /><pageBreak edition="P" number="0.0037" /> cetaṃ samucchinnaṃ, <alternatives line="77" extra="" separator="false"><alternative source-abbr="vri" source="vipassana research institut">mūlaghaccaṃ</alternative><alternative source-abbr="ka." source="cambodian">mūlaghacchaṃ</alternative></alternatives>  samūhataṃ;</gatha1>
    <gathalast line="50">Sa ve divā vā rattiṃ vā, samādhimadhigacchati.</gathalast>
    <hangnum line="51" number="251"></hangnum>
    <gatha1 line="52"> Natthi rāgasamo aggi, natthi dosasamo gaho;</gatha1>
    <gathalast line="53">Natthi mohasamaṃ jālaṃ, natthi taṇhāsamā nadī.</gathalast>
    <hangnum line="54" number="252"></hangnum>
    <gatha1 line="55"> Sudassaṃ vajjamaññesaṃ, attano pana duddasaṃ;</gatha1>
    <gatha2 line="56">Paresaṃ hi so vajjāni, <alternatives line="85" extra="" separator="false"><alternative source-abbr="vri" source="vipassana research institut">opunāti</alternative><alternative source-abbr="ka." source="cambodian">ophunāti</alternative></alternatives>  yathā bhusaṃ;</gatha2>
    <gathalast line="57">Attano pana chādeti, kaliṃva kitavā saṭho.</gathalast>
    <hangnum line="58" number="253"></hangnum>
    <gatha1 line="59"> Paravajjānupassissa <pageBreak edition="M" number="0.0050" />, <pageBreak edition="T" number="0.0049" /> niccaṃ ujjhānasaññino;</gatha1>
    <gathalast line="60">Āsavā tassa vaḍḍhanti, ārā so āsavakkhayā.</gathalast>
    <hangnum line="61" number="254"></hangnum>
    <gatha1 line="62"> Ākāseva padaṃ natthi, samaṇo natthi bāhire;</gatha1>
    <gathalast line="63">Papañcābhiratā pajā, nippapañcā tathāgatā.</gathalast>
    <hangnum line="64" number="255"></hangnum>
    <gatha1 line="65"> Ākāseva padaṃ natthi, samaṇo natthi bāhire;</gatha1>
    <gathalast line="66">Saṅkhārā sassatā natthi, natthi buddhānamiñjitaṃ.</gathalast>
    <centered line="67">Malavaggo aṭṭhārasamo niṭṭhito.</centered>
  </content>
</document>