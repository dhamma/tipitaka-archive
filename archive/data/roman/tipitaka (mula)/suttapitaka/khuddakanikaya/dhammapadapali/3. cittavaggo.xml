<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul2.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/3. cittavaggo.xml</archivePath>
<titlePath>3. Cittavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">3. Cittavaggo</chapter>
<hangnum line="2" number="33"></hangnum>
<gatha1 line="3"> Phandanaṃ <pageBreak edition="M" number="0.0018" /> capalaṃ cittaṃ, <alternatives line="3" extra="null" separator="false"><alternative source-abbr="vri" source="vipassana research institut">dūrakkhaṃ</alternative><alternative source-abbr="sabbattha" source="sabbattha">durakkhaṃ</alternative></alternatives>  dunnivārayaṃ;</gatha1>
<gathalast line="4">Ujuṃ karoti medhāvī, usukārova tejanaṃ.</gathalast>
<hangnum line="5" number="34"></hangnum>
<gatha1 line="6"> Vārijova thale khitto, okamokataubbhato;</gatha1>
<gathalast line="7">Pariphandatidaṃ cittaṃ, māradheyyaṃ pahātave.</gathalast>
<hangnum line="8" number="35"></hangnum>
<gatha1 line="9"> Dunniggahassa lahuno, yatthakāmanipātino;</gatha1>
<gathalast line="10">Cittassa damatho sādhu, cittaṃ dantaṃ sukhāvahaṃ.</gathalast>
<hangnum line="11" number="36"></hangnum>
<gatha1 line="12"> Sududdasaṃ <pageBreak edition="V" number="0.0018" /><pageBreak edition="P" number="0.0006" /> sunipuṇaṃ, yatthakāmanipātinaṃ;</gatha1>
<gathalast line="13">Cittaṃ rakkhetha medhāvī, cittaṃ guttaṃ sukhāvahaṃ.</gathalast>
<hangnum line="14" number="37"></hangnum>
<gatha1 line="15"> Dūraṅgamaṃ <alternatives line="11" extra="null" separator="false"><alternative source-abbr="vri" source="vipassana research institut">ekacaraṃ</alternative><alternative source-abbr="ka." source="cambodian">ekacāraṃ</alternative></alternatives> , asarīraṃ guhāsayaṃ;</gatha1>
<gathalast line="16">Ye <pageBreak edition="T" number="0.0020" /> cittaṃ saṃyamessanti, mokkhanti mārabandhanā.</gathalast>
<hangnum line="17" number="38"></hangnum>
<gatha1 line="18"> Anavaṭṭhitacittassa, saddhammaṃ avijānato;</gatha1>
<gathalast line="19">Pariplavapasādassa, paññā na paripūrati.</gathalast>
<hangnum line="20" number="39"></hangnum>
<gatha1 line="21"> Anavassutacittassa, ananvāhatacetaso;</gatha1>
<gathalast line="22">Puññapāpapahīnassa, natthi jāgarato bhayaṃ.</gathalast>
<hangnum line="23" number="40"></hangnum>
<gatha1 line="24"> Kumbhūpamaṃ kāyamimaṃ viditvā, nagarūpamaṃ cittamidaṃ ṭhapetvā;</gatha1>
<gathalast line="25">Yodhetha māraṃ paññāvudhena, jitañca rakkhe anivesano siyā.</gathalast>
<hangnum line="26" number="41"></hangnum>
<gatha1 line="27"> Aciraṃ <pageBreak edition="M" number="0.0019" /> vatayaṃ kāyo, pathaviṃ adhisessati;</gatha1>
<gathalast line="28">Chuddho apetaviññāṇo, niratthaṃva kaliṅgaraṃ.</gathalast>
<hangnum line="29" number="42"></hangnum>
<gatha1 line="30"> Diso disaṃ yaṃ taṃ kayirā, verī vā pana verinaṃ;</gatha1>
<gathalast line="31">Micchāpaṇihitaṃ cittaṃ, <alternatives line="19" extra="null" separator="false"><alternative source-abbr="vri" source="vipassana research institut">pāpiyo</alternative><alternative source-abbr="?" source="unknown">pāpiyaṃ</alternative></alternatives>  naṃ tato kare.</gathalast>
<hangnum line="32" number="43"></hangnum>
<gatha1 line="33"> Na taṃ mātā pitā kayirā, aññe vāpi ca ñātakā;</gatha1>
<gathalast line="34">Sammāpaṇihitaṃ cittaṃ, seyyaso naṃ tato kare.</gathalast>
<centered line="35">Cittavaggo tatiyo niṭṭhito.</centered>
</body>
</document>