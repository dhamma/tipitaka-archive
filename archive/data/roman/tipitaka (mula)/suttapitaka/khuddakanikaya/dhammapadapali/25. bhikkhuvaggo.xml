<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul24.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/25. bhikkhuvaggo.xml</archivePath>
<title>25. Bhikkhuvaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">25. Bhikkhuvaggo</chapter>
<hangnum line="2" number="360"></hangnum>
<gatha1 line="3">Cakkhunā saṃvaro sādhu, sādhu sotena saṃvaro;</gatha1>
<gathalast line="4">Ghānena saṃvaro sādhu, sādhu jivhāya saṃvaro.</gathalast>
<hangnum line="5" number="361"></hangnum>
<gatha1 line="6">Kāyena saṃvaro sādhu, sādhu vācāya saṃvaro;</gatha1>
<gatha2 line="7">Manasā saṃvaro sādhu, sādhu sabbattha saṃvaro;</gatha2>
<gathalast line="8">Sabbattha saṃvuto bhikkhu, sabbadukkhā pamuccati.</gathalast>
<hangnum line="9" number="362"></hangnum>
<gatha1 line="10">Hatthasaṃyato pādasaṃyato, vācāsaṃyato saṃyatuttamo;</gatha1>
<gathalast line="11">Ajjhattarato samāhito, eko santusito tamāhu bhikkhuṃ.</gathalast>
<hangnum line="12" number="363"></hangnum>
<gatha1 line="13">Yo <pageBreak edition="V" number="0.0059" />mukhasaṃyato bhikkhu, mantabhāṇī anuddhato;</gatha1>
<gathalast line="14">Atthaṃ dhammañca dīpeti, madhuraṃ tassa bhāsitaṃ.</gathalast>
<hangnum line="15" number="364"></hangnum>
<gatha1 line="16">Dhammārāmo <pageBreak edition="M" number="0.0066" /><pageBreak edition="P" number="0.0053" /><pageBreak edition="T" number="0.0065" />dhammarato, dhammaṃ anuvicintayaṃ;</gatha1>
<gathalast line="17">Dhammaṃ anussaraṃ bhikkhu, saddhammā na parihāyati.</gathalast>
<hangnum line="18" number="365"></hangnum>
<gatha1 line="19">Salābhaṃ nātimaññeyya, nāññesaṃ pihayaṃ care;</gatha1>
<gathalast line="20">Aññesaṃ pihayaṃ bhikkhu, samādhiṃ nādhigacchati.</gathalast>
<hangnum line="21" number="366"></hangnum>
<gatha1 line="22">Appalābhopi ce bhikkhu, salābhaṃ nātimaññati;</gatha1>
<gathalast line="23">Taṃ ve devā pasaṃsanti, suddhājīviṃ atanditaṃ.</gathalast>
<hangnum line="24" number="367"></hangnum>
<gatha1 line="25">Sabbaso nāmarūpasmiṃ, yassa natthi mamāyitaṃ;</gatha1>
<gathalast line="26">Asatā ca na socati, sa ve ‘‘bhikkhū’’ti vuccati.</gathalast>
<hangnum line="27" number="368"></hangnum>
<gatha1 line="28">Mettāvihārī yo bhikkhu, pasanno buddhasāsane;</gatha1>
<gathalast line="29">Adhigacche padaṃ santaṃ, saṅkhārūpasamaṃ sukhaṃ.</gathalast>
<hangnum line="30" number="369"></hangnum>
<gatha1 line="31">Siñca bhikkhu imaṃ nāvaṃ, sittā te lahumessati;</gatha1>
<gathalast line="32">Chetvā rāgañca dosañca, tato nibbānamehisi.</gathalast>
<hangnum line="33" number="370"></hangnum>
<gatha1 line="34">Pañca chinde pañca jahe, pañca cuttari bhāvaye;</gatha1>
<gathalast line="35">Pañca saṅgātigo bhikkhu, ‘‘oghatiṇṇo’’ti vuccati.</gathalast>
<hangnum line="36" number="371"></hangnum>
<gatha1 line="37"> Jhāya <alternatives line="3"><alternative lang="vri">bhikkhu</alternative><alternative lang="?">jhāya tuvaṃ bhikkhu</alternative></alternatives> mā pamādo , mā te kāmaguṇe ramessu cittaṃ;</gatha1>
<gathalast line="38">Mā lohaguḷaṃ gilī pamatto, mā kandi ‘‘dukkhamida’’nti ḍayhamāno.</gathalast>
<hangnum line="39" number="372"></hangnum>
<gatha1 line="40"> Natthi jhānaṃ apaññassa, paññā natthi <alternatives line="29"><alternative lang="vri">ajhāyato</alternative><alternative lang="ka.">ajjhāyino</alternative></alternatives> ;</gatha1>
<gathalast line="41">Yamhi jhānañca paññā ca, sa ve nibbānasantike.</gathalast>
<hangnum line="42" number="373"></hangnum>
<gatha1 line="43">Suññāgāraṃ <pageBreak edition="M" number="0.0067" /><pageBreak edition="V" number="0.0060" /><pageBreak edition="P" number="0.0054" /><pageBreak edition="T" number="0.0066" />paviṭṭhassa, santacittassa bhikkhuno;</gatha1>
<gathalast line="44">Amānusī rati hoti, sammā dhammaṃ vipassato.</gathalast>
<hangnum line="45" number="374"></hangnum>
<gatha1 line="46">Yato yato sammasati, khandhānaṃ udayabbayaṃ;</gatha1>
<gathalast line="47"><alternatives line="37"><alternative lang="vri">Labhatī</alternative><alternative lang="pī.">labhati</alternative><alternative lang="ka.">labhate</alternative></alternatives> pītipāmojjaṃ, amataṃ taṃ vijānataṃ.</gathalast>
<hangnum line="48" number="375"></hangnum>
<gatha1 line="49">Tatrāyamādi bhavati, idha paññassa bhikkhuno;</gatha1>
<gathalast line="50">Indriyagutti santuṭṭhi, pātimokkhe ca saṃvaro.</gathalast>
<hangnum line="51" number="376"></hangnum>
<gatha1 line="52">Mitte bhajassu kalyāṇe, suddhājīve atandite;</gatha1>
<gatha2 line="53"><alternatives line="46"><alternative lang="vri">Paṭisanthāravutyassa</alternative><alternative lang="ka.">paṭisandhāravutyassa</alternative></alternatives> , ācārakusalo siyā;</gatha2>
<gathalast line="54">Tato pāmojjabahulo, dukkhassantaṃ karissati.</gathalast>
<hangnum line="55" number="377"></hangnum>
<gatha1 line="56"> Vassikā viya pupphāni, <alternatives line="54"><alternative lang="vri">maddavāni</alternative><alternative lang="ka. ṭīkā">majjavāni</alternative><alternative lang="ka. aṭṭha.">paccavāni</alternative></alternatives> pamuñcati;</gatha1>
<gathalast line="57">Evaṃ rāgañca dosañca, vippamuñcetha bhikkhavo.</gathalast>
<hangnum line="58" number="378"></hangnum>
<gatha1 line="59">Santakāyo santavāco, santavā susamāhito ;</gatha1>
<gathalast line="60">Vantalokāmiso bhikkhu, ‘‘upasanto’’ti vuccati.</gathalast>
<hangnum line="61" number="379"></hangnum>
<gatha1 line="62">Attanā codayattānaṃ, paṭimaṃsetha attanā ;</gatha1>
<gathalast line="63">So attagutto satimā, sukhaṃ bhikkhu vihāhisi.</gathalast>
<hangnum line="64" number="380"></hangnum>
<gatha1 line="65"><note>( ) videsapotthakesu natthi</note></gatha1>
<gatha2 line="66">Attā hi attano gati;</gatha2>
<gathalast line="67">Tasmā <alternatives line="84"><alternative lang="vri">saṃyamamattānaṃ</alternative><alternative lang="sī. pī.">saṃyamaya’ttānaṃ</alternative></alternatives> , assaṃ bhadraṃva vāṇijo.</gathalast>
<hangnum line="68" number="381"></hangnum>
<gatha1 line="69">Pāmojjabahulo <pageBreak edition="M" number="0.0068" />bhikkhu, pasanno buddhasāsane;</gatha1>
<gathalast line="70">Adhigacche padaṃ santaṃ, saṅkhārūpasamaṃ sukhaṃ.</gathalast>
<hangnum line="71" number="382"></hangnum>
<gatha1 line="72">Yo <pageBreak edition="V" number="0.0061" /><pageBreak edition="P" number="0.0055" />have daharo bhikkhu, yuñjati buddhasāsane;</gatha1>
<gathalast line="73"><alternatives line="92"><alternative lang="vri">Somaṃ</alternative><alternative lang="sī. syā. kaṃ. pī.">so imaṃ</alternative></alternatives> <pageBreak edition="T" number="0.0067" />lokaṃ pabhāseti, abbhā muttova candimā.</gathalast>
<centered line="74">Bhikkhuvaggo pañcavīsatimo niṭṭhito.</centered>
</body>
</document>