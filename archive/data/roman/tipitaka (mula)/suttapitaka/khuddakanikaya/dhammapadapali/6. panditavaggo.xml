<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="aṭṭha." source-abbr="aṭṭha."/>
      <version source="pali text society" source-abbr="pī."/>
      <version source="unknown" source-abbr="?"/>
    </versions>
    <normativeSource>http://tipitaka.org/romn/cscd/s0502m.mul5.xml</normativeSource>
    <source>roman/tipitaka (mula)/suttapitaka/khuddakanikaya/dhammapadapali/6. panditavaggo.xml</source>
    <script>roman</script>
    <directory>/tipitaka (mula)/suttapitaka/khuddakanikaya/dhammapadapali</directory>
    <basename>6. panditavaggo</basename>
    <titlePath>6. Paṇḍitavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">6. Paṇḍitavaggo</chapter>
    <hangnum line="2" number="76"></hangnum>
    <gatha1 line="3"> Nidhīnaṃva <pageBreak edition="Vipassana Research Institut" number="0.0023" /><pageBreak edition="Thai" number="0.0025" /> pavattāraṃ, yaṃ passe vajjadassinaṃ;</gatha1>
    <gatha2 line="4">Niggayhavādiṃ medhāviṃ, tādisaṃ paṇḍitaṃ bhaje;</gatha2>
    <gathalast line="5">Tādisaṃ bhajamānassa, seyyo hoti na pāpiyo.</gathalast>
    <hangnum line="6" number="77"></hangnum>
    <gatha1 line="7"> Ovadeyyānusāseyya, asabbhā ca nivāraye;</gatha1>
    <gathalast line="8">Satañhi so piyo hoti, asataṃ hoti appiyo.</gathalast>
    <hangnum line="9" number="78"></hangnum>
    <gatha1 line="10"> Na bhaje pāpake mitte, na bhaje purisādhame;</gatha1>
    <gathalast line="11">Bhajetha mitte kalyāṇe, bhajetha purisuttame.</gathalast>
    <hangnum line="12" number="79"></hangnum>
    <gatha1 line="13"> Dhammapīti <pageBreak edition="Pali Text Society" number="0.0012" /> sukhaṃ seti, vippasannena cetasā;</gatha1>
    <gathalast line="14">Ariyappavedite dhamme, sadā ramati paṇḍito.</gathalast>
    <hangnum line="15" number="80"></hangnum>
    <gatha1 line="16"> Udakañhi <pageBreak edition="Myanmar" number="0.0025" /> nayanti nettikā, usukārā <alternatives line="3" extra="" separator="false"><alternative source-abbr="vri" source="vipassana research institut">namayanti</alternative><alternative source-abbr="ka." source="cambodian">damayanti</alternative></alternatives>  tejanaṃ;</gatha1>
    <gathalast line="17">Dāruṃ namayanti tacchakā, attānaṃ damayanti paṇḍitā.</gathalast>
    <hangnum line="18" number="81"></hangnum>
    <gatha1 line="19"> Selo yathā <alternatives line="11" extra="" separator="false"><alternative source-abbr="vri" source="vipassana research institut">ekaghano</alternative><alternative source-abbr="ka." source="cambodian">ekagghano</alternative></alternatives> , vātena na samīrati;</gatha1>
    <gathalast line="20">Evaṃ nindāpasaṃsāsu, na samiñjanti paṇḍitā.</gathalast>
    <hangnum line="21" number="82"></hangnum>
    <gatha1 line="22"> Yathāpi rahado gambhīro, vippasanno anāvilo;</gatha1>
    <gathalast line="23">Evaṃ dhammāni sutvāna, vippasīdanti paṇḍitā.</gathalast>
    <hangnum line="24" number="83"></hangnum>
    <gatha1 line="25"> Sabbattha ve sappurisā cajanti, na <pageBreak edition="Thai" number="0.0026" /> kāmakāmā lapayanti santo;</gatha1>
    <gathalast line="26">Sukhena phuṭṭhā atha vā dukhena, na <alternatives line="19" extra="" separator="false"><alternative source-abbr="vri" source="vipassana research institut">uccāvacaṃ</alternative><alternative source-abbr="sī." source="sri lanka">noccāvacaṃ</alternative><alternative source-abbr="aṭṭha." source="aṭṭha.">noccāvacaṃ</alternative></alternatives>  paṇḍitā dassayanti.</gathalast>
    <hangnum line="27" number="84"></hangnum>
    <gatha1 line="28"> Na <pageBreak edition="Vipassana Research Institut" number="0.0024" /> attahetu na parassa hetu, na puttamicche na dhanaṃ na raṭṭhaṃ;</gatha1>
    <gathalast line="29">Na iccheyya <note>nayicche (pī.), nicche (?)</note> adhammena samiddhimattano, sa sīlavā paññavā dhammiko siyā.</gathalast>
    <hangnum line="30" number="85"></hangnum>
    <gatha1 line="31"> Appakā te manussesu, ye janā pāragāmino;</gatha1>
    <gathalast line="32">Athāyaṃ itarā pajā, tīramevānudhāvati.</gathalast>
    <hangnum line="33" number="86"></hangnum>
    <gatha1 line="34"> Ye <pageBreak edition="Pali Text Society" number="0.0013" /> ca kho sammadakkhāte, dhamme dhammānuvattino;</gatha1>
    <gathalast line="35">Te janā pāramessanti, maccudheyyaṃ suduttaraṃ.</gathalast>
    <hangnum line="36" number="87"></hangnum>
    <gatha1 line="37"> Kaṇhaṃ <pageBreak edition="Myanmar" number="0.0026" /> dhammaṃ vippahāya, sukkaṃ bhāvetha paṇḍito;</gatha1>
    <gathalast line="38">Okā anokamāgamma, viveke yattha dūramaṃ.</gathalast>
    <hangnum line="39" number="88"></hangnum>
    <gatha1 line="40"> Tatrābhiratimiccheyya, hitvā kāme akiñcano;</gatha1>
    <gathalast line="41"><alternatives line="35" extra="" separator="false"><alternative source-abbr="vri" source="vipassana research institut">Pariyodapeyya</alternative><alternative source-abbr="?" source="unknown">pariyodāpeyya</alternative></alternatives>  attānaṃ, cittaklesehi paṇḍito.</gathalast>
    <hangnum line="42" number="89"></hangnum>
    <gatha1 line="43"> Yesaṃ sambodhiyaṅgesu, sammā cittaṃ subhāvitaṃ;</gatha1>
    <gatha2 line="44">Ādānapaṭinissagge, anupādāya ye ratā;</gatha2>
    <gathalast line="45">Khīṇāsavā jutimanto, te loke parinibbutā.</gathalast>
    <centered line="46">Paṇḍitavaggo chaṭṭho niṭṭhito.</centered>
  </content>
</document>