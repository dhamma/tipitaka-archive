<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0502m.mul20.xml</normativeSource>
    <archivePath>roman/tipitaka (mula)/suttapitaka/khuddakanikaya/dhammapadapali/21. pakinnakavaggo.xml</archivePath>
    <baseFileName>21. pakinnakavaggo</baseFileName>
    <titlePath>21. Pakiṇṇakavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">21. Pakiṇṇakavaggo</chapter>
    <hangnum line="2" number="290"></hangnum>
    <gatha1 line="3"> Mattāsukhapariccāgā <pageBreak edition="M" number="0.0055" /><pageBreak edition="V" number="0.0050" />, passe ce vipulaṃ sukhaṃ;</gatha1>
    <gathalast line="4">Caje mattāsukhaṃ dhīro, sampassaṃ vipulaṃ sukhaṃ.</gathalast>
    <hangnum line="5" number="291"></hangnum>
    <gatha1 line="6"> Paradukkhūpadhānena, <alternatives line="3" extra="" separator="false"><alternative source-abbr="vri" source="vipassana research institut">attano</alternative><alternative source-abbr="syā." source="thai">yo attano</alternative><alternative source-abbr="pī." source="pali text society">yo attano</alternative><alternative source-abbr="ka." source="cambodian">yo attano</alternative></alternatives>  sukhamicchati;</gatha1>
    <gathalast line="7">Verasaṃsaggasaṃsaṭṭho, verā so na parimuccati.</gathalast>
    <hangnum line="8" number="292"></hangnum>
    <gatha1 line="9"> Yañhi <pageBreak edition="T" number="0.0054" /> kiccaṃ <alternatives line="11" extra="" separator="false"><alternative source-abbr="vri" source="vipassana research institut">apaviddhaṃ</alternative><alternative source-abbr="sī." source="sri lanka">tadapaviddhaṃ</alternative><alternative source-abbr="syā." source="thai">tadapaviddhaṃ</alternative></alternatives> , akiccaṃ pana kayirati;</gatha1>
    <gathalast line="10">Unnaḷānaṃ pamattānaṃ, tesaṃ vaḍḍhanti āsavā.</gathalast>
    <hangnum line="11" number="293"></hangnum>
    <gatha1 line="12"> Yesañca susamāraddhā, niccaṃ kāyagatā sati;</gatha1>
    <gatha2 line="13">Akiccaṃ te na sevanti, kicce sātaccakārino;</gatha2>
    <gathalast line="14">Satānaṃ sampajānānaṃ, atthaṃ gacchanti āsavā.</gathalast>
    <hangnum line="15" number="294"></hangnum>
    <gatha1 line="16"> Mātaraṃ <pageBreak edition="P" number="0.0043" /> pitaraṃ hantvā, rājāno dve ca khattiye;</gatha1>
    <gathalast line="17">Raṭṭhaṃ sānucaraṃ hantvā, anīgho yāti brāhmaṇo.</gathalast>
    <hangnum line="18" number="295"></hangnum>
    <gatha1 line="19"> Mātaraṃ pitaraṃ hantvā, rājāno dve ca sotthiye;</gatha1>
    <gathalast line="20">Veyagghapañcamaṃ hantvā, anīgho yāti brāhmaṇo.</gathalast>
    <hangnum line="21" number="296"></hangnum>
    <gatha1 line="22"> Suppabuddhaṃ pabujjhanti, sadā gotamasāvakā;</gatha1>
    <gathalast line="23">Yesaṃ divā ca ratto ca, niccaṃ buddhagatā sati.</gathalast>
    <hangnum line="24" number="297"></hangnum>
    <gatha1 line="25"> Suppabuddhaṃ pabujjhanti, sadā gotamasāvakā;</gatha1>
    <gathalast line="26">Yesaṃ divā ca ratto ca, niccaṃ dhammagatā sati.</gathalast>
    <hangnum line="27" number="298"></hangnum>
    <gatha1 line="28"> Suppabuddhaṃ <pageBreak edition="M" number="0.0056" /><pageBreak edition="V" number="0.0051" /> pabujjhanti, sadā gotamasāvakā;</gatha1>
    <gathalast line="29">Yesaṃ divā ca ratto ca, niccaṃ saṅghagatā sati.</gathalast>
    <hangnum line="30" number="299"></hangnum>
    <gatha1 line="31"> Suppabuddhaṃ pabujjhanti, sadā gotamasāvakā;</gatha1>
    <gathalast line="32">Yesaṃ divā ca ratto ca, niccaṃ kāyagatā sati.</gathalast>
    <hangnum line="33" number="300"></hangnum>
    <gatha1 line="34"> Suppabuddhaṃ pabujjhanti, sadā gotamasāvakā;</gatha1>
    <gathalast line="35">Yesaṃ divā ca ratto ca, ahiṃsāya rato mano.</gathalast>
    <hangnum line="36" number="301"></hangnum>
    <gatha1 line="37"> Suppabuddhaṃ pabujjhanti, sadā gotamasāvakā;</gatha1>
    <gathalast line="38">Yesaṃ <pageBreak edition="T" number="0.0055" /> divā ca ratto ca, bhāvanāya rato mano.</gathalast>
    <hangnum line="39" number="302"></hangnum>
    <gatha1 line="40"> Duppabbajjaṃ durabhiramaṃ, durāvāsā gharā dukhā;</gatha1>
    <gatha2 line="41">Dukkhosamānasaṃvāso, dukkhānupatitaddhagū;</gatha2>
    <gathalast line="42">Tasmā <alternatives line="19" extra="" separator="false"><alternative source-abbr="vri" source="vipassana research institut">na caddhagū siyā, na ca</alternative><alternative source-abbr="ka." source="cambodian">tasmā na caddhagū na ca</alternative></alternatives>  dukkhānupatito siyā <note>dukkhānupātito (?)</note>.</gathalast>
    <hangnum line="43" number="303"></hangnum>
    <gatha1 line="44"> Saddho sīlena sampanno, yasobhogasamappito;</gatha1>
    <gathalast line="45">Yaṃ yaṃ padesaṃ bhajati, tattha tattheva pūjito.</gathalast>
    <hangnum line="46" number="304"></hangnum>
    <gatha1 line="47"> Dūre santo pakāsenti, himavantova pabbato;</gatha1>
    <gathalast line="48">Asantettha na dissanti, rattiṃ khittā yathā sarā.</gathalast>
    <hangnum line="49" number="305"></hangnum>
    <gatha1 line="50"> Ekāsanaṃ <pageBreak edition="P" number="0.0044" /> ekaseyyaṃ, eko caramatandito;</gatha1>
    <gathalast line="51">Eko damayamattānaṃ, vanante ramito siyā.</gathalast>
    <centered line="52">Pakiṇṇakavaggo ekavīsatimo niṭṭhito.</centered>
  </content>
</document>