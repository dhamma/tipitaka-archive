<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul16.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/17. kodhavaggo.xml</archivePath>
<titlePath>17. Kodhavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">17. Kodhavaggo</chapter>
<hangnum line="2" number="221"></hangnum>
<gatha1 line="3"> Kodhaṃ <pageBreak edition="M" number="0.0046" /> jahe vippajaheyya mānaṃ, saṃyojanaṃ sabbamatikkameyya;</gatha1>
<gathalast line="4">Taṃ nāmarūpasmimasajjamānaṃ, akiñcanaṃ nānupatanti dukkhā.</gathalast>
<hangnum line="5" number="222"></hangnum>
<gatha1 line="6"> Yo ve uppatitaṃ kodhaṃ, rathaṃ bhantaṃva <alternatives line="3" extra="null" separator="false"><alternative source-abbr="vri" source="vipassana research institut">vāraye</alternative><alternative source-abbr="sī. syā. pī." source="sī. syā. pī.">dhāraye</alternative></alternatives> ;</gatha1>
<gathalast line="7">Tamahaṃ <pageBreak edition="T" number="0.0045" /> sārathiṃ brūmi, rasmiggāho itaro jano.</gathalast>
<hangnum line="8" number="223"></hangnum>
<gatha1 line="9"> Akkodhena jine kodhaṃ, asādhuṃ sādhunā jine;</gatha1>
<gathalast line="10">Jine kadariyaṃ dānena, saccenālikavādinaṃ.</gathalast>
<hangnum line="11" number="224"></hangnum>
<gatha1 line="12"> Saccaṃ bhaṇe na kujjheyya, <alternatives line="11" extra="null" separator="true"><alternative source-abbr="sī. pī." source="sī. pī.">dajjā’ppasmimpi</alternative><alternative source-abbr="vri" source="vipassana research institut">dajjā appampi</alternative><alternative source-abbr="syā. ka." source="syā. ka.">dajjā appasmi</alternative></alternatives>  yācito;</gatha1>
<gathalast line="13">Etehi tīhi ṭhānehi, gacche devāna santike.</gathalast>
<hangnum line="14" number="225"></hangnum>
<gatha1 line="15"> Ahiṃsakā <pageBreak edition="V" number="0.0042" /><pageBreak edition="P" number="0.0034" /> ye <alternatives line="20" extra="null" separator="false"><alternative source-abbr="vri" source="vipassana research institut">munayo</alternative><alternative source-abbr="ka." source="cambodian">ahiṃsakāyā munayo</alternative></alternatives> , niccaṃ kāyena saṃvutā;</gatha1>
<gathalast line="16">Te yanti accutaṃ ṭhānaṃ, yattha gantvā na socare.</gathalast>
<hangnum line="17" number="226"></hangnum>
<gatha1 line="18"> Sadā jāgaramānānaṃ, ahorattānusikkhinaṃ;</gatha1>
<gathalast line="19">Nibbānaṃ adhimuttānaṃ, atthaṃ gacchanti āsavā.</gathalast>
<hangnum line="20" number="227"></hangnum>
<gatha1 line="21"> Porāṇametaṃ <pageBreak edition="M" number="0.0047" /> atula, netaṃ ajjatanāmiva;</gatha1>
<gatha2 line="22">Nindanti tuṇhimāsīnaṃ, nindanti bahubhāṇinaṃ;</gatha2>
<gathalast line="23">Mitabhāṇimpi nindanti, natthi loke anindito.</gathalast>
<hangnum line="24" number="228"></hangnum>
<gatha1 line="25"> Na cāhu na ca bhavissati, na cetarahi vijjati;</gatha1>
<gathalast line="26">Ekantaṃ nindito poso, ekantaṃ vā pasaṃsito.</gathalast>
<hangnum line="27" number="229"></hangnum>
<gatha1 line="28"> Yaṃ ce viññū pasaṃsanti, anuvicca suve suve;</gatha1>
<gathalast line="29"><alternatives line="28" extra="null" separator="false"><alternative source-abbr="vri" source="vipassana research institut">Acchiddavuttiṃ</alternative><alternative source-abbr="ka." source="cambodian">acchinnavuttiṃ</alternative></alternatives>  medhāviṃ, paññāsīlasamāhitaṃ.</gathalast>
<hangnum line="30" number="230"></hangnum>
<gatha1 line="31"> <alternatives line="36" extra="null" separator="false"><alternative source-abbr="vri" source="vipassana research institut">Nikkhaṃ</alternative><alternative source-abbr="sī. syā. pī." source="sī. syā. pī.">nekkhaṃ</alternative></alternatives>  jambonadasseva, ko taṃ ninditumarahati;</gatha1>
<gathalast line="32">Devāpi naṃ pasaṃsanti, brahmunāpi pasaṃsito.</gathalast>
<hangnum line="33" number="231"></hangnum>
<gatha1 line="34"> Kāyappakopaṃ rakkheyya, kāyena saṃvuto siyā;</gatha1>
<gathalast line="35">Kāyaduccaritaṃ hitvā, kāyena sucaritaṃ care.</gathalast>
<hangnum line="36" number="232"></hangnum>
<gatha1 line="37"> Vacīpakopaṃ <pageBreak edition="T" number="0.0046" /> rakkheyya, vācāya saṃvuto siyā;</gatha1>
<gathalast line="38">Vacīduccaritaṃ hitvā, vācāya sucaritaṃ care.</gathalast>
<hangnum line="39" number="233"></hangnum>
<gatha1 line="40"> Manopakopaṃ rakkheyya, manasā saṃvuto siyā;</gatha1>
<gathalast line="41">Manoduccaritaṃ hitvā, manasā sucaritaṃ care.</gathalast>
<hangnum line="42" number="234"></hangnum>
<gatha1 line="43"> Kāyena <pageBreak edition="V" number="0.0043" /> saṃvutā dhīrā, atho vācāya saṃvutā;</gatha1>
<gathalast line="44">Manasā saṃvutā dhīrā, te ve suparisaṃvutā.</gathalast>
<centered line="45">Kodhavaggo sattarasamo niṭṭhito.</centered>
</body>
</document>