<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul7.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/8. sahassavaggo.xml</archivePath>
<title>8. Sahassavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">8. Sahassavaggo</chapter>
<hangnum line="2" number="100"></hangnum>
<gatha1 line="3">Sahassamapi <pageBreak edition="V" number="0.0026" />ce vācā, anatthapadasaṃhitā;</gatha1>
<gathalast line="4">Ekaṃ atthapadaṃ seyyo, yaṃ sutvā upasammati.</gathalast>
<hangnum line="5" number="101"></hangnum>
<gatha1 line="6">Sahassamapi ce gāthā, anatthapadasaṃhitā;</gatha1>
<gathalast line="7">Ekaṃ gāthāpadaṃ seyyo, yaṃ sutvā upasammati.</gathalast>
<hangnum line="8" number="102"></hangnum>
<gatha1 line="9"> Yo ca gāthā sataṃ bhāse, <alternatives line="3"><alternative source-abbr="vri" source="vipassana research institut">anatthapadasaṃhitā</alternative><alternative source-abbr="ka." source="cambodian">anatthapadasañhitaṃ</alternative></alternatives> ;</gatha1>
<gathalast line="10">Ekaṃ dhammapadaṃ seyyo, yaṃ sutvā upasammati.</gathalast>
<hangnum line="11" number="103"></hangnum>
<gatha1 line="12">Yo sahassaṃ sahassena, saṅgāme mānuse jine;</gatha1>
<gathalast line="13">Ekañca <alternatives line="11"><alternative source-abbr="vri" source="vipassana research institut">jeyyamattānaṃ</alternative><alternative source-abbr="sī. pī." source="sī. pī.">attānaṃ</alternative></alternatives> , sa ve saṅgāmajuttamo.</gathalast>
<hangnum line="14" number="104"></hangnum>
<gatha1 line="15">Attā <pageBreak edition="T" number="0.0029" />have jitaṃ seyyo, yā cāyaṃ itarā pajā;</gatha1>
<gathalast line="16">Attadantassa posassa, niccaṃ saññatacārino.</gathalast>
<hangnum line="17" number="105"></hangnum>
<gatha1 line="18">Neva devo na gandhabbo, na māro saha brahmunā;</gatha1>
<gathalast line="19">Jitaṃ apajitaṃ kayirā, tathārūpassa jantuno.</gathalast>
<hangnum line="20" number="106"></hangnum>
<gatha1 line="21">Māse <pageBreak edition="M" number="0.0029" /><pageBreak edition="P" number="0.0016" />māse sahassena, yo yajetha sataṃ samaṃ;</gatha1>
<gatha2 line="22">Ekañca bhāvitattānaṃ, muhuttamapi pūjaye;</gatha2>
<gathalast line="23">Sāyeva pūjanā seyyo, yañce vassasataṃ hutaṃ.</gathalast>
<hangnum line="24" number="107"></hangnum>
<gatha1 line="25">Yo ca vassasataṃ jantu, aggiṃ paricare vane;</gatha1>
<gatha2 line="26">Ekañca bhāvitattānaṃ, muhuttamapi pūjaye;</gatha2>
<gathalast line="27">Sāyeva pūjanā seyyo, yañce vassasataṃ hutaṃ.</gathalast>
<hangnum line="28" number="108"></hangnum>
<gatha1 line="29"><pageBreak edition="V" number="0.0027" /><note>yiṭṭhañca hutañca (ka.)</note>loke, saṃvaccharaṃ yajetha puññapekkho;</gatha1>
<gathalast line="30">Sabbampi taṃ na catubhāgameti, abhivādanā ujjugatesu seyyo.</gathalast>
<hangnum line="31" number="109"></hangnum>
<gatha1 line="32"> Abhivādanasīlissa, niccaṃ <alternatives line="26"><alternative source-abbr="vri" source="vipassana research institut">vuḍḍhāpacāyino</alternative><alternative source-abbr="sī. pī." source="sī. pī.">vaddhāpacāyino</alternative></alternatives> ;</gatha1>
<gathalast line="33">Cattāro dhammā vaḍḍhanti, āyu vaṇṇo sukhaṃ balaṃ.</gathalast>
<hangnum line="34" number="110"></hangnum>
<gatha1 line="35">Yo ca vassasataṃ jīve, dussīlo asamāhito;</gatha1>
<gathalast line="36">Ekāhaṃ jīvitaṃ seyyo, sīlavantassa jhāyino.</gathalast>
<hangnum line="37" number="111"></hangnum>
<gatha1 line="38">Yo ca vassasataṃ jīve, duppañño asamāhito;</gatha1>
<gathalast line="39">Ekāhaṃ jīvitaṃ seyyo, paññavantassa jhāyino.</gathalast>
<hangnum line="40" number="112"></hangnum>
<gatha1 line="41">Yo <pageBreak edition="T" number="0.0030" />ca vassasataṃ jīve, kusīto hīnavīriyo;</gatha1>
<gathalast line="42">Ekāhaṃ jīvitaṃ seyyo, vīriyamārabhato daḷhaṃ.</gathalast>
<hangnum line="43" number="113"></hangnum>
<gatha1 line="44">Yo <pageBreak edition="M" number="0.0030" />ca vassasataṃ jīve, apassaṃ udayabbayaṃ;</gatha1>
<gathalast line="45">Ekāhaṃ jīvitaṃ seyyo, passato udayabbayaṃ.</gathalast>
<hangnum line="46" number="114"></hangnum>
<gatha1 line="47">Yo <pageBreak edition="P" number="0.0017" />ca vassasataṃ jīve, apassaṃ amataṃ padaṃ;</gatha1>
<gathalast line="48">Ekāhaṃ jīvitaṃ seyyo, passato amataṃ padaṃ.</gathalast>
<hangnum line="49" number="115"></hangnum>
<gatha1 line="50">Yo ca vassasataṃ jīve, apassaṃ dhammamuttamaṃ;</gatha1>
<gathalast line="51">Ekāhaṃ jīvitaṃ seyyo, passato dhammamuttamaṃ.</gathalast>
<centered line="52">Sahassavaggo aṭṭhamo niṭṭhito.</centered>
</body>
</document>