<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0502m.mul18.xml</normativeSource>
    <archivePath>roman/tipitaka (mula)/suttapitaka/khuddakanikaya/dhammapadapali/19. dhammatthavaggo.xml</archivePath>
    <baseFileName>19. dhammatthavaggo</baseFileName>
    <titlePath>19. Dhammaṭṭhavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="cambodian" source-abbr="ka."/>
    </versions>
  </metadata>
  <content>
    <chapter line="1">19. Dhammaṭṭhavaggo</chapter>
    <hangnum line="2" number="256"></hangnum>
    <gatha1 line="3"> Na <pageBreak edition="Pali Text Society" number="0.0038" /> tena hoti dhammaṭṭho, yenatthaṃ <alternatives line="3" extra="" separator="false"><alternative source-abbr="vri" source="vipassana research institut">sāhasā</alternative><alternative source-abbr="sī." source="sri lanka">sahasā</alternative><alternative source-abbr="syā." source="thai">sahasā</alternative><alternative source-abbr="ka." source="cambodian">sahasā</alternative></alternatives>  naye;</gatha1>
    <gathalast line="4">Yo ca atthaṃ anatthañca, ubho niccheyya paṇḍito.</gathalast>
    <hangnum line="5" number="257"></hangnum>
    <gatha1 line="6"> Asāhasena <pageBreak edition="Vipassana Research Institut" number="0.0046" /> dhammena, samena nayatī pare;</gatha1>
    <gathalast line="7">Dhammassa gutto medhāvī, ‘‘dhammaṭṭho’’ti pavuccati.</gathalast>
    <hangnum line="8" number="258"></hangnum>
    <gatha1 line="9"> Na tena paṇḍito hoti, yāvatā bahu bhāsati;</gatha1>
    <gathalast line="10">Khemī averī abhayo, ‘‘paṇḍito’’ti pavuccati.</gathalast>
    <hangnum line="11" number="259"></hangnum>
    <gatha1 line="12"> Na tāvatā dhammadharo, yāvatā bahu bhāsati;</gatha1>
    <gatha2 line="13">Yo ca appampi sutvāna, dhammaṃ kāyena passati;</gatha2>
    <gathalast line="14">Sa ve dhammadharo hoti, yo dhammaṃ nappamajjati.</gathalast>
    <hangnum line="15" number="260"></hangnum>
    <gatha1 line="16"> Na <pageBreak edition="Myanmar" number="0.0051" /> tena thero <alternatives line="11" extra="" separator="false"><alternative source-abbr="vri" source="vipassana research institut">so hoti</alternative><alternative source-abbr="sī." source="sri lanka">thero hoti</alternative><alternative source-abbr="syā." source="thai">thero hoti</alternative></alternatives> , yenassa palitaṃ siro;</gatha1>
    <gathalast line="17">Paripakko <pageBreak edition="Thai" number="0.0050" /> vayo tassa, ‘‘moghajiṇṇo’’ti vuccati.</gathalast>
    <hangnum line="18" number="261"></hangnum>
    <gatha1 line="19"> Yamhi saccañca dhammo ca, ahiṃsā saṃyamo damo;</gatha1>
    <gathalast line="20">Sa ve vantamalo dhīro, ‘‘thero’’ iti <note>so theroti (syā. ka.)</note> pavuccati.</gathalast>
    <hangnum line="21" number="262"></hangnum>
    <gatha1 line="22"> Na vākkaraṇamattena, vaṇṇapokkharatāya vā;</gatha1>
    <gathalast line="23">Sādhurūpo naro hoti, issukī maccharī saṭho.</gathalast>
    <hangnum line="24" number="263"></hangnum>
    <gatha1 line="25"> Yassa cetaṃ samucchinnaṃ, mūlaghaccaṃ samūhataṃ;</gatha1>
    <gathalast line="26">Sa vantadoso medhāvī, ‘‘sādhurūpo’’ti vuccati.</gathalast>
    <hangnum line="27" number="264"></hangnum>
    <gatha1 line="28"> Na muṇḍakena samaṇo, abbato alikaṃ bhaṇaṃ;</gatha1>
    <gathalast line="29">Icchālobhasamāpanno, samaṇo kiṃ bhavissati.</gathalast>
    <hangnum line="30" number="265"></hangnum>
    <gatha1 line="31"> Yo <pageBreak edition="Pali Text Society" number="0.0039" /> ca sameti pāpāni, aṇuṃ thūlāni sabbaso;</gatha1>
    <gathalast line="32">Samitattā hi pāpānaṃ, ‘‘samaṇo’’ti pavuccati.</gathalast>
    <hangnum line="33" number="266"></hangnum>
    <gatha1 line="34"> Na <pageBreak edition="Vipassana Research Institut" number="0.0047" /> tena bhikkhu so hoti, yāvatā bhikkhate pare;</gatha1>
    <gathalast line="35">Vissaṃ dhammaṃ samādāya, bhikkhu hoti na tāvatā.</gathalast>
    <hangnum line="36" number="267"></hangnum>
    <gatha1 line="37"> Yodha puññañca pāpañca, bāhetvā <alternatives line="26" extra="" separator="false"><alternative source-abbr="vri" source="vipassana research institut">brahmacariyavā</alternative><alternative source-abbr="ka." source="cambodian">brahmacariyaṃ</alternative></alternatives> ;</gatha1>
    <gathalast line="38">Saṅkhāya loke carati, sa ve ‘‘bhikkhū’’ti vuccati.</gathalast>
    <hangnum line="39" number="268"></hangnum>
    <gatha1 line="40"> Na monena munī hoti, mūḷharūpo aviddasu;</gatha1>
    <gathalast line="41">Yo ca tulaṃva paggayha, varamādāya paṇḍito.</gathalast>
    <hangnum line="42" number="269"></hangnum>
    <gatha1 line="43"> Pāpāni <pageBreak edition="Myanmar" number="0.0052" /> parivajjeti, sa munī tena so muni;</gatha1>
    <gathalast line="44">Yo munāti ubho loke, ‘‘muni’’ tena pavuccati.</gathalast>
    <hangnum line="45" number="270"></hangnum>
    <gatha1 line="46"> Na tena ariyo hoti, yena pāṇāni hiṃsati;</gatha1>
    <gathalast line="47">Ahiṃsā <pageBreak edition="Thai" number="0.0051" /> sabbapāṇānaṃ, ‘‘ariyo’’ti pavuccati.</gathalast>
    <hangnum line="48" number="271"></hangnum>
    <gatha1 line="49"> Na sīlabbatamattena, bāhusaccena vā pana;</gatha1>
    <gathalast line="50">Atha vā samādhilābhena, vivittasayanena vā.</gathalast>
    <hangnum line="51" number="272"></hangnum>
    <gatha1 line="52"> Phusāmi nekkhammasukhaṃ, aputhujjanasevitaṃ;</gatha1>
    <gathalast line="53">Bhikkhu vissāsamāpādi, appatto āsavakkhayaṃ.</gathalast>
    <centered line="54">Dhammaṭṭhavaggo ekūnavīsatimo niṭṭhito.</centered>
  </content>
</document>