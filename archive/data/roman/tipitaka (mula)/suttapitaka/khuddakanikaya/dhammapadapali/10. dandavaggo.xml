<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul9.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/10. dandavaggo.xml</archivePath>
<titlePath>10. Daṇḍavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">10. Daṇḍavaggo</chapter>
<hangnum line="2" number="129"></hangnum>
<gatha1 line="3"> Sabbe tasanti daṇḍassa, sabbe bhāyanti maccuno;</gatha1>
<gathalast line="4">Attānaṃ upamaṃ katvā, na haneyya na ghātaye.</gathalast>
<hangnum line="5" number="130"></hangnum>
<gatha1 line="6"> Sabbe <pageBreak edition="M" number="0.0033" /> tasanti daṇḍassa, sabbesaṃ jīvitaṃ piyaṃ;</gatha1>
<gathalast line="7">Attānaṃ upamaṃ katvā, na haneyya na ghātaye.</gathalast>
<hangnum line="8" number="131"></hangnum>
<gatha1 line="9"> Sukhakāmāni <pageBreak edition="V" number="0.0030" /> bhūtāni, yo daṇḍena vihiṃsati;</gatha1>
<gathalast line="10">Attano sukhamesāno, pecca so na labhate sukhaṃ.</gathalast>
<hangnum line="11" number="132"></hangnum>
<gatha1 line="12"> Sukhakāmāni <pageBreak edition="P" number="0.0020" /> bhūtāni, yo daṇḍena na hiṃsati;</gatha1>
<gathalast line="13">Attano sukhamesāno, pecca so labhate sukhaṃ.</gathalast>
<hangnum line="14" number="133"></hangnum>
<gatha1 line="15"> Māvoca pharusaṃ kañci, vuttā <alternatives line="3" extra="null" separator="false"><alternative source-abbr="vri" source="vipassana research institut">paṭivadeyyu taṃ</alternative><alternative source-abbr="ka." source="cambodian">paṭivadeyyuṃ taṃ</alternative></alternatives> ;</gatha1>
<gathalast line="16">Dukkhā hi sārambhakathā, paṭidaṇḍā <alternatives line="11" extra="null" separator="false"><alternative source-abbr="vri" source="vipassana research institut">phuseyyu taṃ</alternative><alternative source-abbr="ka." source="cambodian">phuseyyuṃ taṃ</alternative></alternatives> .</gathalast>
<hangnum line="17" number="134"></hangnum>
<gatha1 line="18"> Sace <pageBreak edition="T" number="0.0033" /> neresi attānaṃ, kaṃso upahato yathā;</gatha1>
<gathalast line="19">Esa pattosi nibbānaṃ, sārambho te na vijjati.</gathalast>
<hangnum line="20" number="135"></hangnum>
<gatha1 line="21"> Yathā daṇḍena gopālo, gāvo pājeti gocaraṃ;</gatha1>
<gathalast line="22">Evaṃ jarā ca maccu ca, āyuṃ pājenti pāṇinaṃ.</gathalast>
<hangnum line="23" number="136"></hangnum>
<gatha1 line="24"> Atha pāpāni kammāni, karaṃ bālo na bujjhati;</gatha1>
<gathalast line="25">Sehi kammehi dummedho, aggidaḍḍhova tappati.</gathalast>
<hangnum line="26" number="137"></hangnum>
<gatha1 line="27"> Yo daṇḍena adaṇḍesu, appaduṭṭhesu dussati;</gatha1>
<gathalast line="28">Dasannamaññataraṃ ṭhānaṃ, khippameva nigacchati.</gathalast>
<hangnum line="29" number="138"></hangnum>
<gatha1 line="30"> Vedanaṃ <pageBreak edition="M" number="0.0034" /> pharusaṃ jāniṃ, sarīrassa <alternatives line="19" extra="null" separator="false"><alternative source-abbr="vri" source="vipassana research institut">ca bhedanaṃ</alternative><alternative source-abbr="syā." source="thai">sarīrassa pabhedanaṃ</alternative></alternatives> ;</gatha1>
<gathalast line="31">Garukaṃ vāpi ābādhaṃ, <alternatives line="27" extra="null" separator="false"><alternative source-abbr="vri" source="vipassana research institut">cittakkhepañca</alternative><alternative source-abbr="sī. syā. pī." source="sī. syā. pī.">cittakkhepaṃ va</alternative></alternatives>  pāpuṇe.</gathalast>
<hangnum line="32" number="139"></hangnum>
<gatha1 line="33"> Rājato vā <alternatives line="35" extra="null" separator="false"><alternative source-abbr="vri" source="vipassana research institut">upasaggaṃ</alternative><alternative source-abbr="sī. pī." source="sī. pī.">upassaggaṃ</alternative></alternatives> , <alternatives line="43" extra="null" separator="false"><alternative source-abbr="vri" source="vipassana research institut">abbhakkhānañca</alternative><alternative source-abbr="sī. pī." source="sī. pī.">abbhakkhānaṃ va</alternative></alternatives>  dāruṇaṃ;</gatha1>
<gathalast line="34"><alternatives line="51" extra="null" separator="false"><alternative source-abbr="vri" source="vipassana research institut">Parikkhayañca</alternative><alternative source-abbr="sī. syā. pī." source="sī. syā. pī.">parikkhayaṃ va</alternative></alternatives>  ñātīnaṃ, <alternatives line="59" extra="null" separator="false"><alternative source-abbr="vri" source="vipassana research institut">bhogānañca</alternative><alternative source-abbr="sī. syā. pī." source="sī. syā. pī.">bhogānaṃ va</alternative></alternatives>  <alternatives line="67" extra="null" separator="false"><alternative source-abbr="vri" source="vipassana research institut">pabhaṅguraṃ</alternative><alternative source-abbr="ka." source="cambodian">pabhaṅgunaṃ</alternative></alternatives> .</gathalast>
<hangnum line="35" number="140"></hangnum>
<gatha1 line="36"> Atha vāssa agārāni, aggi <alternatives line="75" extra="null" separator="false"><alternative source-abbr="vri" source="vipassana research institut">ḍahati</alternative><alternative source-abbr="ka." source="cambodian">ḍayhati</alternative></alternatives>  pāvako;</gatha1>
<gathalast line="37">Kāyassa bhedā duppañño, nirayaṃ <alternatives line="83" extra="null" separator="false"><alternative source-abbr="vri" source="vipassana research institut">sopapajjati</alternative><alternative source-abbr="sī. syā." source="sī. syā.">so upapajjati</alternative></alternatives> .</gathalast>
<hangnum line="38" number="141"></hangnum>
<gatha1 line="39"> Na <pageBreak edition="V" number="0.0031" /><pageBreak edition="P" number="0.0021" /> naggacariyā na jaṭā na paṅkā, nānāsakā thaṇḍilasāyikā vā;</gatha1>
<gathalast line="40">Rajojallaṃ ukkuṭikappadhānaṃ, sodhenti maccaṃ avitiṇṇakaṅkhaṃ.</gathalast>
<hangnum line="41" number="142"></hangnum>
<gatha1 line="42"> Alaṅkato cepi samaṃ careyya, santo danto niyato brahmacārī;</gatha1>
<gathalast line="43">Sabbesu <pageBreak edition="T" number="0.0034" /> bhūtesu nidhāya daṇḍaṃ, so brāhmaṇo so samaṇo sa bhikkhu.</gathalast>
<hangnum line="44" number="143"></hangnum>
<gatha1 line="45"> Hirīnisedho puriso, koci lokasmi vijjati;</gatha1>
<gathalast line="46">Yo <alternatives line="91" extra=" saṃ. ni. 1.18" separator="false"><alternative source-abbr="vri" source="vipassana research institut">niddaṃ</alternative><alternative source-abbr="sī. pī." source="sī. pī.">nindaṃ</alternative></alternatives>  <alternatives line="99" extra="null" separator="false"><alternative source-abbr="vri" source="vipassana research institut">apabodheti</alternative><alternative source-abbr="sī. syā. pī." source="sī. syā. pī.">apabodhati</alternative></alternatives> , asso bhadro kasāmiva.</gathalast>
<hangnum line="47" number="144"></hangnum>
<gatha1 line="48"> Asso <pageBreak edition="M" number="0.0035" /> yathā bhadro kasāniviṭṭho, ātāpino saṃvegino bhavātha;</gatha1>
<gatha2 line="49">Saddhāya sīlena ca vīriyena ca, samādhinā dhammavinicchayena ca;</gatha2>
<gathalast line="50">Sampannavijjācaraṇā patissatā, <alternatives line="107" extra="null" separator="false"><alternative source-abbr="vri" source="vipassana research institut">jahissatha</alternative><alternative source-abbr="sī. syā. pī." source="sī. syā. pī.">pahassatha</alternative></alternatives>  dukkhamidaṃ anappakaṃ.</gathalast>
<hangnum line="51" number="145"></hangnum>
<gatha1 line="52"> Udakañhi nayanti nettikā, usukārā namayanti tejanaṃ;</gatha1>
<gathalast line="53">Dāruṃ namayanti tacchakā, attānaṃ damayanti subbatā.</gathalast>
<centered line="54">Daṇḍavaggo dasamo niṭṭhito.</centered>
</body>
</document>