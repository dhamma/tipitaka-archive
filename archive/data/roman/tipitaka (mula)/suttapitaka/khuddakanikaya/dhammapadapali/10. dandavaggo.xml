<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul9.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/10. dandavaggo.xml</archivePath>
<title>10. Daṇḍavaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">10. Daṇḍavaggo</chapter>
<hangnum line="2" number="129"></hangnum>
<gatha1 line="3">Sabbe tasanti daṇḍassa, sabbe bhāyanti maccuno;</gatha1>
<gathalast line="4">Attānaṃ upamaṃ katvā, na haneyya na ghātaye.</gathalast>
<hangnum line="5" number="130"></hangnum>
<gatha1 line="6">Sabbe <pageBreak edition="M" number="0.0033" />tasanti daṇḍassa, sabbesaṃ jīvitaṃ piyaṃ;</gatha1>
<gathalast line="7">Attānaṃ upamaṃ katvā, na haneyya na ghātaye.</gathalast>
<hangnum line="8" number="131"></hangnum>
<gatha1 line="9">Sukhakāmāni <pageBreak edition="V" number="0.0030" />bhūtāni, yo daṇḍena vihiṃsati;</gatha1>
<gathalast line="10">Attano sukhamesāno, pecca so na labhate sukhaṃ.</gathalast>
<hangnum line="11" number="132"></hangnum>
<gatha1 line="12">Sukhakāmāni <pageBreak edition="P" number="0.0020" />bhūtāni, yo daṇḍena na hiṃsati;</gatha1>
<gathalast line="13">Attano sukhamesāno, pecca so labhate sukhaṃ.</gathalast>
<hangnum line="14" number="133"></hangnum>
<gatha1 line="15">Māvoca pharusaṃ kañci, vuttā paṭivadeyyu taṃ ;</gatha1>
<gathalast line="16">Dukkhā hi sārambhakathā, paṭidaṇḍā phuseyyu taṃ .</gathalast>
<hangnum line="17" number="134"></hangnum>
<gatha1 line="18">Sace <pageBreak edition="T" number="0.0033" />neresi attānaṃ, kaṃso upahato yathā;</gatha1>
<gathalast line="19">Esa pattosi nibbānaṃ, sārambho te na vijjati.</gathalast>
<hangnum line="20" number="135"></hangnum>
<gatha1 line="21">Yathā daṇḍena gopālo, gāvo pājeti gocaraṃ;</gatha1>
<gathalast line="22">Evaṃ jarā ca maccu ca, āyuṃ pājenti pāṇinaṃ.</gathalast>
<hangnum line="23" number="136"></hangnum>
<gatha1 line="24">Atha pāpāni kammāni, karaṃ bālo na bujjhati;</gatha1>
<gathalast line="25">Sehi kammehi dummedho, aggidaḍḍhova tappati.</gathalast>
<hangnum line="26" number="137"></hangnum>
<gatha1 line="27">Yo daṇḍena adaṇḍesu, appaduṭṭhesu dussati;</gatha1>
<gathalast line="28">Dasannamaññataraṃ ṭhānaṃ, khippameva nigacchati.</gathalast>
<hangnum line="29" number="138"></hangnum>
<gatha1 line="30">Vedanaṃ <pageBreak edition="M" number="0.0034" />pharusaṃ jāniṃ, sarīrassa ca bhedanaṃ ;</gatha1>
<gathalast line="31">Garukaṃ vāpi ābādhaṃ, <alternatives line="27"><alternative lang="vri">cittakkhepañca</alternative><alternative lang="sī. syā. pī.">cittakkhepaṃ va</alternative></alternatives> pāpuṇe.</gathalast>
<hangnum line="32" number="139"></hangnum>
<gatha1 line="33"> Rājato vā <alternatives line="35"><alternative lang="vri">upasaggaṃ</alternative><alternative lang="sī. pī.">upassaggaṃ</alternative></alternatives> , <alternatives line="43"><alternative lang="vri">abbhakkhānañca</alternative><alternative lang="sī. pī.">abbhakkhānaṃ va</alternative></alternatives> dāruṇaṃ;</gatha1>
<gathalast line="34"><alternatives line="51"><alternative lang="vri">Parikkhayañca</alternative><alternative lang="sī. syā. pī.">parikkhayaṃ va</alternative></alternatives>  ñātīnaṃ, <alternatives line="59"><alternative lang="vri">bhogānañca</alternative><alternative lang="sī. syā. pī.">bhogānaṃ va</alternative></alternatives>  <alternatives line="67"><alternative lang="vri">pabhaṅguraṃ</alternative><alternative lang="ka.">pabhaṅgunaṃ</alternative></alternatives> .</gathalast>
<hangnum line="35" number="140"></hangnum>
<gatha1 line="36"> Atha vāssa agārāni, aggi <alternatives line="75"><alternative lang="vri">ḍahati</alternative><alternative lang="ka.">ḍayhati</alternative></alternatives> pāvako;</gatha1>
<gathalast line="37">Kāyassa bhedā duppañño, nirayaṃ <alternatives line="83"><alternative lang="vri">sopapajjati</alternative><alternative lang="sī. syā.">so upapajjati</alternative></alternatives> .</gathalast>
<hangnum line="38" number="141"></hangnum>
<gatha1 line="39">Na <pageBreak edition="V" number="0.0031" /><pageBreak edition="P" number="0.0021" />naggacariyā na jaṭā na paṅkā, nānāsakā thaṇḍilasāyikā vā;</gatha1>
<gathalast line="40">Rajojallaṃ ukkuṭikappadhānaṃ, sodhenti maccaṃ avitiṇṇakaṅkhaṃ.</gathalast>
<hangnum line="41" number="142"></hangnum>
<gatha1 line="42">Alaṅkato cepi samaṃ careyya, santo danto niyato brahmacārī;</gatha1>
<gathalast line="43">Sabbesu <pageBreak edition="T" number="0.0034" />bhūtesu nidhāya daṇḍaṃ, so brāhmaṇo so samaṇo sa bhikkhu.</gathalast>
<hangnum line="44" number="143"></hangnum>
<gatha1 line="45">Hirīnisedho puriso, koci lokasmi vijjati;</gatha1>
<gathalast line="46">Yo <alternatives line="91"><alternative lang="vri">niddaṃ</alternative><alternative lang="sī. pī.">nindaṃ</alternative></alternatives>  <alternatives line="99"><alternative lang="vri">apabodheti</alternative><alternative lang="sī. syā. pī.">apabodhati</alternative></alternatives> , asso bhadro kasāmiva.</gathalast>
<hangnum line="47" number="144"></hangnum>
<gatha1 line="48">Asso <pageBreak edition="M" number="0.0035" />yathā bhadro kasāniviṭṭho, ātāpino saṃvegino bhavātha;</gatha1>
<gatha2 line="49">Saddhāya sīlena ca vīriyena ca, samādhinā dhammavinicchayena ca;</gatha2>
<gathalast line="50">Sampannavijjācaraṇā patissatā, <alternatives line="107"><alternative lang="vri">jahissatha</alternative><alternative lang="sī. syā. pī.">pahassatha</alternative></alternatives> dukkhamidaṃ anappakaṃ.</gathalast>
<hangnum line="51" number="145"></hangnum>
<gatha1 line="52">Udakañhi nayanti nettikā, usukārā namayanti tejanaṃ;</gatha1>
<gathalast line="53">Dāruṃ namayanti tacchakā, attānaṃ damayanti subbatā.</gathalast>
<centered line="54">Daṇḍavaggo dasamo niṭṭhito.</centered>
</body>
</document>