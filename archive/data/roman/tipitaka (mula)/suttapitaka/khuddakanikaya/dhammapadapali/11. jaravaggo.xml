<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul10.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/11. jaravaggo.xml</archivePath>
<titlePath>11. Jarāvaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">11. Jarāvaggo</chapter>
<hangnum line="2" number="146"></hangnum>
<gatha1 line="3"> Ko <pageBreak edition="P" number="0.0022" /><pageBreak edition="T" number="0.0035" /> <alternatives line="3" extra="null" separator="false"><alternative source-abbr="vri" source="vipassana research institut">nu hāso</alternative><alternative source-abbr="ka." source="cambodian">kinnu hāso</alternative></alternatives>  kimānando, niccaṃ pajjalite sati;</gatha1>
<gathalast line="4">Andhakārena onaddhā, padīpaṃ na gavesatha.</gathalast>
<hangnum line="5" number="147"></hangnum>
<gatha1 line="6"> Passa cittakataṃ bimbaṃ, arukāyaṃ samussitaṃ;</gatha1>
<gathalast line="7">Āturaṃ bahusaṅkappaṃ, yassa natthi dhuvaṃ ṭhiti.</gathalast>
<hangnum line="8" number="148"></hangnum>
<gatha1 line="9"> Parijiṇṇamidaṃ <pageBreak edition="V" number="0.0032" /> rūpaṃ, <alternatives line="11" extra="null" separator="true"><alternative source-abbr="vri" source="vipassana research institut">roganīḷaṃ</alternative><alternative source-abbr="sī." source="sri lanka">roganiḍḍhaṃ</alternative><alternative source-abbr="pī." source="pali text society">roganiḍḍhaṃ</alternative><alternative source-abbr="syā." source="thai">roganiddhaṃ</alternative></alternatives>  pabhaṅguraṃ;</gatha1>
<gathalast line="10">Bhijjati pūtisandeho, maraṇantañhi jīvitaṃ.</gathalast>
<hangnum line="11" number="149"></hangnum>
<gatha1 line="12"> Yānimāni <pageBreak edition="M" number="0.0036" /> <alternatives line="20" extra="null" separator="true"><alternative source-abbr="vri" source="vipassana research institut">apatthāni</alternative><alternative source-abbr="sī." source="sri lanka">yānimāni apatthāni</alternative><alternative source-abbr="syā." source="thai">yānimāni apatthāni</alternative><alternative source-abbr="pī." source="pali text society">yānimāni apatthāni</alternative><alternative source-abbr="?" source="unknown">yānimāni’paviddhāni</alternative></alternatives> , <alternatives line="29" extra="null" separator="false"><alternative source-abbr="vri" source="vipassana research institut">alābūneva</alternative><alternative source-abbr="sī." source="sri lanka">alāpūneva</alternative><alternative source-abbr="syā." source="thai">alāpūneva</alternative><alternative source-abbr="pī." source="pali text society">alāpūneva</alternative></alternatives>  sārade;</gatha1>
<gathalast line="13">Kāpotakāni aṭṭhīni, tāni disvāna kā rati.</gathalast>
<hangnum line="14" number="150"></hangnum>
<gatha1 line="15"> Aṭṭhīnaṃ nagaraṃ kataṃ, maṃsalohitalepanaṃ;</gatha1>
<gathalast line="16">Yattha jarā ca maccu ca, māno makkho ca ohito.</gathalast>
<hangnum line="17" number="151"></hangnum>
<gatha1 line="18"> Jīranti ve rājarathā sucittā, atho sarīrampi jaraṃ upeti;</gatha1>
<gathalast line="19">Satañca dhammo na jaraṃ upeti, santo have sabbhi pavedayanti.</gathalast>
<hangnum line="20" number="152"></hangnum>
<gatha1 line="21"> Appassutāyaṃ puriso, <alternatives line="37" extra="null" separator="false"><alternative source-abbr="vri" source="vipassana research institut">balibaddhova</alternative><alternative source-abbr="sī." source="sri lanka">balivaddova</alternative><alternative source-abbr="syā." source="thai">balivaddova</alternative><alternative source-abbr="pī." source="pali text society">balivaddova</alternative></alternatives>  jīrati;</gatha1>
<gathalast line="22">Maṃsāni tassa vaḍḍhanti, paññā tassa na vaḍḍhati.</gathalast>
<hangnum line="23" number="153"></hangnum>
<gatha1 line="24"> Anekajātisaṃsāraṃ <pageBreak edition="P" number="0.0023" />, sandhāvissaṃ anibbisaṃ;</gatha1>
<gathalast line="25"><alternatives line="45" extra="null" separator="false"><alternative source-abbr="vri" source="vipassana research institut">Gahakāraṃ</alternative><alternative source-abbr="sī." source="sri lanka">gahakārakaṃ</alternative><alternative source-abbr="syā." source="thai">gahakārakaṃ</alternative><alternative source-abbr="pī." source="pali text society">gahakārakaṃ</alternative></alternatives>  gavesanto, dukkhā jāti punappunaṃ.</gathalast>
<hangnum line="26" number="154"></hangnum>
<gatha1 line="27"> Gahakāraka diṭṭhosi, puna gehaṃ na kāhasi;</gatha1>
<gatha2 line="28">Sabbā <pageBreak edition="T" number="0.0036" /> te phāsukā bhaggā, gahakūṭaṃ visaṅkhataṃ;</gatha2>
<gathalast line="29">Visaṅkhāragataṃ cittaṃ, taṇhānaṃ khayamajjhagā.</gathalast>
<hangnum line="30" number="155"></hangnum>
<gatha1 line="31"> Acaritvā brahmacariyaṃ, aladdhā yobbane dhanaṃ;</gatha1>
<gathalast line="32">Jiṇṇakoñcāva jhāyanti, khīṇamaccheva pallale.</gathalast>
<hangnum line="33" number="156"></hangnum>
<gatha1 line="34"> Acaritvā <pageBreak edition="M" number="0.0037" /> brahmacariyaṃ, aladdhā yobbane dhanaṃ;</gatha1>
<gathalast line="35">Senti cāpātikhīṇāva, purāṇāni anutthunaṃ.</gathalast>
<centered line="36">Jarāvaggo ekādasamo niṭṭhito.</centered>
</body>
</document>