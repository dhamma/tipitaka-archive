<?xml version="1.0"?>
<document>
<metadata>
<normativeSource>http://tipitaka.org/romn/cscd/s0502m.mul10.xml</normativeSource>
<archivePath>roman/tipitaka (mula)/suttapitaka/khuddakanikaya/dhammapadapali/11. jaravaggo.xml</archivePath>
<title>11. Jarāvaggo - Dhammapadapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">11. Jarāvaggo</chapter>
<hangnum line="2" number="146"></hangnum>
<gatha1 line="3">Ko <pageBreak edition="P" number="0.0022" /><pageBreak edition="T" number="0.0035" />nu hāso kimānando, niccaṃ pajjalite sati;</gatha1>
<gathalast line="4">Andhakārena onaddhā, padīpaṃ na gavesatha.</gathalast>
<hangnum line="5" number="147"></hangnum>
<gatha1 line="6">Passa cittakataṃ bimbaṃ, arukāyaṃ samussitaṃ;</gatha1>
<gathalast line="7">Āturaṃ bahusaṅkappaṃ, yassa natthi dhuvaṃ ṭhiti.</gathalast>
<hangnum line="8" number="148"></hangnum>
<gatha1 line="9">Parijiṇṇamidaṃ <pageBreak edition="V" number="0.0032" /> rūpaṃ, <alternatives line="11"><alternative lang="vri">roganīḷaṃ</alternative><alternative lang="sī. pī.">roganiḍḍhaṃ</alternative><alternative lang="syā.">roganiddhaṃ</alternative></alternatives> pabhaṅguraṃ;</gatha1>
<gathalast line="10">Bhijjati pūtisandeho, maraṇantañhi jīvitaṃ.</gathalast>
<hangnum line="11" number="149"></hangnum>
<gatha1 line="12">Yānimāni <pageBreak edition="M" number="0.0036" /> <alternatives line="20"><alternative lang="vri">apatthāni</alternative><alternative lang="sī. syā. pī.">yānimāni apatthāni</alternative><alternative lang="?">yānimāni’paviddhāni</alternative></alternatives> , <alternatives line="29"><alternative lang="vri">alābūneva</alternative><alternative lang="sī. syā. pī.">alāpūneva</alternative></alternatives> sārade;</gatha1>
<gathalast line="13">Kāpotakāni aṭṭhīni, tāni disvāna kā rati.</gathalast>
<hangnum line="14" number="150"></hangnum>
<gatha1 line="15">Aṭṭhīnaṃ nagaraṃ kataṃ, maṃsalohitalepanaṃ;</gatha1>
<gathalast line="16">Yattha jarā ca maccu ca, māno makkho ca ohito.</gathalast>
<hangnum line="17" number="151"></hangnum>
<gatha1 line="18">Jīranti ve rājarathā sucittā, atho sarīrampi jaraṃ upeti;</gatha1>
<gathalast line="19">Satañca dhammo na jaraṃ upeti, santo have sabbhi pavedayanti.</gathalast>
<hangnum line="20" number="152"></hangnum>
<gatha1 line="21"> Appassutāyaṃ puriso, <alternatives line="37"><alternative lang="vri">balibaddhova</alternative><alternative lang="sī. syā. pī.">balivaddova</alternative></alternatives> jīrati;</gatha1>
<gathalast line="22">Maṃsāni tassa vaḍḍhanti, paññā tassa na vaḍḍhati.</gathalast>
<hangnum line="23" number="153"></hangnum>
<gatha1 line="24">Anekajātisaṃsāraṃ <pageBreak edition="P" number="0.0023" />, sandhāvissaṃ anibbisaṃ;</gatha1>
<gathalast line="25"><alternatives line="45"><alternative lang="vri">Gahakāraṃ</alternative><alternative lang="sī. syā. pī.">gahakārakaṃ</alternative></alternatives> gavesanto, dukkhā jāti punappunaṃ.</gathalast>
<hangnum line="26" number="154"></hangnum>
<gatha1 line="27">Gahakāraka diṭṭhosi, puna gehaṃ na kāhasi;</gatha1>
<gatha2 line="28">Sabbā <pageBreak edition="T" number="0.0036" />te phāsukā bhaggā, gahakūṭaṃ visaṅkhataṃ;</gatha2>
<gathalast line="29">Visaṅkhāragataṃ cittaṃ, taṇhānaṃ khayamajjhagā.</gathalast>
<hangnum line="30" number="155"></hangnum>
<gatha1 line="31">Acaritvā brahmacariyaṃ, aladdhā yobbane dhanaṃ;</gatha1>
<gathalast line="32">Jiṇṇakoñcāva jhāyanti, khīṇamaccheva pallale.</gathalast>
<hangnum line="33" number="156"></hangnum>
<gatha1 line="34">Acaritvā <pageBreak edition="M" number="0.0037" />brahmacariyaṃ, aladdhā yobbane dhanaṃ;</gatha1>
<gathalast line="35">Senti cāpātikhīṇāva, purāṇāni anutthunaṃ.</gathalast>
<centered line="36">Jarāvaggo ekādasamo niṭṭhito.</centered>
</body>
</document>