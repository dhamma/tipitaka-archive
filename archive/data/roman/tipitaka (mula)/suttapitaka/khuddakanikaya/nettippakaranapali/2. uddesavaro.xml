<?xml version="1.0"?>
<document>
<metadata>
<normativeSource>http://tipitaka.org/romn/cscd/s0519m.mul1.xml</normativeSource>
<archivePath>roman/tipitaka (mula)/suttapitaka/khuddakanikaya/nettippakaranapali/2. uddesavaro.xml</archivePath>
<title>2. Uddesavāro - Nettippakaraṇapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">2. Uddesavāro</chapter>
<paragraph line="2" number="1">Tattha katame soḷasa hārā? Desanā vicayo yutti padaṭṭhāno lakkhaṇo catubyūho āvaṭṭo vibhatti parivattano vevacano paññatti <pageBreak edition="M" number="0.0002" />otaraṇo sodhano adhiṭṭhāno parikkhāro samāropano iti.</paragraph>
<subhead line="3">Tassānugīti</subhead>
<gatha1 line="4">Desanā <pageBreak edition="P" number="0.0002" />vicayo yutti, padaṭṭhāno ca lakkhaṇo;</gatha1>
<gathalast line="5">Catubyūho ca āvaṭṭo, vibhatti parivattano.</gathalast>
<gatha1 line="6">Vevacano ca paññatti, otaraṇo ca sodhano;</gatha1>
<gathalast line="7">Adhiṭṭhāno parikkhāro, samāropano <alternatives><alternative lang="vri">soḷaso</alternative><alternative lang="sī.">soḷasa</alternative></alternatives> 
Note { id=0, line='3', referenceLine='7', original='soḷasa (sī.)', type='auto', previous='Adhiṭṭhāno parikkhāro, samāropano soḷaso '
	Alternative{lang='vri', text='soḷaso'}
	Alternative{lang='sī.', text='soḷasa'}}
.</gathalast>
<gatha1 line="8">Ete soḷasa hārā, pakittitā atthato asaṃkiṇṇā;</gatha1>
<gathalast line="9">Etesañceva bhavati, vitthāratayā nayavibhattīti.</gathalast>
<paragraph line="10" number="2">Tattha katame pañca nayā? Nandiyāvaṭṭo tipukkhalo sīhavikkīḷito disālocano aṅkuso iti.</paragraph>
<subhead line="11">Tassānugīti</subhead>
<gatha1 line="12">Paṭhamo nandiyāvaṭṭo, dutiyo ca tipukkhalo;</gatha1>
<gathalast line="13">Sīhavikkīḷito nāma, tatiyo <alternatives><alternative lang="vri">nayalañjako</alternative><alternative lang="sī.">nayalañchako</alternative></alternatives> 
Note { id=1, line='12', referenceLine='13', original='nayalañchako (sī.)', type='auto', previous='Sīhavikkīḷito nāma, tatiyo nayalañjako '
	Alternative{lang='vri', text='nayalañjako'}
	Alternative{lang='sī.', text='nayalañchako'}}
.</gathalast>
<gatha1 line="14">Disālocanamāhaṃsu <pageBreak edition="V" number="0.0003" />, catutthaṃ nayamuttamaṃ;</gatha1>
<gathalast line="15">Pañcamo aṅkuso nāma, sabbe pañca nayā gatāti.</gathalast>
<paragraph line="16" number="3">Tattha katamāni aṭṭhārasa mūlapadāni? Nava padāni kusalāni nava padāni akusalāni. Tattha katamāni nava padāni akusalāni, taṇhā avijjā lobho doso moho subhasaññā sukhasaññā niccasaññā attasaññāti, imāni nava padāni akusalāni, yattha sabbo akusalapakkho saṅgahaṃ samosaraṇaṃ gacchati.</paragraph>
<paragraph line="17">Tattha katamāni nava padāni kusalāni? Samatho vipassanā alobho adoso amoho asubhasaññā dukkhasaññā aniccasaññā anattasaññāti, imāni nava padāni kusalāni, yattha sabbo kusalapakkho saṅgahaṃ samosaraṇaṃ gacchati.</paragraph>
<subhead line="18">Tatridaṃ uddānaṃ</subhead>
<gatha1 line="19">Taṇhā <pageBreak edition="M" number="0.0003" />ca avijjāpi ca, lobho doso tatheva moho ca;</gatha1>
<gathalast line="20">Caturo ca vipallāsā, kilesabhūmī nava padāni.</gathalast>
<gatha1 line="21">Samatho <pageBreak edition="P" number="0.0003" />ca vipassanā ca, kusalāni ca yāni tīṇi mūlāni;</gatha1>
<gathalast line="22">Caturo satipaṭṭhānā, indriyabhūmī nava padāni.</gathalast>
<gatha1 line="23">Navahi ca padehi kusalā, navahi ca yujjanti akusalapakkhā;</gatha1>
<gathalast line="24">Ete kho mūlapadā, bhavanti aṭṭhārasa padānīti.</gathalast>
<centered line="25">Uddesavāro.</centered>
</body>
</document>