<?xml version="1.0"?>
<document>
<metadata>
<normativeSource>http://tipitaka.org/romn/cscd/s0519m.mul2.xml</normativeSource>
<archivePath>roman/tipitaka (mula)/suttapitaka/khuddakanikaya/nettippakaranapali/3. niddesavaro.xml</archivePath>
<title>3. Niddesavāro - Nettippakaraṇapāḷi - Khuddakanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">3. Niddesavāro</chapter>
<paragraph line="2" number="4">Tattha saṅkhepato netti kittitā.</paragraph>
<subhead line="3">Hārasaṅkhepo</subhead>
<hangnum line="4" number="1"></hangnum>
<gatha1 line="5">Assādādīnavatā <pageBreak edition="V" number="0.0004" />, nissaraṇampi ca phalaṃ upāyo ca;</gatha1>
<gathalast line="6">Āṇattī ca bhagavato, yogīnaṃ <bold>desanāhāro</bold>.</gathalast>
<hangnum line="7" number="2"></hangnum>
<gatha1 line="8">Yaṃ pucchitañca vissajjitañca, suttassa yā ca anugīti;</gatha1>
<gathalast line="9">Suttassa yo pavicayo, hāro <bold>vicayo</bold>ti niddiṭṭho.</gathalast>
<hangnum line="10" number="3"></hangnum>
<gatha1 line="11">Sabbesaṃ hārānaṃ, yā bhūmī yo ca gocaro tesaṃ;</gatha1>
<gathalast line="12">Yuttāyuttaparikkhā, hāro <bold>yuttī</bold>ti niddiṭṭho.</gathalast>
<hangnum line="13" number="4"></hangnum>
<gatha1 line="14">Dhammaṃ deseti jino, tassa ca dhammassa yaṃ padaṭṭhānaṃ;</gatha1>
<gathalast line="15">Iti yāva sabbadhammā, eso hāro <bold>padaṭṭhāno</bold>.</gathalast>
<hangnum line="16" number="5"></hangnum>
<gatha1 line="17">Vuttamhi ekadhamme, ye dhammā ekalakkhaṇā keci;</gatha1>
<gathalast line="18">Vuttā bhavanti sabbe, so hāro <bold>lakkhaṇo</bold>nāma.</gathalast>
<hangnum line="19" number="6"></hangnum>
<gatha1 line="20">Neruttamadhippāyo, byañjanamatha desanānidānañca;</gatha1>
<gathalast line="21">Pubbāparānusandhī, eso hāro <bold>catubyūho</bold>.</gathalast>
<hangnum line="22" number="7"></hangnum>
<gatha1 line="23">Ekamhi padaṭṭhāne, pariyesati sesakaṃ padaṭṭhānaṃ;</gatha1>
<gathalast line="24">Āvaṭṭati paṭipakkhe, <bold>āvaṭṭo</bold>nāma so hāro.</gathalast>
<hangnum line="25" number="8"></hangnum>
<gatha1 line="26">Dhammañca <pageBreak edition="M" number="0.0004" />padaṭṭhānaṃ, bhūmiñca vibhajjate ayaṃ hāro;</gatha1>
<gathalast line="27">Sādhāraṇe asādhāraṇe ca neyyo <bold>vibhattī</bold>ti.</gathalast>
<hangnum line="28" number="9"></hangnum>
<gatha1 line="29">Kusalākusale dhamme, niddiṭṭhe bhāvite pahīne ca;</gatha1>
<gathalast line="30">Parivattati paṭipakkhe, hāro <bold>parivattano</bold>nāma.</gathalast>
<hangnum line="31" number="10"></hangnum>
<gatha1 line="32">Vevacanāni <pageBreak edition="P" number="0.0004" />bahūni tu, sutte vuttāni ekadhammassa;</gatha1>
<gathalast line="33">Yo jānāti suttavidū, <bold>vevacano</bold>nāma so hāro.</gathalast>
<hangnum line="34" number="11"></hangnum>
<gatha1 line="35">Ekaṃ <pageBreak edition="V" number="0.0005" />bhagavā dhammaṃ, paññattīhi vividhāhi deseti;</gatha1>
<gathalast line="36">So ākāro ñeyyo, <bold>paññattī</bold>nāma hāroti.</gathalast>
<hangnum line="37" number="12"></hangnum>
<gatha1 line="38">Yo ca paṭiccuppādo, indriyakhandhā ca dhātu āyatanā;</gatha1>
<gathalast line="39">Etehi otarati yo, <bold>otaraṇo</bold>nāma so hāro.</gathalast>
<hangnum line="40" number="13"></hangnum>
<gatha1 line="41">Vissajjitamhi pañhe, gāthāyaṃ pucchitāyamārabbha;</gatha1>
<gathalast line="42">Suddhāsuddhaparikkhā, hāro so <bold>sodhano</bold>nāma.</gathalast>
<hangnum line="43" number="14"></hangnum>
<gatha1 line="44">Ekattatāya dhammā, yepi ca vemattatāya niddiṭṭhā;</gatha1>
<gathalast line="45">Tena vikappayitabbā, eso hāro <bold>adhiṭṭhāno</bold>.</gathalast>
<hangnum line="46" number="15"></hangnum>
<gatha1 line="47">Ye dhammā yaṃ dhammaṃ, janayantippaccayā paramparato;</gatha1>
<gathalast line="48">Hetumavakaḍḍhayitvā, eso hāro <bold>parikkhāro</bold>.</gathalast>
<hangnum line="49" number="16"></hangnum>
<gatha1 line="50">Ye dhammā yaṃ mūlā, ye cekatthā pakāsitā muninā;</gatha1>
<gathalast line="51">Te samaropayitabbā, esa <bold>samāropano</bold>hāro.</gathalast>
<centered line="52">Nayasaṅkhepo</centered>
<hangnum line="53" number="17"></hangnum>
<gatha1 line="54">Taṇhañca avijjampi ca, samathena vipassanā yo neti;</gatha1>
<gathalast line="55">Saccehi yojayitvā, ayaṃ nayo <bold>nandiyāvaṭṭo</bold>.</gathalast>
<hangnum line="56" number="18"></hangnum>
<gatha1 line="57">Yo akusale samūlehi, neti kusale ca kusalamūlehi;</gatha1>
<gathalast line="58">Bhūtaṃ tathaṃ avitathaṃ, <bold>tipukkhalaṃ</bold>taṃ nayaṃ āhu.</gathalast>
<hangnum line="59" number="19"></hangnum>
<gatha1 line="60">Yo neti vipallāsehi, kilese indriyehi saddhamme;</gatha1>
<gathalast line="61">Etaṃ nayaṃ nayavidū, <bold>sīhavikkīḷitaṃ</bold>āhu.</gathalast>
<hangnum line="62" number="20"></hangnum>
<gatha1 line="63">Veyyākaraṇesu <pageBreak edition="M" number="0.0005" />hi ye, kusalākusalā tahiṃ tahiṃ vuttā;</gatha1>
<gathalast line="64">Manasā volokayate, taṃ khu <bold>disālocanaṃ</bold>āhu.</gathalast>
<hangnum line="65" number="21"></hangnum>
<gatha1 line="66">Oloketvā <pageBreak edition="V" number="0.0006" />disalocanena, ukkhipiya yaṃ samāneti;</gatha1>
<gathalast line="67">Sabbe kusalākusale, ayaṃ nayo <bold>aṅkuso</bold>nāma.</gathalast>
<hangnum line="68" number="22"></hangnum>
<gatha1 line="69"> Soḷasa hārā paṭhamaṃ, <alternatives line="3"><alternative source-abbr="vri" source="vipassana research institut">disalocanato</alternative><alternative source-abbr="ka." source="cambodian">disalocanena</alternative></alternatives> disā viloketvā;</gatha1>
<gathalast line="70">Saṅkhipiya aṅkusena hi, nayehi tīhi niddise suttaṃ.</gathalast>
<subhead line="71">Dvādasapada</subhead>
<hangnum line="72" number="23"></hangnum>
<gatha1 line="73">Akkharaṃ padaṃ byañjanaṃ, nirutti tatheva niddeso;</gatha1>
<gathalast line="74">Ākārachaṭṭhavacanaṃ, ettāva byañjanaṃ sabbaṃ.</gathalast>
<hangnum line="75" number="24"></hangnum>
<gatha1 line="76">Saṅkāsanā <pageBreak edition="P" number="0.0005" />pakāsanā, vivaraṇā vibhajanuttānīkammapaññatti;</gatha1>
<gathalast line="77">Etehi chahi padehi, attho kammañca niddiṭṭhaṃ.</gathalast>
<hangnum line="78" number="25"></hangnum>
<gatha1 line="79">Tīṇi ca nayā anūnā, atthassa ca chappadāni gaṇitāni;</gatha1>
<gathalast line="80">Navahi padehi bhagavato, vacanassattho samāyutto.</gathalast>
<hangnum line="81" number="26"></hangnum>
<gatha1 line="82">Atthassa navappadāni, byañjanapariyeṭṭhiyā catubbīsa;</gatha1>
<gathalast line="83"><note>saṅkhepayato (ka.)</note>, tettiṃsā ettikā nettīti.</gathalast>
<centered line="84">Niddesavāro.</centered>
</body>
</document>