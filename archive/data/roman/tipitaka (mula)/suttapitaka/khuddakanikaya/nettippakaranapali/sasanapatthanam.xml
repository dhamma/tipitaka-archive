<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0519m.mul5.xml</normativeSource>
    <archivePath>roman/tipitaka (mula)/suttapitaka/khuddakanikaya/nettippakaranapali/sasanapatthanam.xml</archivePath>
    <baseFileName>sasanapatthanam</baseFileName>
    <titlePath>Sāsanapaṭṭhānaṃ - Nettippakaraṇapāḷi - Khuddakanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="udā. 74" source-abbr="udā. 74"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="saṃ. ni. 5.1002" source-abbr="saṃ. ni. 5.1002"/>
      <version source="a. ni. 11.2" source-abbr="a. ni. 11.2"/>
      <version source="udā. 34" source-abbr="udā. 34"/>
      <version source="udā. 8" source-abbr="udā. 8"/>
      <version source="a. ni. 4.85" source-abbr="a. ni. 4.85"/>
      <version source="saṃ. ni. 1.121" source-abbr="saṃ. ni. 1.121"/>
      <version source="saṃ. ni. 4.228" source-abbr="saṃ. ni. 4.228"/>
      <version source="saṃ. ni. 4.230" source-abbr="saṃ. ni. 4.230"/>
      <version source="saṃ. ni. 2.55" source-abbr="saṃ. ni. 2.55"/>
      <version source="itivu. 41" source-abbr="itivu. 41"/>
      <version source="saṃ. ni. 1.181" source-abbr="saṃ. ni. 1.181"/>
      <version source="itivu. 22" source-abbr="itivu. 22"/>
      <version source="saṃyuttanikāye" source-abbr="saṃyuttanikāye"/>
      <version source="moggallāne" source-abbr="moggallāne"/>
      <version source="saṃ. ni. 1.75" source-abbr="saṃ. ni. 1.75"/>
    </versions>
  </metadata>
  <content>
    <chapter line="1">Sāsanapaṭṭhānaṃ</chapter>
    <paragraph line="2" number="89"> Tattha <pageBreak edition="V" number="0.0105" /> aṭṭhārasa mūlapadā kuhiṃ daṭṭhabbā? Sāsanapaṭṭhāne. Tattha katamaṃ sāsanapaṭṭhānaṃ? Saṃkilesabhāgiyaṃ <pageBreak edition="P" number="0.0128" /> suttaṃ, vāsanābhāgiyaṃ suttaṃ, nibbedhabhāgiyaṃ suttaṃ, asekkhabhāgiyaṃ suttaṃ, saṃkilesabhāgiyañca vāsanābhāgiyañca suttaṃ, saṃkilesabhāgiyañca nibbedhabhāgiyañca suttaṃ, saṃkilesabhāgiyañca asekkhabhāgiyañca suttaṃ, saṃkilesabhāgiyañca nibbedhabhāgiyañca asekkhabhāgiyañca suttaṃ, saṃkilesabhāgiyañca vāsanābhāgiyañca nibbedhabhāgiyañca suttaṃ, vāsanābhāgiyañca nibbedhabhāgiyañca suttaṃ, taṇhāsaṃkilesabhāgiyaṃ suttaṃ, diṭṭhisaṃkilesabhāgiyaṃ suttaṃ, duccaritasaṃkilesabhāgiyaṃ suttaṃ, taṇhāvodānabhāgiyaṃ suttaṃ, diṭṭhivodānabhāgiyaṃ suttaṃ, duccaritavodānabhāgiyaṃ suttaṃ.</paragraph>
    <paragraph line="3">Tattha saṃkileso tividho – taṇhāsaṃkileso diṭṭhisaṃkileso duccaritasaṃkileso. Tattha taṇhāsaṃkileso samathena visujjhati, so samatho samādhikkhandho. Diṭṭhisaṃkileso vipassanāya visujjhati, sā <pageBreak edition="M" number="0.0107" /> vipassanā paññākkhandho. Duccaritasaṃkileso sucaritena visujjhati, taṃ sucaritaṃ sīlakkhandho. Tassa sīle patiṭṭhitassa yadi āsatti uppajjati bhavesu, evaṃ sāyaṃ samathavipassanā bhāvanāmayaṃ puññakriyavatthu bhavati tatrūpapattiyā saṃvattati. Imāni cattāri suttāni, sādhāraṇāni katāni aṭṭha bhavanti, tāniyeva aṭṭha suttāni sādhāraṇāni katāni soḷasa bhavanti.</paragraph>
    <paragraph line="4">Imehi soḷasahi suttehi bhinnehi navavidhaṃ suttaṃ bhinnaṃ bhavati. Gāthāya gāthā anuminitabbā, veyyākaraṇena veyyākaraṇaṃ anuminitabbaṃ. Suttena suttaṃ anuminitabbaṃ.</paragraph>
    <paragraph line="5" number="90"> Tattha katamaṃ saṃkilesabhāgiyaṃ suttaṃ?</paragraph>
    <gatha1 line="6">‘‘Kāmandhā jālasañchannā, taṇhāchadanachāditā;</gatha1>
    <gatha2 line="7"><alternatives line="3" extra="" separator="false"><alternative source-abbr="vri" source="vipassana research institut">Pamattabandhanā</alternative><alternative source-abbr="udā. 74" source="udā. 74">pamattabandhunā</alternative></alternatives> <pageBreak edition="P" number="0.0129" /> baddhā, macchāva kumināmukhe;</gatha2>
    <gathalast line="8">Jarāmaraṇamanventi, vaccho <alternatives line="11" extra=" passa udā. 64" separator="false"><alternative source-abbr="vri" source="vipassana research institut">khīrapakova</alternative><alternative source-abbr="ka." source="cambodian">khīrūpakova</alternative></alternatives>  mātara’’nti.</gathalast>
    <centered line="9">Idaṃ saṃkilesabhāgiyaṃ suttaṃ.</centered>
    <paragraph line="10">Cattārimāni <pageBreak edition="V" number="0.0106" />, bhikkhave, agatigamanāni. Katamāni cattāri? <alternatives line="19" extra=" passa a. ni. 4.17" separator="false"><alternative source-abbr="vri" source="vipassana research institut">Chandāgatiṃ</alternative><alternative source-abbr="sī." source="sri lanka">chandā agatiṃ</alternative><alternative source-abbr="ka." source="cambodian">chandā agatiṃ</alternative></alternatives>  gacchati, dosāgatiṃ gacchati, mohāgatiṃ gacchati, bhayāgatiṃ gacchati. Imāni kho, bhikkhave, cattāri agatigamanāni. Idamavoca bhagavā, idaṃ vatvāna sugato, athāparaṃ etadavoca satthā –</paragraph>
    <gatha1 line="11">‘‘Chandā dosā bhayā mohā, yo dhammaṃ ativattati;</gatha1>
    <gathalast line="12">Nihīyati tassa yaso, kāḷapakkheva candimā’’ti.</gathalast>
    <centered line="13">Idaṃ saṃkilesabhāgiyaṃ suttaṃ.</centered>
    <gatha1 line="14">‘‘Manopubbaṅgamā dhammā, manoseṭṭhā manomayā;</gatha1>
    <gatha2 line="15">Manasā ce paduṭṭhena, bhāsati vā karoti vā;</gatha2>
    <gathalast line="16">Tato naṃ dukkhamanveti, cakkaṃva vahato pada’’nti.</gathalast>
    <centered line="17">Idaṃ saṃkilesabhāgiyaṃ suttaṃ.</centered>
    <gatha1 line="18">‘‘Middhī <pageBreak edition="M" number="0.0108" /><note>passa dha. pa. 325</note> yadā hoti mahagghaso ca, niddāyitā samparivattasāyī;</gatha1>
    <gathalast line="19">Mahāvarāhova nivāpapuṭṭho, punappunaṃ gabbhamupeti mando’’ti.</gathalast>
    <centered line="20">Idaṃ saṃkilesabhāgiyaṃ suttaṃ.</centered>
    <gatha1 line="21">‘‘Ayasāva malaṃ samuṭṭhitaṃ, <alternatives line="30" extra=" passa dha. pa. 240" separator="false"><alternative source-abbr="vri" source="vipassana research institut">tatuṭṭhāya</alternative><alternative source-abbr="sī." source="sri lanka">taduṭṭhāya</alternative></alternatives>  tameva khādati;</gatha1>
    <gathalast line="22">Evaṃ atidhonacārinaṃ, <alternatives line="38" extra=" passa dha. pa. 240" separator="false"><alternative source-abbr="vri" source="vipassana research institut">sāni</alternative><alternative source-abbr="sī." source="sri lanka">tāni</alternative></alternatives>  kammāni nayanti duggati’’nti.</gathalast>
    <centered line="23">Idaṃ saṃkilesabhāgiyaṃ suttaṃ.</centered>
    <gatha1 line="24">‘‘Coro <pageBreak edition="P" number="0.0130" /> yathā sandhimukhe gahīto, sakammunā haññati bajjhate ca;</gatha1>
    <gathalast line="25">Evaṃ ayaṃ pecca pajā parattha, sakammunā haññati bajjhate cā’’ti.</gathalast>
    <centered line="26">Idaṃ saṃkilesabhāgiyaṃ suttaṃ.</centered>
    <gatha1 line="27">‘‘Sukhakāmāni bhūtāni, yo daṇḍena vihiṃsati;</gatha1>
    <gathalast line="28">Attano sukhamesāno, pecca so na <alternatives line="46" extra=" passa dha. pa. 131" separator="false"><alternative source-abbr="vri" source="vipassana research institut">labhate</alternative><alternative source-abbr="ka." source="cambodian">labhe</alternative></alternatives>  sukha’’nti.</gathalast>
    <centered line="29">Idaṃ saṃkilesabhāgiyaṃ suttaṃ.</centered>
    <gatha1 line="30">‘‘Gunnaṃ <pageBreak edition="V" number="0.0107" /> ce taramānānaṃ, jimhaṃ gacchati puṅgavo;</gatha1>
    <gathalast line="31">Sabbā tā jimhaṃ gacchanti, nette jimhaṃ <alternatives line="54" extra=" passa a. ni. 4.70" separator="false"><alternative source-abbr="vri" source="vipassana research institut">gate</alternative><alternative source-abbr="sī." source="sri lanka">jimhagate</alternative><alternative source-abbr="ka." source="cambodian">jimhagate</alternative></alternatives>  sati.</gathalast>
    <gatha2 line="32">‘‘Evameva manussesu, yo hoti seṭṭhasammato;</gatha2>
    <gatha3 line="33">So ce adhammaṃ carati, pageva itarā pajā;</gatha3>
    <gatha1 line="34">Sabbaṃ raṭṭhaṃ dukkhaṃ seti, rājā ce hoti adhammiko’’ti.</gatha1>
    <centered line="35">Idaṃ saṃkilesabhāgiyaṃ suttaṃ.</centered>
    <gatha1 line="36">‘‘Sukiccharūpāvatime manussā, karonti pāpaṃ upadhīsu rattā;</gatha1>
    <gathalast line="37">Gacchanti te bahujanasannivāsaṃ, nirayaṃ avīciṃ kaṭukaṃ bhayānaka’’nti.</gathalast>
    <centered line="38">Idaṃ saṃkilesabhāgiyaṃ suttaṃ.</centered>
    <gatha1 line="39">‘‘Phalaṃ <pageBreak edition="M" number="0.0109" /> ve <note>passa a. ni. 4.68</note> kadaliṃ hanti, phalaṃ veḷuṃ phalaṃ naḷaṃ;</gatha1>
    <gathalast line="40">Sakkāro kāpurisaṃ hanti, gabbho assatariṃ yathā’’ti.</gathalast>
    <centered line="41">Idaṃ saṃkilesabhāgiyaṃ suttaṃ.</centered>
    <gatha1 line="42">‘‘Kodhamakkhagaru bhikkhu, <alternatives line="65" extra=" passa a. ni. 4.43" separator="false"><alternative source-abbr="vri" source="vipassana research institut">lābhasakkāragāravo</alternative><alternative source-abbr="sī." source="sri lanka">lābhasakkārakāraṇā</alternative><alternative source-abbr="ka." source="cambodian">lābhasakkārakāraṇā</alternative></alternatives> ;</gatha1>
    <gathalast line="43">Sukhette pūtibījaṃva, saddhamme na virūhatī’’ti.</gathalast>
    <centered line="44">Idaṃ saṃkilesabhāgiyaṃ suttaṃ.</centered>
    <paragraph line="45" number="91"> ‘‘Idhāhaṃ, bhikkhave, ekaccaṃ puggalaṃ paduṭṭhacittaṃ evaṃ cetasā ceto paricca pajānāmi, (yathā kho ayaṃ puggalo iriyati, yañca paṭipadaṃ paṭipanno, yañca maggaṃ samārūḷho) <pageBreak edition="P" number="0.0131" /><note>( ) natthi a. ni. 1.43-44; itivu. 20</note>. Imamhi cāyaṃ samaye kālaṃ kareyya, yathābhataṃ nikkhitto, evaṃ niraye. Taṃ kissa hetu? Cittaṃ hissa, bhikkhave, <alternatives line="76" extra=" a. ni. 1.43; itivu. 20 passitabbaṃ" separator="false"><alternative source-abbr="vri" source="vipassana research institut">paduṭṭhaṃ</alternative><alternative source-abbr="sī." source="sri lanka">padositaṃ</alternative><alternative source-abbr="ka." source="cambodian">padositaṃ</alternative></alternatives> , <alternatives line="84" extra="" separator="false"><alternative source-abbr="vri" source="vipassana research institut">cetopadosahetu</alternative><alternative source-abbr="sī." source="sri lanka">cittapadosahetu</alternative><alternative source-abbr="ka." source="cambodian">cittapadosahetu</alternative></alternatives>  kho pana, bhikkhave, evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī’’ti. Etamatthaṃ bhagavā avoca, tatthetaṃ iti vuccati –</paragraph>
    <gatha1 line="46">‘‘Paduṭṭhacittaṃ ñatvāna, ekaccaṃ idha puggalaṃ;</gatha1>
    <gathalast line="47">Etamatthañca byākāsi, buddho <note>satthā (sī. ka.)</note> bhikkhūna santike;</gathalast>
    <gatha1 line="48">Imamhi <pageBreak edition="V" number="0.0108" /> cāyaṃ samaye, kālaṃ kayirātha puggalo;</gatha1>
    <gatha2 line="49">Nirayaṃ upapajjeyya, cittaṃ hissa padūsitaṃ;</gatha2>
    <gathalast line="50">Cetopadosahetu hi, sattā gacchanti duggatiṃ.</gathalast>
    <gatha1 line="51">Yathābhataṃ nikkhipeyya, evameva tathāvidho;</gatha1>
    <gathalast line="52">Kāyassa bhedā duppañño, nirayaṃ sopapajjatī’’ti.</gathalast>
    <paragraph line="53">Ayampi attho vutto bhagavatā iti me sutanti.</paragraph>
    <centered line="54">Idaṃ saṃkilesabhāgiyaṃ suttaṃ.</centered>
    <gatha1 line="55">‘‘Sace bhāyatha dukkhassa, sace vo dukkhamappiyaṃ;</gatha1>
    <gathalast line="56">Mākattha pāpakaṃ kammaṃ, <alternatives line="99" extra=" passa udā. 44" separator="false"><alternative source-abbr="vri" source="vipassana research institut">āvi</alternative><alternative source-abbr="sī." source="sri lanka">āvī</alternative></alternatives>  vā yadi vā raho.</gathalast>
    <gatha1 line="57">‘‘Sace <pageBreak edition="M" number="0.0110" /> ca pāpakaṃ kammaṃ, karissatha karotha vā;</gatha1>
    <gathalast line="58">Na vo dukkhā pamutyatthi, upeccapi palāyata’’nti.</gathalast>
    <centered line="59">Idaṃ saṃkilesabhāgiyaṃ suttaṃ.</centered>
    <gatha1 line="60">‘‘Adhammena dhanaṃ laddhā, musāvādena cūbhayaṃ;</gatha1>
    <gathalast line="61">Mameti bālā maññanti, taṃ kathaṃ nu bhavissati.</gathalast>
    <gatha1 line="62">‘‘Antarāyā su bhavissanti, sambhatassa vinassati;</gatha1>
    <gathalast line="63">Matā saggaṃ na gacchanti, nanu ettāvatā hatā’’ti.</gathalast>
    <centered line="64">Idaṃ saṃkilesabhāgiyaṃ suttaṃ.</centered>
    <gatha1 line="65">‘‘Kathaṃ khaṇati attānaṃ, kathaṃ mittehi jīrati;</gatha1>
    <gathalast line="66">Kathaṃ vivaṭṭate dhammā, kathaṃ saggaṃ na gacchati.</gathalast>
    <gatha1 line="67">‘‘Lobhā <pageBreak edition="V" number="0.0109" /> khaṇati attānaṃ, luddho mittehi jīrati;</gatha1>
    <gathalast line="68">Lobhā vivaṭṭate dhammā, lobhā saggaṃ na gacchatī’’ti.</gathalast>
    <centered line="69">Idaṃ saṃkilesabhāgiyaṃ suttaṃ.</centered>
    <gatha1 line="70">‘‘Caranti bālā dummedhā, amitteneva attanā;</gatha1>
    <gathalast line="71">Karontā pāpakaṃ kammaṃ, yaṃ hoti <alternatives line="107" extra=" passa dha. pa. 66" separator="false"><alternative source-abbr="vri" source="vipassana research institut">kaṭukapphalaṃ</alternative><alternative source-abbr="ka." source="cambodian">kaṭakaṃ phalaṃ</alternative></alternatives> .</gathalast>
    <gatha1 line="72">‘‘Na <pageBreak edition="P" number="0.0132" /> taṃ kammaṃ kataṃ sādhu, yaṃ katvā anutappati;</gatha1>
    <gathalast line="73">Yassa assumukho rodaṃ, vipākaṃ paṭisevatī’’ti.</gathalast>
    <centered line="74">Idaṃ saṃkilesabhāgiyaṃ suttaṃ.</centered>
    <gatha1 line="75">‘‘Dukkaraṃ duttitikkhañca, abyattena ca <note>aviyattena (sī. ka.) passa saṃ. ni. 1.17</note> sāmaññaṃ;</gatha1>
    <gathalast line="76">Bahū hi tattha sambādhā, yattha bālo visīdati.</gathalast>
    <gatha1 line="77">‘‘Yo hi atthañca dhammañca, bhāsamāne tathāgate;</gatha1>
    <gathalast line="78">Manaṃ padosaye bālo, moghaṃ kho tassa jīvitaṃ.</gathalast>
    <gatha1 line="79">‘‘Etañcāhaṃ arahāmi, dukkhañca ito ca pāpiyataraṃ bhante;</gatha1>
    <gathalast line="80">Yo appameyyesu tathāgatesu, cittaṃ padosemi avītarāgo’’ti.</gathalast>
    <centered line="81">Idaṃ saṃkilesabhāgiyaṃ suttaṃ.</centered>
    <gatha1 line="82">‘‘Appameyyaṃ <pageBreak edition="M" number="0.0111" /> paminanto, kodha vidvā vikappaye;</gatha1>
    <gathalast line="83">Appameyyaṃ <alternatives line="122" extra=" passa saṃ. ni. 1.179" separator="false"><alternative source-abbr="vri" source="vipassana research institut">pamāyinaṃ</alternative><alternative source-abbr="sī." source="sri lanka">pamāyantaṃ</alternative><alternative source-abbr="ka." source="cambodian">pamāyantaṃ</alternative></alternatives> , nivutaṃ taṃ maññe akissava’’nti.</gathalast>
    <centered line="84">Idaṃ saṃkilesabhāgiyaṃ suttaṃ.</centered>
    <gatha1 line="85">‘‘Purisassa hi jātassa, <alternatives line="130" extra=" passa saṃ. ni. 1.180" separator="false"><alternative source-abbr="vri" source="vipassana research institut">kuṭhārī</alternative><alternative source-abbr="ka." source="cambodian">kudhārī</alternative></alternatives>  jāyate mukhe;</gatha1>
    <gathalast line="86">Yāya chindati attānaṃ, bālo dubbhāsitaṃ bhaṇaṃ.</gathalast>
    <gatha1 line="87">‘‘Na <pageBreak edition="V" number="0.0110" /> hi satthaṃ sunisitaṃ, visaṃ halāhalaṃ iva;</gatha1>
    <gathalast line="88">Evaṃ viraddhaṃ pāteti, vācā dubbhāsitā yathā’’ti.</gathalast>
    <centered line="89">Idaṃ saṃkilesabhāgiyaṃ suttaṃ.</centered>
    <hangnum line="90" number="92"></hangnum>
    <paragraph line="91"> ‘‘Yo nindiyaṃ pasaṃsati, taṃ vā nindati yo pasaṃsiyo.</paragraph>
    <gathalast line="92">Vicināti mukhena so kaliṃ, kalinā tena sukhaṃ na vindati.</gathalast>
    <gatha1 line="93">‘‘Appamatto ayaṃ kali, yo akkhesu dhanaparājayo;</gatha1>
    <gatha2 line="94">Sabbassāpi sahāpi attanā, ayameva <alternatives line="138" extra=" passa a. ni. 4.3; saṃ. ni. 1.180" separator="false"><alternative source-abbr="vri" source="vipassana research institut">mahantataro</alternative><alternative source-abbr="ka." source="cambodian">mahattaro</alternative></alternatives>  kali;</gatha2>
    <gathalast line="95">Yo sugatesu manaṃ padosaye.</gathalast>
    <gatha1 line="96">‘‘Sataṃ sahassānaṃ nirabbudānaṃ, chattiṃsatī pañca ca abbudāni;</gatha1>
    <gathalast line="97">Yamariyagarahī <pageBreak edition="P" number="0.0133" /> nirayaṃ upeti, vācaṃ manañca paṇidhāya pāpaka’’nti.</gathalast>
    <centered line="98">Idaṃ saṃkilesabhāgiyaṃ suttaṃ.</centered>
    <gatha1 line="99">‘‘Yo lobhaguṇe anuyutto, so <alternatives line="146" extra=" passa su. ni. 668" separator="false"><alternative source-abbr="vri" source="vipassana research institut">vacasā</alternative><alternative source-abbr="ka." source="cambodian">vacasā ca</alternative></alternatives>  paribhāsati aññe;</gatha1>
    <gathalast line="100">Assaddho <alternatives line="154" extra="" separator="false"><alternative source-abbr="vri" source="vipassana research institut">kadariyo</alternative><alternative source-abbr="sī." source="sri lanka">anariyo</alternative><alternative source-abbr="ka." source="cambodian">anariyo</alternative></alternatives>  avadaññū, macchari pesuṇiyaṃ anuyutto.</gathalast>
    <gatha1 line="101">‘‘Mukhadugga <pageBreak edition="M" number="0.0112" /> vibhūta anariya, bhūnahu pāpaka dukkaṭakāri;</gatha1>
    <gathalast line="102">Purisanta kalī <alternatives line="162" extra=" passa su. ni. 669" separator="false"><alternative source-abbr="vri" source="vipassana research institut">avajātaputta</alternative><alternative source-abbr="sī." source="sri lanka">avajātakaputta</alternative><alternative source-abbr="ka." source="cambodian">avajātakaputta</alternative></alternatives> , mā bahubhāṇidha nerayikosi.</gathalast>
    <gatha1 line="103">‘‘Rajamākirasī ahitāya, sante garahasi kibbisakārī;</gatha1>
    <gathalast line="104">Bahūni duccaritāni caritvā, gacchasi kho papataṃ ciraratta’’nti.</gathalast>
    <centered line="105">Idaṃ saṃkilesabhāgiyaṃ suttaṃ.</centered>
    <paragraph line="106">Tattha katamaṃ vāsanābhāgiyaṃ suttaṃ?</paragraph>
    <gatha1 line="107">‘‘Manopubbaṅgamā <pageBreak edition="V" number="0.0111" /> dhammā, manoseṭṭhā manomayā;</gatha1>
    <gatha2 line="108">Manasā ce pasannena, bhāsati vā karoti vā;</gatha2>
    <gathalast line="109">Tato naṃ sukhamanveti, chāyāva <alternatives line="170" extra=" passa dha. pa. 2" separator="false"><alternative source-abbr="vri" source="vipassana research institut">anapāyinī’’ti</alternative><alternative source-abbr="ka." source="cambodian">anupāyinī’’ti</alternative></alternatives> .</gathalast>
    <centered line="110">Idaṃ vāsanābhāgiyaṃ suttaṃ.</centered>
    <paragraph line="111" number="93"> Mahānāmo sakko bhagavantaṃ etadavoca – ‘‘idaṃ, bhante, kapilavatthu iddhañceva phītañca <alternatives line="178" extra=" passa saṃ. ni. 5.1018" separator="false"><alternative source-abbr="vri" source="vipassana research institut">bāhujaññaṃ</alternative><alternative source-abbr="sī." source="sri lanka">bahujanaṃ</alternative><alternative source-abbr="ka." source="cambodian">bahujanaṃ</alternative></alternatives>  ākiṇṇamanussaṃ sambādhabyūhaṃ, so kho ahaṃ, bhante, bhagavantaṃ vā payirupāsitvā manobhāvanīye vā bhikkhū sāyanhasamayaṃ kapilavatthuṃ pavisanto bhantenapi hatthinā samāgacchāmi, bhantenapi assena samāgacchāmi, bhantenapi rathena samāgacchāmi, bhantenapi sakaṭena samāgacchāmi, bhantenapi purisena samāgacchāmi, tassa mayhaṃ, bhante, tasmiṃ samaye mussateva bhagavantaṃ ārabbha sati, mussati dhammaṃ ārabbha sati, mussati saṅghaṃ ārabbha sati. Tassa mayhaṃ, bhante, evaṃ hoti ‘imamhi cāhaṃ sāyanhasamaye kālaṃ kareyyaṃ, kā mayhaṃ <note>mamassa (sī. ka.) passa saṃ. ni. 5.1018</note> gati, ko abhisamparāyo’’’ti.</paragraph>
    <paragraph line="112">‘‘Mā <pageBreak edition="P" number="0.0134" /> bhāyi, mahānāma, mā bhāyi, mahānāma, apāpakaṃ te maraṇaṃ bhavissati, <alternatives line="193" extra="" separator="false"><alternative source-abbr="vri" source="vipassana research institut">apāpikā</alternative><alternative source-abbr="sī." source="sri lanka">apāpikā te</alternative></alternatives>  kālaṅkiriyā. Catūhi kho, mahānāma, dhammehi samannāgato <pageBreak edition="M" number="0.0113" /> ariyasāvako nibbānaninno hoti nibbānapoṇo nibbānapabbhāro. Katamehi catūhi? Idha, mahānāma, ariyasāvako buddhe aveccappasādena samannāgato hoti, itipi so bhagavā arahaṃ…pe… buddho bhagavāti. Dhamme…pe… saṅghe…pe… ariyakantehi sīlehi samannāgato hoti akhaṇḍehi…pe… samādhisaṃvattanikehi. Seyyathāpi, mahānāma, rukkho pācīnaninno pācīnapoṇo pācīnapabbhāro, so <alternatives line="201" extra="" separator="false"><alternative source-abbr="vri" source="vipassana research institut">mūlacchinno</alternative><alternative source-abbr="sī." source="sri lanka">mūlehi chinno</alternative><alternative source-abbr="ka." source="cambodian">mūlehi chinno</alternative></alternatives>  katamena papateyyā’’ti? ‘‘Yena, bhante, ninno yena poṇo yena pabbhāro’’ti. ‘‘Evameva kho, mahānāma, imehi catūhi dhammehi samannāgato ariyasāvako nibbānaninno hoti nibbānapoṇo nibbānapabbhāro. Mā bhāyi, mahānāma, mā bhāyi, mahānāma, apāpakaṃ te maraṇaṃ bhavissati, apāpikā kālaṅkiriyā’’ti.</paragraph>
    <centered line="113">Idaṃ vāsanābhāgiyaṃ suttaṃ.</centered>
    <gatha1 line="114">‘‘Sukhakāmāni bhūtāni, yo daṇḍena na hiṃsati;</gatha1>
    <gathalast line="115">Attano sukhamesāno, pecca so labhate sukha’’nti.</gathalast>
    <centered line="116">Idaṃ vāsanābhāgiyaṃ suttaṃ.</centered>
    <gatha1 line="117">‘‘Gunnañce <pageBreak edition="V" number="0.0112" /> taramānānaṃ, ujuṃ gacchati puṅgavo;</gatha1>
    <gathalast line="118">Sabbā tā ujuṃ gacchanti, nette ujuṃ gate sati.</gathalast>
    <gatha1 line="119">‘‘Evameva manussesu, yo hoti seṭṭhasammato;</gatha1>
    <gatha2 line="120">So sace <note>so ceva (sī.) passa (sī.) passa a. ni. 4.70</note> dhammaṃ carati, pageva itarā pajā;</gatha2>
    <gathalast line="121">Sabbaṃ raṭṭhaṃ sukhaṃ seti, rājā ce hoti dhammiko’’ti.</gathalast>
    <centered line="122">Idaṃ vāsanābhāgiyaṃ suttaṃ.</centered>
    <paragraph line="123" number="94"> Bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā bhikkhū bhagavato <pageBreak edition="P" number="0.0135" /> cīvarakammaṃ karonti ‘‘niṭṭhitacīvaro bhagavā temāsaccayena cārikaṃ pakkamissatī’’ti. Tena kho pana samayena isidattapurāṇā thapatayo sākete <note>sādhuke (saṃ. ni. 5.1002)</note> paṭivasanti kenaci deva karaṇīyena. Assosuṃ kho isidattapurāṇā thapatayo ‘‘sambahulā kira bhikkhū bhagavato cīvarakammaṃ karonti. Niṭṭhitacīvaro bhagavā temāsaccayena cārikaṃ pakkamissatī’’ti.</paragraph>
    <paragraph line="124">Atha <pageBreak edition="M" number="0.0114" /> kho isidattapurāṇā thapatayo magge purisaṃ ṭhapesuṃ ‘‘yadā tvaṃ ambho purisa passeyyāsi bhagavantaṃ āgacchantaṃ arahantaṃ sammāsambuddhaṃ, atha amhākaṃ āroceyyāsī’’ti. Dvīhatīhaṃ ṭhito kho so puriso addasa bhagavantaṃ dūratova āgacchantaṃ, disvāna yena isidattapurāṇā thapatayo tenupasaṅkami, upasaṅkamitvā isidattapurāṇe thapatayo etadavoca ‘‘ayaṃ so <alternatives line="224" extra=" passa saṃ. ni. 5.1002" separator="false"><alternative source-abbr="vri" source="vipassana research institut">bhante</alternative><alternative source-abbr="sī." source="sri lanka">ayaṃ bhante</alternative><alternative source-abbr="ka." source="cambodian">ayaṃ bhante</alternative></alternatives>  bhagavā āgacchati arahaṃ sammāsambuddho, yassadāni kālaṃ maññathā’’ti.</paragraph>
    <paragraph line="125">Atha kho isidattapurāṇā thapatayo yena bhagavā tenupasaṅkamiṃsu, upasaṅkamitvā bhagavantaṃ abhivādetvā bhagavantaṃ piṭṭhito piṭṭhito anubandhiṃsu. Atha kho bhagavā maggā okkamma yena aññataraṃ rukkhamūlaṃ tenupasaṅkami, upasaṅkamitvā paññatte āsane nisīdi. Isidattapurāṇā thapatayo bhagavantaṃ abhivādetvā ekamantaṃ nisīdiṃsu, ekamantaṃ nisinnā kho isidattapurāṇā thapatayo bhagavantaṃ etadavocuṃ –</paragraph>
    <paragraph line="126">‘‘Yadā mayaṃ bhante bhagavantaṃ suṇoma ‘sāvatthiyā kosalesu cārikaṃ pakkamissatī’ti, hoti no tasmiṃ samaye anattamanatā hoti domanassaṃ ‘dūre no bhagavā bhavissatī’ti. Yadā pana <pageBreak edition="V" number="0.0113" /> mayaṃ bhante bhagavantaṃ suṇoma ‘sāvatthiyā kosalesu cārikaṃ pakkanto’ti, hoti no tasmiṃ samaye anattamanatā hoti domanassaṃ ‘dūre no bhagavā’ti…pe….</paragraph>
    <paragraph line="127">‘‘Yadā pana mayaṃ bhante bhagavantaṃ suṇoma ‘<alternatives line="232" extra="" separator="false"><alternative source-abbr="vri" source="vipassana research institut">kāsīsu magadhesu</alternative><alternative source-abbr="saṃ. ni. 5.1002" source="saṃ. ni. 5.1002">kāsīhi māgadhe</alternative></alternatives>  cārikaṃ pakkamissatī’ti, hoti no tasmiṃ samaye anattamanatā hoti domanassaṃ ‘dūre no bhagavā bhavissatī’ti <pageBreak edition="P" number="0.0136" />. Yadā pana mayaṃ bhante bhagavantaṃ suṇoma ‘kāsīsu magadhesu cārikaṃ pakkanto’ti, anappakā no tasmiṃ samaye anattamanatā hoti anappakaṃ domanassaṃ ‘dūre no bhagavā’ti.</paragraph>
    <paragraph line="128">‘‘Yadā pana mayaṃ bhante bhagavantaṃ suṇoma ‘magadhesu kāsīsu cārikaṃ pakkamissatī’ti, hoti no tasmiṃ samaye attamanatā hoti somanassaṃ ‘āsanne no bhagavā bhavissatī’ti. Yadā pana mayaṃ bhante bhagavantaṃ suṇoma ‘magadhesu kāsīsu cārikaṃ pakkanto’ti, hoti no <pageBreak edition="M" number="0.0115" /> tasmiṃ samaye attamanatā hoti somanassaṃ ‘āsanne no bhagavā’ti…pe….</paragraph>
    <paragraph line="129">‘‘Yadā pana mayaṃ bhante bhagavantaṃ suṇoma ‘kosalesu <alternatives line="240" extra="" separator="false"><alternative source-abbr="vri" source="vipassana research institut">sāvatthiṃ</alternative><alternative source-abbr="sī." source="sri lanka">sāvatthiyaṃ</alternative><alternative source-abbr="ka." source="cambodian">sāvatthiyaṃ</alternative></alternatives>  cārikaṃ pakkamissatī’ti. Hoti no tasmiṃ samaye attamanatā hoti somanassaṃ ‘āsanne no bhagavā bhavissatī’ti.</paragraph>
    <paragraph line="130">‘‘Yadā pana mayaṃ bhante bhagavantaṃ suṇoma ‘sāvatthiyaṃ viharati jetavane anāthapiṇḍikassa ārāme’ti hoti anappakā no tasmiṃ samaye attamanatā, hoti anappakaṃ somanassaṃ ‘āsanne no bhagavā’’’ti.</paragraph>
    <paragraph line="131">‘‘Tasmātiha, thapatayo, sambādho gharāvāso rajāpatho, abbhokāso pabbajjā, alañca pana vo, thapatayo, appamādāyā’’ti. ‘‘Atthi kho no, bhante, etamhā sambādhā añño sambādho sambādhataro ceva sambādhasaṅkhātataro cā’’ti? ‘‘Katamo pana vo, thapatayo, etamhā sambādhā añño sambādho sambādhataro ceva sambādhasaṅkhātataro cā’’ti?</paragraph>
    <paragraph line="132">‘‘Idha mayaṃ, bhante, yadā rājā pasenadi kosalo uyyānabhūmiṃ <alternatives line="248" extra=" passa saṃ. ni. 5.1002" separator="false"><alternative source-abbr="vri" source="vipassana research institut">niyyātukāmo</alternative><alternative source-abbr="sī." source="sri lanka">gantukāmo</alternative><alternative source-abbr="ka." source="cambodian">gantukāmo</alternative></alternatives>  hoti, ye te rañño pasenadissa kosalassa nāgā opavayhā, te kappetvā yā tā rañño pasenadissa kosalassa pajāpatiyo piyā manāpā, <alternatives line="256" extra="" separator="false"><alternative source-abbr="vri" source="vipassana research institut">tā</alternative><alternative source-abbr="sī." source="sri lanka">tāsaṃ</alternative><alternative source-abbr="ka." source="cambodian">tāsaṃ</alternative></alternatives>  ekaṃ purato ekaṃ pacchato nisīdāpema, tāsaṃ kho pana, bhante, bhaginīnaṃ evarūpo gandho hoti. Seyyathāpi nāma gandhakaraṇḍakassa tāvadeva <pageBreak edition="V" number="0.0114" /> vivariyamānassa, yathā taṃ rājakaññānaṃ <note>rājārahena (sī. ka.)</note> gandhena vibhūsitānaṃ. Tāsaṃ kho pana, bhante, bhaginīnaṃ evarūpo kāyasamphasso hoti, seyyathāpi nāma <pageBreak edition="P" number="0.0137" /> tūlapicuno vā kappāhapicuno vā, yathā taṃ rājakaññānaṃ sukhedhitānaṃ. Tasmiṃ kho pana, bhante, samaye nāgopi rakkhitabbo hoti. Tāpi bhaginiyo rakkhitabbā hoti. Attāpi rakkhitabbā hoti. Na kho pana mayaṃ, bhante, abhijānāma tāsu bhagīnisu pāpakaṃ cittaṃ ñappādentā, ayaṃ kho no, bhante, etamhā sambādhā añño sambādho sambādhataro ceva sambādhasaṅghātataro cāti.</paragraph>
    <paragraph line="133">‘‘Tasmātiha <pageBreak edition="M" number="0.0116" />, thapatayo, sambādho gharāvāso rajāpatho, abbhokāso pabbajjā. Alañca pana vo, thapatayo, appamādāya. Catūhi kho thapatayo, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.</paragraph>
    <paragraph line="134">‘‘Katamehi catūhi? Idha, thapatayo, sutavā ariyasāvako buddhe aveccappasādena samannāgato hoti itipi so bhagavā arahaṃ…pe… buddho bhagavāti, dhamme…pe… saṅghe…pe… vigatamalamaccherena cetasā agāraṃ ajjhāvasati, muttacāgo payatapāṇi vossaggarato yācayogo dānasaṃvibhāgarato appaṭivibhattaṃ. Imehi kho, thapatayo, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.</paragraph>
    <paragraph line="135">‘‘Tumhe kho, thapatayo, buddhe aveccappasādena samannāgatā itipi so bhagavā arahaṃ…pe… buddho bhagavāti, dhamme…pe… saṅghe…pe… yaṃ kho pana kiñci kule deyyadhammaṃ, sabbaṃ taṃ appaṭivibhattaṃ sīlavantehi kalyāṇadhammehi, taṃ kiṃ maññatha, thapatayo, katividhā te kosalesu manussā ye tumhākaṃ samasamā yadidaṃ dānasaṃvibhāgehī’’ti? ‘‘Lābhā no, bhante, suladdhaṃ no, bhante, yesaṃ no bhagavā evaṃ pajānātī’’ti.</paragraph>
    <centered line="136">Idaṃ vāsanābhāgiyaṃ suttaṃ.</centered>
    <hangnum line="137" number="95"></hangnum>
    <paragraph line="138"> ‘‘Ekapupphaṃ <pageBreak edition="P" number="0.0138" /> <alternatives line="271" extra=" passa theragā. 96" separator="false"><alternative source-abbr="vri" source="vipassana research institut">cajitvāna</alternative><alternative source-abbr="ka." source="cambodian">yajitvāna</alternative></alternatives> , sahassaṃ kappakoṭiyo.</paragraph>
    <gathalast line="139">Deve ceva manusse ca, sesena parinibbuto’’ti.</gathalast>
    <centered line="140">Idaṃ vāsanābhāgiyaṃ suttaṃ.</centered>
    <gatha1 line="141">‘‘Assatthe <pageBreak edition="V" number="0.0115" /> haritobhāse, saṃvirūḷhamhi pādape;</gatha1>
    <gathalast line="142">Ekaṃ <alternatives line="279" extra=" passa theragā. 217" separator="false"><alternative source-abbr="vri" source="vipassana research institut">buddhagataṃ</alternative><alternative source-abbr="ka." source="cambodian">buddhakataṃ</alternative></alternatives>  saññaṃ, <alternatives line="287" extra="" separator="false"><alternative source-abbr="vri" source="vipassana research institut">alabhiṃtthaṃ</alternative><alternative source-abbr="sī." source="sri lanka">alabhiṃhaṃ</alternative><alternative source-abbr="ka." source="cambodian">alabhiṃhaṃ</alternative></alternatives>  patissato.</gathalast>
    <gatha1 line="143">‘‘Ajja tiṃsaṃ tato kappā, nābhijānāmi duggatiṃ;</gatha1>
    <gathalast line="144">Tisso vijjā sacchikatā, tassā saññāya vāsanā’’ti.</gathalast>
    <centered line="145">Idaṃ vāsanābhāgiyaṃ suttaṃ.</centered>
    <gatha1 line="146">‘‘Piṇḍāya <pageBreak edition="M" number="0.0117" /> kosalaṃ puraṃ, pāvisi aggapuggalo;</gatha1>
    <gathalast line="147">Anukampako purebhattaṃ, taṇhānighātako muni.</gathalast>
    <gatha1 line="148">‘‘Purisassa vaṭaṃsako hatthe, sabbapupphehilaṅkato;</gatha1>
    <gathalast line="149">So addasāsi sambuddhaṃ, bhikkhusaṅghapurakkhataṃ.</gathalast>
    <gatha1 line="150">‘‘Pavisantaṃ rājamaggena, devamānusapūjitaṃ;</gatha1>
    <gathalast line="151">Haṭṭho cittaṃ pasādetvā, sambuddhamupasaṅkami.</gathalast>
    <gatha1 line="152">‘‘So taṃ vaṭaṃsakaṃ surabhiṃ, vaṇṇavantaṃ manoramaṃ;</gatha1>
    <gathalast line="153">Sambuddhassupanāmesi, pasanno sehi pāṇibhi.</gathalast>
    <gatha1 line="154">‘‘Tato aggisikhā vaṇṇā, buddhassa lapanantarā;</gatha1>
    <gathalast line="155">Sahassaraṃsi vijjuriva, okkā nikkhami ānanā.</gathalast>
    <gatha1 line="156">‘‘Padakkhiṇaṃ karitvāna, sīse ādiccabandhuno;</gatha1>
    <gathalast line="157">Tikkhattuṃ parivaṭṭetvā, muddhanantaradhāyatha.</gathalast>
    <gatha1 line="158">‘‘Idaṃ disvā acchariyaṃ, abbhutaṃ lomahaṃsanaṃ;</gatha1>
    <gathalast line="159">Ekaṃsaṃ cīvaraṃ katvā, ānando etadabravi.</gathalast>
    <gatha1 line="160">‘‘‘Ko hetu sitakammassa, byākarohi mahāmune;</gatha1>
    <gathalast line="161">Dhammāloko bhavissati, kaṅkhaṃ vitara no mune.</gathalast>
    <gatha1 line="162">‘‘‘Yassa <pageBreak edition="V" number="0.0116" /> taṃ sabbadhammesu, sadā ñāṇaṃ pavattati;</gatha1>
    <gathalast line="163">Kaṅkhiṃ <pageBreak edition="P" number="0.0139" /> vematikaṃ theraṃ, ānandaṃ etadabravi.</gathalast>
    <gatha1 line="164">‘‘‘Yo so ānanda puriso, mayi cittaṃ pasādayi;</gatha1>
    <gathalast line="165">Caturāsītikappāni, duggatiṃ na gamissati.</gathalast>
    <gatha1 line="166">‘‘‘Devesu devasobhaggaṃ, dibbaṃ rajjaṃ pasāsiya;</gatha1>
    <gathalast line="167">Manujesu manujindo, rājā raṭṭhe bhavissati.</gathalast>
    <gatha1 line="168">‘‘‘So carimaṃ pabbajitvā, <alternatives line="295" extra="" separator="false"><alternative source-abbr="vri" source="vipassana research institut">sacchikatvāna</alternative><alternative source-abbr="ka." source="cambodian">sacchikatvā ca</alternative></alternatives>  dhammataṃ;</gatha1>
    <gathalast line="169">Paccekabuddho dhutarāgo, vaṭaṃsako nāma bhavissati.</gathalast>
    <gatha1 line="170">‘‘‘Natthi citte <note>passa vi. va. 804</note> pasannamhi, appakā nāma dakkhiṇā;</gatha1>
    <gathalast line="171">Tathāgate vā sambuddhe, atha vā tassa sāvake.</gathalast>
    <gatha1 line="172">‘‘‘Evaṃ <pageBreak edition="M" number="0.0118" /> acintiyā <note>passa apa. thera 1.1.82</note> buddhā, buddhadhammā acintiyā;</gatha1>
    <gatha1 line="173">Acintiye pasannānaṃ, vipāko hoti acintiyo’’’ti.</gatha1>
    <centered line="174">Idaṃ vāsanābhāgiyaṃ suttaṃ.</centered>
    <paragraph line="175" number="96"> ‘‘Idhāhaṃ, bhikkhave, ekaccaṃ puggalaṃ pasannacittaṃ evaṃ cetasā ceto paricca pajānāmi ‘‘(yathā kho ayaṃ puggalo iriyati, yañca paṭipadaṃ paṭipanno, yañca maggaṃ samārūḷho) <note>( ) natthi a. ni. 1.43-44; itivu. 21</note>. Imamhi cāyaṃ samaye kālaṃ kareyya, yathābhataṃ nikkhitto evaṃ sagge. Taṃ kissa hetu? Cittaṃ hissa, bhikkhave, pasannaṃ, <alternatives line="312" extra="" separator="false"><alternative source-abbr="vri" source="vipassana research institut">cetopasādahetu</alternative><alternative source-abbr="sī." source="sri lanka">cittappasādahetu</alternative><alternative source-abbr="ka." source="cambodian">cittappasādahetu</alternative></alternatives>  kho pana evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī’’ti. Etamatthaṃ bhagavā avoca, tatthetaṃ iti vuccati –</paragraph>
    <gatha1 line="176">‘‘Pasannacittaṃ ñatvāna, ekaccaṃ idha puggalaṃ;</gatha1>
    <gathalast line="177">Etamatthañca byākāsi, buddho <note>satthā (sī. ka.) passa itivu. 21</note> bhikkhūna santike.</gathalast>
    <gatha1 line="178">‘‘Imamhi <pageBreak edition="V" number="0.0117" /> cāyaṃ samaye, kālaṃ kayirātha puggalo;</gatha1>
    <gathalast line="179">Saggamhi upapajjeyya, cittaṃ hissa pasāditaṃ.</gathalast>
    <gatha1 line="180">‘‘Cetopasādahetu hi, sattā gacchanti suggatiṃ;</gatha1>
    <gatha2 line="181">Yathābhataṃ nikkhipeyya, evamevaṃ tathāvidho;</gatha2>
    <gathalast line="182">Kāyassa bhedā sappañño, saggaṃ so upapajjatī’’ti.</gathalast>
    <paragraph line="183">‘‘Ayampi attho vutto bhagavatā iti me suta’’nti.</paragraph>
    <centered line="184">Idaṃ vāsanābhāgiyaṃ suttaṃ.</centered>
    <gatha1 line="185">‘‘Suvaṇṇacchadanaṃ <pageBreak edition="P" number="0.0140" /> nāvaṃ, nāri āruyha tiṭṭhasi;</gatha1>
    <gathalast line="186"><alternatives line="327" extra=" passa vi. va. 53" separator="false"><alternative source-abbr="vri" source="vipassana research institut">Ogāhasi</alternative><alternative source-abbr="sī." source="sri lanka">ogāhase</alternative><alternative source-abbr="ka." source="cambodian">ogāhase</alternative></alternatives>  pokkharaṇiṃ, padmaṃ chindasi pāṇinā.</gathalast>
    <gatha1 line="187">‘‘Kena te tādiso vaṇṇo, ānubhāvo juti ca te;</gatha1>
    <gathalast line="188">Uppajjanti ca te bhogā, ye keci manasicchitā.</gathalast>
    <gatha1 line="189">‘‘Pucchitā devate saṃsa, kissa kammassidaṃ phalaṃ;</gatha1>
    <gathalast line="190">Sā devatā attamanā, devarājena pucchitā.</gathalast>
    <gatha1 line="191">‘‘Pañhaṃ <pageBreak edition="M" number="0.0119" /> puṭṭhā viyākāsi, sakkassa iti me sutaṃ;</gatha1>
    <gathalast line="192">Addhānaṃ paṭipannāhaṃ, disvā thūpaṃ manoramaṃ.</gathalast>
    <gatha1 line="193">‘‘Tattha cittaṃ pasādesiṃ, kassapassa yasassino;</gatha1>
    <gatha2 line="194">Paddhapupphehi pūjesiṃ, pasannā sehi tasseva;</gatha2>
    <gathalast line="195">Kammassa phalaṃ vipāko, etādisaṃ katapuññā labhantī’’ti.</gathalast>
    <centered line="196">Idaṃ vāsanābhāgiyaṃ suttaṃ.</centered>
    <gatha1 line="197">‘‘Dānakathā sīlakathā saggakathā puññakathā puññavipākakathā’’ti;</gatha1>
    <centered line="198">Idaṃ vāsanābhāgiyaṃ suttaṃ.</centered>
    <paragraph line="199">‘‘Apicāpi <pageBreak edition="V" number="0.0118" /> paṃsuthūpesu uddissakatesu dasabaladharānaṃ tatthapi kāraṃ katvā saggesu narā pamodantī’’ti.</paragraph>
    <centered line="200">Idaṃ vāsanābhāgiyaṃ suttaṃ.</centered>
    <hangnum line="201" number="97"></hangnum>
    <paragraph line="202"> ‘‘Devaputtasarīravaṇṇā, sabbe subhagasaṇṭhitī.</paragraph>
    <gathalast line="203">Udakena paṃsuṃ temetvā, thūpaṃ vaḍḍhetha kassapaṃ.</gathalast>
    <gatha1 line="204">‘‘Ayaṃ sugatte sugatassa thūpo, mahesino dasabaladhammadhārino;</gatha1>
    <gathalast line="205"><alternatives line="335" extra="" separator="false"><alternative source-abbr="vri" source="vipassana research institut">Tasmiṃ</alternative><alternative source-abbr="sī." source="sri lanka">yasmiṃ</alternative></alternatives>  ime devamanujā pasannā, kāraṃ karontā jarāmaraṇā pamuccare’’ti.</gathalast>
    <centered line="206">Idaṃ vāsanābhāgiyaṃ suttaṃ.</centered>
    <gatha1 line="207">‘‘Uḷāraṃ vata taṃ āsi, yāhaṃ thūpaṃ mahesino;</gatha1>
    <gathalast line="208">Uppalāni <pageBreak edition="P" number="0.0141" /> ca cattāri, mālañca abhiropayiṃ.</gathalast>
    <gatha1 line="209">‘‘Ajja tiṃsaṃ tato kappā, nābhijānāmi duggatiṃ;</gatha1>
    <gathalast line="210">Vinipātaṃ na gacchāmi, thūpaṃ <alternatives line="343" extra="" separator="false"><alternative source-abbr="vri" source="vipassana research institut">pūjetva</alternative><alternative source-abbr="ka." source="cambodian">pūjetvā</alternative></alternatives>  satthuno’’ti.</gathalast>
    <centered line="211">Idaṃ vāsanābhāgiyaṃ suttaṃ.</centered>
    <gatha1 line="212">‘‘Bāttiṃsalakkhaṇadharassa, vijitavijayassa lokanāthassa;</gatha1>
    <gathalast line="213">Satasahassaṃ kappe, mudito thūpaṃ apūjesi.</gathalast>
    <gatha1 line="214">‘‘Yaṃ <pageBreak edition="M" number="0.0120" /> mayā pasutaṃ puññaṃ, tena ca puññena deva sobhaggaṃ;</gatha1>
    <gathalast line="215">Rajjāni ca kāritāni, anāgantuna vinipātaṃ.</gathalast>
    <gatha1 line="216">‘‘Yaṃ cakkhu adantadamakassa, sāsane paṇihitaṃ tathā;</gatha1>
    <gathalast line="217">Cittaṃ taṃ me sabbaṃ, laddhaṃ vimuttacittamhi vidhūtalato’’ti.</gathalast>
    <centered line="218">Idaṃ vāsanābhāgiyaṃ suttaṃ.</centered>
    <hangnum line="219" number="98"></hangnum>
    <paragraph line="220"> ‘‘Sāmākapatthodanamattameva hi, paccekabuddhamhi adāsi dakkhiṇaṃ.</paragraph>
    <gathalast line="221">Vimuttacitte akhile anāsave, araṇavihārimhi asaṅgamānase.</gathalast>
    <gatha1 line="222">‘‘Tasmiñca <pageBreak edition="V" number="0.0119" /> okappayi dhammamuttamaṃ, tasmiñca dhamme paṇidhesiṃ mānasaṃ;</gatha1>
    <gathalast line="223">Evaṃ vihārīhi me saṅgamo siyā, bhave kudāsupi ca mā apekkhavā.</gathalast>
    <gatha1 line="224">‘‘Tasseva kammassa vipākato ahaṃ, sahassakkhattuṃ <alternatives line="351" extra="" separator="false"><alternative source-abbr="vri" source="vipassana research institut">kurusūpapajjatha</alternative><alternative source-abbr="sī." source="sri lanka">kurūsūpapajjatha</alternative></alternatives> ;</gatha1>
    <gathalast line="225">Dīghāyukesu amamesu pāṇisu, visesagāmīsu ahīnagāmisu.</gathalast>
    <gatha1 line="226">‘‘Tasseva kammassa vipākato ahaṃ, sahassakkhattuṃ tidasopapajjatha;</gatha1>
    <gathalast line="227">Vicitramālābharaṇānulepisu, visiṭṭhakāyūpagato yasassisu.</gathalast>
    <gatha1 line="228">‘‘Tasseva kammassa vipākato ahaṃ, vimuttacitto akhilo anāsavo;</gatha1>
    <gathalast line="229">Imehi me antimadehadhāribhi, samāgamo <pageBreak edition="P" number="0.0142" /> āsihi tāhi tāsihi.</gathalast>
    <gatha1 line="230">‘‘Paccakkhaṃ <pageBreak edition="M" number="0.0121" /> khvimaṃ avaca tathāgato jino, samijjhate sīlavato yadicchati;</gatha1>
    <gathalast line="231">Yathā yathā me manasā vicintitaṃ, tathā samiddhaṃ ayamantimo bhavo’’ti.</gathalast>
    <centered line="232">Idaṃ vāsanābhāgiyaṃ suttaṃ.</centered>
    <gatha1 line="233">‘‘Ekatiṃsamhi kappamhi jino anejo, anantadassī bhagavā sikhīti;</gatha1>
    <gathalast line="234">Tassāpi rājā bhātā sikhiddhe <note>sikhaṇḍi (sī.)</note>, buddhe ca dhamme ca abhippasanno.</gathalast>
    <gatha1 line="235">‘‘Parinibbute lokavināyakamhi, thūpaṃ sakāsi vipulaṃ mahantaṃ;</gatha1>
    <gathalast line="236">Samantato gāvutikaṃ mahesino, devātidevassa naruttamassa.</gathalast>
    <gatha1 line="237">‘‘Tasmiṃ manusso balimābhihārī, paggayha jātisumanaṃ pahaṭṭho;</gatha1>
    <gathalast line="238">Vātena pupphaṃ patitassa ekaṃ, tāhaṃ gahetvāna tasseva dāsi.</gathalast>
    <gatha1 line="239">‘‘So maṃ avocābhipasannacitto, tuyhameva etaṃ pupphaṃ dadāmi;</gatha1>
    <gathalast line="240">Tāhaṃ gahetvā abhiropayesiṃ, punappunaṃ buddhamanussaranto.</gathalast>
    <gatha1 line="241">‘‘Ajja <pageBreak edition="V" number="0.0120" /> tiṃsaṃ tato kappā, nābhijānāmi duggatiṃ;</gatha1>
    <gathalast line="242">Vinipātañca na gacchāmi, thūpapūjāyidaṃ phala’’nti.</gathalast>
    <centered line="243">Idaṃ vāsanābhāgiyaṃ suttaṃ.</centered>
    <gatha1 line="244">‘‘Kapilaṃ nāma nagaraṃ, suvibhattaṃ mahāpathaṃ;</gatha1>
    <gathalast line="245">Ākiṇṇamiddhaṃ phītañca, brahmadattassa rājino.</gathalast>
    <gatha1 line="246">‘‘Kummāsaṃ <pageBreak edition="M" number="0.0122" /> vikkiṇiṃ tattha, pañcālānaṃ puruttame;</gatha1>
    <gathalast line="247">Sohaṃ <pageBreak edition="P" number="0.0143" /> addasiṃ sambuddhaṃ, upariṭṭhaṃ yasassinaṃ.</gathalast>
    <gatha1 line="248">‘‘Haṭṭho cittaṃ pasādetvā, nimantesiṃ naruttamaṃ;</gatha1>
    <gathalast line="249">Ariṭṭhaṃ dhuvabhattena, yaṃ me gehamhi vijjatha.</gathalast>
    <gatha1 line="250">‘‘Tato ca <alternatives line="366" extra="" separator="false"><alternative source-abbr="vri" source="vipassana research institut">kattiko puṇṇo</alternative><alternative source-abbr="ka." source="cambodian">kattikā puṇṇā</alternative></alternatives> , puṇṇamāsī upaṭṭhitā;</gatha1>
    <gathalast line="251">Navaṃ dussayugaṃ gayha, ariṭṭhassopanāmayiṃ.</gathalast>
    <gatha1 line="252">‘‘Pasannacittaṃ ñatvāna, paṭiggaṇhi naruttamo;</gatha1>
    <gathalast line="253">Anukampako kāruṇiko, taṇhānighātako muni.</gathalast>
    <gatha1 line="254">‘‘Tāhaṃ kammaṃ karitvāna, kalyāṇaṃ buddhavaṇṇitaṃ;</gatha1>
    <gathalast line="255">Deve ceva manusse ca, sandhāvitvā tato cuto.</gathalast>
    <gatha1 line="256">‘‘Bārāṇasiyaṃ nagare, seṭṭhissa ekaputtako;</gatha1>
    <gathalast line="257">Aḍḍhe kulasmiṃ uppajjiṃ, pāṇehi ca piyataro.</gathalast>
    <gatha1 line="258">‘‘Tato ca viññutaṃ patto, devaputtena codito;</gatha1>
    <gathalast line="259">Pāsādā orūhitvāna, sambuddhamupasaṅkamiṃ.</gathalast>
    <gatha1 line="260">‘‘So me dhammamadesayi, anukampāya gotamo;</gatha1>
    <gathalast line="261">Dukkhaṃ dukkhasamuppādaṃ, dukkhassa ca atikkamaṃ.</gathalast>
    <gatha1 line="262">‘‘Ariyaṃ <pageBreak edition="V" number="0.0121" /> aṭṭhaṅgikaṃ maggaṃ, dukkhūpasamagāminaṃ;</gatha1>
    <gathalast line="263">Cattāri ariyasaccāni, muni dhammamadesayi.</gathalast>
    <gatha1 line="264">‘‘Tassāhaṃ vacanaṃ sutvā, vihariṃ sāsane rato;</gatha1>
    <gathalast line="265">Samathaṃ paṭivijjhāhaṃ, rattindivamatandito.</gathalast>
    <gatha1 line="266">‘‘Ajjhattañca bahiddhā ca, ye me <alternatives line="374" extra="" separator="false"><alternative source-abbr="vri" source="vipassana research institut">vijjiṃsu</alternative><alternative source-abbr="sī." source="sri lanka">vijjhiṃsu</alternative></alternatives>  āsavā;</gatha1>
    <gathalast line="267">Sabbe āsuṃ samucchinnā, na ca uppajjare puna.</gathalast>
    <gatha1 line="268">‘‘Pariyantakataṃ dukkhaṃ, carimoyaṃ samussayo;</gatha1>
    <gathalast line="269">Jātimaraṇasaṃsāro, natthidāni punabbhavo’’ti.</gathalast>
    <centered line="270">Idaṃ vāsanābhāgiyaṃ suttaṃ.</centered>
    <paragraph line="271" number="99"> Tattha <pageBreak edition="M" number="0.0123" /> katamaṃ nibbedhabhāgiyaṃ suttaṃ?</paragraph>
    <gatha1 line="272">‘‘Uddhaṃ adho sabbadhi vippamutto, ayaṃ <alternatives line="382" extra=" passa udā. 61" separator="false"><alternative source-abbr="vri" source="vipassana research institut">ahasmīti</alternative><alternative source-abbr="sī." source="sri lanka">ayamahamasmīti</alternative></alternatives>  anānupassī;</gatha1>
    <gathalast line="273">Evaṃ vimutto udatāri oghaṃ, atiṇṇapubbaṃ apunabbhavāyā’’ti.</gathalast>
    <centered line="274">Idaṃ nibbedhabhāgiyaṃ suttaṃ.</centered>
    <paragraph line="275">‘‘Sīlavato <pageBreak edition="P" number="0.0144" />, ānanda, na <alternatives line="390" extra="" separator="false"><alternative source-abbr="vri" source="vipassana research institut">cetanā</alternative><alternative source-abbr="a. ni. 11.2" source="a. ni. 11.2">cetanāya</alternative></alternatives>  karaṇīyā ‘kinti me avippaṭisāro jāyeyyā’ti. Dhammatā esā, ānanda, yaṃ sīlavato avippaṭisāro jāyeyya. Avippaṭisārinā, ānanda, na cetanā karaṇīyā ‘kinti me pāmojjaṃ jāyeyyā’ti. Dhammatā esā, ānanda, yaṃ avippaṭisārino pāmojjaṃ jāyeyya. Pamuditena, ānanda, na cetanā karaṇīyā ‘kinti me pīti jāyeyyā’ti. Dhammatā esā, ānanda, yaṃ pamuditassa pīti jāyeyya. Pītimanassa, ānanda, na cetanā karaṇīyā ‘kinti me kāyo passambheyyā’ti. Dhammatā esā, ānanda, yaṃ pītimanassa kāyo passambheyya. Passaddhakāyassa ānanda, na cetanā karaṇīyā ‘kintāhaṃ sukhaṃ vediyeyya’nti. Dhammatā esā, ānanda, yaṃ passaddhakāyo sukhaṃ vediyeyya. Sukhino ānanda, na cetanā karaṇīyā ‘kinti me samādhi jāyeyyā’ti. Dhammatā esā, ānanda, yaṃ sukhino samādhi jāyeyya. Samāhitassa ānanda, na cetanā karaṇīyā ‘kintāhaṃ yathābhūtaṃ pajāneyya’nti. Dhammatā esā, ānanda, yaṃ samāhito yathābhūtaṃ pajāneyya. Yathābhūtaṃ pajānatā <pageBreak edition="V" number="0.0122" />, ānanda, na cetanā karaṇīyā ‘kinti me nibbidā jāyeyyā’ti. Dhammatā esā, ānanda, yaṃ yathābhūtaṃ pajānanto nibbindeyya. Nibbindantena, ānanda, na cetanā karaṇīyā ‘kinti me virāgo jāyeyyā’ti. Dhammatā esā, ānanda, yaṃ nibbindanto virajjeyya. Virajjantena ānanda na cetanā karaṇīyā ‘kinti me vimutti jāyeyyā’ti. Dhammatā esā, ānanda, yaṃ virajjanto vimucceyya. Vimuttena, ānanda, na cetanā karaṇīyā ‘kinti me vimuttiñāṇadassanaṃ uppajjeyyā’ti. Dhammatā esā, ānanda, yaṃ vimuttassa vimuttiñāṇadassanaṃ uppajjeyyā’’ti.</paragraph>
    <centered line="276">Idaṃ nibbedhabhāgiyaṃ suttaṃ.</centered>
    <hangnum line="277" number="100"></hangnum>
    <paragraph line="278"> ‘‘Yadā <pageBreak edition="P" number="0.0145" /><pageBreak edition="M" number="0.0124" /> have pātubhavanti dhammā, ātāpino jhāyato brāhmaṇassa.</paragraph>
    <gathalast line="279">Athassa kaṅkhā vapayanti sabbā, yato pajānāti sahetudhamma’’nti.</gathalast>
    <centered line="280">Idaṃ nibbedhabhāgiyaṃ suttaṃ.</centered>
    <gatha1 line="281">‘‘Yadā have pātubhavanti dhammā, ātāpino jhāyato brāhmaṇassa;</gatha1>
    <gathalast line="282">Athassa kaṅkhā vapayanti sabbā, yato khayaṃ paccayānaṃ avedī’’ti.</gathalast>
    <centered line="283">Idaṃ nibbedhabhāgiyaṃ suttaṃ.</centered>
    <gatha1 line="284">‘‘Kiṃnu <note>passa saṃ. ni. 2.243</note> kujjhasi mā kujjhi, akkodho tissa te varaṃ;</gatha1>
    <gathalast line="285">Kodhamānamakkhavinayatthaṃ hi, tissa brahmacariyaṃ vussatī’’ti.</gathalast>
    <centered line="286">Idaṃ nibbedhabhāgiyaṃ suttaṃ.</centered>
    <gatha1 line="287">‘‘Kadāhaṃ nandaṃ passeyyaṃ, <alternatives line="401" extra=" passa saṃ. ni. 2.242" separator="false"><alternative source-abbr="vri" source="vipassana research institut">āraññaṃ</alternative><alternative source-abbr="ka." source="cambodian">araññaṃ</alternative></alternatives>  paṃsukūlikaṃ;</gatha1>
    <gathalast line="288">Aññātuñchena yāpentaṃ, kāmesu anapekkhina’’nti.</gathalast>
    <centered line="289">Idaṃ nibbedhabhāgiyaṃ suttaṃ.</centered>
    <gatha1 line="290">‘‘Kiṃsu chetvā sukhaṃ seti, kiṃsu chetvā na socati;</gatha1>
    <gathalast line="291"><alternatives line="409" extra=" passa saṃ. ni. 1.187" separator="false"><alternative source-abbr="vri" source="vipassana research institut">Kissassu</alternative><alternative source-abbr="sī." source="sri lanka">kissassa</alternative><alternative source-abbr="ka." source="cambodian">kissassa</alternative></alternatives>  ekadhammassa, vadhaṃ rocesi gotamāti.</gathalast>
    <gatha1 line="292">‘‘Kodhaṃ <pageBreak edition="V" number="0.0123" /> chetvā sukhaṃ seti, kodhaṃ chetvā na socati;</gatha1>
    <gatha2 line="293">Kodhassa visamūlassa, madhuraggassa brāhmaṇa;</gatha2>
    <gathalast line="294">Vadhaṃ ariyā pasaṃsanti, taṃ hi chetvā na socatī’’ti.</gathalast>
    <centered line="295">Idaṃ nibbedhabhāgiyaṃ suttaṃ.</centered>
    <gatha1 line="296">‘‘Kiṃsu hane uppatitaṃ, kiṃsu jātaṃ vinodaye;</gatha1>
    <gathalast line="297">Kiñcassu pajahe dhīro, kissābhisamayo sukho.</gathalast>
    <gatha1 line="298">‘‘Kodhaṃ <pageBreak edition="P" number="0.0146" /><pageBreak edition="M" number="0.0125" /> hane uppatitaṃ, rāgaṃ jātaṃ vinodaye;</gatha1>
    <gathalast line="299">Avijjaṃ pajahe dhīro, saccābhisamayo sukho’’ti.</gathalast>
    <centered line="300">Idaṃ nibbedhabhāgiyaṃ suttaṃ.</centered>
    <hangnum line="301" number="101"></hangnum>
    <paragraph line="302"> ‘‘Sattiyā viya omaṭṭho, <alternatives line="417" extra=" saṃ. ni. 1.21; theragā. 39 passitabbaṃ" separator="false"><alternative source-abbr="vri" source="vipassana research institut">ḍayhamānova</alternative><alternative source-abbr="ka." source="cambodian">dayhamāneva</alternative></alternatives>  matthake.</paragraph>
    <gathalast line="303">Kāmarāgappahānāya, sato bhikkhu paribbaje.</gathalast>
    <gatha1 line="304">‘‘Sattiyā viya omaṭṭho, ḍayhamānova matthake;</gatha1>
    <gathalast line="305">Sakkāyadiṭṭhippahānāya, sato bhikkhu paribbaje’’ti.</gathalast>
    <centered line="306">Idaṃ nibbedhabhāgiyaṃ suttaṃ.</centered>
    <gatha1 line="307">‘‘Sabbe khayantā nicayā, patanantā samussayā;</gatha1>
    <gatha2 line="308">Sabbesaṃ maraṇamāgamma, sabbesaṃ jīvitamaddhuvaṃ;</gatha2>
    <gathalast line="309">Etaṃ bhayaṃ <alternatives line="425" extra=" passa saṃ. ni. 1.100" separator="false"><alternative source-abbr="vri" source="vipassana research institut">maraṇe</alternative><alternative source-abbr="ka." source="cambodian">maraṇaṃ</alternative></alternatives>  pekkhamāno, puññāni kayirātha sukhāvahāni.</gathalast>
    <gatha1 line="310">‘‘Sabbe khayantā nicayā, patanantā samussayā;</gatha1>
    <gatha2 line="311">Sabbesaṃ maraṇamāgamma, sabbesaṃ jīvitamaddhuvaṃ;</gatha2>
    <gathalast line="312">Etaṃ bhayaṃ maraṇe pekkhamāno, lokāmisaṃ pajahe santipekkho’’ti.</gathalast>
    <centered line="313">Idaṃ nibbedhabhāgiyaṃ suttaṃ.</centered>
    <gatha1 line="314">‘‘Sukhaṃ <pageBreak edition="V" number="0.0124" /> sayanti munayo, na te socanti māvidha;</gatha1>
    <gatha2 line="315">Yesaṃ jhānarataṃ cittaṃ, paññavā susamāhito;</gatha2>
    <gathalast line="316">Āraddhavīriyo pahitatto, oghaṃ tarati duttaraṃ.</gathalast>
    <gatha1 line="317">‘‘Virato kāmasaññāya, <alternatives line="433" extra=" passa saṃ. ni. 1.96" separator="false"><alternative source-abbr="vri" source="vipassana research institut">sabbasaṃyojanātīto</alternative><alternative source-abbr="sī." source="sri lanka">sabbasaṃyojanātigo</alternative></alternatives> ;</gatha1>
    <gathalast line="318"><alternatives line="441" extra=" saṃ. ni. 1.96" separator="false"><alternative source-abbr="vri" source="vipassana research institut">Nandibhavaparikkhīṇo</alternative><alternative source-abbr="ka." source="cambodian">nandīrāgaparikkhīṇo</alternative></alternatives> , so gambhīre na sīdatī’’ti.</gathalast>
    <centered line="319">Idaṃ nibbedhabhāgiyaṃ suttaṃ.</centered>
    <gatha1 line="320">‘‘Saddahāno arahataṃ, dhammaṃ nibbānapattiyā;</gatha1>
    <gathalast line="321">Sussūsaṃ labhate paññaṃ, appamatto vicakkhaṇo.</gathalast>
    <gatha1 line="322">Patirūpakārī <pageBreak edition="P" number="0.0147" /><pageBreak edition="M" number="0.0126" /> dhuravā, uṭṭhātā vindate dhanaṃ;</gatha1>
    <gatha2 line="323">Saccena kittiṃ pappoti, dadaṃ mittāni ganthati;</gatha2>
    <gathalast line="324">Asmā lokā paraṃ lokaṃ, evaṃ <note>save (sī.) passa saṃ. ni. 1.246</note> pecca na socatī’’ti.</gathalast>
    <centered line="325">Idaṃ nibbedhabhāgiyaṃ suttaṃ.</centered>
    <gatha1 line="326">‘‘Sabbaganthapahīnassa, vippamuttassa te sato;</gatha1>
    <gathalast line="327">Samaṇassa na taṃ sādhu, yadaññamanusāsasīti.</gathalast>
    <gatha1 line="328">‘‘Yena kenaci vaṇṇena, saṃvāso sakka jāyati;</gatha1>
    <gathalast line="329">Na taṃ arahati sappañño, manasā anukampituṃ <note>ananukampitaṃ (sī. ka.) passa saṃ. ni. 1.236</note>.</gathalast>
    <gatha1 line="330">‘‘Manasā ce pasannena, yadaññamanusāsati;</gatha1>
    <gathalast line="331">Na tena hoti saṃyutto, yānukampā anuddayā’’ti.</gathalast>
    <centered line="332">Idaṃ nibbedhabhāgiyaṃ suttaṃ.</centered>
    <hangnum line="333" number="102"></hangnum>
    <paragraph line="334"> ‘‘Rāgo ca doso ca kutonidānā, <alternatives line="463" extra=" saṃ. ni. 1.237; su. ni. 273 passitabbaṃ" separator="false"><alternative source-abbr="vri" source="vipassana research institut">aratī ratī</alternative><alternative source-abbr="ka." source="cambodian">arati rati</alternative></alternatives>  lomahaṃso kutojā.</paragraph>
    <gathalast line="335">Kuto samuṭṭhāya manovitakkā, kumārakā dhaṅkamivossajanti.</gathalast>
    <gatha1 line="336">‘‘Rāgo <pageBreak edition="V" number="0.0125" /> ca doso ca itonidānā, aratī ratī lomahaṃso itojā;</gatha1>
    <gathalast line="337">Ito samuṭṭhāya manovitakkā, kumārakā dhaṅkamivossajanti.</gathalast>
    <gatha1 line="338">‘‘Snehajā attasambhūtā, nigrodhasseva khandhajā;</gatha1>
    <gathalast line="339">Puthu visattā kāmesu, māluvāva vitatā vane.</gathalast>
    <gatha1 line="340">‘‘Ye naṃ pajānanti yatonidānaṃ, te naṃ vinodenti suṇohi yakkha;</gatha1>
    <gathalast line="341">Te duttaraṃ oghamimaṃ taranti, atiṇṇapubbaṃ apunabbhavāyā’’ti.</gathalast>
    <centered line="342">Idaṃ nibbedhabhāgiyaṃ suttaṃ.</centered>
    <gathalast line="343">‘‘Dukkaraṃ <pageBreak edition="P" number="0.0148" /><pageBreak edition="M" number="0.0127" /> bhagavā sudukkaraṃ bhagavā’’ti;</gathalast>
    <gatha2 line="344">‘‘Dukkaraṃ vāpi karonti, [kāmadāti bhagavā]</gatha2>
    <gatha3 line="345">Sekkhā sīlasamāhitā;</gatha3>
    <gathalast line="346">Ṭhitattā anagāriyupetassa, tuṭṭhi hoti sukhāvahā’’ti.</gathalast>
    <gatha1 line="347">‘‘<alternatives line="471" extra=" passa saṃ. ni. 1.87" separator="false"><alternative source-abbr="vri" source="vipassana research institut">Dullabhā</alternative><alternative source-abbr="sī." source="sri lanka">dullabhaṃ</alternative><alternative source-abbr="ka." source="cambodian">dullabhaṃ</alternative></alternatives>  bhagavā yadidaṃ tuṭṭhī’’ti;</gatha1>
    <gatha2 line="348">‘‘Dullabhaṃ vāpi labhanti, [kāmadāti bhagavā]</gatha2>
    <gatha3 line="349">Cittavūpasame ratā;</gatha3>
    <gathalast line="350">Yesaṃ divā ca ratto ca, bhāvanāya rato mano’’ti.</gathalast>
    <gatha1 line="351">‘‘Dussamādahaṃ bhagavā yadidaṃ citta’’nti;</gatha1>
    <gatha2 line="352">‘‘Dussamādahaṃ vāpi samādahanti, [kāmadāti bhagavā]</gatha2>
    <gatha3 line="353">Indriyūpasame ratā;</gatha3>
    <gathalast line="354">Te chetvā maccuno jālaṃ, ariyā gacchanti kāmadā’’ti.</gathalast>
    <gatha1 line="355">‘‘Duggamo bhagavā visamo maggo’’ti;</gatha1>
    <gatha2 line="356">‘‘Duggame <pageBreak edition="V" number="0.0126" /> visame vāpi, ariyā gacchanti <alternatives line="479" extra=" passa saṃ. ni. 1.87" separator="false"><alternative source-abbr="vri" source="vipassana research institut">kāmada</alternative><alternative source-abbr="ka." source="cambodian">kāmadā</alternative></alternatives> ;</gatha2>
    <gatha3 line="357">Anariyā visame magge, papatanti avaṃsirā;</gatha3>
    <gathalast line="358">Ariyānaṃ samo maggo, ariyā hi visame samā’’ti.</gathalast>
    <centered line="359">Idaṃ nibbedhabhāgiyaṃ suttaṃ.</centered>
    <hangnum line="360" number="103"></hangnum>
    <paragraph line="361"> ‘‘Idaṃ hi <note>passa saṃ. ni. 1.101</note> taṃ jetavanaṃ, isisaṅghanisevitaṃ.</paragraph>
    <gathalast line="362">Āvutthaṃ dhammarājena, pītisañjananaṃ mama.</gathalast>
    <gatha1 line="363">‘‘Kammaṃ vijjā ca dhammo ca, sīlaṃ jīvitamuttamaṃ;</gatha1>
    <gathalast line="364">Etena maccā sujjhanti, na gottena dhanena vā.</gathalast>
    <gatha1 line="365">‘‘Tasmā hi paṇḍito poso, sampassaṃ atthamattano;</gatha1>
    <gathalast line="366">Yoniso vicine dhammaṃ, evaṃ tattha visujjhati.</gathalast>
    <gatha1 line="367">‘‘Sāriputtova <pageBreak edition="M" number="0.0128" /> paññāya, sīlena upasamena ca;</gatha1>
    <gathalast line="368">Yopi pāraṅgato bhikkhu, etāvaparamo siyā’’ti.</gathalast>
    <centered line="369">Idaṃ nibbedhabhāgiyaṃ suttaṃ.</centered>
    <gatha1 line="370">‘‘Atītaṃ nānvāgameyya, nappaṭikaṅkhe anāgataṃ;</gatha1>
    <gathalast line="371">Yadatītaṃ <alternatives line="490" extra=" passa ma. ni. 3.272" separator="false"><alternative source-abbr="vri" source="vipassana research institut">pahīnaṃ</alternative><alternative source-abbr="sī." source="sri lanka">pahīṇaṃ</alternative></alternatives>  taṃ, appattañca anāgataṃ.</gathalast>
    <gatha1 line="372">‘‘Paccuppannañca <pageBreak edition="P" number="0.0149" /> yo dhammaṃ, tattha tattha vipassati;</gatha1>
    <gathalast line="373">Asaṃhīraṃ asaṃkuppaṃ, taṃ vidvā manubrūhaye.</gathalast>
    <gatha1 line="374">‘‘Ajjeva <alternatives line="498" extra="" separator="false"><alternative source-abbr="vri" source="vipassana research institut">kiccamātappaṃ</alternative><alternative source-abbr="sī." source="sri lanka">kiccaṃ ātappaṃ</alternative></alternatives> , ko jaññā maraṇaṃ suve;</gatha1>
    <gathalast line="375">Na hi no saṅgaraṃ tena, mahāsenena maccunā.</gathalast>
    <gatha1 line="376">‘‘Evaṃ vihāriṃ ātāpiṃ, ahorattamatanditaṃ;</gatha1>
    <gathalast line="377">Taṃ ve ‘‘bhaddekaratto’’ti, santo ācikkhate munī’’ti.</gathalast>
    <centered line="378">Idaṃ nibbedhabhāgiyaṃ suttaṃ.</centered>
    <paragraph line="379">‘‘Cattārimāni <pageBreak edition="V" number="0.0127" />, bhikkhave, sacchikātabbāni. Katamāni cattāri? Atthi, bhikkhave, dhammā cakkhunā paññāya ca sacchikātabbā, atthi dhammā satiyā paññāya ca sacchikātabbā, atthi dhammā kāyena paññāya ca sacchikātabbā, atthi dhammā paññāya veditabbā, paññāya ca sacchikātabbā.</paragraph>
    <paragraph line="380">‘‘Katame ca, bhikkhave, dhammā cakkhunā paññāya ca sacchikātabbā? Dibbacakkhu suvisuddhaṃ atikkantamānusakaṃ cakkhunā paññāya ca sacchikātabbaṃ.</paragraph>
    <paragraph line="381">‘‘Katame ca, bhikkhave, dhammā satiyā paññāya ca sacchikātabbā? Pubbenivāsānussati satiyā paññāya ca sacchikātabbā.</paragraph>
    <paragraph line="382">‘‘Katame ca, bhikkhave, dhammā kāyena paññāya ca sacchikātabbā? Iddhividhā nirodhā kāyena paññāya ca sacchikātabbā.</paragraph>
    <paragraph line="383">‘‘Katame ca, bhikkhave, dhammā paññāya veditabbā, paññāya sacchikātabbā? Āsavānaṃ khaye ñāṇaṃ paññāya veditabbaṃ, paññāya ca sacchikātabba’’nti.</paragraph>
    <centered line="384">Idaṃ nibbedhabhāgiyaṃ suttaṃ.</centered>
    <paragraph line="385" number="104"> Tattha <pageBreak edition="M" number="0.0129" /> katamaṃ asekkhabhāgiyaṃ suttaṃ?</paragraph>
    <gatha1 line="386">‘‘Yassa selūpamaṃ cittaṃ, ṭhitaṃ nānupakampati;</gatha1>
    <gatha2 line="387">Virattaṃ rajanīyesu, kopaneyye na kuppati;</gatha2>
    <gathalast line="388">Yassevaṃ bhāvitaṃ cittaṃ, kuto <alternatives line="506" extra="" separator="false"><alternative source-abbr="vri" source="vipassana research institut">naṃ</alternative><alternative source-abbr="udā. 34" source="udā. 34">taṃ</alternative></alternatives>  dukkhamessatī’’ti.</gathalast>
    <centered line="389">Idaṃ <pageBreak edition="P" number="0.0150" /> asekkhabhāgiyaṃ suttaṃ.</centered>
    <paragraph line="390">Āyasmato ca sāriputtassa cārikādasamaṃ veyyākaraṇaṃ kātabbanti.</paragraph>
    <centered line="391">Idaṃ asekkhabhāgiyaṃ suttaṃ.</centered>
    <gatha1 line="392">‘‘Yo <pageBreak edition="V" number="0.0128" /> brāhmaṇo bāhitapāpadhammo, <alternatives line="514" extra=" passa udā. 4" separator="false"><alternative source-abbr="vri" source="vipassana research institut">nihuṃhuṅko</alternative><alternative source-abbr="sī." source="sri lanka">nihuhuṅko</alternative></alternatives>  nikkasāvo yatatto;</gatha1>
    <gatha2 line="393">Vedantagū vūsitabrahmacariyo, dhammena so brahmavādaṃ vadeyya;</gatha2>
    <gathalast line="394">Yassussadā natthi kuhiñci loke’’ti.</gathalast>
    <centered line="395">Idaṃ asekkhabhāgiyaṃ suttaṃ.</centered>
    <gatha1 line="396">‘‘Bāhitvā pāpake dhamme, ye caranti sadā satā;</gatha1>
    <gathalast line="397">Khīṇasaṃyojanā buddhā, te ve <alternatives line="522" extra=" passa udā. 5" separator="false"><alternative source-abbr="vri" source="vipassana research institut">lokasmi</alternative><alternative source-abbr="sī." source="sri lanka">lokasmiṃ</alternative><alternative source-abbr="ka." source="cambodian">lokasmiṃ</alternative></alternatives>  brāhmaṇā’’ti.</gathalast>
    <centered line="398">Idaṃ asekkhabhāgiyaṃ suttaṃ.</centered>
    <gatha1 line="399">‘‘Yattha āpo ca pathavī, tejo vāyo na gādhati;</gatha1>
    <gatha2 line="400">Na tattha sukkā jotanti, ādicco nappakāsati;</gatha2>
    <gathalast line="401">Na tattha candimā bhāti, tamo tattha na vijjati.</gathalast>
    <gatha1 line="402">‘‘Yadā ca <alternatives line="530" extra=" passa udā. 10" separator="false"><alternative source-abbr="vri" source="vipassana research institut">attanāvedi</alternative><alternative source-abbr="sī." source="sri lanka">vedī</alternative></alternatives> , muni monena brāhmaṇo;</gatha1>
    <gathalast line="403">Atha rūpā arūpā ca, sukhadukkhā pamuccatī’’ti.</gathalast>
    <centered line="404">Idaṃ asekkhabhāgiyaṃ suttaṃ.</centered>
    <gatha1 line="405">‘‘Yadā sakesu <note>passa udā. 7</note> dhammesu, pāragū hoti brāhmaṇo;</gatha1>
    <gathalast line="406">Atha etaṃ pisācañca, pakkulañcātivattatī’’ti.</gathalast>
    <centered line="407">Idaṃ asekkhabhāgiyaṃ suttaṃ.</centered>
    <gatha1 line="408">‘‘Nābhinandati <pageBreak edition="M" number="0.0130" /> <alternatives line="541" extra="" separator="false"><alternative source-abbr="vri" source="vipassana research institut">āyantiṃ</alternative><alternative source-abbr="udā. 8" source="udā. 8">āyantiṃ nābhinandati</alternative></alternatives> , pakkamantiṃ na socati;</gatha1>
    <gathalast line="409">Saṅgā saṅgāmajiṃ muttaṃ, tamahaṃ brūmi brāhmaṇa’’nti.</gathalast>
    <centered line="410">Idaṃ asekkhabhāgiyaṃ suttaṃ.</centered>
    <gatha1 line="411">‘‘Na <pageBreak edition="P" number="0.0151" /> udakena <alternatives line="549" extra=" passa udā. 9" separator="false"><alternative source-abbr="vri" source="vipassana research institut">sucī</alternative><alternative source-abbr="sī." source="sri lanka">suci</alternative><alternative source-abbr="ka." source="cambodian">suci</alternative></alternatives>  hoti, bahvettha <alternatives line="557" extra="" separator="false"><alternative source-abbr="vri" source="vipassana research institut">nhāyatī</alternative><alternative source-abbr="sī." source="sri lanka">nahāyati</alternative></alternatives>  jano;</gatha1>
    <gathalast line="412">Yamhi saccañca dhammo ca, so sucī so ca brāhmaṇo’’ti.</gathalast>
    <centered line="413">Idaṃ asekkhabhāgiyaṃ suttaṃ.</centered>
    <gatha1 line="414">‘‘Yadā <pageBreak edition="V" number="0.0129" /> have pātubhavanti dhammā, ātāpino jhāyato brāhmaṇassa;</gatha1>
    <gathalast line="415">Vidhūpayaṃ tiṭṭhati mārasenaṃ, sūriyova obhāsayamantalikkha’’nti.</gathalast>
    <centered line="416">Idaṃ asekkhabhāgiyaṃ suttaṃ.</centered>
    <gatha1 line="417">‘‘Santindriyaṃ passatha iriyamānaṃ, tevijjapattaṃ apahānadhammaṃ;</gatha1>
    <gathalast line="418">Sabbāni yogāni upātivatto, akiñcano iriyati paṃsukūliko.</gathalast>
    <gatha1 line="419">‘‘Taṃ devatā sambahulā uḷārā, brahmavimānaṃ upasaṅkamitvā;</gatha1>
    <gathalast line="420">Ājāniyaṃ jātibalaṃ nisedhaṃ, nidha namassanti pasannacittā.</gathalast>
    <gatha1 line="421">‘‘Namo te purisājañña, namo te purisuttama;</gatha1>
    <gathalast line="422">Yassa te nābhijānāma, kiṃ tvaṃ nissāya jhāyasī’’ti.</gathalast>
    <centered line="423">Idaṃ asekkhabhāgiyaṃ suttaṃ.</centered>
    <gatha1 line="424">‘‘Sahāyā vatime bhikkhū, cirarattaṃ sametikā;</gatha1>
    <gathalast line="425">Sameti nesaṃ saddhammo, dhamme buddhappavedite’’.</gathalast>
    <gatha1 line="426">‘‘Suvinītā <pageBreak edition="M" number="0.0131" /> kappinena, dhamme ariyappavedite;</gatha1>
    <gathalast line="427">Dhārenti antimaṃ dehaṃ, jetvā māraṃ <alternatives line="565" extra=" passa saṃ. ni. 2.246" separator="false"><alternative source-abbr="vri" source="vipassana research institut">savāhini’’nti</alternative><alternative source-abbr="ka." source="cambodian">savāhana’’nti</alternative></alternatives> .</gathalast>
    <centered line="428">Idaṃ asekkhabhāgiyaṃ suttaṃ.</centered>
    <gatha1 line="429">‘‘Nayidaṃ sithilamārabbha, nayidaṃ appena thāmasā;</gatha1>
    <gathalast line="430">Nibbānaṃ adhigantabbaṃ, <alternatives line="573" extra=" passa saṃ. ni. 2.238" separator="false"><alternative source-abbr="vri" source="vipassana research institut">sabbadukkhappamocanaṃ</alternative><alternative source-abbr="ka." source="cambodian">sabbagantapamocanaṃ</alternative></alternatives> .</gathalast>
    <gatha1 line="431">‘‘Ayañca <pageBreak edition="P" number="0.0152" /> daharo bhikkhu, ayamuttamapuriso;</gatha1>
    <gathalast line="432">Dhāreti antimaṃ dehaṃ, jetvā māraṃ savāhini’’nti.</gathalast>
    <centered line="433">Idaṃ asekkhabhāgiyaṃ suttaṃ.</centered>
    <gatha1 line="434">‘‘Dubbaṇṇako lūkhacīvaro, mogharājā sadā sato;</gatha1>
    <gathalast line="435">Khīṇāsavo visaṃyutto, katakicco anāsavo.</gathalast>
    <gatha1 line="436">‘‘Tevijjo <pageBreak edition="V" number="0.0130" /> iddhippatto ca, <alternatives line="581" extra="" separator="false"><alternative source-abbr="vri" source="vipassana research institut">cetopariyakovido</alternative><alternative source-abbr="sī." source="sri lanka">cetopariyāyakovido</alternative></alternatives> ;</gatha1>
    <gathalast line="437">Dhāreti antimaṃ dehaṃ, jetvā māraṃ savāhini’’nti.</gathalast>
    <centered line="438">Idaṃ asekkhabhāgiyaṃ suttaṃ.</centered>
    <paragraph line="439" number="105"> ‘‘Tathāgato, bhikkhave, arahaṃ sammāsambuddho rūpassa nibbidā virāgā nirodhā anupādā vimutto sammāsambuddhoti vuccati. Bhikkhupi, bhikkhave, paññāvimutto rūpassa nibbidā virāgā nirodhā anupādā vimutto paññāvimuttoti vuccati.</paragraph>
    <paragraph line="440">‘‘Tathāgato, bhikkhave, arahaṃ sammāsambuddho vedanāya…pe… saññāya…pe… saṅkhārānaṃ…pe… viññāṇassa nibbidā virāgā nirodhā anupādā vimutto sammāsambuddhoti vuccati. Bhikkhupi, bhikkhave, paññāvimutto viññāṇassa nibbidā virāgā nirodhā anupādā vimutto paññāvimuttoti vuccati.</paragraph>
    <paragraph line="441">‘‘Tatra kho, bhikkhave, ko viseso ko <alternatives line="589" extra=" passa saṃ. ni. 3.58" separator="false"><alternative source-abbr="vri" source="vipassana research institut">adhippayāso</alternative><alternative source-abbr="ka." source="cambodian">adhippāyo</alternative></alternatives>  kiṃ nānākaraṇaṃ tathāgatassa arahato sammāsambuddhassa paññāvimuttena bhikkhunāti? Bhagavaṃmūlakā no, bhante, dhammā…pe…</paragraph>
    <paragraph line="442">‘‘Tathāgato, bhikkhave, arahaṃ sammāsambuddho anuppannassa maggassa uppādetā, asañjātassa maggassa sañjanetā, anakkhātassa maggassa akkhātā <pageBreak edition="M" number="0.0132" />, maggaññū maggavidū maggakovido, maggānugā ca, bhikkhave, etarahi sāvakā viharanti pacchāsamannāgatā. Ayaṃ kho, bhikkhave, viseso, ayaṃ adhippayāso, idaṃ nānākaraṇaṃ tathāgatassa arahato sammāsambuddhassa paññāvimuttena bhikkhunā’’ti.</paragraph>
    <centered line="443">Idaṃ asekkhabhāgiyaṃ suttaṃ.</centered>
    <paragraph line="444" number="106"> Tattha katamaṃ saṃkilesabhāgiyañca vāsanābhāgiyañca suttaṃ?</paragraph>
    <gatha1 line="445">‘‘Channamativassati <pageBreak edition="P" number="0.0153" /><note>passa udā. 45</note>, vivaṭaṃ nātivassati;</gatha1>
    <gathalast line="446">Tasmā channaṃ vivaretha, evaṃ taṃ nātivassatī’’ti.</gathalast>
    <paragraph line="447">‘‘Channamativassatī’’ti <pageBreak edition="V" number="0.0131" /> saṃkileso, ‘‘vivaṭaṃ nātivassatī’’ti vāsanā, ‘‘tasmā channaṃ vivaretha, evaṃ taṃ nātivassatī’’ti ayaṃ saṃkileso ca vāsanā ca. Idaṃ saṃkilesabhāgiyañca vāsanābhāgiyañca suttaṃ.</paragraph>
    <paragraph line="448">‘‘Cattārome, mahārāja <note>bhikkhave (a. ni. 4.85)</note>, puggalā santo saṃvijjamānā lokasmiṃ. Katame cattāro? Tamo tamaparāyaṇo tamo jotiparāyaṇo joti tamaparāyaṇo joti jotiparāyaṇo’’ti. Tattha yo ca puggalo joti tamaparāyaṇo yo ca puggalo tamo tamaparāyaṇo, ime dve puggalā saṃkilesabhāgiyā, yo ca puggalo tamo jotiparāyaṇo yo ca puggalo joti jotiparāyaṇo, ime dve puggalā vāsanābhāgiyā. Idaṃ saṃkilesabhāgiyañca vāsanābhāgiyañca suttaṃ.</paragraph>
    <paragraph line="449">Tattha katamaṃ saṃkilesabhāgiyañca nibbedhabhāgiyañca suttaṃ?</paragraph>
    <gatha1 line="450">‘‘Na taṃ daḷhaṃ bandhanamāhu dhīrā, <alternatives line="607" extra="" separator="false"><alternative source-abbr="vri" source="vipassana research institut">yadāyasaṃ dārujapabbajañca</alternative><alternative source-abbr="saṃ. ni. 1.121" source="saṃ. ni. 1.121">dārujaṃ pabbajañca</alternative></alternatives> ;</gatha1>
    <gatha2 line="451">Sārattarattā maṇikuṇḍalesu, puttesu dāresu ca yā apekkhā’’ti;</gatha2>
    <gathalast line="452">Ayaṃ saṃkileso.</gathalast>
    <gatha1 line="453">‘‘Etaṃ daḷhaṃ bandhanamāhu dhīrā, ohārinaṃ sithilaṃ duppamuñcaṃ;</gatha1>
    <gathalast line="454">Etampi chetvāna paribbajanti, anapekkhino kāmasukhaṃ pahāyā’’ti.</gathalast>
    <paragraph line="455">Ayaṃ nibbedho <pageBreak edition="M" number="0.0133" />. Idaṃ saṃkilesabhāgiyañca nibbedhabhāgiyañca suttaṃ.</paragraph>
    <paragraph line="456" number="107"> ‘‘Yañca, bhikkhave, ceteti, yañca pakappeti, yañca anuseti. Ārammaṇametaṃ hoti viññāṇassa ṭhitiyā, ārammaṇe sati patiṭṭhā viññāṇassa hoti, tasmiṃ patiṭṭhite viññāṇe virūḷhe <pageBreak edition="P" number="0.0154" /> <alternatives line="615" extra=" passa saṃ. ni. 2.38" separator="false"><alternative source-abbr="vri" source="vipassana research institut">āyatiṃ</alternative><alternative source-abbr="sī." source="sri lanka">āyati</alternative><alternative source-abbr="ka." source="cambodian">āyati</alternative></alternatives>  punabbhavābhinibbatti hoti, āyatiṃ punabbhavābhinibbattiyā sati <alternatives line="623" extra=" passa saṃ. ni. 2.38" separator="false"><alternative source-abbr="vri" source="vipassana research institut">āyatiṃ</alternative><alternative source-abbr="sī." source="sri lanka">āyati</alternative><alternative source-abbr="ka." source="cambodian">āyati</alternative></alternatives>  jātijarāmaraṇaṃ sokaparidevadukkhadomanassupāyāsā sambhavanti, evametassa kevalassa dukkhakkhandhassa samudayo hoti.</paragraph>
    <paragraph line="457">‘‘No ce, bhikkhave, ceteti, no ce pakappeti, atha ce anuseti. Ārammaṇametaṃ hoti viññāṇassa ṭhitiyā, ārammaṇe sati patiṭṭhā <alternatives line="631" extra=" passa saṃ. ni. 2.38" separator="false"><alternative source-abbr="vri" source="vipassana research institut">viññāṇassa</alternative><alternative source-abbr="sī." source="sri lanka">tassa viññāṇassa</alternative><alternative source-abbr="ka." source="cambodian">tassa viññāṇassa</alternative></alternatives>  hoti, tasmiṃ patiṭṭhite viññāṇe virūḷhe āyatiṃ punabbhavābhinibbatti hoti, āyatiṃ punabbhavābhinibbattiyā sati āyatiṃ <pageBreak edition="V" number="0.0132" /> jātijarāmaraṇaṃ sokaparidevadukkhadomanassupāyāsā sambhavanti, evametassa kevalassa dukkhakkhandhassa samudayo hotī’’ti. Ayaṃ saṃkileso.</paragraph>
    <paragraph line="458">‘‘Yato ca kho, bhikkhave, no <alternatives line="639" extra="" separator="false"><alternative source-abbr="vri" source="vipassana research institut">ceva</alternative><alternative source-abbr="sī." source="sri lanka">ca</alternative><alternative source-abbr="ka." source="cambodian">ca</alternative></alternatives>  ceteti, no ca pakappeti, no ca anuseti. Ārammaṇametaṃ na hoti viññāṇassa ṭhitiyā, ārammaṇe asati patiṭṭhā viññāṇassa na hoti, tasmiṃ appatiṭṭhite viññāṇe avirūḷhe āyatiṃ punabbhavābhinibbatti na hoti, āyatiṃ punabbhavābhinibbattiyā asati āyatiṃ jātijarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hotī’’ti, ayaṃ nibbedho. Idaṃ saṃkilesabhāgiyañca nibbedhabhāgiyañca suttaṃ.</paragraph>
    <paragraph line="459" number="108"> Tattha katamaṃ saṃkilesabhāgiyañca asekkhabhāgiyañca suttaṃ?</paragraph>
    <paragraph line="460">‘‘‘Samuddo samuddo’ti kho, bhikkhave, assutavā puthujjano bhāsati, neso, bhikkhave, ariyassa vinaye samuddo, mahā eso bhikkhave, udakarāsi mahāudakaṇṇavo. Cakkhu, bhikkhave, purisassa samuddo, tassa rūpamayo vego. Ayaṃ saṃkileso.</paragraph>
    <paragraph line="461">‘‘Yo <pageBreak edition="M" number="0.0134" /> taṃ rūpamayaṃ vegaṃ sahati ayaṃ vuccati, bhikkhave, <alternatives line="647" extra=" passa saṃ. ni. 4.228" separator="false"><alternative source-abbr="vri" source="vipassana research institut">atari</alternative><alternative source-abbr="sī." source="sri lanka">atāri</alternative><alternative source-abbr="ka." source="cambodian">atāri</alternative></alternatives>  cakkhusamuddaṃ saūmiṃ sāvaṭṭaṃ <alternatives line="655" extra="" separator="false"><alternative source-abbr="vri" source="vipassana research institut">sagahaṃ</alternative><alternative source-abbr="saṃ. ni. 4.228" source="saṃ. ni. 4.228">sagāhaṃ</alternative></alternatives>  sarakkhasaṃ <pageBreak edition="P" number="0.0155" /> tiṇṇo pāraṅgato thale tiṭṭhati brāhmaṇo’’ti. Ayaṃ asekkho.</paragraph>
    <paragraph line="462">‘‘‘Sotaṃ, bhikkhave…pe… ghānaṃ…pe… jivhā…pe… kāyo…pe… mano, bhikkhave, purisassa samuddo tassa dhammamayo vegoti. Ayaṃ saṃkileso.</paragraph>
    <paragraph line="463">‘‘Yo taṃ dhammamayaṃ vegaṃ sahati, ayaṃ vuccati, bhikkhave, atari manosamuddaṃ saūmiṃ sāvaṭṭaṃ sagahaṃ sarakkhasaṃ tiṇṇo pāraṅgato thale tiṭṭhati brāhmaṇo’’ti. Ayaṃ asekkho. Idamavoca bhagavā, idaṃ vatvāna sugato, athāparaṃ etadavoca satthā –</paragraph>
    <gatha1 line="464">‘‘Yo imaṃ samuddaṃ sagahaṃ sarakkhasaṃ,</gatha1>
    <gatha2 line="465">Saūmiṃ sāvaṭṭaṃ sabhayaṃ duttaraṃ accatari;</gatha2>
    <gathalast line="466">Sa vedantagū vusitabrahmacariyo, lokantagū pāragatoti vuccatī’’ti.</gathalast>
    <paragraph line="467">Ayaṃ <pageBreak edition="V" number="0.0133" /> asekkho. Idaṃ saṃkilesabhāgiyañca asekkhabhāgiyañca suttaṃ.</paragraph>
    <paragraph line="468">‘‘Chayime, bhikkhave, baḷisā lokasmiṃ anayāya sattānaṃ <alternatives line="663" extra="" separator="false"><alternative source-abbr="vri" source="vipassana research institut">byābādhāya</alternative><alternative source-abbr="saṃ. ni. 4.230" source="saṃ. ni. 4.230">vadhāya</alternative></alternatives>  pāṇīnaṃ. Katame cha? Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati, bhikkhave, bhikkhu <alternatives line="671" extra=" passa saṃ. ni. 4.230" separator="false"><alternative source-abbr="vri" source="vipassana research institut">gilitabaḷiso</alternative><alternative source-abbr="sī." source="sri lanka">gilabaḷiso</alternative><alternative source-abbr="ka." source="cambodian">gilabaḷiso</alternative></alternatives>  mārassa anayaṃ āpanno, byasanaṃ āpanno, yathākāmaṃ karaṇīyo pāpimato.</paragraph>
    <paragraph line="469">‘‘Santi, bhikkhave, sotaviññeyyā saddā…pe… ghānaviññeyyā gandhā…pe… jivhāviññeyyā rasā…pe… kāyaviññeyyā phoṭṭhabbā…pe… manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati <pageBreak edition="P" number="0.0156" /> ajjhosāya tiṭṭhati. Ayaṃ vuccati, bhikkhave, bhikkhu gilitabaḷiso mārassa anayaṃ āpanno, byasanaṃ āpanno, yathākāmaṃ <alternatives line="679" extra=" saṃ. ni. 4.230" separator="false"><alternative source-abbr="vri" source="vipassana research institut">karaṇīyo</alternative><alternative source-abbr="sī." source="sri lanka">yathākāmakaraṇīyo</alternative></alternatives>  pāpimato’’ti. Ayaṃ saṃkileso.</paragraph>
    <paragraph line="470">‘‘Santi <pageBreak edition="M" number="0.0135" /> ca, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati, bhikkhave, bhikkhu na gilitabaḷiso mārassa, abhedi baḷisaṃ, paribhedi baḷisaṃ, na anayaṃ āpanno, na byasanaṃ āpanno, na yathākāmaṃ karaṇīyo pāpimato.</paragraph>
    <paragraph line="471">‘‘Santi ca, bhikkhave, sotaviññeyyā saddā…pe… manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā, tañce bhikkhu nābhinandati nābhivadati, nājjhosāya tiṭṭhati. Ayaṃ vuccati, bhikkhave, bhikkhu na gilitabaḷiso mārassa, abhedi baḷisaṃ, paribhedi baḷisaṃ, na anayaṃ āpanno, na byasanaṃ āpanno, na yathākāmaṃ karaṇīyo pāpimato’’ti. Ayaṃ asekkho. Idaṃ saṃkilesabhāgiyañca asekkhabhāgiyañca suttaṃ.</paragraph>
    <paragraph line="472" number="109"> Tattha katamaṃ saṃkilesabhāgiyañca nibbedhabhāgiyañca asekkhabhāgiyañca suttaṃ?</paragraph>
    <gatha1 line="473">‘‘Ayaṃ loko santāpajāto, phassapareto rogaṃ vadati <alternatives line="687" extra=" passa udā. 30" separator="false"><alternative source-abbr="vri" source="vipassana research institut">attato</alternative><alternative source-abbr="sī." source="sri lanka">attano</alternative><alternative source-abbr="ka." source="cambodian">attano</alternative></alternatives> ;</gatha1>
    <gathalast line="474">Yena yena hi <alternatives line="695" extra="" separator="false"><alternative source-abbr="vri" source="vipassana research institut">maññati</alternative><alternative source-abbr="sī." source="sri lanka">maññanti</alternative><alternative source-abbr="ka." source="cambodian">maññanti</alternative></alternatives> , tato taṃ hoti aññathā.</gathalast>
    <gatha1 line="475">‘‘Aññathābhāvī <pageBreak edition="V" number="0.0134" /> bhavasatto loko, bhavapareto bhavamevābhinandati;</gatha1>
    <gatha2 line="476">Yadabhinandati taṃ bhayaṃ;</gatha2>
    <gathalast line="477">Yassa bhāyati taṃ dukkha’’nti; Ayaṃ saṃkileso.</gathalast>
    <gathalast line="478">‘‘Bhavavippahānāya kho panidaṃ brahmacariyaṃ vussatī’’ti; Ayaṃ nibbedho;</gathalast>
    <paragraph line="479">‘‘Ye <pageBreak edition="P" number="0.0157" /> hi keci samaṇā vā brāhmaṇā vā bhavena bhavassa vippamokkhamāhaṃsu, sabbe te ‘avippamuttā bhavasmā’ti vadāmi. Ye vā pana keci samaṇā vā brāhmaṇā vā vibhavena bhavassa nissaraṇamāhaṃsu, sabbe te ‘anissaṭā bhavasmā’ti vadāmi. <alternatives line="703" extra=" passa udā. 30" separator="false"><alternative source-abbr="vri" source="vipassana research institut">Upadhiṃ</alternative><alternative source-abbr="sī." source="sri lanka">upadhi</alternative><alternative source-abbr="ka." source="cambodian">upadhi</alternative></alternatives>  hi paṭicca dukkhamidaṃ sambhotī’’ti. Ayaṃ saṃkileso.</paragraph>
    <paragraph line="480">‘‘Sabbupādānakkhayā <pageBreak edition="M" number="0.0136" /> natthi dukkhassa sambhavo’’ti. Ayaṃ nibbedho.</paragraph>
    <paragraph line="481">‘‘Lokamimaṃ passa, puthū avijjāya paretā bhūtā bhūtaratā, bhavā aparimuttā, ye hi keci bhavā sabbadhi sabbatthatāya, sabbe te bhavā aniccā dukkhā vipariṇāmadhammā’’ti. Ayaṃ saṃkileso.</paragraph>
    <gatha1 line="482">‘‘Evametaṃ yathābhūtaṃ, sammappaññāya passato;</gatha1>
    <gatha2 line="483">Bhavataṇhā pahīyati, vibhavaṃ nābhinandati;</gatha2>
    <gatha3 line="484">Sabbaso taṇhānaṃ khayā, asesavirāganirodho nibbāna’’nti;</gatha3>
    <gathalast line="485">Ayaṃ nibbedho.</gathalast>
    <gatha1 line="486">‘‘Tassa nibbutassa bhikkhuno, anupādā punabbhavo na hoti;</gatha1>
    <gathalast line="487">Abhibhūto māro vijitasaṅgāmo, upaccagā sabbabhavāni tādī’’ti.</gathalast>
    <paragraph line="488">Ayaṃ asekkho. Idaṃ saṃkilesabhāgiyañca nibbedhabhāgiyañca asekkhabhāgiyañca suttaṃ.</paragraph>
    <paragraph line="489">‘‘Cattārome, bhikkhave <note>passa a. ni. 4.5</note>, puggalā. Katame cattāro? Anusotagāmī paṭisotagāmī ṭhitatto tiṇṇo pāraṅgato thale tiṭṭhati brāhmaṇo’’ti. Tattha yoyaṃ puggalo anusotagāmī, ayaṃ puggalo saṃkilesabhāgiyo. Tattha yoyaṃ puggalo paṭisotagāmī yo ca ṭhitatto, ime dve puggalā <pageBreak edition="V" number="0.0135" /> nibbedhabhāgiyā. Tattha <pageBreak edition="P" number="0.0158" /> yoyaṃ puggalo tiṇṇo pāraṅgato thale tiṭṭhati brāhmaṇo, ayaṃ asekkho. Idaṃ saṃkilesabhāgiyañca nibbedhabhāgiyañca asekkhabhāgiyañca suttaṃ.</paragraph>
    <paragraph line="490" number="110"> Tattha katamaṃ saṃkilesabhāgiyañca vāsanābhāgiyañca nibbedhabhāgiyañca suttaṃ?</paragraph>
    <paragraph line="491">Chaḷābhijātiko atthi puggalo kaṇho kaṇhābhijātiko kaṇhaṃ dhammaṃ abhijāyati, atthi puggalo kaṇho kaṇhābhijātiko sukkaṃ dhammaṃ abhijāyati, atthi puggalo kaṇho kaṇhābhijātiko akaṇhaṃ asukkaṃ <alternatives line="714" extra="" separator="false"><alternative source-abbr="vri" source="vipassana research institut">akaṇhaasukkavipākaṃ accantadiṭṭhaṃ</alternative><alternative source-abbr="sī." source="sri lanka">antaṃ niṭṭhaṃ</alternative></alternatives>  nibbānaṃ ārādheti, atthi <pageBreak edition="M" number="0.0137" /> puggalo sukko sukkābhijātiko kaṇhaṃ dhammaṃ abhijāyati, atthi puggalo sukko sukkābhijātiko sukkaṃ dhammaṃ abhijāyati, atthi puggalo sukko sukkābhijātiko akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti.</paragraph>
    <paragraph line="492">Tattha yo ca puggalo kaṇho kaṇhābhijātiko kaṇhaṃ dhammaṃ abhijāyati, yo ca puggalo sukko sukkābhijātiko kaṇhaṃ dhammaṃ abhijāyati, ime dve puggalā saṃkilesabhāgiyā.</paragraph>
    <paragraph line="493">Tattha yo ca puggalo kaṇho kaṇhābhijātiko sukkaṃ dhammaṃ abhijāyati, yo ca puggalo sukko sukkābhijātiko sukkaṃ dhammaṃ abhijāyati, ime dve puggalā vāsanābhāgiyā.</paragraph>
    <paragraph line="494">Tattha yo ca puggalo kaṇho kaṇhābhijātiko akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti, yo ca puggalo sukko sukkābhijātiko akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti, ime dve puggalā nibbedhabhāgiyā, idaṃ saṃkilesabhāgiyañca vāsanābhāgiyañca nibbedhabhāgiyañca suttaṃ.</paragraph>
    <paragraph line="495">‘‘Cattārimāni, bhikkhave <note>passa a. ni. 4.232-233</note>, kammāni. Katamāni cattāri? Atthi <pageBreak edition="P" number="0.0159" /> kammaṃ kaṇhaṃ kaṇhavipākaṃ, atthi kammaṃ sukkaṃ sukkavipākaṃ, atthi kammaṃ kaṇhasukkaṃ kaṇhasukkavipākaṃ, atthi kammaṃ akaṇhaṃ asukkaṃ akaṇhaasukkavipākaṃ kammuttamaṃ kammaseṭṭhaṃ kammakkhayāya saṃvattati’’.</paragraph>
    <paragraph line="496">Tattha <pageBreak edition="V" number="0.0136" /> yañca kammaṃ kaṇhaṃ kaṇhavipākaṃ, yañca kammaṃ kaṇhasukkaṃ kaṇhasukkavipākaṃ, ayaṃ saṃkileso. Yañca kammaṃ sukkaṃ sukkavipākaṃ, ayaṃ vāsanā. Yañca kammaṃ akaṇhaṃ asukkaṃ akaṇhaasukkavipākaṃ kammuttamaṃ kammaseṭṭhaṃ kammakkhayāya saṃvattati, ayaṃ nibbedho. Idaṃ saṃkilesabhāgiyañca vāsanābhāgiyañca nibbedhabhāgiyañca suttaṃ.</paragraph>
    <paragraph line="497" number="111"> Tattha katamaṃ vāsanābhāgiyañca, nibbedhabhāgiyañca suttaṃ?</paragraph>
    <gatha1 line="498">‘‘Laddhāna mānusattaṃ dve, kiccaṃ akiccameva ca;</gatha1>
    <gathalast line="499">Sukiccaṃ ceva puññāni, saṃyojanavippahānaṃ vā’’ti.</gathalast>
    <paragraph line="500">‘‘Sukiccaṃ <pageBreak edition="M" number="0.0138" /> ceva puññānī’’ti vāsanā. ‘‘Saṃyojanavippahānaṃ vā’’ti nibbedho.</paragraph>
    <gatha1 line="501">‘‘Puññāni karitvāna, saggā saggaṃ vajanti katapuññā;</gatha1>
    <gathalast line="502">Saṃyojanappahānā, jarāmaraṇā vippamuccantī’’ti.</gathalast>
    <paragraph line="503">‘‘Puññāni karitvāna, saggā saggaṃ vajanti katapuññā’’ti vāsanā. ‘‘Saṃyojanappahānā jarāmaraṇā vippamuccantī’’ti nibbedho. Idaṃ vāsanābhāgiyañca nibbedhabhāgiyañca suttaṃ.</paragraph>
    <paragraph line="504">‘‘Dvemāni, bhikkhave, padhānāni <note>passa a. ni. 2.2</note>. Katamāni dve? Yo ca agārasmā anagāriyaṃ pabbajitesu cīvarapiṇḍapātasenāsanagilānapaccayabhesajjaparikkhāraṃ pariccajati, yo ca agārasmā anagāriyaṃ pabbajitesu sabbūpadhipaṭinissaggo taṇhakkhayo virāgo nirodho nibbāna’’nti. Tattha <pageBreak edition="P" number="0.0160" /> yo agārasmā anagāriyaṃ pabbajitesu cīvarapiṇḍapātasenāsanagilānapaccayabhesajjaparikkhāraṃ pariccajati, ayaṃ vāsanā.</paragraph>
    <paragraph line="505">Yo agārasmā anagāriyaṃ pabbajitesu sabbūpadhipaṭinissaggo taṇhakkhayo virāgo nirodho nibbānaṃ, ayaṃ nibbedho. Idaṃ vāsanābhāgiyañca nibbedhabhāgiyañca suttaṃ.</paragraph>
    <paragraph line="506">Tattha taṇhāsaṃkilesabhāgiyaṃ suttaṃ taṇhāpakkheneva niddisitabbaṃ tīhi taṇhāhi – kāmataṇhāya bhavataṇhāya vibhavataṇhāya. Yena yena vā pana vatthunā ajjhositā, tena teneva niddisitabbaṃ, tassā vitthāro chattiṃsataṇhājāliniyāvicaritāni.</paragraph>
    <paragraph line="507">Tattha <pageBreak edition="V" number="0.0137" /> diṭṭhisaṃkilesabhāgiyaṃ suttaṃ diṭṭhipakkheneva niddisitabbaṃ ucchedasassatena, yena yena vā pana vatthunā diṭṭhivasena abhinivisati ‘‘idameva saccaṃ moghamañña’’nti, tena teneva niddisitabbaṃ, tassā vitthāro dvāsaṭṭhidiṭṭhigatāni.</paragraph>
    <paragraph line="508">Tattha duccaritasaṃkilesabhāgiyaṃ suttaṃ cetanāya cetasikakammena niddisitabbaṃ tīhi duccaritehi – kāyaduccaritena vacīduccaritena manoduccaritena, tassa vitthāro dasaakusalakammapathā.</paragraph>
    <paragraph line="509">Tattha <pageBreak edition="M" number="0.0139" /> taṇhāvodānabhāgiyaṃ suttaṃ samathena niddisitabbaṃ, diṭṭhivodānabhāgiyaṃ suttaṃ vipassanā niddisitabbaṃ, duccaritavodānabhāgiyaṃ suttaṃ sucaritena niddisitabbaṃ. Tīṇi akusalamūlāni. Taṃ kissa hetu? Saṃsārassa nibbattiyā. Tathā nibbatte saṃsāre kāyaduccaritaṃ kāyasucaritaṃ vacīduccaritaṃ vacīsucaritaṃ manoduccaritaṃ manosucaritaṃ iminā asubhena kammavipākena idaṃ bālalakkhaṇaṃ nibbattatīti. Idaṃ <pageBreak edition="P" number="0.0161" /> saṃkilesabhāgiyaṃ suttaṃ.</paragraph>
    <paragraph line="510">Iminā subhena kammavipākena idaṃ mahāpurisalakkhaṇaṃ nibbattatīti. Idaṃ vāsanābhāgiyaṃ suttaṃ.</paragraph>
    <paragraph line="511">Tattha saṃkilesabhāgiyaṃ suttaṃ catūhi kilesabhūmīhi niddisitabbaṃ – anusayabhūmiyā pariyuṭṭhānabhūmiyā saṃyojanabhūmiyā upādānabhūmiyā. Sānusayassa pariyuṭṭhānaṃ jāyati, pariyuṭṭhito saṃyujjati, saṃyujjanto upādiyati, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti, evametassa kevalassa dukkhakkhandhassa samudayo hoti. Imāhi catūhi kilesabhūmīhi sabbe kilesā saṅgahaṃ samosaraṇaṃ gacchanti, idaṃ saṃkilesabhāgiyaṃ suttaṃ.</paragraph>
    <paragraph line="512">Vāsanābhāgiyaṃ suttaṃ tīhi sucaritehi niddisitabbaṃ, nibbedhabhāgiyaṃ suttaṃ catūhi saccehi niddisitabbaṃ, asekkhabhāgiyaṃ suttaṃ tīhi dhammehi niddisitabbaṃ – buddhadhammehi paccekabuddhadhammehi sāvakabhūmiyā. Jhāyivisaye niddisitabbanti.</paragraph>
    <paragraph line="513" number="112"> Tattha katame aṭṭhārasa mūlapadā? Lokiyaṃ lokuttaraṃ lokiyañca lokuttarañca, sattādhiṭṭhānaṃ dhammādhiṭṭhānaṃ sattādhiṭṭhānañca dhammādhiṭṭhānañca, ñāṇaṃ ñeyyaṃ ñāṇañca ñeyyañca, dassanaṃ <pageBreak edition="V" number="0.0138" /> bhāvanā dassanañca bhāvanā ca, sakavacanaṃ paravacanaṃ sakavacanañca paravacanañca, visajjanīyaṃ avisajjanīyaṃ visajjanīyañca avisajjanīyañca, kammaṃ vipāko kammañca vipāko ca, kusalaṃ akusalaṃ kusalañca akusalañca, anuññātaṃ paṭikkhittaṃ anuññātañca paṭikkhittañca, thavo cāti.</paragraph>
    <paragraph line="514">Tattha <pageBreak edition="M" number="0.0140" /> katamaṃ lokiyaṃ?</paragraph>
    <gatha1 line="515">‘‘Na hi pāpaṃ kataṃ kammaṃ, sajjukhīraṃva muccati;</gatha1>
    <gathalast line="516"><alternatives line="728" extra=" passa dha. pa. 71" separator="false"><alternative source-abbr="vri" source="vipassana research institut">Ḍahantaṃ</alternative><alternative source-abbr="sī." source="sri lanka">dahantaṃ</alternative><alternative source-abbr="ka." source="cambodian">dahantaṃ</alternative></alternatives>  bālamanveti, <alternatives line="736" extra="" separator="false"><alternative source-abbr="vri" source="vipassana research institut">bhasmacchannova</alternative><alternative source-abbr="ka." source="cambodian">bhasmāchannova</alternative></alternatives>  pāvakoti.</gathalast>
    <centered line="517">Idaṃ <pageBreak edition="P" number="0.0162" /> lokiyaṃ.</centered>
    <paragraph line="518">‘‘Cattārimāni, bhikkhave, agatigamanāni sabbaṃ…pe… nihīyate tassa yaso kāḷapakkheva candimā’’ti. Idaṃ lokiyaṃ.</paragraph>
    <paragraph line="519">‘‘Aṭṭhime, bhikkhave, lokadhammā <note>passa a. ni. 8.6</note>. Katame aṭṭha? Lābho alābho, yaso ayaso, nindā pasaṃsā, sukhaṃ dukkhaṃ. Ime kho, bhikkhave, aṭṭha lokadhammā’’ti. Idaṃ lokiyaṃ.</paragraph>
    <paragraph line="520">Tattha katamaṃ lokuttaraṃ?</paragraph>
    <gatha1 line="521">‘‘Yassindriyāni <alternatives line="747" extra=" passa dha. pa. 94" separator="false"><alternative source-abbr="vri" source="vipassana research institut">samathaṅgatāni</alternative><alternative source-abbr="sī." source="sri lanka">samathaṃ gatāni</alternative></alternatives> ; Assā yathā sārathinā sudantā;</gatha1>
    <gathalast line="522">Pahīnamānassa anāsavassa, devāpi tassa pihayanti tādino’’ti.</gathalast>
    <centered line="523">Idaṃ lokuttaraṃ.</centered>
    <paragraph line="524">‘‘Pañcimāni, bhikkhave, indriyāni lokuttarāni. Katamāni pañca? Saddhindriyaṃ vīriyindriyaṃ satindriyaṃ samādhindriyaṃ paññindriyaṃ. Imāni kho, bhikkhave, pañcindriyāni lokuttarānī’’ti. Idaṃ lokuttaraṃ.</paragraph>
    <paragraph line="525">Tattha katamaṃ lokiyañca lokuttarañca?</paragraph>
    <paragraph line="526">‘‘Laddhāna mānusattaṃ dve, kiccaṃ akiccameva cā’’ti dve gāthā. Yaṃ iha ‘‘sukiccaṃ ceva <pageBreak edition="V" number="0.0139" /> puññānī’’ti ca ‘‘puññāni karitvāna, saggā saggaṃ vajanti katapuññā’’ti ca. Idaṃ lokiyaṃ.</paragraph>
    <paragraph line="527">Yaṃ iha ‘‘saṃyojanavippahānaṃ vā’’ti ca ‘‘saṃyojanappahānā, jarāmaraṇā vippamuccantī’’ti ca, idaṃ lokuttaraṃ. Idaṃ lokiyañca lokuttarañca.</paragraph>
    <paragraph line="528">‘‘Viññāṇe <pageBreak edition="P" number="0.0163" /><pageBreak edition="M" number="0.0141" /> ce, bhikkhave, āhāre sati nāmarūpassa avakkanti hoti, nāmarūpassa avakkantiyā sati punabbhavo hoti, punabbhave sati jāti hoti, jātiyā sati jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti. Seyyathāpi, bhikkhave <note>passa saṃ. ni. 2.55</note>, mahārukkho, tassa yāni ceva mūlāni adhogamāni yāni ca tiriyaṃ gamāni, sabbāni tāni uddhaṃ ojaṃ abhiharanti. Evaṃ hi so, bhikkhave, mahārukkho tadāhāro tadupādāno ciraṃ dīghamaddhānaṃ tiṭṭheyya. Evameva kho, bhikkhave, viññāṇe āhāre sati nāmarūpassa avakkanti hoti sabbaṃ…pe… evametassa kevalassa dukkhakkhandhassa samudayo hotī’’ti. Idaṃ lokiyaṃ.</paragraph>
    <paragraph line="529">‘‘Viññāṇe ce, bhikkhave, āhāre asati nāmarūpassa avakkanti na hoti, nāmarūpassa avakkantiyā asati punabbhavo na hoti, punabbhave asati jāti na hoti, jātiyā asati jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti. Seyyathāpi, bhikkhave, mahārukkho atha puriso āgaccheyya <alternatives line="758" extra="" separator="false"><alternative source-abbr="vri" source="vipassana research institut">kuddālapiṭakaṃ</alternative><alternative source-abbr="ka." source="cambodian">kudālapiṭakaṃ</alternative></alternatives>  ādāya, so taṃ rukkhaṃ mūle chindeyya, <alternatives line="766" extra="" separator="false"><alternative source-abbr="vri" source="vipassana research institut">mūle</alternative><alternative source-abbr="saṃ. ni. 2.55" source="saṃ. ni. 2.55">mūlaṃ</alternative></alternatives>  chetvā palikhaṇeyya, palikhaṇitvā mūlāni uddhareyya antamaso usīranāḷimattānipi. So taṃ rukkhaṃ khaṇḍākhaṇḍikaṃ chindeyya, khaṇḍākhaṇḍikaṃ <alternatives line="774" extra="" separator="false"><alternative source-abbr="vri" source="vipassana research institut">chinditvā</alternative><alternative source-abbr="sī." source="sri lanka">chitvā</alternative><alternative source-abbr="ka." source="cambodian">chitvā</alternative></alternatives>  phāleyya, phāletvā sakalikaṃ sakalikaṃ kareyya, sakalikaṃ sakalikaṃ karitvā vātātape visoseyya, vātātape visosetvā agginā ḍaheyya, agginā ḍahetvā masiṃ kareyya, masiṃ karitvā mahāvāte vā ophuneyya, nadiyā vā sīghasotāya pavāheyya, evaṃ hi so, bhikkhave, mahārukkho ucchinnamūlo assa tālāvatthukato <alternatives line="782" extra="" separator="false"><alternative source-abbr="vri" source="vipassana research institut">anabhāvaṃkato</alternative><alternative source-abbr="sī." source="sri lanka">anabhāvaṃgato</alternative></alternatives>  āyatiṃ anuppādadhammo. Evameva kho, bhikkhave, viññāṇe āhāre asati nāmarūpassa <pageBreak edition="P" number="0.0164" /> avakkanti na hoti, nāmarūpassa avakkantiyā asati sabbaṃ…pe… evametassa kevalassa dukkhakkhandhassa nirodho hotī’’ti. Idaṃ lokuttaraṃ. Idaṃ lokiyañca lokuttarañca.</paragraph>
    <paragraph line="530" number="113"> Tattha <pageBreak edition="V" number="0.0140" /><pageBreak edition="M" number="0.0142" /> katamaṃ sattādhiṭṭhānaṃ?</paragraph>
    <gatha1 line="531">‘‘Sabbā disā anuparigamma cetasā, nevajjhagā piyataramattanā kvaci;</gatha1>
    <gathalast line="532">Evaṃ piyo puthu attā paresaṃ, tasmā na hiṃse <alternatives line="790" extra=" saṃ. ni. 1.119; udā. 41 passitabbaṃ" separator="false"><alternative source-abbr="vri" source="vipassana research institut">paramattakāmo’’ti</alternative><alternative source-abbr="sī." source="sri lanka">paraṃ attakāmo’’ti</alternative></alternatives> .</gathalast>
    <centered line="533">Idaṃ sattādhiṭṭhānaṃ.</centered>
    <gatha1 line="534">‘‘Ye keci bhūtā bhavissanti ye vāpi <note>ca (sī. ka.) passa udā. 42</note>, sabbe gamissanti pahāya dehaṃ;</gatha1>
    <gathalast line="535">Taṃ sabbajāniṃ kusalo viditvā, <alternatives line="805" extra=" passa udā. 42" separator="false"><alternative source-abbr="vri" source="vipassana research institut">ātāpiyo</alternative><alternative source-abbr="sī." source="sri lanka">ātāpī so</alternative><alternative source-abbr="ka." source="cambodian">ātāpī so</alternative></alternatives>  brahmacariyaṃ careyyā’’ti.</gathalast>
    <centered line="536">Idaṃ sattādhiṭṭhānaṃ.</centered>
    <paragraph line="537">‘‘Sattahi, bhikkhave, aṅgehi samannāgataṃ kalyāṇamittaṃ api viveciyamānena paṇāmiyamānena <alternatives line="813" extra="" separator="false"><alternative source-abbr="vri" source="vipassana research institut">gale pisanamajjamānena</alternative><alternative source-abbr="sī." source="sri lanka">galepi pamajjamānena</alternative></alternatives>  yāvajīvaṃ na vijahitabbaṃ. Katamehi sattahi? Piyo <alternatives line="821" extra=" passa a. ni. 7.37" separator="false"><alternative source-abbr="vri" source="vipassana research institut">ca hoti manāpo ca garu ca bhāvanīyo ca vattā ca vacanakkhamo ca gambhīrañca kathaṃ kattā hoti, no ca aṭṭhāne</alternative><alternative source-abbr="sī." source="sri lanka">na ca aṭṭhāne</alternative><alternative source-abbr="ka." source="cambodian">na ca aṭṭhāne</alternative></alternatives>  niyojeti. Imehi kho, bhikkhave, sattahi…pe… na vijahitabbaṃ. Idamavoca bhagavā, idaṃ vatvāna sugato. Athāparaṃ etadavoca satthā –</paragraph>
    <gatha1 line="538">‘‘Piyo garu bhāvanīyo, vattā ca vacanakkhamo;</gatha1>
    <gatha2 line="539">Gambhīrañca kathaṃ kattā, na caṭṭhāne niyojako;</gatha2>
    <gathalast line="540">Taṃ mittaṃ mittakāmena, yāvajīvampi seviya’’nti.</gathalast>
    <centered line="541">Idaṃ sattādhiṭṭhānaṃ.</centered>
    <paragraph line="542">Tattha <pageBreak edition="P" number="0.0165" /> katamaṃ dhammādhiṭṭhānaṃ?</paragraph>
    <gatha1 line="543">‘‘Yañca kāmasukhaṃ loke, yañcidaṃ diviyaṃ sukhaṃ;</gatha1>
    <gathalast line="544"><alternatives line="829" extra=" passa udā. 12" separator="false"><alternative source-abbr="vri" source="vipassana research institut">Taṇhakkhayasukhassete</alternative><alternative source-abbr="sī." source="sri lanka">taṇhakkhayā sukhassete</alternative></alternatives> , kalaṃ nāgghanti soḷasi’’nti.</gathalast>
    <centered line="545">Idaṃ dhammādhiṭṭhānaṃ.</centered>
    <gatha1 line="546">‘‘Susukhaṃ <pageBreak edition="M" number="0.0143" /><note>passa theragā. 227</note> vata nibbānaṃ, sammāsambuddhadesitaṃ;</gatha1>
    <gathalast line="547">Asokaṃ virajaṃ khemaṃ, yattha dukkhaṃ nirujjhatī’’ti.</gathalast>
    <centered line="548">Idaṃ dhammādhiṭṭhānaṃ.</centered>
    <paragraph line="549">Tattha <pageBreak edition="V" number="0.0141" /> katamaṃ sattādhiṭṭhānañca dhammādhiṭṭhānañca</paragraph>
    <gatha1 line="550">‘‘Mātaraṃ pitaraṃ hantvā, rājāno dve ca khattiye;</gatha1>
    <gathalast line="551">Raṭṭhaṃ sānucaraṃ hantvā’’ti idaṃ dhammādhiṭṭhānaṃ.</gathalast>
    <gatha1 line="552">‘‘Anīgho yāti brāhmaṇo’’ti; Idaṃ sattādhiṭṭhānaṃ;</gatha1>
    <gathalast line="553">Idaṃ sattādhiṭṭhānañca dhammādhiṭṭhānañca.</gathalast>
    <paragraph line="554">‘‘Cattārome, bhikkhave, iddhipādā <note>passa iddhipādasaṃyutte</note>. Katame cattāro? Chandasamādhipadhānasaṅkhārasamannāgato iddhipādo, vīriya…pe… citta. Vīmaṃsāsamādhipadhānasaṅkhārasamannāgato iddhipādo’’ti. Idaṃ dhammādhiṭṭhānaṃ.</paragraph>
    <paragraph line="555">So kāyepi cittaṃ samodahati, cittepi kāyaṃ samodahati, kāye sukhasaññañca lahusaññañca okkamitvā upasampajja viharati. Idaṃ sattādhiṭṭhānaṃ, idaṃ sattādhiṭṭhānañca dhammādhiṭṭhānañca.</paragraph>
    <paragraph line="556" number="114"> Tattha katamaṃ ñāṇaṃ?</paragraph>
    <gatha1 line="557">‘‘Yaṃ taṃ lokuttaraṃ ñāṇaṃ, sabbaññū yena vuccati;</gatha1>
    <gathalast line="558">Na tassa parihānatthi, sabbakāle pavattatī’’ti.</gathalast>
    <centered line="559">Idaṃ ñāṇaṃ.</centered>
    <gatha1 line="560">‘‘Paññā <pageBreak edition="P" number="0.0166" /> hi seṭṭhā lokasmiṃ, yāyaṃ <alternatives line="843" extra="" separator="false"><alternative source-abbr="vri" source="vipassana research institut">nibbānagāminī</alternative><alternative source-abbr="itivu. 41" source="itivu. 41">nibbedhagāminī</alternative></alternatives> ;</gatha1>
    <gathalast line="561">Yāya sammā pajānāti, jātimaraṇasaṅkhaya’’nti.</gathalast>
    <centered line="562">Idaṃ ñāṇaṃ.</centered>
    <paragraph line="563">Tattha katamaṃ ñeyyaṃ?</paragraph>
    <gatha1 line="564">‘‘Kittayissāmi <pageBreak edition="V" number="0.0142" /> te <note>vo (sī. ka.) passa su. ni. 1072</note> santiṃ, [dhotakāti bhagavā,]</gatha1>
    <gatha2 line="565">Diṭṭhe dhamme anītihaṃ;</gatha2>
    <gathalast line="566">Yaṃ viditvā sato caraṃ, tare loke visattikaṃ.</gathalast>
    <gatha1 line="567">‘‘Tañcāhaṃ <pageBreak edition="M" number="0.0144" /> abhinandāmi, mahesi santimuttamaṃ;</gatha1>
    <gathalast line="568">Yaṃ viditvā sato caraṃ, tare loke visattikaṃ.</gathalast>
    <gatha1 line="569">‘‘Yaṃ kiñci sampajānāsi, [dhotakāti bhagavā]</gatha1>
    <gatha2 line="570">Uddhaṃ adho tiriyañcāpi majjhe;</gatha2>
    <gatha3 line="571">Etaṃ viditvā saṅgoti loke,</gatha3>
    <gathalast line="572">Bhavābhavāya mākāsi taṇha’’nti.</gathalast>
    <centered line="573">Idaṃ ñeyyaṃ.</centered>
    <paragraph line="574">‘‘Catunnaṃ, bhikkhave, ariyasaccānaṃ ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca…pe… tayidaṃ, bhikkhave, dukkhaṃ ariyasaccaṃ anubuddhaṃ paṭividdhaṃ, <alternatives line="858" extra=" passa dī. ni. 2.155" separator="false"><alternative source-abbr="vri" source="vipassana research institut">dukkhasamudayaṃ</alternative><alternative source-abbr="sī." source="sri lanka">dukkhasamudayo</alternative><alternative source-abbr="ka." source="cambodian">dukkhasamudayo</alternative></alternatives>  ariyasaccaṃ anubuddhaṃ paṭividdhaṃ, <alternatives line="866" extra="" separator="false"><alternative source-abbr="vri" source="vipassana research institut">dukkhanirodhaṃ</alternative><alternative source-abbr="sī." source="sri lanka">dukkhanirodho</alternative><alternative source-abbr="ka." source="cambodian">dukkhanirodho</alternative></alternatives>  ariyasaccaṃ anubuddhaṃ paṭividdhaṃ, dukkhanirodhagāminī paṭipadā ariyasaccaṃ anubuddhaṃ paṭividdhaṃ. Ucchinnā bhavataṇhā, khīṇā bhavanetti, natthi dāni punabbhavo’’ti. Idamavoca bhagavā, idaṃ vatvāna sugato, athāparaṃ etadavoca satthā –</paragraph>
    <gatha1 line="575">‘‘Catunnaṃ ariyasaccānaṃ, yathābhūtaṃ adassanā;</gatha1>
    <gathalast line="576"><alternatives line="874" extra="" separator="false"><alternative source-abbr="vri" source="vipassana research institut">Saṃsitaṃ</alternative><alternative source-abbr="sī." source="sri lanka">saṃsaritaṃ</alternative></alternatives>  dīghamaddhānaṃ, tāsu tāsveva jātisu.</gathalast>
    <gatha1 line="577">‘‘Tāni etāni diṭṭhāni, bhavanetti samūhatā;</gatha1>
    <gathalast line="578">Ucchinnaṃ mūlaṃ dukkhassa, natthi dāni punabbhavo’’ti.</gathalast>
    <centered line="579">Idaṃ <pageBreak edition="P" number="0.0167" /> ñeyyaṃ.</centered>
    <paragraph line="580">Tattha katamaṃ ñāṇañca ñeyyañca? Rūpaṃ aniccaṃ, vedanā aniccā, saññā aniccā, saṅkhārā aniccā, viññāṇaṃ aniccanti. Idaṃ ñeyyaṃ.</paragraph>
    <paragraph line="581">Evaṃ <pageBreak edition="V" number="0.0143" /> jānaṃ evaṃ passaṃ ariyasāvako ‘‘rūpaṃ anicca’’nti passati, ‘‘vedanā aniccā’’ti passati, ‘‘saññaṃ…pe… saṅkhāre…pe… viññāṇaṃ anicca’’nti passatīti. Idaṃ ñāṇaṃ.</paragraph>
    <paragraph line="582">So parimuccati rūpena, parimuccati vedanāya, parimuccati saññāya, parimuccati saṅkhārehi, parimuccati viññāṇamhā, parimuccati dukkhasmāti vadāmīti. Idaṃ ñāṇañca ñeyyañca.</paragraph>
    <paragraph line="583">‘‘Sabbe <pageBreak edition="M" number="0.0145" /> saṅkhārā aniccā’’ti idaṃ ñeyyaṃ. ‘‘Yadā paññāya passatī’’ti idaṃ ñāṇaṃ. ‘‘Atha nibbindati dukkhe esa maggo visuddhiyā’’ti idaṃ ñāṇañca ñeyyañca.</paragraph>
    <paragraph line="584">‘‘Sabbe saṅkhārā dukkhā’’ti idaṃ ñeyyaṃ. ‘‘Yadā paññāya passatī’’ti idaṃ ñāṇaṃ. ‘‘Atha nibbindati dukkhe esa maggo visuddhiyā’’ti idaṃ ñāṇañca ñeyyañca.</paragraph>
    <paragraph line="585">‘‘Sabbe dhammā anattā’’ti idaṃ ñeyyaṃ. ‘‘Yadā paññāya passatī’’ti idaṃ ñāṇaṃ. ‘‘Atha nibbindati dukkhe esa maggo visuddhiyā’’ti idaṃ ñāṇañca ñeyyañca.</paragraph>
    <paragraph line="586">‘‘Ye <pageBreak edition="P" number="0.0168" /> hi keci, soṇa <note>passa saṃ. ni. 3.49</note>, samaṇā vā brāhmaṇā vā aniccena rūpena dukkhena vipariṇāmadhammena ‘seyyohamasmī’ti vā samanupassanti, ‘sadisohamasmī’ti vā samanupassanti, ‘hīnohamasmī’ti vā samanupassanti. Kimaññatra yathābhūtassa adassanā. Aniccāya vedanāya…pe… aniccāya saññāya…pe… aniccehi saṅkhārehi…pe… aniccena viññāṇena dukkhena vipariṇāmadhammena ‘seyyohamasmī’ti vā samanupassanti, ‘sadisohamasmī’ti vā samanupassanti, ‘hīnohamasmī’ti vā samanupassanti, kimaññatra yathābhūtassa adassanā’’ti. Idaṃ ñeyyaṃ.</paragraph>
    <paragraph line="587">‘‘Ye ca kho keci, soṇa, samaṇā vā brāhmaṇā vā aniccena rūpena dukkhena vipariṇāmadhammena ‘seyyohamasmī’tipi na samanupassanti, ‘sadisohamasmī’tipi na samanupassanti, ‘hīnohamasmī’tipi na samanupassanti, kimaññatra yathābhūtassa dassanā. Aniccāya vedanāya…pe… aniccāya saññāya…pe… aniccehi saṅkhārehi…pe… aniccena viññāṇena dukkhena vipariṇāmadhammena ‘seyyohamasmī’tipi na samanupassanti, ‘sadisohamasmī’tipi <pageBreak edition="V" number="0.0144" /> na samanupassanti, ‘hīnohamasmī’tipi na samanupassanti, kimaññatra yathābhūtassa dassanāti. Idaṃ ñāṇaṃ.</paragraph>
    <centered line="588">Idaṃ ñāṇañca ñeyyañca.</centered>
    <paragraph line="589">Tattha katamaṃ dassanaṃ?</paragraph>
    <hangnum line="590" number="115"></hangnum>
    <paragraph line="591"> ‘‘Ye ariyasaccāni vibhāvayanti, gambhīrapaññena sudesitāni.</paragraph>
    <gathalast line="592">Kiñcāpi te honti bhusaṃ <alternatives line="885" extra=" passa khu. pā. 609" separator="false"><alternative source-abbr="vri" source="vipassana research institut">pamattā</alternative><alternative source-abbr="sī." source="sri lanka">bhusappamattā</alternative></alternatives> , na te bhavaṃ aṭṭhamamādiyantī’’ti.</gathalast>
    <centered line="593">Idaṃ dassanaṃ.</centered>
    <gatha1 line="594">‘‘Yathindakhīlo <pageBreak edition="M" number="0.0146" /> pathavissito siyā, catubbhi vātehi asampakampiyo;</gatha1>
    <gathalast line="595">Tathūpamaṃ <pageBreak edition="P" number="0.0169" /> sappurisaṃ vadāmi, yo ariyasaccāni avecca passatī’’ti.</gathalast>
    <centered line="596">Idaṃ dassanaṃ.</centered>
    <paragraph line="597">‘‘Catūhi, bhikkhave, sotāpattiyaṅgehi samannāgato ariyasāvako ākaṅkhamāno attanāva attānaṃ byākareyya ‘khīṇanirayomhi, khīṇatiracchānayoni, khīṇapettivisayo, khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo, <alternatives line="893" extra="" separator="false"><alternative source-abbr="vri" source="vipassana research institut">sattakkhattuparamaṃ</alternative><alternative source-abbr="sī." source="sri lanka">sattakkhattuparamo</alternative></alternatives>  deve ca manusse ca sandhāvitvā saṃsaritvā dukkhassantaṃ karissāmī’ti. Katamehi catūhi? Idha, bhikkhave, ariyasāvakassa tathāgate saddhā niviṭṭhā patiṭṭhitā virūḷhā mūlajātā asaṃhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṃ saha dhammena, dhamme kho pana niṭṭhaṃ gato hoti, svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi, yadidaṃ madanimmadano…pe… nirodho nibbānaṃ, saha dhammiyā kho panassa honti iṭṭhā kantā piyā manāpā gihī ceva pabbajitā ca. Ariyakantehi kho pana sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasaṭṭhehi aparāmaṭṭhehi samādhisaṃvattanikehi. Imehi kho, bhikkhave, catūhi sotāpattiyaṅgehi samannāgato ariyasāvako ākaṅkhamāno attanāva attānaṃ byākareyya ‘khīṇanirayomhi, khīṇatiracchānayoni, khīṇapettivisayo, khīṇāpāyaduggativinipāto, sotāpannohamasmi avinipātadhammo <pageBreak edition="V" number="0.0145" /> niyato sambodhiparāyaṇo, sattakkhattuparamaṃ deve ca manusse ca sandhāvitvā saṃsaritvā dukkhassantaṃ karissāmī’’’ti.</paragraph>
    <centered line="598">Idaṃ <pageBreak edition="P" number="0.0170" /> dassanaṃ.</centered>
    <paragraph line="599">Tattha <pageBreak edition="M" number="0.0147" /> katamā bhāvanā?</paragraph>
    <gatha1 line="600">‘‘Yassindriyāni <alternatives line="901" extra=" passa su. ni. 512" separator="false"><alternative source-abbr="vri" source="vipassana research institut">bhāvitāni</alternative><alternative source-abbr="sī." source="sri lanka">subhāvitāni</alternative><alternative source-abbr="ka." source="cambodian">subhāvitāni</alternative></alternatives> , ajjhattaṃ bahiddhā ca sabbaloke;</gatha1>
    <gathalast line="601">Nibbijjha imaṃ parañca lokaṃ, kālaṃ kaṅkhati bhāvito sadanto’’ti.</gathalast>
    <centered line="602">Ayaṃ bhāvanā.</centered>
    <paragraph line="603">‘‘Cattārimāni, bhikkhave, dhammapadāni <note>passa a. ni. 4.29</note>. Katamāni cattāri? Anabhijjhā dhammapadaṃ, abyāpādo dhammapadaṃ, sammāsati dhammapadaṃ, sammāsamādhi dhammapadaṃ, imāni kho, bhikkhave, cattāri dhammapadānī’’ti. Ayaṃ bhāvanā.</paragraph>
    <paragraph line="604">Tattha katamaṃ dassanañca bhāvanā ca? ‘‘Pañca chinde pañca jahe’’ti idaṃ dassanaṃ. ‘‘Pañca cuttari bhāvaye. Pañca saṅgātigo bhikkhu, oghatiṇṇoti vuccatī’’ti ayaṃ bhāvanā. Idaṃ dassanañca bhāvanā ca.</paragraph>
    <paragraph line="605">‘‘Tīṇimāni, bhikkhave, indriyāni <note>passa saṃ. ni. 5.493</note>. Katamāni tīṇi, anaññātaññassāmītindriyaṃ aññindriyaṃ aññātāvindriyaṃ. Katamañca, bhikkhave, anaññātaññassāmītindriyaṃ? Idha, bhikkhave, bhikkhu anabhisametassa dukkhassa ariyasaccassa abhisamayāya chandaṃ janeti vāyamati vīriyaṃ ārabhati cittaṃ paggaṇhāti padahati, anabhisametassa dukkhasamudayassa <pageBreak edition="P" number="0.0171" /> ariyasaccassa…pe… dukkhanirodhassa…pe… dukkhanirodhagāminiyā paṭipadāya ariyasaccassa abhisamayāya chandaṃ janeti vāyamati vīriyaṃ ārabhati cittaṃ paggaṇhāti padahati. Idaṃ, bhikkhave, anaññātaññassāmītindriya’’nti. Idaṃ dassanaṃ.</paragraph>
    <paragraph line="606">‘‘Katamañca, bhikkhave, aññindriyaṃ? Idha, bhikkhave, bhikkhu ‘idaṃ dukkha’nti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti…pe… ‘ayaṃ dukkhanirodhagāminī paṭipadā’ti yathābhūtaṃ pajānāti. Idaṃ, bhikkhave, aññindriyaṃ.</paragraph>
    <paragraph line="607">‘‘Katamañca <pageBreak edition="V" number="0.0146" />, bhikkhave, aññātāvindriyaṃ? Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati, khīṇā jāti, vusitaṃ brahmacariyaṃ, kataṃ karaṇīyaṃ <pageBreak edition="M" number="0.0148" /> nāparaṃ itthattāyāti pajānāti. Idaṃ, bhikkhave, aññātāvindriya’’nti. Ayaṃ bhāvanā.</paragraph>
    <paragraph line="608">Idaṃ dassanañca bhāvanā ca.</paragraph>
    <paragraph line="609" number="116"> Tattha katamaṃ sakavacanaṃ?</paragraph>
    <gatha1 line="610">‘‘Sabbapāpassa akaraṇaṃ, kusalassa upasampadā;</gatha1>
    <gathalast line="611">Sacittapariyodāpanaṃ, etaṃ buddhāna sāsana’’nti.</gathalast>
    <centered line="612">Idaṃ sakavacanaṃ.</centered>
    <paragraph line="613">‘‘Tīṇimāni, bhikkhave, bālassa bālalakkhaṇāni bālanimittāni bālāpadānāni, yehi bālaṃ bāloti pare sañjānanti. Katamāni tīṇi? Bālo, bhikkhave, duccintitacintī ca hoti, dubbhāsitabhāsī ca hoti, <alternatives line="915" extra=" ma. ni. 3.246; a. ni. 3.3 passitabbaṃ" separator="false"><alternative source-abbr="vri" source="vipassana research institut">dukkaṭakammakārī</alternative><alternative source-abbr="sī." source="sri lanka">dukkatakammakārī</alternative></alternatives>  ca hoti. Imāni kho, bhikkhave, tīṇi bālassa bālalakkhaṇāni bālanimittāni bālāpadānāni.</paragraph>
    <paragraph line="614">‘‘Tīṇimāni <pageBreak edition="P" number="0.0172" />, bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni, yehi paṇḍitaṃ paṇḍitoti pare sañjānanti. Katamāni tīṇi? Paṇḍito, bhikkhave, sucintitacintī ca hoti, subhāsitabhāsī ca hoti, sukatakammakārī ca hoti. Imāni kho, bhikkhave, tīṇi paṇḍitassa paṇḍitalakkhaṇāni paṇḍitanimittāni paṇḍitāpadānānī’’ti.</paragraph>
    <centered line="615">Idaṃ sakavacanaṃ.</centered>
    <paragraph line="616">Tattha katamaṃ paravacanaṃ?</paragraph>
    <gatha1 line="617">‘‘Pathavīsamo natthi vitthato, ninno pātālasamo na vijjati;</gatha1>
    <gathalast line="618">Merusamo natthi unnato, cakkavattisadiso natthi poriso’’ti.</gathalast>
    <centered line="619">Idaṃ paravacanaṃ.</centered>
    <paragraph line="620">‘‘‘Hotu <pageBreak edition="V" number="0.0147" />, devānaminda, subhāsitena jayoti. Hotu, vepacitti subhāsitena jayoti. Bhaṇa, vepacitti, gātha’nti. Atha kho, bhikkhave, vepacitti asurindo imaṃ gāthaṃ abhāsi –</paragraph>
    <gatha1 line="621">‘‘Bhiyyo <pageBreak edition="M" number="0.0149" /> bālā <alternatives line="923" extra=" passa saṃ. ni. 1.251" separator="false"><alternative source-abbr="vri" source="vipassana research institut">pabhijjeyyuṃ</alternative><alternative source-abbr="sī." source="sri lanka">pakujjheyyuṃ</alternative><alternative source-abbr="ka." source="cambodian">pakujjheyyuṃ</alternative></alternatives> , no cassa paṭisedhako;</gatha1>
    <gathalast line="622">Tasmā bhusena daṇḍena, dhīro bālaṃ nisedhaye’’ti.</gathalast>
    <paragraph line="623">‘‘Bhāsitāya kho pana, bhikkhave, vepacittinā asurindena gāthāya asurā anumodiṃsu, devā tuṇhī ahesuṃ. Atha kho, bhikkhave, vepacitti asurindo sakkaṃ devānamindaṃ etadavoca ‘bhaṇa, devānaminda, gātha’nti. Evaṃ vutte, bhikkhave, sakko devānamindo imaṃ gāthaṃ abhāsi –</paragraph>
    <gatha1 line="624">‘‘Etadeva ahaṃ maññe, bālassa paṭisedhanaṃ;</gatha1>
    <gathalast line="625">Paraṃ saṅkupitaṃ ñatvā, yo sato upasammatī’’ti.</gathalast>
    <paragraph line="626">‘‘Bhāsitāya kho pana, bhikkhave, sakkena devānamindena gāthāya devā anumodiṃsu, asurā tuṇhī ahesuṃ. Atha kho, bhikkhave, sakko devānamindo vepacittiṃ asurindaṃ etadavoca ‘bhaṇa, vepacitti, gātha’nti. Evaṃ vutte, bhikkhave, vepacitti asurindo imaṃ gāthaṃ abhāsi –</paragraph>
    <gatha1 line="627">‘‘Etadeva <pageBreak edition="P" number="0.0173" /> titikkhāya, vajjaṃ passāmi vāsava;</gatha1>
    <gatha2 line="628">Yadā naṃ <alternatives line="931" extra=" passa saṃ. ni. 1.251" separator="false"><alternative source-abbr="vri" source="vipassana research institut">maññati</alternative><alternative source-abbr="sī." source="sri lanka">maññatī</alternative></alternatives>  bālo, bhayā myāyaṃ titikkhati;</gatha2>
    <gathalast line="629">Ajjhāruhati dummedho, gova bhiyyo palāyina’’nti.</gathalast>
    <paragraph line="630">‘‘Bhāsitāya kho pana, bhikkhave, vepacittinā asurindena gāthāya asurā anumodiṃsu, devā tuṇhī ahesuṃ. Atha kho vepacitti asurindo sakkaṃ devānamindaṃ etadavoca ‘bhaṇa, devānaminda, gātha’nti. Evaṃ vutte, bhikkhave, sakko devānamindo imā gāthāyo abhāsi –</paragraph>
    <gatha1 line="631">‘‘Kāmaṃ maññatu vā mā vā, bhayā myāyaṃ titikkhati;</gatha1>
    <gathalast line="632">Sadatthaparamā atthā, khantā bhiyyo na vijjati.</gathalast>
    <gatha1 line="633">‘‘Yo <pageBreak edition="V" number="0.0148" /> have balavā santo, dubbalassa titikkhati;</gatha1>
    <gathalast line="634">Tamāhu paramaṃ khantiṃ, niccaṃ khamati dubbalo.</gathalast>
    <gatha1 line="635">‘‘Abalaṃ taṃ balaṃ āhu, yassa bālabalaṃ balaṃ;</gatha1>
    <gathalast line="636">Balassa dhammaguttassa, paṭivattā na vijjati.</gathalast>
    <gatha1 line="637">‘‘Tasseva tena pāpiyo, yo kuddhaṃ paṭikujjhati;</gatha1>
    <gathalast line="638">Kuddhaṃ appaṭikujjhanto, saṅgāmaṃ jeti dujjayaṃ.</gathalast>
    <gatha1 line="639">‘‘Ubhinnamatthaṃ <pageBreak edition="M" number="0.0150" /> carati, attano ca parassa ca;</gatha1>
    <gathalast line="640">Paraṃ saṅkupitaṃ ñatvā, yo sato upasammati.</gathalast>
    <gatha1 line="641">‘‘Ubhinnaṃ tikicchantānaṃ, attano ca parassa ca;</gatha1>
    <gathalast line="642">Janā maññanti bāloti, ye dhammassa akovidā’’ti.</gathalast>
    <paragraph line="643">‘‘Bhāsitāsu kho pana, bhikkhave, sakkena devānamindena gāthāsu devā anumodiṃsu, asurā tuṇhī ahesu’’nti. Idaṃ paravacanaṃ.</paragraph>
    <paragraph line="644" number="117"> Tattha katamaṃ sakavacanañca paravacanañca?</paragraph>
    <paragraph line="645">Yañca pattaṃ yañca pattabbaṃ ubhayametaṃ rajānukiṇṇaṃ āturassānusikkhato. Ye ca sikkhāsārā sīlaṃ vataṃ jīvitaṃ brahmacariyaṃ upaṭṭhānasārā, ayameko anto. Ye ca evaṃvādino evaṃdiṭṭhino ‘‘natthi kāmesu doso’’ti, ayaṃ dutiyo <pageBreak edition="P" number="0.0174" /> anto. Iccete ubho antā kaṭasivaḍḍhanā kaṭasiyo diṭṭhiṃ vaḍḍhenti. Ete ubho ante anabhiññāya olīyanti eke atidhāvanti eketi. Idaṃ paravacanaṃ.</paragraph>
    <paragraph line="646">Ye ca kho te ubho ante abhiññāya tatra ca na ahesuṃ, tena ca amaññiṃsu, vaṭṭaṃ tesaṃ natthi paññāpanāyāti. Idaṃ sakavacanaṃ. Ayaṃ udāno sakavacanañca paravacanañca.</paragraph>
    <paragraph line="647">Rājā <alternatives line="939" extra=" passa saṃ. ni. 1.113" separator="false"><alternative source-abbr="vri" source="vipassana research institut">pasenadi</alternative><alternative source-abbr="ka." source="cambodian">passenadi</alternative></alternatives>  kosalo bhagavantaṃ etadavoca – idha mayhaṃ, bhante, rahogatassa paṭisallīnassa <pageBreak edition="V" number="0.0149" /> evaṃ cetaso parivitakko udapādi ‘‘kesaṃ nu kho piyo attā, kesaṃ appiyo attā’’ti. Tassa mayhaṃ, bhante, etadahosi ‘‘ye ca kho keci kāyena duccaritaṃ caranti, vācāya duccaritaṃ caranti, manasā duccaritaṃ caranti, tesaṃ appiyo attā. Kiñcāpi te evaṃ vadeyyuṃ ‘piyo no attā’ti, atha kho tesaṃ appiyo attā. Taṃ kissa hetu? Yaṃ hi appiyo appiyassa kareyya, taṃ te attanāva attano karonti, tasmā tesaṃ appiyo attā. Ye ca kho keci kāyena sucaritaṃ caranti, vācāya sucaritaṃ caranti, manasā sucaritaṃ caranti, tesaṃ piyo attā. Kiñcāpi te evaṃ vadeyyuṃ ‘appiyo no attā’ti, atha kho tesaṃ piyo attā. Taṃ kissa hetu? Yaṃ hi piyo piyassa kareyya <pageBreak edition="M" number="0.0151" />. Taṃ te attanāva attano karonti. Tasmā tesaṃ piyo attā’’ti.</paragraph>
    <paragraph line="648">‘‘Evametaṃ, mahārāja, evametaṃ, mahārāja, ye hi keci, mahārāja, kāyena duccaritaṃ caranti, vācāya duccaritaṃ caranti, manasā duccaritaṃ caranti tasmā tesaṃ appiyo attā. Kiñcāpi te evaṃ vadeyyuṃ ‘piyo no attā’ti, atha kho tesaṃ appiyo attā. Taṃ kissa hetu? Yaṃ hi, mahārāja, appiyo appiyassa kareyya, taṃ te attanāva attano karonti, tasmā tesaṃ appiyo attā. Ye ca kho keci mahārāja kāyena sucaritaṃ caranti, vācāya sucaritaṃ caranti, manasā sucaritaṃ caranti, tesaṃ piyo attā. Kiñcāpi te evaṃ vadeyyuṃ ‘appiyo no attā’ti, atha kho tesaṃ piyo attā. Taṃ <pageBreak edition="P" number="0.0175" /> kissa hetu? Yaṃ hi, mahārāja, piyo piyassa kareyya, taṃ te attanāva attano karonti, tasmā tesaṃ piyo attāti. Idamavoca bhagavā…pe… satthā –</paragraph>
    <gatha1 line="649">‘‘Attānañce piyaṃ jaññā, na naṃ pāpena saṃyuje;</gatha1>
    <gathalast line="650">Na hi taṃ sulabhaṃ hoti, sukhaṃ dukkaṭakārinā.</gathalast>
    <gatha1 line="651">‘‘Antakenādhipannassa <note>maraṇenābhibhūtassa (ka.) passa saṃ. ni. 1.115</note>, jahato mānusaṃ bhavaṃ;</gatha1>
    <gatha2 line="652">Kiṃ hi tassa sakaṃ hoti, kiñca ādāya gacchati;</gatha2>
    <gathalast line="653">Kiñcassa anugaṃ hoti, chāyāva anapāyinī.</gathalast>
    <gatha1 line="654">‘‘Ubho puññañca pāpañca, yaṃ macco kurute idha;</gatha1>
    <gatha1 line="655">Tañhi tassa sakaṃ hoti, taṃva ādāya gacchati;</gatha1>
    <gathalast line="656">Taṃvassa anugaṃ hoti, chāyāva anapāyinī.</gathalast>
    <gatha1 line="657">‘‘Tasmā <pageBreak edition="V" number="0.0150" /> kareyya kalyāṇaṃ, nicayaṃ samparāyikaṃ;</gatha1>
    <gathalast line="658">Puññāni paralokasmiṃ, patiṭṭhā honti pāṇina’’nti.</gathalast>
    <paragraph line="659">Idaṃ suttaṃ paravacanaṃ. Anugīti sakavacanaṃ. Idaṃ sakavacanañca paravacanañca.</paragraph>
    <paragraph line="660" number="118"> Tattha katamaṃ visajjanīyaṃ?</paragraph>
    <paragraph line="661">Pañhe pucchite idaṃ abhiññeyyaṃ, idaṃ pariññeyyaṃ, idaṃ pahātabbaṃ, idaṃ bhāvetabbaṃ, idaṃ sacchikātabbaṃ, ime dhammā evaṃgahitā idaṃ phalaṃ nibbattayanti. Tesaṃ <pageBreak edition="M" number="0.0152" /> evaṃgahitānaṃ ayamattho iti idaṃ visajjanīyaṃ. ‘‘Uḷāro buddho bhagavā’’ti buddhauḷārataṃ dhammasvākkhātataṃ saṅghasuppaṭipattiñca ekaṃseneva niddise. ‘‘Sabbe saṅkhārā aniccā’’ti ‘‘sabbe saṅkhārā dukkhā’’ti ‘‘sabbe dhammā anattā’’ti ekaṃseneva niddise. Yaṃ vā panaññampi evaṃ jātiyaṃ. Idaṃ visajjanīyaṃ.</paragraph>
    <paragraph line="662">Tattha <pageBreak edition="P" number="0.0176" /> katamaṃ avisajjanīyaṃ?</paragraph>
    <gatha1 line="663">‘‘Ākaṅkhato te <alternatives line="954" extra="" separator="false"><alternative source-abbr="vri" source="vipassana research institut">naradammasārathi</alternative><alternative source-abbr="sī." source="sri lanka">naradammasārathī</alternative></alternatives> , devā manussā manasā vicintitaṃ;</gatha1>
    <gatha2 line="664">Sabbe na jaññā kasiṇāpi pāṇino, santaṃ samādhiṃ araṇaṃ nisevato;</gatha2>
    <gathalast line="665">Kintaṃ bhagavā ākaṅkhatī’’ti.</gathalast>
    <centered line="666">Idaṃ avisajjanīyaṃ.</centered>
    <paragraph line="667">Ettako bhagavā sīlakkhandhe samādhikkhandhe paññākkhandhe vimuttikkhandhe vimuttiñāṇadassanakkhandhe iriyāyaṃ pabhāve hitesitāyaṃ karuṇāyaṃ iddhiyanti. Idaṃ avisajjanīyaṃ.</paragraph>
    <paragraph line="668">‘‘Tathāgatassa, bhikkhave, arahato sammāsambuddhassa loke uppādā tiṇṇaṃ ratanānaṃ uppādo buddharatanassa dhammaratanassa saṅgharatanassa’’. Kiṃ pamāṇāni tīṇi ratanānīti? Idaṃ avisajjanīyaṃ.</paragraph>
    <paragraph line="669">Buddhavisayo avisajjanīyo. Puggalaparoparaññutā avisajjanīyā. ‘‘Pubbā, bhikkhave, koṭi <pageBreak edition="V" number="0.0151" /> na paññāyati avijjānīvaraṇānaṃ sattānaṃ taṇhāsaṃyojanānaṃ sakiṃ nirayaṃ sakiṃ tiracchānayoniṃ sakiṃ pettivisayaṃ sakiṃ asurayoniṃ sakiṃ deve sakiṃ manusse sandhāvitaṃ saṃsaritaṃ’’. Katamā pubbā koṭīti avisajjanīyaṃ. Na paññāyatīti sāvakānaṃ ñāṇavekallena. Duvidhā buddhānaṃ bhagavantānaṃ desanā attūpanāyikā ca parūpanāyikā ca. Na paññāyatīti parūpanāyikā. Natthi buddhānaṃ bhagavantānaṃ <alternatives line="962" extra="" separator="false"><alternative source-abbr="vri" source="vipassana research institut">avijānanāti</alternative><alternative source-abbr="sī." source="sri lanka">appajānanāti</alternative></alternatives>  attūpanāyikā. Yathā bhagavā kokālikaṃ bhikkhuṃ ārabbha aññataraṃ bhikkhuṃ evamāha –</paragraph>
    <paragraph line="670">‘‘Seyyathāpi <pageBreak edition="P" number="0.0177" /><pageBreak edition="M" number="0.0153" />, bhikkhu, vīsatikhāriko kosalako tilavāho…pe… na tveva eko abbudo nirayo. Seyyathāpi bhikkhu, vīsati abbudā nirayā, evameko nirabbudo <alternatives line="970" extra="" separator="false"><alternative source-abbr="vri" source="vipassana research institut">nirayo</alternative><alternative source-abbr="saṃ. ni. 1.181" source="saṃ. ni. 1.181">nirabbudanirayo</alternative></alternatives> . Seyyathāpi, bhikkhu, vīsati nirabbudā nirayā, evameko ababo nirayo. Seyyathāpi, bhikkhu, vīsati ababā nirayā, evameko aṭaṭo nirayo. Seyyathāpi, bhikkhu, vīsati aṭaṭā nirayā, evameko ahaho nirayo. Seyyathāpi, bhikkhu, vīsati ahahā nirayā, evameko kumudo nirayo. Seyyathāpi, bhikkhu, vīsati kumudā nirayā, evameko sogandhiko nirayo. Seyyathāpi, bhikkhu, vīsati sogandhikā nirayā, evameko uppalako <alternatives line="978" extra="" separator="false"><alternative source-abbr="vri" source="vipassana research institut">nirayo</alternative><alternative source-abbr="saṃ. ni. 1.181" source="saṃ. ni. 1.181">uppalanirayo</alternative></alternatives> . Seyyathāpi, bhikkhu, vīsati uppalakā nirayā, evameko puṇḍarīko nirayo. Seyyathāpi, bhikkhu, vīsati puṇḍarīkā nirayā, evameko padumo nirayo. Padume pana, bhikkhu, niraye kokāliko bhikkhu upapanno sāriputtamoggallānesu cittaṃ āghātetvā’’ti. Yaṃ vā pana kiñci bhagavā āha ‘‘ayaṃ appameyyo asaṅkhyeyo’’ti. Sabbaṃ taṃ avisajjanīyaṃ. Idaṃ avisajjanīyaṃ.</paragraph>
    <paragraph line="671" number="119"> Tattha katamaṃ visajjanīyañca avisajjanīyañca, yadā so upako ājīvako bhagavantaṃ āha ‘‘kuhiṃ, āvuso gotama, gamissasī’’ti. Bhagavā āha –</paragraph>
    <gatha1 line="672">‘‘Bārāṇasiṃ gamissāmi, ahaṃ taṃ amatadundubhiṃ;</gatha1>
    <gathalast line="673">Dhammacakkaṃ pavattetuṃ, loke appaṭivattiya’’nti.</gathalast>
    <paragraph line="674">Upako ājīvako āha ‘‘‘jino’ti kho āvuso, bho gotama, paṭijānāsī’’ti. Bhagavā āha –</paragraph>
    <gatha1 line="675">‘‘Mādisā <pageBreak edition="V" number="0.0152" /> <alternatives line="986" extra=" passa ma. ni. 2.341" separator="false"><alternative source-abbr="vri" source="vipassana research institut">ve jinā</alternative><alternative source-abbr="sī." source="sri lanka">jinā ve mādisā</alternative><alternative source-abbr="ka." source="cambodian">jinā ve mādisā</alternative></alternatives>  honti, ye pattā āsavakkhayaṃ;</gatha1>
    <gathalast line="676">Jitā me pāpakā dhammā, tasmāhaṃ upakā jino’’ti.</gathalast>
    <paragraph line="677">Kathaṃ jino kena jinoti visajjanīyaṃ. Katamo jinoti avisajjanīyaṃ. Katamo āsavakkhayo, rāgakkhayo dosakkhayo mohakkhayoti visajjanīyaṃ. Kittako āsavakkhayoti avisajjanīyaṃ. Idaṃ <pageBreak edition="P" number="0.0178" /> visajjanīyañca avisajjanīyañca.</paragraph>
    <paragraph line="678">Atthi <pageBreak edition="M" number="0.0154" /> tathāgatoti visajjanīyaṃ. Atthi rūpanti visajjanīyaṃ. Rūpaṃ tathāgatoti avisajjanīyaṃ. Rūpavā tathāgatoti avisajjanīyaṃ. Rūpe tathāgatoti avisajjanīyaṃ. Tathāgate rūpanti avisajjanīyaṃ. Evaṃ atthi vedanā…pe… saññā…pe… saṅkhārā…pe… atthi viññāṇanti visajjanīyaṃ. Viññāṇaṃ tathāgatoti avisajjanīyaṃ. Viññāṇavā tathāgatoti avisajjanīyaṃ. Viññāṇe tathāgatoti avisajjanīyaṃ. Tathāgate viññāṇanti avisajjanīyaṃ. Aññatra rūpena tathāgatoti avisajjanīyaṃ. Aññatra vedanāya…pe… saññāya…pe… saṅkhārehi…pe… viññāṇena tathāgatoti avisajjanīyaṃ. Ayaṃ so tathāgato arūpako…pe… avedanako…pe… asaññako…pe… asaṅkhārako…pe… aviññāṇakoti avisajjanīyaṃ. Idaṃ visajjanīyañca avisajjanīyañca.</paragraph>
    <paragraph line="679">Passati bhagavā dibbena cakkhunā visuddhena atikkantamānusakena satte cavamāne upapajjamāne evaṃ sabbaṃ…pe… yathākammūpage satte pajānātīti visajjanīyaṃ. Katame sattā, katamo tathāgatoti avisajjanīyaṃ. Idaṃ visajjanīyañca avisajjanīyañca.</paragraph>
    <paragraph line="680">Atthi tathāgatoti visajjanīyaṃ. Atthi tathāgato paraṃ maraṇāti avisajjanīyaṃ. Idaṃ visajjanīyañca avisajjanīyañca.</paragraph>
    <paragraph line="681" number="120"> Tattha katamaṃ kammaṃ?</paragraph>
    <gatha1 line="682">‘‘Antakenādhipannassa <pageBreak edition="V" number="0.0153" />, jahato mānusaṃ bhavaṃ;</gatha1>
    <gatha2 line="683">Kiṃ hi tassa sakaṃ hoti, kiñca ādāya gacchati;</gatha2>
    <gathalast line="684">Kiñcassa anugaṃ hoti, chāyāva anapāyinī.</gathalast>
    <gatha1 line="685">‘‘Ubho puññañca pāpañca, yaṃ macco kurute idha;</gatha1>
    <gatha2 line="686">Tañhi tassa sakaṃ hoti, <alternatives line="994" extra=" passa saṃ. ni. 1.115" separator="false"><alternative source-abbr="vri" source="vipassana research institut">taṃva</alternative><alternative source-abbr="sī." source="sri lanka">tañca</alternative><alternative source-abbr="ka." source="cambodian">tañca</alternative></alternatives>  ādāya gacchati;</gatha2>
    <gathalast line="687">Taṃvassa anugaṃ hoti, chāyāva anapāyinī’’ti.</gathalast>
    <centered line="688">Idaṃ kammaṃ.</centered>
    <paragraph line="689">‘‘Puna caparaṃ, bhikkhave, bālaṃ pīṭhasamārūḷhaṃ vā mañcasamārūḷhaṃ <pageBreak edition="P" number="0.0179" /> vā <alternatives line="1002" extra=" passa ma. ni. 3.248" separator="false"><alternative source-abbr="vri" source="vipassana research institut">chamāyaṃ</alternative><alternative source-abbr="sī." source="sri lanka">chamāya</alternative><alternative source-abbr="ka." source="cambodian">chamāya</alternative></alternatives>  vā semānaṃ yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni, tānissa tamhi samaye olambanti ajjholambanti <pageBreak edition="M" number="0.0155" /> abhippalambanti. Seyyathāpi, bhikkhave, mahataṃ pabbatakūṭānaṃ chāyā sāyanhasamayaṃ pathaviyaṃ olambanti ajjholambanti abhippalambanti. Evameva kho, bhikkhave, bālaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni, tānissa tamhi samaye olambanti ajjholambanti abhippalambanti. Tatra, bhikkhave, bālassa evaṃ hoti ‘akataṃ vata me kalyāṇaṃ, akataṃ kusalaṃ, akataṃ bhīruttāṇaṃ. Kataṃ pāpaṃ, kataṃ luddaṃ, kataṃ kibbisaṃ, yāvatā bho akatakalyāṇānaṃ akatakusalānaṃ akatabhīruttāṇānaṃ katapāpānaṃ kataluddānaṃ katakibbisānaṃ gati, taṃ gatiṃ pecca gacchāmī’ti, so socati kilamati paridevati urattāḷiṃ kandati sammohaṃ āpajjatī’’ti.</paragraph>
    <paragraph line="690">‘‘Puna caparaṃ, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni, tānissa tamhi samaye olambanti ajjholambanti abhippalambanti. Seyyathāpi, bhikkhave, mahataṃ pabbatakūṭānaṃ chāyā sāyanhasamayaṃ pathaviyaṃ olambanti ajjholambanti abhippalambanti. Evameva kho, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni, tānissa tamhi samaye olambanti ajjholambanti abhippalambanti. Tatra, bhikkhave, paṇḍitassa ‘evaṃ hoti akataṃ vata me pāpaṃ <pageBreak edition="V" number="0.0154" />, akataṃ luddaṃ, akataṃ kibbisaṃ. Kataṃ kalyāṇaṃ, kataṃ kusalaṃ, kataṃ bhīruttāṇaṃ, yāvatā bho akatapāpānaṃ <pageBreak edition="P" number="0.0180" /> akataluddānaṃ akatakibbisānaṃ katakalyāṇānaṃ katakusalānaṃ katabhīruttāṇānaṃ gati, taṃ gatiṃ pecca gacchāmī’ti, so na socati na kilamati na paridevati na urattāḷiṃ kandati na sammohaṃ āpajjati, ‘kataṃ me puññaṃ, akataṃ pāpaṃ, yā bhavissati gati akatapāpassa akataluddassa akatakibbisassa katapuññassa katakusalassa katabhīruttāṇassa, taṃ pecca bhave gatiṃ paccanubhavissāmī’ti vippaṭisāro na jāyati. Avippaṭisārino kho, bhikkhave, itthiyā vā purisassa vā gihino vā pabbajitassa vā bhaddakaṃ maraṇaṃ bhaddikā kālaṅkiriyāti vadāmī’’ti. Idaṃ kammaṃ.</paragraph>
    <paragraph line="691">‘‘Tīṇimāni <pageBreak edition="M" number="0.0156" />, bhikkhave, duccaritāni. Katamāni tīṇi, kāyaduccaritaṃ vacīduccaritaṃ manoduccaritaṃ. Imāni kho, bhikkhave, tīṇi duccaritāni. Tīṇimāni, bhikkhave, sucaritāni. Katamāni tīṇi? Kāyasucaritaṃ vacīsucaritaṃ manosucaritaṃ. Imāni kho, bhikkhave, tīṇi sucaritāni. Idaṃ kammaṃ.</paragraph>
    <paragraph line="692">Tattha katamo vipāko?</paragraph>
    <paragraph line="693">‘‘Lābhā vo, bhikkhave, suladdhaṃ vo, bhikkhave, khaṇo vo, bhikkhave, paṭiladdho brahmacariyavāsāya. Diṭṭhā mayā, bhikkhave, cha phassāyatanikā nāma nirayā. Tattha yaṃ kiñci cakkhunā rūpaṃ passati aniṭṭharūpaṃyeva passati, no iṭṭharūpaṃ. Akantarūpaṃyeva passati, no kantarūpaṃ. Amanāparūpaṃyeva passati, no manāparūpaṃ.</paragraph>
    <paragraph line="694">Yaṃ kiñci sotena saddaṃ suṇāti…pe… ghānena…pe… jivhāya…pe… kāyena…pe… yaṃ kiñci manasā dhammaṃ vijānāti aniṭṭhadhammaṃyeva vijānāti, no iṭṭhadhammaṃ. Akantadhammaṃyeva vijānāti, no kantadhammaṃ. Amanāpadhammaṃyeva vijānāti, no manāpadhammaṃ. Lābhā vo, bhikkhave, suladdhaṃ vo, bhikkhave, khaṇo vo, bhikkhave, paṭiladdho <pageBreak edition="P" number="0.0181" /> brahmacariyavāsāya.</paragraph>
    <paragraph line="695">‘‘Diṭṭhā mayā, bhikkhave, cha phassāyatanikā nāma saggā. Tattha yaṃ kiñci cakkhunā rūpaṃ passati iṭṭharūpaṃyeva passati, no aniṭṭharūpaṃ. Kantarūpaṃyeva passati, no akantarūpaṃ. Manāparūpaṃyeva passati, no amanāparūpaṃ. Yaṃ kiñci sotena saddaṃ suṇāti…pe… ghānena <pageBreak edition="V" number="0.0155" /> …pe… jivhāya…pe… kāyena…pe… manasā dhammaṃ vijānāti iṭṭhadhammaṃyeva vijānāti, no aniṭṭhadhammaṃ. Kantadhammaṃyeva vijānāti, no akantadhammaṃ. Manāpadhammaṃyeva vijānāti, no amanāpadhammaṃ. Lābhā vo, bhikkhave, suladdhaṃ vo, bhikkhave, khaṇo vo, bhikkhave, paṭiladdho brahmacariyavāsāyā’’ti. Ayaṃ vipāko.</paragraph>
    <gatha1 line="696">‘‘Saṭṭhivassasahassāni, paripuṇṇāni sabbaso;</gatha1>
    <gathalast line="697">Niraye <alternatives line="1010" extra=" passa pe. va. 802" separator="false"><alternative source-abbr="vri" source="vipassana research institut">paccamānānaṃ</alternative><alternative source-abbr="ka." source="cambodian">paccamānassa</alternative></alternatives> , kadā anto bhavissati.</gathalast>
    <gatha1 line="698">‘‘Natthi anto kuto anto, na anto <alternatives line="1018" extra=" jā. 1.4.55" separator="false"><alternative source-abbr="vri" source="vipassana research institut">paṭidissati</alternative><alternative source-abbr="sī." source="sri lanka">patidissati</alternative></alternatives> ;</gatha1>
    <gathalast line="699">Tadā hi pakataṃ pāpaṃ, tuyhaṃ mayhañca mārisā’’ti.</gathalast>
    <centered line="700">Ayaṃ vipāko.</centered>
    <paragraph line="701" number="121"> Tattha <pageBreak edition="M" number="0.0157" /> katamaṃ kammañca vipāko ca?</paragraph>
    <gatha1 line="702">‘‘Adhammacārī hi naro pamatto, yahiṃ yahiṃ gacchati duggatiṃ yo;</gatha1>
    <gathalast line="703">So naṃ adhammo carito hanāti, sayaṃ gahīto yathā kaṇhasappo.</gathalast>
    <gatha1 line="704">‘‘Na hi <note>passa theragā. 304</note> dhammo adhammo ca, ubho samavipākino;</gatha1>
    <gathalast line="705">Adhammo nirayaṃ neti, dhammo pāpeti suggati’’nti.</gathalast>
    <centered line="706">Idaṃ kammañca vipāko ca.</centered>
    <paragraph line="707">‘‘Mā, bhikkhave, puññānaṃ bhāyittha, sukhassetaṃ, bhikkhave, adhivacanaṃ iṭṭhassa kantassa piyassa manāpassa yadidaṃ <pageBreak edition="P" number="0.0182" /> puññāni. Abhijānāmi kho panāhaṃ, bhikkhave, dīgharattaṃ katānaṃ <alternatives line="1029" extra=" passa itivu. 22" separator="false"><alternative source-abbr="vri" source="vipassana research institut">puññānaṃ iṭṭhaṃ</alternative><alternative source-abbr="sī." source="sri lanka">dīgharattaṃ iṭṭhaṃ</alternative><alternative source-abbr="ka." source="cambodian">dīgharattaṃ iṭṭhaṃ</alternative></alternatives>  kantaṃ piyaṃ manāpaṃ vipākaṃ paccanubhūtaṃ, satta vassāni mettacittaṃ bhāvetvā satta saṃvaṭṭavivaṭṭakappe <alternatives line="1037" extra="" separator="false"><alternative source-abbr="vri" source="vipassana research institut">na imaṃ</alternative><alternative source-abbr="itivu. 22" source="itivu. 22">na yimaṃ</alternative></alternatives>  lokaṃ punarāgamāsiṃ. Saṃvaṭṭamāne sudāhaṃ, bhikkhave, kappe ābhassarūpago homi. Vivaṭṭamāne kappe suññaṃ brahmavimānaṃ upapajjāmi. Tatra <alternatives line="1045" extra="" separator="false"><alternative source-abbr="vri" source="vipassana research institut">sudāhaṃ</alternative><alternative source-abbr="itivu. 22" source="itivu. 22">sudaṃ</alternative></alternatives> , bhikkhave, brahmā homi mahābrahmā abhibhū anabhibhūto aññadatthudaso vasavattī. Chattiṃsakkhattuṃ kho panāhaṃ, bhikkhave, sakko ahosiṃ devānamindo, anekasatakkhattuṃ rājā ahosiṃ <alternatives line="1053" extra="" separator="false"><alternative source-abbr="vri" source="vipassana research institut">cakkavattī</alternative><alternative source-abbr="ka." source="cambodian">cakkavatti</alternative></alternatives>  dhammiko dhammarājā cāturanto vijitāvī janapadatthāvariyappatto sattaratanasamannāgato, ko pana vādo padesarajjassa? Tassa mayhaṃ, bhikkhave, etadahosi ‘kissa nu kho me idaṃ kammassa <pageBreak edition="V" number="0.0156" /> phalaṃ, kissa kammassa vipāko, yenāhaṃ etarahi evaṃmahiddhiko evaṃmahānubhāvo’ti. Tassa mayhaṃ, bhikkhave, etadahosi ‘tiṇṇaṃ kho me idaṃ kammānaṃ phalaṃ, tiṇṇaṃ kammānaṃ vipāko. Yenāhaṃ etarahi evaṃmahiddhiko evaṃmahānubhāvo’ti. Seyyathidaṃ, dānassa damassa saṃyamassā’’ti. Tattha yañca dānaṃ yo ca damo yo ca saṃyamo, idaṃ kammaṃ. Yo tappaccayā vipāko paccanubhūto, ayaṃ vipāko. Tathā cūḷakammavibhaṅgo vattabbo.</paragraph>
    <paragraph line="708">Yaṃ <pageBreak edition="M" number="0.0158" /> subhassa māṇavassa todeyyaputtassa desitaṃ. Tattha ye dhammā appāyukadīghāyukatāya saṃvattanti bahvābādhaappābādhatāya appesakkhamahesakkhatāya dubbaṇṇasuvaṇṇatāya nīcakulikauccakulikatāya appabhogamahābhogatāya duppaññapaññavantatāya ca <pageBreak edition="P" number="0.0183" /> saṃvattanti, idaṃ kammaṃ. Yā tattha appāyukadīghāyukatā…pe… duppaññapaññavantatā, ayaṃ vipāko. Idaṃ kammañca vipāko ca.</paragraph>
    <paragraph line="709" number="122"> Tattha katamaṃ kusalaṃ?</paragraph>
    <gatha1 line="710">‘‘Vācānurakkhī manasā susaṃvuto, kāyena ca <alternatives line="1061" extra=" passa dha. pa. 281" separator="false"><alternative source-abbr="vri" source="vipassana research institut">nākusalaṃ kayirā</alternative><alternative source-abbr="sī." source="sri lanka">akusalaṃ na kayirā</alternative></alternatives> ;</gatha1>
    <gathalast line="711">Ete tayo kammapathe visodhaye, ārādhaye maggamisippavedita’’nti.</gathalast>
    <centered line="712">Idaṃ kusalaṃ.</centered>
    <gatha1 line="713">‘‘Yassa kāyena vācāya, manasā natthi dukkaṭaṃ;</gatha1>
    <gathalast line="714">Saṃvutaṃ tīhi ṭhānehi, tamahaṃ brūmi brāhmaṇa’’nti.</gathalast>
    <centered line="715">Idaṃ kusalaṃ.</centered>
    <paragraph line="716">‘‘Tīṇimāni, bhikkhave, kusalamūlāni. Katamāni tīṇi? Alobho kusalamūlaṃ, adoso kusalamūlaṃ, amoho kusalamūlaṃ. Imāni kho, bhikkhave, tīṇi kusalamūlāni. Idaṃ kusalaṃ. ‘‘<alternatives line="1069" extra="" separator="false"><alternative source-abbr="vri" source="vipassana research institut">Vijjā, bhikkhave</alternative><alternative source-abbr="saṃyuttanikāye" source="saṃyuttanikāye">vijjā ca kho bhikkhave</alternative></alternatives> , pubbaṅgamā kusalānaṃ dhammānaṃ samāpattiyā <alternatives line="1077" extra=" 11 suttaṃ passitabbaṃ" separator="true"><alternative source-abbr="vri" source="vipassana research institut">anudeva</alternative><alternative source-abbr="sī." source="sri lanka">anvadeva</alternative><alternative source-abbr="ka." source="cambodian">anvadeva</alternative><alternative source-abbr="moggallāne" source="moggallāne">syādikaṇḍe</alternative></alternatives>  hirī ottappañcā’’ti. Idaṃ kusalaṃ.</paragraph>
    <paragraph line="717">Tattha katamaṃ akusalaṃ?</paragraph>
    <gatha1 line="718">‘‘Yassa <pageBreak edition="V" number="0.0157" /> accanta dussīlyaṃ, māluvā sālamivotthataṃ;</gatha1>
    <gathalast line="719">Karoti so tathattānaṃ, yathā naṃ icchatī diso’’ti.</gathalast>
    <centered line="720">Idaṃ akusalaṃ.</centered>
    <gatha1 line="721">‘‘Attanā hi kataṃ pāpaṃ, attajaṃ attasambhavaṃ;</gatha1>
    <gathalast line="722"><alternatives line="1086" extra=" passa dha. pa. 161" separator="false"><alternative source-abbr="vri" source="vipassana research institut">Abhimatthati</alternative><alternative source-abbr="sī." source="sri lanka">abhimanthati</alternative></alternatives>  dummedhaṃ, vajiraṃvasmamayaṃ maṇi’’nti.</gathalast>
    <centered line="723">Idaṃ akusalaṃ.</centered>
    <gatha1 line="724">‘‘Dasa <pageBreak edition="P" number="0.0184" /><pageBreak edition="M" number="0.0159" /> kammapathe niseviya, akusalākusalehi vivajjitā;</gatha1>
    <gathalast line="725">Garahā ca bhavanti devate, bālamatī nirayesu paccare’’ti.</gathalast>
    <centered line="726">Idaṃ akusalaṃ.</centered>
    <paragraph line="727">‘‘Tīṇimāni, bhikkhave, akusalamūlāni <note>passa a. ni. 3.70</note>, katamāni tīṇi? Lobho akusalamūlaṃ, doso akusalamūlaṃ, moho akusalamūlaṃ. Imāni kho, bhikkhave, tīṇi akusalamūlāni’’. Idaṃ akusalaṃ.</paragraph>
    <paragraph line="728">Tattha katamaṃ kusalañca akusalañca?</paragraph>
    <gatha1 line="729">‘‘Yādisaṃ <note>saṃ. ni. 1.256</note> vapate bījaṃ, tādisaṃ harate phalaṃ;</gatha1>
    <gathalast line="730">Kalyāṇakārī kalyāṇaṃ, pāpakārī ca pāpaka’’nti.</gathalast>
    <paragraph line="731">Tattha yaṃ āha ‘‘kalyāṇakārī kalyāṇa’’nti, idaṃ kusalaṃ. Yaṃ āha ‘‘pāpakārī ca pāpaka’’nti, idaṃ akusalaṃ. Idaṃ kusalañca akusalañca.</paragraph>
    <gatha1 line="732">‘‘Subhena kammena vajanti suggatiṃ, apāyabhūmiṃ asubhena kammunā;</gatha1>
    <gathalast line="733">Khayā ca kammassa vimuttacetaso, nibbanti te jotirivindhanakkhayā’’.</gathalast>
    <paragraph line="734">Tattha yaṃ āha ‘‘subhena kammena vajanti suggati’’nti, idaṃ kusalaṃ. Yaṃ āha ‘‘apāyabhūmiṃ asubhena kammunā’’ti, idaṃ akusalaṃ. Idaṃ kusalañca akusalañca.</paragraph>
    <paragraph line="735" number="123"> Tattha <pageBreak edition="V" number="0.0158" /> katamaṃ anuññātaṃ?</paragraph>
    <gatha1 line="736">‘‘Yathāpi bhamaro <alternatives line="1100" extra=" passa dha. pa. 49" separator="false"><alternative source-abbr="vri" source="vipassana research institut">pupphaṃ, vaṇṇagandhamaheṭhayaṃ</alternative><alternative source-abbr="sī." source="sri lanka">vaṇṇagandhaṃ aheṭhayaṃ</alternative></alternatives> ;</gatha1>
    <gathalast line="737"><alternatives line="1108" extra="" separator="false"><alternative source-abbr="vri" source="vipassana research institut">Paleti</alternative><alternative source-abbr="ka." source="cambodian">paḷeti</alternative></alternatives>  rasamādāya, evaṃ gāme munī care’’ti.</gathalast>
    <centered line="738">Idaṃ anuññātaṃ.</centered>
    <paragraph line="739">‘‘Tīṇimāni <pageBreak edition="M" number="0.0160" /><pageBreak edition="P" number="0.0185" />, bhikkhave, bhikkhūnaṃ karaṇīyāni. Katamāni tīṇi, idha, bhikkhave, bhikkhu pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, kāyakammavacīkammena samannāgato kusalena parisuddhājīvo. Āraddhavīriyo kho pana hoti thāmavā daḷhaparakkamo anikkhittadhuro akusalānaṃ dhammānaṃ pahānāya kusalānaṃ dhammānaṃ bhāvanāya sacchikiriyāya. Paññavā kho pana hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Imāni kho, bhikkhave, bhikkhūnaṃ tīṇi karaṇīyānī’’ti. Idaṃ anuññātaṃ.</paragraph>
    <paragraph line="740">‘‘<alternatives line="1116" extra=" passa a. ni. 10.48" separator="false"><alternative source-abbr="vri" source="vipassana research institut">Dasayime</alternative><alternative source-abbr="sī." source="sri lanka">dasa ime</alternative><alternative source-abbr="ka." source="cambodian">dasa ime</alternative></alternatives> , bhikkhave, dhammā pabbajitena abhiṇhaṃ paccavekkhitabbā. Katame dasa? ‘Vevaṇṇiyamhi ajjhupagato’ti pabbajitena abhiṇhaṃ paccavekkhitabbaṃ…pe… ime kho bhikkhave dasa dhammā pabbajitena abhiṇhaṃ paccavekkhitabbā’’ti. Idaṃ anuññātaṃ.</paragraph>
    <paragraph line="741">‘‘Tīṇimāni, bhikkhave, karaṇīyāni. Katamāni tīṇi? Kāyasucaritaṃ vacīsucaritaṃ manosucaritanti. Imāni kho, bhikkhave, tīṇi karaṇīyānī’’ti. Idaṃ anuññātaṃ.</paragraph>
    <paragraph line="742">Tattha katamaṃ paṭikkhittaṃ?</paragraph>
    <gatha1 line="743">‘‘Natthi puttasamaṃ pemaṃ, natthi gosamitaṃ <note>goṇasamaṃ (ka.) passa saṃ. ni. 1.13</note> dhanaṃ;</gatha1>
    <gathalast line="744">Natthi <alternatives line="1131" extra="" separator="false"><alternative source-abbr="vri" source="vipassana research institut">sūriyasamā</alternative><alternative source-abbr="sī." source="sri lanka">suriyasamā</alternative></alternatives>  ābhā, samuddaparamā sarā’’ti.</gathalast>
    <paragraph line="745">Bhagavā āha –</paragraph>
    <gatha1 line="746">‘‘Natthi <pageBreak edition="V" number="0.0159" /> attasamaṃ pemaṃ, natthi dhaññasamaṃ dhanaṃ;</gatha1>
    <gathalast line="747">Natthi paññāsamā ābhā, vuṭṭhiveparamā sarā’’ti.</gathalast>
    <paragraph line="748">Ettha yaṃ purimakaṃ, idaṃ paṭikkhittaṃ.</paragraph>
    <paragraph line="749">‘‘Tīṇimāni <pageBreak edition="P" number="0.0186" />, bhikkhaveऋ akaraṇīyāni. Katamāni tīṇi? Kāyaduccaritaṃ vacīduccaritaṃ manoduccaritanti. Imāni kho, bhikkhave, tīṇi akaraṇīyānī’’ti. Idaṃ paṭikkhittaṃ.</paragraph>
    <paragraph line="750" number="124"> Tattha <pageBreak edition="M" number="0.0161" /> katamaṃ anuññātañca paṭikkhittañca?</paragraph>
    <gatha1 line="751">‘‘Kiṃsūdha bhītā janatā anekā, maggo canekāyatano pavutto <note>canekāyatanappavuttā (saṃ. ni. 1.75)</note>;</gatha1>
    <gathalast line="752">Pucchāmi taṃ gotama bhūripañña, kismiṃ ṭhito paralokaṃ na bhāyeti.</gathalast>
    <gatha1 line="753">‘‘Vācaṃ manañca paṇidhāya sammā, kāyena pāpāni akubbamāno;</gatha1>
    <gatha2 line="754">Bahvannapānaṃ gharamāvasanto, saddho mudū saṃvibhāgī vadaññū;</gatha2>
    <gathalast line="755">Etesu dhammesu ṭhito catūsu, dhamme ṭhito paralokaṃ na bhāye’’ti.</gathalast>
    <paragraph line="756">Tattha yaṃ āha ‘‘vācaṃ manañca paṇidhāya sammā’’ti, idaṃ anuññātaṃ. ‘‘Kāyena pāpāni akubbamāno’’ti, idaṃ paṭikkhittaṃ. ‘‘Bahvannapānaṃ gharamāvasanto, saddho mudū saṃvibhāgī vadaññū. Etesu dhammesu ṭhito catūsu, dhamme ṭhito paralokaṃ na bhāye’’ti, idaṃ anuññātaṃ. Idaṃ anuññātañca paṭikkhittañca.</paragraph>
    <gatha1 line="757">‘‘Sabbapāpassa akaraṇaṃ, kusalassa upasampadā;</gatha1>
    <gathalast line="758">Sacittapariyodāpanaṃ, etaṃ buddhānasāsanaṃ’’.</gathalast>
    <paragraph line="759">Tattha yaṃ āha ‘‘sabbapāpassa akaraṇa’’nti, idaṃ paṭikkhittaṃ, yaṃ āha ‘‘kusalassa upasampadā’’ti, idaṃ anuññātaṃ. Idaṃ anuññātañca paṭikkhittañca.</paragraph>
    <paragraph line="760">‘‘Kāyasamācārampāhaṃ, devānaminda, duvidhena vadāmi sevitabbampi asevitabbampi. Vacīsamācārampāhaṃ <pageBreak edition="V" number="0.0160" />, devānaminda <pageBreak edition="P" number="0.0187" />, duvidhena vadāmi sevitabbampi asevitabbampi. Manosamācārampāhaṃ devānaminda, duvidhena vadāmi…pe… pariyesanampāhaṃ, devānaminda, duvidhena vadāmi sevitabbampi asevitabbampi’’.</paragraph>
    <paragraph line="761">‘‘Kāyasamācārampāhaṃ, devānaminda, duvidhena vadāmi sevitabbampi asevitabbampī’’ti iti kho panetaṃ vuttaṃ, kiñcetaṃ paṭicca vuttaṃ. Yathārūpañca kho kāyasamācāraṃ sevato akusalā dhammā abhivaḍḍhanti, kusalā dhammā parihāyanti, evarūpo kāyasamācāro na sevitabbo. Tattha yaṃ jaññā kāyasamācāraṃ <pageBreak edition="M" number="0.0162" /> ‘‘<alternatives line="1146" extra=" passa dī. ni. 2.364" separator="false"><alternative source-abbr="vri" source="vipassana research institut">imaṃ</alternative><alternative source-abbr="ka." source="cambodian">idaṃ</alternative></alternatives>  kho me kāyasamācāraṃ sevato akusalā dhammā parihāyanti, kusalā dhammā abhivaḍḍhantī’’ti, evarūpo kāyasamācāro sevitabbo. ‘‘Kāyasamācārampāhaṃ devānaminda, duvidhena vadāmi sevitabbampi asevitabbampī’’ti iti yaṃ taṃ vuttaṃ, idametaṃ paṭicca vuttaṃ. ‘‘Vacīsamācāraṃ…pe… ‘‘pariyesanampāhaṃ, devānaminda, duvidhena vadāmi sevitabbampi asevitabbampī’’ti iti kho panetaṃ vuttaṃ, kiñcetaṃ paṭicca vuttaṃ. Yathārūpañca kho pariyesanaṃ sevato akusalā dhammā abhivaḍḍhanti, kusalā dhammā parihāyanti, evarūpā pariyesanā na sevitabbā. Tattha yaṃ jaññā pariyesanaṃ ‘‘imaṃ kho me pariyesanaṃ sevato akusalā dhammā parihāyanti, kusalā dhammā abhivaḍḍhantī’’ti, evarūpā pariyesanā sevitabbā. ‘‘Pariyesanampāhaṃ, devānaminda, duvidhena vadāmi sevitabbampi asevitabbampī’’ti iti yaṃ taṃ vuttaṃ, idametaṃ paṭicca vuttaṃ.</paragraph>
    <paragraph line="762">Tattha yaṃ āha ‘‘sevitabbampī’’ti, idaṃ anuññātaṃ. Yaṃ āha ‘‘na sevitabbampī’’ti, idaṃ paṭikkhittaṃ. Idaṃ anuññātañca paṭikkhittañca.</paragraph>
    <paragraph line="763" number="170"> Tattha <pageBreak edition="P" number="0.0188" /> katamo thavo?</paragraph>
    <gatha1 line="764">‘‘Maggānaṭṭhaṅgiko <note>passa dha. pa. 273</note> seṭṭho, saccānaṃ caturo padā;</gatha1>
    <gathalast line="765">Virāgo seṭṭho dhammānaṃ, dvipadānañca cakkhumā’’ti.</gathalast>
    <centered line="766">Ayaṃ thavo.</centered>
    <paragraph line="767">‘‘Tīṇimāni, bhikkhave, aggāni. Katamāni tīṇi? Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati seṭṭhamakkhāyati pavaramakkhāyati <pageBreak edition="V" number="0.0161" />, yadidaṃ arahaṃ sammāsambuddho. Yāvatā, bhikkhave, dhammānaṃ <note>a. ni. 4.34; itivu. 81 passitabbaṃ</note> paṇṇattisaṅkhatānaṃ vā asaṅkhatānaṃ vā, virāgo tesaṃ dhammānaṃ aggamakkhāyati seṭṭhamakkhāyati pavaramakkhāyati, yadidaṃ madanimmadano…pe… nirodho nibbānaṃ. Yāvatā, bhikkhave, saṅghānaṃ paṇṇatti gaṇānaṃ paṇṇatti mahājanasannipātānaṃ paṇṇatti, tathāgatasāvakasaṅgho tesaṃ aggamakkhāyati seṭṭhamakkhāyati pavaramakkhāyati, yadidaṃ cattāri purisayugāni aṭṭha purisapuggalā…pe… puññakkhettaṃ lokassāti.</paragraph>
    <gatha1 line="768">‘‘Sabbalokuttaro <pageBreak edition="M" number="0.0163" /> satthā, dhammo ca <alternatives line="1160" extra="" separator="false"><alternative source-abbr="vri" source="vipassana research institut">kusalakkhato</alternative><alternative source-abbr="ka." source="cambodian">kusalamakkhato</alternative></alternatives> ;</gatha1>
    <gathalast line="769">Gaṇo ca narasīhassa, tāni tīṇi vississare.</gathalast>
    <gatha1 line="770">‘‘Samaṇapadumasañcayo gaṇo, dhammavaro ca vidūnaṃ sakkato;</gatha1>
    <gathalast line="771">Naravaradamako ca cakkhumā, tāni tīṇi lokassa uttari.</gathalast>
    <gatha1 line="772">‘‘Satthā ca appaṭisamo, dhammo ca sabbo nirupadāho;</gatha1>
    <gathalast line="773">Ariyo ca gaṇavaro, tāni <pageBreak edition="P" number="0.0189" /> khalu vississare tīṇi.</gathalast>
    <gatha1 line="774">‘‘Saccanāmo jino khemo sabbābhibhū, saccadhammo natthañño tassa uttari;</gatha1>
    <gathalast line="775">Ariyasaṅgho niccaṃ viññūnaṃ pūjito, tāni tīṇi lokassa uttari.</gathalast>
    <gatha1 line="776">‘‘Ekāyanaṃ jātikhayantadassī, maggaṃ pajānāti hitānukampī;</gatha1>
    <gathalast line="777">Etena maggena tariṃsu pubbe, tarissanti <alternatives line="1168" extra=" passa saṃ. ni. 5.384" separator="false"><alternative source-abbr="vri" source="vipassana research institut">ye ca</alternative><alternative source-abbr="sī." source="sri lanka">ye cāpi</alternative><alternative source-abbr="ka." source="cambodian">ye cāpi</alternative></alternatives>  taranti oghaṃ.</gathalast>
    <gatha1 line="778">‘‘Taṃ tādisaṃ devamanussaseṭṭhaṃ;</gatha1>
    <gathalast line="779">Sattā namassanti visuddhipekkhā’’ti.</gathalast>
    <centered line="780">Ayaṃ thavoti.</centered>
    <paragraph line="781">Tattha lokiyaṃ suttaṃ dvīhi suttehi niddisitabbaṃ saṃkilesabhāgiyena ca vāsanābhāgiyena ca. Lokuttaraṃpi suttaṃ tīhi suttehi niddisitabbaṃ dassanabhāgiyena ca bhāvanābhāgiyena ca asekkhabhāgiyena ca. Lokiyañca lokuttarañca. Yasmiṃ sutte yaṃ yaṃ padaṃ dissati saṃkilesabhāgiyaṃ vā vāsanābhāgiyaṃ vā, tena tena lokiyanti niddisitabbaṃ, dassanabhāgiyaṃ vā <pageBreak edition="V" number="0.0162" /> bhāvanābhāgiyaṃ vā asekkhabhāgiyaṃ vā yaṃ yaṃ padaṃ dissati tena tena lokuttaranti niddisitabbaṃ.</paragraph>
    <paragraph line="782">Vāsanābhāgiyaṃ <pageBreak edition="M" number="0.0164" /> suttaṃ saṃkilesabhāgiyassa suttassa nigghātāya, dassanabhāgiyaṃ suttaṃ vāsanābhāgiyassa suttassa nigghātāya, bhāvanābhāgiyaṃ suttaṃ dassanabhāgiyassa suttassa paṭinissaggāya, asekkhabhāgiyaṃ suttaṃ bhāvanābhāgiyassa suttassa paṭinissaggāya, asekkhabhāgiyaṃ suttaṃ diṭṭhadhammasukhavihāratthaṃ.</paragraph>
    <paragraph line="783">Lokuttaraṃ suttaṃ sattādhiṭṭhānaṃ chabbīsatiyā puggalehi niddisitabbaṃ, te tīhi suttehi samanvesitabbā dassanabhāgiyena bhāvanābhāgiyena asekkhabhāgiyena cāti.</paragraph>
    <paragraph line="784">Tattha dassanabhāgiyaṃ suttaṃ pañcahi puggalehi niddisitabbaṃ ekabījinā kolaṃkolena sattakkhattuparamena saddhānusārinā dhammānusārinā cāti, dassanabhāgiyaṃ suttaṃ imehi pañcahi puggalehi niddisitabbaṃ. Bhāvanābhāgiyaṃ suttaṃ dvādasahi puggalehi niddisitabbaṃ sakadāgāmiphalasacchikiriyāya paṭipannena, sakadāgāminā, anāgāmiphalasacchikiriyāya paṭipannena, anāgāminā <pageBreak edition="P" number="0.0190" />, antarā parinibbāyinā, upahacca parinibbāyinā, asaṅkhāraparinibbāyinā, sasaṅkhāraparinibbāyinā, uddhaṃsotena akaniṭṭhagāminā, saddhāvimuttena, diṭṭhippattena, kāyasakkhinā cāti, bhāvanābhāgiyaṃ suttaṃ imehi dvādasahi puggalehi niddisitabbaṃ. Asekkhabhāgiyaṃ suttaṃ navahi puggalehi niddisitabbaṃ saddhāvimuttena, paññāvimuttena, suññatavimuttena, animittavimuttena, appaṇihitavimuttena, ubhatobhāgavimuttena samasīsinā paccekabuddhasammāsambuddhehi cāti, asekkhabhāgiyaṃ suttaṃ imehi navahi puggalehi niddisitabbaṃ. Evaṃ lokuttaraṃ suttaṃ sattādhiṭṭhānaṃ imehi chabbīsatiyā puggalehi niddisitabbaṃ.</paragraph>
    <paragraph line="785">Lokiyaṃ suttaṃ sattādhiṭṭhānaṃ ekūnavīsatiyā puggalehi niddisitabbaṃ. Te caritehi niddiṭṭhā samanvesitabbā keci rāgacaritā, keci dosacaritā, keci mohacaritā, keci rāgacaritā ca dosacaritā ca, keci rāgacaritā ca mohacaritā ca, keci dosacaritā ca mohacaritā ca, keci rāgacaritā ca dosacaritā ca mohacaritā ca, rāgamukhe ṭhito rāgacarito, rāgamukhe ṭhito dosacarito, rāgamukhe ṭhito mohacarito, rāgamukhe ṭhito rāgacarito ca dosacarito ca mohacarito ca, dosamukhe ṭhito dosacarito, dosamukhe ṭhito mohacarito, dosamukhe ṭhito rāgacarito, dosamukhe ṭhito rāgacarito ca dosacarito <pageBreak edition="M" number="0.0165" /> ca mohacarito <pageBreak edition="V" number="0.0163" /> ca, mohamukhe ṭhito mohacarito, mohamukhe ṭhito rāgacarito mohamukhe ṭhito dosacarito, mohamukhe ṭhito rāgacarito ca dosacarito ca mohacarito cāti, lokiyaṃ suttaṃ sattādhiṭṭhānaṃ imehi ekūnavīsatiyā puggalehi niddisitabbaṃ.</paragraph>
    <paragraph line="786">Vāsanābhāgiyaṃ suttaṃ sīlavantehi niddisitabbaṃ, te sīlavanto <pageBreak edition="P" number="0.0191" /> pañca puggalā pakatisīlaṃ samādānasīlaṃ cittappasādo samatho vipassanā cāti, vāsanābhāgiyaṃ suttaṃ imehi pañcahi puggalehi niddisitabbaṃ.</paragraph>
    <paragraph line="787">Lokuttaraṃ suttaṃ dhammādhiṭṭhānaṃ tīhi suttehi niddisitabbaṃ dassanabhāgiyena bhāvanābhāgiyena asekkhabhāgiyena ca.</paragraph>
    <paragraph line="788">Lokiyañca lokuttarañca sattādhiṭṭhānañca dhammādhiṭṭhānañca ubhayena niddisitabbaṃ, ñāṇaṃ paññāya niddisitabbaṃ paññindriyena paññābalena adhipaññāsikkhāya dhammavicayasambojjhaṅgena sammādiṭṭhiyā tīraṇāya santīraṇāya dhamme ñāṇena anvaye ñāṇena khaye ñāṇena anuppāde ñāṇena anaññātaññassāmītindriyena aññindriyena aññātāvindriyena cakkhunā vijjāya buddhiyā bhūriyā medhāya, yaṃ yaṃ vā pana labbhati, tena tena paññādhivacanena niddisitabbaṃ.</paragraph>
    <paragraph line="789">Ñeyyaṃ atītānāgatapaccuppannehi ajjhattikabāhirehi hīnappaṇītehi dūrasantikehi saṅkhatāsaṅkhatehi kusalākusalābyākatehi saṅkhepato vā chahi ārammaṇehi niddisitabbaṃ. Ñāṇañca ñeyyañca tadubhayena niddisitabbaṃ, paññāpi ārammaṇabhūtā ñeyyaṃ, yaṃ kiñci ārammaṇabhūtaṃ ajjhattikaṃ vā bāhiraṃ vā, sabbaṃ taṃ saṅkhatena asaṅkhatena ca niddisitabbaṃ.</paragraph>
    <paragraph line="790"><alternatives line="1176" extra="" separator="false"><alternative source-abbr="vri" source="vipassana research institut">Dassanaṃ bhāvanā</alternative><alternative source-abbr="sī." source="sri lanka">dassanā bhāvanā</alternative></alternatives>  sakavacanaṃ paravacanaṃ visajjanīyaṃ avisajjanīyaṃ kammaṃ vipākoti sabbattha tadubhayaṃ sutte yathā niddiṭṭhaṃ, tathā upadhārayitvā labbhamānato niddisitabbaṃ, yaṃ vā pana kiñci bhagavā aññataravacanaṃ bhāsati, sabbaṃ taṃ yathāniddiṭṭhaṃ dhārayitabbaṃ.</paragraph>
    <paragraph line="791">Duvidho hetu yañca kammaṃ ye ca kilesā, samudayo kilesā. Tattha <pageBreak edition="P" number="0.0192" /> kilesā saṃkilesabhāgiyena suttena niddisitabbā. Samudayo saṃkilesabhāgiyena <pageBreak edition="M" number="0.0166" /> ca vāsanābhāgiyena ca suttena niddisitabbo. Tattha kusalaṃ catūhi suttehi niddisitabbaṃ vāsanābhāgiyena dassanabhāgiyena bhāvanābhāgiyena asekkhabhāgiyena ca. Akusalaṃ saṃkilesabhāgiyena suttena niddisitabbaṃ <pageBreak edition="V" number="0.0164" />. Kusalañca akusalañca <alternatives line="1184" extra="" separator="false"><alternative source-abbr="vri" source="vipassana research institut">tadubhayena</alternative><alternative source-abbr="sī." source="sri lanka">tadubhayehi</alternative></alternatives>  niddisitabbaṃ. Anuññātaṃ bhagavato anuññātāya niddisitabbaṃ, taṃ pañcavidhaṃ saṃvaro pahānaṃ bhāvanā sacchikiriyā kappiyānulomoti, yaṃ dissati tāsu tāsu bhūmīsu, taṃ kappiyānulomena niddisitabbaṃ. Paṭikkhittaṃ bhagavatā paṭikkhittakāraṇena niddisitabbaṃ. Anuññātañca paṭikkhittañca tadubhayena niddisitabbaṃ. Thavo pasaṃsāya niddisitabbo. So pañcavidhena veditabbo bhagavato dhammassa ariyasaṅghassa ariyadhammānaṃ sikkhāya lokiyaguṇasampattiyāti. Evaṃ thavo pañcavidhena niddisitabbo.</paragraph>
    <paragraph line="792">Indriyabhūmi navahi padehi niddisitabbā, kilesabhūmi navahi padehi niddisitabbā, evametāni aṭṭhārasa padāni honti nava padāni kusalāni nava padāni akusalānīti, tathāhi vuttaṃ ‘‘aṭṭhārasa mūlapadā kuhiṃ daṭṭhabbā, sāsanappaṭṭhāne’’ti. Tenāha āyasmā mahākaccāyano –</paragraph>
    <gatha1 line="793">‘‘Navahi ca padehi kusalā, navahi ca yujjanti akusalappakkhā;</gatha1>
    <gathalast line="794">Ete khalu mūlapadā, bhavanti aṭṭhārasa padānī’’ti.</gathalast>
    <centered line="795">Niyuttaṃ sāsanappaṭṭhānaṃ.</centered>
    <paragraph line="796">Ettāvatā <pageBreak edition="P" number="0.0193" /> samattā netti yā āyasmatā mahākaccāyanena bhāsitā bhagavatā anumoditā mūlasaṅgītiyaṃ saṅgītāti.</paragraph>
    <centered line="797">Nettippakaraṇaṃ niṭṭhitaṃ.</centered>
  </content>
</document>