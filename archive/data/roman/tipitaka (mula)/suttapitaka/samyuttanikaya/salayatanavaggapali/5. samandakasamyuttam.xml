<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
    </versions>
    <normativeSource>http://tipitaka.org/romn/cscd/s0304m.mul4.xml</normativeSource>
    <source>roman/tipitaka (mula)/suttapitaka/samyuttanikaya/salayatanavaggapali/5. samandakasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/salayatanavaggapali</directory>
    <basename>5. samandakasamyuttam</basename>
    <titlePath>5. Sāmaṇḍakasaṃyuttaṃ - Saḷāyatanavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">5. Sāmaṇḍakasaṃyuttaṃ</chapter>
    <subhead line="2">1. Sāmaṇḍakasuttaṃ</subhead>
    <paragraph line="3" number="330"> Ekaṃ <pageBreak edition="Thai" number="4.0321" /><pageBreak edition="Vipassana Research Institut" number="2.0255" /><pageBreak edition="Myanmar" number="2.0455" /> samayaṃ āyasmā sāriputto vajjīsu viharati ukkacelāyaṃ gaṅgāya nadiyā tīre. Atha kho <alternatives line="3" extra="" separator="false"><alternative source-abbr="vri" source="vipassana research institut">sāmaṇḍako</alternative><alternative source-abbr="sī." source="sri lanka">sāmaṇḍakāni</alternative></alternatives>  paribbājako yenāyasmā sāriputto tenupasaṅkami; upasaṅkamitvā āyasmatā sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sāmaṇḍako paribbājako āyasmantaṃ sāriputtaṃ etadavoca –</paragraph>
    <paragraph line="4">‘‘‘Nibbānaṃ, nibbāna’nti, āvuso sāriputta, vuccati. Katamaṃ nu kho, āvuso, nibbāna’’nti? ‘‘Yo kho, āvuso, rāgakkhayo dosakkhayo mohakkhayo – idaṃ vuccati nibbāna’’nti. ‘‘Atthi panāvuso, maggo atthi paṭipadā, etassa nibbānassa sacchikiriyāyā’’ti? ‘‘Atthi kho, āvuso, maggo atthi paṭipadā, etassa nibbānassa sacchikiriyāyā’’ti.</paragraph>
    <paragraph line="5">‘‘Katamo <pageBreak edition="Pali Text Society" number="4.0262" /> panāvuso, maggo katamā paṭipadā etassa nibbānassa sacchikiriyāyā’’ti? ‘‘Ayameva kho, āvuso, ariyo aṭṭhaṅgiko maggo, etassa nibbānassa sacchikiriyāya, seyyathidaṃ – sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. Ayaṃ kho, āvuso, maggo ayaṃ paṭipadā, etassa nibbānassa sacchikiriyāyā’’ti. ‘‘Bhaddako, āvuso, maggo bhaddikā paṭipadā, etassa nibbānassa sacchikiriyāya. Alañca panāvuso sāriputta, appamādāyā’’ti. Paṭhamaṃ.</paragraph>
    <paragraph line="6">(Yathā jambukhādakasaṃyuttaṃ, tathā vitthāretabbaṃ).</paragraph>
    <subhead line="7">2. Dukkarasuttaṃ</subhead>
    <paragraph line="8" number="331"> ‘‘Kiṃ <pageBreak edition="Vipassana Research Institut" number="2.0256" /><pageBreak edition="Myanmar" number="2.0456" /> nu kho, āvuso sāriputta, imasmiṃ dhammavinaye dukkara’’nti <pageBreak edition="Thai" number="4.0322" />? ‘‘Pabbajjā kho, āvuso, imasmiṃ dhammavinaye dukkarā’’ti. ‘‘Pabbajitena panāvuso, kiṃ dukkara’’nti? ‘‘Pabbajitena kho, āvuso, abhirati dukkarā’’ti. ‘‘Abhiratena panāvuso, kiṃ dukkara’’nti? ‘‘Abhiratena kho, āvuso, dhammānudhammappaṭipatti dukkarā’’ti. ‘‘Kīvaciraṃ panāvuso, dhammānudhammappaṭipanno bhikkhu arahaṃ assā’’ti? ‘‘Naciraṃ, āvuso’’ti. Soḷasamaṃ.</paragraph>
    <paragraph line="9">(Purimakasadisaṃ uddānaṃ.)</paragraph>
    <centered line="10">Sāmaṇḍakasaṃyuttaṃ samattaṃ.</centered>
  </content>
</document>