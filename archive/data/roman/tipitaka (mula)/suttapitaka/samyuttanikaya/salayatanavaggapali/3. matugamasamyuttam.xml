<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sabbattha" source-abbr="sabbattha"/>
    </versions>
    <normativeSource>http://tipitaka.org/romn/cscd/s0304m.mul2.xml</normativeSource>
    <source>roman/tipitaka (mula)/suttapitaka/samyuttanikaya/salayatanavaggapali/3. matugamasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/salayatanavaggapali</directory>
    <basename>3. matugamasamyuttam</basename>
    <titlePath>3. Mātugāmasaṃyuttaṃ - Saḷāyatanavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Mātugāmasaṃyuttaṃ</chapter>
    <title line="2">1. Paṭhamapeyyālavaggo</title>
    <subhead line="3">1. Mātugāmasuttaṃ</subhead>
    <paragraph line="4" number="280"> ‘‘Pañcahi <pageBreak edition="Thai" number="4.0296" /><pageBreak edition="Vipassana Research Institut" number="2.0233" /><pageBreak edition="Myanmar" number="2.0436" />, bhikkhave, aṅgehi samannāgato mātugāmo ekantaamanāpo hoti purisassa. Katamehi pañcahi? Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati – imehi kho, bhikkhave, pañcahi aṅgehi samannāgato mātugāmo ekantaamanāpo hoti purisassa. Pañcahi, bhikkhave, aṅgehi samannāgato mātugāmo ekantamanāpo hoti purisassa. Katamehi pañcahi? Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati – imehi kho, bhikkhave, pañcahi aṅgehi samannāgato mātugāmo ekantamanāpo hoti purisassā’’ti. Paṭhamaṃ.</paragraph>
    <subhead line="5">2. Purisasuttaṃ</subhead>
    <paragraph line="6" number="281"> ‘‘Pañcahi, bhikkhave, aṅgehi samannāgato puriso ekantaamanāpo hoti mātugāmassa. Katamehi pañcahi? Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati – imehi kho, bhikkhave, pañcahi <pageBreak edition="Pali Text Society" number="4.0239" /> aṅgehi samannāgato puriso ekantaamanāpo hoti mātugāmassa. Pañcahi, bhikkhave, aṅgehi samannāgato puriso ekantamanāpo hoti mātugāmassa. Katamehi pañcahi? Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati – imehi <pageBreak edition="Vipassana Research Institut" number="2.0234" /> kho, bhikkhave, pañcahi aṅgehi samannāgato puriso <pageBreak edition="Thai" number="4.0297" /> ekantamanāpo hoti mātugāmassā’’ti. Dutiyaṃ.</paragraph>
    <subhead line="7">3. Āveṇikadukkhasuttaṃ</subhead>
    <paragraph line="8" number="282"> ‘‘Pañcimāni, bhikkhave, mātugāmassa āveṇikāni dukkhāni, yāni mātugāmo paccanubhoti, aññatreva purisehi. Katamāni pañca? Idha, bhikkhave <pageBreak edition="Myanmar" number="2.0437" />, mātugāmo daharova samāno patikulaṃ gacchati, ñātakehi vinā hoti. Idaṃ, bhikkhave, mātugāmassa paṭhamaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo utunī hoti. Idaṃ, bhikkhave, mātugāmassa dutiyaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo gabbhinī hoti. Idaṃ, bhikkhave, mātugāmassa tatiyaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo vijāyati. Idaṃ, bhikkhave, mātugāmassa catutthaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo purisassa pāricariyaṃ upeti. Idaṃ kho, bhikkhave, mātugāmassa pañcamaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Imāni kho, bhikkhave, pañca mātugāmassa āveṇikāni dukkhāni, yāni mātugāmo paccanubhoti, aññatreva purisehī’’ti. Tatiyaṃ.</paragraph>
    <subhead line="9">4. Tīhidhammehisuttaṃ</subhead>
    <paragraph line="10" number="283"> ‘‘Tīhi <pageBreak edition="Thai" number="4.0298" /><pageBreak edition="Pali Text Society" number="4.0240" />, bhikkhave, dhammehi samannāgato mātugāmo yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi tīhi? Idha, bhikkhave, mātugāmo pubbaṇhasamayaṃ maccheramalapariyuṭṭhitena cetasā agāraṃ ajjhāvasati. Majjhanhikasamayaṃ issāpariyuṭṭhitena cetasā agāraṃ ajjhāvasati. Sāyanhasamayaṃ kāmarāgapariyuṭṭhitena cetasā agāraṃ ajjhāvasati. Imehi kho, bhikkhave, tīhi dhammehi samannāgato mātugāmo yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Catutthaṃ.</paragraph>
    <subhead line="11">5. Kodhanasuttaṃ</subhead>
    <paragraph line="12" number="284"> Atha <pageBreak edition="Vipassana Research Institut" number="2.0235" /> kho āyasmā anuruddho yena bhagavā tenupasaṅkami; upasaṅkamitvā ekamantaṃ nisīdi. Ekamantaṃ nisinno kho āyasmā anuruddho bhagavantaṃ etadavoca – ‘‘idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantaṃ. Katīhi nu kho, bhante, dhammehi samannāgato mātugāmo <pageBreak edition="Myanmar" number="2.0438" /> kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti?</paragraph>
    <paragraph line="13">‘‘Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, kodhano ca hoti, duppañño ca hoti – imehi kho, anuruddha, pañcahi dhammehi samannāgato <pageBreak edition="Pali Text Society" number="4.0241" /> mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Pañcamaṃ.</paragraph>
    <subhead line="14">6. Upanāhīsuttaṃ</subhead>
    <paragraph line="15" number="285"> ‘‘Pañcahi <pageBreak edition="Thai" number="4.0299" />, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, upanāhī ca hoti, duppañño ca hoti – imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Chaṭṭhaṃ.</paragraph>
    <subhead line="16">7. Issukīsuttaṃ</subhead>
    <paragraph line="17" number="286"> ‘‘Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, issukī ca hoti, duppañño ca hoti – imehi kho <pageBreak edition="Vipassana Research Institut" number="2.0236" />, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Sattamaṃ.</paragraph>
    <subhead line="18">8. Maccharīsuttaṃ</subhead>
    <paragraph line="19" number="287"> ‘‘Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, maccharī ca hoti, duppañño ca hoti – imehi kho, anuruddha, pañcahi <pageBreak edition="Myanmar" number="2.0439" /> dhammehi samannāgato mātugāmo…pe… apāyaṃ duggatiṃ vinipātaṃ nirayaṃ upapajjatī’’ti. Aṭṭhamaṃ.</paragraph>
    <subhead line="20">9. Aticārīsuttaṃ</subhead>
    <paragraph line="21" number="288"> ‘‘Pañcahi <pageBreak edition="Thai" number="4.0300" /><pageBreak edition="Pali Text Society" number="4.0242" />, anuruddha, dhammehi samannāgato mātugāmo…pe… apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, aticārī ca hoti, duppañño ca hoti – imehi kho, anuruddha, pañcahi dhammehi samannāgato mātugāmo…pe… upapajjatī’’ti. Navamaṃ.</paragraph>
    <subhead line="22">10. Dussīlasuttaṃ</subhead>
    <paragraph line="23" number="289"> ‘‘Pañcahi, anuruddha, dhammehi samannāgato mātugāmo…pe… nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, dussīlo ca hoti, duppañño ca hoti – imehi kho, anuruddha, pañcahi dhammehi samannāgato mātugāmo…pe… nirayaṃ upapajjatī’’ti. Dasamaṃ.</paragraph>
    <subhead line="24">11. Appassutasuttaṃ</subhead>
    <paragraph line="25" number="290"> ‘‘Pañcahi, anuruddha, dhammehi samannāgato mātugāmo…pe… nirayaṃ upapajjati <pageBreak edition="Vipassana Research Institut" number="2.0237" />. Katamehi pañcahi? Assaddho ca hoti, ahiriko ca hoti, anottappī ca hoti, appassuto ca hoti, duppañño ca hoti – imehi kho, anuruddha, pañcahi dhammehi samannāgato mātugāmo…pe… nirayaṃ upapajjatī’’ti. Ekādasamaṃ.</paragraph>
    <subhead line="26">12. Kusītasuttaṃ</subhead>
    <paragraph line="27" number="291"> ‘‘Pañcahi, anuruddha, dhammehi samannāgato mātugāmo…pe… nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, kusīto ca hoti, duppañño ca hoti – imehi kho, anuruddha, pañcahi dhammehi samannāgato mātugāmo…pe… <pageBreak edition="Thai" number="4.0301" /> apāyaṃ duggatiṃ vinipātaṃ nirayaṃ upapajjatī’’ti. Dvādasamaṃ.</paragraph>
    <subhead line="28">13. Muṭṭhassatisuttaṃ</subhead>
    <paragraph line="29" number="292"> ‘‘Pañcahi <pageBreak edition="Myanmar" number="2.0440" />, anuruddha, dhammehi samannāgato mātugāmo…pe… nirayaṃ upapajjati. Katamehi pañcahi? Assaddho <pageBreak edition="Pali Text Society" number="4.0243" /> ca hoti, ahiriko ca hoti, anottappī ca hoti, muṭṭhassati ca hoti, duppañño ca hoti – imehi kho, anuruddha, pañcahi dhammehi samannāgato mātugāmo…pe… nirayaṃ upapajjatī’’ti. Terasamaṃ.</paragraph>
    <subhead line="30">14. Pañcaverasuttaṃ</subhead>
    <paragraph line="31" number="293"> ‘‘Pañcahi, anuruddha, dhammehi samannāgato mātugāmo…pe… nirayaṃ upapajjati. Katamehi pañcahi? Pāṇātipātī ca hoti, adinnādāyī ca hoti, kāmesumicchācārī ca hoti, musāvādī ca hoti, surāmerayamajjappamādaṭṭhāyī ca hoti – imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī’’ti. Cuddasamaṃ.</paragraph>
    <centered line="32">Paṭhamapeyyālavaggo.</centered>
    <paragraph line="33">Tassuddānaṃ –</paragraph>
    <gatha1 line="34">Mātugāmo <pageBreak edition="Vipassana Research Institut" number="2.0238" /> puriso <alternatives line="3" extra="" separator="false"><alternative source-abbr="vri" source="vipassana research institut">ca, āveṇikā tidhammo ca</alternative><alternative source-abbr="sabbattha" source="sabbattha">dve manāpāmanāpāca, āveṇikā tīhi anuruddho</alternative></alternatives> ;</gatha1>
    <gatha2 line="35">Kodhano upanāhī ca, issukī maccharena ca;</gatha2>
    <gatha3 line="36">Aticārī ca dussīlo, appassuto ca kusīto;</gatha3>
    <gathalast line="37">Muṭṭhassati pañcaveraṃ, kaṇhapakkhe pakāsito.</gathalast>
    <title line="38">2. Dutiyapeyyālavaggo</title>
    <subhead line="39">1. Akkodhanasuttaṃ</subhead>
    <paragraph line="40" number="294"> Atha kho āyasmā anuruddho yena bhagavā tenupasaṅkami; upasaṅkamitvā…pe… ekamantaṃ nisinno kho āyasmā anuruddho bhagavantaṃ etadavoca – ‘‘idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena <pageBreak edition="Myanmar" number="2.0441" /> kāyassa bhedā paraṃ maraṇā sugatiṃ saggaṃ lokaṃ upapajjantaṃ. Katīhi nu kho, bhante, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī’’ti?</paragraph>
    <paragraph line="41">‘‘Pañcahi <pageBreak edition="Thai" number="4.0302" /> kho, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī ca hoti, akkodhano ca hoti, paññavā ca hoti – imehi kho, anuruddha, pañcahi dhammehi samannāgato mātugāmo <pageBreak edition="Pali Text Society" number="4.0244" /> kāyassa bhedā paraṃ maraṇā sugatiṃ saggaṃ lokaṃ upapajjatī’’ti. Paṭhamaṃ.</paragraph>
    <subhead line="42">2. Anupanāhīsuttaṃ</subhead>
    <paragraph line="43" number="295"> ‘‘Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī <pageBreak edition="Vipassana Research Institut" number="2.0239" /> ca hoti, anupanāhī ca hoti, paññavā ca hoti – imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī’’ti. Dutiyaṃ.</paragraph>
    <subhead line="44">3. Anissukīsuttaṃ</subhead>
    <paragraph line="45" number="296"> ‘‘Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī ca hoti, anissukī ca hoti, paññavā ca hoti – imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī’’ti. Tatiyaṃ.</paragraph>
    <subhead line="46">4. Amaccharīsuttaṃ</subhead>
    <paragraph line="47" number="297"> Amaccharī ca hoti, paññavā ca hoti…pe…. Catutthaṃ.</paragraph>
    <subhead line="48">5. Anaticārīsuttaṃ</subhead>
    <paragraph line="49" number="298"> Anaticārī ca hoti, paññavā ca hoti…pe…. Pañcamaṃ.</paragraph>
    <subhead line="50">6. Susīlasuttaṃ</subhead>
    <paragraph line="51" number="299"> Sīlavā ca hoti, paññavā ca hoti…pe…. Chaṭṭhaṃ.</paragraph>
    <subhead line="52">7. Bahussutasuttaṃ</subhead>
    <paragraph line="53" number="300"> Bahussuto <pageBreak edition="Myanmar" number="2.0442" /> ca hoti, paññavā ca hoti…pe…. Sattamaṃ.</paragraph>
    <subhead line="54">8. Āraddhavīriyasuttaṃ</subhead>
    <paragraph line="55" number="301"> Āraddhavīriyo <pageBreak edition="Vipassana Research Institut" number="2.0240" /> ca hoti, paññavā ca hoti…pe…. Aṭṭhamaṃ.</paragraph>
    <subhead line="56">9. Upaṭṭhitassatisuttaṃ</subhead>
    <paragraph line="57" number="302"> ‘‘Upaṭṭhitassati <pageBreak edition="Pali Text Society" number="4.0245" /> ca <pageBreak edition="Thai" number="4.0303" /> hoti, paññavā ca hoti – imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī’’ti. Navamaṃ.</paragraph>
    <paragraph line="58">Ime aṭṭha suttantasaṅkhepā.</paragraph>
    <subhead line="59">10. Pañcasīlasuttaṃ</subhead>
    <paragraph line="60" number="303"> ‘‘Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti – imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī’’ti. Dasamaṃ.</paragraph>
    <centered line="61">Dutiyapeyyālavaggo.</centered>
    <paragraph line="62">Tassuddānaṃ –</paragraph>
    <gatha1 line="63">Dutiye ca <note>anuruddho (sabbattha)</note> akkodhano, anupanāhī anissukī;</gatha1>
    <gatha2 line="64">Amaccharī anaticārī, sīlavā ca bahussuto;</gatha2>
    <gathalast line="65">Vīriyaṃ sati sīlañca, sukkapakkhe pakāsito.</gathalast>
    <title line="66">3. Balavaggo</title>
    <subhead line="67">1. Visāradasuttaṃ</subhead>
    <paragraph line="68" number="304"> ‘‘Pañcimāni <pageBreak edition="Thai" number="4.0304" /><pageBreak edition="Vipassana Research Institut" number="2.0241" /><pageBreak edition="Myanmar" number="2.0443" /><pageBreak edition="Pali Text Society" number="4.0246" />, bhikkhave, mātugāmassa balāni. Katamāni pañca? Rūpabalaṃ, bhogabalaṃ, ñātibalaṃ, puttabalaṃ, sīlabalaṃ – imāni kho, bhikkhave, pañca mātugāmassa balāni. Imehi kho, bhikkhave, pañcahi balehi samannāgato mātugāmo visārado agāraṃ ajjhāvasatī’’ti. Paṭhamaṃ.</paragraph>
    <subhead line="69">2. Pasayhasuttaṃ</subhead>
    <paragraph line="70" number="305"> ‘‘Pañcimāni, bhikkhave, mātugāmassa balāni. Katamāni pañca? Rūpabalaṃ, bhogabalaṃ, ñātibalaṃ, puttabalaṃ, sīlabalaṃ – imāni kho, bhikkhave, pañca mātugāmassa balāni. Imehi kho, bhikkhave, pañcahi balehi samannāgato mātugāmo sāmikaṃ pasayha agāraṃ ajjhāvasatī’’ti. Dutiyaṃ.</paragraph>
    <subhead line="71">3. Abhibhuyyasuttaṃ</subhead>
    <paragraph line="72" number="306"> ‘‘Pañcimāni, bhikkhave, mātugāmassa balāni. Katamāni pañca? Rūpabalaṃ, bhogabalaṃ, ñātibalaṃ, puttabalaṃ, sīlabalaṃ – imāni kho, bhikkhave, pañca mātugāmassa balāni. Imehi kho, bhikkhave, pañcahi balehi samannāgato mātugāmo sāmikaṃ abhibhuyya vattatī’’ti. Tatiyaṃ.</paragraph>
    <subhead line="73">4. Ekasuttaṃ</subhead>
    <paragraph line="74" number="307"> ‘‘Ekena ca kho, bhikkhave, balena samannāgato puriso mātugāmaṃ abhibhuyya vattati. Katamena ekena balena? Issariyabalena abhibhūtaṃ mātugāmaṃ neva rūpabalaṃ tāyati, na <pageBreak edition="Vipassana Research Institut" number="2.0242" /> bhogabalaṃ tāyati, na ñātibalaṃ tāyati, na puttabalaṃ tāyati, na sīlabalaṃ tāyatī’’ti. Catutthaṃ.</paragraph>
    <subhead line="75">5. Aṅgasuttaṃ</subhead>
    <paragraph line="76" number="308"> ‘‘Pañcimāni <pageBreak edition="Thai" number="4.0305" /><pageBreak edition="Pali Text Society" number="4.0247" />, bhikkhave, mātugāmassa balāni. Katamāni pañca? Rūpabalaṃ, bhogabalaṃ, ñātibalaṃ, puttabalaṃ, sīlabalaṃ. Rūpabalena ca, bhikkhave, mātugāmo samannāgato hoti, na ca bhogabalena – evaṃ so tenaṅgena aparipūro hoti. Yato ca kho, bhikkhave, mātugāmo rūpabalena ca samannāgato hoti, bhogabalena ca – evaṃ so tenaṅgena paripūro hoti. Rūpabalena <pageBreak edition="Myanmar" number="2.0444" /> ca, bhikkhave, mātugāmo samannāgato hoti, bhogabalena ca, na ca ñātibalena – evaṃ so tenaṅgena aparipūro hoti. Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca – evaṃ so tenaṅgena paripūro hoti. Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, na ca puttabalena – evaṃ so tenaṅgena aparipūro hoti. Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca, puttabalena ca – evaṃ so tenaṅgena paripūro hoti. Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, puttabalena ca, na ca sīlabalena – evaṃ so tenaṅgena aparipūro hoti. Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca, puttabalena ca, sīlabalena ca – evaṃ so tenaṅgena paripūro hoti. Imāni kho <pageBreak edition="Thai" number="4.0306" />, bhikkhave, pañca mātugāmassa balānī’’ti. Pañcamaṃ.</paragraph>
    <subhead line="77">6. Nāsentisuttaṃ</subhead>
    <paragraph line="78" number="309"> ‘‘Pañcimāni, bhikkhave, mātugāmassa balāni. Katamāni pañca? Rūpabalaṃ, bhogabalaṃ, ñātibalaṃ, puttabalaṃ, sīlabalaṃ. Rūpabalena <pageBreak edition="Pali Text Society" number="4.0248" /> ca, bhikkhave, mātugāmo samannāgato hoti, na ca sīlabalena, nāsenteva naṃ, kule na vāsenti. Rūpabalena ca, bhikkhave, mātugāmo samannāgato hoti, bhogabalena ca, na ca sīlabalena, nāsenteva naṃ, kule na vāsenti. Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, na ca sīlabalena, nāsenteva naṃ, kule na vāsenti. Rūpabalena ca, bhikkhave, mātugāmo samannāgato hoti, bhogabalena ca, ñātibalena ca <pageBreak edition="Vipassana Research Institut" number="2.0243" />, puttabalena ca, na ca sīlabalena, nāsenteva naṃ, kule na vāsenti. Sīlabalena ca, bhikkhave, mātugāmo samannāgato hoti, na ca rūpabalena, vāsenteva naṃ, kule na nāsenti. Sīlabalena ca, bhikkhave, mātugāmo samannāgato hoti, na ca bhogabalena, vāsenteva naṃ, kule na nāsenti. Sīlabalena ca, bhikkhave, mātugāmo samannāgato hoti, na ca ñātibalena, vāsenteva naṃ, kule na nāsenti. Sīlabalena ca, bhikkhave, mātugāmo samannāgato hoti, na ca puttabalena, vāsenteva naṃ, kule na nāsenti. Imāni <pageBreak edition="Thai" number="4.0307" /> kho, bhikkhave, pañca mātugāmassa balānī’’ti. Chaṭṭhaṃ.</paragraph>
    <subhead line="79">7. Hetusuttaṃ</subhead>
    <paragraph line="80" number="310"> ‘‘Pañcimāni <pageBreak edition="Myanmar" number="2.0445" />, bhikkhave, mātugāmassa balāni. Katamāni pañca? Rūpabalaṃ, bhogabalaṃ, ñātibalaṃ, puttabalaṃ, sīlabalaṃ. Na, bhikkhave, mātugāmo rūpabalahetu vā bhogabalahetu vā ñātibalahetu vā puttabalahetu vā kāyassa bhedā paraṃ maraṇā sugatiṃ saggaṃ lokaṃ upapajjati. Sīlabalahetu kho, bhikkhave, mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Imāni kho, bhikkhave, pañca mātugāmassa balānī’’ti. Sattamaṃ.</paragraph>
    <subhead line="81">8. Ṭhānasuttaṃ</subhead>
    <paragraph line="82" number="311"> ‘‘Pañcimāni <pageBreak edition="Pali Text Society" number="4.0249" />, bhikkhave, ṭhānāni dullabhāni akatapuññena mātugāmena. Katamāni pañca? Patirūpe kule jāyeyyanti – idaṃ, bhikkhave, paṭhamaṃ ṭhānaṃ dullabhaṃ akatapuññena mātugāmena. Patirūpe kule jāyitvā patirūpaṃ kulaṃ gaccheyyanti – idaṃ, bhikkhave, dutiyaṃ ṭhānaṃ dullabhaṃ akatapuññena mātugāmena. Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvaseyyanti – idaṃ, bhikkhave, tatiyaṃ ṭhānaṃ dullabhaṃ akatapuññena mātugāmena. Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvasantī puttavatī assanti – idaṃ, bhikkhave, catutthaṃ ṭhānaṃ dullabhaṃ akatapuññena mātugāmena. Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvasantī puttavatī samānā sāmikaṃ abhibhuyya vatteyyanti – idaṃ, bhikkhave, pañcamaṃ ṭhānaṃ dullabhaṃ akatapuññena <pageBreak edition="Vipassana Research Institut" number="2.0244" /> mātugāmena <pageBreak edition="Thai" number="4.0308" />. Imāni kho, bhikkhave, pañca ṭhānāni dullabhāni akatapuññena mātugāmenāti.</paragraph>
    <paragraph line="83">‘‘Pañcimāni, bhikkhave, ṭhānāni sulabhāni katapuññena mātugāmena. Katamāni pañca? Patirūpe kule jāyeyyanti – idaṃ, bhikkhave, paṭhamaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gaccheyyanti – idaṃ, bhikkhave, dutiyaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gantvā asapatti agāraṃ ajjhāvaseyyanti – idaṃ, bhikkhave, tatiyaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gantvā asapatti agāraṃ ajjhāvasantī puttavatī assanti – idaṃ, bhikkhave, catutthaṃ ṭhānaṃ sulabhaṃ katapuññena mātugāmena. Patirūpe kule <pageBreak edition="Pali Text Society" number="4.0250" /> jāyitvā patirūpaṃ kulaṃ gantvā asapatti agāraṃ ajjhāvasantī <pageBreak edition="Myanmar" number="2.0446" /> puttavatī samānā sāmikaṃ abhibhuyya vatteyyanti – idaṃ, bhikkhave, pañcamaṃ ṭhānaṃ sulabhaṃ katapuññena mātugāmena. Imāni kho, bhikkhave, pañca ṭhānāni sulabhāni katapuññena mātugāmenā’’ti. Aṭṭhamaṃ.</paragraph>
    <subhead line="84">9. Pañcasīlavisāradasuttaṃ</subhead>
    <paragraph line="85" number="312"> ‘‘Pañcahi, bhikkhave, dhammehi samannāgato mātugāmo visārado agāraṃ ajjhāvasati. Katamehi pañcahi? Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti <pageBreak edition="Thai" number="4.0309" />, surāmerayamajjappamādaṭṭhānā paṭivirato ca hoti – imehi kho, bhikkhave, pañcahi dhammehi samannāgato mātugāmo visārado agāraṃ ajjhāvasatī’’ti. Navamaṃ.</paragraph>
    <subhead line="86">10. Vaḍḍhīsuttaṃ</subhead>
    <paragraph line="87" number="313"> ‘‘Pañcahi, bhikkhave, vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati sārādāyinī ca hoti varādāyinī ca kāyassa. Katamehi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati – imehi kho, bhikkhave, pañcahi <pageBreak edition="Vipassana Research Institut" number="2.0245" /> vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti, varādāyinī ca kāyassā’’ti.</paragraph>
    <gatha1 line="88">‘‘Saddhāya sīlena ca yādha vaḍḍhati,</gatha1>
    <gatha2 line="89">Paññāya cāgena sutena cūbhayaṃ;</gatha2>
    <gatha3 line="90">Sā tādisī sīlavatī upāsikā,</gatha3>
    <gathalast line="91">Ādīyati sāramidheva attano’’ti. dasamaṃ;</gathalast>
    <centered line="92">Balavaggo tatiyo.</centered>
    <paragraph line="93">Tassuddānaṃ <pageBreak edition="Pali Text Society" number="4.0251" /> –</paragraph>
    <gatha1 line="94">Visāradā pasayha abhibhuyya, ekaṃ aṅgena pañcamaṃ;</gatha1>
    <gathalast line="95">Nāsenti hetu ṭhānañca, visārado vaḍḍhinā dasāti.</gathalast>
    <centered line="96">Mātugāmasaṃyuttaṃ samattaṃ.</centered>
  </content>
</document>