<?xml version="1.0"?>
<document>
<metadata>
<normativeSource>http://tipitaka.org/romn/cscd/s0301m.mul4.xml</normativeSource>
<archivePath>roman/tipitaka (mula)/suttapitaka/samyuttanikaya/sagathavaggapali/5. bhikkhunisamyuttam.xml</archivePath>
<title>5. Bhikkhunīsaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">5. Bhikkhunīsaṃyuttaṃ</chapter>
<subhead line="2">1. Āḷavikāsuttaṃ</subhead>
<paragraph line="3" number="162">Evaṃ <pageBreak edition="T" number="1.0188" /><pageBreak edition="V" number="1.0151" /><pageBreak edition="P" number="1.0128" /><pageBreak edition="M" number="1.0129" />me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āḷavikā bhikkhunī pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena andhavanaṃ tenupasaṅkami vivekatthinī. Atha kho māro pāpimā āḷavikāya bhikkhuniyā bhayaṃ chambhitattaṃ lomahaṃsaṃ uppādetukāmo vivekamhā cāvetukāmo yena āḷavikā bhikkhunī tenupasaṅkami; upasaṅkamitvā āḷavikaṃ bhikkhuniṃ gāthāya ajjhabhāsi –</paragraph>
<gatha1 line="4">‘‘Natthi nissaraṇaṃ loke, kiṃ vivekena kāhasi;</gatha1>
<gathalast line="5">Bhuñjassu kāmaratiyo, māhu pacchānutāpinī’’ti.</gathalast>
<paragraph line="6">Atha kho āḷavikāya bhikkhuniyā etadahosi – ‘‘ko nu khvāyaṃ manusso vā amanusso vā gāthaṃ bhāsatī’’ti? Atha kho āḷavikāya bhikkhuniyā etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo vivekamhā cāvetukāmo gāthaṃ bhāsatī’’ti. Atha kho āḷavikā bhikkhunī ‘‘māro ayaṃ pāpimā’’ iti viditvā māraṃ pāpimantaṃ <pageBreak edition="T" number="1.0189" />gāthāhi paccabhāsi –</paragraph>
<gatha1 line="7">‘‘Atthi nissaraṇaṃ loke, paññāya me <alternatives line="3"><alternative lang="vri">suphussitaṃ</alternative><alternative lang="sī. pī.">suphassitaṃ</alternative></alternatives> ;</gatha1>
<gathalast line="8">Pamattabandhu pāpima, na tvaṃ jānāsi taṃ padaṃ.</gathalast>
<gatha1 line="9">‘‘Sattisūlūpamā <pageBreak edition="V" number="1.0152" />kāmā, khandhāsaṃ adhikuṭṭanā;</gatha1>
<gathalast line="10">Yaṃ tvaṃ kāmaratiṃ brūsi, arati mayha sā ahū’’ti.</gathalast>
<paragraph line="11">Atha <pageBreak edition="P" number="1.0129" />kho māro pāpimā ‘‘jānāti maṃ āḷavikā bhikkhunī’’ti dukkhī dummano tatthevantaradhāyīti.</paragraph>
<subhead line="12">2. Somāsuttaṃ</subhead>
<paragraph line="13" number="163">Sāvatthinidānaṃ <pageBreak edition="M" number="1.0130" />. Atha kho somā bhikkhunī pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena andhavanaṃ tenupasaṅkami divāvihārāya. Andhavanaṃ ajjhogāhetvā aññatarasmiṃ rukkhamūle divāvihāraṃ nisīdi. Atha kho māro pāpimā somāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena somā bhikkhunī tenupasaṅkami; upasaṅkamitvā somaṃ bhikkhuniṃ gāthāya ajjhabhāsi –</paragraph>
<gatha1 line="14">‘‘Yaṃ taṃ isīhi pattabbaṃ, ṭhānaṃ durabhisambhavaṃ;</gatha1>
<gathalast line="15">Na taṃ dvaṅgulapaññāya, sakkā pappotumitthiyā’’ti.</gathalast>
<paragraph line="16">Atha kho somāya bhikkhuniyā etadahosi – ‘‘ko nu khvāyaṃ manusso vā amanusso vā gāthaṃ bhāsatī’’ti? Atha kho somāya bhikkhuniyā <pageBreak edition="T" number="1.0190" />etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī’’ti. Atha kho somā bhikkhunī ‘‘māro ayaṃ pāpimā’’ iti viditvā māraṃ pāpimantaṃ gāthāhi paccabhāsi –</paragraph>
<gatha1 line="17">‘‘Itthibhāvo kiṃ kayirā, cittamhi susamāhite;</gatha1>
<gathalast line="18">Ñāṇamhi vattamānamhi, sammā dhammaṃ vipassato.</gathalast>
<gatha1 line="19">‘‘Yassa <pageBreak edition="V" number="1.0153" />nūna siyā evaṃ, itthāhaṃ purisoti vā;</gatha1>
<gathalast line="20"><note>asmīti (syā. kaṃ. pī.)</note>, taṃ māro vattumarahatī’’ti.</gathalast>
<paragraph line="21">Atha kho māro pāpimā ‘‘jānāti maṃ somā bhikkhunī’’ti dukkhī dummano tatthevantaradhāyīti.</paragraph>
<subhead line="22">3. Kisāgotamīsuttaṃ</subhead>
<paragraph line="23" number="164">Sāvatthinidānaṃ. Atha kho kisāgotamī bhikkhunī pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ piṇḍāya caritvā pacchābhattaṃ piṇḍapātapaṭikkantā <pageBreak edition="P" number="1.0130" />yena andhavanaṃ tenupasaṅkami <pageBreak edition="M" number="1.0131" />, divāvihārāya. Andhavanaṃ ajjhogāhetvā aññatarasmiṃ rukkhamūle divāvihāraṃ nisīdi. Atha kho māro pāpimā kisāgotamiyā bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena kisāgotamī bhikkhunī tenupasaṅkami; upasaṅkamitvā kisāgotamiṃ bhikkhuniṃ gāthāya ajjhabhāsi –</paragraph>
<gatha1 line="24">‘‘Kiṃ <pageBreak edition="T" number="1.0191" />nu tvaṃ mataputtāva, ekamāsi rudammukhī;</gatha1>
<gathalast line="25">Vanamajjhagatā ekā, purisaṃ nu gavesasī’’ti.</gathalast>
<paragraph line="26">Atha kho kisāgotamiyā bhikkhuniyā etadahosi – ‘‘ko nu khvāyaṃ manusso vā amanusso vā gāthaṃ bhāsatī’’ti? Atha kho kisāgotamiyā bhikkhuniyā etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī’’ti.</paragraph>
<paragraph line="27">Atha kho kisāgotamī bhikkhunī ‘‘māro ayaṃ pāpimā’’ iti viditvā māraṃ pāpimantaṃ gāthāhi paccabhāsi –</paragraph>
<gatha1 line="28">‘‘Accantaṃ <pageBreak edition="V" number="1.0154" />mataputtāmhi, purisā etadantikā;</gatha1>
<gathalast line="29">Na socāmi na rodāmi, na taṃ bhāyāmi āvuso.</gathalast>
<gatha1 line="30">‘‘Sabbattha vihatā nandī, tamokkhandho padālito;</gatha1>
<gathalast line="31">Jetvāna maccuno senaṃ, viharāmi anāsavā’’ti.</gathalast>
<paragraph line="32">Atha kho māro pāpimā ‘‘jānāti maṃ kisāgotamī bhikkhunī’’ti dukkhī dummano tatthevantaradhāyīti.</paragraph>
<subhead line="33">4. Vijayāsuttaṃ</subhead>
<paragraph line="34" number="165">Sāvatthinidānaṃ. Atha kho vijayā bhikkhunī pubbaṇhasamayaṃ nivāsetvā…pe… aññatarasmiṃ rukkhamūle divāvihāraṃ nisīdi. Atha kho māro pāpimā vijayāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena vijayā bhikkhunī tenupasaṅkami; upasaṅkamitvā vijayaṃ bhikkhuniṃ gāthāya ajjhabhāsi –</paragraph>
<gatha1 line="35">‘‘Daharā <pageBreak edition="T" number="1.0192" /><pageBreak edition="M" number="1.0132" /><pageBreak edition="P" number="1.0131" />tvaṃ rūpavatī, ahañca daharo susu;</gatha1>
<gathalast line="36">Pañcaṅgikena turiyena, <alternatives line="26"><alternative lang="vri">ehayyebhiramāmaseti</alternative><alternative lang="sī.">ehi ayye ramāmaseti</alternative></alternatives> .</gathalast>
<paragraph line="37">Atha kho vijayāya bhikkhuniyā etadahosi – ‘‘ko nu khvāyaṃ manusso vā amanusso vā gāthaṃ bhāsatī’’ti? Atha kho vijayāya bhikkhuniyā etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī’’ti. Atha kho vijayā bhikkhunī ‘‘māro ayaṃ pāpimā’’ iti viditvā māraṃ pāpimantaṃ gāthāhi paccabhāsi –</paragraph>
<gatha1 line="38">‘‘Rūpā saddā rasā gandhā, phoṭṭhabbā ca manoramā;</gatha1>
<gathalast line="39">Niyyātayāmi tuyheva, māra nāhaṃ tenatthikā.</gathalast>
<gatha1 line="40">‘‘Iminā <pageBreak edition="V" number="1.0155" />pūtikāyena, bhindanena pabhaṅgunā;</gatha1>
<gathalast line="41">Aṭṭīyāmi harāyāmi, kāmataṇhā samūhatā.</gathalast>
<gatha1 line="42">‘‘Ye ca rūpūpagā sattā, ye ca <alternatives line="34"><alternative lang="vri">arūpaṭṭhāyino</alternative><alternative lang="sī. pī.">āruppaṭṭhāyino</alternative></alternatives> ;</gatha1>
<gathalast line="43">Yā ca santā samāpatti, sabbattha vihato tamo’’ti.</gathalast>
<paragraph line="44">Atha kho māro pāpimā ‘‘jānāti maṃ vijayā bhikkhunī’’ti dukkhī dummano tatthevantaradhāyīti.</paragraph>
<subhead line="45">5. Uppalavaṇṇāsuttaṃ</subhead>
<paragraph line="46" number="166">Sāvatthinidānaṃ. Atha kho uppalavaṇṇā bhikkhunī pubbaṇhasamayaṃ nivāsetvā…pe… aññatarasmiṃ supupphitasālarukkhamūle aṭṭhāsi. Atha <pageBreak edition="T" number="1.0193" />kho māro pāpimā uppalavaṇṇāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena uppalavaṇṇā bhikkhunī tenupasaṅkami; upasaṅkamitvā uppalavaṇṇaṃ bhikkhuniṃ gāthāya ajjhabhāsi –</paragraph>
<gatha1 line="47">‘‘Supupphitaggaṃ upagamma bhikkhuni,</gatha1>
<gatha2 line="48">Ekā tuvaṃ tiṭṭhasi sālamūle;</gatha2>
<gatha3 line="49">Na catthi te dutiyā vaṇṇadhātu,</gatha3>
<gathalast line="50">Bāle na tvaṃ bhāyasi dhuttakāna’’nti.</gathalast>
<paragraph line="51">Atha <pageBreak edition="M" number="1.0133" />kho uppalavaṇṇāya bhikkhuniyā etadahosi – ‘‘ko <pageBreak edition="P" number="1.0132" />nu khvāyaṃ manusso vā amanusso vā gāthaṃ bhāsatī’’ti? Atha kho uppalavaṇṇāya bhikkhuniyā etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī’’ti. Atha kho uppalavaṇṇā bhikkhunī ‘‘māro ayaṃ pāpimā’’ iti viditvā māraṃ pāpimantaṃ gāthāhi paccabhāsi –</paragraph>
<gatha1 line="52">‘‘Sataṃ <pageBreak edition="V" number="1.0156" />sahassānipi dhuttakānaṃ,</gatha1>
<gatha2 line="53">Idhāgatā tādisakā bhaveyyuṃ;</gatha2>
<gatha3 line="54">Lomaṃ na iñjāmi na santasāmi,</gatha3>
<gathalast line="55">Na māra bhāyāmi tamekikāpi.</gathalast>
<gatha1 line="56">‘‘Esā antaradhāyāmi, kucchiṃ vā pavisāmi te;</gatha1>
<gathalast line="57">Pakhumantarikāyampi, tiṭṭhantiṃ maṃ na dakkhasi.</gathalast>
<gatha1 line="58">‘‘Cittasmiṃ <pageBreak edition="T" number="1.0194" />vasībhūtāmhi, iddhipādā subhāvitā;</gatha1>
<gathalast line="59">Sabbabandhanamuttāmhi, na taṃ bhāyāmi āvuso’’ti.</gathalast>
<paragraph line="60">Atha kho māro pāpimā ‘‘jānāti maṃ uppalavaṇṇā bhikkhunī’’ti dukkhī dummano tatthevantaradhāyīti.</paragraph>
<subhead line="61">6. Cālāsuttaṃ</subhead>
<paragraph line="62" number="167">Sāvatthinidānaṃ. Atha kho cālā bhikkhunī pubbaṇhasamayaṃ nivāsetvā…pe… aññatarasmiṃ rukkhamūle divāvihāraṃ nisīdi. Atha kho māro pāpimā yena cālā bhikkhunī tenupasaṅkami; upasaṅkamitvā cālaṃ bhikkhuniṃ etadavoca – ‘‘kiṃ nu tvaṃ, bhikkhuni, na rocesī’’ti? ‘‘Jātiṃ khvāhaṃ, āvuso, na rocemī’’ti.</paragraph>
<gatha1 line="63">‘‘Kiṃ nu jātiṃ na rocesi, jāto kāmāni bhuñjati;</gatha1>
<gathalast line="64">Ko nu taṃ idamādapayi, jātiṃ mā roca bhikkhunī’’ti.</gathalast>
<gatha1 line="65">‘‘Jātassa maraṇaṃ hoti, jāto dukkhāni <alternatives line="50"><alternative lang="vri">phussati</alternative><alternative lang="sī. pī.">passati</alternative></alternatives> ;</gatha1>
<gathalast line="66">Bandhaṃ vadhaṃ pariklesaṃ, tasmā jātiṃ na rocaye.</gathalast>
<gatha1 line="67">‘‘Buddho <pageBreak edition="M" number="1.0134" />dhammamadesesi, jātiyā samatikkamaṃ;</gatha1>
<gathalast line="68">Sabbadukkhappahānāya, so maṃ sacce nivesayi.</gathalast>
<gatha1 line="69">‘‘Ye <pageBreak edition="V" number="1.0157" /><pageBreak edition="P" number="1.0133" />ca rūpūpagā sattā, ye ca arūpaṭṭhāyino;</gatha1>
<gathalast line="70">Nirodhaṃ appajānantā, āgantāro punabbhava’’nti.</gathalast>
<paragraph line="71">Atha kho māro pāpimā ‘‘jānāti maṃ cālā bhikkhunī’’ti dukkhī dummano tatthevantaradhāyīti.</paragraph>
<subhead line="72">7. Upacālāsuttaṃ</subhead>
<paragraph line="73" number="168">Sāvatthinidānaṃ <pageBreak edition="T" number="1.0195" />. Atha kho upacālā bhikkhunī pubbaṇhasamayaṃ nivāsetvā…pe… aññatarasmiṃ rukkhamūle divāvihāraṃ nisīdi. Atha kho māro pāpimā yena upacālā bhikkhunī tenupasaṅkami; upasaṅkamitvā upacālaṃ bhikkhuniṃ etadavoca – ‘‘kattha nu tvaṃ, bhikkhuni, uppajjitukāmā’’ti? ‘‘Na khvāhaṃ, āvuso, katthaci uppajjitukāmā’’ti.</paragraph>
<gatha1 line="74">‘‘Tāvatiṃsā ca yāmā ca, tusitā cāpi devatā;</gatha1>
<gatha2 line="75">Nimmānaratino devā, ye devā vasavattino;</gatha2>
<gathalast line="76">Tattha cittaṃ paṇidhehi, ratiṃ paccanubhossasī’’ti.</gathalast>
<gatha1 line="77">‘‘Tāvatiṃsā ca yāmā ca, tusitā cāpi devatā;</gatha1>
<gatha2 line="78">Nimmānaratino devā, ye devā vasavattino;</gatha2>
<gathalast line="79">Kāmabandhanabaddhā te, enti māravasaṃ puna.</gathalast>
<gatha1 line="80">‘‘Sabbo ādīpito loko, sabbo loko padhūpito;</gatha1>
<gathalast line="81">Sabbo <alternatives line="66"><alternative lang="vri">pajjalito</alternative><alternative lang="sabbattha">pajjalito</alternative></alternatives> loko, sabbo loko pakampito.</gathalast>
<gatha1 line="82">‘‘Akampitaṃ <alternatives line="74"><alternative lang="vri">apajjalitaṃ</alternative><alternative lang="sī. syā. kaṃ. pī.">acalitaṃ</alternative></alternatives> , aputhujjanasevitaṃ;</gatha1>
<gathalast line="83">Agati yattha mārassa, tattha me nirato mano’’ti.</gathalast>
<paragraph line="84">Atha <pageBreak edition="V" number="1.0158" />kho māro pāpimā ‘‘jānāti maṃ upacālā bhikkhunī’’ti dukkhī dummano tatthevantaradhāyīti.</paragraph>
<subhead line="85">8. Sīsupacālāsuttaṃ</subhead>
<paragraph line="86" number="169">Sāvatthinidānaṃ <pageBreak edition="M" number="1.0135" />. Atha kho <alternatives line="82"><alternative lang="vri">sīsupacālā</alternative><alternative lang="sī.">sīsūpacālā</alternative></alternatives> bhikkhunī pubbaṇhasamayaṃ nivāsetvā <pageBreak edition="T" number="1.0196" />…pe… aññatarasmiṃ rukkhamūle divāvihāraṃ nisīdi. Atha kho māro pāpimā yena sīsupacālā bhikkhunī tenupasaṅkami; upasaṅkamitvā sīsupacālaṃ bhikkhuniṃ etadavoca – ‘‘kassa nu tvaṃ, bhikkhuni, pāsaṇḍaṃ rocesī’’ti? ‘‘Na khvāhaṃ, āvuso, kassaci pāsaṇḍaṃ rocemī’’ti.</paragraph>
<gatha1 line="87">‘‘Kaṃ nu uddissa muṇḍāsi, samaṇī viya dissasi;</gatha1>
<gathalast line="88">Na ca rocesi pāsaṇḍaṃ, kimiva carasi momūhā’’ti.</gathalast>
<gatha1 line="89">‘‘Ito bahiddhā pāsaṇḍā, diṭṭhīsu pasīdanti te;</gatha1>
<gathalast line="90">Na tesaṃ dhammaṃ rocemi, te dhammassa akovidā.</gathalast>
<gatha1 line="91">‘‘Atthtththi <pageBreak edition="P" number="1.0134" />sakyakule jāto, buddho appaṭipuggalo;</gatha1>
<gathalast line="92">Sabbābhibhū māranudo, sabbatthamaparājito.</gathalast>
<gatha1 line="93">‘‘Sabbattha mutto asito, sabbaṃ passati cakkhumā;</gatha1>
<gatha2 line="94">Sabbakammakkhayaṃ patto, vimutto upadhisaṅkhaye;</gatha2>
<gathalast line="95">So mayhaṃ bhagavā satthā, tassa rocemi sāsana’’nti.</gathalast>
<paragraph line="96">Atha kho māro pāpimā ‘‘jānāti maṃ sīsupacālā bhikkhunī’’ti dukkhī dummano tatthevantaradhāyīti.</paragraph>
<subhead line="97">9. Selāsuttaṃ</subhead>
<paragraph line="98" number="170">Sāvatthinidānaṃ <pageBreak edition="V" number="1.0159" />. Atha kho selā bhikkhunī pubbaṇhasamayaṃ nivāsetvā…pe… aññatarasmiṃ rukkhamūle divāvihāraṃ nisīdi. Atha kho māro pāpimā selāya bhikkhuniyā bhayaṃ chambhitattaṃ lomahaṃsaṃ uppādetukāmo…pe… selaṃ <pageBreak edition="T" number="1.0197" />bhikkhuniṃ gāthāya ajjhabhāsi –</paragraph>
<gatha1 line="99">‘‘Kenidaṃ pakataṃ bimbaṃ, <alternatives line="90"><alternative lang="vri">kvanu</alternative><alternative lang="sī. pī.">kvannu</alternative><alternative lang="syā. kaṃ. ka.">kvaci</alternative></alternatives> bimbassa kārako;</gatha1>
<gathalast line="100">Kvanu bimbaṃ samuppannaṃ, kvanu bimbaṃ nirujjhatī’’ti.</gathalast>
<paragraph line="101">Atha kho selāya bhikkhuniyā etadahosi – ‘‘ko nu khvāyaṃ manusso vā amanusso vā gāthaṃ bhāsatī’’ti? Atha kho selāya bhikkhuniyā <pageBreak edition="M" number="1.0136" />etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī’’ti. Atha kho selā bhikkhunī ‘‘māro ayaṃ pāpimā’’ iti viditvā māraṃ pāpimantaṃ gāthāhi paccabhāsi –</paragraph>
<gatha1 line="102">‘‘Nayidaṃ attakataṃ bimbaṃ, nayidaṃ parakataṃ aghaṃ;</gatha1>
<gathalast line="103">Hetuṃ paṭicca sambhūtaṃ, hetubhaṅgā nirujjhati.</gathalast>
<gatha1 line="104">‘‘Yathā aññataraṃ bījaṃ, khette vuttaṃ virūhati;</gatha1>
<gathalast line="105">Pathavīrasañcāgamma, sinehañca tadūbhayaṃ.</gathalast>
<gatha1 line="106">‘‘Evaṃ khandhā ca dhātuyo, cha ca āyatanā ime;</gatha1>
<gathalast line="107">Hetuṃ paṭicca sambhūtā, hetubhaṅgā nirujjhare’’ti.</gathalast>
<paragraph line="108">Atha kho māro pāpimā ‘‘jānāti maṃ selā bhikkhunī’’ti dukkhī dummano tatthevantaradhāyīti.</paragraph>
<subhead line="109">10. Vajirāsuttaṃ</subhead>
<paragraph line="110" number="171">Sāvatthinidānaṃ <pageBreak edition="V" number="1.0160" />. Atha kho vajirā bhikkhunī pubbaṇhasamayaṃ <pageBreak edition="T" number="1.0198" />nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ piṇḍāya caritvā pacchābhattaṃ piṇḍapātapaṭikkantā <pageBreak edition="P" number="1.0135" />yena andhavanaṃ tenupasaṅkami divāvihārāya. Andhavanaṃ ajjhogāhetvā aññatarasmiṃ rukkhamūle divāvihāraṃ nisīdi. Atha kho māro pāpimā vajirāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena vajirā bhikkhunī tenupasaṅkami; upasaṅkamitvā vajiraṃ bhikkhuniṃ gāthāya ajjhabhāsi –</paragraph>
<gatha1 line="111">‘‘Kenāyaṃ pakato satto, kuvaṃ sattassa kārako;</gatha1>
<gathalast line="112">Kuvaṃ satto samuppanno, kuvaṃ satto nirujjhatī’’ti.</gathalast>
<paragraph line="113">Atha kho vajirāya bhikkhuniyā etadahosi – ‘‘ko nu khvāyaṃ manusso vā amanusso vā gāthaṃ bhāsatī’’ti? Atha kho vajirāya bhikkhuniyā etadahosi – ‘‘māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī’’ti. Atha kho <pageBreak edition="M" number="1.0137" />vajirā bhikkhunī ‘‘māro ayaṃ pāpimā’’ iti viditvā, māraṃ pāpimantaṃ gāthāhi paccabhāsi –</paragraph>
<gatha1 line="114">‘‘Kiṃ nu sattoti paccesi, māra diṭṭhigataṃ nu te;</gatha1>
<gathalast line="115">Suddhasaṅkhārapuñjoyaṃ, nayidha sattupalabbhati.</gathalast>
<gatha1 line="116">‘‘Yathā hi aṅgasambhārā, hoti saddo ratho iti;</gatha1>
<gathalast line="117">Evaṃ khandhesu santesu, hoti sattoti <alternatives line="115"><alternative lang="vri">sammuti</alternative><alternative lang="syā. kaṃ.">sammati</alternative></alternatives> .</gathalast>
<gatha1 line="118">‘‘Dukkhameva <pageBreak edition="T" number="1.0199" />hi sambhoti, dukkhaṃ tiṭṭhati veti ca;</gatha1>
<gathalast line="119">Nāññatra dukkhā sambhoti, nāññaṃ dukkhā nirujjhatī’’ti.</gathalast>
<paragraph line="120">Atha <pageBreak edition="V" number="1.0161" />kho māro pāpimā ‘‘jānāti maṃ vajirā bhikkhunī’’ti dukkhī dummano tatthevantaradhāyīti.</paragraph>
<centered line="121">Bhikkhunīsaṃyuttaṃ samattaṃ.</centered>
<paragraph line="122">Tassuddānaṃ –</paragraph>
<gatha1 line="123">Āḷavikā ca somā ca, gotamī vijayā saha;</gatha1>
<gatha1 line="124">Uppalavaṇṇā ca cālā, upacālā sīsupacālā ca;</gatha1>
<gathalast line="125">Selā vajirāya te dasāti.</gathalast>
</body>
</document>