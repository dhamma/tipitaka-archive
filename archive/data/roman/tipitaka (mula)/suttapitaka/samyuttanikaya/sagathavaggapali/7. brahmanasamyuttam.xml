<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="pali text society" source-abbr="pī."/>
      <version source="sri lanka" source-abbr="sī."/>
      <version source="aṭṭha." source-abbr="aṭṭha."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="unknown" source-abbr="?"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0301m.mul6.xml</normativeSource>
    <source>roman/tipitaka (mula)/suttapitaka/samyuttanikaya/sagathavaggapali/7. brahmanasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/sagathavaggapali</directory>
    <basename>7. brahmanasamyuttam</basename>
    <titlePath>7. Brāhmaṇasaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">7. Brāhmaṇasaṃyuttaṃ</chapter>
    <title line="2">1. Arahantavaggo</title>
    <subhead line="3">1. Dhanañjānīsuttaṃ</subhead>
    <paragraph line="4" number="187"> Evaṃ <pageBreak edition="Thai" number="1.0235" /><pageBreak edition="Vipassana Research Institut" number="1.0187" /><pageBreak edition="Pali Text Society" number="1.0160" /><pageBreak edition="Myanmar" number="1.0162" /> me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena aññatarassa bhāradvājagottassa brāhmaṇassa <alternatives line="3" extra="" separator="false"><alternative source-abbr="vri" source="vipassana research institut">dhanañjānī</alternative><alternative source-abbr="pī." source="pali text society">dhānañjānī</alternative><alternative source-abbr="sī." source="sri lanka">dhānañjānī</alternative><alternative source-abbr="aṭṭha." source="aṭṭha.">dhānañjānī</alternative></alternatives>  nāma brāhmaṇī abhippasannā hoti buddhe ca dhamme ca saṅghe ca. Atha kho dhanañjānī brāhmaṇī bhāradvājagottassa brāhmaṇassa bhattaṃ upasaṃharantī upakkhalitvā tikkhattuṃ udānaṃ udānesi –</paragraph>
    <gatha1 line="5">‘‘Namo tassa bhagavato arahato sammāsambuddhassa;</gatha1>
    <gatha1 line="6">Namo tassa bhagavato arahato sammāsambuddhassa;</gatha1>
    <gathalast line="7">Namo tassa bhagavato arahato sammāsambuddhassā’’ti.</gathalast>
    <paragraph line="8">Evaṃ vutte, bhāradvājagotto brāhmaṇo dhanañjāniṃ brāhmaṇiṃ etadavoca – ‘‘evamevaṃ panāyaṃ vasalī yasmiṃ vā tasmiṃ vā tassa muṇḍakassa samaṇassa vaṇṇaṃ bhāsati. Idāni tyāhaṃ, vasali, tassa satthuno vādaṃ āropessāmī’’ti. ‘‘Na khvāhaṃ taṃ, brāhmaṇa, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo tassa bhagavato vādaṃ āropeyya arahato sammāsambuddhassa. Api ca tvaṃ, brāhmaṇa, gaccha, <alternatives line="11" extra="" separator="false"><alternative source-abbr="vri" source="vipassana research institut">gantvā vijānissasī’’ti</alternative><alternative source-abbr="syā." source="thai">gantvāpi jānissasī’’ti</alternative><alternative source-abbr="kaṃ." source="kaṃ.">gantvāpi jānissasī’’ti</alternative></alternatives> .</paragraph>
    <paragraph line="9">Atha <pageBreak edition="Thai" number="1.0236" /> kho bhāradvājagotto brāhmaṇo kupito anattamano yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ <pageBreak edition="Pali Text Society" number="1.0161" /> nisinno kho bhāradvājagotto brāhmaṇo bhagavantaṃ gāthāya ajjhabhāsi –</paragraph>
    <gatha1 line="10">‘‘Kiṃsu <pageBreak edition="Vipassana Research Institut" number="1.0188" /> chetvā sukhaṃ seti, kiṃsu chetvā na socati;</gatha1>
    <gathalast line="11">Kissassu ekadhammassa, vadhaṃ rocesi gotamā’’ti.</gathalast>
    <gatha1 line="12">‘‘Kodhaṃ <pageBreak edition="Myanmar" number="1.0163" /> chetvā sukhaṃ seti, kodhaṃ chetvā na socati;</gatha1>
    <gatha2 line="13">Kodhassa visamūlassa, madhuraggassa brāhmaṇa;</gatha2>
    <gathalast line="14">Vadhaṃ ariyā pasaṃsanti, tañhi chetvā na socatī’’ti.</gathalast>
    <paragraph line="15">Evaṃ vutte, bhāradvājagotto brāhmaṇo bhagavantaṃ etadavoca – ‘‘abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya – cakkhumanto rūpāni dakkhantīti; evamevaṃ bhotā gotamena anekapariyāyena dhammo pakāsito. Esāhaṃ, bhante, bhagavantaṃ gotamaṃ saraṇaṃ gacchāmi dhammañca bhikkhusaṅghañca. Labheyyāhaṃ bhoto gotamassa santike pabbajjaṃ, labheyyaṃ upasampada’’nti.</paragraph>
    <paragraph line="16">Alattha kho bhāradvājagotto brāhmaṇo bhagavato santike pabbajjaṃ, alattha upasampadaṃ. Acirūpasampanno kho panāyasmā bhāradvājo eko vūpakaṭṭho appamatto <pageBreak edition="Thai" number="1.0237" /> ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’’ti abbhaññāsi. Aññataro ca panāyasmā bhāradvājo arahataṃ ahosīti.</paragraph>
    <subhead line="17">2. Akkosasuttaṃ</subhead>
    <paragraph line="18" number="188"> Ekaṃ samayaṃ bhagavā rājagahe viharati veḷuvane kalandakanivāpe. Assosi kho akkosakabhāradvājo brāhmaṇo – ‘‘bhāradvājagotto kira brāhmaṇo samaṇassa gotamassa santike agārasmā anagāriyaṃ pabbajito’’ti kupito anattamano yena bhagavā tenupasaṅkami; upasaṅkamitvā <pageBreak edition="Pali Text Society" number="1.0162" /> bhagavantaṃ asabbhāhi pharusāhi vācāhi akkosati paribhāsati.</paragraph>
    <paragraph line="19">Evaṃ <pageBreak edition="Vipassana Research Institut" number="1.0189" /> vutte, bhagavā akkosakabhāradvājaṃ brāhmaṇaṃ etadavoca – ‘‘taṃ kiṃ maññasi, brāhmaṇa, api nu kho te āgacchanti mittāmaccā ñātisālohitā <alternatives line="19" extra="" separator="false"><alternative source-abbr="vri" source="vipassana research institut">atithiyo</alternative><alternative source-abbr="?" source="unknown">atithayo</alternative></alternatives> ’’ti? ‘‘Appekadā me, bho gotama, āgacchanti mittāmaccā <pageBreak edition="Myanmar" number="1.0164" /> ñātisālohitā atithiyo’’ti. ‘‘‘Taṃ kiṃ maññasi, brāhmaṇa, api nu tesaṃ anuppadesi khādanīyaṃ vā bhojanīyaṃ vā sāyanīyaṃ vā’’’ti? ‘‘‘Appekadā nesāhaṃ, bho gotama, anuppademi khādanīyaṃ vā bhojanīyaṃ vā sāyanīyaṃ vā’’’ti. ‘‘‘Sace kho pana te, brāhmaṇa, nappaṭiggaṇhanti <pageBreak edition="Thai" number="1.0238" />, kassa taṃ hotī’’’ti? ‘‘‘Sace te, bho gotama, nappaṭiggaṇhanti, amhākameva taṃ hotī’’’ti. ‘‘Evameva kho, brāhmaṇa, yaṃ tvaṃ amhe anakkosante akkosasi, arosente rosesi, abhaṇḍante bhaṇḍasi, taṃ te mayaṃ nappaṭiggaṇhāma. Tavevetaṃ, brāhmaṇa, hoti; tavevetaṃ, brāhmaṇa, hoti’’.</paragraph>
    <paragraph line="20">‘‘Yo kho, brāhmaṇa, akkosantaṃ paccakkosati, rosentaṃ paṭiroseti, bhaṇḍantaṃ paṭibhaṇḍati, ayaṃ vuccati, brāhmaṇa, sambhuñjati vītiharatīti. Te mayaṃ tayā neva sambhuñjāma na vītiharāma. Tavevetaṃ, brāhmaṇa, hoti; tavevetaṃ, brāhmaṇa, hotī’’ti. ‘‘Bhavantaṃ kho gotamaṃ sarājikā parisā evaṃ jānāti – ‘arahaṃ samaṇo gotamo’ti. Atha ca pana bhavaṃ gotamo kujjhatī’’ti.</paragraph>
    <gatha1 line="21">‘‘Akkodhassa kuto kodho, dantassa samajīvino;</gatha1>
    <gathalast line="22">Sammadaññā vimuttassa, upasantassa tādino.</gathalast>
    <gatha1 line="23">‘‘Tasseva tena pāpiyo, yo kuddhaṃ paṭikujjhati;</gatha1>
    <gathalast line="24">Kuddhaṃ appaṭikujjhanto, saṅgāmaṃ jeti dujjayaṃ.</gathalast>
    <gatha1 line="25">‘‘Ubhinnamatthaṃ carati, attano ca parassa ca;</gatha1>
    <gathalast line="26">Paraṃ saṅkupitaṃ ñatvā, yo sato upasammati.</gathalast>
    <gatha1 line="27">‘‘Ubhinnaṃ tikicchantānaṃ, attano ca parassa ca;</gatha1>
    <gathalast line="28">Janā maññanti bāloti, ye dhammassa akovidā’’ti.</gathalast>
    <paragraph line="29">Evaṃ <pageBreak edition="Vipassana Research Institut" number="1.0190" /><pageBreak edition="Pali Text Society" number="1.0163" /> vutte, akkosakabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… esāhaṃ <pageBreak edition="Thai" number="1.0239" /> bhavantaṃ gotamaṃ saraṇaṃ gacchāmi dhammañca bhikkhusaṅghañca. Labheyyāhaṃ, bhante, bhoto gotamassa santike pabbajjaṃ, labheyyaṃ upasampada’’nti.</paragraph>
    <paragraph line="30">Alattha kho akkosakabhāradvājo brāhmaṇo bhagavato santike pabbajjaṃ, alattha upasampadaṃ. Acirūpasampanno kho panāyasmā akkosakabhāradvājo eko vūpakaṭṭho appamatto ātāpī pahitatto viharanto <pageBreak edition="Myanmar" number="1.0165" /> nacirasseva – yassatthāya kulaputtā sammadeva agārasmā anagāriyaṃ pabbajanti tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyā’’ti abbhaññāsi. Aññataro ca panāyasmā bhāradvājo arahataṃ ahosīti.</paragraph>
    <subhead line="31">3. Asurindakasuttaṃ</subhead>
    <paragraph line="32" number="189"> Ekaṃ samayaṃ bhagavā rājagahe viharati veḷuvane kalandakanivāpe. Assosi kho asurindakabhāradvājo brāhmaṇo – ‘‘bhāradvājagotto brāhmaṇo kira samaṇassa gotamassa santike agārasmā anagāriyaṃ pabbajito’’ti kupito anattamano yena bhagavā tenupasaṅkami; upasaṅkamitvā bhagavantaṃ asabbhāhi pharusāhi vācāhi akkosati paribhāsati. Evaṃ vutte, bhagavā tuṇhī ahosi. Atha kho asurindakabhāradvājo brāhmaṇo bhagavantaṃ etadavoca – ‘‘jitosi, samaṇa, jitosi, samaṇā’’ti.</paragraph>
    <gatha1 line="33">‘‘Jayaṃ <pageBreak edition="Thai" number="1.0240" /> ve maññati bālo, vācāya pharusaṃ bhaṇaṃ;</gatha1>
    <gathalast line="34">Jayañcevassa taṃ hoti, yā titikkhā vijānato.</gathalast>
    <gatha1 line="35">‘‘Tasseva tena pāpiyo, yo kuddhaṃ paṭikujjhati;</gatha1>
    <gathalast line="36">Kuddhaṃ appaṭikujjhanto, saṅgāmaṃ jeti dujjayaṃ.</gathalast>
    <gatha1 line="37">‘‘Ubhinnamatthaṃ carati, attano ca parassa ca;</gatha1>
    <gathalast line="38">Paraṃ saṅkupitaṃ ñatvā, yo sato upasammati.</gathalast>
    <gatha1 line="39">‘‘Ubhinnaṃ <pageBreak edition="Vipassana Research Institut" number="1.0191" /> tikicchantānaṃ, attano ca parassa ca;</gatha1>
    <gathalast line="40">Janā maññanti bāloti, ye dhammassa akovidā’’ti.</gathalast>
    <paragraph line="41">Evaṃ <pageBreak edition="Pali Text Society" number="1.0164" /> vutte, asurindakabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… abbhaññāsi. Aññataro ca panāyasmā bhāradvājo arahataṃ ahosī’’ti.</paragraph>
    <subhead line="42">4. Bilaṅgikasuttaṃ</subhead>
    <paragraph line="43" number="190"> Ekaṃ <pageBreak edition="Myanmar" number="1.0166" /> samayaṃ bhagavā rājagahe viharati veḷuvane kalandakanivāpe. Assosi kho bilaṅgikabhāradvājo brāhmaṇo – ‘‘bhāradvājagotto kira brāhmaṇo samaṇassa gotamassa santike agārasmā anagāriyaṃ pabbajito’’ti kupito anattamano yena bhagavā tenupasaṅkami; upasaṅkamitvā tuṇhībhūto ekamantaṃ aṭṭhāsi. Atha kho bhagavā bilaṅgikassa bhāradvājassa brāhmaṇassa cetasā cetoparivitakkamaññāya bilaṅgikaṃ bhāradvājaṃ brāhmaṇaṃ gāthāya ajjhabhāsi <pageBreak edition="Thai" number="1.0241" /> –</paragraph>
    <gatha1 line="44">‘‘Yo appaduṭṭhassa narassa dussati,</gatha1>
    <gatha2 line="45">Suddhassa posassa anaṅgaṇassa;</gatha2>
    <gatha3 line="46">Tameva bālaṃ pacceti pāpaṃ,</gatha3>
    <gathalast line="47">Sukhumo rajo paṭivātaṃva khitto’’ti.</gathalast>
    <paragraph line="48">Evaṃ vutte, vilaṅgikabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… abbhaññāsi. Aññataro ca panāyasmā bhāradvājo arahataṃ ahosī’’ti.</paragraph>
    <subhead line="49">5. Ahiṃsakasuttaṃ</subhead>
    <paragraph line="50" number="191"> Sāvatthinidānaṃ. Atha kho ahiṃsakabhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ <pageBreak edition="Pali Text Society" number="1.0165" /> nisinno kho ahiṃsakabhāradvājo brāhmaṇo bhagavantaṃ etadavoca – ‘‘ahiṃsakāhaṃ, bho gotama, ahiṃsakāhaṃ, bho gotamā’’ti.</paragraph>
    <gatha1 line="51">‘‘Yathā <pageBreak edition="Thai" number="1.0242" /><pageBreak edition="Vipassana Research Institut" number="1.0192" /> nāmaṃ tathā cassa, siyā kho tvaṃ ahiṃsako;</gatha1>
    <gatha2 line="52">Yo ca kāyena vācāya, manasā ca na hiṃsati;</gatha2>
    <gathalast line="53">Sa ve ahiṃsako hoti, yo paraṃ na vihiṃsatī’’ti.</gathalast>
    <paragraph line="54">Evaṃ vutte, ahiṃsakabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… abbhaññāsi. Aññataro ca panāyasmā ahiṃsakabhāradvājo arahataṃ ahosī’’ti.</paragraph>
    <subhead line="55">6. Jaṭāsuttaṃ</subhead>
    <paragraph line="56" number="192"> Sāvatthinidānaṃ <pageBreak edition="Myanmar" number="1.0167" />. Atha kho jaṭābhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho jaṭābhāradvājo brāhmaṇo bhagavantaṃ gāthāya ajjhabhāsi –</paragraph>
    <gatha1 line="57">‘‘Antojaṭā bahijaṭā, jaṭāya jaṭitā pajā;</gatha1>
    <gathalast line="58">Taṃ taṃ gotama pucchāmi, ko imaṃ vijaṭaye jaṭa’’nti.</gathalast>
    <gatha1 line="59">‘‘Sīle patiṭṭhāya naro sapañño, cittaṃ paññañca bhāvayaṃ;</gatha1>
    <gathalast line="60">Ātāpī nipako bhikkhu, so imaṃ vijaṭaye jaṭaṃ.</gathalast>
    <gatha1 line="61">‘‘Yesaṃ rāgo ca doso ca, avijjā ca virājitā;</gatha1>
    <gathalast line="62">Khīṇāsavā arahanto, tesaṃ vijaṭitā jaṭā.</gathalast>
    <gatha1 line="63">‘‘Yattha nāmañca rūpañca, asesaṃ uparujjhati;</gatha1>
    <gathalast line="64">Paṭighaṃ rūpasaññā ca, etthesā chijjate jaṭā’’ti.</gathalast>
    <paragraph line="65">Evaṃ <pageBreak edition="Thai" number="1.0243" /> vutte, jaṭābhāradvājo bhagavantaṃ etadavoca – ‘‘abhikkantaṃ, bho gotama…pe… aññataro ca panāyasmā bhāradvājo arahataṃ ahosī’’ti.</paragraph>
    <subhead line="66">7. Suddhikasuttaṃ</subhead>
    <paragraph line="67" number="193"> Sāvatthinidānaṃ <pageBreak edition="Vipassana Research Institut" number="1.0193" />. Atha kho suddhikabhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ <pageBreak edition="Pali Text Society" number="1.0166" /> nisinno kho suddhikabhāradvājo brāhmaṇo bhagavato santike imaṃ gāthaṃ ajjhabhāsi –</paragraph>
    <gatha1 line="68">‘‘Na <alternatives line="27" extra="" separator="false"><alternative source-abbr="vri" source="vipassana research institut">brāhmaṇo</alternative><alternative source-abbr="?" source="unknown">nābrāhmaṇo</alternative></alternatives>  sujjhati koci, loke sīlavāpi tapokaraṃ;</gatha1>
    <gathalast line="69">Vijjācaraṇasampanno, so sujjhati na aññā itarā pajā’’ti.</gathalast>
    <gatha1 line="70">‘‘Bahumpi palapaṃ jappaṃ, na jaccā hoti brāhmaṇo;</gatha1>
    <gathalast line="71">Antokasambu saṅkiliṭṭho, kuhanaṃ upanissito.</gathalast>
    <gatha1 line="72">‘‘Khattiyo <pageBreak edition="Myanmar" number="1.0168" /> brāhmaṇo vesso, suddo caṇḍālapukkuso;</gatha1>
    <gatha2 line="73">Āraddhavīriyo pahitatto, niccaṃ daḷhaparakkamo;</gatha2>
    <gathalast line="74">Pappoti paramaṃ suddhiṃ, evaṃ jānāhi brāhmaṇā’’ti.</gathalast>
    <paragraph line="75">Evaṃ vutte, suddhikabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… aññataro ca panāyasmā bhāradvājo arahataṃ ahosī’’ti.</paragraph>
    <subhead line="76">8. Aggikasuttaṃ</subhead>
    <paragraph line="77" number="194"> Ekaṃ <pageBreak edition="Thai" number="1.0244" /> samayaṃ bhagavā rājagahe viharati veḷuvane kalandakanivāpe. Tena kho pana samayena aggikabhāradvājassa brāhmaṇassa sappinā pāyaso sannihito hoti – ‘‘aggiṃ juhissāmi, aggihuttaṃ paricarissāmī’’ti.</paragraph>
    <paragraph line="78">Atha kho bhagavā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. Rājagahe sapadānaṃ piṇḍāya caramāno yena aggikabhāradvājassa brāhmaṇassa nivesanaṃ tenupasaṅkami <pageBreak edition="Vipassana Research Institut" number="1.0194" />; upasaṅkamitvā ekamantaṃ aṭṭhāsi. Addasā kho aggikabhāradvājo brāhmaṇo bhagavantaṃ piṇḍāya ṭhitaṃ. Disvāna bhagavantaṃ gāthāya ajjhabhāsi –</paragraph>
    <gatha1 line="79">‘‘Tīhi vijjāhi sampanno, jātimā sutavā bahū;</gatha1>
    <gathalast line="80">Vijjācaraṇasampanno, somaṃ bhuñjeyya pāyasa’’nti.</gathalast>
    <gatha1 line="81">‘‘Bahumpi palapaṃ jappaṃ, na jaccā hoti brāhmaṇo;</gatha1>
    <gathalast line="82">Antokasambu saṃkiliṭṭho, kuhanāparivārito.</gathalast>
    <gatha1 line="83">‘‘Pubbenivāsaṃ <pageBreak edition="Pali Text Society" number="1.0167" /> yo vedī, saggāpāyañca passati;</gatha1>
    <gathalast line="84">Atho jātikkhayaṃ patto, abhiññāvosito muni.</gathalast>
    <gatha1 line="85">‘‘Etāhi tīhi vijjāhi, tevijjo hoti brāhmaṇo;</gatha1>
    <gathalast line="86">Vijjācaraṇasampanno, somaṃ bhuñjeyya pāyasa’’nti.</gathalast>
    <paragraph line="87">‘‘Bhuñjatu bhavaṃ gotamo. Brāhmaṇo bhava’’nti.</paragraph>
    <gatha1 line="88">‘‘Gāthābhigītaṃ <pageBreak edition="Thai" number="1.0245" /><pageBreak edition="Myanmar" number="1.0169" /> me abhojaneyyaṃ,</gatha1>
    <gatha2 line="89">Sampassataṃ brāhmaṇa nesa dhammo;</gatha2>
    <gatha3 line="90">Gāthābhigītaṃ panudanti buddhā,</gatha3>
    <gathalast line="91">Dhamme sati brāhmaṇa vuttiresā.</gathalast>
    <gatha1 line="92">‘‘Aññena ca kevalinaṃ mahesiṃ,</gatha1>
    <gatha2 line="93">Khīṇāsavaṃ kukkuccavūpasantaṃ;</gatha2>
    <gatha3 line="94">Annena pānena upaṭṭhahassu,</gatha3>
    <gathalast line="95">Khettañhi taṃ puññapekkhassa hotī’’ti.</gathalast>
    <paragraph line="96">Evaṃ <pageBreak edition="Vipassana Research Institut" number="1.0195" /> vutte, aggikabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… aññataro ca panāyasmā aggikabhāradvājo arahataṃ ahosī’’ti.</paragraph>
    <subhead line="97">9. Sundarikasuttaṃ</subhead>
    <paragraph line="98" number="195"> Ekaṃ samayaṃ bhagavā kosalesu viharati sundarikāya nadiyā tīre. Tena kho pana samayena sundarikabhāradvājo brāhmaṇo sundarikāya nadiyā tīre aggiṃ juhati, aggihuttaṃ paricarati. Atha kho sundarikabhāradvājo brāhmaṇo aggiṃ juhitvā aggihuttaṃ paricaritvā uṭṭhāyāsanā samantā catuddisā anuvilokesi – ‘‘ko nu kho imaṃ habyasesaṃ bhuñjeyyā’’ti? Addasā kho sundarikabhāradvājo brāhmaṇo bhagavantaṃ aññatarasmiṃ rukkhamūle sasīsaṃ pārutaṃ nisinnaṃ. Disvāna vāmena hatthena <pageBreak edition="Thai" number="1.0246" /> habyasesaṃ gahetvā dakkhiṇena hatthena kamaṇḍaluṃ gahetvā yena bhagavā tenupasaṅkami. Atha kho bhagavā sundarikabhāradvājassa brāhmaṇassa padasaddena sīsaṃ vivari. Atha kho sundarikabhāradvājo brāhmaṇo ‘muṇḍo ayaṃ <pageBreak edition="Pali Text Society" number="1.0168" /> bhavaṃ, muṇḍako ayaṃ bhava’nti tatova puna nivattitukāmo ahosi. Atha kho sundarikabhāradvājassa brāhmaṇassa etadahosi – ‘muṇḍāpi hi idhekacce brāhmaṇā bhavanti; yaṃnūnāhaṃ taṃ upasaṅkamitvā jātiṃ puccheyya’nti.</paragraph>
    <paragraph line="99">Atha kho sundarikabhāradvājo brāhmaṇo yena bhagavā tenupasaṅkami; upasaṅkamitvā bhagavantaṃ etadavoca – ‘kiṃjacco bhava’nti?</paragraph>
    <gatha1 line="100">‘‘Mā <pageBreak edition="Myanmar" number="1.0170" /> jātiṃ puccha caraṇañca puccha,</gatha1>
    <gatha2 line="101">Kaṭṭhā have jāyati jātavedo;</gatha2>
    <gatha3 line="102">Nīcākulīnopi muni dhitimā,</gatha3>
    <gathalast line="103">Ājānīyo hoti hirīnisedho.</gathalast>
    <gatha1 line="104">‘‘Saccena danto damasā upeto,</gatha1>
    <gatha2 line="105">Vedantagū vusitabrahmacariyo;</gatha2>
    <gatha3 line="106">Yaññopanīto <pageBreak edition="Vipassana Research Institut" number="1.0196" /> tamupavhayetha,</gatha3>
    <gathalast line="107">Kālena so juhati dakkhiṇeyye’’ti.</gathalast>
    <gatha1 line="108">‘‘Addhā suyiṭṭhaṃ suhutaṃ mama yidaṃ,</gatha1>
    <gatha2 line="109">Yaṃ tādisaṃ vedagumaddasāmi;</gatha2>
    <gatha3 line="110">Tumhādisānañhi <pageBreak edition="Thai" number="1.0247" /> adassanena,</gatha3>
    <gathalast line="111">Añño jano bhuñjati habyasesa’’nti.</gathalast>
    <paragraph line="112">‘‘Bhuñjatu bhavaṃ gotamo. Brāhmaṇo bhava’’nti.</paragraph>
    <gatha1 line="113">‘‘Gāthābhigītaṃ me abhojaneyyaṃ,</gatha1>
    <gatha2 line="114">Sampassataṃ brāhmaṇa nesa dhammo;</gatha2>
    <gatha3 line="115">Gāthābhigītaṃ panudanti buddhā,</gatha3>
    <gathalast line="116">Dhamme sati brāhmaṇa vuttiresā.</gathalast>
    <gatha1 line="117">‘‘Aññena ca kevalinaṃ mahesiṃ,</gatha1>
    <gatha2 line="118">Khīṇāsavaṃ kukkuccavūpasantaṃ;</gatha2>
    <gatha3 line="119">Annena pānena upaṭṭhahassu,</gatha3>
    <gathalast line="120">Khettañhi taṃ puññapekkhassa hotī’’ti.</gathalast>
    <paragraph line="121">‘‘Atha kassa cāhaṃ, bho gotama, imaṃ habyasesaṃ dammī’’ti? ‘‘Na khvāhaṃ, brāhmaṇa, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yasseso habyaseso bhutto sammā pariṇāmaṃ gaccheyya <pageBreak edition="Pali Text Society" number="1.0169" /> aññatra, brāhmaṇa, tathāgatassa vā tathāgatasāvakassa vā. Tena hi tvaṃ, brāhmaṇa, taṃ habyasesaṃ appaharite vā chaḍḍehi appāṇake vā udake opilāpehī’’ti.</paragraph>
    <paragraph line="122">Atha kho sundarikabhāradvājo brāhmaṇo taṃ habyasesaṃ appāṇake udake opilāpesi. Atha kho so habyaseso udake pakkhitto cicciṭāyati <pageBreak edition="Myanmar" number="1.0171" /> ciṭiciṭāyati sandhūpāyati sampadhūpāyati <pageBreak edition="Vipassana Research Institut" number="1.0197" />. Seyyathāpi nāma <pageBreak edition="Thai" number="1.0248" /> phālo <note>loho (ka.)</note> <alternatives line="42" extra="" separator="false"><alternative source-abbr="vri" source="vipassana research institut">divasaṃsantatto</alternative><alternative source-abbr="sī." source="sri lanka">divasasantatto</alternative><alternative source-abbr="syā." source="thai">divasasantatto</alternative><alternative source-abbr="kaṃ." source="kaṃ.">divasasantatto</alternative><alternative source-abbr="pī." source="pali text society">divasasantatto</alternative></alternatives>  udake pakkhitto cicciṭāyati ciṭiciṭāyati sandhūpāyati sampadhūpāyati; evameva so habyaseso udake pakkhitto cicciṭāyati ciṭiciṭāyati sandhūpāyati sampadhūpāyati.</paragraph>
    <paragraph line="123">Atha kho sundarikabhāradvājo brāhmaṇo saṃviggo lomahaṭṭhajāto yena bhagavā tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitaṃ kho sundarikabhāradvājaṃ brāhmaṇaṃ bhagavā gāthāhi ajjhabhāsi –</paragraph>
    <gatha1 line="124">‘‘Mā brāhmaṇa dāru samādahāno,</gatha1>
    <gatha2 line="125">Suddhiṃ amaññi bahiddhā hi etaṃ;</gatha2>
    <gatha3 line="126">Na hi tena suddhiṃ kusalā vadanti,</gatha3>
    <gathalast line="127">Yo bāhirena parisuddhimicche.</gathalast>
    <gatha1 line="128">‘‘Hitvā ahaṃ brāhmaṇa dārudāhaṃ</gatha1>
    <gatha2 line="129"><alternatives line="50" extra="" separator="false"><alternative source-abbr="vri" source="vipassana research institut">Ajjhattamevujjalayāmi</alternative><alternative source-abbr="sī." source="sri lanka">ajjhattameva jalayāmi</alternative><alternative source-abbr="syā." source="thai">ajjhattameva jalayāmi</alternative><alternative source-abbr="kaṃ." source="kaṃ.">ajjhattameva jalayāmi</alternative><alternative source-abbr="pī." source="pali text society">ajjhattameva jalayāmi</alternative></alternatives>  jotiṃ;</gatha2>
    <gatha1 line="130">Niccagginī niccasamāhitatto,</gatha1>
    <gathalast line="131">Arahaṃ ahaṃ brahmacariyaṃ carāmi.</gathalast>
    <gatha1 line="132">‘‘Māno hi te brāhmaṇa khāribhāro,</gatha1>
    <gatha2 line="133">Kodho dhumo bhasmani mosavajjaṃ;</gatha2>
    <gatha3 line="134">Jivhā sujā hadayaṃ jotiṭhānaṃ,</gatha3>
    <gathalast line="135">Attā sudanto purisassa joti.</gathalast>
    <gatha1 line="136">‘‘Dhammo <pageBreak edition="Thai" number="1.0249" /> rahado brāhmaṇa sīlatittho,</gatha1>
    <gatha2 line="137">Anāvilo sabbhi sataṃ pasattho;</gatha2>
    <gatha3 line="138">Yattha have vedaguno sinātā,</gatha3>
    <gathalast line="139"><alternatives line="58" extra="" separator="false"><alternative source-abbr="vri" source="vipassana research institut">Anallagattāva</alternative><alternative source-abbr="sī." source="sri lanka">anallīnagattāva</alternative><alternative source-abbr="pī." source="pali text society">anallīnagattāva</alternative><alternative source-abbr="ka." source="cambodian">anallīnagattāva</alternative></alternatives>  taranti pāraṃ.</gathalast>
    <gatha1 line="140">‘‘Saccaṃ dhammo saṃyamo brahmacariyaṃ,</gatha1>
    <gatha2 line="141">Majjhe sitā brāhmaṇa brahmapatti;</gatha2>
    <gatha3 line="142">Sa <pageBreak edition="Vipassana Research Institut" number="1.0198" /><pageBreak edition="Pali Text Society" number="1.0170" /> tujjubhūtesu namo karohi,</gatha3>
    <gathalast line="143">Tamahaṃ naraṃ dhammasārīti brūmī’’ti.</gathalast>
    <paragraph line="144">Evaṃ <pageBreak edition="Myanmar" number="1.0172" /> vutte, sundarikabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… aññataro ca panāyasmā bhāradvājo arahataṃ ahosī’’ti.</paragraph>
    <subhead line="145">10. Bahudhītarasuttaṃ</subhead>
    <paragraph line="146" number="196"> Ekaṃ samayaṃ bhagavā kosalesu viharati aññatarasmiṃ vanasaṇḍe. Tena kho pana samayena aññatarassa bhāradvājagottassa brāhmaṇassa catuddasa balībaddā naṭṭhā honti. Atha kho bhāradvājagotto brāhmaṇo te balībadde gavesanto yena so vanasaṇḍo tenupasaṅkami; upasaṅkamitvā addasa bhagavantaṃ tasmiṃ vanasaṇḍe nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Disvāna yena bhagavā tenupasaṅkami; upasaṅkamitvā bhagavato santike imā gāthāyo abhāsi –</paragraph>
    <gatha1 line="147">‘‘Na <pageBreak edition="Thai" number="1.0250" /> hi <alternatives line="66" extra="" separator="false"><alternative source-abbr="vri" source="vipassana research institut">nūnimassa</alternative><alternative source-abbr="sī." source="sri lanka">nahanūnimassa</alternative><alternative source-abbr="syā." source="thai">nahanūnimassa</alternative><alternative source-abbr="kaṃ." source="kaṃ.">nahanūnimassa</alternative></alternatives>  samaṇassa, balībaddā catuddasa;</gatha1>
    <gathalast line="148">Ajjasaṭṭhiṃ na dissanti, tenāyaṃ samaṇo sukhī.</gathalast>
    <gatha1 line="149">‘‘Na hi nūnimassa samaṇassa, tilākhettasmi pāpakā;</gatha1>
    <gathalast line="150">Ekapaṇṇā <alternatives line="74" extra="" separator="false"><alternative source-abbr="vri" source="vipassana research institut">dupaṇṇā</alternative><alternative source-abbr="sī." source="sri lanka">dvipaṇṇā</alternative><alternative source-abbr="pī." source="pali text society">dvipaṇṇā</alternative></alternatives>  ca, tenāyaṃ samaṇo sukhī.</gathalast>
    <gatha1 line="151">‘‘Na hi nūnimassa samaṇassa, tucchakoṭṭhasmi mūsikā;</gatha1>
    <gathalast line="152">Ussoḷhikāya naccanti, tenāyaṃ samaṇo sukhī.</gathalast>
    <gatha1 line="153">‘‘Na hi nūnimassa samaṇassa, santhāro sattamāsiko;</gatha1>
    <gathalast line="154">Uppāṭakehi sañchanno, tenāyaṃ samaṇo sukhī.</gathalast>
    <gatha1 line="155">‘‘Na <pageBreak edition="Vipassana Research Institut" number="1.0199" /> hi nūnimassa samaṇassa, vidhavā satta dhītaro;</gatha1>
    <gathalast line="156">Ekaputtā <alternatives line="82" extra="" separator="false"><alternative source-abbr="vri" source="vipassana research institut">duputtā</alternative><alternative source-abbr="sī." source="sri lanka">dviputtā</alternative><alternative source-abbr="pī." source="pali text society">dviputtā</alternative></alternatives>  ca, tenāyaṃ samaṇo sukhī.</gathalast>
    <gatha1 line="157">‘‘Na hi nūnimassa samaṇassa, piṅgalā tilakāhatā;</gatha1>
    <gathalast line="158">Sottaṃ pādena bodheti, tenāyaṃ samaṇo sukhī.</gathalast>
    <gatha1 line="159">‘‘Na hi nūnimassa samaṇassa, paccūsamhi iṇāyikā;</gatha1>
    <gathalast line="160">Detha dethāti codenti, tenāyaṃ samaṇo sukhī’’ti.</gathalast>
    <gatha1 line="161">‘‘Na <pageBreak edition="Myanmar" number="1.0173" /> hi mayhaṃ brāhmaṇa, balībaddā catuddasa;</gatha1>
    <gathalast line="162">Ajjasaṭṭhiṃ na dissanti, tenāhaṃ brāhmaṇā sukhī.</gathalast>
    <gatha1 line="163">‘‘Na <pageBreak edition="Pali Text Society" number="1.0171" /> hi mayhaṃ brāhmaṇa, tilākhettasmi pāpakā;</gatha1>
    <gathalast line="164">Ekapaṇṇā dupaṇṇā ca, tenāhaṃ brāhmaṇā sukhī.</gathalast>
    <gatha1 line="165">‘‘Na hi mayhaṃ brāhmaṇa, tucchakoṭṭhasmi mūsikā;</gatha1>
    <gathalast line="166">Ussoḷhikāya naccanti, tenāhaṃ brāhmaṇā sukhī.</gathalast>
    <gatha1 line="167">‘‘Na <pageBreak edition="Thai" number="1.0251" /> hi mayhaṃ brāhmaṇa, santhāro sattamāsiko;</gatha1>
    <gathalast line="168">Uppāṭakehi sañchanno, tenāhaṃ brāhmaṇā sukhī.</gathalast>
    <gatha1 line="169">‘‘Na hi mayhaṃ brāhmaṇa, vidhavā satta dhītaro;</gatha1>
    <gathalast line="170">Ekaputtā duputtā ca, tenāhaṃ brāhmaṇā sukhī.</gathalast>
    <gatha1 line="171">‘‘Na hi mayhaṃ brāhmaṇa, piṅgalā tilakāhatā;</gatha1>
    <gathalast line="172">Sottaṃ pādena bodheti, tenāhaṃ brāhmaṇā sukhī.</gathalast>
    <gatha1 line="173">‘‘Na <pageBreak edition="Vipassana Research Institut" number="1.0200" /> hi mayhaṃ brāhmaṇa, paccūsamhi iṇāyikā;</gatha1>
    <gathalast line="174">Detha dethāti codenti, tenāhaṃ brāhmaṇā sukhī’’ti.</gathalast>
    <paragraph line="175">Evaṃ vutte, bhāradvājagotto brāhmaṇo bhagavantaṃ etadavoca – ‘‘abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya – cakkhumanto rūpāni dakkhantīti; evameva bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Labheyyāhaṃ bhoto gotamassa santike pabbajjaṃ, labheyyaṃ upasampada’’nti.</paragraph>
    <paragraph line="176">Alattha kho bhāradvājagotto brāhmaṇo bhagavato santike pabbajjaṃ, alattha upasampadaṃ. Acirūpasampanno panāyasmā bhāradvājo eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti, tadanuttaraṃ – brahmacariyapariyosānaṃ <pageBreak edition="Thai" number="1.0252" /> diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ <pageBreak edition="Myanmar" number="1.0174" /> itthattāyā’’ti abbhaññāsi. Aññataro ca panāyasmā bhāradvājo arahataṃ ahosīti.</paragraph>
    <centered line="177">Arahantavaggo paṭhamo.</centered>
    <paragraph line="178">Tassuddānaṃ –</paragraph>
    <gatha1 line="179">Dhanañjānī ca akkosaṃ, asurindaṃ bilaṅgikaṃ;</gatha1>
    <gatha2 line="180">Ahiṃsakaṃ jaṭā ceva, suddhikañceva aggikā;</gatha2>
    <gathalast line="181">Sundarikaṃ bahudhītarena ca te dasāti.</gathalast>
    <title line="182">2. Upāsakavaggo</title>
    <subhead line="183">1. Kasibhāradvājasuttaṃ</subhead>
    <paragraph line="184" number="197"> Evaṃ <pageBreak edition="Thai" number="1.0253" /><pageBreak edition="Vipassana Research Institut" number="1.0201" /><pageBreak edition="Pali Text Society" number="1.0172" /> me sutaṃ – ekaṃ samayaṃ bhagavā magadhesu viharati dakkhiṇāgirismiṃ ekanāḷāyaṃ brāhmaṇagāme. Tena kho pana samayena <alternatives line="90" extra="" separator="false"><alternative source-abbr="vri" source="vipassana research institut">kasibhāradvājassa</alternative><alternative source-abbr="ka." source="cambodian">kasikabhāradvājassa</alternative></alternatives>  brāhmaṇassa pañcamattāni naṅgalasatāni payuttāni honti vappakāle. Atha kho bhagavā pubbaṇhasamayaṃ nivāsetvā pattacīvaramādāya yena kasibhāradvājassa brāhmaṇassa kammanto tenupasaṅkami.</paragraph>
    <paragraph line="185">Tena kho pana samayena kasibhāradvājassa brāhmaṇassa parivesanā vattati. Atha kho bhagavā yena parivesanā tenupasaṅkami; upasaṅkamitvā ekamantaṃ aṭṭhāsi. Addasā kho kasibhāradvājo brāhmaṇo bhagavantaṃ piṇḍāya ṭhitaṃ. Disvā bhagavantaṃ etadavoca – ‘‘ahaṃ kho, samaṇa, kasāmi ca vapāmi ca, kasitvā ca vapitvā ca bhuñjāmi. Tvampi, samaṇa, kasassu ca vapassu ca, kasitvā ca vapitvā ca bhuñjassū’’ti. ‘‘Ahampi kho, brāhmaṇa, kasāmi ca vapāmi ca, kasitvā ca vapitvā ca bhuñjāmī’’ti. Na kho mayaṃ passāma bhoto gotamassa yugaṃ vā naṅgalaṃ vā phālaṃ vā pācanaṃ vā balībadde vā, atha ca pana <pageBreak edition="Thai" number="1.0254" /> bhavaṃ gotamo evamāha – ‘‘ahampi kho, brāhmaṇa, kasāmi ca vapāmi ca, kasitvā ca vapitvā ca bhuñjāmī’’ti <pageBreak edition="Myanmar" number="1.0175" />. Atha kho kasibhāradvājo brāhmaṇo bhagavantaṃ gāthāya ajjhabhāsi –</paragraph>
    <gatha1 line="186">‘‘Kassako paṭijānāsi, na ca passāmi te kasiṃ;</gatha1>
    <gathalast line="187">Kassako pucchito brūhi, kathaṃ jānemu taṃ kasi’’nti.</gathalast>
    <gatha1 line="188">‘‘Saddhā bījaṃ tapo vuṭṭhi, paññā me yuganaṅgalaṃ;</gatha1>
    <gathalast line="189">Hirī īsā mano yottaṃ, sati me phālapācanaṃ.</gathalast>
    <gatha1 line="190">‘‘Kāyagutto <pageBreak edition="Vipassana Research Institut" number="1.0202" /> vacīgutto, āhāre udare yato;</gatha1>
    <gathalast line="191">Saccaṃ karomi niddānaṃ, soraccaṃ me pamocanaṃ.</gathalast>
    <gatha1 line="192">‘‘Vīriyaṃ <pageBreak edition="Pali Text Society" number="1.0173" /> me dhuradhorayhaṃ, yogakkhemādhivāhanaṃ;</gatha1>
    <gathalast line="193">Gacchati anivattantaṃ, yattha gantvā na socati.</gathalast>
    <gatha1 line="194">‘‘Evamesā kasī kaṭṭhā, sā hoti amatapphalā;</gatha1>
    <gathalast line="195">Etaṃ kasiṃ kasitvāna, sabbadukkhā pamuccatī’’ti.</gathalast>
    <paragraph line="196">‘‘Bhuñjatu bhavaṃ gotamo. Kassako bhavaṃ. Yañhi bhavaṃ gotamo amatapphalampi kasiṃ <alternatives line="98" extra="" separator="false"><alternative source-abbr="vri" source="vipassana research institut">kasatī’’ti</alternative><alternative source-abbr="ka." source="cambodian">bhāsatī’’ti</alternative></alternatives> .</paragraph>
    <gatha1 line="197">‘‘Gāthābhigītaṃ me abhojaneyyaṃ,</gatha1>
    <gatha2 line="198">Sampassataṃ brāhmaṇa nesa dhammo;</gatha2>
    <gatha3 line="199">Gāthābhigītaṃ panudanti buddhā,</gatha3>
    <gathalast line="200">Dhamme sati brāhmaṇa vuttiresā.</gathalast>
    <gatha1 line="201">‘‘Aññena <pageBreak edition="Thai" number="1.0255" /> ca kevalinaṃ mahesiṃ,</gatha1>
    <gatha2 line="202">Khīṇāsavaṃ kukkuccavūpasantaṃ;</gatha2>
    <gatha3 line="203">Annena pānena upaṭṭhahassu,</gatha3>
    <gathalast line="204">Khettañhi taṃ puññapekkhassa hotī’’ti.</gathalast>
    <paragraph line="205">Evaṃ vutte, kasibhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… ajjatagge pāṇupetaṃ saraṇaṃ gata’’nti.</paragraph>
    <subhead line="206">2. Udayasuttaṃ</subhead>
    <paragraph line="207" number="198"> Sāvatthinidānaṃ. Atha kho bhagavā pubbaṇhasamayaṃ nivāsetvā pattacīvaramādāya yena <pageBreak edition="Vipassana Research Institut" number="1.0203" /> udayassa brāhmaṇassa nivesanaṃ tenupasaṅkami. Atha <pageBreak edition="Myanmar" number="1.0176" /> kho udayo brāhmaṇo bhagavato pattaṃ odanena pūresi. Dutiyampi kho bhagavā pubbaṇhasamayaṃ nivāsetvā pattacīvaramādāya yena udayassa brāhmaṇassa nivesanaṃ tenupasaṅkami…pe… tatiyampi kho udayo brāhmaṇo bhagavato pattaṃ odanena <pageBreak edition="Pali Text Society" number="1.0174" /> pūretvā bhagavantaṃ etadavoca – ‘‘pakaṭṭhakoyaṃ samaṇo gotamo punappunaṃ āgacchatī’’ti.</paragraph>
    <gatha1 line="208">‘‘Punappunañceva <pageBreak edition="Thai" number="1.0256" /> vapanti bījaṃ, punappunaṃ vassati devarājā;</gatha1>
    <gathalast line="209">Punappunaṃ khettaṃ kasanti kassakā, punappunaṃ dhaññamupeti raṭṭhaṃ.</gathalast>
    <gatha1 line="210">‘‘Punappunaṃ yācakā yācayanti, punappunaṃ dānapatī dadanti;</gatha1>
    <gathalast line="211">Punappunaṃ dānapatī daditvā, punappunaṃ saggamupenti ṭhānaṃ.</gathalast>
    <gatha1 line="212">‘‘Punappunaṃ khīranikā duhanti, punappunaṃ vaccho upeti mātaraṃ;</gatha1>
    <gathalast line="213">Punappunaṃ kilamati phandati ca, punappunaṃ gabbhamupeti mando.</gathalast>
    <gatha1 line="214">‘‘Punappunaṃ jāyati mīyati ca, punappunaṃ <alternatives line="106" extra="" separator="false"><alternative source-abbr="vri" source="vipassana research institut">sivathikaṃ</alternative><alternative source-abbr="sī." source="sri lanka">sīvathikaṃ</alternative><alternative source-abbr="syā." source="thai">sīvathikaṃ</alternative><alternative source-abbr="kaṃ." source="kaṃ.">sīvathikaṃ</alternative><alternative source-abbr="pī." source="pali text society">sīvathikaṃ</alternative></alternatives>  haranti;</gatha1>
    <gathalast line="215">Maggañca laddhā apunabbhavāya, na <alternatives line="114" extra="" separator="false"><alternative source-abbr="vri" source="vipassana research institut">punappunaṃ jāyati bhūripañño’’ti</alternative><alternative source-abbr="syā." source="thai">punappunaṃ jāyati bhūripañño’’ti</alternative><alternative source-abbr="kaṃ." source="kaṃ.">punappunaṃ jāyati bhūripañño’’ti</alternative><alternative source-abbr="ka." source="cambodian">punappunaṃ jāyati bhūripañño’’ti</alternative></alternatives> .</gathalast>
    <paragraph line="216">Evaṃ vutte, udayo brāhmaṇo bhagavantaṃ etadavoca – ‘‘abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="217">3. Devahitasuttaṃ</subhead>
    <paragraph line="218" number="199"> Sāvatthinidānaṃ <pageBreak edition="Thai" number="1.0257" />. Tena kho pana samayena bhagavā vātehābādhiko hoti; āyasmā ca upavāṇo bhagavato upaṭṭhāko hoti. Atha kho bhagavā āyasmantaṃ upavāṇaṃ āmantesi – ‘‘iṅgha me tvaṃ, upavāṇa, uṇhodakaṃ jānāhī’’ti. ‘‘Evaṃ, bhante’’ti kho āyasmā upavāṇo bhagavato paṭissutvā nivāsetvā pattacīvaramādāya yena devahitassa brāhmaṇassa nivesanaṃ tenupasaṅkami; upasaṅkamitvā tuṇhībhūto ekamantaṃ aṭṭhāsi. Addasā kho devahito brāhmaṇo āyasmantaṃ <pageBreak edition="Vipassana Research Institut" number="1.0204" /> upavāṇaṃ tuṇhībhūtaṃ ekamantaṃ ṭhitaṃ. Disvāna āyasmantaṃ upavāṇaṃ gāthāya ajjhabhāsi –</paragraph>
    <gatha1 line="219">‘‘Tuṇhībhūto <pageBreak edition="Myanmar" number="1.0177" /><pageBreak edition="Pali Text Society" number="1.0175" /> bhavaṃ tiṭṭhaṃ, muṇḍo saṅghāṭipāruto;</gatha1>
    <gathalast line="220">Kiṃ patthayāno kiṃ esaṃ, kiṃ nu yācitumāgato’’ti.</gathalast>
    <gatha1 line="221">‘‘Arahaṃ sugato loke, vātehābādhiko muni;</gatha1>
    <gathalast line="222">Sace uṇhodakaṃ atthi, munino dehi brāhmaṇa.</gathalast>
    <gatha1 line="223">‘‘Pūjito pūjaneyyānaṃ, sakkareyyāna sakkato;</gatha1>
    <gathalast line="224">Apacito <alternatives line="122" extra=" ṭīkā oloketabbā" separator="false"><alternative source-abbr="vri" source="vipassana research institut">apaceyyānaṃ</alternative><alternative source-abbr="sī." source="sri lanka">apacineyyānaṃ</alternative><alternative source-abbr="syā." source="thai">apacineyyānaṃ</alternative><alternative source-abbr="kaṃ." source="kaṃ.">apacineyyānaṃ</alternative></alternatives> , tassa icchāmi hātave’’ti.</gathalast>
    <paragraph line="225">Atha kho devahito brāhmaṇo uṇhodakassa kājaṃ purisena gāhāpetvā phāṇitassa ca puṭaṃ āyasmato upavāṇassa pādāsi. Atha kho āyasmā upavāṇo yena bhagavā tenupasaṅkami; upasaṅkamitvā bhagavantaṃ <pageBreak edition="Thai" number="1.0258" /> uṇhodakena <alternatives line="130" extra="" separator="false"><alternative source-abbr="vri" source="vipassana research institut">nhāpetvā</alternative><alternative source-abbr="sī." source="sri lanka">nahāpetvā</alternative><alternative source-abbr="pī." source="pali text society">nahāpetvā</alternative></alternatives>  uṇhodakena phāṇitaṃ āloletvā bhagavato pādāsi. Atha kho bhagavato ābādho paṭippassambhi.</paragraph>
    <paragraph line="226">Atha kho devahito brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho devahito brāhmaṇo bhagavantaṃ gāthāya ajjhabhāsi –</paragraph>
    <gatha1 line="227">‘‘Kattha dajjā deyyadhammaṃ, kattha dinnaṃ mahapphalaṃ;</gatha1>
    <gathalast line="228">Kathañhi yajamānassa, kathaṃ ijjhati dakkhiṇā’’ti.</gathalast>
    <gatha1 line="229">‘‘Pubbenivāsaṃ yo vedī, saggāpāyañca passati;</gatha1>
    <gathalast line="230">Atho jātikkhayaṃ patto, abhiññāvosito muni.</gathalast>
    <gatha1 line="231">‘‘Ettha <pageBreak edition="Vipassana Research Institut" number="1.0205" /> dajjā deyyadhammaṃ, ettha dinnaṃ mahapphalaṃ;</gatha1>
    <gathalast line="232">Evañhi yajamānassa, evaṃ ijjhati dakkhiṇā’’ti.</gathalast>
    <paragraph line="233">Evaṃ vutte, devahito brāhmaṇo bhagavantaṃ etadavoca – ‘‘abhikkantaṃ bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="234">4. Mahāsālasuttaṃ</subhead>
    <paragraph line="235" number="200"> Sāvatthinidānaṃ <pageBreak edition="Myanmar" number="1.0178" />. Atha kho aññataro brāhmaṇamahāsālo lūkho <alternatives line="138" extra="" separator="false"><alternative source-abbr="vri" source="vipassana research institut">lūkhapāvuraṇo</alternative><alternative source-abbr="sī." source="sri lanka">lūkhapāpuraṇo</alternative><alternative source-abbr="syā." source="thai">lūkhapāpuraṇo</alternative><alternative source-abbr="kaṃ." source="kaṃ.">lūkhapāpuraṇo</alternative><alternative source-abbr="pī." source="pali text society">lūkhapāpuraṇo</alternative></alternatives> <pageBreak edition="Pali Text Society" number="1.0176" /> yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho taṃ brāhmaṇamahāsālaṃ bhagavā <pageBreak edition="Thai" number="1.0259" /> etadavoca – ‘‘kinnu tvaṃ, brāhmaṇa, lūkho lūkhapāvuraṇo’’ti? ‘‘Idha me, bho gotama, cattāro puttā. Te maṃ dārehi saṃpuccha gharā nikkhāmentī’’ti. ‘‘Tena hi tvaṃ, brāhmaṇa, imā gāthāyo pariyāpuṇitvā sabhāyaṃ mahājanakāye sannipatite puttesu ca sannisinnesu bhāsassu –</paragraph>
    <gatha1 line="236">‘‘Yehi jātehi nandissaṃ, yesañca bhavamicchisaṃ;</gatha1>
    <gathalast line="237">Te maṃ dārehi saṃpuccha, sāva vārenti sūkaraṃ.</gathalast>
    <gatha1 line="238">‘‘Asantā kira maṃ jammā, tāta tātāti bhāsare;</gatha1>
    <gathalast line="239">Rakkhasā puttarūpena, te jahanti vayogataṃ.</gathalast>
    <gatha1 line="240">‘‘Assova jiṇṇo nibbhogo, khādanā apanīyati;</gatha1>
    <gathalast line="241">Bālakānaṃ pitā thero, parāgāresu bhikkhati.</gathalast>
    <gatha1 line="242">‘‘Daṇḍova kira me seyyo, yañce puttā anassavā;</gatha1>
    <gathalast line="243">Caṇḍampi goṇaṃ vāreti, atho caṇḍampi kukkuraṃ.</gathalast>
    <gatha1 line="244">‘‘Andhakāre <pageBreak edition="Vipassana Research Institut" number="1.0206" /> pure hoti, gambhīre gādhamedhati;</gatha1>
    <gathalast line="245">Daṇḍassa ānubhāvena, khalitvā patitiṭṭhatī’’ti.</gathalast>
    <paragraph line="246">Atha kho so brāhmaṇamahāsālo bhagavato santike imā gāthāyo pariyāpuṇitvā sabhāyaṃ mahājanakāye sannipatite puttesu ca sannisinnesu abhāsi –</paragraph>
    <gatha1 line="247">‘‘Yehi jātehi nandissaṃ, yesañca bhavamicchisaṃ;</gatha1>
    <gathalast line="248">Te <pageBreak edition="Thai" number="1.0260" /> maṃ dārehi saṃpuccha, sāva vārenti sūkaraṃ.</gathalast>
    <gatha1 line="249">‘‘Asantā kira maṃ jammā, tāta tātāti bhāsare;</gatha1>
    <gathalast line="250">Rakkhasā puttarūpena, te jahanti vayogataṃ.</gathalast>
    <gatha1 line="251">‘‘Assova <pageBreak edition="Myanmar" number="1.0179" /> jiṇṇo nibbhogo, khādanā apanīyati;</gatha1>
    <gathalast line="252">Bālakānaṃ pitā thero, parāgāresu bhikkhati.</gathalast>
    <gatha1 line="253">‘‘Daṇḍova kira me seyyo, yañce puttā anassavā;</gatha1>
    <gathalast line="254">Caṇḍampi goṇaṃ vāreti, atho caṇḍampi kukkuraṃ.</gathalast>
    <gatha1 line="255">‘‘Andhakāre pure hoti, gambhīre gādhamedhati;</gatha1>
    <gathalast line="256">Daṇḍassa ānubhāvena, khalitvā patitiṭṭhatī’’ti.</gathalast>
    <paragraph line="257">Atha <pageBreak edition="Pali Text Society" number="1.0177" /> kho naṃ brāhmaṇamahāsālaṃ puttā gharaṃ netvā nhāpetvā paccekaṃ dussayugena acchādesuṃ. Atha kho so brāhmaṇamahāsālo ekaṃ dussayugaṃ ādāya yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho brāhmaṇamahāsālo bhagavantaṃ etadavoca – ‘‘mayaṃ, bho gotama, brāhmaṇā nāma ācariyassa ācariyadhanaṃ pariyesāma. Paṭiggaṇhatu me bhavaṃ gotamo ācariyadhana’’nti. Paṭiggahesi bhagavā anukampaṃ upādāya. Atha kho so brāhmaṇamahāsālo bhagavantaṃ <pageBreak edition="Vipassana Research Institut" number="1.0207" /> etadavoca – ‘‘abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="258">5. Mānatthaddhasuttaṃ</subhead>
    <paragraph line="259" number="201"> Sāvatthinidānaṃ <pageBreak edition="Thai" number="1.0261" />. Tena kho pana samayena mānatthaddho nāma brāhmaṇo sāvatthiyaṃ paṭivasati. So neva mātaraṃ abhivādeti, na pitaraṃ abhivādeti, na ācariyaṃ abhivādeti, na jeṭṭhabhātaraṃ abhivādeti. Tena kho pana samayena bhagavā mahatiyā parisāya parivuto dhammaṃ deseti. Atha kho mānatthaddhassa brāhmaṇassa etadahosi – ‘‘ayaṃ kho samaṇo gotamo mahatiyā parisāya parivuto dhammaṃ deseti. Yaṃnūnāhaṃ yena samaṇo gotamo tenupasaṅkameyyaṃ. Sace maṃ samaṇo gotamo ālapissati, ahampi taṃ ālapissāmi. No ce maṃ samaṇo gotamo ālapissati, ahampi nālapissāmī’’ti. Atha kho mānatthaddho brāhmaṇo yena bhagavā tenupasaṅkami; upasaṅkamitvā tuṇhībhūto ekamantaṃ aṭṭhāsi. Atha kho bhagavā taṃ nālapi. Atha kho mānatthaddho brāhmaṇo – ‘nāyaṃ samaṇo <pageBreak edition="Myanmar" number="1.0180" /> gotamo kiñci jānātī’ti tatova puna nivattitukāmo ahosi. Atha <pageBreak edition="Pali Text Society" number="1.0178" /> kho bhagavā mānatthaddhassa brāhmaṇassa cetasā cetoparivitakkamaññāya mānatthaddhaṃ brāhmaṇaṃ gāthāya ajjhabhāsi –</paragraph>
    <gatha1 line="260">‘‘Na mānaṃ brāhmaṇa sādhu, atthikassīdha brāhmaṇa;</gatha1>
    <gathalast line="261">Yena atthena āgacchi, tamevamanubrūhaye’’ti.</gathalast>
    <paragraph line="262">Atha kho mānatthaddho brāhmaṇo – ‘‘cittaṃ me samaṇo gotamo jānātī’’ti tattheva bhagavato pādesu sirasā nipatitvā bhagavato pādāni <pageBreak edition="Thai" number="1.0262" /> mukhena ca paricumbati pāṇīhi ca parisambāhati, nāmañca sāveti – ‘‘mānatthaddhāhaṃ, bho gotama, mānatthaddhāhaṃ, bho gotamā’’ti. Atha kho sā parisā <alternatives line="146" extra="" separator="true"><alternative source-abbr="vri" source="vipassana research institut">abbhutacittajātā</alternative><alternative source-abbr="sī." source="sri lanka">abbhutacittajātā</alternative><alternative source-abbr="syā." source="thai">abbhutacittajātā</alternative><alternative source-abbr="kaṃ." source="kaṃ.">abbhutacittajātā</alternative><alternative source-abbr="pī." source="pali text society">abbhutacittajātā</alternative><alternative source-abbr="ka." source="cambodian">acchariyabbhutacittajātā</alternative></alternatives>  ahosi – ‘acchariyaṃ vata bho, abbhutaṃ vata bho! Ayañhi mānatthaddho brāhmaṇo neva mātaraṃ abhivādeti, na pitaraṃ abhivādeti, na ācariyaṃ abhivādeti, na jeṭṭhabhātaraṃ abhivādeti; atha ca pana samaṇe gotame evarūpaṃ paramanipaccakāraṃ karotī’ti. Atha kho bhagavā mānatthaddhaṃ brāhmaṇaṃ etadavoca – ‘‘alaṃ, brāhmaṇa <pageBreak edition="Vipassana Research Institut" number="1.0208" />, uṭṭhehi, sake āsane nisīda. Yato te mayi cittaṃ pasanna’’nti. Atha kho mānatthaddho brāhmaṇo sake āsane nisīditvā bhagavantaṃ gāthāya ajjhabhāsi –</paragraph>
    <gatha1 line="263">‘‘Kesu na mānaṃ kayirātha, kesu cassa sagāravo;</gatha1>
    <gathalast line="264">Kyassa apacitā assu, kyassu sādhu supūjitā’’ti.</gathalast>
    <gatha1 line="265">‘‘Mātari pitari cāpi, atho jeṭṭhamhi bhātari;</gatha1>
    <gatha2 line="266">Ācariye catutthamhi,</gatha2>
    <gatha3 line="267">Tesu na mānaṃ kayirātha;</gatha3>
    <gatha2 line="268">Tesu assa sagāravo,</gatha2>
    <gatha3 line="269">Tyassa apacitā assu;</gatha3>
    <gathalast line="270">Tyassu sādhu supūjitā.</gathalast>
    <gatha1 line="271">‘‘Arahante sītībhūte, katakicce anāsave;</gatha1>
    <gathalast line="272">Nihacca mānaṃ athaddho, te namasse anuttare’’ti.</gathalast>
    <paragraph line="273">Evaṃ <pageBreak edition="Myanmar" number="1.0181" /> vutte, mānatthaddho brāhmaṇo bhagavantaṃ etadavoca – ‘‘abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="274">6. Paccanīkasuttaṃ</subhead>
    <paragraph line="275" number="202"> Sāvatthinidānaṃ <pageBreak edition="Thai" number="1.0263" /><pageBreak edition="Pali Text Society" number="1.0179" />. Tena kho pana samayena paccanīkasāto nāma brāhmaṇo sāvatthiyaṃ paṭivasati. Atha kho paccanīkasātassa brāhmaṇassa etadahosi – ‘‘yaṃnūnāhaṃ yena samaṇo gotamo tenupasaṅkameyyaṃ. Yaṃ yadeva samaṇo gotamo bhāsissati <alternatives line="155" extra="" separator="false"><alternative source-abbr="vri" source="vipassana research institut">taṃ tadevassāhaṃ</alternative><alternative source-abbr="ka." source="cambodian">tadeva sāhaṃ</alternative></alternatives>  <alternatives line="163" extra="" separator="true"><alternative source-abbr="vri" source="vipassana research institut">paccanīkāssa’’nti</alternative><alternative source-abbr="pī." source="pali text society">paccanīkassanti</alternative><alternative source-abbr="ka." source="cambodian">paccanīkasātanti</alternative></alternatives> . Tena kho pana samayena bhagavā abbhokāse caṅkamati. Atha kho paccanīkasāto brāhmaṇo yena bhagavā tenupasaṅkami; upasaṅkamitvā bhagavantaṃ caṅkamantaṃ etadavoca – ‘bhaṇa samaṇadhamma’nti.</paragraph>
    <gatha1 line="276">‘‘Na <pageBreak edition="Vipassana Research Institut" number="1.0209" /> paccanīkasātena, suvijānaṃ subhāsitaṃ;</gatha1>
    <gathalast line="277">Upakkiliṭṭhacittena, sārambhabahulena ca.</gathalast>
    <gatha1 line="278">‘‘Yo ca vineyya sārambhaṃ, appasādañca cetaso;</gatha1>
    <gathalast line="279">Āghātaṃ paṭinissajja, sa ve <note>sace (syā. kaṃ. ka.)</note> jaññā subhāsita’’nti.</gathalast>
    <paragraph line="280">Evaṃ vutte, paccanīkasāto brāhmaṇo bhagavantaṃ etadavoca – ‘‘abhikkantaṃ, bho gotama, abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="281">7. Navakammikasuttaṃ</subhead>
    <paragraph line="282" number="203"> Ekaṃ samayaṃ bhagavā kosalesu viharati aññatarasmiṃ vanasaṇḍe <pageBreak edition="Thai" number="1.0264" />. Tena kho pana samayena navakammikabhāradvājo brāhmaṇo tasmiṃ vanasaṇḍe kammantaṃ kārāpeti. Addasā kho navakammikabhāradvājo brāhmaṇo bhagavantaṃ aññatarasmiṃ sālarukkhamūle nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Disvānassa etadahosi – ‘‘ahaṃ kho imasmiṃ vanasaṇḍe kammantaṃ kārāpento ramāmi. Ayaṃ samaṇo gotamo kiṃ kārāpento ramatī’’ti? Atha <pageBreak edition="Myanmar" number="1.0182" /> kho navakammikabhāradvājo brāhmaṇo yena bhagavā <pageBreak edition="Pali Text Society" number="1.0180" /> tenupasaṅkami. Upasaṅkamitvā bhagavantaṃ gāthāya ajjhabhāsi –</paragraph>
    <gatha1 line="283">‘‘Ke nu kammantā karīyanti, bhikkhu sālavane tava;</gatha1>
    <gathalast line="284">Yadekako araññasmiṃ, ratiṃ vindati gotamo’’ti.</gathalast>
    <gatha1 line="285">‘‘Na me vanasmiṃ karaṇīyamatthi,</gatha1>
    <gatha2 line="286">Ucchinnamūlaṃ me vanaṃ visūkaṃ;</gatha2>
    <gatha3 line="287">Svāhaṃ vane nibbanatho visallo,</gatha3>
    <gathalast line="288">Eko rame aratiṃ vippahāyā’’ti.</gathalast>
    <paragraph line="289">Evaṃ <pageBreak edition="Vipassana Research Institut" number="1.0210" /> vutte, navakammikabhāradvājo brāhmaṇo bhagavantaṃ etadavoca – ‘‘abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="290">8. Kaṭṭhahārasuttaṃ</subhead>
    <paragraph line="291" number="204"> Ekaṃ samayaṃ bhagavā kosalesu viharati aññatarasmiṃ vanasaṇḍe. Tena kho pana samayena aññatarassa bhāradvājagottassa brāhmaṇassa <pageBreak edition="Thai" number="1.0265" /> sambahulā antevāsikā kaṭṭhahārakā māṇavakā yena vanasaṇḍo tenupasaṅkamiṃsu; upasaṅkamitvā addasaṃsu bhagavantaṃ tasmiṃ vanasaṇḍe nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Disvāna yena bhāradvājagotto brāhmaṇo tenupasaṅkamiṃsu; upasaṅkamitvā bhāradvājagottaṃ brāhmaṇaṃ etadavocuṃ – ‘‘yagghe, bhavaṃ jāneyyāsi! Asukasmiṃ vanasaṇḍe samaṇo nisinno pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā’’. Atha kho bhāradvājagotto brāhmaṇo tehi māṇavakehi saddhiṃ yena so vanasaṇḍo tenupasaṅkami. Addasā kho bhagavantaṃ tasmiṃ vanasaṇḍe nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Disvāna yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi –</paragraph>
    <gatha1 line="292">‘‘Gambhīrarūpe bahubherave vane,</gatha1>
    <gatha2 line="293">Suññaṃ araññaṃ vijanaṃ vigāhiya;</gatha2>
    <gatha3 line="294">Aniñjamānena <pageBreak edition="Pali Text Society" number="1.0181" /> ṭhitena vaggunā,</gatha3>
    <gathalast line="295">Sucārurūpaṃ vata bhikkhu jhāyasi.</gathalast>
    <gatha1 line="296">‘‘Na <pageBreak edition="Myanmar" number="1.0183" /> yattha gītaṃ napi yattha vāditaṃ,</gatha1>
    <gatha2 line="297">Eko araññe vanavassito muni;</gatha2>
    <gatha3 line="298">Accherarūpaṃ paṭibhāti maṃ idaṃ,</gatha3>
    <gathalast line="299">Yadekako pītimano vane vase.</gathalast>
    <gatha1 line="300">‘‘Maññāmahaṃ <pageBreak edition="Thai" number="1.0266" /> lokādhipatisahabyataṃ,</gatha1>
    <gatha2 line="301">Ākaṅkhamāno tidivaṃ anuttaraṃ;</gatha2>
    <gatha3 line="302">Kasmā <pageBreak edition="Vipassana Research Institut" number="1.0211" /> bhavaṃ vijanamaraññamassito,</gatha3>
    <gathalast line="303">Tapo idha kubbasi brahmapattiyā’’ti.</gathalast>
    <gatha1 line="304">‘‘Yā kāci kaṅkhā abhinandanā vā,</gatha1>
    <gatha2 line="305">Anekadhātūsu puthū sadāsitā;</gatha2>
    <gatha3 line="306">Aññāṇamūlappabhavā pajappitā,</gatha3>
    <gathalast line="307">Sabbā mayā byantikatā samūlikā.</gathalast>
    <gatha1 line="308">‘‘Svāhaṃ akaṅkho asito anūpayo,</gatha1>
    <gatha2 line="309">Sabbesu dhammesu visuddhadassano;</gatha2>
    <gatha3 line="310">Pappuyya sambodhimanuttaraṃ sivaṃ,</gatha3>
    <gathalast line="311">Jhāyāmahaṃ brahma raho visārado’’ti.</gathalast>
    <paragraph line="312">Evaṃ vutte, bhāradvājagotto brāhmaṇo bhagavantaṃ etadavoca – ‘‘abhikkantaṃ, bho gotama abhikkantaṃ, bho gotama…pe… ajjatagge pāṇupetaṃ saraṇaṃ gata’’nti.</paragraph>
    <subhead line="313">9. Mātuposakasuttaṃ</subhead>
    <paragraph line="314" number="205"> Sāvatthinidānaṃ. Atha kho mātuposako brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho mātuposako brāhmaṇo bhagavantaṃ etadavoca – ‘‘ahañhi, bho <pageBreak edition="Thai" number="1.0267" /> gotama, dhammena bhikkhaṃ pariyesāmi, dhammena bhikkhaṃ pariyesitvā mātāpitaro posemi. Kaccāhaṃ, bho gotama, evaṃkārī kiccakārī homī’’ti? ‘‘Taggha tvaṃ, brāhmaṇa, evaṃkārī kiccakārī hosi. Yo kho, brāhmaṇa, dhammena bhikkhaṃ pariyesati, dhammena bhikkhaṃ <pageBreak edition="Pali Text Society" number="1.0182" /> pariyesitvā mātāpitaro poseti, bahuṃ so puññaṃ pasavatī’’ti.</paragraph>
    <gatha1 line="315">‘‘Yo <pageBreak edition="Vipassana Research Institut" number="1.0212" /><pageBreak edition="Myanmar" number="1.0184" /> mātaraṃ pitaraṃ vā, macco dhammena posati;</gatha1>
    <gatha2 line="316">Tāya naṃ pāricariyāya, mātāpitūsu paṇḍitā;</gatha2>
    <gathalast line="317">Idheva naṃ pasaṃsanti, pecca sagge pamodatī’’ti.</gathalast>
    <paragraph line="318">Evaṃ vutte, mātuposako brāhmaṇo bhagavantaṃ etadavoca – ‘‘abhikkantaṃ bho gotama, abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="319">10. Bhikkhakasuttaṃ</subhead>
    <paragraph line="320" number="206"> Sāvatthinidānaṃ. Atha kho bhikkhako brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho bhikkhako brāhmaṇo bhagavantaṃ etadavoca – ‘‘ahampi kho, bho gotama, bhikkhako, bhavampi bhikkhako, idha no kiṃ nānākaraṇa’’nti?</paragraph>
    <gatha1 line="321">‘‘Na tena bhikkhako hoti, yāvatā bhikkhate pare;</gatha1>
    <gathalast line="322">Vissaṃ dhammaṃ samādāya, bhikkhu hoti na tāvatā.</gathalast>
    <gatha1 line="323">‘‘Yodha <pageBreak edition="Thai" number="1.0268" /> puññañca pāpañca, bāhitvā brahmacariyaṃ;</gatha1>
    <gathalast line="324">Saṅkhāya loke carati, sa ve bhikkhūti vuccatī’’ti.</gathalast>
    <paragraph line="325">Evaṃ vutte, bhikkhako brāhmaṇo bhagavantaṃ etadavoca – ‘‘abhikkantaṃ, bho gotama, abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="326">11. Saṅgāravasuttaṃ</subhead>
    <paragraph line="327" number="207"> Sāvatthinidānaṃ. Tena kho pana samayena saṅgāravo nāma brāhmaṇo sāvatthiyaṃ paṭivasati udakasuddhiko, udakena parisuddhiṃ pacceti, sāyaṃ pātaṃ udakorohanānuyogamanuyutto viharati. Atha kho āyasmā ānando pubbaṇhasamayaṃ nivāsetvā pattacīvaramādāya sāvatthiṃ piṇḍāya <pageBreak edition="Vipassana Research Institut" number="1.0213" /> pāvisi. Sāvatthiyaṃ piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ <pageBreak edition="Pali Text Society" number="1.0183" /> nisinno kho āyasmā ānando bhagavantaṃ etadavoca – ‘‘idha, bhante, saṅgāravo nāma brāhmaṇo sāvatthiyaṃ paṭivasati udakasuddhiko <pageBreak edition="Myanmar" number="1.0185" />, udakena suddhiṃ pacceti, sāyaṃ pātaṃ udakorohanānuyogamanuyutto viharati. Sādhu, bhante, bhagavā yena saṅgāravassa brāhmaṇassa nivesanaṃ tenupasaṅkamatu anukampaṃ upādāyā’’ti. Adhivāsesi bhagavā tuṇhībhāvena.</paragraph>
    <paragraph line="328">Atha kho bhagavā pubbaṇhasamayaṃ nivāsetvā pattacīvaramādāya yena saṅgāravassa brāhmaṇassa nivesanaṃ tenupasaṅkami <pageBreak edition="Thai" number="1.0269" />; upasaṅkamitvā paññatte āsane nisīdi. Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho saṅgāravaṃ brāhmaṇaṃ bhagavā etadavoca – ‘‘saccaṃ kira tvaṃ, brāhmaṇa, udakasuddhiko, udakena suddhiṃ paccesi, sāyaṃ pātaṃ udakorohanānuyogamanuyutto viharasī’’ti? ‘‘Evaṃ, bho gotama’’. ‘‘Kiṃ pana tvaṃ, brāhmaṇa, atthavasaṃ sampassamāno udakasuddhiko, udakasuddhiṃ paccesi, sāyaṃ pātaṃ udakorohanānuyogamanuyutto viharasī’’ti? ‘‘<alternatives line="179" extra="" separator="false"><alternative source-abbr="vri" source="vipassana research institut">Idha me, bho gotama</alternative><alternative source-abbr="pī." source="pali text society">idha me bho gotama ahaṃ</alternative><alternative source-abbr="ka." source="cambodian">idha me bho gotama ahaṃ</alternative></alternatives> , yaṃ divā pāpakammaṃ kataṃ hoti, taṃ sāyaṃ <alternatives line="187" extra="" separator="false"><alternative source-abbr="vri" source="vipassana research institut">nhānena</alternative><alternative source-abbr="sī." source="sri lanka">nahānena</alternative><alternative source-abbr="syā." source="thai">nahānena</alternative><alternative source-abbr="kaṃ." source="kaṃ.">nahānena</alternative><alternative source-abbr="pī." source="pali text society">nahānena</alternative></alternatives>  pavāhemi, yaṃ rattiṃ pāpakammaṃ kataṃ hoti taṃ pātaṃ nhānena pavāhemi. Imaṃ khvāhaṃ, bho gotama, atthavasaṃ sampassamāno udakasuddhiko, udakena suddhiṃ paccemi, sāyaṃ pātaṃ udakorohanānuyogamanuyutto viharāmī’’ti.</paragraph>
    <gatha1 line="329">‘‘Dhammo rahado brāhmaṇa sīlatittho,</gatha1>
    <gatha2 line="330">Anāvilo sabbhi sataṃ pasattho;</gatha2>
    <gatha3 line="331">Yattha have vedaguno sinātā,</gatha3>
    <gathalast line="332"><alternatives line="195" extra="" separator="false"><alternative source-abbr="vri" source="vipassana research institut">Anallagattāva</alternative><alternative source-abbr="ka." source="cambodian">anallīnagattāva</alternative></alternatives>  taranti pāra’’nti.</gathalast>
    <paragraph line="333">Evaṃ vutte, saṅgāravo brāhmaṇo bhagavantaṃ etadavoca – ‘‘abhikkantaṃ, bho gotama, abhikkantaṃ, bho gotama…pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata’’nti.</paragraph>
    <subhead line="334">12. Khomadussasuttaṃ</subhead>
    <paragraph line="335" number="208"> Evaṃ <pageBreak edition="Thai" number="1.0270" /><pageBreak edition="Vipassana Research Institut" number="1.0214" /><pageBreak edition="Pali Text Society" number="1.0184" /> me sutaṃ – ekaṃ samayaṃ bhagavā sakkesu viharati khomadussaṃ nāmaṃ sakyānaṃ nigamo. Atha kho bhagavā pubbaṇhasamayaṃ nivāsetvā <pageBreak edition="Myanmar" number="1.0186" /> pattacīvaramādāya khomadussaṃ nigamaṃ piṇḍāya pāvisi. Tena kho pana samayena khomadussakā brāhmaṇagahapatikā sabhāyaṃ sannipatitā honti kenacideva karaṇīyena, devo ca ekamekaṃ phusāyati. Atha kho bhagavā yena sā sabhā tenupasaṅkami. Addasaṃsu khomadussakā brāhmaṇagahapatikā bhagavantaṃ dūratova āgacchantaṃ. Disvāna etadavocuṃ – ‘‘ke ca muṇḍakā samaṇakā, ke ca sabhādhammaṃ jānissantī’’ti? Atha kho bhagavā khomadussake brāhmaṇagahapatike gāthāya ajjhabhāsi –</paragraph>
    <gatha1 line="336">‘‘Nesā sabhā yattha na santi santo,</gatha1>
    <gatha2 line="337">Santo na te ye na vadanti dhammaṃ;</gatha2>
    <gatha3 line="338">Rāgañca dosañca pahāya mohaṃ,</gatha3>
    <gathalast line="339">Dhammaṃ vadantā ca bhavanti santo’’ti.</gathalast>
    <paragraph line="340">Evaṃ vutte, khomadussakā brāhmaṇagahapatikā bhagavantaṃ etadavocuṃ – ‘‘abhikkantaṃ, bho gotama, abhikkantaṃ, bho gotama; seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya – cakkhumanto rūpāni dakkhantīti, evamevaṃ bhotā gotamena anekapariyāyena <pageBreak edition="Thai" number="1.0271" /> dhammo pakāsito. Ete mayaṃ bhavantaṃ gotamaṃ saraṇaṃ gacchāma dhammañca bhikkhusaṅghañca. Upāsake no bhavaṃ gotamo dhāretu ajjatagge pāṇupete saraṇaṃ gate’’ti.</paragraph>
    <centered line="341">Upāsakavaggo dutiyo.</centered>
    <paragraph line="342">Tassuddānaṃ –</paragraph>
    <gatha1 line="343">Kasi udayo devahito, aññataramahāsālaṃ;</gatha1>
    <gatha2 line="344">Mānathaddhaṃ paccanīkaṃ, navakammikakaṭṭhahāraṃ;</gatha2>
    <gathalast line="345">Mātuposakaṃ bhikkhako, saṅgāravo ca khomadussena dvādasāti.</gathalast>
    <centered line="346">Brāhmaṇasaṃyuttaṃ samattaṃ.</centered>
  </content>
</document>