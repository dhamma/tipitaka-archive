<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="aṭṭha." source-abbr="aṭṭha."/>
    </versions>
    <normativeSource>http://tipitaka.org/romn/cscd/s0301m.mul8.xml</normativeSource>
    <source>roman/tipitaka (mula)/suttapitaka/samyuttanikaya/sagathavaggapali/9. vanasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/sagathavaggapali</directory>
    <basename>9. vanasamyuttam</basename>
    <titlePath>9. Vanasaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">9. Vanasaṃyuttaṃ</chapter>
    <subhead line="2">1. Vivekasuttaṃ</subhead>
    <paragraph line="3" number="221"> Evaṃ <pageBreak edition="Thai" number="1.0290" /><pageBreak edition="Vipassana Research Institut" number="1.0228" /><pageBreak edition="Pali Text Society" number="1.0197" /><pageBreak edition="Myanmar" number="1.0199" /> me sutaṃ – ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu divāvihāragato pāpake akusale vitakke vitakketi gehanissite. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāhi ajjhabhāsi –</paragraph>
    <gatha1 line="4">‘‘Vivekakāmosi vanaṃ paviṭṭho,</gatha1>
    <gatha2 line="5">Atha te mano niccharatī bahiddhā;</gatha2>
    <gatha3 line="6">Jano janasmiṃ vinayassu chandaṃ,</gatha3>
    <gathalast line="7">Tato sukhī hohisi vītarāgo.</gathalast>
    <gatha1 line="8">‘‘Aratiṃ pajahāsi sato, bhavāsi sataṃ taṃ sārayāmase;</gatha1>
    <gathalast line="9">Pātālarajo hi duttaro, mā taṃ kāmarajo avāhari.</gathalast>
    <gatha1 line="10">‘‘Sakuṇo yathā <alternatives line="3" extra="" separator="true"><alternative source-abbr="vri" source="vipassana research institut">paṃsukunthito</alternative><alternative source-abbr="ka." source="cambodian">paṃsukuṇṭhito</alternative><alternative source-abbr="sī." source="sri lanka">paṃsukuṇḍito</alternative><alternative source-abbr="syā." source="thai">paṃsukuṇḍito</alternative><alternative source-abbr="kaṃ." source="kaṃ.">paṃsukuṇḍito</alternative><alternative source-abbr="pī." source="pali text society">paṃsukuṇḍito</alternative></alternatives> , vidhunaṃ pātayati sitaṃ rajaṃ;</gatha1>
    <gathalast line="11">Evaṃ <pageBreak edition="Thai" number="1.0291" /> bhikkhu padhānavā satimā, vidhunaṃ pātayati sitaṃ raja’’ntntti.</gathalast>
    <paragraph line="12">Atha kho so bhikkhu tāya devatāya saṃvejito saṃvegamāpādīti.</paragraph>
    <subhead line="13">2. Upaṭṭhānasuttaṃ</subhead>
    <paragraph line="14" number="222"> Ekaṃ <pageBreak edition="Vipassana Research Institut" number="1.0229" /> samayaṃ aññataro bhikkhu kosalesu viharati aññatarasmiṃ vanasaṇḍe. Tena <pageBreak edition="Pali Text Society" number="1.0198" /> kho pana samayena so bhikkhu divāvihāragato supati. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāhi ajjhabhāsi –</paragraph>
    <gatha1 line="15">‘‘Uṭṭhehi bhikkhu kiṃ sesi, ko attho <alternatives line="16" extra="" separator="false"><alternative source-abbr="vri" source="vipassana research institut">supitena</alternative><alternative source-abbr="sī." source="sri lanka">supinena</alternative></alternatives>  te;</gatha1>
    <gathalast line="16">Āturassa hi kā niddā, sallaviddhassa ruppato.</gathalast>
    <gatha1 line="17">‘‘Yāya <pageBreak edition="Myanmar" number="1.0200" /> <alternatives line="25" extra="" separator="false"><alternative source-abbr="vri" source="vipassana research institut">saddhāya pabbajito</alternative><alternative source-abbr="sī." source="sri lanka">yāya saddhāpabbajito</alternative><alternative source-abbr="syā." source="thai">yāya saddhāpabbajito</alternative><alternative source-abbr="kaṃ." source="kaṃ.">yāya saddhāpabbajito</alternative></alternatives> , agārasmānagāriyaṃ;</gatha1>
    <gathalast line="18">Tameva saddhaṃ brūhehi, mā niddāya vasaṃ gamī’’ti.</gathalast>
    <gatha1 line="19">‘‘Aniccā addhuvā kāmā, yesu mandova mucchito;</gatha1>
    <gathalast line="20"><alternatives line="36" extra="" separator="false"><alternative source-abbr="vri" source="vipassana research institut">Baddhesu</alternative><alternative source-abbr="sī." source="sri lanka">khandhesu</alternative></alternatives>  muttaṃ asitaṃ, kasmā pabbajitaṃ tape.</gathalast>
    <gatha1 line="21">‘‘Chandarāgassa vinayā, avijjāsamatikkamā;</gatha1>
    <gathalast line="22">Taṃ ñāṇaṃ <alternatives line="45" extra="" separator="true"><alternative source-abbr="sī." source="sri lanka">pariyodātaṃ</alternative><alternative source-abbr="pī." source="pali text society">pariyodātaṃ</alternative><alternative source-abbr="vri" source="vipassana research institut">paramodānaṃ</alternative><alternative source-abbr="syā." source="thai">paramodātaṃ</alternative><alternative source-abbr="kaṃ." source="kaṃ.">paramodātaṃ</alternative><alternative source-abbr="sī." source="sri lanka">paramavodānaṃ</alternative><alternative source-abbr="aṭṭha." source="aṭṭha.">paramavodānaṃ</alternative></alternatives> , kasmā pabbajitaṃ tape.</gathalast>
    <gatha1 line="23">‘‘<alternatives line="59" extra="" separator="false"><alternative source-abbr="vri" source="vipassana research institut">Chetvā</alternative><alternative source-abbr="sī." source="sri lanka">bhetvā</alternative><alternative source-abbr="syā." source="thai">bhetvā</alternative><alternative source-abbr="kaṃ." source="kaṃ.">bhetvā</alternative><alternative source-abbr="pī." source="pali text society">bhetvā</alternative></alternatives> <pageBreak edition="Thai" number="1.0292" /> avijjaṃ vijjāya, āsavānaṃ parikkhayā;</gatha1>
    <gathalast line="24">Asokaṃ anupāyāsaṃ, kasmā pabbajitaṃ tape.</gathalast>
    <gatha1 line="25">‘‘Āraddhavīriyaṃ pahitattaṃ, niccaṃ daḷhaparakkamaṃ;</gatha1>
    <gathalast line="26">Nibbānaṃ abhikaṅkhantaṃ, kasmā pabbajitaṃ tape’’ti.</gathalast>
    <subhead line="27">3. Kassapagottasuttaṃ</subhead>
    <paragraph line="28" number="223"> Ekaṃ samayaṃ āyasmā kassapagotto kosalesu viharati aññatarasmiṃ vanasaṇḍe. Tena <pageBreak edition="Vipassana Research Institut" number="1.0230" /> kho pana samayena āyasmā kassapagotto divāvihāragato aññataraṃ chetaṃ ovadati. Atha kho yā tasmiṃ vanasaṇḍe adhivatthā devatā āyasmantaṃ kassapagottaṃ saṃvejetukāmā yenāyasmā kassapagotto tenupasaṅkami; upasaṅkamitvā āyasmantaṃ kassapagottaṃ gāthāhi ajjhabhāsi –</paragraph>
    <gatha1 line="29">‘‘Giriduggacaraṃ chetaṃ, appapaññaṃ acetasaṃ;</gatha1>
    <gathalast line="30">Akāle ovadaṃ bhikkhu, mandova paṭibhāti maṃ.</gathalast>
    <gatha1 line="31">‘‘Suṇāti na vijānāti, āloketi na passati;</gatha1>
    <gathalast line="32">Dhammasmiṃ bhaññamānasmiṃ, atthaṃ bālo na bujjhati.</gathalast>
    <gatha1 line="33">‘‘Sacepi <pageBreak edition="Pali Text Society" number="1.0199" /> dasa pajjote, dhārayissasi kassapa;</gatha1>
    <gathalast line="34">Neva dakkhati rūpāni, cakkhu hissa na vijjatī’’ti.</gathalast>
    <paragraph line="35">Atha kho āyasmā kassapagotto tāya devatāya saṃvejito saṃvegamāpādīti.</paragraph>
    <subhead line="36">4. Sambahulasuttaṃ</subhead>
    <paragraph line="37" number="224"> Ekaṃ <pageBreak edition="Thai" number="1.0293" /><pageBreak edition="Myanmar" number="1.0201" /> samayaṃ sambahulā bhikkhū kosalesu viharanti aññatarasmiṃ vanasaṇḍe. Atha kho te bhikkhū <alternatives line="71" extra="" separator="false"><alternative source-abbr="vri" source="vipassana research institut">vassaṃvuṭṭhā</alternative><alternative source-abbr="sī." source="sri lanka">vassaṃvutthā</alternative><alternative source-abbr="syā." source="thai">vassaṃvutthā</alternative><alternative source-abbr="kaṃ." source="kaṃ.">vassaṃvutthā</alternative><alternative source-abbr="pī." source="pali text society">vassaṃvutthā</alternative></alternatives>  temāsaccayena cārikaṃ pakkamiṃsu. Atha kho yā tasmiṃ vanasaṇḍe adhivatthā devatā te bhikkhū apassantī paridevamānā tāyaṃ velāyaṃ imaṃ gāthaṃ abhāsi –</paragraph>
    <gatha1 line="38">‘‘Arati viya mejja khāyati,</gatha1>
    <gatha2 line="39">Bahuke disvāna vivitte āsane;</gatha2>
    <gatha3 line="40">Te cittakathā bahussutā,</gatha3>
    <gathalast line="41">Kome gotamasāvakā gatā’’ti.</gathalast>
    <paragraph line="42">Evaṃ vutte, aññatarā devatā taṃ devataṃ gāthāya paccabhāsi –</paragraph>
    <gatha1 line="43">‘‘Māgadhaṃ <pageBreak edition="Vipassana Research Institut" number="1.0231" /> gatā kosalaṃ gatā, ekacciyā pana vajjibhūmiyā;</gatha1>
    <gathalast line="44">Magā viya asaṅgacārino, aniketā viharanti bhikkhavo’’ti.</gathalast>
    <subhead line="45">5. Ānandasuttaṃ</subhead>
    <paragraph line="46" number="225"> Ekaṃ samayaṃ āyasmā ānando kosalesu viharati aññatarasmiṃ vanasaṇḍe. Tena kho pana samayena āyasmā ānando ativelaṃ gihisaññattibahulo viharati. Atha kho yā tasmiṃ vanasaṇḍe adhivatthā devatā āyasmato ānandassa <pageBreak edition="Thai" number="1.0294" /> anukampikā atthakāmā āyasmantaṃ ānandaṃ saṃvejetukāmā yenāyasmā ānando tenupasaṅkami; upasaṅkamitvā āyasmantaṃ ānandaṃ gāthāya ajjhabhāsi –</paragraph>
    <gatha1 line="47">‘‘Rukkhamūlagahanaṃ pasakkiya, nibbānaṃ hadayasmiṃ opiya;</gatha1>
    <gathalast line="48">Jhā <pageBreak edition="Pali Text Society" number="1.0200" /> gotama <alternatives line="83" extra="" separator="false"><alternative source-abbr="vri" source="vipassana research institut">mā pamādo</alternative><alternative source-abbr="sī." source="sri lanka">mā ca pamādo</alternative><alternative source-abbr="pī." source="pali text society">mā ca pamādo</alternative></alternatives> , kiṃ te biḷibiḷikā karissatī’’ti.</gathalast>
    <paragraph line="49">Atha kho āyasmā ānando tāya devatāya saṃvejito saṃvegamāpādīti.</paragraph>
    <subhead line="50">6. Anuruddhasuttaṃ</subhead>
    <paragraph line="51" number="226"> Ekaṃ samayaṃ āyasmā anuruddho kosalesu viharati aññatarasmiṃ vanasaṇḍe. Atha kho aññatarā tāvatiṃsakāyikā devatā jālinī <pageBreak edition="Myanmar" number="1.0202" /> nāma āyasmato anuruddhassa purāṇadutiyikā yenāyasmā anuruddho tenupasaṅkami; upasaṅkamitvā āyasmantaṃ anuruddhaṃ gāthāya ajjhabhāsi –</paragraph>
    <gatha1 line="52">‘‘Tattha cittaṃ paṇidhehi, yattha te vusitaṃ pure;</gatha1>
    <gatha2 line="53">Tāvatiṃsesu devesu, sabbakāmasamiddhisu;</gatha2>
    <gathalast line="54">Purakkhato parivuto, devakaññāhi sobhasī’’ti.</gathalast>
    <gatha1 line="55">‘‘Duggatā <pageBreak edition="Vipassana Research Institut" number="1.0232" /> devakaññāyo, sakkāyasmiṃ patiṭṭhitā;</gatha1>
    <gathalast line="56">Te cāpi duggatā sattā, devakaññāhi patthitā’’ti.</gathalast>
    <gatha1 line="57">‘‘Na <pageBreak edition="Thai" number="1.0295" /> te sukhaṃ pajānanti, ye na passanti nandanaṃ;</gatha1>
    <gathalast line="58">Āvāsaṃ naradevānaṃ, tidasānaṃ yasassina’’nti.</gathalast>
    <gatha1 line="59">‘‘Na tvaṃ bāle vijānāsi, yathā arahataṃ vaco;</gatha1>
    <gatha2 line="60">Aniccā sabbasaṅkhārā, uppādavayadhammino;</gatha2>
    <gathalast line="61">Uppajjitvā nirujjhanti, tesaṃ vūpasamo sukho.</gathalast>
    <gatha1 line="62">‘‘Natthi dāni punāvāso, devakāyasmi jālini;</gatha1>
    <gathalast line="63">Vikkhīṇo jātisaṃsāro, natthi dāni punabbhavo’’ti.</gathalast>
    <subhead line="64">7. Nāgadattasuttaṃ</subhead>
    <paragraph line="65" number="227"> Ekaṃ samayaṃ āyasmā nāgadatto kosalesu viharati aññatarasmiṃ vanasaṇḍe. Tena kho pana samayena āyasmā nāgadatto atikālena gāmaṃ pavisati, atidivā paṭikkamati. Atha kho yā tasmiṃ vanasaṇḍe adhivatthā devatā āyasmato nāgadattassa anukampikā atthakāmā āyasmantaṃ nāgadattaṃ saṃvejetukāmā yenāyasmā nāgadatto tenupasaṅkami; upasaṅkamitvā <pageBreak edition="Pali Text Society" number="1.0201" /> āyasmantaṃ nāgadattaṃ gāthāhi ajjhabhāsi –</paragraph>
    <gatha1 line="66">‘‘Kāle pavisa nāgadatta, divā ca āgantvā ativelacārī;</gatha1>
    <gathalast line="67">Saṃsaṭṭho gahaṭṭhehi, samānasukhadukkho.</gathalast>
    <gatha1 line="68">‘‘Bhāyāmi nāgadattaṃ suppagabbhaṃ, kulesu vinibaddhaṃ;</gatha1>
    <gathalast line="69">Mā heva maccurañño balavato, antakassa vasaṃ <alternatives line="93" extra="" separator="true"><alternative source-abbr="sī." source="sri lanka">vasameyyāti</alternative><alternative source-abbr="pī." source="pali text society">vasameyyāti</alternative><alternative source-abbr="vri" source="vipassana research institut">upesī’’ti</alternative><alternative source-abbr="syā." source="thai">vasamesī’’ti</alternative><alternative source-abbr="kaṃ." source="kaṃ.">vasamesī’’ti</alternative></alternatives> .</gathalast>
    <paragraph line="70">Atha <pageBreak edition="Myanmar" number="1.0203" /> kho āyasmā nāgadatto tāya devatāya saṃvejito saṃvegamāpādīti.</paragraph>
    <subhead line="71">8. Kulagharaṇīsuttaṃ</subhead>
    <paragraph line="72" number="228"> Ekaṃ <pageBreak edition="Thai" number="1.0296" /><pageBreak edition="Vipassana Research Institut" number="1.0233" /> samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu aññatarasmiṃ kule ativelaṃ ajjhogāḷhappatto viharati. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yā tasmiṃ kule kulagharaṇī, tassā vaṇṇaṃ abhinimminitvā yena so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi –</paragraph>
    <gatha1 line="73">‘‘Nadītīresu saṇṭhāne, sabhāsu rathiyāsu ca;</gatha1>
    <gathalast line="74">Janā saṅgamma mantenti, mañca <alternatives line="105" extra="" separator="false"><alternative source-abbr="vri" source="vipassana research institut">tañca</alternative><alternative source-abbr="ka." source="cambodian">tvañca</alternative></alternatives>  kimantara’’nti.</gathalast>
    <gatha1 line="75">‘‘Bahūhi saddā paccūhā, khamitabbā tapassinā;</gatha1>
    <gathalast line="76">Na tena maṅku hotabbaṃ, na hi tena kilissati.</gathalast>
    <gatha1 line="77">‘‘Yo ca saddaparittāsī, vane vātamigo yathā;</gatha1>
    <gathalast line="78">Lahucittoti taṃ āhu, nāssa sampajjate vata’’nti.</gathalast>
    <subhead line="79">9. Vajjiputtasuttaṃ</subhead>
    <paragraph line="80" number="229"> Ekaṃ samayaṃ aññataro vajjiputtako bhikkhu vesāliyaṃ viharati aññatarasmiṃ vanasaṇḍe. Tena kho pana samayena vesāliyaṃ vajjiputtako sabbaratticāro hoti. Atha <pageBreak edition="Pali Text Society" number="1.0202" /> kho so bhikkhu vesāliyā tūriya-tāḷita-vādita-nigghosasaddaṃ <pageBreak edition="Thai" number="1.0297" /> sutvā paridevamāno tāyaṃ velāyaṃ imaṃ gāthaṃ abhāsi –</paragraph>
    <gatha1 line="81">‘‘Ekakā mayaṃ araññe viharāma,</gatha1>
    <gatha2 line="82"><alternatives line="114" extra="" separator="false"><alternative source-abbr="vri" source="vipassana research institut">Apaviddhaṃva</alternative><alternative source-abbr="syā." source="thai">apaviṭṭhaṃva</alternative><alternative source-abbr="kaṃ." source="kaṃ.">apaviṭṭhaṃva</alternative></alternatives>  vanasmiṃ dārukaṃ;</gatha2>
    <gatha3 line="83">Etādisikāya rattiyā,</gatha3>
    <gathalast line="84">Ko su <alternatives line="124" extra="" separator="false"><alternative source-abbr="vri" source="vipassana research institut">nāmamhehi</alternative><alternative source-abbr="sī." source="sri lanka">nāma amhehi</alternative><alternative source-abbr="pī." source="pali text society">nāma amhehi</alternative></alternatives>  pāpiyo’’ti.</gathalast>
    <paragraph line="85">Atha <pageBreak edition="Vipassana Research Institut" number="1.0234" /> kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi –</paragraph>
    <gatha1 line="86">‘‘Ekakova <pageBreak edition="Myanmar" number="1.0204" /> tvaṃ araññe viharasi, apaviddhaṃva vanasmiṃ dārukaṃ;</gatha1>
    <gathalast line="87">Tassa te bahukā pihayanti, nerayikā viya saggagāmina’’nti.</gathalast>
    <paragraph line="88">Atha kho so bhikkhu tāya devatāya saṃvejito saṃvegamāpādīti.</paragraph>
    <subhead line="89">10. Sajjhāyasuttaṃ</subhead>
    <paragraph line="90" number="230"> Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu yaṃ sudaṃ pubbe ativelaṃ sajjhāyabahulo viharati so aparena samayena appossukko tuṇhībhūto saṅkasāyati. Atha kho yā tasmiṃ vanasaṇḍe adhivatthā devatā tassa bhikkhuno dhammaṃ asuṇantī yena so bhikkhu tenupasaṅkami; upasaṅkamitvā taṃ <pageBreak edition="Thai" number="1.0298" /> bhikkhuṃ gāthāya ajjhabhāsi –</paragraph>
    <gatha1 line="91">‘‘Kasmā tuvaṃ dhammapadāni bhikkhu, nādhīyasi bhikkhūhi saṃvasanto;</gatha1>
    <gathalast line="92">Sutvāna dhammaṃ labhatippasādaṃ, diṭṭheva dhamme labhatippasaṃsa’’nti.</gathalast>
    <gatha1 line="93">‘‘Ahu pure dhammapadesu chando, yāva virāgena samāgamimha;</gatha1>
    <gatha2 line="94">Yato <pageBreak edition="Pali Text Society" number="1.0203" /> virāgena samāgamimha, yaṃ kiñci diṭṭhaṃva sutaṃ mutaṃ vā;</gatha2>
    <gathalast line="95">Aññāya nikkhepanamāhu santo’’ti.</gathalast>
    <subhead line="96">11. Akusalavitakkasuttaṃ</subhead>
    <paragraph line="97" number="231"> Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu divāvihāragato pāpake akusale vitakke vitakketi, seyyathidaṃ <pageBreak edition="Vipassana Research Institut" number="1.0235" /> – kāmavitakkaṃ, byāpādavitakkaṃ, vihiṃsāvitakkaṃ. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāhi ajjhabhāsi –</paragraph>
    <gatha1 line="98">‘‘Ayoniso <pageBreak edition="Thai" number="1.0299" /> manasikārā, so vitakkehi khajjasi;</gatha1>
    <gathalast line="99"><alternatives line="134" extra="" separator="false"><alternative source-abbr="vri" source="vipassana research institut">Ayoniso</alternative><alternative source-abbr="pī." source="pali text society">ayoniṃ</alternative><alternative source-abbr="ka." source="cambodian">ayoniṃ</alternative></alternatives>  paṭinissajja, yoniso anucintaya.</gathalast>
    <gatha1 line="100">‘‘Satthāraṃ <pageBreak edition="Myanmar" number="1.0205" /> dhammamārabbha, saṅghaṃ sīlāni attano;</gatha1>
    <gatha2 line="101">Adhigacchasi pāmojjaṃ, pītisukhamasaṃsayaṃ;</gatha2>
    <gathalast line="102">Tato pāmojjabahulo, dukkhassantaṃ karissasī’’ti.</gathalast>
    <paragraph line="103">Atha kho so bhikkhu tāya devatāya saṃvejito saṃvegamāpādīti.</paragraph>
    <subhead line="104">12. Majjhanhikasuttaṃ</subhead>
    <paragraph line="105" number="232"> Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Atha kho tasmiṃ vanasaṇḍe adhivatthā devatā yena so bhikkhu tenupasaṅkami; upasaṅkamitvā tassa bhikkhuno santike imaṃ gāthaṃ abhāsi –</paragraph>
    <gatha1 line="106">‘‘Ṭhite majjhanhike kāle, <alternatives line="144" extra="" separator="false"><alternative source-abbr="vri" source="vipassana research institut">sannisīvesu</alternative><alternative source-abbr="syā." source="thai">sannisinnesu</alternative><alternative source-abbr="kaṃ." source="kaṃ.">sannisinnesu</alternative><alternative source-abbr="pī." source="pali text society">sannisinnesu</alternative></alternatives>  pakkhisu;</gatha1>
    <gathalast line="107">Saṇateva brahāraññaṃ, taṃ bhayaṃ paṭibhāti maṃ.</gathalast>
    <gatha1 line="108">‘‘Ṭhite majjhanhike kāle, sannisīvesu pakkhisu;</gatha1>
    <gathalast line="109">Saṇateva brahāraññaṃ, sā rati paṭibhāti ma’’nti.</gathalast>
    <subhead line="110">13. Pākatindriyasuttaṃ</subhead>
    <paragraph line="111" number="233"> Ekaṃ samayaṃ sambahulā bhikkhū kosalesu viharanti aññatarasmiṃ vanasaṇḍe uddhatā unnaḷā capalā mukharā vikiṇṇavācā <pageBreak edition="Pali Text Society" number="1.0204" /> muṭṭhassatino asampajānā asamāhitā vibbhantacittā <pageBreak edition="Vipassana Research Institut" number="1.0236" /> pākatindriyā. Atha <pageBreak edition="Thai" number="1.0300" /> kho yā tasmiṃ vanasaṇḍe adhivatthā devatā tesaṃ bhikkhūnaṃ anukampikā atthakāmā te bhikkhū saṃvejetukāmā yena te bhikkhū tenupasaṅkami; upasaṅkamitvā te bhikkhū gāthāhi ajjhabhāsi –</paragraph>
    <gatha1 line="112">‘‘Sukhajīvino pure āsuṃ, bhikkhū gotamasāvakā;</gatha1>
    <gatha2 line="113">Anicchā piṇḍamesanā, anicchā sayanāsanaṃ;</gatha2>
    <gathalast line="114">Loke aniccataṃ ñatvā, dukkhassantaṃ akaṃsu te.</gathalast>
    <gatha1 line="115">‘‘Dupposaṃ katvā attānaṃ, gāme gāmaṇikā viya;</gatha1>
    <gathalast line="116">Bhutvā bhutvā nipajjanti, parāgāresu mucchitā.</gathalast>
    <gatha1 line="117">‘‘Saṅghassa <pageBreak edition="Myanmar" number="1.0206" /> añjaliṃ katvā, idhekacce vadāmahaṃ;</gatha1>
    <gathalast line="118"><alternatives line="155" extra="" separator="false"><alternative source-abbr="vri" source="vipassana research institut">Apaviddhā</alternative><alternative source-abbr="syā." source="thai">apaviṭṭhā</alternative><alternative source-abbr="kaṃ." source="kaṃ.">apaviṭṭhā</alternative></alternatives>  anāthā te, yathā petā tatheva te.</gathalast>
    <gatha1 line="119">‘‘Ye kho pamattā viharanti, te me sandhāya bhāsitaṃ;</gatha1>
    <gathalast line="120">Ye appamattā viharanti, namo tesaṃ karomaha’’nti.</gathalast>
    <paragraph line="121">Atha kho te bhikkhū tāya devatāya saṃvejitā saṃvegamāpādunti.</paragraph>
    <subhead line="122">14. Gandhatthenasuttaṃ</subhead>
    <paragraph line="123" number="234"> Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu pacchābhattaṃ piṇḍapātapaṭikkanto pokkharaṇiṃ ogāhetvā padumaṃ upasiṅghati. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena <pageBreak edition="Thai" number="1.0301" /> so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi –</paragraph>
    <gatha1 line="124">‘‘Yametaṃ vārijaṃ pupphaṃ, adinnaṃ upasiṅghasi;</gatha1>
    <gathalast line="125">Ekaṅgametaṃ theyyānaṃ, gandhatthenosi mārisā’’ti.</gathalast>
    <gatha1 line="126">‘‘Na <pageBreak edition="Vipassana Research Institut" number="1.0237" /> harāmi na bhañjāmi, ārā siṅghāmi vārijaṃ;</gatha1>
    <gathalast line="127">Atha kena nu vaṇṇena, gandhatthenoti vuccati.</gathalast>
    <gatha1 line="128">‘‘Yvāyaṃ bhisāni khanati, puṇḍarīkāni bhañjati;</gatha1>
    <gathalast line="129">Evaṃ ākiṇṇakammanto, kasmā eso na vuccatī’’ti.</gathalast>
    <gatha1 line="130">‘‘Ākiṇṇaluddo <pageBreak edition="Pali Text Society" number="1.0205" /> puriso, dhāticelaṃva makkhito;</gatha1>
    <gathalast line="131">Tasmiṃ me vacanaṃ natthi, tvañcārahāmi vattave.</gathalast>
    <gatha1 line="132">‘‘Anaṅgaṇassa posassa, niccaṃ sucigavesino;</gatha1>
    <gathalast line="133">Vālaggamattaṃ pāpassa, abbhāmattaṃva khāyatī’’ti.</gathalast>
    <gatha1 line="134">‘‘Addhā maṃ yakkha jānāsi, atho me anukampasi;</gatha1>
    <gathalast line="135">Punapi yakkha vajjāsi, yadā passasi edisa’’nti.</gathalast>
    <gatha1 line="136">‘‘Neva <pageBreak edition="Myanmar" number="1.0207" /> taṃ upajīvāma, napi te bhatakāmhase;</gatha1>
    <gathalast line="137">Tvameva bhikkhu jāneyya, yena gaccheyya suggati’’nti.</gathalast>
    <paragraph line="138">Atha kho so bhikkhu tāya devatāya saṃvejito saṃvegamāpādīti.</paragraph>
    <centered line="139">Vanasaṃyuttaṃ samattaṃ.</centered>
    <paragraph line="140">Tassuddānaṃ –</paragraph>
    <gatha1 line="141">Vivekaṃ <pageBreak edition="Thai" number="1.0302" /> upaṭṭhānañca, kassapagottena sambahulā;</gatha1>
    <gathalast line="142">Ānando anuruddho ca, nāgadattañca kulagharaṇī.</gathalast>
    <gatha1 line="143">Vajjiputto ca vesālī, sajjhāyena ayoniso;</gatha1>
    <gathalast line="144">Majjhanhikālamhi pākatindriya, padumapupphena cuddasa bhaveti.</gathalast>
  </content>
</document>