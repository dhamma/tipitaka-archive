<?xml version="1.0"?>
<document>
<metadata>
<normativeSource>http://tipitaka.org/romn/cscd/s0301m.mul2.xml</normativeSource>
<archivePath>roman/tipitaka (mula)/suttapitaka/samyuttanikaya/sagathavaggapali/3. kosalasamyuttam.xml</archivePath>
<titlePath>3. Kosalasaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">3. Kosalasaṃyuttaṃ</chapter>
<title line="2">1. Paṭhamavaggo</title>
<subhead line="3">1. Daharasuttaṃ</subhead>
<paragraph line="4" number="112"> Evaṃ <pageBreak edition="T" number="1.0098" /><pageBreak edition="V" number="1.0084" /><pageBreak edition="M" number="1.0068" /><pageBreak edition="P" number="1.0068" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho rājā pasenadi kosalo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca – ‘‘bhavampi no gotamo anuttaraṃ sammāsambodhiṃ abhisambuddhoti paṭijānātī’’ti? ‘‘Yañhi taṃ, mahārāja, sammā vadamāno vadeyya ‘anuttaraṃ sammāsambodhiṃ abhisambuddho’ti, <alternatives line="3" extra="null" separator="false"><alternative source-abbr="vri" source="vipassana research institut">mameva</alternative><alternative source-abbr="sabbattha" source="sabbattha">mamaṃ</alternative></alternatives>  taṃ sammā vadamāno vadeyya. Ahañhi, mahārāja, anuttaraṃ sammāsambodhiṃ abhisambuddho’’ti.</paragraph>
<paragraph line="5">‘‘Yepi te, bho gotama, samaṇabrāhmaṇā saṅghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ – pūraṇo kassapo, makkhali gosālo, nigaṇṭho nāṭaputto, sañcayo belaṭṭhaputto, pakudho kaccāyano, ajito kesakambalo; tepi mayā <pageBreak edition="T" number="1.0099" /> ‘anuttaraṃ sammāsambodhiṃ abhisambuddhoti paṭijānāthā’ti puṭṭhā samānā anuttaraṃ sammāsambodhiṃ abhisambuddhoti na paṭijānanti. Kiṃ pana bhavaṃ gotamo daharo ceva jātiyā navo ca pabbajjāyā’’ti?</paragraph>
<paragraph line="6">‘‘Cattāro <pageBreak edition="P" number="1.0069" /> kho me, mahārāja, daharāti na uññātabbā, daharāti na paribhotabbā. Katame cattāro? Khattiyo kho, mahārāja, daharoti na uññātabbo, daharoti na paribhotabbo. Urago kho, mahārāja, daharoti na uññātabbo, daharoti na paribhotabbo. Aggi <pageBreak edition="V" number="1.0085" /> kho, mahārāja, daharoti na uññātabbo, daharoti na paribhotabbo. Bhikkhu, kho, mahārāja, daharoti na uññātabbo, daharoti na paribhotabbo. Ime kho, mahārāja, cattāro daharāti na uññātabbā, daharāti na paribhotabbā’’ti.</paragraph>
<paragraph line="7">Idamavoca <pageBreak edition="M" number="1.0069" /> bhagavā. Idaṃ vatvāna sugato athāparaṃ etadavoca satthā –</paragraph>
<gatha1 line="8">‘‘Khattiyaṃ jātisampannaṃ, abhijātaṃ yasassinaṃ;</gatha1>
<gathalast line="9">Daharoti nāvajāneyya, na naṃ paribhave naro.</gathalast>
<gatha1 line="10">‘‘Ṭhānañhi so manujindo, rajjaṃ laddhāna khattiyo;</gatha1>
<gatha2 line="11">So kuddho rājadaṇḍena, tasmiṃ pakkamate bhusaṃ;</gatha2>
<gathalast line="12">Tasmā taṃ parivajjeyya, rakkhaṃ jīvitamattano.</gathalast>
<gatha1 line="13">‘‘Gāme vā yadi vā raññe, yattha passe bhujaṅgamaṃ;</gatha1>
<gathalast line="14">Daharoti nāvajāneyya, na naṃ paribhave naro.</gathalast>
<gatha1 line="15">‘‘Uccāvacehi <pageBreak edition="T" number="1.0100" /> vaṇṇehi, urago carati <alternatives line="11" extra="null" separator="true"><alternative source-abbr="vri" source="vipassana research institut">tejasī</alternative><alternative source-abbr="sī." source="sri lanka">tejasā</alternative><alternative source-abbr="ka." source="cambodian">tejasā</alternative><alternative source-abbr="pī." source="pali text society">tejasi</alternative><alternative source-abbr="ka." source="cambodian">tejasi</alternative></alternatives> ;</gatha1>
<gatha2 line="16">So āsajja ḍaṃse bālaṃ, naraṃ nāriñca ekadā;</gatha2>
<gathalast line="17">Tasmā taṃ parivajjeyya, rakkhaṃ jīvitamattano.</gathalast>
<gatha1 line="18">‘‘Pahūtabhakkhaṃ jālinaṃ, pāvakaṃ kaṇhavattaniṃ;</gatha1>
<gathalast line="19">Daharoti nāvajāneyya, na naṃ paribhave naro.</gathalast>
<gatha1 line="20">‘‘Laddhā hi so upādānaṃ, mahā hutvāna pāvako;</gatha1>
<gatha2 line="21">So āsajja ḍahe <note>dahe</note> bālaṃ, naraṃ nāriñca ekadā;</gatha2>
<gathalast line="22">Tasmā taṃ parivajjeyya, rakkhaṃ jīvitamattano.</gathalast>
<gatha1 line="23">‘‘Vanaṃ yadaggi <alternatives line="23" extra="null" separator="false"><alternative source-abbr="vri" source="vipassana research institut">ḍahati</alternative><alternative source-abbr="ka." source="cambodian">dahati</alternative></alternatives> , pāvako kaṇhavattanī;</gatha1>
<gathalast line="24">Jāyanti tattha pārohā, ahorattānamaccaye.</gathalast>
<gatha1 line="25">‘‘Yañca <pageBreak edition="V" number="1.0086" /> kho sīlasampanno, bhikkhu ḍahati tejasā;</gatha1>
<gatha2 line="26">Na tassa puttā pasavo, dāyādā vindare dhanaṃ;</gatha2>
<gathalast line="27">Anapaccā adāyādā, tālāvatthū bhavanti te.</gathalast>
<gatha1 line="28">‘‘Tasmā <pageBreak edition="P" number="1.0070" /> hi paṇḍito poso, sampassaṃ atthamattano;</gatha1>
<gatha2 line="29">Bhujaṅgamaṃ pāvakañca, khattiyañca yasassinaṃ;</gatha2>
<gathalast line="30">Bhikkhuñca sīlasampannaṃ, sammadeva samācare’’ti.</gathalast>
<paragraph line="31">Evaṃ vutte, rājā pasenadi kosalo bhagavantaṃ etadavoca – ‘‘abhikkantaṃ, bhante, abhikkantaṃ, bhante! Seyyathāpi bhante, <alternatives line="31" extra="null" separator="false"><alternative source-abbr="vri" source="vipassana research institut">nikkujjitaṃ</alternative><alternative source-abbr="?" source="unknown">nikujjitaṃ</alternative></alternatives>  vā ukkujjeyya <pageBreak edition="M" number="1.0070" />, paṭicchannaṃ vā vivareyya, mūḷhassa vā maggaṃ ācikkheyya <pageBreak edition="T" number="1.0101" />, andhakāre vā telapajjotaṃ dhāreyya – ‘cakkhumanto rūpāni dakkhantī’ti; evamevaṃ bhagavatā anekapariyāyena dhammo pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca. Upāsakaṃ maṃ, bhante, bhagavā dhāretu ajjatagge pāṇupetaṃ saraṇaṃ gata’’nti.</paragraph>
<subhead line="32">2. Purisasuttaṃ</subhead>
<paragraph line="33" number="113"> Sāvatthinidānaṃ. Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca – ‘‘kati nu kho, bhante, purisassa dhammā ajjhattaṃ uppajjamānā uppajjanti ahitāya dukkhāya aphāsuvihārāyā’’ti?</paragraph>
<paragraph line="34">‘‘Tayo kho, mahārāja, purisassa dhammā ajjhattaṃ uppajjamānā uppajjanti ahitāya dukkhāya aphāsuvihārāya. Katame tayo? Lobho kho, mahārāja, purisassa dhammo ajjhattaṃ uppajjamāno uppajjati ahitāya dukkhāya aphāsuvihārāya. Doso kho, mahārāja, purisassa dhammo ajjhattaṃ uppajjamāno uppajjati ahitāya dukkhāya aphāsuvihārāya. Moho kho, mahārāja, purisassa dhammo ajjhattaṃ uppajjamāno uppajjati ahitāya dukkhāya aphāsuvihārāya <pageBreak edition="V" number="1.0087" />. Ime kho, mahārāja, tayo purisassa dhammā ajjhattaṃ uppajjamānā uppajjanti ahitāya dukkhāya aphāsuvihārāyā’’ti. Idamavoca…pe…</paragraph>
<gatha1 line="35">‘‘Lobho <pageBreak edition="T" number="1.0102" /> doso ca moho ca, purisaṃ pāpacetasaṃ;</gatha1>
<gathalast line="36">Hiṃsanti attasambhūtā, tacasāraṃva samphala’’nti <note>sapphalanti (syā. kaṃ.)</note>.</gathalast>
<subhead line="37">3. Jarāmaraṇasuttaṃ</subhead>
<paragraph line="38" number="114"> Sāvatthinidānaṃ <pageBreak edition="P" number="1.0071" />. Ekamantaṃ nisinno kho rājā pasenadi kosalo bhagavantaṃ etadavoca – ‘‘atthi nu kho, bhante, jātassa aññatra jarāmaraṇā’’ti? ‘‘Natthi kho, mahārāja, jātassa aññatra jarāmaraṇā. Yepi te, mahārāja, khattiyamahāsālā aḍḍhā mahaddhanā mahābhogā pahūtajātarūparajatā <pageBreak edition="M" number="1.0071" /> pahūtavittūpakaraṇā pahūtadhanadhaññā, tesampi jātānaṃ natthi aññatra jarāmaraṇā. Yepi te, mahārāja, brāhmaṇamahāsālā…pe… gahapatimahāsālā aḍḍhā mahaddhanā mahābhogā pahūtajātarūparajatā pahūtavittūpakaraṇā pahūtadhanadhaññā, tesampi jātānaṃ natthi aññatra jarāmaraṇā. Yepi te, mahārāja, bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññāvimuttā, tesaṃ pāyaṃ kāyo bhedanadhammo nikkhepanadhammo’’ti. Idamavoca…pe…</paragraph>
<gatha1 line="39">‘‘Jīranti ve rājarathā sucittā,</gatha1>
<gatha2 line="40">Atho sarīrampi jaraṃ upeti;</gatha2>
<gatha3 line="41">Satañca dhammo na jaraṃ upeti,</gatha3>
<gathalast line="42">Santo have sabbhi pavedayantī’’ti.</gathalast>
<subhead line="43">4. Piyasuttaṃ</subhead>
<paragraph line="44" number="115"> Sāvatthinidānaṃ <pageBreak edition="T" number="1.0103" />. Ekamantaṃ nisinno kho rājā pasenadi kosalo bhagavantaṃ etadavoca <pageBreak edition="V" number="1.0088" /> – ‘‘idha mayhaṃ, bhante, rahogatassa paṭisallīnassa evaṃ cetaso parivitakko udapādi – ‘kesaṃ nu kho piyo attā, kesaṃ appiyo attā’ti? Tassa mayhaṃ, bhante, etadahosi – ‘ye ca kho keci kāyena duccaritaṃ caranti, vācāya duccaritaṃ caranti, manasā duccaritaṃ caranti; tesaṃ appiyo attā’. Kiñcāpi te evaṃ vadeyyuṃ – ‘piyo no attā’ti, atha kho tesaṃ appiyo attā. Taṃ kissa hetu? Yañhi appiyo appiyassa <pageBreak edition="P" number="1.0072" /> kareyya, taṃ te attanāva attano karonti; tasmā tesaṃ appiyo attā. Ye ca kho keci kāyena sucaritaṃ caranti, vācāya sucaritaṃ caranti, manasā sucaritaṃ caranti; tesaṃ piyo attā. Kiñcāpi te evaṃ vadeyyuṃ – ‘appiyo no attā’ti; atha kho tesaṃ piyo attā. Taṃ kissa hetu? Yañhi piyo piyassa kareyya, taṃ te attanāva attano karonti; tasmā tesaṃ piyo attā’’ti.</paragraph>
<paragraph line="45">‘‘Evametaṃ, mahārāja, evametaṃ, mahārāja! Ye hi keci, mahārāja, kāyena duccaritaṃ caranti, vācāya duccaritaṃ caranti, manasā duccaritaṃ caranti; tesaṃ appiyo attā. Kiñcāpi te evaṃ vadeyyuṃ – ‘piyo no attā’ti, atha kho tesaṃ appiyo attā. Taṃ kissa hetu? Yañhi, mahārāja, appiyo appiyassa kareyya, taṃ te attanāva attano karonti; tasmā tesaṃ appiyo attā. Ye ca kho keci, mahārāja <pageBreak edition="T" number="1.0104" />, kāyena <pageBreak edition="M" number="1.0072" /> sucaritaṃ caranti, vācāya sucaritaṃ caranti, manasā sucaritaṃ caranti; tesaṃ piyo attā. Kiñcāpi te evaṃ vadeyyuṃ – ‘appiyo no attā’ti; atha kho tesaṃ piyo attā. Taṃ kissa hetu? Yañhi mahārāja, piyo piyassa kareyya, taṃ te attanāva attano karonti; tasmā tesaṃ piyo attā’’ti. Idamavoca…pe…</paragraph>
<gatha1 line="46">‘‘Attānañce piyaṃ jaññā, na naṃ pāpena saṃyuje;</gatha1>
<gathalast line="47">Na hi taṃ sulabhaṃ hoti, sukhaṃ dukkaṭakārinā.</gathalast>
<gatha1 line="48">‘‘Antakenādhipannassa, jahato mānusaṃ bhavaṃ;</gatha1>
<gatha2 line="49">Kiñhi tassa sakaṃ hoti, kiñca ādāya gacchati;</gatha2>
<gathalast line="50">Kiñcassa anugaṃ hoti, chāyāva <alternatives line="46" extra="null" separator="false"><alternative source-abbr="vri" source="vipassana research institut">anapāyinī</alternative><alternative source-abbr="syā." source="thai">anupāyinī</alternative><alternative source-abbr="kaṃ." source="kaṃ.">anupāyinī</alternative><alternative source-abbr="ka." source="cambodian">anupāyinī</alternative></alternatives> .</gathalast>
<gatha1 line="51">‘‘Ubho <pageBreak edition="V" number="1.0089" /> puññañca pāpañca, yaṃ macco kurute idha;</gatha1>
<gatha2 line="52">Tañhi tassa sakaṃ hoti, <alternatives line="54" extra="null" separator="false"><alternative source-abbr="vri" source="vipassana research institut">tañca</alternative><alternative source-abbr="?" source="unknown">taṃva</alternative></alternatives>  ādāya gacchati;</gatha2>
<gathalast line="53"><alternatives line="62" extra="null" separator="false"><alternative source-abbr="vri" source="vipassana research institut">Tañcassa</alternative><alternative source-abbr="?" source="unknown">taṃvassa</alternative></alternatives>  anugaṃ hoti, chāyāva anapāyinī.</gathalast>
<gatha1 line="54">‘‘Tasmā kareyya kalyāṇaṃ, nicayaṃ samparāyikaṃ;</gatha1>
<gathalast line="55">Puññāni paralokasmiṃ, patiṭṭhā honti pāṇina’’ntntti.</gathalast>
<subhead line="56">5. Attarakkhitasuttaṃ</subhead>
<paragraph line="57" number="116"> Sāvatthinidānaṃ. Ekamantaṃ nisinno kho rājā pasenadi kosalo bhagavantaṃ etadavoca – ‘‘idha mayhaṃ, bhante, rahogatassa paṭisallīnassa evaṃ cetaso parivitakko <pageBreak edition="T" number="1.0105" /> udapādi – ‘kesaṃ nu kho rakkhito attā, kesaṃ arakkhito attā’ti? Tassa mayhaṃ, bhante, etadahosi – ‘ye kho keci kāyena duccaritaṃ caranti, vācāya duccaritaṃ caranti, manasā duccaritaṃ caranti; tesaṃ arakkhito attā. Kiñcāpi te hatthikāyo vā rakkheyya, assakāyo vā rakkheyya, rathakāyo vā rakkheyya, pattikāyo <pageBreak edition="P" number="1.0073" /> vā rakkheyya; atha kho tesaṃ arakkhito attā. Taṃ kissa hetu? Bāhirā hesā rakkhā, nesā rakkhā ajjhattikā; tasmā tesaṃ arakkhito attā. Ye ca kho keci kāyena sucaritaṃ caranti, vācāya sucaritaṃ caranti, manasā sucaritaṃ caranti; tesaṃ rakkhito attā. Kiñcāpi te neva hatthikāyo rakkheyya, na assakāyo rakkheyya, na rathakāyo rakkheyya <pageBreak edition="M" number="1.0073" />, na pattikāyo rakkheyya; atha kho tesaṃ rakkhito attā. Taṃ kissa hetu? Ajjhattikā hesā rakkhā, nesā rakkhā bāhirā; tasmā tesaṃ rakkhito attā’’’ti.</paragraph>
<paragraph line="58">‘‘Evametaṃ, mahārāja, evametaṃ, mahārāja! Ye hi keci, mahārāja, kāyena duccaritaṃ caranti…pe… tesaṃ arakkhito attā. Taṃ kissa hetu? Bāhirā hesā, mahārāja, rakkhā, nesā rakkhā ajjhattikā; tasmā tesaṃ arakkhito attā. Ye ca kho keci, mahārāja, kāyena sucaritaṃ caranti, vācāya sucaritaṃ caranti, manasā sucaritaṃ caranti; tesaṃ rakkhito attā. Kiñcāpi te neva hatthikāyo rakkheyya, na assakāyo <pageBreak edition="T" number="1.0106" /> rakkheyya, na rathakāyo rakkheyya, na pattikāyo rakkheyya; atha kho tesaṃ rakkhito attā. Taṃ kissa hetu? Ajjhattikā <pageBreak edition="V" number="1.0090" /> hesā, mahārāja, rakkhā, nesā rakkhā bāhirā; tasmā tesaṃ rakkhito attā’’ti. Idamavoca…pe…</paragraph>
<gatha1 line="59">‘‘Kāyena saṃvaro sādhu, sādhu vācāya saṃvaro;</gatha1>
<gatha2 line="60">Manasā saṃvaro sādhu, sādhu sabbattha saṃvaro;</gatha2>
<gathalast line="61">Sabbattha saṃvuto lajjī, rakkhitoti pavuccatī’’ti.</gathalast>
<subhead line="62">6. Appakasuttaṃ</subhead>
<paragraph line="63" number="117"> Sāvatthinidānaṃ. Ekamantaṃ nisinno kho rājā pasenadi kosalo bhagavantaṃ etadavoca – ‘‘idha mayhaṃ, bhante, rahogatassa paṭisallīnassa evaṃ cetaso parivitakko udapādi – ‘appakā te sattā lokasmiṃ ye uḷāre uḷāre bhoge labhitvā na ceva majjanti, na ca pamajjanti, na ca kāmesu gedhaṃ āpajjanti, na ca sattesu vippaṭipajjanti. Atha kho eteva bahutarā sattā lokasmiṃ ye uḷāre uḷāre bhoge labhitvā majjanti ceva pamajjanti <pageBreak edition="P" number="1.0074" />, ca kāmesu ca gedhaṃ āpajjanti, sattesu ca vippaṭipajjantī’’’ti.</paragraph>
<paragraph line="64">‘‘Evametaṃ, mahārāja, evametaṃ, mahārāja! Appakā te, mahārāja, sattā lokasmiṃ, ye uḷāre uḷāre bhoge labhitvā na ceva majjanti, na ca pamajjanti, na ca kāmesu gedhaṃ āpajjanti, na <pageBreak edition="T" number="1.0107" /> ca sattesu vippaṭipajjanti. Atha kho eteva bahutarā sattā lokasmiṃ, ye uḷāre uḷāre bhoge labhitvā <pageBreak edition="M" number="1.0074" /> majjanti ceva pamajjanti ca kāmesu ca gedhaṃ āpajjanti, sattesu ca vippaṭipajjantī’’ti. Idamavoca…pe…</paragraph>
<gatha1 line="65">‘‘Sārattā kāmabhogesu, giddhā kāmesu mucchitā;</gatha1>
<gatha2 line="66">Atisāraṃ na bujjhanti, migā kūṭaṃva oḍḍitaṃ;</gatha2>
<gathalast line="67">Pacchāsaṃ kaṭukaṃ hoti, vipāko hissa pāpako’’ti.</gathalast>
<subhead line="68">7. Aḍḍakaraṇasuttaṃ</subhead>
<paragraph line="69" number="118"> Sāvatthinidānaṃ <pageBreak edition="V" number="1.0091" />. Ekamantaṃ nisinno kho rājā pasenadi kosalo bhagavantaṃ etadavoca – ‘‘idhāhaṃ, bhante, <alternatives line="70" extra="null" separator="false"><alternative source-abbr="vri" source="vipassana research institut">aḍḍakaraṇe</alternative><alternative source-abbr="sī." source="sri lanka">atthakaraṇe</alternative><alternative source-abbr="syā." source="thai">atthakaraṇe</alternative><alternative source-abbr="kaṃ." source="kaṃ.">atthakaraṇe</alternative><alternative source-abbr="pī." source="pali text society">atthakaraṇe</alternative></alternatives>  nisinno passāmi khattiyamahāsālepi brāhmaṇamahāsālepi gahapatimahāsālepi aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe kāmahetu kāmanidānaṃ kāmādhikaraṇaṃ sampajānamusā bhāsante. Tassa mayhaṃ, bhante, etadahosi – ‘alaṃ dāni me aḍḍakaraṇena, bhadramukho dāni aḍḍakaraṇena paññāyissatī’’’ti.</paragraph>
<paragraph line="70">‘‘(Evametaṃ, mahārāja, evametaṃ mahārāja!) <note>( ) sī. pī. potthakesu natthi</note> Yepi te, mahārāja, khattiyamahāsālā brāhmaṇamahāsālā gahapatimahāsālā aḍḍhā mahaddhanā mahābhogā pahūtajātarūparajatā pahūtavittūpakaraṇā <pageBreak edition="T" number="1.0108" /> pahūtadhanadhaññā kāmahetu kāmanidānaṃ kāmādhikaraṇaṃ sampajānamusā bhāsanti; tesaṃ taṃ bhavissati dīgharattaṃ ahitāya dukkhāyā’’ti. Idamavoca…pe…</paragraph>
<gatha1 line="71">‘‘Sārattā kāmabhogesu, giddhā kāmesu mucchitā;</gatha1>
<gatha2 line="72">Atisāraṃ na bujjhanti, macchā khippaṃva oḍḍitaṃ;</gatha2>
<gathalast line="73">Pacchāsaṃ kaṭukaṃ hoti, vipāko hissa pāpako’’ti.</gathalast>
<subhead line="74">8. Mallikāsuttaṃ</subhead>
<paragraph line="75" number="119"> Sāvatthinidānaṃ <pageBreak edition="P" number="1.0075" />. Tena kho pana samayena rājā pasenadi kosalo mallikāya deviyā saddhiṃ uparipāsādavaragato hoti. Atha kho rājā pasenadi kosalo mallikaṃ deviṃ etadavoca – ‘‘atthi nu kho te, mallike, kocañño attanā piyataro’’ti? ‘‘Natthi kho me, mahārāja, kocañño attanā piyataro. Tuyhaṃ pana, mahārāja, atthañño <pageBreak edition="M" number="1.0075" /> koci attanā piyataro’’ti? ‘‘Mayhampi kho, mallike, natthañño koci attanā piyataro’’ti.</paragraph>
<paragraph line="76">Atha kho rājā pasenadi kosalo pāsādā orohitvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho rājā pasenadi <pageBreak edition="V" number="1.0092" /> kosalo bhagavantaṃ etadavoca – ‘‘idhāhaṃ, bhante, mallikāya deviyā saddhiṃ uparipāsādavaragato mallikaṃ deviṃ etadavocaṃ – ‘atthi nu kho te, mallike, kocañño <pageBreak edition="T" number="1.0109" /> attanā piyataro’ti? Evaṃ vutte, bhante, mallikā devī maṃ etadavoca – ‘natthi kho me, mahārāja, kocañño attanā piyataro. Tuyhaṃ pana, mahārāja, atthañño koci attanā piyataro’ti? Evaṃ vuttāhaṃ, bhante, mallikaṃ deviṃ etadavocaṃ – ‘mayhampi kho, mallike, natthañño koci attanā piyataro’’ti.</paragraph>
<paragraph line="77">Atha kho bhagavā etamatthaṃ viditvā tāyaṃ velāyaṃ imaṃ gāthaṃ abhāsi –</paragraph>
<gatha1 line="78">‘‘Sabbā disā anuparigamma cetasā,</gatha1>
<gatha2 line="79">Nevajjhagā piyataramattanā kvaci;</gatha2>
<gatha3 line="80">Evaṃ piyo puthu attā paresaṃ,</gatha3>
<gathalast line="81">Tasmā na hiṃse paramattakāmo’’ti.</gathalast>
<subhead line="82">9. Yaññasuttaṃ</subhead>
<paragraph line="83" number="120"> Sāvatthinidānaṃ. Tena kho pana samayena rañño pasenadissa kosalassa mahāyañño paccupaṭṭhito hoti, pañca ca usabhasatāni pañca ca vacchatarasatāni pañca ca vacchatarisatāni pañca ca <pageBreak edition="P" number="1.0076" /> ajasatāni pañca ca urabbhasatāni thūṇūpanītāni honti yaññatthāya. Yepissa te honti dāsāti vā pessāti vā kammakarāti vā, tepi daṇḍatajjitā bhayatajjitā assumukhā rudamānā parikammāni karonti.</paragraph>
<paragraph line="84">Atha kho sambahulā bhikkhū pubbaṇhasamayaṃ nivāsetvā pattacīvaramādāya <pageBreak edition="T" number="1.0110" /> sāvatthiṃ piṇḍāya pavisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho te bhikkhū bhagavantaṃ etadavocuṃ – ‘‘idha, bhante, rañño pasenadissa kosalassa mahāyañño paccupaṭṭhito <pageBreak edition="M" number="1.0076" /> hoti, pañca ca usabhasatāni pañca ca vacchatarasatāni pañca ca vacchatarisatāni pañca ca ajasatāni pañca ca urabbhasatāni thūṇūpanītāni honti yaññatthāya <pageBreak edition="V" number="1.0093" />. Yepissa te honti dāsāti vā pessāti vā kammakarāti vā, tepi daṇḍatajjitā bhayatajjitā assumukhā rudamānā parikammāni karontī’’ti.</paragraph>
<paragraph line="85">Atha kho bhagavā etamatthaṃ viditvā tāyaṃ velāyaṃ imā gāthāyo abhāsi –</paragraph>
<gatha1 line="86">‘‘Assamedhaṃ purisamedhaṃ, sammāpāsaṃ vājapeyyaṃ niraggaḷhaṃ;</gatha1>
<gathalast line="87">Mahāyaññā <alternatives line="81" extra="null" separator="false"><alternative source-abbr="vri" source="vipassana research institut">mahārambhā</alternative><alternative source-abbr="ka." source="cambodian">vājapeyyuṃ; niraggaḷaṃ mahārambhā</alternative></alternatives> , na te honti mahapphalā.</gathalast>
<gatha1 line="88">‘‘Ajeḷakā ca gāvo ca, vividhā yattha haññare;</gatha1>
<gathalast line="89">Na taṃ sammaggatā yaññaṃ, upayanti mahesino.</gathalast>
<gatha1 line="90">‘‘Ye ca yaññā nirārambhā, yajanti anukulaṃ sadā;</gatha1>
<gatha2 line="91">Ajeḷakā ca gāvo ca, vividhā nettha haññare;</gatha2>
<gathalast line="92">Etaṃ <pageBreak edition="T" number="1.0111" /> sammaggatā yaññaṃ, upayanti mahesino.</gathalast>
<gatha1 line="93">‘‘Etaṃ yajetha medhāvī, eso yañño mahapphalo;</gatha1>
<gatha2 line="94">Etañhi yajamānassa, seyyo hoti na pāpiyo;</gatha2>
<gathalast line="95">Yañño ca vipulo hoti, pasīdanti ca devatā’’ti.</gathalast>
<subhead line="96">10. Bandhanasuttaṃ</subhead>
<paragraph line="97" number="121"> Tena kho pana samayena raññā pasenadinā kosalena mahājanakāyo bandhāpito hoti, appekacce rajjūhi appekacce andūhi appekacce saṅkhalikāhi.</paragraph>
<paragraph line="98">Atha <pageBreak edition="P" number="1.0077" /> kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘idha, bhante, raññā pasenadinā kosalena mahājanakāyo <pageBreak edition="V" number="1.0094" /> bandhāpito, appekacce rajjūhi appekacce andūhi appekacce saṅkhalikāhī’’ti.</paragraph>
<paragraph line="99">Atha <pageBreak edition="M" number="1.0077" /> kho bhagavā etamatthaṃ viditvā tāyaṃ velāyaṃ imā gāthāyo abhāsi –</paragraph>
<gatha1 line="100">‘‘Na <pageBreak edition="T" number="1.0112" /> taṃ daḷhaṃ bandhanamāhu dhīrā,</gatha1>
<gatha2 line="101">Yadāyasaṃ dārujaṃ pabbajañca;</gatha2>
<gatha1 line="102">Sārattarattā maṇikuṇḍalesu,</gatha1>
<gathalast line="103">Puttesu dāresu ca yā apekkhā.</gathalast>
<gatha1 line="104">‘‘Etaṃ daḷhaṃ bandhanamāhu dhīrā,</gatha1>
<gatha2 line="105">Ohārinaṃ sithilaṃ duppamuñcaṃ;</gatha2>
<gatha1 line="106">Etampi chetvāna paribbajanti,</gatha1>
<gathalast line="107">Anapekkhino kāmasukhaṃ pahāyā’’ti.</gathalast>
<centered line="108">Paṭhamo vaggo.</centered>
<paragraph line="109">Tassuddānaṃ –</paragraph>
<gatha1 line="110">Daharo puriso jarā, piyaṃ attānarakkhito;</gatha1>
<gatha2 line="111">Appakā aḍḍakaraṇaṃ, mallikā yaññabandhananti.</gatha2>
<title line="112">2. Dutiyavaggo</title>
<subhead line="113">1. Sattajaṭilasuttaṃ</subhead>
<paragraph line="114" number="122"> Ekaṃ <pageBreak edition="T" number="1.0113" /> samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā sāyanhasamayaṃ paṭisallānā vuṭṭhito bahidvārakoṭṭhake nisinno hoti. Atha <pageBreak edition="V" number="1.0095" /> kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.</paragraph>
<paragraph line="115">Tena <pageBreak edition="P" number="1.0078" /> kho pana samayena satta ca jaṭilā satta ca nigaṇṭhā satta ca acelakā satta ca ekasāṭakā satta ca paribbājakā parūḷhakacchanakhalomā <alternatives line="89" extra=" dī. ni. 1.280 tadaṭṭhakathāpi oloketabbā" separator="false"><alternative source-abbr="vri" source="vipassana research institut">khārivividhamādāya</alternative><alternative source-abbr="pī." source="pali text society">khārividhaṃ ādāya</alternative></alternatives>  bhagavato avidūre atikkamanti. Atha kho rājā pasenadi kosalo uṭṭhāyāsanā ekaṃsaṃ uttarāsaṅgaṃ karitvā dakkhiṇajāṇumaṇḍalaṃ <pageBreak edition="M" number="1.0078" /> pathaviyaṃ nihantvā yena te satta ca jaṭilā satta ca nigaṇṭhā satta ca acelakā satta ca ekasāṭakā satta ca paribbājakā tenañjaliṃ paṇāmetvā tikkhattuṃ nāmaṃ sāvesi – ‘‘rājāhaṃ, bhante, pasenadi kosalo…pe… rājāhaṃ, bhante, pasenadi kosalo’’ti.</paragraph>
<paragraph line="116">Atha kho rājā pasenadi kosalo acirapakkantesu tesu <pageBreak edition="T" number="1.0114" /> sattasu ca jaṭilesu sattasu ca nigaṇṭhesu sattasu ca acelakesu sattasu ca ekasāṭakesu sattasu ca paribbājakesu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca – ‘‘ye te, bhante, loke arahanto vā arahattamaggaṃ vā samāpannā ete tesaṃ aññatarā’’ti.</paragraph>
<paragraph line="117">‘‘Dujjānaṃ kho etaṃ, mahārāja, tayā gihinā kāmabhoginā puttasambādhasayanaṃ ajjhāvasantena kāsikacandanaṃ paccanubhontena mālāgandhavilepanaṃ dhārayantena jātarūparajataṃ sādiyantena – ‘ime vā arahanto, ime vā arahattamaggaṃ samāpannā’’’ti.</paragraph>
<paragraph line="118">‘‘Saṃvāsena kho, mahārāja, sīlaṃ veditabbaṃ. Tañca kho dīghena addhunā, na ittaraṃ; manasikarotā, no amanasikarotā; paññavatā, no duppaññena. Saṃvohārena kho, mahārāja, soceyyaṃ veditabbaṃ. Tañca kho dīghena addhunā, na ittaraṃ; manasikarotā, no amanasikarotā; paññavatā, no duppaññena. Āpadāsu kho, mahārāja, thāmo veditabbo. So ca kho dīghena addhunā, na ittaraṃ; manasikarotā, no amanasikarotā; paññavatā, no duppaññena. Sākacchāya <pageBreak edition="P" number="1.0079" />, kho, mahārāja, paññā veditabbā. Sā ca kho dīghena addhunā, na ittaraṃ; manasikarotā, no <pageBreak edition="T" number="1.0115" /> amanasikarotā; paññavatā, no duppaññenā’’ti.</paragraph>
<paragraph line="119">‘‘Acchariyaṃ <pageBreak edition="V" number="1.0096" />, bhante, abbhutaṃ bhante! Yāva subhāsitamidaṃ, bhante, bhagavatā – ‘dujjānaṃ kho etaṃ, mahārāja, tayā gihinā kāmabhoginā puttasambādhasayanaṃ ajjhāvasantena kāsikacandanaṃ paccanubhontena mālāgandhavilepanaṃ dhārayantena jātarūparajataṃ sādiyantena – ime vā arahanto, ime vā arahattamaggaṃ samāpannā’ti. Saṃvāsena kho, mahārāja, sīlaṃ veditabbaṃ. Tañca kho dīghena addhunā, na ittaraṃ; manasikarotā, no amanasikarotā; paññavatā, no duppaññena. Saṃvohārena kho mahārāja <pageBreak edition="M" number="1.0079" />, soceyyaṃ veditabbaṃ. Tañca kho dīghena addhunā, na ittaraṃ; manasikarotā, no amanasikarotā; paññavatā, no duppaññena. Āpadāsu kho, mahārāja, thāmo veditabbo. So ca kho dīghena addhunā, na ittaraṃ; manasikarotā, no amanasikarotā; paññavatā, no duppaññena. Sākacchāya kho, mahārāja, paññā veditabbā. Sā ca kho dīghena addhunā, na ittaraṃ; manasikarotā, no amanasikarotā; paññavatā, no duppaññenā’’ti.</paragraph>
<paragraph line="120">‘‘Ete, bhante, mama purisā carā ocarakā janapadaṃ ocaritvā āgacchanti. Tehi paṭhamaṃ ociṇṇaṃ ahaṃ pacchā <alternatives line="97" extra="null" separator="true"><alternative source-abbr="vri" source="vipassana research institut">osāpayissāmi</alternative><alternative source-abbr="sī." source="sri lanka">oyāyissāmi</alternative><alternative source-abbr="syā." source="thai">ohayissāmi</alternative><alternative source-abbr="kaṃ." source="kaṃ.">ohayissāmi</alternative></alternatives> . Idāni te, bhante, taṃ rajojallaṃ pavāhetvā sunhātā suvilittā kappitakesamassū <alternatives line="106" extra="null" separator="false"><alternative source-abbr="vri" source="vipassana research institut">odātavatthā</alternative><alternative source-abbr="sī." source="sri lanka">odātavatthavasanā</alternative></alternatives>  pañcahi kāmaguṇehi samappitā samaṅgībhūtā paricāressantī’’ti.</paragraph>
<paragraph line="121">Atha kho bhagavā etamatthaṃ viditvā tāyaṃ velāyaṃ imā gāthāyo abhāsi –</paragraph>
<gatha1 line="122">‘‘Na vaṇṇarūpena naro sujāno,</gatha1>
<gatha2 line="123">Na vissase ittaradassanena;</gatha2>
<gatha2 line="124">Susaññatānañhi viyañjanena,</gatha2>
<gathalast line="125">Asaññatā lokamimaṃ caranti.</gathalast>
<gatha1 line="126">‘‘Patirūpako mattikākuṇḍalova,</gatha1>
<gatha2 line="127">Lohaḍḍhamāsova suvaṇṇachanno;</gatha2>
<gatha2 line="128">Caranti <pageBreak edition="T" number="1.0116" /> <alternatives line="114" extra="null" separator="false"><alternative source-abbr="vri" source="vipassana research institut">loke</alternative><alternative source-abbr="sī." source="sri lanka">eke</alternative><alternative source-abbr="pī." source="pali text society">eke</alternative></alternatives>  parivārachannā,</gatha2>
<gathalast line="129">Anto asuddhā bahi sobhamānā’’ti.</gathalast>
<subhead line="130">2. Pañcarājasuttaṃ</subhead>
<paragraph line="131" number="123"> Sāvatthinidānaṃ <pageBreak edition="V" number="1.0097" />. Tena kho pana samayena pañcannaṃ rājūnaṃ pasenadipamukhānaṃ pañcahi kāmaguṇehi samappitānaṃ samaṅgībhūtānaṃ paricārayamānānaṃ ayamantarākathā udapādi – ‘‘kiṃ nu kho kāmānaṃ agga’’nti? <alternatives line="122" extra="null" separator="false"><alternative source-abbr="vri" source="vipassana research institut">Tatrekacce</alternative><alternative source-abbr="sī." source="sri lanka">tatreke</alternative><alternative source-abbr="pī." source="pali text society">tatreke</alternative></alternatives>  evamāhaṃsu – ‘‘rūpā kāmānaṃ agga’’nti. Ekacce evamāhaṃsu <pageBreak edition="M" number="1.0080" /> – ‘‘saddā kāmānaṃ agga’’nti. Ekacce evamāhaṃsu – ‘‘gandhā kāmānaṃ agga’’nti. Ekacce evamāhaṃsu – ‘‘rasā kāmānaṃ agga’’nti. Ekacce evamāhaṃsu <pageBreak edition="P" number="1.0080" /> – ‘‘phoṭṭhabbā kāmānaṃ agga’’nti. Yato kho te rājāno nāsakkhiṃsu aññamaññaṃ saññāpetuṃ.</paragraph>
<paragraph line="132">Atha kho rājā pasenadi kosalo te rājāno etadavoca – ‘‘āyāma, mārisā, yena bhagavā tenupasaṅkamissāma; upasaṅkamitvā bhagavantaṃ etamatthaṃ paṭipucchissāma. Yathā no bhagavā byākarissati tathā naṃ <alternatives line="130" extra="null" separator="false"><alternative source-abbr="vri" source="vipassana research institut">dhāressāmā’’ti</alternative><alternative source-abbr="sī." source="sri lanka">dhāreyyāmā’’ti</alternative><alternative source-abbr="syā." source="thai">dhāreyyāmā’’ti</alternative><alternative source-abbr="kaṃ." source="kaṃ.">dhāreyyāmā’’ti</alternative><alternative source-abbr="pī." source="pali text society">dhāreyyāmā’’ti</alternative></alternatives> . ‘‘Evaṃ, mārisā’’ti kho te rājāno rañño pasenadissa kosalassa paccassosuṃ.</paragraph>
<paragraph line="133">Atha kho te pañca rājāno pasenadipamukhā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho rājā pasenadi kosalo bhagavantaṃ etadavoca <pageBreak edition="T" number="1.0117" /> – ‘‘idha, bhante, amhākaṃ pañcannaṃ rājūnaṃ pañcahi kāmaguṇehi samappitānaṃ samaṅgībhūtānaṃ paricārayamānānaṃ ayamantarākathā udapādi – ‘kiṃ nu kho kāmānaṃ agga’nti? Ekacce evamāhaṃsu – ‘rūpā kāmānaṃ agga’nti. Ekacce evamāhaṃsu – ‘saddā kāmānaṃ agga’nti. Ekacce evamāhaṃsu – ‘gandhā kāmānaṃ agga’nti. Ekacce evamāhaṃsu – ‘rasā kāmānaṃ agga’nti. Ekacce evamāhaṃsu – ‘phoṭṭhabbā kāmānaṃ agga’nti. Kiṃ nu kho, bhante, kāmānaṃ agga’’nti?</paragraph>
<paragraph line="134">‘‘Manāpapariyantaṃ khvāhaṃ, mahārāja, pañcasu kāmaguṇesu agganti vadāmi. <alternatives line="138" extra="null" separator="true"><alternative source-abbr="vri" source="vipassana research institut">Teva</alternative><alternative source-abbr="sī." source="sri lanka">te ca</alternative><alternative source-abbr="pī." source="pali text society">te ca</alternative><alternative source-abbr="ka." source="cambodian">te ca</alternative><alternative source-abbr="syā." source="thai">ye ca</alternative><alternative source-abbr="kaṃ." source="kaṃ.">ye ca</alternative></alternatives> , mahārāja, rūpā ekaccassa manāpā honti, <alternatives line="147" extra="null" separator="false"><alternative source-abbr="vri" source="vipassana research institut">teva</alternative><alternative source-abbr="sī." source="sri lanka">te ca</alternative><alternative source-abbr="pī." source="pali text society">te ca</alternative><alternative source-abbr="ka." source="cambodian">te ca</alternative></alternatives>  rūpā ekaccassa amanāpā honti. Yehi ca yo rūpehi attamano hoti paripuṇṇasaṅkappo, so tehi rūpehi aññaṃ rūpaṃ uttaritaraṃ vā paṇītataraṃ vā na pattheti. Te tassa rūpā paramā honti. Te tassa rūpā anuttarā honti.</paragraph>
<paragraph line="135">‘‘Teva <pageBreak edition="V" number="1.0098" />, mahārāja, saddā ekaccassa manāpā honti, teva saddā ekaccassa amanāpā honti. Yehi ca yo saddehi attamano hoti paripuṇṇasaṅkappo, so tehi saddehi aññaṃ saddaṃ uttaritaraṃ vā <pageBreak edition="M" number="1.0081" /> paṇītataraṃ vā na pattheti. Te tassa saddā paramā honti. Te tassa saddā anuttarā honti.</paragraph>
<paragraph line="136">‘‘Teva, mahārāja, gandhā ekaccassa manāpā honti, teva gandhā ekaccassa amanāpā honti. Yehi ca yo gandhehi attamano hoti paripuṇṇasaṅkappo, so tehi gandhehi aññaṃ gandhaṃ uttaritaraṃ vā paṇītataraṃ vā na pattheti. Te tassa gandhā paramā honti. Te tassa gandhā anuttarā honti.</paragraph>
<paragraph line="137">‘‘Teva, mahārāja, rasā ekaccassa manāpā honti, teva rasā ekaccassa amanāpā honti. Yehi ca yo rasehi attamano hoti paripuṇṇasaṅkappo, so tehi rasehi aññaṃ rasaṃ uttaritaraṃ vā paṇītataraṃ vā na pattheti. Te tassa rasā paramā honti. Te tassa rasā anuttarā honti.</paragraph>
<paragraph line="138">‘‘Teva, mahārāja, phoṭṭhabbā ekaccassa manāpā honti, teva phoṭṭhabbā ekaccassa amanāpā honti. Yehi <pageBreak edition="P" number="1.0081" /> ca yo phoṭṭhabbehi attamano hoti paripuṇṇasaṅkappo, so tehi phoṭṭhabbehi aññaṃ phoṭṭhabbaṃ uttaritaraṃ vā paṇītataraṃ vā na pattheti. Te tassa <pageBreak edition="T" number="1.0118" /> phoṭṭhabbā paramā honti. Te tassa phoṭṭhabbā anuttarā hontī’’ti.</paragraph>
<paragraph line="139">Tena kho pana samayena candanaṅgaliko upāsako tassaṃ parisāyaṃ nisinno hoti. Atha kho candanaṅgaliko upāsako uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ bhagavā, paṭibhāti maṃ sugatā’’ti. ‘‘Paṭibhātu taṃ candanaṅgalikā’’ti bhagavā avoca.</paragraph>
<paragraph line="140">Atha kho candanaṅgaliko upāsako bhagavato sammukhā tadanurūpāya gāthāya abhitthavi –</paragraph>
<gatha1 line="141">‘‘Padumaṃ <pageBreak edition="V" number="1.0099" /> yathā kokanadaṃ sugandhaṃ,</gatha1>
<gatha2 line="142">Pāto siyā phullamavītagandhaṃ;</gatha2>
<gatha3 line="143">Aṅgīrasaṃ passa virocamānaṃ,</gatha3>
<gathalast line="144">Tapantamādiccamivantalikkhe’’ti.</gathalast>
<paragraph line="145">Atha <pageBreak edition="M" number="1.0082" /> kho te pañca rājāno candanaṅgalikaṃ upāsakaṃ pañcahi uttarāsaṅgehi acchādesuṃ. Atha kho candanaṅgaliko upāsako tehi pañcahi uttarāsaṅgehi bhagavantaṃ acchādesīti.</paragraph>
<subhead line="146">3. Doṇapākasuttaṃ</subhead>
<paragraph line="147" number="124"> Sāvatthinidānaṃ. Tena kho pana samayena rājā pasenadi kosalo <alternatives line="155" extra="null" separator="true"><alternative source-abbr="vri" source="vipassana research institut">doṇapākakuraṃ</alternative><alternative source-abbr="sī." source="sri lanka">doṇapākasudaṃ</alternative><alternative source-abbr="pī." source="pali text society">doṇapākaṃ sudaṃ</alternative></alternatives>  bhuñjati. Atha kho rājā pasenadi <pageBreak edition="T" number="1.0119" /> kosalo bhuttāvī mahassāsī yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.</paragraph>
<paragraph line="148">Atha kho bhagavā rājānaṃ pasenadiṃ kosalaṃ bhuttāviṃ mahassāsiṃ viditvā tāyaṃ velāyaṃ imaṃ gāthaṃ abhāsi –</paragraph>
<gatha1 line="149">‘‘Manujassa sadā satīmato,</gatha1>
<gatha2 line="150">Mattaṃ jānato laddhabhojane;</gatha2>
<gatha3 line="151"><alternatives line="164" extra="null" separator="false"><alternative source-abbr="vri" source="vipassana research institut">Tanukassa</alternative><alternative source-abbr="sī." source="sri lanka">tanu tassa</alternative><alternative source-abbr="pī." source="pali text society">tanu tassa</alternative></alternatives>  bhavanti vedanā,</gatha3>
<gathalast line="152">Saṇikaṃ jīrati āyupālaya’’nti.</gathalast>
<paragraph line="153">Tena <pageBreak edition="P" number="1.0082" /> kho pana samayena sudassano māṇavo rañño pasenadissa kosalassa piṭṭhito ṭhito hoti. Atha kho rājā pasenadi kosalo sudassanaṃ māṇavaṃ āmantesi – ‘‘ehi tvaṃ, tāta sudassana, bhagavato santike imaṃ gāthaṃ pariyāpuṇitvā mama bhattābhihāre (bhattābhihāre) <note>( ) sī. syā. kaṃ. pī. potthakesu natthi</note> bhāsa. Ahañca te devasikaṃ kahāpaṇasataṃ (kahāpaṇasataṃ) <note>( ) sī. syā. kaṃ. potthakesu natthi</note> niccaṃ bhikkhaṃ pavattayissāmī’’ti. ‘‘Evaṃ devā’’ti kho sudassano māṇavo rañño pasenadissa kosalassa paṭissutvā bhagavato santike imaṃ gāthaṃ pariyāpuṇitvā rañño pasenadissa kosalassa bhattābhihāre sudaṃ bhāsati –</paragraph>
<gatha1 line="154">‘‘Manujassa <pageBreak edition="V" number="1.0100" /> sadā satīmato,</gatha1>
<gatha2 line="155">Mattaṃ jānato laddhabhojane;</gatha2>
<gatha3 line="156">Tanukassa <pageBreak edition="T" number="1.0120" /> bhavanti vedanā,</gatha3>
<gathalast line="157">Saṇikaṃ jīrati āyupālaya’’nti.</gathalast>
<paragraph line="158">Atha <pageBreak edition="M" number="1.0083" /> kho rājā pasenadi kosalo anupubbena <alternatives line="178" extra="null" separator="false"><alternative source-abbr="vri" source="vipassana research institut">nāḷikodanaparamatāya</alternative><alternative source-abbr="ka." source="cambodian">nāḷikodanamattāya</alternative></alternatives>  saṇṭhāsi. Atha kho rājā pasenadi kosalo aparena samayena susallikhitagatto pāṇinā gattāni anumajjanto tāyaṃ velāyaṃ imaṃ udānaṃ udānesi – ‘‘ubhayena vata maṃ so bhagavā atthena anukampi – diṭṭhadhammikena ceva atthena samparāyikena cā’’ti.</paragraph>
<subhead line="159">4. Paṭhamasaṅgāmasuttaṃ</subhead>
<paragraph line="160" number="125"> Sāvatthinidānaṃ. Atha kho rājā māgadho ajātasattu vedehiputto caturaṅginiṃ senaṃ sannayhitvā rājānaṃ pasenadiṃ kosalaṃ abbhuyyāsi yena kāsi. Assosi kho rājā pasenadi kosalo – ‘‘rājā kira māgadho ajātasattu vedehiputto caturaṅginiṃ senaṃ sannayhitvā mamaṃ abbhuyyāto yena kāsī’’ti. Atha <pageBreak edition="P" number="1.0083" /> kho rājā pasenadi kosalo caturaṅginiṃ senaṃ sannayhitvā rājānaṃ māgadhaṃ ajātasattuṃ vedehiputtaṃ paccuyyāsi yena kāsi. Atha kho rājā ca māgadho ajātasattu vedehiputto rājā ca pasenadi kosalo saṅgāmesuṃ. Tasmiṃ kho pana saṅgāme rājā māgadho ajātasattu vedehiputto rājānaṃ pasenadiṃ kosalaṃ parājesi. Parājito ca rājā pasenadi kosalo sakameva <note>saṅgāmā (ka.)</note> rājadhāniṃ sāvatthiṃ <alternatives line="193" extra="null" separator="false"><alternative source-abbr="vri" source="vipassana research institut">paccuyyāsi</alternative><alternative source-abbr="sī." source="sri lanka">pāyāsi</alternative><alternative source-abbr="pī." source="pali text society">pāyāsi</alternative></alternatives> .</paragraph>
<paragraph line="161">Atha <pageBreak edition="T" number="1.0121" /> kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
<paragraph line="162">‘‘Idha, bhante, rājā māgadho ajātasattu vedehiputto caturaṅginiṃ senaṃ sannayhitvā rājānaṃ pasenadiṃ kosalaṃ abbhuyyāsi yena kāsi. Assosi kho, bhante, rājā pasenadi kosalo – ‘rājā <pageBreak edition="V" number="1.0101" /> kira māgadho ajātasattu vedehiputto caturaṅginiṃ senaṃ sannayhitvā mamaṃ abbhuyyāto yena kāsī’ti. Atha kho, bhante, rājā pasenadi kosalo <pageBreak edition="M" number="1.0084" /> caturaṅginiṃ senaṃ sannayhitvā rājānaṃ māgadhaṃ ajātasattuṃ vedehiputtaṃ paccuyyāsi yena kāsi. Atha kho, bhante, rājā ca māgadho ajātasattu vedehiputto rājā ca pasenadi kosalo saṅgāmesuṃ. Tasmiṃ kho pana, bhante, saṅgāme rājā māgadho ajātasattu vedehiputto rājānaṃ pasenadiṃ kosalaṃ parājesi. Parājito ca, bhante, rājā pasenadi kosalo sakameva rājadhāniṃ sāvatthiṃ paccuyyāsī’’ti.</paragraph>
<paragraph line="163">‘‘Rājā, bhikkhave, māgadho ajātasattu vedehiputto pāpamitto pāpasahāyo pāpasampavaṅko; rājā ca kho, bhikkhave, pasenadi kosalo kalyāṇamitto kalyāṇasahāyo kalyāṇasampavaṅko. <alternatives line="201" extra="null" separator="true"><alternative source-abbr="sī." source="sri lanka">ajjatañca</alternative><alternative source-abbr="pī." source="pali text society">ajjatañca</alternative><alternative source-abbr="vri" source="vipassana research institut">Ajjeva</alternative><alternative source-abbr="syā." source="thai">ajjevaṃ</alternative><alternative source-abbr="kaṃ." source="kaṃ.">ajjevaṃ</alternative></alternatives> , bhikkhave <pageBreak edition="T" number="1.0122" />, rājā pasenadi kosalo imaṃ rattiṃ dukkhaṃ seti parājito’’ti. Idamavoca…pe…</paragraph>
<gatha1 line="164">‘‘Jayaṃ veraṃ pasavati, dukkhaṃ seti parājito;</gatha1>
<gathalast line="165">Upasanto sukhaṃ seti, hitvā jayaparājaya’’nti.</gathalast>
<subhead line="166">5. Dutiyasaṅgāmasuttaṃ</subhead>
<paragraph line="167" number="126"><note>ettha ‘‘atha kho rājā pasenadi kosalo caturaṅginiṃ senaṃ sannayhitvā rājānaṃ māgadhaṃ ajātasattuṃ vedehiputtaṃ abbhuyyāsī’’ti ādinā pāṭhena bhavitabbaṃ. aṭṭhakathāyaṃ hi ‘‘abbhuyyāsīti parājaye garahappatto…pe… vuttajayakāraṇaṃ sutvā abhiuyyāsī’’ti vuttaṃ</note> Atha kho rājā māgadho ajātasattu vedehiputto caturaṅginiṃ <pageBreak edition="P" number="1.0084" /> senaṃ sannayhitvā rājānaṃ pasenadiṃ kosalaṃ abbhuyyāsi yena kāsi. Assosi kho rājā pasenadi kosalo – ‘‘rājā kira māgadho ajātasattu vedehiputto caturaṅginiṃ senaṃ sannayhitvā mamaṃ abbhuyyāto yena kāsī’’ti. Atha kho rājā pasenadi kosalo caturaṅginiṃ senaṃ sannayhitvā rājānaṃ māgadhaṃ ajātasattuṃ vedehiputtaṃ paccuyyāsi yena kāsi. Atha kho rājā ca māgadho ajātasattu vedehiputto rājā ca pasenadi kosalo saṅgāmesuṃ. Tasmiṃ kho pana saṅgāme rājā pasenadi kosalo rājānaṃ māgadhaṃ ajātasattuṃ vedehiputtaṃ parājesi, jīvaggāhañca naṃ aggahesi. Atha kho rañño pasenadissa kosalassa etadahosi – ‘‘kiñcāpi kho myāyaṃ <pageBreak edition="M" number="1.0085" /> rājā māgadho ajātasattu vedehiputto adubbhantassa dubbhati, atha ca pana me bhāgineyyo hoti. Yaṃnūnāhaṃ rañño māgadhassa ajātasattuno vedehiputtassa sabbaṃ hatthikāyaṃ pariyādiyitvā sabbaṃ <pageBreak edition="V" number="1.0102" /> assakāyaṃ pariyādiyitvā sabbaṃ rathakāyaṃ pariyādiyitvā sabbaṃ <pageBreak edition="T" number="1.0123" /> pattikāyaṃ pariyādiyitvā jīvantameva naṃ <alternatives line="213" extra="null" separator="false"><alternative source-abbr="vri" source="vipassana research institut">osajjeyya’’nti</alternative><alternative source-abbr="sī." source="sri lanka">ossajjeyyanti</alternative><alternative source-abbr="syā." source="thai">ossajjeyyanti</alternative><alternative source-abbr="kaṃ." source="kaṃ.">ossajjeyyanti</alternative><alternative source-abbr="pī." source="pali text society">ossajjeyyanti</alternative></alternatives> .</paragraph>
<paragraph line="168">Atha kho rājā pasenadi kosalo rañño māgadhassa ajātasattuno vedehiputtassa sabbaṃ hatthikāyaṃ pariyādiyitvā sabbaṃ assakāyaṃ pariyādiyitvā sabbaṃ rathakāyaṃ pariyādiyitvā sabbaṃ pattikāyaṃ pariyādiyitvā jīvantameva naṃ <alternatives line="221" extra="null" separator="true"><alternative source-abbr="vri" source="vipassana research institut">osajji</alternative><alternative source-abbr="sī." source="sri lanka">ossaji</alternative><alternative source-abbr="syā." source="thai">ossajji</alternative><alternative source-abbr="kaṃ." source="kaṃ.">ossajji</alternative><alternative source-abbr="pī." source="pali text society">ossajji</alternative></alternatives> .</paragraph>
<paragraph line="169">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –</paragraph>
<paragraph line="170">‘‘Idha <pageBreak edition="P" number="1.0085" />, bhante, rājā māgadho ajātasattu vedehiputto caturaṅginiṃ senaṃ sannayhitvā rājānaṃ pasenadiṃ kosalaṃ abbhuyyāsi yena kāsi. Assosi kho, bhante, rājā pasenadi kosalo – ‘rājā kira māgadho ajātasattu vedehiputto caturaṅginiṃ senaṃ sannayhitvā mamaṃ abbhuyyāto yena kāsī’ti. Atha kho, bhante, rājā pasenadi kosalo caturaṅginiṃ senaṃ sannayhitvā rājānaṃ māgadhaṃ ajātasattuṃ vedehiputtaṃ paccuyyāsi yena kāsi. Atha kho, bhante, rājā ca māgadho ajātasattu vedehiputto rājā ca pasenadi kosalo saṅgāmesuṃ. Tasmiṃ kho pana, bhante, saṅgāme rājā pasenadi kosalo rājānaṃ māgadhaṃ ajātasattuṃ vedehiputtaṃ parājesi, jīvaggāhañca naṃ aggahesi. Atha kho, bhante, rañño pasenadissa <pageBreak edition="T" number="1.0124" /> kosalassa etadahosi – ‘kiñcāpi kho myāyaṃ rājā māgadho ajātasattu vedehiputto adubbhantassa dubbhati, atha ca pana me bhāgineyyo hoti. Yaṃnūnāhaṃ rañño māgadhassa ajātasattuno vedehiputtassa sabbaṃ hatthikāyaṃ pariyādiyitvā sabbaṃ assakāyaṃ sabbaṃ rathakāyaṃ sabbaṃ pattikāyaṃ pariyādiyitvā jīvantameva naṃ osajjeyya’’’nti.</paragraph>
<paragraph line="171">‘‘Atha <pageBreak edition="M" number="1.0086" /> kho, bhante, rājā pasenadi kosalo rañño māgadhassa ajātasattuno vedehiputtassa sabbaṃ hatthikāyaṃ pariyādiyitvā sabbaṃ assakāyaṃ pariyādiyitvā sabbaṃ rathakāyaṃ pariyādiyitvā <pageBreak edition="V" number="1.0103" /> sabbaṃ pattikāyaṃ pariyādiyitvā jīvantameva naṃ osajjī’’ti. Atha kho bhagavā etamatthaṃ viditvā tāyaṃ velāyaṃ imā gāthāyo abhāsi –</paragraph>
<gatha1 line="172">‘‘Vilumpateva puriso, yāvassa upakappati;</gatha1>
<gathalast line="173">Yadā caññe vilumpanti, so vilutto <alternatives line="230" extra="null" separator="false"><alternative source-abbr="vri" source="vipassana research institut">viluppati</alternative><alternative source-abbr="sī." source="sri lanka">vilumpati</alternative><alternative source-abbr="pī." source="pali text society">vilumpati</alternative><alternative source-abbr="ka." source="cambodian">vilumpati</alternative></alternatives> .</gathalast>
<gatha1 line="174">‘‘Ṭhānañhi maññati bālo, yāva pāpaṃ na paccati;</gatha1>
<gathalast line="175">Yadā ca paccati pāpaṃ, atha dukkhaṃ nigacchati.</gathalast>
<gatha1 line="176">‘‘Hantā <alternatives line="238" extra="null" separator="false"><alternative source-abbr="vri" source="vipassana research institut">labhati</alternative><alternative source-abbr="sī." source="sri lanka">labhati hantā</alternative><alternative source-abbr="syā." source="thai">labhati hantā</alternative><alternative source-abbr="kaṃ." source="kaṃ.">labhati hantā</alternative></alternatives>  hantāraṃ, jetāraṃ labhate jayaṃ;</gatha1>
<gatha2 line="177">Akkosako ca akkosaṃ, rosetārañca rosako;</gatha2>
<gathalast line="178">Atha kammavivaṭṭena, so vilutto viluppatī’’ti.</gathalast>
<subhead line="179">6. Mallikāsuttaṃ</subhead>
<paragraph line="180" number="127"> Sāvatthinidānaṃ <pageBreak edition="T" number="1.0125" /><pageBreak edition="P" number="1.0086" />. Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Atha kho aññataro puriso yena rājā pasenadi kosalo tenupasaṅkami; upasaṅkamitvā rañño pasenadissa kosalassa upakaṇṇake ārocesi – ‘‘mallikā, deva, devī dhītaraṃ vijātā’’ti. Evaṃ vutte, rājā pasenadi kosalo anattamano ahosi.</paragraph>
<paragraph line="181">Atha kho bhagavā rājānaṃ pasenadiṃ kosalaṃ anattamanataṃ viditvā tāyaṃ velāyaṃ imā gāthāyo abhāsi –</paragraph>
<gatha1 line="182">‘‘Itthīpi hi ekacciyā, seyyā posa janādhipa;</gatha1>
<gathalast line="183">Medhāvinī sīlavatī, sassudevā patibbatā.</gathalast>
<gatha1 line="184">‘‘Tassā <pageBreak edition="V" number="1.0104" /> yo jāyati poso, sūro hoti disampati;</gatha1>
<gathalast line="185">Tādisā subhagiyā <note>subhariyāputto (ka.)</note> putto, rajjampi anusāsatī’’ti.</gathalast>
<subhead line="186">7. Appamādasuttaṃ</subhead>
<paragraph line="187" number="128"> Sāvatthinidānaṃ <pageBreak edition="M" number="1.0087" />. Ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca – ‘‘atthi nu kho, bhante, eko dhammo yo ubho atthe samadhiggayha tiṭṭhati – diṭṭhadhammikañceva atthaṃ samparāyikañcā’’ti?</paragraph>
<paragraph line="188">‘‘Atthi kho, mahārāja, eko dhammo yo ubho atthe samadhiggayha tiṭṭhati – diṭṭhadhammikañceva atthaṃ samparāyikañcā’’ti.</paragraph>
<paragraph line="189">‘‘Katamo <pageBreak edition="T" number="1.0126" /> pana, bhante, eko dhammo, yo ubho atthe samadhiggayha tiṭṭhati – diṭṭhadhammikañceva atthaṃ samparāyikañcā’’ti?</paragraph>
<paragraph line="190">‘‘Appamādo kho, mahārāja, eko dhammo, yo ubho atthe samadhiggayha tiṭṭhati – diṭṭhadhammikañceva atthaṃ samparāyikañcāti. Seyyathāpi, mahārāja, yāni kānici <alternatives line="253" extra="null" separator="false"><alternative source-abbr="vri" source="vipassana research institut">jaṅgalānaṃ</alternative><alternative source-abbr="sī." source="sri lanka">jaṅgamānaṃ</alternative><alternative source-abbr="pī." source="pali text society">jaṅgamānaṃ</alternative></alternatives>  pāṇānaṃ padajātāni, sabbāni tāni hatthipade samodhānaṃ gacchanti, hatthipadaṃ tesaṃ aggamakkhāyati – yadidaṃ mahantattena; evameva kho, mahārāja, appamādo eko dhammo, yo ubho <pageBreak edition="P" number="1.0087" /> atthe samadhiggayha tiṭṭhati – diṭṭhadhammikañceva atthaṃ samparāyikañcā’’ti. Idamavoca…pe…</paragraph>
<gatha1 line="191">‘‘Āyuṃ arogiyaṃ vaṇṇaṃ, saggaṃ uccākulīnataṃ;</gatha1>
<gathalast line="192">Ratiyo patthayantena, uḷārā aparāparā.</gathalast>
<gatha1 line="193">‘‘Appamādaṃ pasaṃsanti, puññakiriyāsu paṇḍitā;</gatha1>
<gathalast line="194">Appamatto ubho atthe, adhiggaṇhāti paṇḍito.</gathalast>
<gatha1 line="195">‘‘Diṭṭhe <pageBreak edition="V" number="1.0105" /> dhamme ca yo attho, yo cattho samparāyiko;</gatha1>
<gathalast line="196">Atthābhisamayā dhīro, paṇḍitoti pavuccatī’’ti.</gathalast>
<subhead line="197">8. Kalyāṇamittasuttaṃ</subhead>
<paragraph line="198" number="129"> Sāvatthinidānaṃ. Ekamantaṃ nisinno kho rājā pasenadi kosalo bhagavantaṃ etadavoca – ‘‘idha mayhaṃ <pageBreak edition="T" number="1.0127" />, bhante, rahogatassa paṭisallīnassa evaṃ cetaso parivitakko udapādi – ‘svākkhāto bhagavatā dhammo, so ca kho kalyāṇamittassa kalyāṇasahāyassa kalyāṇasampavaṅkassa, no pāpamittassa no pāpasahāyassa no pāpasampavaṅkassā’’’ti.</paragraph>
<paragraph line="199">‘‘Evametaṃ, mahārāja, evametaṃ, mahārāja! Svākkhāto <pageBreak edition="M" number="1.0088" />, mahārāja, mayā dhammo. So ca kho kalyāṇamittassa kalyāṇasahāyassa kalyāṇasampavaṅkassa, no pāpamittassa no pāpasahāyassa no pāpasampavaṅkassāti.</paragraph>
<paragraph line="200">‘‘Ekamidāhaṃ, mahārāja, samayaṃ sakkesu viharāmi nagarakaṃ nāma sakyānaṃ nigamo. Atha kho, mahārāja, ānando bhikkhu yenāhaṃ tenupasaṅkami; upasaṅkamitvā maṃ abhivādetvā ekamantaṃ nisīdi. Ekamantaṃ nisinno kho, mahārāja, ānando bhikkhu maṃ etadavoca – ‘upaḍḍhamidaṃ, bhante, brahmacariyassa – yadidaṃ kalyāṇamittatā kalyāṇasahāyatā kalyāṇasampavaṅkatā’’’ti.</paragraph>
<paragraph line="201">‘‘Evaṃ vuttāhaṃ, mahārāja, ānandaṃ bhikkhuṃ etadavocaṃ – ‘mā hevaṃ, ānanda, mā hevaṃ, ānanda! Sakalameva hidaṃ, ānanda, brahmacariyaṃ – yadidaṃ kalyāṇamittatā <pageBreak edition="P" number="1.0088" /> kalyāṇasahāyatā kalyāṇasampavaṅkatā. Kalyāṇamittassetaṃ, ānanda, bhikkhuno pāṭikaṅkhaṃ kalyāṇasahāyassa kalyāṇasampavaṅkassa ariyaṃ aṭṭhaṅgikaṃ maggaṃ bhāvessati ariyaṃ aṭṭhaṅgikaṃ maggaṃ bahulīkarissati’’’.</paragraph>
<paragraph line="202">‘‘Kathañca, ānanda, bhikkhu kalyāṇamitto kalyāṇasahāyo kalyāṇasampavaṅko <pageBreak edition="T" number="1.0128" /> ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idhānanda, bhikkhu sammādiṭṭhiṃ bhāveti <pageBreak edition="V" number="1.0106" /> vivekanissitaṃ virāganissitaṃ nirodhanissitaṃ vossaggapariṇāmiṃ, sammāsaṅkappaṃ bhāveti…pe… sammāvācaṃ bhāveti…pe… sammākammantaṃ bhāveti…pe… sammāājīvaṃ bhāveti…pe… sammāvāyāmaṃ bhāveti…pe… sammāsatiṃ bhāveti…pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, ānanda, bhikkhu kalyāṇamitto kalyāṇasahāyo kalyāṇasampavaṅko ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti. Tadamināpetaṃ, ānanda, pariyāyena veditabbaṃ yathā sakalamevidaṃ brahmacariyaṃ – yadidaṃ kalyāṇamittatā kalyāṇasahāyatā kalyāṇasampavaṅkatā’’ti.</paragraph>
<paragraph line="203">‘‘Mamañhi, ānanda, kalyāṇamittaṃ āgamma jātidhammā sattā jātiyā parimuccanti, jarādhammā sattā jarāya parimuccanti, byādhidhammā sattā byādhito parimuccanti, maraṇadhammā sattā maraṇena parimuccanti, sokaparidevadukkhadomanassupāyāsadhammā sattā sokaparidevadukkhadomanassupāyāsehi parimuccanti. Iminā kho etaṃ, ānanda, pariyāyena veditabbaṃ yathā sakalamevidaṃ <pageBreak edition="M" number="1.0089" /> brahmacariyaṃ – yadidaṃ kalyāṇamittatā kalyāṇasahāyatā kalyāṇasampavaṅkatā’’ti.</paragraph>
<paragraph line="204">‘‘Tasmātiha te, mahārāja, evaṃ sikkhitabbaṃ – ‘kalyāṇamitto bhavissāmi kalyāṇasahāyo kalyāṇasampavaṅko’ti. Evañhi te <pageBreak edition="T" number="1.0129" />, mahārāja, sikkhitabbaṃ.</paragraph>
<paragraph line="205">‘‘Kalyāṇamittassa te, mahārāja, kalyāṇasahāyassa kalyāṇasampavaṅkassa ayaṃ eko <pageBreak edition="P" number="1.0089" /> dhammo upanissāya vihātabbo – appamādo kusalesu dhammesu.</paragraph>
<paragraph line="206">‘‘Appamattassa te, mahārāja, viharato appamādaṃ upanissāya, itthāgārassa anuyantassa evaṃ bhavissati – ‘rājā kho appamatto viharati, appamādaṃ upanissāya. Handa, mayampi appamattā viharāma, appamādaṃ upanissāyā’’’ti.</paragraph>
<paragraph line="207">‘‘Appamattassa <pageBreak edition="V" number="1.0107" /> te, mahārāja, viharato appamādaṃ upanissāya, khattiyānampi anuyantānaṃ evaṃ bhavissati – ‘rājā kho appamatto viharati appamādaṃ upanissāya. Handa, mayampi appamattā viharāma, appamādaṃ upanissāyā’’’ti.</paragraph>
<paragraph line="208">‘‘Appamattassa te, mahārāja, viharato appamādaṃ upanissāya, balakāyassapi evaṃ bhavissati – ‘rājā kho appamatto viharati appamādaṃ upanissāya. Handa, mayampi appamattā viharāma, appamādaṃ upanissāyā’’’ti.</paragraph>
<paragraph line="209">‘‘Appamattassa te, mahārāja, viharato appamādaṃ upanissāya, negamajānapadassapi evaṃ bhavissati – ‘rājā kho appamatto viharati, appamādaṃ upanissāya. Handa, mayampi appamattā viharāma, appamādaṃ upanissāyā’’’ti?</paragraph>
<paragraph line="210">‘‘Appamattassa te, mahārāja, viharato appamādaṃ upanissāya, attāpi gutto rakkhito bhavissati – itthāgārampi guttaṃ rakkhitaṃ bhavissati, kosakoṭṭhāgārampi guttaṃ rakkhitaṃ bhavissatī’’ti. Idamavoca…pe…</paragraph>
<gatha1 line="211">‘‘Bhoge <pageBreak edition="T" number="1.0130" /> patthayamānena, uḷāre aparāpare;</gatha1>
<gathalast line="212">Appamādaṃ pasaṃsanti, puññakiriyāsu paṇḍitā.</gathalast>
<gatha1 line="213">‘‘Appamatto ubho atthe, adhiggaṇhāti paṇḍito;</gatha1>
<gatha2 line="214">Diṭṭhe <pageBreak edition="M" number="1.0090" /> dhamme ca yo attho, yo cattho samparāyiko;</gatha2>
<gathalast line="215">Atthābhisamayā dhīro, paṇḍitoti pavuccatī’’ti.</gathalast>
<subhead line="216">9. Paṭhamaaputtakasuttaṃ</subhead>
<paragraph line="217" number="130"> Sāvatthinidānaṃ. Atha kho rājā pasenadi kosalo divā divassa yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho rājānaṃ pasenadiṃ kosalaṃ bhagavā etadavoca – ‘‘handa, kuto nu tvaṃ, mahārāja, āgacchasi divā divassā’’ti?</paragraph>
<paragraph line="218">‘‘Idha, bhante, sāvatthiyaṃ seṭṭhi gahapati kālaṅkato. Tamahaṃ aputtakaṃ sāpateyyaṃ rājantepuraṃ atiharitvā āgacchāmi. Asīti, bhante, satasahassāni hiraññasseva, ko pana <pageBreak edition="P" number="1.0090" /> vādo rūpiyassa <pageBreak edition="V" number="1.0108" />! Tassa kho pana, bhante, seṭṭhissa gahapatissa evarūpo bhattabhogo ahosi – kaṇājakaṃ bhuñjati bilaṅgadutiyaṃ. Evarūpo vatthabhogo ahosi – sāṇaṃ dhāreti tipakkhavasanaṃ. Evarūpo yānabhogo ahosi – jajjararathakena yāti paṇṇachattakena dhāriyamānenā’’ti.</paragraph>
<paragraph line="219">‘‘Evametaṃ, mahārāja, evametaṃ, mahārāja! Asappuriso kho, mahārāja, uḷāre bhoge labhitvā nevattānaṃ sukheti pīṇeti, na mātāpitaro sukheti pīṇeti, na puttadāraṃ sukheti pīṇeti, na dāsakammakaraporise <pageBreak edition="T" number="1.0131" /> sukheti pīṇeti, na mittāmacce sukheti pīṇeti, na samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ. Tassa te bhoge evaṃ sammā <alternatives line="261" extra="null" separator="false"><alternative source-abbr="vri" source="vipassana research institut">aparibhuñjiyamāne</alternative><alternative source-abbr="sabbattha" source="sabbattha">aparibhuñjamāno</alternative></alternatives>  rājāno vā haranti corā vā haranti aggi vā ḍahati udakaṃ vā vahati appiyā vā dāyādā haranti. <alternatives line="269" extra="null" separator="false"><alternative source-abbr="vri" source="vipassana research institut">Evaṃsa te</alternative><alternative source-abbr="sī." source="sri lanka">evaṃ sante</alternative><alternative source-abbr="pī." source="pali text society">evaṃ sante</alternative></alternatives> , mahārāja, bhogā sammā aparibhuñjiyamānā parikkhayaṃ gacchanti, no paribhogaṃ.</paragraph>
<paragraph line="220">‘‘Seyyathāpi, mahārāja, amanussaṭṭhāne pokkharaṇī acchodakā sītodakā sātodakā setodakā supatitthā ramaṇīyā. Taṃ jano neva hareyya na piveyya na nahāyeyya na yathāpaccayaṃ vā kareyya. Evañhi taṃ, mahārāja, udakaṃ sammā <alternatives line="277" extra="null" separator="false"><alternative source-abbr="vri" source="vipassana research institut">aparibhuñjiyamānaṃ</alternative><alternative source-abbr="syā." source="thai">aparibhuñjamānaṃ</alternative><alternative source-abbr="kaṃ." source="kaṃ.">aparibhuñjamānaṃ</alternative></alternatives>  parikkhayaṃ gaccheyya <pageBreak edition="M" number="1.0091" />, no paribhogaṃ. Evameva kho, mahārāja, asappuriso uḷāre bhoge labhitvā nevattānaṃ sukheti pīṇeti, na mātāpitaro sukheti pīṇeti, na puttadāraṃ sukheti pīṇeti, na dāsakammakaraporise sukheti pīṇeti, na mittāmacce sukheti pīṇeti, na samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ. Tassa te bhoge evaṃ sammā aparibhuñjiyamāne rājāno vā haranti corā vā haranti aggi vā ḍahati udakaṃ vā vahati appiyā vā dāyādā haranti. <alternatives line="285" extra="null" separator="false"><alternative source-abbr="vri" source="vipassana research institut">Evaṃsa te</alternative><alternative source-abbr="sī." source="sri lanka">evaṃ sante</alternative><alternative source-abbr="pī." source="pali text society">evaṃ sante</alternative></alternatives> , mahārāja, bhogā sammā aparibhuñjiyamānā parikkhayaṃ gacchanti, no paribhogaṃ.</paragraph>
<paragraph line="221">‘‘Sappuriso ca kho, mahārāja, uḷāre bhoge labhitvā attānaṃ sukheti pīṇeti, mātāpitaro sukheti pīṇeti, puttadāraṃ sukheti pīṇeti, dāsakammakaraporise sukheti pīṇeti, mittāmacce sukheti pīṇeti, samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ <pageBreak edition="T" number="1.0132" /> sukhavipākaṃ saggasaṃvattanikaṃ. Tassa te bhoge evaṃ sammā paribhuñjiyamāne neva rājāno haranti <pageBreak edition="V" number="1.0109" /><pageBreak edition="P" number="1.0091" />, na corā haranti, na aggi ḍahati, na udakaṃ vahati, na appiyā dāyādā haranti. Evaṃsa te, mahārāja, bhogā sammā paribhuñjiyamānā paribhogaṃ gacchanti, no parikkhayaṃ.</paragraph>
<paragraph line="222">‘‘Seyyathāpi, mahārāja, gāmassa vā nigamassa vā avidūre pokkharaṇī acchodakā sītodakā sātodakā setodakā supatitthā ramaṇīyā. Tañca udakaṃ jano hareyyapi piveyyapi nahāyeyyapi yathāpaccayampi kareyya. Evañhi taṃ, mahārāja, udakaṃ sammā paribhuñjiyamānaṃ paribhogaṃ gaccheyya, no parikkhayaṃ. Evameva kho, mahārāja, sappuriso uḷāre bhoge labhitvā attānaṃ sukheti pīṇeti, mātāpitaro sukheti pīṇeti, puttadāraṃ sukheti pīṇeti, dāsakammakaraporise sukheti pīṇeti, mittāmacce sukheti pīṇeti, samaṇabrāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ. Tassa te bhoge evaṃ sammā paribhuñjiyamāne neva rājāno haranti, na corā haranti, na aggi ḍahati, na udakaṃ vahati, na appiyā dāyādā haranti. Evaṃsa te, mahārāja, bhogā sammā paribhuñjiyamānā paribhogaṃ gacchanti, no parikkhaya’’nti.</paragraph>
<gatha1 line="223">‘‘Amanussaṭṭhāne <pageBreak edition="M" number="1.0092" /> udakaṃva sītaṃ,</gatha1>
<gatha2 line="224">Tadapeyyamānaṃ parisosameti;</gatha2>
<gatha3 line="225">Evaṃ dhanaṃ kāpuriso labhitvā,</gatha3>
<gathalast line="226">Nevattanā bhuñjati no dadāti.</gathalast>
<gatha1 line="227">Dhīro ca viññū adhigamma bhoge,</gatha1>
<gatha2 line="228">So bhuñjati kiccakaro ca hoti;</gatha2>
<gatha3 line="229">So ñātisaṅghaṃ nisabho bharitvā,</gatha3>
<gathalast line="230">Anindito saggamupeti ṭhāna’’nti.</gathalast>
<subhead line="231">10. Dutiyaaputtakasuttaṃ</subhead>
<paragraph line="232" number="131"> Atha <pageBreak edition="T" number="1.0133" /> kho rājā pasenadi kosalo divā divassa yena bhagavā tenupasaṅkami; upasaṅkamitvā <pageBreak edition="V" number="1.0110" /> ekamantaṃ nisinnaṃ kho rājānaṃ pasenadiṃ kosalaṃ bhagavā etadavoca – ‘‘handa, kuto nu tvaṃ, mahārāja, āgacchasi divā divassā’’ti?</paragraph>
<paragraph line="233">‘‘Idha, bhante, sāvatthiyaṃ seṭṭhi gahapati kālaṅkato. Tamahaṃ aputtakaṃ sāpateyyaṃ rājantepuraṃ atiharitvā āgacchāmi. Sataṃ, bhante, satasahassāni hiraññasseva, ko pana vādo rūpiyassa! Tassa kho pana, bhante, seṭṭhissa gahapatissa evarūpo bhattabhogo ahosi – kaṇājakaṃ bhuñjati bilaṅgadutiyaṃ. Evarūpo vatthabhogo ahosi – sāṇaṃ dhāreti tipakkhavasanaṃ <pageBreak edition="P" number="1.0092" />. Evarūpo yānabhogo ahosi – jajjararathakena yāti paṇṇachattakena dhāriyamānenā’’ti.</paragraph>
<paragraph line="234">‘‘Evametaṃ, mahārāja, evametaṃ, mahārāja! Bhūtapubbaṃ so, mahārāja, seṭṭhi gahapati taggarasikhiṃ nāma paccekasambuddhaṃ piṇḍapātena paṭipādesi. ‘Detha samaṇassa piṇḍa’nti vatvā uṭṭhāyāsanā pakkāmi. Datvā ca pana pacchā vippaṭisārī ahosi – ‘varametaṃ piṇḍapātaṃ dāsā vā kammakarā vā bhuñjeyyu’nti. Bhātu ca pana ekaputtakaṃ sāpateyyassa kāraṇā jīvitā voropesi.</paragraph>
<paragraph line="235">‘‘Yaṃ kho so, mahārāja, seṭṭhi gahapati taggarasikhiṃ paccekasambuddhaṃ piṇḍapātena paṭipādesi, tassa kammassa vipākena sattakkhattuṃ sugatiṃ saggaṃ lokaṃ upapajji. Tasseva <pageBreak edition="T" number="1.0134" /> kammassa vipākāvasesena imissāyeva sāvatthiyā <pageBreak edition="M" number="1.0093" /> sattakkhattuṃ seṭṭhittaṃ kāresi. Yaṃ kho so, mahārāja, seṭṭhi gahapati datvā pacchā vippaṭisārī ahosi – ‘varametaṃ piṇḍapātaṃ dāsā vā kammakarā vā bhuñjeyyu’nti, tassa kammassa vipākena nāssuḷārāya bhattabhogāya cittaṃ namati, nāssuḷārāya vatthabhogāya cittaṃ namati, nāssuḷārāya yānabhogāya cittaṃ namati, nāssuḷārānaṃ pañcannaṃ kāmaguṇānaṃ bhogāya cittaṃ namati. Yaṃ kho so, mahārāja, seṭṭhi gahapati bhātu ca pana ekaputtakaṃ sāpateyyassa kāraṇā jīvitā voropesi, tassa kammassa vipākena bahūni vassāni bahūni vassasatāni bahūni vassasahassāni bahūni vassasatasahassāni niraye paccittha. Tasseva kammassa vipākāvasesena idaṃ sattamaṃ aputtakaṃ sāpateyyaṃ rājakosaṃ paveseti. Tassa kho, mahārāja, seṭṭhissa gahapatissa purāṇañca puññaṃ parikkhīṇaṃ, navañca puññaṃ anupacitaṃ. Ajja pana, mahārāja, seṭṭhi gahapati mahāroruve niraye paccatī’’ti <pageBreak edition="V" number="1.0111" />. ‘‘Evaṃ, bhante, seṭṭhi gahapati mahāroruvaṃ nirayaṃ upapanno’’ti. ‘‘Evaṃ <pageBreak edition="P" number="1.0093" />, mahārāja, seṭṭhi gahapati mahāroruvaṃ nirayaṃ upapanno’’ti. Idamavoca…pe….</paragraph>
<gatha1 line="236">‘‘Dhaññaṃ dhanaṃ rajataṃ jātarūpaṃ, pariggahaṃ vāpi yadatthi kiñci;</gatha1>
<gathalast line="237">Dāsā kammakarā pessā, ye cassa anujīvino.</gathalast>
<gatha1 line="238">‘‘Sabbaṃ <pageBreak edition="T" number="1.0135" /> nādāya gantabbaṃ, sabbaṃ <alternatives line="293" extra="null" separator="false"><alternative source-abbr="vri" source="vipassana research institut">nikkhippagāminaṃ</alternative><alternative source-abbr="syā." source="thai">nikkhīpagāminaṃ</alternative><alternative source-abbr="kaṃ." source="kaṃ.">nikkhīpagāminaṃ</alternative><alternative source-abbr="ka." source="cambodian">nikkhīpagāminaṃ</alternative></alternatives> ;</gatha1>
<gathalast line="239">Yañca karoti kāyena, vācāya uda cetasā.</gathalast>
<gatha1 line="240">‘‘Tañhi tassa sakaṃ hoti, tañca ādāya gacchati;</gatha1>
<gathalast line="241">Tañcassa anugaṃ hoti, chāyāva anapāyinī.</gathalast>
<gatha1 line="242">‘‘Tasmā kareyya kalyāṇaṃ, nicayaṃ samparāyikaṃ;</gatha1>
<gathalast line="243">Puññāni paralokasmiṃ, patiṭṭhā honti pāṇina’’ntntti.</gathalast>
<centered line="244">Dutiyo vaggo.</centered>
<paragraph line="245">Tassuddānaṃ –</paragraph>
<gatha1 line="246">Jaṭilā pañca rājāno, doṇapākakurena ca;</gatha1>
<gatha2 line="247">Saṅgāmena dve vuttāni, mallikā <note>dhītarā (bahūsu)</note> dve appamādena ca;</gatha2>
<gathalast line="248">Aputtakena dve vuttā, vaggo tena pavuccatīti.</gathalast>
<title line="249">3. Tatiyavaggo</title>
<subhead line="250">1. Puggalasuttaṃ</subhead>
<paragraph line="251" number="132"> Sāvatthinidānaṃ <pageBreak edition="T" number="1.0136" /><pageBreak edition="V" number="1.0112" /><pageBreak edition="M" number="1.0094" />. Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho rājānaṃ pasenadiṃ kosalaṃ bhagavā etadavoca – ‘‘cattārome, mahārāja, puggalā santo saṃvijjamānā lokasmiṃ. Katame cattāro? Tamotamaparāyano, tamojotiparāyano, jotitamaparāyano, jotijotiparāyano’’.</paragraph>
<paragraph line="252">‘‘Kathañca, mahārāja puggalo tamotamaparāyano hoti? Idha, mahārāja, ekacco puggalo nīce kule paccājāto hoti, caṇḍālakule vā <alternatives line="308" extra="null" separator="false"><alternative source-abbr="vri" source="vipassana research institut">venakule</alternative><alternative source-abbr="sī." source="sri lanka">veṇakule</alternative><alternative source-abbr="syā." source="thai">veṇakule</alternative><alternative source-abbr="kaṃ." source="kaṃ.">veṇakule</alternative><alternative source-abbr="pī." source="pali text society">veṇakule</alternative></alternatives>  vā nesādakule vā rathakārakule vā pukkusakule vā dalidde appannapānabhojane kasiravuttike <pageBreak edition="P" number="1.0094" />, yattha kasirena ghāsacchādo labbhati. So ca hoti dubbaṇṇo duddasiko okoṭimako <alternatives line="316" extra="null" separator="false"><alternative source-abbr="vri" source="vipassana research institut">bavhābādho</alternative><alternative source-abbr="ka." source="cambodian">bahvābādho</alternative></alternatives>  kāṇo vā kuṇī vā khañjo vā pakkhahato vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā vācāya duccaritaṃ caritvā manasā duccaritaṃ caritvā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</paragraph>
<paragraph line="253">‘‘Seyyathāpi, mahārāja <pageBreak edition="T" number="1.0137" />, puriso andhakārā vā andhakāraṃ gaccheyya, tamā vā tamaṃ gaccheyya, lohitamalā vā lohitamalaṃ gaccheyya. Tathūpamāhaṃ, mahārāja, imaṃ puggalaṃ vadāmi. Evaṃ kho, mahārāja, puggalo tamotamaparāyano hoti.</paragraph>
<paragraph line="254">‘‘Kathañca, mahārāja, puggalo tamojotiparāyano hoti? Idha, mahārāja, ekacco puggalo nīce kule paccājāto hoti, caṇḍālakule vā venakule vā nesādakule vā rathakārakule vā pukkusakule vā dalidde appannapānabhojane kasiravuttike, yattha kasirena ghāsacchādo labbhati. So ca kho hoti dubbaṇṇo duddasiko <pageBreak edition="M" number="1.0095" /> okoṭimako bavhābādho, kāṇo vā <pageBreak edition="V" number="1.0113" /> kuṇī vā khañjo vā pakkhahato vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena sucaritaṃ carati, vācāya sucaritaṃ carati, manasā sucaritaṃ carati. So kāyena sucaritaṃ caritvā vācāya sucaritaṃ caritvā manasā sucaritaṃ caritvā, kāyassa bhedā paraṃ maraṇā sugatiṃ saggaṃ lokaṃ upapajjati.</paragraph>
<paragraph line="255">‘‘Seyyathāpi, mahārāja, puriso pathaviyā vā pallaṅkaṃ āroheyya, pallaṅkā vā assapiṭṭhiṃ āroheyya, assapiṭṭhiyā vā hatthikkhandhaṃ āroheyya, hatthikkhandhā vā pāsādaṃ āroheyya. Tathūpamāhaṃ, mahārāja, imaṃ puggalaṃ vadāmi. Evaṃ kho, mahārāja, puggalo tamojotiparāyano hoti.</paragraph>
<paragraph line="256">‘‘Kathañca, mahārāja, puggalo jotitamaparāyano hoti? Idha <pageBreak edition="T" number="1.0138" />, mahārāja, ekacco puggalo ucce kule paccājāto hoti, khattiyamahāsālakule vā brāhmaṇamahāsālakule vā gahapatimahāsālakule vā, aḍḍhe mahaddhane mahābhoge pahūtajātarūparajate <pageBreak edition="P" number="1.0095" /> pahūtavittūpakaraṇe pahūtadhanadhaññe. So ca hoti abhirūpo dassanīyo pāsādiko, paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā vācāya duccaritaṃ caritvā manasā duccaritaṃ caritvā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</paragraph>
<paragraph line="257">‘‘Seyyathāpi, mahārāja, puriso pāsādā vā hatthikkhandhaṃ oroheyya, hatthikkhandhā vā assapiṭṭhiṃ oroheyya, assapiṭṭhiyā vā pallaṅkaṃ oroheyya, pallaṅkā vā pathaviṃ oroheyya, pathaviyā vā andhakāraṃ paviseyya. Tathūpamāhaṃ, mahārāja, imaṃ puggalaṃ vadāmi. Evaṃ kho, mahārāja, puggalo jotitamaparāyano hoti.</paragraph>
<paragraph line="258">‘‘Kathañca, mahārāja, puggalo jotijotiparāyano hoti? Idha, mahārāja, ekacco puggalo ucce kule paccājāto hoti, khattiyamahāsālakule vā brāhmaṇamahāsālakule vā gahapatimahāsālakule <pageBreak edition="M" number="1.0096" /> vā, aḍḍhe mahaddhane mahābhoge pahūtajātarūparajate pahūtavittūpakaraṇe <pageBreak edition="T" number="1.0139" /> pahūtadhanadhaññe. So ca hoti abhirūpo dassanīyo pāsādiko, paramāya vaṇṇapokkharatāya samannāgato <pageBreak edition="V" number="1.0114" />, lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena sucaritaṃ carati, vācāya sucaritaṃ carati, manasā sucaritaṃ carati. So kāyena sucaritaṃ caritvā vācāya sucaritaṃ caritvā manasā sucaritaṃ caritvā, kāyassa bhedā paraṃ maraṇā sugatiṃ saggaṃ lokaṃ upapajjati.</paragraph>
<paragraph line="259">‘‘Seyyathāpi, mahārāja, puriso pallaṅkā vā pallaṅkaṃ saṅkameyya, assapiṭṭhiyā vā assapiṭṭhiṃ saṅkameyya, hatthikkhandhā vā hatthikkhandhaṃ saṅkameyya, pāsādā vā pāsādaṃ saṅkameyya. Tathūpamāhaṃ, mahārāja, imaṃ puggalaṃ vadāmi. Evaṃ kho, mahārāja, puggalo jotijotiparāyano hoti. Ime <pageBreak edition="P" number="1.0096" /> kho, mahārāja, cattāro puggalā santo saṃvijjamānā lokasmi’’nti. Idamavoca…pe…</paragraph>
<gatha1 line="260">‘‘Daliddo puriso rāja, assaddho hoti maccharī;</gatha1>
<gathalast line="261">Kadariyo pāpasaṅkappo, micchādiṭṭhi anādaro.</gathalast>
<gatha1 line="262">‘‘Samaṇe brāhmaṇe vāpi, aññe vāpi vanibbake;</gatha1>
<gathalast line="263">Akkosati paribhāsati, natthiko hoti rosako.</gathalast>
<gatha1 line="264">‘‘Dadamānaṃ nivāreti, yācamānāna bhojanaṃ;</gatha1>
<gatha2 line="265">Tādiso puriso rāja, mīyamāno janādhipa;</gatha2>
<gathalast line="266">Upeti nirayaṃ ghoraṃ, tamotamaparāyano.</gathalast>
<gatha1 line="267">‘‘Daliddo puriso rāja, saddho hoti amaccharī;</gatha1>
<gathalast line="268">Dadāti <pageBreak edition="T" number="1.0140" /> seṭṭhasaṅkappo, abyaggamanaso naro.</gathalast>
<gatha1 line="269">‘‘Samaṇe brāhmaṇe vāpi, aññe vāpi vanibbake;</gatha1>
<gathalast line="270">Uṭṭhāya abhivādeti, samacariyāya sikkhati.</gathalast>
<gatha1 line="271">‘‘Dadamānaṃ <pageBreak edition="V" number="1.0115" /> <alternatives line="324" extra="null" separator="false"><alternative source-abbr="vri" source="vipassana research institut">na vāreti</alternative><alternative source-abbr="sī." source="sri lanka">na nivāreti</alternative></alternatives> , yācamānāna bhojanaṃ;</gatha1>
<gatha2 line="272">Tādiso puriso rāja, mīyamāno janādhipa;</gatha2>
<gathalast line="273">Upeti tidivaṃ ṭhānaṃ, tamojotiparāyano.</gathalast>
<gatha1 line="274">‘‘Aḍḍho <pageBreak edition="M" number="1.0097" /> <alternatives line="332" extra="null" separator="false"><alternative source-abbr="vri" source="vipassana research institut">ce</alternative><alternative source-abbr="pī." source="pali text society">aḍḍho ve</alternative><alternative source-abbr="ka." source="cambodian">aḍḍho ve</alternative></alternatives>  puriso rāja, assaddho hoti maccharī;</gatha1>
<gathalast line="275">Kadariyo pāpasaṅkappo, micchādiṭṭhi anādaro.</gathalast>
<gatha1 line="276">‘‘Samaṇe brāhmaṇe vāpi, aññe vāpi vanibbake;</gatha1>
<gathalast line="277">Akkosati paribhāsati, natthiko hoti rosako.</gathalast>
<gatha1 line="278">‘‘Dadamānaṃ nivāreti, yācamānāna bhojanaṃ;</gatha1>
<gatha2 line="279">Tādiso puriso rāja, mīyamāno janādhipa;</gatha2>
<gathalast line="280">Upeti nirayaṃ ghoraṃ, jotitamaparāyano.</gathalast>
<gatha1 line="281">‘‘Aḍḍho ce puriso rāja, saddho hoti amaccharī;</gatha1>
<gathalast line="282">Dadāti seṭṭhasaṅkappo, abyaggamanaso naro.</gathalast>
<gatha1 line="283">‘‘Samaṇe brāhmaṇe vāpi, aññe vāpi vanibbake;</gatha1>
<gathalast line="284">Uṭṭhāya abhivādeti, samacariyāya sikkhati.</gathalast>
<gatha1 line="285">‘‘Dadamānaṃ na vāreti, yācamānāna bhojanaṃ;</gatha1>
<gatha2 line="286">Tādiso puriso rāja, mīyamāno janādhipa;</gatha2>
<gathalast line="287">Upeti tidivaṃ ṭhānaṃ, jotijotiparāyano’’ti.</gathalast>
<subhead line="288">2. Ayyikāsuttaṃ</subhead>
<paragraph line="289" number="133"> Sāvatthinidānaṃ <pageBreak edition="T" number="1.0141" />. Ekamantaṃ nisinnaṃ kho rājānaṃ pasenadiṃ kosalaṃ bhagavā <pageBreak edition="P" number="1.0097" /> etadavoca – ‘‘handa, kuto nu tvaṃ, mahārāja, āgacchasi divādivassā’’ti?</paragraph>
<paragraph line="290">‘‘Ayyikā <pageBreak edition="V" number="1.0116" /> me, bhante, kālaṅkatā jiṇṇā vuḍḍhā mahallikā addhagatā vayoanuppattā vīsavassasatikā jātiyā. Ayyikā kho pana me, bhante, piyā hoti manāpā. Hatthiratanena cepāhaṃ, bhante, labheyyaṃ ‘mā me ayyikā kālamakāsī’ti, hatthiratanampāhaṃ dadeyyaṃ – ‘mā me ayyikā kālamakāsī’ti. Assaratanena cepāhaṃ, bhante, labheyyaṃ ‘mā me ayyikā kālamakāsī’ti, assaratanampāhaṃ dadeyyaṃ – ‘mā me ayyikā kālamakāsī’ti. Gāmavarena cepāhaṃ bhante, labheyyaṃ ‘mā me ayyikā kālamakāsī’ti, gāmavarampāhaṃ dadeyyaṃ – ‘mā me ayyikā kālamakāsī’ti. <alternatives line="340" extra="null" separator="false"><alternative source-abbr="vri" source="vipassana research institut">Janapadapadesena</alternative><alternative source-abbr="sī." source="sri lanka">janapadena</alternative><alternative source-abbr="syā." source="thai">janapadena</alternative><alternative source-abbr="pī." source="pali text society">janapadena</alternative></alternatives>  cepāhaṃ, bhante, labheyyaṃ <pageBreak edition="M" number="1.0098" /> ‘mā me ayyikā kālamakāsī’ti, janapadapadesampāhaṃ dadeyyaṃ – ‘mā me ayyikā kālamakāsī’ti. ‘Sabbe sattā, mahārāja, maraṇadhammā maraṇapariyosānā maraṇaṃ anatītā’ti. ‘Acchariyaṃ, bhante, abbhutaṃ, bhante! Yāvasubhāsitamidaṃ, bhante, bhagavatā – sabbe sattā maraṇadhammā maraṇapariyosānā maraṇaṃ anatītā’’’ti.</paragraph>
<paragraph line="291">‘‘Evametaṃ, mahārāja, evametaṃ, mahārāja! Sabbe sattā maraṇadhammā <pageBreak edition="T" number="1.0142" /> maraṇapariyosānā maraṇaṃ anatītā. Seyyathāpi, mahārāja, yāni kānici kumbhakārabhājanāni āmakāni ceva pakkāni ca sabbāni tāni bhedanadhammāni bhedanapariyosānāni bhedanaṃ anatītāni; evameva kho, mahārāja, sabbe sattā maraṇadhammā maraṇapariyosānā maraṇaṃ anatītā’’ti. Idamavoca…pe…</paragraph>
<gatha1 line="292">‘‘Sabbe sattā marissanti, maraṇantañhi jīvitaṃ;</gatha1>
<gatha2 line="293">Yathākammaṃ gamissanti, puññapāpaphalūpagā;</gatha2>
<gathalast line="294">Nirayaṃ pāpakammantā, puññakammā ca suggatiṃ.</gathalast>
<gatha1 line="295">‘‘Tasmā kareyya kalyāṇaṃ, nicayaṃ samparāyikaṃ;</gatha1>
<gathalast line="296">Puññāni paralokasmiṃ, patiṭṭhā honti pāṇina’’nti.</gathalast>
<subhead line="297">3. Lokasuttaṃ</subhead>
<paragraph line="298" number="134"> Sāvatthinidānaṃ <pageBreak edition="P" number="1.0098" />. Ekamantaṃ nisinno kho rājā pasenadi kosalo bhagavantaṃ etadavoca <pageBreak edition="V" number="1.0117" /> – ‘‘kati nu kho, bhante, lokassa dhammā uppajjamānā uppajjanti ahitāya dukkhāya aphāsuvihārāyā’’ti? ‘‘Tayo kho, mahārāja, lokassa dhammā uppajjamānā uppajjanti ahitāya dukkhāya aphāsuvihārāya. Katame tayo? Lobho kho, mahārāja, lokassa dhammo, uppajjamāno uppajjati ahitāya dukkhāya aphāsuvihārāya. Doso <pageBreak edition="T" number="1.0143" /> kho, mahārāja, lokassa dhammo, uppajjamāno uppajjati ahitāya dukkhāya aphāsuvihārāya. Moho kho, mahārāja, lokassa dhammo, uppajjamāno uppajjati ahitāya dukkhāya aphāsuvihārāya. Ime kho, mahārāja, tayo lokassa dhammā uppajjamānā uppajjanti ahitāya dukkhāya aphāsuvihārāyā’’ti. Idamavoca…pe…</paragraph>
<gatha1 line="299">‘‘Lobho <pageBreak edition="M" number="1.0099" /> doso ca moho ca, purisaṃ pāpacetasaṃ;</gatha1>
<gathalast line="300">Hiṃsanti attasambhūtā, tacasāraṃva samphala’’nti.</gathalast>
<subhead line="301">4. Issattasuttaṃ</subhead>
<paragraph line="302" number="135"> Sāvatthinidānaṃ. Ekamantaṃ nisinno kho rājā pasenadi kosalo bhagavantaṃ etadavoca – ‘‘kattha nu kho, bhante, dānaṃ dātabba’’nti? ‘‘Yattha kho, mahārāja, cittaṃ pasīdatī’’ti. ‘‘Kattha pana, bhante, dinnaṃ mahapphala’’nti? ‘‘Aññaṃ kho etaṃ, mahārāja, kattha dānaṃ dātabbaṃ, aññaṃ panetaṃ kattha dinnaṃ mahapphalanti? Sīlavato kho, mahārāja, dinnaṃ mahapphalaṃ, no tathā dussīle. Tena hi, mahārāja, taññevettha paṭipucchissāmi. Yathā, te khameyya, tathā naṃ byākareyyāsi. Taṃ kiṃ maññasi, mahārāja, idha tyassa yuddhaṃ paccupaṭṭhitaṃ saṅgāmo <alternatives line="348" extra="null" separator="true"><alternative source-abbr="vri" source="vipassana research institut">samupabyūḷho</alternative><alternative source-abbr="sī." source="sri lanka">samūpabbūḷho</alternative><alternative source-abbr="pī." source="pali text society">samupabbuḷho</alternative></alternatives> . Atha āgaccheyya khattiyakumāro asikkhito akatahattho akatayoggo akatūpāsano <pageBreak edition="P" number="1.0099" /> bhīru chambhī utrāsī palāyī. Bhareyyāsi taṃ purisaṃ, attho ca te tādisena purisenā’’ti? ‘‘Nāhaṃ, bhante, bhareyyaṃ taṃ purisaṃ, na ca me attho tādisena purisenā’’ti. ‘‘Atha āgaccheyya brāhmaṇakumāro asikkhito…pe… atha āgaccheyya vessakumāro asikkhito…pe… atha āgaccheyya suddakumāro asikkhito…pe… na ca me attho tādisena purisenā’’ti.</paragraph>
<paragraph line="303">‘‘Taṃ kiṃ maññasi, mahārāja, idha tyassa yuddhaṃ paccupaṭṭhitaṃ saṅgāmo samupabyūḷho. Atha āgaccheyya <pageBreak edition="V" number="1.0118" /> khattiyakumāro susikkhito katahattho katayoggo katūpāsano abhīru acchambhī anutrāsī apalāyī. Bhareyyāsi taṃ purisaṃ, attho ca te tādisena purisenā’’ti? ‘‘Bhareyyāhaṃ, bhante <pageBreak edition="T" number="1.0144" />, taṃ purisaṃ, attho ca me tādisena purisenā’’ti. ‘‘Atha āgaccheyya brāhmaṇakumāro…pe… atha āgaccheyya vessakumāro…pe… atha āgaccheyya suddakumāro susikkhito katahattho katayoggo katūpāsano abhīru acchambhī anutrāsī apalāyī. Bhareyyāsi taṃ purisaṃ, attho ca te tādisena purisenā’’ti? ‘‘Bhareyyāhaṃ, bhante, taṃ purisaṃ, attho ca me tādisena purisenā’’ti.</paragraph>
<paragraph line="304">‘‘Evameva kho, mahārāja, yasmā <alternatives line="357" extra="null" separator="false"><alternative source-abbr="vri" source="vipassana research institut">kasmā cepi</alternative><alternative source-abbr="sī." source="sri lanka">yasmā cepi</alternative><alternative source-abbr="syā." source="thai">yasmā cepi</alternative><alternative source-abbr="kaṃ." source="kaṃ.">yasmā cepi</alternative><alternative source-abbr="ka." source="cambodian">yasmā cepi</alternative></alternatives>  kulā agārasmā anagāriyaṃ pabbajito hoti, so ca hoti pañcaṅgavippahīno pañcaṅgasamannāgato, tasmiṃ <pageBreak edition="M" number="1.0100" /> dinnaṃ mahapphalaṃ hoti. Katamāni pañcaṅgāni pahīnāni honti? Kāmacchando pahīno hoti, byāpādo pahīno hoti, thinamiddhaṃ pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti. Imāni pañcaṅgāni pahīnāni honti. Katamehi pañcahaṅgehi <pageBreak edition="T" number="1.0145" /> samannāgato hoti? Asekkhena sīlakkhandhena samannāgato hoti, asekkhena samādhikkhandhena samannāgato hoti, asekkhena paññākkhandhena samannāgato <pageBreak edition="P" number="1.0100" /> hoti, asekkhena vimuttikkhandhena samannāgato hoti, asekkhena vimuttiñāṇadassanakkhandhena samannāgato hoti. Imehi pañcahaṅgehi samannāgato hoti. Iti pañcaṅgavippahīne pañcaṅgasamannāgate dinnaṃ mahapphala’’nti. Idamavoca bhagavā…pe… satthā –</paragraph>
<gatha1 line="305">‘‘<alternatives line="365" extra="null" separator="false"><alternative source-abbr="vri" source="vipassana research institut">Issattaṃ</alternative><alternative source-abbr="sī." source="sri lanka">issatthaṃ</alternative><alternative source-abbr="syā." source="thai">issatthaṃ</alternative><alternative source-abbr="kaṃ." source="kaṃ.">issatthaṃ</alternative></alternatives>  <alternatives line="373" extra="null" separator="false"><alternative source-abbr="vri" source="vipassana research institut">balavīriyañca</alternative><alternative source-abbr="sī." source="sri lanka">balaviriyañca</alternative><alternative source-abbr="syā." source="thai">balaviriyañca</alternative><alternative source-abbr="kaṃ." source="kaṃ.">balaviriyañca</alternative><alternative source-abbr="pī." source="pali text society">balaviriyañca</alternative></alternatives> , yasmiṃ vijjetha māṇave;</gatha1>
<gathalast line="306">Taṃ yuddhattho bhare rājā, nāsūraṃ jātipaccayā.</gathalast>
<gatha1 line="307">‘‘Tatheva khantisoraccaṃ, dhammā yasmiṃ patiṭṭhitā;</gatha1>
<gathalast line="308">Ariyavuttiṃ medhāviṃ, hīnajaccampi pūjaye.</gathalast>
<gatha1 line="309">‘‘Kāraye assame ramme, vāsayettha bahussute;</gatha1>
<gathalast line="310">Papañca vivane kayirā, dugge saṅkamanāni ca.</gathalast>
<gatha1 line="311">‘‘Annaṃ <pageBreak edition="V" number="1.0119" /> pānaṃ khādanīyaṃ, vatthasenāsanāni ca;</gatha1>
<gathalast line="312">Dadeyya ujubhūtesu, vippasannena cetasā.</gathalast>
<gatha1 line="313">‘‘Yathā hi megho thanayaṃ, vijjumālī satakkaku;</gatha1>
<gathalast line="314">Thalaṃ ninnañca pūreti, abhivassaṃ vasundharaṃ.</gathalast>
<gatha1 line="315">‘‘Tatheva saddho sutavā, abhisaṅkhacca bhojanaṃ;</gatha1>
<gathalast line="316">Vanibbake tappayati, annapānena paṇḍito.</gathalast>
<gatha1 line="317">‘‘Āmodamāno pakireti, detha dethāti bhāsati;</gatha1>
<gatha2 line="318">Taṃ <pageBreak edition="T" number="1.0146" /> hissa gajjitaṃ hoti, devasseva pavassato;</gatha2>
<gathalast line="319">Sā puññadhārā vipulā, dātāraṃ abhivassatī’’ti.</gathalast>
<subhead line="320">5. Pabbatūpamasuttaṃ</subhead>
<paragraph line="321" number="136"> Sāvatthinidānaṃ <pageBreak edition="M" number="1.0101" />. Ekamantaṃ nisinnaṃ kho rājānaṃ pasenadiṃ kosalaṃ bhagavā etadavoca – ‘‘handa, kuto nu tvaṃ, mahārāja, āgacchasi divā divassā’’ti? ‘‘Yāni tāni, bhante, raññaṃ khattiyānaṃ muddhāvasittānaṃ issariyamadamattānaṃ kāmagedhapariyuṭṭhitānaṃ janapadatthāvariyappattānaṃ mahantaṃ pathavimaṇḍalaṃ abhivijiya ajjhāvasantānaṃ rājakaraṇīyāni bhavanti, tesu khvāhaṃ, etarahi ussukkamāpanno’’ti.</paragraph>
<paragraph line="322">‘‘Taṃ kiṃ maññasi, mahārāja, idha te puriso āgaccheyya <pageBreak edition="P" number="1.0101" /> puratthimāya disāya saddhāyiko paccayiko. So taṃ upasaṅkamitvā evaṃ vadeyya – ‘yagghe, mahārāja, jāneyyāsi, ahaṃ āgacchāmi puratthimāya disāya. Tatthaddasaṃ mahantaṃ pabbataṃ abbhasamaṃ sabbe pāṇe nippothento āgacchati. Yaṃ te, mahārāja, karaṇīyaṃ, taṃ karohī’ti. Atha dutiyo puriso āgaccheyya pacchimāya disāya…pe… atha tatiyo puriso āgaccheyya uttarāya disāya…pe… atha catuttho puriso āgaccheyya dakkhiṇāya disāya saddhāyiko paccayiko. So taṃ <pageBreak edition="T" number="1.0147" /> upasaṅkamitvā evaṃ vadeyya – ‘yagghe mahārāja, jāneyyāsi, ahaṃ āgacchāmi <pageBreak edition="V" number="1.0120" /> dakkhiṇāya disāya. Tatthaddasaṃ mahantaṃ pabbataṃ abbhasamaṃ sabbe pāṇe nippothento āgacchati. Yaṃ te, mahārāja, karaṇīyaṃ taṃ karohī’ti. Evarūpe te, mahārāja, mahati mahabbhaye samuppanne dāruṇe <alternatives line="381" extra="null" separator="false"><alternative source-abbr="vri" source="vipassana research institut">manussakkhaye</alternative><alternative source-abbr="ka." source="cambodian">manussakāye</alternative></alternatives>  dullabhe manussatte kimassa karaṇīya’’nti?</paragraph>
<paragraph line="323">‘‘Evarūpe me, bhante, mahati mahabbhaye samuppanne dāruṇe manussakkhaye dullabhe manussatte kimassa karaṇīyaṃ aññatra dhammacariyāya aññatra samacariyāya aññatra kusalakiriyāya aññatra puññakiriyāyā’’ti?</paragraph>
<paragraph line="324">‘‘Ārocemi kho te, mahārāja, paṭivedemi kho te, mahārāja, adhivattati kho taṃ, mahārāja, jarāmaraṇaṃ. Adhivattamāne ce te, mahārāja, jarāmaraṇe kimassa karaṇīya’’nti? ‘‘Adhivattamāne ca me, bhante, jarāmaraṇe kimassa karaṇīyaṃ aññatra dhammacariyāya samacariyāya kusalakiriyāya puññakiriyāya? Yāni tāni, bhante, raññaṃ khattiyānaṃ muddhāvasittānaṃ issariyamadamattānaṃ <pageBreak edition="M" number="1.0102" /> kāmagedhapariyuṭṭhitānaṃ janapadatthāvariyappattānaṃ mahantaṃ pathavimaṇḍalaṃ abhivijiya ajjhāvasantānaṃ hatthiyuddhāni bhavanti; tesampi, bhante, hatthiyuddhānaṃ natthi gati natthi visayo adhivattamāne jarāmaraṇe. Yānipi tāni, bhante, raññaṃ khattiyānaṃ muddhāvasittānaṃ…pe… ajjhāvasantānaṃ assayuddhāni bhavanti…pe… rathayuddhāni bhavanti <pageBreak edition="T" number="1.0148" /> …pe… pattiyuddhāni bhavanti; tesampi <pageBreak edition="P" number="1.0102" />, bhante, pattiyuddhānaṃ natthi gati natthi visayo adhivattamāne jarāmaraṇe. Santi kho pana, bhante, imasmiṃ rājakule mantino mahāmattā, <alternatives line="389" extra="null" separator="false"><alternative source-abbr="vri" source="vipassana research institut">ye pahonti</alternative><alternative source-abbr="ka." source="cambodian">yesaṃ honti</alternative></alternatives>  āgate paccatthike mantehi bhedayituṃ. Tesampi, bhante, mantayuddhānaṃ natthi gati natthi visayo adhivattamāne jarāmaraṇe. Saṃvijjati kho pana, bhante, imasmiṃ rājakule pahūtaṃ hiraññasuvaṇṇaṃ bhūmigatañceva vehāsaṭṭhañca, yena mayaṃ pahoma āgate paccatthike dhanena upalāpetuṃ. Tesampi, bhante, dhanayuddhānaṃ natthi gati natthi visayo adhivattamāne jarāmaraṇe. Adhivattamāne ca me, bhante, jarāmaraṇe kimassa karaṇīyaṃ aññatra dhammacariyāya samacariyāya kusalakiriyāya puññakiriyāyā’’ti?</paragraph>
<paragraph line="325">‘‘Evametaṃ, mahārāja, evametaṃ, mahārāja! Adhivattamāne jarāmaraṇe kimassa karaṇīyaṃ aññatra dhammacariyāya samacariyāya kusalakiriyāya puññakiriyāyā’’ti? Idamavoca bhagavā…pe… satthā –</paragraph>
<gatha1 line="326">‘‘Yathāpi <pageBreak edition="V" number="1.0121" /> selā vipulā, nabhaṃ āhacca pabbatā;</gatha1>
<gathalast line="327">Samantānupariyāyeyyuṃ, nippothento catuddisā.</gathalast>
<gatha1 line="328">‘‘Evaṃ jarā ca maccu ca, adhivattanti <alternatives line="397" extra="null" separator="false"><alternative source-abbr="vri" source="vipassana research institut">pāṇine</alternative><alternative source-abbr="sī." source="sri lanka">pāṇino</alternative><alternative source-abbr="syā." source="thai">pāṇino</alternative><alternative source-abbr="kaṃ." source="kaṃ.">pāṇino</alternative><alternative source-abbr="pī." source="pali text society">pāṇino</alternative></alternatives> ;</gatha1>
<gatha2 line="329">Khattiye brāhmaṇe vesse, sudde caṇḍālapukkuse;</gatha2>
<gathalast line="330">Na <pageBreak edition="T" number="1.0149" /> <alternatives line="405" extra="null" separator="false"><alternative source-abbr="vri" source="vipassana research institut">kiñci</alternative><alternative source-abbr="?" source="unknown">na kañci</alternative></alternatives>  parivajjeti, sabbamevābhimaddati.</gathalast>
<gatha1 line="331">‘‘Na tattha hatthīnaṃ bhūmi, na rathānaṃ na pattiyā;</gatha1>
<gathalast line="332">Na cāpi mantayuddhena, sakkā jetuṃ dhanena vā.</gathalast>
<gatha1 line="333">‘‘Tasmā hi paṇḍito poso, sampassaṃ atthamattano;</gatha1>
<gathalast line="334">Buddhe dhamme ca saṅghe ca, dhīro saddhaṃ nivesaye.</gathalast>
<gatha1 line="335">‘‘Yo <pageBreak edition="M" number="1.0103" /> dhammaṃ <alternatives line="413" extra="null" separator="false"><alternative source-abbr="vri" source="vipassana research institut">cari</alternative><alternative source-abbr="sī." source="sri lanka">dhammacārī</alternative><alternative source-abbr="syā." source="thai">dhammacārī</alternative><alternative source-abbr="kaṃ." source="kaṃ.">dhammacārī</alternative><alternative source-abbr="pī." source="pali text society">dhammacārī</alternative></alternatives>  kāyena, vācāya uda cetasā;</gatha1>
<gathalast line="336">Idheva naṃ pasaṃsanti, pecca sagge pamodatī’’ti.</gathalast>
<centered line="337">Tatiyo vaggo.</centered>
<paragraph line="338">Tassuddānaṃ –</paragraph>
<gatha1 line="339">Puggalo ayyikā loko, <alternatives line="421" extra="null" separator="false"><alternative source-abbr="vri" source="vipassana research institut">issattaṃ</alternative><alternative source-abbr="sī." source="sri lanka">issatthaṃ</alternative><alternative source-abbr="syā." source="thai">issatthaṃ</alternative><alternative source-abbr="kaṃ." source="kaṃ.">issatthaṃ</alternative></alternatives>  pabbatūpamā;</gatha1>
<gathalast line="340">Desitaṃ buddhaseṭṭhena, imaṃ kosalapañcakanti.</gathalast>
<centered line="341">Kosalasaṃyuttaṃ samattaṃ.</centered>
</body>
</document>