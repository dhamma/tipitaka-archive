<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="unknown" source-abbr="?"/>
      <version source="sāmaññaphalasuttaṭīkānurūpaṃ" source-abbr="sāmaññaphalasuttaṭīkānurūpaṃ"/>
      <version source="aṭṭha." source-abbr="aṭṭha."/>
    </versions>
    <normativeSource>http://tipitaka.org/romn/cscd/s0301m.mul7.xml</normativeSource>
    <source>roman/tipitaka (mula)/suttapitaka/samyuttanikaya/sagathavaggapali/8. vangisasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/sagathavaggapali</directory>
    <basename>8. vangisasamyuttam</basename>
    <titlePath>8. Vaṅgīsasaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">8. Vaṅgīsasaṃyuttaṃ</chapter>
    <subhead line="2">1. Nikkhantasuttaṃ</subhead>
    <paragraph line="3" number="209"> Evaṃ <pageBreak edition="Thai" number="1.0272" /><pageBreak edition="Vipassana Research Institut" number="1.0215" /><pageBreak edition="Myanmar" number="1.0187" /><pageBreak edition="Pali Text Society" number="1.0185" /> me sutaṃ – ekaṃ samayaṃ āyasmā vaṅgīso āḷaviyaṃ viharati aggāḷave cetiye āyasmatā nigrodhakappena upajjhāyena saddhiṃ. Tena kho pana samayena āyasmā vaṅgīso navako hoti acirapabbajito ohiyyako vihārapālo. Atha kho sambahulā itthiyo samalaṅkaritvā yena aggāḷavako ārāmo tenupasaṅkamiṃsu vihārapekkhikāyo. Atha kho āyasmato vaṅgīsassa tā itthiyo disvā anabhirati uppajjati, rāgo cittaṃ anuddhaṃseti. Atha kho āyasmato vaṅgīsassa etadahosi – ‘‘alābhā vata me, na vata me lābhā; dulladdhaṃ vata me, na vata me suladdhaṃ; yassa me anabhirati uppannā, rāgo cittaṃ anuddhaṃseti, taṃ kutettha labbhā, yaṃ me paro anabhiratiṃ vinodetvā abhiratiṃ uppādeyya. Yaṃnūnāhaṃ attanāva attano anabhiratiṃ vinodetvā abhiratiṃ uppādeyya’’nti. Atha kho āyasmā vaṅgīso attanāva attano anabhiratiṃ vinodetvā abhiratiṃ uppādetvā tāyaṃ velāyaṃ imā gāthāyo abhāsi –</paragraph>
    <gatha1 line="4">‘‘Nikkhantaṃ vata maṃ santaṃ, agārasmānagāriyaṃ;</gatha1>
    <gathalast line="5">Vitakkā upadhāvanti, pagabbhā kaṇhato ime.</gathalast>
    <gatha1 line="6">‘‘Uggaputtā <pageBreak edition="Thai" number="1.0273" /> mahissāsā, sikkhitā daḷhadhammino;</gatha1>
    <gathalast line="7">Samantā parikireyyuṃ, sahassaṃ apalāyinaṃ.</gathalast>
    <gatha1 line="8">‘‘Sacepi <alternatives line="3" extra="" separator="true"><alternative source-abbr="vri" source="vipassana research institut">etato</alternative><alternative source-abbr="sī." source="sri lanka">ettato</alternative><alternative source-abbr="pī." source="pali text society">ettato</alternative><alternative source-abbr="ka." source="cambodian">ettato</alternative><alternative source-abbr="syā." source="thai">ettakā</alternative><alternative source-abbr="kaṃ." source="kaṃ.">ettakā</alternative></alternatives>  bhiyyo, āgamissanti itthiyo;</gatha1>
    <gathalast line="9">Neva maṃ <alternatives line="16" extra="" separator="false"><alternative source-abbr="vri" source="vipassana research institut">byādhayissanti</alternative><alternative source-abbr="?" source="unknown">byāthayissanti</alternative></alternatives> , dhamme samhi patiṭṭhitaṃ.</gathalast>
    <gatha1 line="10">‘‘Sakkhī <pageBreak edition="Vipassana Research Institut" number="1.0216" /><pageBreak edition="Pali Text Society" number="1.0186" /> hi me sutaṃ etaṃ, buddhassādiccabandhuno;</gatha1>
    <gathalast line="11">Nibbānagamanaṃ maggaṃ, tattha me nirato mano.</gathalast>
    <gatha1 line="12">‘‘Evañce maṃ viharantaṃ, pāpima upagacchasi;</gatha1>
    <gathalast line="13">Tathā maccu karissāmi, na me maggampi dakkhasī’’ti.</gathalast>
    <subhead line="14">2. Aratisuttaṃ</subhead>
    <paragraph line="15" number="210"> Ekaṃ <pageBreak edition="Myanmar" number="1.0188" /> samayaṃ…pe… āyasmā vaṅgīso āḷaviyaṃ viharati aggāḷave cetiye āyasmatā nigrodhakappena upajjhāyena saddhiṃ. Tena kho pana samayena āyasmā nigrodhakappo pacchābhattaṃ piṇḍapātapaṭikkanto vihāraṃ pavisati, sāyaṃ vā nikkhamati aparajju vā kāle. Tena kho pana samayena āyasmato vaṅgīsassa anabhirati uppannā hoti, rāgo cittaṃ anuddhaṃseti. Atha kho āyasmato vaṅgīsassa etadahosi – ‘‘alābhā vata me, na vata me lābhā; dulladdhaṃ vata me, na vata me suladdhaṃ; yassa me anabhirati uppannā, rāgo cittaṃ anuddhaṃseti; taṃ kutettha labbhā, yaṃ me paro anabhiratiṃ vinodetvā abhiratiṃ uppādeyya. Yaṃnūnāhaṃ attanāva attano anabhiratiṃ vinodetvā abhiratiṃ uppādeyya’’nti. Atha <pageBreak edition="Thai" number="1.0274" /> kho āyasmā vaṅgīso attanāva attano anabhiratiṃ vinodetvā abhiratiṃ uppādetvā tāyaṃ velāyaṃ imā gāthāyo abhāsi –</paragraph>
    <gatha1 line="16">‘‘Aratiñca ratiñca pahāya, sabbaso gehasitañca vitakkaṃ;</gatha1>
    <gathalast line="17">Vanathaṃ na kareyya kuhiñci, nibbanatho arato sa hi <alternatives line="25" extra="" separator="false"><alternative source-abbr="vri" source="vipassana research institut">bhikkhu</alternative><alternative source-abbr="ka." source="cambodian">sa bhikkhu</alternative></alternatives> .</gathalast>
    <gatha1 line="18">‘‘Yamidha pathaviñca vehāsaṃ, rūpagatañca jagatogadhaṃ;</gatha1>
    <gathalast line="19">Kiñci parijīyati sabbamaniccaṃ, evaṃ samecca caranti mutattā.</gathalast>
    <gatha1 line="20">‘‘Upadhīsu janā <alternatives line="34" extra="" separator="false"><alternative source-abbr="vri" source="vipassana research institut">gadhitāse</alternative><alternative source-abbr="sī." source="sri lanka">gathitāse</alternative></alternatives> , diṭṭhasute paṭighe ca mute ca;</gatha1>
    <gathalast line="21">Ettha vinodaya chandamanejo, yo ettha na limpati taṃ munimāhu.</gathalast>
    <gatha1 line="22">‘‘Atha <pageBreak edition="Vipassana Research Institut" number="1.0217" /><pageBreak edition="Pali Text Society" number="1.0187" /> saṭṭhinissitā savitakkā, puthū janatāya adhammā niviṭṭhā;</gatha1>
    <gathalast line="23">Na ca vaggagatassa kuhiñci, no pana duṭṭhullabhāṇī sa bhikkhu.</gathalast>
    <gatha1 line="24">‘‘Dabbo cirarattasamāhito, akuhako nipako apihālu;</gatha1>
    <gathalast line="25">Santaṃ <pageBreak edition="Thai" number="1.0275" /> padaṃ ajjhagamā muni paṭicca, parinibbuto kaṅkhati kāla’’ntntti.</gathalast>
    <subhead line="26">3. Pesalasuttaṃ</subhead>
    <paragraph line="27" number="211"> Ekaṃ samayaṃ āyasmā vaṅgīso āḷaviyaṃ viharati aggāḷave cetiye āyasmatā nigrodhakappena upajjhāyena saddhiṃ. Tena kho pana samayena <pageBreak edition="Myanmar" number="1.0189" /> āyasmā vaṅgīso attano paṭibhānena aññe pesale bhikkhū atimaññati. Atha kho āyasmato vaṅgīsassa etadahosi – ‘‘alābhā vata me, na vata me lābhā; dulladdhaṃ vata me, na vata me suladdhaṃ; yvāhaṃ attano paṭibhānena aññe pesale bhikkhū atimaññāmī’’ti. Atha kho āyasmā vaṅgīso attanāva attano vippaṭisāraṃ uppādetvā tāyaṃ velāyaṃ imā gāthāyo abhāsi –</paragraph>
    <gatha1 line="28">‘‘Mānaṃ pajahassu gotama, mānapathañca pajahassu;</gatha1>
    <gathalast line="29">Asesaṃ mānapathasmiṃ, samucchito vippaṭisārīhuvā cirarattaṃ.</gathalast>
    <gatha1 line="30">‘‘Makkhena makkhitā pajā, mānahatā nirayaṃ papatanti;</gatha1>
    <gathalast line="31">Socanti janā cirarattaṃ, mānahatā nirayaṃ upapannā.</gathalast>
    <gatha1 line="32">‘‘Na <pageBreak edition="Thai" number="1.0276" /> hi socati bhikkhu kadāci, maggajino sammāpaṭipanno;</gatha1>
    <gathalast line="33">Kittiñca sukhañca anubhoti, dhammadasoti tamāhu pahitattaṃ.</gathalast>
    <gatha1 line="34">‘‘Tasmā <pageBreak edition="Pali Text Society" number="1.0188" /> akhilodha padhānavā, nīvaraṇāni pahāya visuddho;</gatha1>
    <gathalast line="35">Mānañca pahāya asesaṃ, vijjāyantakaro samitāvī’’ti.</gathalast>
    <subhead line="36">4. Ānandasuttaṃ</subhead>
    <paragraph line="37" number="212"> Ekaṃ <pageBreak edition="Vipassana Research Institut" number="1.0218" /> samayaṃ āyasmā ānando sāvatthiyaṃ viharati jetavane anāthapiṇḍikassa ārāme. Atha kho āyasmā ānando pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi āyasmatā vaṅgīsena pacchāsamaṇena. Tena kho pana samayena āyasmato vaṅgīsassa anabhirati uppannā hoti, rāgo cittaṃ anuddhaṃseti. Atha kho āyasmā vaṅgīso āyasmantaṃ ānandaṃ gāthāya ajjhabhāsi –</paragraph>
    <gatha1 line="38">‘‘Kāmarāgena ḍayhāmi, cittaṃ me pariḍayhati;</gatha1>
    <gathalast line="39">Sādhu nibbāpanaṃ brūhi, anukampāya gotamā’’ti.</gathalast>
    <gatha1 line="40">‘‘Saññāya <pageBreak edition="Thai" number="1.0277" /> vipariyesā, cittaṃ te pariḍayhati;</gatha1>
    <gathalast line="41">Nimittaṃ parivajjehi, subhaṃ rāgūpasaṃhitaṃ.</gathalast>
    <gatha1 line="42">‘‘Saṅkhāre parato passa, dukkhato mā ca attato;</gatha1>
    <gathalast line="43">Nibbāpehi mahārāgaṃ, mā ḍayhittho punappunaṃ.</gathalast>
    <gatha1 line="44">‘‘Asubhāya <pageBreak edition="Myanmar" number="1.0190" /> cittaṃ bhāvehi, ekaggaṃ susamāhitaṃ;</gatha1>
    <gathalast line="45">Sati kāyagatā tyatthu, nibbidābahulo bha.</gathalast>
    <gatha1 line="46">‘‘Animittañca bhāvehi, mānānusayamujjaha;</gatha1>
    <gathalast line="47">Tato mānābhisamayā, upasanto carissasī’’ti.</gathalast>
    <subhead line="48">5. Subhāsitasuttaṃ</subhead>
    <paragraph line="49" number="213"> Sāvatthinidānaṃ. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="50">‘‘Catūhi, bhikkhave, aṅgehi samannāgatā vācā subhāsitā hoti, no dubbhāsitā; anavajjā ca ananuvajjā ca viññūnaṃ. Katamehi catūhi? Idha, bhikkhave, bhikkhu <pageBreak edition="Vipassana Research Institut" number="1.0219" /> subhāsitaṃyeva bhāsati no dubbhāsitaṃ, dhammaṃyeva bhāsati no adhammaṃ, piyaṃyeva <pageBreak edition="Pali Text Society" number="1.0189" /> bhāsati no appiyaṃ, saccaṃyeva bhāsati no alikaṃ. Imehi kho, bhikkhave, catūhi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūna’’nti. Idamavoca bhagavā, idaṃ vatvāna sugato athāparaṃ etadavoca satthā –</paragraph>
    <gatha1 line="51">‘‘Subhāsitaṃ <pageBreak edition="Thai" number="1.0278" /> uttamamāhu santo,</gatha1>
    <gatha2 line="52">Dhammaṃ bhaṇe nādhammaṃ taṃ dutiyaṃ;</gatha2>
    <gatha3 line="53">Piyaṃ bhaṇe nāppiyaṃ taṃ tatiyaṃ,</gatha3>
    <gathalast line="54">Saccaṃ bhaṇe nālikaṃ taṃ catuttha’’nti.</gathalast>
    <paragraph line="55">Atha kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ bhagavā, paṭibhāti maṃ sugatā’’ti. ‘‘Paṭibhātu taṃ vaṅgīsā’’ti bhagavā avoca. Atha kho āyasmā vaṅgīso bhagavantaṃ sammukhā sāruppāhi gāthāhi abhitthavi –</paragraph>
    <gatha1 line="56">‘‘Tameva vācaṃ bhāseyya, yāyattānaṃ na tāpaye;</gatha1>
    <gathalast line="57">Pare ca na vihiṃseyya, sā ve vācā subhāsitā.</gathalast>
    <gatha1 line="58">‘‘Piyavācaṃva bhāseyya, yā vācā paṭinanditā;</gatha1>
    <gathalast line="59">Yaṃ anādāya pāpāni, paresaṃ bhāsate piyaṃ.</gathalast>
    <gatha1 line="60">‘‘Saccaṃ <pageBreak edition="Myanmar" number="1.0191" /> ve amatā vācā, esa dhammo sanantano;</gatha1>
    <gathalast line="61">Sacce atthe ca dhamme ca, āhu santo patiṭṭhitā.</gathalast>
    <gatha1 line="62">‘‘Yaṃ buddho bhāsate vācaṃ, khemaṃ nibbānapattiyā;</gatha1>
    <gathalast line="63">Dukkhassantakiriyāya, sā ve vācānamuttamā’’ti.</gathalast>
    <subhead line="64">6. Sāriputtasuttaṃ</subhead>
    <paragraph line="65" number="214"> Ekaṃ <pageBreak edition="Thai" number="1.0279" /><pageBreak edition="Vipassana Research Institut" number="1.0220" /> samayaṃ āyasmā sāriputto sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya <alternatives line="43" extra="" separator="true"><alternative source-abbr="vri" source="vipassana research institut">anelagalāya</alternative><alternative source-abbr="sī." source="sri lanka">aneḷagalāya</alternative><alternative source-abbr="ka." source="cambodian">aneḷagalāya</alternative><alternative source-abbr="syā." source="thai">anelagaḷāya</alternative><alternative source-abbr="kaṃ." source="kaṃ.">anelagaḷāya</alternative><alternative source-abbr="pī." source="pali text society">anelagaḷāya</alternative></alternatives>  atthassa viññāpaniyā. Te ca bhikkhū aṭṭhiṃ katvā manasi katvā sabbacetasā samannāharitvā ohitasotā dhammaṃ suṇanti. Atha kho āyasmato vaṅgīsassa etadahosi – ‘‘ayaṃ kho āyasmā <pageBreak edition="Pali Text Society" number="1.0190" /> sāriputto bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya anelagalāya atthassa viññāpaniyā. Te ca bhikkhū aṭṭhiṃ katvā manasi katvā sabbacetasā samannāharitvā ohitasotā dhammaṃ suṇanti. Yaṃnūnāhaṃ āyasmantaṃ sāriputtaṃ sammukhā sāruppāhi gāthāhi abhitthaveyya’’nti.</paragraph>
    <paragraph line="66">Atha kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yenāyasmā sāriputto tenañjaliṃ paṇāmetvā āyasmantaṃ sāriputtaṃ etadavoca – ‘‘paṭibhāti maṃ, āvuso sāriputta, paṭibhāti maṃ, āvuso sāriputtā’’ti. ‘‘Paṭibhātu taṃ, āvuso vaṅgīsā’’ti. Atha kho āyasmā vaṅgīso āyasmantaṃ sāriputtaṃ sammukhā sāruppāhi gāthāhi abhitthavi –</paragraph>
    <gatha1 line="67">‘‘Gambhīrapañño medhāvī, maggāmaggassa kovido;</gatha1>
    <gathalast line="68">Sāriputto mahāpañño, dhammaṃ deseti bhikkhunaṃ.</gathalast>
    <gatha1 line="69">‘‘Saṃkhittenapi deseti, vitthārenapi bhāsati;</gatha1>
    <gathalast line="70">Sāḷikāyiva nigghoso, paṭibhānaṃ <alternatives line="56" extra="" separator="false"><alternative source-abbr="vri" source="vipassana research institut">udīrayi</alternative><alternative source-abbr="syā." source="thai">udīriyi</alternative><alternative source-abbr="kaṃ." source="kaṃ.">udīriyi</alternative><alternative source-abbr="sāmaññaphalasuttaṭīkānurūpaṃ" source="sāmaññaphalasuttaṭīkānurūpaṃ">udīriyati</alternative></alternatives> .</gathalast>
    <gatha1 line="71">‘‘Tassa <pageBreak edition="Myanmar" number="1.0192" /> taṃ desayantassa, suṇanti madhuraṃ giraṃ;</gatha1>
    <gatha2 line="72">Sarena <pageBreak edition="Thai" number="1.0280" /> rajanīyena, savanīyena vaggunā;</gatha2>
    <gathalast line="73">Udaggacittā muditā, sotaṃ odhenti bhikkhavo’’ti.</gathalast>
    <subhead line="74">7. Pavāraṇāsuttaṃ</subhead>
    <paragraph line="75" number="215"> Ekaṃ <pageBreak edition="Vipassana Research Institut" number="1.0221" /> samayaṃ bhagavā sāvatthiyaṃ viharati pubbārāme migāramātupāsāde mahatā bhikkhusaṅghena saddhiṃ pañcamattehi bhikkhusatehi sabbeheva arahantehi. Tena kho pana samayena bhagavā tadahuposathe pannarase pavāraṇāya bhikkhusaṅghaparivuto abbhokāse nisinno hoti. Atha kho bhagavā tuṇhībhūtaṃ bhikkhusaṅghaṃ anuviloketvā bhikkhū āmantesi – ‘‘handa dāni, bhikkhave, pavāremi vo. Na ca me kiñci garahatha kāyikaṃ vā vācasikaṃ vā’’ti.</paragraph>
    <paragraph line="76">Evaṃ vutte, āyasmā sāriputto uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘na kho mayaṃ, bhante, bhagavato kiñci garahāma kāyikaṃ vā vācasikaṃ vā. Bhagavā hi <pageBreak edition="Pali Text Society" number="1.0191" />, bhante, anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido. Maggānugā ca, bhante, etarahi sāvakā viharanti pacchā samannāgatā; ahañca kho, bhante, bhagavantaṃ pavāremi. Na ca me bhagavā kiñci garahati kāyikaṃ vā vācasikaṃ vā’’ti.</paragraph>
    <paragraph line="77">‘‘Na khvāhaṃ te, sāriputta, kiñci garahāmi kāyikaṃ vā vācasikaṃ vā. Paṇḍito tvaṃ, sāriputta, mahāpañño tvaṃ, sāriputta <pageBreak edition="Thai" number="1.0281" />, puthupañño tvaṃ, sāriputta, hāsapañño tvaṃ, sāriputta, javanapañño tvaṃ, sāriputta, tikkhapañño tvaṃ, sāriputta, nibbedhikapañño tvaṃ, sāriputta. Seyyathāpi, sāriputta, rañño cakkavattissa jeṭṭhaputto pitarā pavattitaṃ cakkaṃ sammadeva anuppavatteti; evameva kho tvaṃ, sāriputta, mayā anuttaraṃ dhammacakkaṃ pavattitaṃ sammadeva anuppavattesī’’ti.</paragraph>
    <paragraph line="78">‘‘No ce kira me, bhante, bhagavā kiñci garahati kāyikaṃ vā vācasikaṃ vā. Imesaṃ pana, bhante, bhagavā pañcannaṃ bhikkhusatānaṃ na kiñci garahati kāyikaṃ vā vācasikaṃ vā’’ti. ‘‘Imesampi khvāhaṃ, sāriputta, pañcannaṃ bhikkhusatānaṃ na <pageBreak edition="Myanmar" number="1.0193" /> kiñci garahāmi kāyikaṃ vā vācasikaṃ vā. Imesañhi, sāriputta, pañcannaṃ bhikkhusatānaṃ saṭṭhi bhikkhū tevijjā, saṭṭhi bhikkhū chaḷabhiññā, saṭṭhi bhikkhū ubhatobhāgavimuttā, atha itare paññāvimuttā’’ti.</paragraph>
    <paragraph line="79">Atha <pageBreak edition="Vipassana Research Institut" number="1.0222" /> kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ bhagavā, paṭibhāti maṃ sugatā’’ti. ‘‘Paṭibhātu taṃ, vaṅgīsā’’ti bhagavā avoca. Atha kho āyasmā vaṅgīso bhagavantaṃ sammukhā sāruppāhi gāthāhi abhitthavi –</paragraph>
    <gatha1 line="80">‘‘Ajja pannarase visuddhiyā, bhikkhū pañcasatā samāgatā;</gatha1>
    <gathalast line="81">Saṃyojanabandhanacchidā <pageBreak edition="Thai" number="1.0282" />, anīghā khīṇapunabbhavā isī.</gathalast>
    <gatha1 line="82">‘‘Cakkavattī <pageBreak edition="Pali Text Society" number="1.0192" /> yathā rājā, amaccaparivārito;</gatha1>
    <gathalast line="83">Samantā anupariyeti, sāgarantaṃ mahiṃ imaṃ.</gathalast>
    <gatha1 line="84">‘‘Evaṃ vijitasaṅgāmaṃ, satthavāhaṃ anuttaraṃ;</gatha1>
    <gathalast line="85">Sāvakā payirupāsanti, tevijjā maccuhāyino.</gathalast>
    <gatha1 line="86">‘‘Sabbe bhagavato puttā, palāpettha na vijjati;</gatha1>
    <gathalast line="87">Taṇhāsallassa hantāraṃ, vande ādiccabandhuna’’nti.</gathalast>
    <subhead line="88">8. Parosahassasuttaṃ</subhead>
    <paragraph line="89" number="216"> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme mahatā bhikkhusaṅghena saddhiṃ aḍḍhatelasehi bhikkhusatehi. Tena kho pana samayena bhagavā bhikkhū nibbānapaṭisaṃyuttāya dhammiyā kathāya sandasseti samādapeti samuttejeti sampahaṃseti. Te ca bhikkhū aṭṭhiṃ katvā manasi katvā sabbacetasā samannāharitvā ohitasotā dhammaṃ suṇanti. Atha kho āyasmato vaṅgīsassa etadahosi – ‘‘ayaṃ kho bhagavā bhikkhū nibbānapaṭisaṃyuttāya dhammiyā kathāya sandasseti samādapeti samuttejeti sampahaṃseti. Te ca bhikkhū aṭṭhiṃ katvā manasi katvā sabbacetasā samannāharitvā ohitasotā dhammaṃ suṇanti. Yaṃnūnāhaṃ bhagavantaṃ sammukhā sāruppāhi gāthāhi abhitthaveyya’’nti.</paragraph>
    <paragraph line="90">Atha <pageBreak edition="Thai" number="1.0283" /><pageBreak edition="Vipassana Research Institut" number="1.0223" /><pageBreak edition="Myanmar" number="1.0194" /> kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ bhagavā, paṭibhāti maṃ sugatā’’ti. ‘‘Paṭibhātu taṃ, vaṅgīsā’’ti bhagavā avoca. Atha kho āyasmā vaṅgīso bhagavantaṃ sammukhā sāruppāhi gāthāhi abhitthavi –</paragraph>
    <gatha1 line="91">‘‘Parosahassaṃ bhikkhūnaṃ, sugataṃ payirupāsati;</gatha1>
    <gathalast line="92">Desentaṃ virajaṃ dhammaṃ, nibbānaṃ akutobhayaṃ.</gathalast>
    <gatha1 line="93">‘‘Suṇanti dhammaṃ vimalaṃ, sammāsambuddhadesitaṃ;</gatha1>
    <gathalast line="94">Sobhati vata sambuddho, bhikkhusaṅghapurakkhato.</gathalast>
    <gatha1 line="95">‘‘Nāganāmosi bhagavā, isīnaṃ isisattamo;</gatha1>
    <gathalast line="96">Mahāmeghova hutvāna, sāvake abhivassati.</gathalast>
    <gatha1 line="97">‘‘Divāvihārā <pageBreak edition="Pali Text Society" number="1.0193" /> nikkhamma, <alternatives line="67" extra="" separator="false"><alternative source-abbr="vri" source="vipassana research institut">satthudassanakamyatā</alternative><alternative source-abbr="sī." source="sri lanka">satthudassanakāmatā</alternative><alternative source-abbr="syā." source="thai">satthudassanakāmatā</alternative><alternative source-abbr="kaṃ." source="kaṃ.">satthudassanakāmatā</alternative></alternatives> ;</gatha1>
    <gathalast line="98">Sāvako te mahāvīra, pāde vandati vaṅgīso’’ti.</gathalast>
    <paragraph line="99">‘‘Kiṃ nu te, vaṅgīsa, imā gāthāyo pubbe parivitakkitā, udāhu ṭhānasova taṃ paṭibhantī’’ti? ‘Na kho me, bhante, imā gāthāyo pubbe parivitakkitā, atha kho ṭhānasova maṃ paṭibhantī’ti. ‘Tena hi taṃ, vaṅgīsa, bhiyyosomattāya pubbe aparivitakkitā gāthāyo paṭibhantū’ti. ‘Evaṃ, bhante’ti kho āyasmā vaṅgīso bhagavato paṭissutvā bhiyyosomattāya <pageBreak edition="Thai" number="1.0284" /> bhagavantaṃ pubbe aparivitakkitāhi gāthāhi abhitthavi –</paragraph>
    <gatha1 line="100">‘‘<alternatives line="78" extra="" separator="false"><alternative source-abbr="vri" source="vipassana research institut">Ummaggapathaṃ</alternative><alternative source-abbr="syā." source="thai">ummaggasataṃ</alternative><alternative source-abbr="kaṃ." source="kaṃ.">ummaggasataṃ</alternative><alternative source-abbr="ka." source="cambodian">ummaggasataṃ</alternative></alternatives>  mārassa abhibhuyya, carati pabhijja khilāni;</gatha1>
    <gathalast line="101">Taṃ passatha bandhapamuñcakaraṃ, asitaṃ bhāgaso pavibhajaṃ.</gathalast>
    <gatha1 line="102">‘‘Oghassa nittharaṇatthaṃ, anekavihitaṃ maggaṃ akkhāsi;</gatha1>
    <gathalast line="103">Tasmiñce amate akkhāte, dhammaddasā ṭhitā asaṃhīrā.</gathalast>
    <gatha1 line="104">‘‘Pajjotakaro <pageBreak edition="Vipassana Research Institut" number="1.0224" /> <alternatives line="89" extra="" separator="false"><alternative source-abbr="vri" source="vipassana research institut">ativijjha</alternative><alternative source-abbr="sī." source="sri lanka">ativijjha dhammaṃ</alternative><alternative source-abbr="syā." source="thai">ativijjha dhammaṃ</alternative><alternative source-abbr="kaṃ." source="kaṃ.">ativijjha dhammaṃ</alternative></alternatives> , sabbaṭṭhitīnaṃ atikkamamaddasa;</gatha1>
    <gathalast line="105">Ñatvā ca sacchikatvā ca, aggaṃ so desayi dasaddhānaṃ.</gathalast>
    <gatha1 line="106">‘‘Evaṃ <pageBreak edition="Myanmar" number="1.0195" /> sudesite dhamme,</gatha1>
    <gatha2 line="107">Ko pamādo <alternatives line="100" extra="" separator="false"><alternative source-abbr="vri" source="vipassana research institut">vijānataṃ dhammaṃ</alternative><alternative source-abbr="sī." source="sri lanka">ko pamādo vijānataṃ</alternative><alternative source-abbr="syā." source="thai">ko pamādo vijānataṃ</alternative><alternative source-abbr="kaṃ." source="kaṃ.">ko pamādo vijānataṃ</alternative></alternatives> ;</gatha2>
    <gatha3 line="108">Tasmā hi tassa bhagavato sāsane;</gatha3>
    <gathalast line="109">Appamatto sadā namassamanusikkhe’’ti.</gathalast>
    <subhead line="110">9. Koṇḍaññasuttaṃ</subhead>
    <paragraph line="111" number="217"> Ekaṃ samayaṃ bhagavā rājagahe viharati veḷuvane kalandakanivāpe. Atha kho āyasmā <alternatives line="111" extra="" separator="false"><alternative source-abbr="vri" source="vipassana research institut">aññāsikoṇḍañño</alternative><alternative source-abbr="sī." source="sri lanka">aññākoṇḍañño</alternative><alternative source-abbr="syā." source="thai">aññākoṇḍañño</alternative><alternative source-abbr="kaṃ." source="kaṃ.">aññākoṇḍañño</alternative></alternatives>  sucirasseva yena bhagavā tenupasaṅkami; upasaṅkamitvā bhagavato pādesu sirasā nipatitvā <pageBreak edition="Thai" number="1.0285" /> bhagavato pādāni mukhena ca paricumbati, pāṇīhi <pageBreak edition="Pali Text Society" number="1.0194" /> ca parisambāhati, nāmañca sāveti – ‘‘koṇḍaññohaṃ, bhagavā, koṇḍaññohaṃ, sugatā’’ti. Atha kho āyasmato vaṅgīsassa etadahosi – ‘‘ayaṃ kho āyasmā aññāsikoṇḍañño sucirasseva yena bhagavā tenupasaṅkami; upasaṅkamitvā bhagavato pādesu sirasā nipatitvā bhagavato pādāni mukhena ca paricumbati, pāṇīhi ca parisambāhati, nāmañca sāveti – ‘koṇḍaññohaṃ, bhagavā, koṇḍaññohaṃ, sugatā’ti. Yaṃnūnāhaṃ āyasmantaṃ aññāsikoṇḍaññaṃ bhagavato sammukhā sāruppāhi gāthāhi abhitthaveyya’’nti.</paragraph>
    <paragraph line="112">Atha kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ, bhagavā, paṭibhāti maṃ, sugatā’’ti. ‘‘Paṭibhātu taṃ, vaṅgīsā’’ti bhagavā avoca. Atha kho āyasmā vaṅgīso āyasmantaṃ aññāsikoṇḍaññaṃ bhagavato sammukhā sāruppāhi gāthāhi abhitthavi –</paragraph>
    <gatha1 line="113">‘‘Buddhānubuddho so thero, koṇḍañño tibbanikkamo;</gatha1>
    <gathalast line="114">Lābhī sukhavihārānaṃ, vivekānaṃ abhiṇhaso.</gathalast>
    <gatha1 line="115">‘‘Yaṃ <pageBreak edition="Vipassana Research Institut" number="1.0225" /> sāvakena pattabbaṃ, satthusāsanakārinā;</gatha1>
    <gathalast line="116">Sabbassa taṃ anuppattaṃ, appamattassa sikkhato.</gathalast>
    <gatha1 line="117">‘‘Mahānubhāvo <pageBreak edition="Thai" number="1.0286" /> tevijjo, cetopariyāyakovido;</gatha1>
    <gathalast line="118">Koṇḍañño <alternatives line="122" extra="" separator="false"><alternative source-abbr="vri" source="vipassana research institut">buddhadāyādo</alternative><alternative source-abbr="pī." source="pali text society">buddhasāvako</alternative></alternatives> , pāde vandati satthuno’’ti.</gathalast>
    <subhead line="119">10. Moggallānasuttaṃ</subhead>
    <paragraph line="120" number="218"> Ekaṃ <pageBreak edition="Myanmar" number="1.0196" /> samayaṃ bhagavā rājagahe viharati isigilipasse kāḷasilāyaṃ mahatā bhikkhusaṅghena saddhiṃ pañcamattehi bhikkhusatehi sabbeheva arahantehi. Tesaṃ sudaṃ āyasmā mahāmoggallāno cetasā cittaṃ <alternatives line="131" extra="" separator="false"><alternative source-abbr="vri" source="vipassana research institut">samannesati</alternative><alternative source-abbr="syā." source="thai">samanvesati</alternative><alternative source-abbr="aṭṭha." source="aṭṭha.">samanvesati</alternative></alternatives>  vippamuttaṃ nirupadhiṃ. Atha kho āyasmato vaṅgīsassa etadahosi – ‘‘ayaṃ kho bhagavā rājagahe viharati isigilipasse kāḷasilāyaṃ mahatā bhikkhusaṅghena saddhiṃ pañcamattehi bhikkhusatehi sabbeheva arahantehi. Tesaṃ sudaṃ āyasmā mahāmoggallāno cetasā cittaṃ samannesati vippamuttaṃ nirupadhiṃ. Yaṃnūnāhaṃ āyasmantaṃ mahāmoggallānaṃ bhagavato sammukhā sāruppāhi gāthāhi abhitthaveyya’’nti.</paragraph>
    <paragraph line="121">Atha <pageBreak edition="Pali Text Society" number="1.0195" /> kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ, bhagavā, paṭibhāti maṃ, sugatā’’ti. ‘‘Paṭibhātu taṃ, vaṅgīsā’’ti bhagavā avoca. Atha kho āyasmā vaṅgīso āyasmantaṃ mahāmoggallānaṃ bhagavato sammukhā sāruppāhi gāthāhi abhitthavi –</paragraph>
    <gatha1 line="122">‘‘Nagassa passe āsīnaṃ, muniṃ dukkhassa pāraguṃ;</gatha1>
    <gathalast line="123">Sāvakā payirupāsanti, tevijjā maccuhāyino.</gathalast>
    <gatha1 line="124">‘‘Te <pageBreak edition="Thai" number="1.0287" /> cetasā <alternatives line="141" extra="" separator="false"><alternative source-abbr="vri" source="vipassana research institut">anupariyeti</alternative><alternative source-abbr="sī." source="sri lanka">anupariyesati</alternative><alternative source-abbr="syā." source="thai">anupariyesati</alternative><alternative source-abbr="kaṃ." source="kaṃ.">anupariyesati</alternative></alternatives> , moggallāno mahiddhiko;</gatha1>
    <gathalast line="125">Cittaṃ nesaṃ <alternatives line="152" extra="" separator="false"><alternative source-abbr="vri" source="vipassana research institut">samannesaṃ</alternative><alternative source-abbr="syā." source="thai">samanvesaṃ</alternative><alternative source-abbr="aṭṭha." source="aṭṭha.">samanvesaṃ</alternative></alternatives> , vippamuttaṃ nirūpadhiṃ.</gathalast>
    <gatha1 line="126">‘‘Evaṃ <pageBreak edition="Vipassana Research Institut" number="1.0226" /> sabbaṅgasampannaṃ, muniṃ dukkhassa pāraguṃ;</gatha1>
    <gathalast line="127">Anekākārasampannaṃ, payirupāsanti gotama’’nti.</gathalast>
    <subhead line="128">11. Gaggarāsuttaṃ</subhead>
    <paragraph line="129" number="219"> Ekaṃ samayaṃ bhagavā campāyaṃ viharati gaggarāya pokkharaṇiyā tīre mahatā bhikkhusaṅghena saddhiṃ pañcamattehi bhikkhusatehi sattahi ca upāsakasatehi sattahi ca upāsikāsatehi anekehi ca devatāsahassehi. Tyāssudaṃ bhagavā <alternatives line="162" extra="" separator="false"><alternative source-abbr="vri" source="vipassana research institut">atirocati</alternative><alternative source-abbr="ka." source="cambodian">ativirocati</alternative></alternatives>  vaṇṇena ceva yasasā ca. Atha kho āyasmato vaṅgīsassa etadahosi – ‘‘ayaṃ kho <pageBreak edition="Myanmar" number="1.0197" /> bhagavā campāyaṃ viharati gaggarāya pokkharaṇiyā tīre mahatā bhikkhusaṅghena saddhiṃ pañcamattehi bhikkhusatehi sattahi ca upāsakasatehi sattahi ca upāsikāsatehi anekehi ca devatāsahassehi. Tyāssudaṃ bhagavā atirocati vaṇṇena ceva yasasā ca. Yaṃnūnāhaṃ bhagavantaṃ sammukhā sāruppāya gāthāya abhitthaveyya’’nti.</paragraph>
    <paragraph line="130">Atha kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘paṭibhāti maṃ, bhagavā, paṭibhāti maṃ, sugatā’’ti. ‘‘Paṭibhātu taṃ, vaṅgīsā’’ti bhagavā avoca. Atha kho āyasmā vaṅgīso bhagavantaṃ sammukhā sāruppāya gāthāya abhitthavi –</paragraph>
    <gatha1 line="131">‘‘Cando <pageBreak edition="Thai" number="1.0288" /><pageBreak edition="Pali Text Society" number="1.0196" /> yathā vigatavalāhake nabhe,</gatha1>
    <gatha2 line="132">Virocati vigatamalova bhāṇumā;</gatha2>
    <gatha3 line="133">Evampi aṅgīrasa tvaṃ mahāmuni,</gatha3>
    <gathalast line="134">Atirocasi yasasā sabbaloka’’nti.</gathalast>
    <subhead line="135">12. Vaṅgīsasuttaṃ</subhead>
    <paragraph line="136" number="220"> Ekaṃ samayaṃ āyasmā vaṅgīso sāvatthiyaṃ viharati jetavane anāthapiṇḍikassa ārāme <pageBreak edition="Vipassana Research Institut" number="1.0227" />. Tena kho pana samayena āyasmā vaṅgīso aciraarahattappatto hutvā <note>hoti (sī. syā. kaṃ.)</note> vimuttisukhaṃ <alternatives line="181" extra="" separator="false"><alternative source-abbr="vri" source="vipassana research institut">paṭisaṃvedī</alternative><alternative source-abbr="sī." source="sri lanka">vimuttisukhapaṭisaṃvedī</alternative><alternative source-abbr="pī." source="pali text society">vimuttisukhapaṭisaṃvedī</alternative></alternatives>  tāyaṃ velāyaṃ imā gāthāyo abhāsi –</paragraph>
    <gatha1 line="137">‘‘Kāveyyamattā vicarimha pubbe, gāmā gāmaṃ purā puraṃ;</gatha1>
    <gathalast line="138">Athaddasāma sambuddhaṃ, saddhā no upapajjatha.</gathalast>
    <gatha1 line="139">‘‘So me dhammamadesesi, <alternatives line="191" extra="" separator="false"><alternative source-abbr="vri" source="vipassana research institut">khandhāyatanadhātuyo</alternative><alternative source-abbr="syā." source="thai">khandhe āyatanāni dhātuyo</alternative><alternative source-abbr="kaṃ." source="kaṃ.">khandhe āyatanāni dhātuyo</alternative><alternative source-abbr="pī." source="pali text society">khandhe āyatanāni dhātuyo</alternative><alternative source-abbr="ka." source="cambodian">khandhe āyatanāni dhātuyo</alternative></alternatives> ;</gatha1>
    <gathalast line="140">Tassāhaṃ dhammaṃ sutvāna, pabbajiṃ anagāriyaṃ.</gathalast>
    <gatha1 line="141">‘‘Bahunnaṃ vata atthāya, bodhiṃ ajjhagamā muni;</gatha1>
    <gathalast line="142">Bhikkhūnaṃ bhikkhunīnañca, ye niyāmagataddasā.</gathalast>
    <gatha1 line="143">‘‘Svāgataṃ <pageBreak edition="Myanmar" number="1.0198" /> vata me āsi, mama buddhassa santike;</gatha1>
    <gathalast line="144">Tisso vijjā anuppattā, kataṃ buddhassa sāsanaṃ.</gathalast>
    <gatha1 line="145">‘‘Pubbenivāsaṃ jānāmi, dibbacakkhuṃ visodhitaṃ;</gatha1>
    <gathalast line="146">Tevijjo iddhipattomhi, cetopariyāyakovido’’ti.</gathalast>
    <centered line="147">Vaṅgīsasaṃyuttaṃ samattaṃ.</centered>
    <paragraph line="148">Tassuddānaṃ –</paragraph>
    <gatha1 line="149">Nikkhantaṃ <pageBreak edition="Thai" number="1.0289" /> arati ceva, pesalā atimaññanā;</gatha1>
    <gatha2 line="150">Ānandena subhāsitā, sāriputtapavāraṇā;</gatha2>
    <gatha3 line="151">Parosahassaṃ koṇḍañño, moggallānena gaggarā;</gatha3>
    <gathalast line="152">Vaṅgīsena dvādasāti.</gathalast>
  </content>
</document>