<?xml version="1.0"?>
<document>
<metadata>
<normativeSource>http://tipitaka.org/romn/cscd/s0301m.mul9.xml</normativeSource>
<archivePath>roman/tipitaka (mula)/suttapitaka/samyuttanikaya/sagathavaggapali/10. yakkhasamyuttam.xml</archivePath>
<titlePath>10. Yakkhasaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">10. Yakkhasaṃyuttaṃ</chapter>
<subhead line="2">1. Indakasuttaṃ</subhead>
<paragraph line="3" number="235"> Evaṃ <pageBreak edition="T" number="1.0303" /><pageBreak edition="V" number="1.0238" /><pageBreak edition="M" number="1.0208" /> me sutaṃ – ekaṃ <pageBreak edition="P" number="1.0206" /> samayaṃ bhagavā rājagahe viharati indakūṭe pabbate, indakassa yakkhassa bhavane. Atha kho indako yakkho yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi –</paragraph>
<gatha1 line="4">‘‘Rūpaṃ na jīvanti vadanti buddhā, kathaṃ nvayaṃ vindatimaṃ sarīraṃ;</gatha1>
<gathalast line="5">Kutassa aṭṭhīyakapiṇḍameti, kathaṃ nvayaṃ sajjati gabbharasmi’’nti.</gathalast>
<gatha1 line="6">‘‘Paṭhamaṃ kalalaṃ hoti, kalalā hoti abbudaṃ;</gatha1>
<gatha2 line="7">Abbudā jāyate pesi, pesi nibbattatī ghano;</gatha2>
<gathalast line="8">Ghanā pasākhā jāyanti, kesā lomā nakhāpi ca.</gathalast>
<gatha1 line="9">‘‘Yañcassa bhuñjatī mātā, annaṃ pānañca bhojanaṃ;</gatha1>
<gathalast line="10">Tena so tattha yāpeti, mātukucchigato naro’’ti.</gathalast>
<subhead line="11">2. Sakkanāmasuttaṃ</subhead>
<paragraph line="12" number="236"> Ekaṃ samayaṃ bhagavā rājagahe viharati gijjhakūṭe pabbate. Atha kho sakkanāmako yakkho yena bhagavā tenupasaṅkami; upasaṅkamitvā <pageBreak edition="T" number="1.0304" /> bhagavantaṃ gāthāya ajjhabhāsi –</paragraph>
<gatha1 line="13">‘‘Sabbaganthappahīnassa <pageBreak edition="V" number="1.0239" />, vippamuttassa te sato;</gatha1>
<gathalast line="14">Samaṇassa na taṃ sādhu, <alternatives line="3" extra="null" separator="false"><alternative source-abbr="vri" source="vipassana research institut">yadaññamanusāsasī’’ti</alternative><alternative source-abbr="sī." source="sri lanka">yadaññamanusāsatī’’ti</alternative><alternative source-abbr="syā." source="thai">yadaññamanusāsatī’’ti</alternative><alternative source-abbr="kaṃ." source="kaṃ.">yadaññamanusāsatī’’ti</alternative><alternative source-abbr="pī." source="pali text society">yadaññamanusāsatī’’ti</alternative></alternatives> .</gathalast>
<gatha1 line="15">‘‘Yena kenaci vaṇṇena, saṃvāso sakka jāyati;</gatha1>
<gathalast line="16">Na taṃ arahati sappañño, manasā anukampituṃ.</gathalast>
<gatha1 line="17">‘‘Manasā ce pasannena, yadaññamanusāsati;</gatha1>
<gathalast line="18">Na tena hoti saṃyutto, <alternatives line="11" extra="null" separator="false"><alternative source-abbr="vri" source="vipassana research institut">yānukampā</alternative><alternative source-abbr="sī." source="sri lanka">sānukampā</alternative><alternative source-abbr="pī." source="pali text society">sānukampā</alternative></alternatives>  anuddayā’’ti.</gathalast>
<subhead line="19">3. Sūcilomasuttaṃ</subhead>
<paragraph line="20" number="237"> Ekaṃ <pageBreak edition="P" number="1.0207" /> samayaṃ bhagavā gayāyaṃ viharati ṭaṅkitamañce sūcilomassa yakkhassa bhavane. Tena kho pana samayena kharo ca yakkho sūcilomo <pageBreak edition="M" number="1.0209" /> ca yakkho bhagavato avidūre atikkamanti. Atha kho kharo yakkho sūcilomaṃ yakkhaṃ etadavoca – ‘‘eso samaṇo’’ti! ‘‘Neso samaṇo, samaṇako eso’’. ‘‘Yāva jānāmi yadi vā so samaṇo yadi vā pana so samaṇako’’ti.</paragraph>
<paragraph line="21">Atha kho sūcilomo yakkho yena bhagavā tenupasaṅkami; upasaṅkamitvā bhagavato kāyaṃ upanāmesi. Atha kho bhagavā kāyaṃ apanāmesi. Atha kho sūcilomo yakkho bhagavantaṃ etadavoca – ‘‘bhāyasi maṃ samaṇā’’ti? ‘‘Na khvāhaṃ taṃ, āvuso, bhāyāmi; api ca te samphasso pāpako’’ti. ‘‘Pañhaṃ taṃ, samaṇa pucchissāmi. Sace me na byākarissasi, cittaṃ vā te khipissāmi, hadayaṃ vā te phālessāmi, pādesu <pageBreak edition="T" number="1.0305" /> vā gahetvā <alternatives line="19" extra="null" separator="false"><alternative source-abbr="vri" source="vipassana research institut">pāragaṅgāya</alternative><alternative source-abbr="ka." source="cambodian">pāraṃ gaṅgāya</alternative></alternatives>  khipissāmī’’ti. ‘‘Na khvāhaṃ taṃ, āvuso, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo me cittaṃ vā khipeyya hadayaṃ vā phāleyya pādesu vā gahetvā pāragaṅgāya khipeyya; api ca tvaṃ, āvuso, puccha yadā kaṅkhasī’’ti. Atha kho sūcilomo yakkho bhagavantaṃ gāthāya ajjhabhāsi – ( ) <note>(atha kho sūcilomo yakkho bhagavantaṃ gāthāya ajjhabhāsi.) (sī.)</note></paragraph>
<gatha1 line="22">‘‘Rāgo <pageBreak edition="V" number="1.0240" /> ca doso ca kutonidānā,</gatha1>
<gatha2 line="23">Aratī ratī lomahaṃso kutojā;</gatha2>
<gatha3 line="24">Kuto samuṭṭhāya manovitakkā,</gatha3>
<gathalast line="25">Kumārakā dhaṅkamivossajantī’’ti.</gathalast>
<gatha1 line="26">‘‘Rāgo ca doso ca itonidānā,</gatha1>
<gatha2 line="27">Aratī ratī lomahaṃso itojā;</gatha2>
<gatha3 line="28">Ito samuṭṭhāya manovitakkā,</gatha3>
<gathalast line="29">Kumārakā dhaṅkamivossajanti.</gathalast>
<gatha1 line="30">‘‘Snehajā attasambhūtā, nigrodhasseva khandhajā;</gatha1>
<gathalast line="31">Puthū visattā kāmesu, māluvāva <alternatives line="30" extra="null" separator="false"><alternative source-abbr="vri" source="vipassana research institut">vitatā</alternative><alternative source-abbr="syā." source="thai">vitthatā</alternative><alternative source-abbr="kaṃ." source="kaṃ.">vitthatā</alternative></alternatives>  vane.</gathalast>
<gatha1 line="32">‘‘Ye <pageBreak edition="M" number="1.0210" /><pageBreak edition="P" number="1.0208" /> naṃ pajānanti yatonidānaṃ,</gatha1>
<gatha2 line="33">Te naṃ vinodenti suṇohi yakkha;</gatha2>
<gatha3 line="34">Te duttaraṃ oghamimaṃ taranti,</gatha3>
<gathalast line="35">Atiṇṇapubbaṃ apunabbhavāyā’’ti.</gathalast>
<subhead line="36">4. Maṇibhaddasuttaṃ</subhead>
<paragraph line="37" number="238"> Ekaṃ <pageBreak edition="T" number="1.0306" /> samayaṃ bhagavā magadhesu viharati maṇimālike cetiye maṇibhaddassa yakkhassa bhavane. Atha kho maṇibhaddo yakkho yena bhagavā tenupasaṅkami; upasaṅkamitvā bhagavato santike imaṃ gāthaṃ abhāsi –</paragraph>
<gatha1 line="38">‘‘Satīmato <pageBreak edition="V" number="1.0241" /> sadā bhaddaṃ, satimā sukhamedhati;</gatha1>
<gathalast line="39">Satīmato suve seyyo, verā ca parimuccatī’’ti.</gathalast>
<gatha1 line="40">‘‘Satīmato sadā bhaddaṃ, satimā sukhamedhati;</gatha1>
<gathalast line="41">Satīmato suve seyyo, verā na parimuccati.</gathalast>
<gatha1 line="42">‘‘Yassa sabbamahorattaṃ <note>rattiṃ (syā. kaṃ. ka.)</note>, ahiṃsāya rato mano;</gatha1>
<gathalast line="43">Mettaṃ so sabbabhūtesu, veraṃ tassa na kenacī’’ti.</gathalast>
<subhead line="44">5. Sānusuttaṃ</subhead>
<paragraph line="45" number="239"> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarissā upāsikāya sānu nāma putto yakkhena gahito hoti. Atha kho sā upāsikā paridevamānā tāyaṃ velāyaṃ imā gāthāyo abhāsi –</paragraph>
<gatha1 line="46">‘‘Cātuddasiṃ <pageBreak edition="T" number="1.0307" /> pañcadasiṃ, yā ca pakkhassa aṭṭhamī;</gatha1>
<gathalast line="47">Pāṭihāriyapakkhañca, aṭṭhaṅgasusamāgataṃ.</gathalast>
<gatha1 line="48">‘‘Uposathaṃ upavasanti, brahmacariyaṃ caranti ye;</gatha1>
<gatha2 line="49">Na tehi yakkhā kīḷanti, iti me arahataṃ sutaṃ;</gatha2>
<gathalast line="50">Sā dāni ajja passāmi, yakkhā kīḷanti sānunā’’ti.</gathalast>
<gatha1 line="51">‘‘Cātuddasiṃ <pageBreak edition="M" number="1.0211" /> pañcadasiṃ, yā ca pakkhassa aṭṭhamī;</gatha1>
<gatha2 line="52">Pāṭihāriyapakkhañca, aṭṭhaṅgasusamāgataṃ;</gatha2>
<gathalast line="53">Uposathaṃ <pageBreak edition="P" number="1.0209" /> upavasanti, brahmacariyaṃ caranti ye.</gathalast>
<gatha1 line="54">‘‘Na tehi yakkhā kīḷanti, sāhu te arahataṃ sutaṃ;</gatha1>
<gatha2 line="55">Sānuṃ pabuddhaṃ vajjāsi, yakkhānaṃ vacanaṃ idaṃ;</gatha2>
<gathalast line="56">Mākāsi pāpakaṃ kammaṃ, āvi vā yadi vā raho.</gathalast>
<gatha1 line="57">‘‘Sace <pageBreak edition="V" number="1.0242" /> ca <note>saceva (syā. kaṃ. pī. ka.), yañceva (sī.)</note> pāpakaṃ kammaṃ, karissasi karosi vā;</gatha1>
<gathalast line="58">Na te dukkhā pamutyatthi, uppaccāpi palāyato’’ti.</gathalast>
<gatha1 line="59">‘‘Mataṃ vā amma rodanti, yo vā jīvaṃ na dissati;</gatha1>
<gathalast line="60">Jīvantaṃ amma passantī, kasmā maṃ amma rodasī’’ti.</gathalast>
<gatha1 line="61">‘‘Mataṃ vā putta rodanti, yo vā jīvaṃ na dissati;</gatha1>
<gatha2 line="62">Yo ca kāme cajitvāna, punarāgacchate idha;</gatha2>
<gathalast line="63">Taṃ vāpi putta rodanti, puna jīvaṃ mato hi so.</gathalast>
<gatha1 line="64">‘‘Kukkuḷā ubbhato tāta, <alternatives line="53" extra="null" separator="false"><alternative source-abbr="vri" source="vipassana research institut">kukkuḷaṃ</alternative><alternative source-abbr="sī." source="sri lanka">kukkuḷe</alternative></alternatives>  patitumicchasi;</gatha1>
<gathalast line="65">Narakā ubbhato tāta, narakaṃ patitumicchasi.</gathalast>
<gatha1 line="66">‘‘Abhidhāvatha <pageBreak edition="T" number="1.0308" /> bhaddante, kassa ujjhāpayāmase;</gatha1>
<gathalast line="67">Ādittā <alternatives line="61" extra="null" separator="true"><alternative source-abbr="vri" source="vipassana research institut">nīhataṃ</alternative><alternative source-abbr="syā." source="thai">nibbhataṃ</alternative><alternative source-abbr="kaṃ." source="kaṃ.">nibbhataṃ</alternative><alternative source-abbr="ka." source="cambodian">nibbhataṃ</alternative><alternative source-abbr="pī." source="pali text society">nibhataṃ</alternative><alternative source-abbr="ka." source="cambodian">nibhataṃ</alternative></alternatives>  bhaṇḍaṃ, puna ḍayhitumicchasī’’ti.</gathalast>
<subhead line="68">6. Piyaṅkarasuttaṃ</subhead>
<paragraph line="69" number="240"> Ekaṃ samayaṃ āyasmā anuruddho sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā anuruddho rattiyā paccūsasamayaṃ paccuṭṭhāya dhammapadāni bhāsati. Atha kho piyaṅkaramātā yakkhinī puttakaṃ evaṃ tosesi –</paragraph>
<gatha1 line="70">‘‘Mā saddaṃ kari piyaṅkara, bhikkhu dhammapadāni bhāsati;</gatha1>
<gathalast line="71"><alternatives line="70" extra="null" separator="false"><alternative source-abbr="vri" source="vipassana research institut">Api</alternative><alternative source-abbr="sī." source="sri lanka">api</alternative></alternatives>  ca dhammapadaṃ vijāniya, paṭipajjema hitāya no siyā.</gathalast>
<gatha1 line="72">‘‘Pāṇesu ca saṃyamāmase, sampajānamusā na bhaṇāmase;</gatha1>
<gathalast line="73">Sikkhema <alternatives line="78" extra="null" separator="false"><alternative source-abbr="vri" source="vipassana research institut">susīlyamattano</alternative><alternative source-abbr="sī." source="sri lanka">susīlamattano</alternative><alternative source-abbr="ka." source="cambodian">susīlamattano</alternative></alternatives> , api muccema pisācayoniyā’’ti.</gathalast>
<subhead line="74">7. Punabbasusuttaṃ</subhead>
<paragraph line="75" number="241"> Ekaṃ <pageBreak edition="V" number="1.0243" /><pageBreak edition="M" number="1.0212" /> samayaṃ bhagavā sāvatthiyaṃ viharati jetavane anāthapiṇḍikassa ārāme. Tena <pageBreak edition="P" number="1.0210" /> kho pana samayena bhagavā bhikkhū nibbānapaṭisaṃyuttāya dhammiyā kathāya sandasseti samādapeti samuttejeti sampahaṃseti. Te ca bhikkhū aṭṭhiṃ katvā manasi katvā sabbacetasā <pageBreak edition="T" number="1.0309" /> samannāharitvā ohitasotā dhammaṃ suṇanti. Atha kho punabbasumātā yakkhinī puttake evaṃ tosesi –</paragraph>
<gatha1 line="76">‘‘Tuṇhī uttarike hohi, tuṇhī hohi punabbasu;</gatha1>
<gathalast line="77">Yāvāhaṃ buddhaseṭṭhassa, dhammaṃ sossāmi satthuno.</gathalast>
<gatha1 line="78">‘‘Nibbānaṃ bhagavā āha, sabbaganthappamocanaṃ;</gatha1>
<gathalast line="79">Ativelā ca me hoti, asmiṃ dhamme piyāyanā.</gathalast>
<gatha1 line="80">‘‘Piyo loke sako putto, piyo loke sako pati;</gatha1>
<gathalast line="81">Tato piyatarā mayhaṃ, assa dhammassa magganā.</gathalast>
<gatha1 line="82">‘‘Na hi putto pati vāpi, piyo dukkhā pamocaye;</gatha1>
<gathalast line="83">Yathā saddhammassavanaṃ, dukkhā moceti pāṇinaṃ.</gathalast>
<gatha1 line="84">‘‘Loke dukkhaparetasmiṃ, jarāmaraṇasaṃyute;</gatha1>
<gatha2 line="85">Jarāmaraṇamokkhāya, yaṃ dhammaṃ abhisambudhaṃ;</gatha2>
<gathalast line="86">Taṃ dhammaṃ sotumicchāmi, tuṇhī hohi punabbasū’’ti.</gathalast>
<gatha1 line="87">‘‘Ammā na byāharissāmi, tuṇhībhūtāyamuttarā;</gatha1>
<gatha2 line="88">Dhammameva nisāmehi, saddhammassavanaṃ sukhaṃ;</gatha2>
<gathalast line="89">Saddhammassa anaññāya, ammā dukkhaṃ carāmase.</gathalast>
<gatha1 line="90">‘‘Esa <pageBreak edition="V" number="1.0244" /> devamanussānaṃ, sammūḷhānaṃ pabhaṅkaro;</gatha1>
<gathalast line="91">Buddho antimasārīro, dhammaṃ deseti cakkhumā’’ti.</gathalast>
<gatha1 line="92">‘‘Sādhu kho paṇḍito nāma, putto jāto uresayo;</gatha1>
<gathalast line="93">Putto me buddhaseṭṭhassa, dhammaṃ suddhaṃ piyāyati.</gathalast>
<gatha1 line="94">‘‘Punabbasu <pageBreak edition="T" number="1.0310" /> sukhī hohi, ajjāhamhi samuggatā;</gatha1>
<gathalast line="95">Diṭṭhāni ariyasaccāni, uttarāpi suṇātu me’’ti.</gathalast>
<subhead line="96">8. Sudattasuttaṃ</subhead>
<paragraph line="97" number="242"> Ekaṃ <pageBreak edition="M" number="1.0213" /> samayaṃ bhagavā rājagahe viharati sītavane. Tena kho pana samayena anāthapiṇḍiko gahapati rājagahaṃ anuppatto hoti kenacideva karaṇīyena. Assosi kho anāthapiṇḍiko gahapati – ‘‘buddho kira loke uppanno’’ti. Tāvadeva ca pana bhagavantaṃ dassanāya upasaṅkamitukāmo hoti. Athassa <pageBreak edition="P" number="1.0211" /> anāthapiṇḍikassa gahapatissa etadahosi – ‘‘akālo kho ajja bhagavantaṃ dassanāya upasaṅkamituṃ. Sve dānāhaṃ kālena bhagavantaṃ dassanāya gamissāmī’’ti buddhagatāya satiyā nipajji. Rattiyā sudaṃ tikkhattuṃ vuṭṭhāsi pabhātanti maññamāno. Atha kho anāthapiṇḍiko gahapati yena <alternatives line="86" extra="null" separator="false"><alternative source-abbr="vri" source="vipassana research institut">sivathikadvāraṃ</alternative><alternative source-abbr="sī." source="sri lanka">sīvathikadvāraṃ</alternative><alternative source-abbr="syā." source="thai">sīvathikadvāraṃ</alternative><alternative source-abbr="kaṃ." source="kaṃ.">sīvathikadvāraṃ</alternative><alternative source-abbr="pī." source="pali text society">sīvathikadvāraṃ</alternative></alternatives>  tenupasaṅkami. Amanussā dvāraṃ vivariṃsu. Atha kho anāthapiṇḍikassa gahapatissa nagaramhā nikkhamantassa āloko antaradhāyi, andhakāro pāturahosi, bhayaṃ chambhitattaṃ lomahaṃso udapādi, tatova puna nivattitukāmo ahosi. Atha kho <alternatives line="94" extra="null" separator="false"><alternative source-abbr="vri" source="vipassana research institut">sivako</alternative><alternative source-abbr="sī." source="sri lanka">sīvako</alternative><alternative source-abbr="pī." source="pali text society">sīvako</alternative></alternatives>  yakkho antarahito saddamanussāvesi –</paragraph>
<gatha1 line="98">‘‘Sataṃ hatthī sataṃ assā, sataṃ assatarīrathā;</gatha1>
<gatha2 line="99">Sataṃ kaññāsahassāni, āmukkamaṇikuṇḍalā;</gatha2>
<gathalast line="100">Ekassa padavītihārassa, kalaṃ nāgghanti soḷasiṃ.</gathalast>
<gatha1 line="101">‘‘Abhikkama <pageBreak edition="T" number="1.0311" /> gahapati, abhikkama gahapati;</gatha1>
<gathalast line="102">Abhikkamanaṃ te seyyo, no paṭikkamana’’nti.</gathalast>
<paragraph line="103">Atha <pageBreak edition="V" number="1.0245" /> kho anāthapiṇḍikassa gahapatissa andhakāro antaradhāyi, āloko pāturahosi, yaṃ ahosi bhayaṃ chambhitattaṃ lomahaṃso, so paṭippassambhi. Dutiyampi kho anāthapiṇḍikassa gahapatissa āloko antaradhāyi, andhakāro pāturahosi, bhayaṃ chambhitattaṃ lomahaṃso udapādi, tatova puna nivattitukāmo ahosi. Dutiyampi kho sivako yakkho antarahito saddamanussāvesi –</paragraph>
<gatha1 line="104">‘‘Sataṃ <pageBreak edition="M" number="1.0214" /> hatthī sataṃ assā…pe…</gatha1>
<gathalast line="105">Kalaṃ nāgghanti soḷasiṃ.</gathalast>
<gatha1 line="106">‘‘Abhikkama gahapati, abhikkama gahapati;</gatha1>
<gathalast line="107">Abhikkamanaṃ te seyyo, no paṭikkamana’’nti.</gathalast>
<paragraph line="108">Atha <pageBreak edition="T" number="1.0312" /> kho anāthapiṇḍikassa gahapatissa andhakāro antaradhāyi <pageBreak edition="P" number="1.0212" />, āloko pāturahosi, yaṃ ahosi bhayaṃ chambhitattaṃ lomahaṃso, so paṭippassambhi. Tatiyampi kho anāthapiṇḍikassa gahapatissa āloko antaradhāyi, andhakāro pāturahosi, bhayaṃ chambhitattaṃ lomahaṃso udapādi, tatova puna nivattitukāmo ahosi. Tatiyampi kho sivako yakkho antarahito saddamanussāvesi –</paragraph>
<gatha1 line="109">‘‘Sataṃ hatthī sataṃ assā…pe…</gatha1>
<gathalast line="110">Kalaṃ nāgghanti soḷasiṃ.</gathalast>
<gatha1 line="111">‘‘Abhikkama gahapati, abhikkama gahapati;</gatha1>
<gathalast line="112">Abhikkamanaṃ te seyyo, no paṭikkamana’’nti.</gathalast>
<paragraph line="113">Atha kho anāthapiṇḍikassa gahapatissa andhakāro antaradhāyi, āloko pāturahosi, yaṃ <pageBreak edition="V" number="1.0246" /> ahosi bhayaṃ chambhitattaṃ lomahaṃso, so paṭippassambhi. Atha kho anāthapiṇḍiko gahapati yena sītavanaṃ yena bhagavā tenupasaṅkami.</paragraph>
<paragraph line="114">Tena kho pana samayena bhagavā rattiyā paccūsasamayaṃ paccuṭṭhāya abbhokāse caṅkamati. Addasā kho bhagavā anāthapiṇḍikaṃ gahapatiṃ dūratova āgacchantaṃ. Disvāna caṅkamā orohitvā paññatte āsane nisīdi. Nisajja kho bhagavā anāthapiṇḍikaṃ gahapatiṃ etadavoca – ‘‘ehi sudattā’’ti. Atha kho anāthapiṇḍiko gahapati, nāmena maṃ bhagavā ālapatīti, haṭṭho udaggo tattheva bhagavato pādesu sirasā nipatitvā bhagavantaṃ etadavoca – ‘‘kacci, bhante, bhagavā sukhamasayitthā’’ti?</paragraph>
<gatha1 line="115">‘‘Sabbadā ve sukhaṃ seti, brāhmaṇo parinibbuto;</gatha1>
<gathalast line="116">Yo na limpati kāmesu, sītibhūto nirūpadhi.</gathalast>
<gatha1 line="117">‘‘Sabbā āsattiyo chetvā, vineyya hadaye daraṃ;</gatha1>
<gathalast line="118">Upasanto sukhaṃ seti, santiṃ pappuyya <alternatives line="102" extra="null" separator="false"><alternative source-abbr="vri" source="vipassana research institut">cetasā’’ti</alternative><alternative source-abbr="sī." source="sri lanka">cetaso’’ti</alternative></alternatives> .</gathalast>
<subhead line="119">9. Paṭhamasukkāsuttaṃ</subhead>
<paragraph line="120" number="243"> Ekaṃ <pageBreak edition="M" number="1.0215" /> samayaṃ bhagavā rājagahe viharati veḷuvane kalandakanivāpe. Tena kho pana samayena sukkā bhikkhunī mahatiyā parisāya parivutā dhammaṃ deseti. Atha kho sukkāya bhikkhuniyā abhippasanno yakkho rājagahe rathikāya <pageBreak edition="T" number="1.0313" /> rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imā gāthāyo abhāsi –</paragraph>
<gatha1 line="121">‘‘Kiṃ me katā rājagahe manussā, madhupītāva seyare;</gatha1>
<gathalast line="122">Ye sukkaṃ na payirupāsanti, desentiṃ amataṃ padaṃ.</gathalast>
<gatha1 line="123">‘‘Tañca pana appaṭivānīyaṃ, asecanakamojavaṃ;</gatha1>
<gathalast line="124">Pivanti maññe sappaññā, valāhakamiva panthagū’’ti <note>valāhakamivaddhagūti (sī.)</note>.</gathalast>
<subhead line="125">10. Dutiyasukkāsuttaṃ</subhead>
<paragraph line="126" number="244"> Ekaṃ <pageBreak edition="V" number="1.0247" /> samayaṃ bhagavā rājagahe viharati veḷuvane kalandakanivāpe. Tena <pageBreak edition="P" number="1.0213" /> kho pana samayena aññataro upāsako sukkāya bhikkhuniyā bhojanaṃ adāsi. Atha kho sukkāya bhikkhuniyā abhippasanno yakkho rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi –</paragraph>
<gatha1 line="127">‘‘Puññaṃ vata pasavi bahuṃ, sappañño vatāyaṃ upāsako;</gatha1>
<gathalast line="128">Yo sukkāya adāsi bhojanaṃ, sabbaganthehi <alternatives line="117" extra="null" separator="false"><alternative source-abbr="vri" source="vipassana research institut">vippamuttiyā’’ti</alternative><alternative source-abbr="syā." source="thai">vippamuttāyā’’ti</alternative><alternative source-abbr="kaṃ." source="kaṃ.">vippamuttāyā’’ti</alternative></alternatives> .</gathalast>
<subhead line="129">11. Cīrāsuttaṃ</subhead>
<paragraph line="130" number="245"> Evaṃ me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena aññataro upāsako <alternatives line="125" extra="null" separator="false"><alternative source-abbr="vri" source="vipassana research institut">cīrāya</alternative><alternative source-abbr="ka." source="cambodian">cirāya</alternative></alternatives>  bhikkhuniyā cīvaraṃ adāsi. Atha <pageBreak edition="T" number="1.0314" /> kho cīrāya bhikkhuniyā abhippasanno yakkho rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi –</paragraph>
<gatha1 line="131">‘‘Puññaṃ <pageBreak edition="M" number="1.0216" /> vata pasavi bahuṃ, sappañño vatāyaṃ upāsako;</gatha1>
<gathalast line="132">Yo cīrāya adāsi cīvaraṃ, sabbayogehi <alternatives line="133" extra="null" separator="false"><alternative source-abbr="vri" source="vipassana research institut">vippamuttiyā’’ti</alternative><alternative source-abbr="syā." source="thai">vippamuttāyā’’ti</alternative><alternative source-abbr="kaṃ." source="kaṃ.">vippamuttāyā’’ti</alternative></alternatives> .</gathalast>
<subhead line="133">12. Āḷavakasuttaṃ</subhead>
<paragraph line="134" number="246"> Evaṃ me sutaṃ – ekaṃ samayaṃ bhagavā āḷaviyaṃ viharati āḷavakassa yakkhassa bhavane. Atha kho āḷavako yakkho yena bhagavā tenupasaṅkami; upasaṅkamitvā bhagavantaṃ etadavoca – ‘‘nikkhama, samaṇā’’ti. ‘‘Sādhāvuso’’ti bhagavā nikkhami. ‘‘Pavisa, samaṇā’’ti. ‘‘Sādhāvuso’’ti bhagavā pāvisi. Dutiyampi kho āḷavako yakkho bhagavantaṃ etadavoca – ‘‘nikkhama, samaṇā’’ti. ‘‘Sādhāvuso’’ti bhagavā nikkhami. ‘‘Pavisa, samaṇā’’ti. ‘‘Sādhāvuso’’ti bhagavā pāvisi. Tatiyampi <pageBreak edition="P" number="1.0214" /> kho āḷavako yakkho bhagavantaṃ etadavoca <pageBreak edition="V" number="1.0248" /> – ‘‘nikkhama, samaṇā’’ti. ‘‘Sādhāvuso’’ti bhagavā nikkhami. ‘‘Pavisa, samaṇā’’ti. ‘‘Sādhāvuso’’ti bhagavā pāvisi. Catutthampi kho āḷavako yakkho bhagavantaṃ etadavoca – ‘‘nikkhama, samaṇā’’ti. ‘‘Na khvāhaṃ taṃ, āvuso, nikkhamissāmi. Yaṃ te karaṇīyaṃ taṃ karohī’’ti. ‘‘Pañhaṃ taṃ, samaṇa, pucchissāmi. Sace me na byākarissasi, cittaṃ vā te khipissāmi, hadayaṃ vā te phālessāmi, pādesu vā gahetvā pāragaṅgāya khipissāmī’’ti. ‘‘Na khvāhaṃ taṃ, āvuso, passāmi sadevake loke samārake <pageBreak edition="T" number="1.0315" /> sabrahmake sassamaṇabrāhmaṇiyā pajāya sadevamanussāya, ye me cittaṃ vā khipeyya hadayaṃ vā phāleyya, pādesu vā gahetvā pāragaṅgāya khipeyya. Api ca tvaṃ, āvuso, puccha yadā kaṅkhasī’’ti <note>(atha kho āḷavako yakkho bhagavantaṃ gāthāya ajjhabhāsi.) (sī.)</note>.</paragraph>
<gatha1 line="135">‘‘Kiṃsūdha vittaṃ purisassa seṭṭhaṃ, kiṃsu suciṇṇaṃ sukhamāvahāti;</gatha1>
<gathalast line="136">Kiṃsu have sādutaraṃ rasānaṃ, kathaṃjīviṃ jīvitamāhu seṭṭha’’nti.</gathalast>
<gatha1 line="137">‘‘Saddhīdha vittaṃ purissa seṭṭhaṃ, dhammo suciṇṇo sukhamāvahāti;</gatha1>
<gathalast line="138">Saccaṃ have sādutaraṃ rasānaṃ, paññājīviṃ jīvitamāhu seṭṭha’’nti.</gathalast>
<gatha1 line="139">‘‘Kathaṃsu tarati oghaṃ, kathaṃsu tarati aṇṇavaṃ;</gatha1>
<gathalast line="140">Kathaṃsu dukkhamacceti, kathaṃsu parisujjhatī’’ti.</gathalast>
<gatha1 line="141">‘‘Saddhāya <pageBreak edition="M" number="1.0217" /> tarati oghaṃ, appamādena aṇṇavaṃ;</gatha1>
<gathalast line="142">Vīriyena dukkhamacceti, paññāya parisujjhatī’’ti.</gathalast>
<gatha1 line="143">‘‘Kathaṃsu labhate paññaṃ, kathaṃsu vindate dhanaṃ;</gatha1>
<gatha2 line="144">Kathaṃsu kittiṃ pappoti, kathaṃ mittāni ganthati;</gatha2>
<gathalast line="145">Asmā lokā paraṃ lokaṃ, kathaṃ pecca na socatī’’ti.</gathalast>
<gatha1 line="146">‘‘Saddahāno arahataṃ, dhammaṃ nibbānapattiyā;</gatha1>
<gathalast line="147"><alternatives line="144" extra="null" separator="false"><alternative source-abbr="vri" source="vipassana research institut">Sussūsaṃ</alternative><alternative source-abbr="sī." source="sri lanka">sussūsā</alternative><alternative source-abbr="pī." source="pali text society">sussūsā</alternative></alternatives> <pageBreak edition="T" number="1.0316" /> labhate paññaṃ, appamatto vicakkhaṇo.</gathalast>
<gatha1 line="148">‘‘Patirūpakārī <pageBreak edition="V" number="1.0249" /> dhuravā, uṭṭhātā vindate dhanaṃ;</gatha1>
<gatha2 line="149">Saccena <pageBreak edition="P" number="1.0215" /> kittiṃ pappoti, dadaṃ mittāni ganthati;</gatha2>
<gathalast line="150">Asmā lokā paraṃ lokaṃ, evaṃ pecca na socati.</gathalast>
<gatha1 line="151">‘‘Yassete caturo dhammā, saddhassa gharamesino;</gatha1>
<gathalast line="152">Saccaṃ dammo dhiti cāgo, sa ve pecca na socati.</gathalast>
<gatha1 line="153">‘‘Iṅgha aññepi pucchassu, puthū samaṇabrāhmaṇe;</gatha1>
<gathalast line="154">Yadi saccā dammā cāgā, khantyā bhiyyodha vijjatī’’ti.</gathalast>
<gatha1 line="155">‘‘Kathaṃ nu dāni puccheyyaṃ, puthū samaṇabrāhmaṇe;</gatha1>
<gathalast line="156"><alternatives line="152" extra="null" separator="true"><alternative source-abbr="vri" source="vipassana research institut">Yohaṃ</alternative><alternative source-abbr="sī." source="sri lanka">sohaṃ</alternative><alternative source-abbr="ka." source="cambodian">svāhaṃ</alternative></alternatives>  ajja pajānāmi, yo attho samparāyiko.</gathalast>
<gatha1 line="157">‘‘Atthāya vata me buddho, vāsāyāḷavimāgamā <note>māgato (pī. ka.)</note>;</gatha1>
<gathalast line="158"><alternatives line="168" extra="null" separator="false"><alternative source-abbr="vri" source="vipassana research institut">Yohaṃ</alternative><alternative source-abbr="sī." source="sri lanka">sohaṃ</alternative></alternatives>  ajja pajānāmi, yattha dinnaṃ mahapphalaṃ.</gathalast>
<gatha1 line="159">‘‘So ahaṃ vicarissāmi, gāmā gāmaṃ purā puraṃ;</gatha1>
<gathalast line="160">Namassamāno sambuddhaṃ, dhammassa ca sudhammata’’nti.</gathalast>
<centered line="161">Yakkhasaṃyuttaṃ samattaṃ.</centered>
<paragraph line="162">Tassuddānaṃ –</paragraph>
<gatha1 line="163">Indako sakka sūci ca, maṇibhaddo ca sānu ca;</gatha1>
<gathalast line="164">Piyaṅkara punabbasu sudatto ca, dve sukkā cīraāḷavīti dvādasa.</gathalast>
</body>
</document>