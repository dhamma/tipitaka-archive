<?xml version="1.0"?>
<document>
<metadata>
<normativeSource>http://tipitaka.org/romn/cscd/s0301m.mul5.xml</normativeSource>
<archivePath>roman/tipitaka (mula)/suttapitaka/samyuttanikaya/sagathavaggapali/6. brahmasamyuttam.xml</archivePath>
<title>6. Brahmasaṃyuttaṃ - Sagāthāvaggapāḷi - Saṃyuttanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">6. Brahmasaṃyuttaṃ</chapter>
<title line="2">1. Paṭhamavaggo</title>
<subhead line="3">1. Brahmāyācanasuttaṃ</subhead>
<paragraph line="4" number="172">Evaṃ <pageBreak edition="T" number="1.0200" /><pageBreak edition="V" number="1.0162" /><pageBreak edition="P" number="1.0136" /><pageBreak edition="M" number="1.0138" />me sutaṃ – ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho. Atha kho bhagavato rahogatassa paṭisallīnassa evaṃ cetaso parivitakko udapādi – ‘‘adhigato kho myāyaṃ dhammo gambhīro duddaso duranubodho santo paṇīto atakkāvacaro nipuṇo paṇḍitavedanīyo. Ālayarāmā kho panāyaṃ pajā ālayaratā ālayasammuditā. Ālayarāmāya kho pana pajāya ālayaratāya ālayasammuditāya duddasaṃ idaṃ ṭhānaṃ yadidaṃ idappaccayatāpaṭiccasamuppādo. Idampi kho ṭhānaṃ duddasaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṃ. Ahañceva kho pana dhammaṃ deseyyaṃ; pare ca me na ājāneyyuṃ; so mamassa kilamatho, sā mamassa vihesā’’ti. Apissu bhagavantaṃ imā anacchariyā gāthāyo paṭibhaṃsu pubbe assutapubbā –</paragraph>
<gatha1 line="5">‘‘Kicchena me adhigataṃ, halaṃ dāni pakāsituṃ;</gatha1>
<gathalast line="6">Rāgadosaparetehi, nāyaṃ dhammo susambudho.</gathalast>
<gatha1 line="7">‘‘Paṭisotagāmiṃ <pageBreak edition="T" number="1.0201" />nipuṇaṃ, gambhīraṃ duddasaṃ aṇuṃ;</gatha1>
<gathalast line="8">Rāgarattā na dakkhanti, tamokhandhena āvuṭā’’ti .</gathalast>
<paragraph line="9">Itiha <pageBreak edition="P" number="1.0137" />bhagavato paṭisañcikkhato appossukkatāya cittaṃ namati, no dhammadesanāya.</paragraph>
<paragraph line="10">Atha <pageBreak edition="V" number="1.0163" /> kho brahmuno sahampatissa bhagavato cetasā cetoparivitakkamaññāya etadahosi – ‘‘nassati vata bho loko, vinassati vata bho loko, yatra hi nāma tathāgatassa arahato sammāsambuddhassa appossukkatāya cittaṃ <alternatives line="11"><alternative lang="vri">namati</alternative><alternative lang="?">namissati</alternative></alternatives> , no dhammadesanāyā’’ti. Atha <pageBreak edition="M" number="1.0139" /> kho brahmā sahampati – seyyathāpi nāma balavā puriso <alternatives line="19"><alternative lang="vri">samiñjitaṃ</alternative><alternative lang="sī. syā. kaṃ. pī.">sammiñjitaṃ</alternative></alternatives> vā bāhaṃ pasāreyya, pasāritaṃ vā bāhaṃ samiñjeyya evameva – brahmaloke antarahito bhagavato purato pāturahosi. Atha kho brahmā sahampati ekaṃsaṃ uttarāsaṅgaṃ karitvā dakkhiṇajāṇumaṇḍalaṃ pathaviyaṃ nihantvā yena bhagavā tenañjaliṃ paṇāmetvā bhagavantaṃ etadavoca – ‘‘desetu, bhante, bhagavā dhammaṃ, desetu sugato dhammaṃ. Santi sattā apparajakkhajātikā, assavanatā dhammassa parihāyanti. Bhavissanti dhammassa aññātāro’’ti. Idamavoca brahmā sahampati, idaṃ vatvā athāparaṃ etadavoca –</paragraph>
<gatha1 line="11">‘‘Pāturahosi magadhesu pubbe,</gatha1>
<gatha2 line="12">Dhammo asuddho samalehi cintito;</gatha2>
<gatha3 line="13"><alternatives line="27"><alternative lang="vri">Apāpuretaṃ</alternative><alternative lang="sī.">avāpuretaṃ</alternative></alternatives> amatassa dvāraṃ,</gatha3>
<gathalast line="14">Suṇantu <pageBreak edition="T" number="1.0202" />dhammaṃ vimalenānubuddhaṃ.</gathalast>
<gatha1 line="15">‘‘Sele yathā pabbatamuddhaniṭṭhito,</gatha1>
<gatha2 line="16">Yathāpi passe janataṃ samantato;</gatha2>
<gatha3 line="17">Tathūpamaṃ dhammamayaṃ sumedha,</gatha3>
<gatha2 line="18">Pāsādamāruyha samantacakkhu;</gatha2>
<gatha3 line="19"><alternatives line="35"><alternative lang="vri">Sokāvatiṇṇaṃ</alternative><alternative lang="sī.">sokāvakiṇṇaṃ</alternative></alternatives> janatamapetasoko,</gatha3>
<gathalast line="20">Avekkhassu jātijarābhibhūtaṃ.</gathalast>
<gatha1 line="21">‘‘Uṭṭhehi vīra vijitasaṅgāma,</gatha1>
<gatha2 line="22">Satthavāha <alternatives line="43"><alternative lang="vri">anaṇa</alternative><alternative lang="rūpasiddhiṭīkā">aṇaṇa</alternative></alternatives> vicara loke;</gatha2>
<gatha3 line="23"><alternatives line="51"><alternative lang="vri">Desassu</alternative><alternative lang="syā. kaṃ. pī. ka.">desetu</alternative></alternatives> bhagavā dhammaṃ,</gatha3>
<gathalast line="24">Aññātāro bhavissantī’’ti.</gathalast>
<paragraph line="25"><pageBreak edition="P" number="1.0138" /><pageBreak edition="V" number="1.0164" /><pageBreak edition="M" number="1.0140" /><note>dassāvino (sī. syā. kaṃ. pī.)</note><pageBreak edition="T" number="1.0203" /><note>tiṭṭhanti (sī. syā. kaṃ. pī.)</note>anupalittāni udakena; evameva bhagavā buddhacakkhunā lokaṃ volokento addasa satte apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye, appekacce paralokavajjabhayadassāvine viharante, appekacce na paralokavajjabhayadassāvine viharante. Disvāna brahmānaṃ sahampatiṃ gāthāya paccabhāsi –</paragraph>
<gatha1 line="26">‘‘Apārutā tesaṃ amatassa dvārā,</gatha1>
<gatha2 line="27">Ye sotavanto pamuñcantu saddhaṃ;</gatha2>
<gatha3 line="28">Vihiṃsasaññī paguṇaṃ na bhāsiṃ,</gatha3>
<gathalast line="29">Dhammaṃ paṇītaṃ manujesu brahme’’ti.</gathalast>
<paragraph line="30">Atha kho brahmā sahampati ‘‘katāvakāso khomhi bhagavatā dhammadesanāyā’’ti bhagavantaṃ abhivādetvā padakkhiṇaṃ katvā tatthevantaradhāyīti.</paragraph>
<subhead line="31">2. Gāravasuttaṃ</subhead>
<paragraph line="32" number="173">Evaṃ me sutaṃ – ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho. Atha <pageBreak edition="P" number="1.0139" /> kho bhagavato rahogatassa paṭisallīnassa evaṃ cetaso parivitakko udapādi – ‘‘dukkhaṃ kho agāravo viharati appatisso, kaṃ nu khvāhaṃ samaṇaṃ vā brāhmaṇaṃ vā sakkatvā garuṃ <alternatives line="73"><alternative lang="vri">katvā</alternative><alternative lang="sī. syā. kaṃ. pī.">garukatvā</alternative></alternatives> upanissāya vihareyya’’nti?</paragraph>
<paragraph line="33">Atha <pageBreak edition="M" number="1.0141" />kho bhagavato etadahosi – ‘‘aparipuṇṇassa kho sīlakkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ <pageBreak edition="T" number="1.0204" /><pageBreak edition="V" number="1.0165" />. Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā sīlasampannataraṃ aññaṃ samaṇaṃ vā brāhmaṇaṃ vā, yamahaṃ sakkatvā garuṃ katvā upanissāya vihareyyaṃ.</paragraph>
<paragraph line="34">‘‘Aparipuṇṇassa kho samādhikkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake loke…pe… attanā samādhisampannataraṃ aññaṃ samaṇaṃ vā brāhmaṇaṃ vā, yamahaṃ sakkatvā garuṃ katvā upanissāya vihareyyaṃ.</paragraph>
<paragraph line="35">‘‘Aparipuṇṇassa paññākkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake…pe… attanā paññāsampannataraṃ aññaṃ samaṇaṃ vā brāhmaṇaṃ vā, yamahaṃ sakkatvā garuṃ katvā upanissāya vihareyyaṃ.</paragraph>
<paragraph line="36">‘‘Aparipuṇṇassa kho vimuttikkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyyaṃ. Na kho panāhaṃ passāmi sadevake…pe… attanā vimuttisampannataraṃ aññaṃ samaṇaṃ vā brāhmaṇaṃ vā, yamahaṃ sakkatvā garuṃ katvā upanissāya vihareyyaṃ.</paragraph>
<paragraph line="37">‘‘Aparipuṇṇassa kho vimuttiñāṇadassanakkhandhassa pāripūriyā aññaṃ samaṇaṃ vā brāhmaṇaṃ vā <pageBreak edition="T" number="1.0205" />sakkatvā garuṃ katvā upanissāya vihareyyaṃ. Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā vimuttiñāṇadassanasampannataraṃ aññaṃ samaṇaṃ vā brāhmaṇaṃ vā, yamahaṃ sakkatvā garuṃ katvā upanissāya vihareyyaṃ. Yaṃnūnāhaṃ yvāyaṃ dhammo mayā abhisambuddho tameva dhammaṃ sakkatvā garuṃ katvā upanissāya vihareyya’’nti.</paragraph>
<paragraph line="38">Atha kho brahmā sahampati bhagavato cetasā cetoparivitakkamaññāya – seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya evameva – brahmaloke <pageBreak edition="V" number="1.0166" />antarahito bhagavato purato pāturahosi. Atha kho brahmā sahampati ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – ‘‘evametaṃ <pageBreak edition="P" number="1.0140" />, bhagavā, evametaṃ, sugata! Yepi te, bhante, ahesuṃ atītamaddhānaṃ arahanto sammāsambuddhā, tepi <pageBreak edition="M" number="1.0142" />bhagavanto dhammaññeva sakkatvā garuṃ katvā upanissāya vihariṃsu; yepi te, bhante, bhavissanti anāgatamaddhānaṃ arahanto sammāsambuddhā tepi bhagavanto dhammaññeva sakkatvā garuṃ katvā upanissāya viharissanti. Bhagavāpi, bhante, etarahi arahaṃ sammāsambuddho dhammaññeva sakkatvā garuṃ katvā upanissāya viharatū’’ti. Idamavoca brahmā sahampati, idaṃ vatvā athāparaṃ etadavoca –</paragraph>
<gatha1 line="39">‘‘Ye <pageBreak edition="T" number="1.0206" />ca atītā sambuddhā, ye ca buddhā anāgatā;</gatha1>
<gathalast line="40">Yo cetarahi sambuddho, <alternatives line="81"><alternative lang="vri">bahūnaṃ</alternative><alternative lang="sī. syā. kaṃ. pī.">bahunnaṃ</alternative></alternatives> sokanāsano.</gathalast>
<gatha1 line="41">‘‘Sabbe saddhammagaruno, <alternatives line="89"><alternative lang="vri">vihaṃsu</alternative><alternative lang="sī. syā. kaṃ. pī.">vihariṃsu</alternative></alternatives> viharanti ca;</gatha1>
<gathalast line="42">Tathāpi viharissanti, esā buddhāna dhammatā.</gathalast>
<gatha1 line="43">‘‘Tasmā hi <alternatives line="97"><alternative lang="vri">attakāmena</alternative><alternative lang="sī. pī. ka.">atthakāmena</alternative></alternatives> , mahattamabhikaṅkhatā;</gatha1>
<gathalast line="44">Saddhammo garukātabbo, saraṃ buddhāna sāsana’’nti.</gathalast>
<subhead line="45">3. Brahmadevasuttaṃ</subhead>
<paragraph line="46" number="174">Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarissā brāhmaṇiyā brahmadevo nāma putto bhagavato santike agārasmā anagāriyaṃ pabbajito hoti.</paragraph>
<paragraph line="47">Atha kho āyasmā brahmadevo eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti, tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘‘Khīṇā jāti <pageBreak edition="V" number="1.0167" />, vusitaṃ brahmacariyaṃ, kataṃ karaṇīyaṃ, nāparaṃ itthattāyā’’ti abbhaññāsi. Aññataro ca panāyasmā brahmadevo arahataṃ ahosi.</paragraph>
<paragraph line="48">Atha kho āyasmā brahmadevo pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ sapadānaṃ piṇḍāya caramāno yena sakamātu nivesanaṃ tenupasaṅkami. Tena <pageBreak edition="P" number="1.0141" />kho pana <pageBreak edition="T" number="1.0207" />samayena āyasmato brahmadevassa mātā brāhmaṇī brahmuno āhutiṃ niccaṃ paggaṇhāti <pageBreak edition="M" number="1.0143" />. Atha kho brahmuno sahampatissa etadahosi – ‘‘ayaṃ kho āyasmato brahmadevassa mātā brāhmaṇī brahmuno āhutiṃ niccaṃ paggaṇhāti. Yaṃnūnāhaṃ taṃ upasaṅkamitvā saṃvejeyya’’nti. Atha kho brahmā sahampati – seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya evameva – brahmaloke antarahito āyasmato brahmadevassa mātu nivesane pāturahosi. Atha kho brahmā sahampati vehāsaṃ ṭhito āyasmato brahmadevassa mātaraṃ brāhmaṇiṃ gāthāya ajjhabhāsi –</paragraph>
<gatha1 line="49">‘‘Dūre ito brāhmaṇi brahmaloko,</gatha1>
<gatha2 line="50">Yassāhutiṃ paggaṇhāsi niccaṃ;</gatha2>
<gatha3 line="51">Netādiso brāhmaṇi brahmabhakkho,</gatha3>
<gathalast line="52">Kiṃ jappasi brahmapathaṃ <alternatives line="105"><alternative lang="vri">ajānaṃ</alternative><alternative lang="sī. pī. ka.">ajānantī</alternative></alternatives> .</gathalast>
<gatha1 line="53">‘‘Eso hi te brāhmaṇi brahmadevo,</gatha1>
<gatha2 line="54">Nirūpadhiko atidevapatto;</gatha2>
<gatha3 line="55">Akiñcano bhikkhu anaññaposī,</gatha3>
<gathalast line="56">Yo te so piṇḍāya gharaṃ paviṭṭho.</gathalast>
<gatha1 line="57">‘‘Āhuneyyo vedagu bhāvitatto,</gatha1>
<gatha2 line="58">Narānaṃ devānañca dakkhiṇeyyo;</gatha2>
<gatha3 line="59">Bāhitvā pāpāni anūpalitto,</gatha3>
<gathalast line="60">Ghāsesanaṃ <pageBreak edition="T" number="1.0208" />iriyati sītibhūto.</gathalast>
<gatha1 line="61">‘‘Na <pageBreak edition="V" number="1.0168" />tassa pacchā na puratthamatthi,</gatha1>
<gatha2 line="62">Santo vidhūmo anigho nirāso;</gatha2>
<gatha3 line="63">Nikkhittadaṇḍo tasathāvaresu,</gatha3>
<gathalast line="64">So tyāhutiṃ bhuñjatu aggapiṇḍaṃ.</gathalast>
<gatha1 line="65">‘‘Visenibhūto upasantacitto,</gatha1>
<gatha2 line="66">Nāgova danto carati anejo;</gatha2>
<gatha3 line="67">Bhikkhu susīlo suvimuttacitto,</gatha3>
<gathalast line="68">So tyāhutiṃ bhuñjatu aggapiṇḍaṃ.</gathalast>
<gatha1 line="69">‘‘Tasmiṃ <pageBreak edition="M" number="1.0144" />pasannā avikampamānā,</gatha1>
<gatha2 line="70">Patiṭṭhapehi <pageBreak edition="P" number="1.0142" />dakkhiṇaṃ dakkhiṇeyye;</gatha2>
<gatha3 line="71">Karohi puññaṃ sukhamāyatikaṃ,</gatha3>
<gathalast line="72">Disvā muniṃ brāhmaṇi oghatiṇṇa’’nti.</gathalast>
<gatha1 line="73">‘‘Tasmiṃ pasannā avikampamānā,</gatha1>
<gatha2 line="74">Patiṭṭhapesi dakkhiṇaṃ dakkhiṇeyye;</gatha2>
<gatha3 line="75">Akāsi puññaṃ sukhamāyatikaṃ,</gatha3>
<gathalast line="76">Disvā muniṃ brāhmaṇī oghatiṇṇa’’nti.</gathalast>
<subhead line="77">4. Bakabrahmasuttaṃ</subhead>
<paragraph line="78" number="175">Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bakassa brahmuno evarūpaṃ pāpakaṃ <pageBreak edition="T" number="1.0209" /> diṭṭhigataṃ uppannaṃ hoti – ‘‘idaṃ niccaṃ, idaṃ dhuvaṃ, idaṃ sassataṃ, idaṃ kevalaṃ, idaṃ acavanadhammaṃ, idañhi na jāyati na jīyati na mīyati na cavati na upapajjati, ito ca panaññaṃ <alternatives line="122"><alternative lang="vri">uttariṃ</alternative><alternative lang="sī. syā. kaṃ. pī.">uttariṃ</alternative></alternatives> nissaraṇaṃ natthī’’ti.</paragraph>
<paragraph line="79">Atha <pageBreak edition="V" number="1.0169" />kho bhagavā bakassa brahmuno cetasā cetoparivitakkamaññāya – seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya evameva – jetavane antarahito tasmiṃ brahmaloke pāturahosi. Addasā kho bako brahmā bhagavantaṃ dūratova āgacchantaṃ. Disvāna bhagavantaṃ etadavoca – ‘‘ehi kho mārisa, svāgataṃ te, mārisa! Cirassaṃ kho mārisa! Imaṃ pariyāyamakāsi yadidaṃ idhāgamanāya. Idañhi, mārisa, niccaṃ, idaṃ dhuvaṃ, idaṃ sassataṃ, idaṃ kevalaṃ, idaṃ acavanadhammaṃ, idañhi na jāyati na jīyati na mīyati na cavati na upapajjati. Ito ca panaññaṃ uttari nissaraṇaṃ natthī’’ti.</paragraph>
<paragraph line="80">Evaṃ vutte, bhagavā bakaṃ brahmānaṃ etadavoca – ‘‘avijjāgato vata, bho, bako brahmā; avijjāgato vata, bho, bako brahmā. Yatra <pageBreak edition="M" number="1.0145" />hi nāma aniccaṃyeva samānaṃ niccanti vakkhati, adhuvaṃyeva samānaṃ dhuvanti vakkhati, asassataṃyeva samānaṃ sassatanti vakkhati, akevalaṃyeva <pageBreak edition="P" number="1.0143" />samānaṃ kevalanti vakkhati, cavanadhammaṃyeva samānaṃ acavanadhammanti vakkhati. Yattha ca pana jāyati ca jīyati ca mīyati ca cavati ca upapajjati ca, tañca tathā vakkhati – ‘idañhi na jāyati na jīyati na mīyati na cavati na <pageBreak edition="T" number="1.0210" />upapajjati’. Santañca panaññaṃ uttari nissaraṇaṃ, ‘natthaññaṃ uttari nissaraṇa’nti vakkhatī’’ti.</paragraph>
<gatha1 line="81">‘‘Dvāsattati gotama puññakammā,</gatha1>
<gatha2 line="82">Vasavattino jātijaraṃ atītā;</gatha2>
<gatha3 line="83">Ayamantimā vedagū brahmupapatti,</gatha3>
<gathalast line="84">Asmābhijappanti janā anekā’’ti.</gathalast>
<gatha1 line="85">‘‘Appañhi etaṃ na hi dīghamāyu,</gatha1>
<gatha2 line="86">Yaṃ tvaṃ baka maññasi dīghamāyuṃ;</gatha2>
<gatha3 line="87">Sataṃ <alternatives line="130"><alternative lang="vri">sahassānaṃ</alternative><alternative lang="syā. kaṃ.">sahassāna</alternative></alternatives> nirabbudānaṃ,</gatha3>
<gathalast line="88">Āyuṃ pajānāmi tavāhaṃ brahme’’ti.</gathalast>
<gatha1 line="89">‘‘Anantadassī bhagavāhamasmi,</gatha1>
<gatha2 line="90">Jātijaraṃ sokamupātivatto;</gatha2>
<gatha3 line="91">Kiṃ <pageBreak edition="V" number="1.0170" />me purāṇaṃ vatasīlavattaṃ,</gatha3>
<gathalast line="92">Ācikkha me taṃ yamahaṃ vijaññā’’ti.</gathalast>
<gatha1 line="93">‘‘Yaṃ tvaṃ apāyesi bahū manusse,</gatha1>
<gatha2 line="94">Pipāsite ghammani samparete;</gatha2>
<gatha3 line="95">Taṃ te purāṇaṃ vatasīlavattaṃ,</gatha3>
<gathalast line="96">Suttappabuddhova anussarāmi.</gathalast>
<gatha1 line="97">‘‘Yaṃ eṇikūlasmiṃ janaṃ gahītaṃ,</gatha1>
<gatha2 line="98">Amocayī gayhakaṃ nīyamānaṃ;</gatha2>
<gatha3 line="99">Taṃ <pageBreak edition="T" number="1.0211" />te purāṇaṃ vatasīlavattaṃ,</gatha3>
<gathalast line="100">Suttappabuddhova anussarāmi.</gathalast>
<gatha1 line="101">‘‘Gaṅgāya <pageBreak edition="M" number="1.0146" />sotasmiṃ gahītanāvaṃ,</gatha1>
<gatha2 line="102">Luddena nāgena manussakamyā;</gatha2>
<gatha3 line="103">Pamocayittha balasā pasayha,</gatha3>
<gatha2 line="104">Taṃ te purāṇaṃ vatasīlavattaṃ,</gatha2>
<gathalast line="105">Suttappabuddhova anussarāmi.</gathalast>
<gatha1 line="106">‘‘Kappo <pageBreak edition="P" number="1.0144" />ca te baddhacaro ahosiṃ,</gatha1>
<gatha2 line="107"><alternatives line="138"><alternative lang="vri">Sambuddhimantaṃ</alternative><alternative lang="bahūsu">sambuddhivantaṃ</alternative></alternatives> vatinaṃ amaññi;</gatha2>
<gatha3 line="108">Taṃ te purāṇaṃ vatasīlavattaṃ,</gatha3>
<gathalast line="109">Suttappabuddhova anussarāmī’’ti.</gathalast>
<gatha1 line="110">‘‘Addhā pajānāsi mametamāyuṃ,</gatha1>
<gatha2 line="111"><alternatives line="146"><alternative lang="vri">Aññepi</alternative><alternative lang="sī. pī.">aññampi</alternative></alternatives> jānāsi tathā hi buddho;</gatha2>
<gatha3 line="112">Tathā hi tyāyaṃ jalitānubhāvo,</gatha3>
<gathalast line="113">Obhāsayaṃ tiṭṭhati brahmaloka’’nti.</gathalast>
<subhead line="114">5. Aññatarabrahmasuttaṃ</subhead>
<paragraph line="115" number="176">Sāvatthinidānaṃ <pageBreak edition="V" number="1.0171" />. Tena kho pana samayena aññatarassa brahmuno evarūpaṃ pāpakaṃ diṭṭhigataṃ uppannaṃ hoti – ‘‘natthi so samaṇo vā brāhmaṇo vā yo idha āgaccheyyā’’ti. Atha <pageBreak edition="T" number="1.0212" />kho bhagavā tassa brahmuno cetasā cetoparivitakkamaññāya – seyyathāpi nāma balavā puriso…pe… tasmiṃ brahmaloke pāturahosi. Atha kho bhagavā tassa brahmuno upari vehāsaṃ pallaṅkena nisīdi tejodhātuṃ samāpajjitvā.</paragraph>
<paragraph line="116">Atha kho āyasmato mahāmoggallānassa etadahosi – ‘‘kahaṃ nu kho bhagavā etarahi viharatī’’ti? Addasā kho āyasmā <alternatives line="154"><alternative lang="vri">mahāmoggallāno</alternative><alternative lang="ka.">mahāmoggalāno</alternative></alternatives> bhagavantaṃ dibbena cakkhunā visuddhena atikkantamānusakena tassa brahmuno upari vehāsaṃ pallaṅkena nisinnaṃ tejodhātuṃ samāpannaṃ. Disvāna – seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya evameva – jetavane antarahito tasmiṃ brahmaloke pāturahosi. Atha kho āyasmā mahāmoggallāno <pageBreak edition="M" number="1.0147" /> puratthimaṃ disaṃ <alternatives line="162"><alternative lang="vri">nissāya</alternative><alternative lang="sī.">upanissāya</alternative></alternatives> tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato.</paragraph>
<paragraph line="117">Atha kho āyasmato mahākassapassa etadahosi – ‘‘kahaṃ nu kho bhagavā etarahi viharatī’’ti? Addasā kho āyasmā mahākassapo bhagavantaṃ dibbena cakkhunā…pe… disvāna – seyyathāpi nāma balavā puriso…pe… evameva – jetavane <pageBreak edition="P" number="1.0145" />antarahito tasmiṃ brahmaloke pāturahosi. Atha kho āyasmā mahākassapo dakkhiṇaṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato.</paragraph>
<paragraph line="118">Atha <pageBreak edition="T" number="1.0213" />kho āyasmato mahākappinassa etadahosi – ‘‘kahaṃ nu kho bhagavā etarahi viharatī’’ti? Addasā kho āyasmā mahākappino bhagavantaṃ dibbena cakkhunā…pe… tejodhātuṃ samāpannaṃ. Disvāna – seyyathāpi nāma balavā puriso…pe… evameva – jetavane antarahito tasmiṃ brahmaloke pāturahosi. Atha kho āyasmā mahākappino pacchimaṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato.</paragraph>
<paragraph line="119">Atha <pageBreak edition="V" number="1.0172" />kho āyasmato anuruddhassa etadahosi – ‘‘kahaṃ nu kho bhagavā etarahi viharatī’’ti? Addasā kho āyasmā anuruddho…pe… tejodhātuṃ samāpannaṃ. Disvāna – seyyathāpi nāma balavā puriso…pe… tasmiṃ brahmaloke pāturahosi. Atha kho āyasmā anuruddho uttaraṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato.</paragraph>
<paragraph line="120">Atha kho āyasmā mahāmoggallāno taṃ brahmānaṃ gāthāya ajjhabhāsi –</paragraph>
<gatha1 line="121">‘‘Ajjāpi te āvuso sā diṭṭhi, yā te diṭṭhi pure ahu;</gatha1>
<gathalast line="122">Passasi vītivattantaṃ, brahmaloke pabhassara’’nti.</gathalast>
<gatha1 line="123">‘‘Na me mārisa sā diṭṭhi, yā me diṭṭhi pure ahu;</gatha1>
<gatha2 line="124">Passāmi vītivattantaṃ, brahmaloke pabhassaraṃ;</gatha2>
<gathalast line="125">Svāhaṃ ajja kathaṃ vajjaṃ, ahaṃ niccomhi sassato’’ti.</gathalast>
<paragraph line="126">Atha <pageBreak edition="T" number="1.0214" /><pageBreak edition="M" number="1.0148" />kho bhagavā taṃ brahmānaṃ saṃvejetvā – seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya evameva – tasmiṃ brahmaloke antarahito jetavane pāturahosi. Atha kho so brahmā aññataraṃ brahmapārisajjaṃ āmantesi – ‘‘ehi tvaṃ, mārisa, yenāyasmā mahāmoggallāno tenupasaṅkama; upasaṅkamitvā āyasmantaṃ mahāmoggallānaṃ evaṃ vadehi – ‘atthi nu kho, mārisa moggallāna, aññepi tassa bhagavato sāvakā evaṃmahiddhikā evaṃmahānubhāvā <pageBreak edition="P" number="1.0146" />; seyyathāpi bhavaṃ moggallāno kassapo kappino anuruddho’’’ti? ‘‘Evaṃ, mārisā’’ti kho so brahmapārisajjo tassa brahmuno paṭissutvā yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ etadavoca – ‘‘atthi nu kho, mārisa moggallāna, aññepi tassa bhagavato sāvakā evaṃmahiddhikā evaṃmahānubhāvā; seyyathāpi bhavaṃ moggallāno kassapo kappino anuruddho’’ti? Atha kho āyasmā mahāmoggallāno taṃ brahmapārisajjaṃ gāthāya ajjhabhāsi –</paragraph>
<gatha1 line="127">‘‘Tevijjā <pageBreak edition="V" number="1.0173" />iddhipattā ca, cetopariyāyakovidā;</gatha1>
<gathalast line="128">Khīṇāsavā arahanto, bahū buddhassa sāvakā’’ti.</gathalast>
<paragraph line="129">Atha <pageBreak edition="T" number="1.0215" />kho so brahmapārisajjo āyasmato mahāmoggallānassa bhāsitaṃ abhinanditvā anumoditvā yena so brahmā tenupasaṅkami; upasaṅkamitvā taṃ brahmānaṃ etadavoca – ‘‘āyasmā mārisa, mahāmoggallāno evamāha –</paragraph>
<gatha1 line="130">‘‘Tevijjā iddhipattā ca, cetopariyāyakovidā;</gatha1>
<gathalast line="131">Khīṇāsavā arahanto, bahū buddhassa sāvakā’’ti.</gathalast>
<paragraph line="132">Idamavoca so brahmapārisajjo. Attamano ca so brahmā tassa brahmapārisajjassa bhāsitaṃ abhinandīti.</paragraph>
<subhead line="133">6. Brahmalokasuttaṃ</subhead>
<paragraph line="134" number="177">Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso <pageBreak edition="M" number="1.0149" /> ca paccekabrahmā yena bhagavā tenupasaṅkamiṃsu; upasaṅkamitvā paccekaṃ <alternatives line="170"><alternative lang="vri">dvārabāhaṃ</alternative><alternative lang="pī. ka.">paccekadvārabāhaṃ</alternative></alternatives> upanissāya aṭṭhaṃsu. Atha kho subrahmā paccekabrahmā suddhāvāsaṃ paccekabrahmānaṃ etadavoca – ‘‘akālo kho tāva, mārisa, bhagavantaṃ payirupāsituṃ; divāvihāragato bhagavā paṭisallīno ca. Asuko ca brahmaloko iddho ceva phīto ca, brahmā ca tatra pamādavihāraṃ viharati. Āyāma, mārisa, yena so brahmaloko tenupasaṅkamissāma; upasaṅkamitvā taṃ brahmānaṃ saṃvejeyyāmā’’ti. ‘‘Evaṃ <pageBreak edition="P" number="1.0147" />, mārisā’’ti kho suddhāvāso paccekabrahmā subrahmuno paccekabrahmuno paccassosi.</paragraph>
<paragraph line="135">Atha kho subrahmā ca paccekabrahmā <pageBreak edition="T" number="1.0216" />suddhāvāso ca paccekabrahmā – seyyathāpi nāma balavā puriso…pe… evameva – bhagavato purato antarahitā tasmiṃ brahmaloke pāturahesuṃ. Addasā kho so brahmā te brahmāno dūratova āgacchante. Disvāna te brahmāno etadavoca – ‘‘handa kuto nu tumhe, mārisā, āgacchathā’’ti? ‘‘Āgatā kho mayaṃ, mārisa, amha tassa bhagavato <pageBreak edition="V" number="1.0174" />santikā arahato sammāsambuddhassa. Gaccheyyāsi pana tvaṃ, mārisa, tassa bhagavato upaṭṭhānaṃ arahato sammāsambuddhassā’’ti?</paragraph>
<paragraph line="136">Evaṃ vutto kho so brahmā taṃ vacanaṃ anadhivāsento sahassakkhattuṃ attānaṃ abhinimminitvā subrahmānaṃ paccekabrahmānaṃ etadavoca – ‘‘passasi me no tvaṃ, mārisa, evarūpaṃ iddhānubhāva’’nti? ‘‘Passāmi kho tyāhaṃ, mārisa, evarūpaṃ iddhānubhāva’’nti. ‘‘So khvāhaṃ, mārisa, evaṃmahiddhiko evaṃmahānubhāvo kassa aññassa samaṇassa vā brāhmaṇassa vā upaṭṭhānaṃ gamissāmī’’ti?</paragraph>
<paragraph line="137">Atha kho subrahmā paccekabrahmā dvisahassakkhattuṃ attānaṃ abhinimminitvā taṃ brahmānaṃ etadavoca – ‘‘passasi me no tvaṃ, mārisa, evarūpaṃ iddhānubhāva’’nti? ‘‘Passāmi kho tyāhaṃ, mārisa, evarūpaṃ iddhānubhāva’’nti. ‘‘Tayā ca kho, mārisa, mayā ca sveva bhagavā mahiddhikataro ceva mahānubhāvataro ca. Gaccheyyāsi tvaṃ, mārisa, tassa bhagavato upaṭṭhānaṃ arahato sammāsambuddhassā’’ti? Atha <pageBreak edition="T" number="1.0217" />kho so brahmā subrahmānaṃ paccekabrahmānaṃ gāthāya ajjhabhāsi –</paragraph>
<gatha1 line="138">‘‘Tayo <pageBreak edition="M" number="1.0150" /><pageBreak edition="P" number="1.0148" />supaṇṇā caturo ca haṃsā,</gatha1>
<gatha2 line="139">Byagghīnisā pañcasatā ca jhāyino;</gatha2>
<gatha3 line="140"><note>jalateva (pī. ka.)</note>brahme,</gatha3>
<gathalast line="141">Obhāsayaṃ uttarassaṃ disāya’’nti.</gathalast>
<gatha1 line="142">‘‘Kiñcāpi te taṃ jalate vimānaṃ,</gatha1>
<gatha2 line="143">Obhāsayaṃ uttarassaṃ disāyaṃ;</gatha2>
<gatha3 line="144">Rūpe raṇaṃ disvā sadā pavedhitaṃ,</gatha3>
<gathalast line="145">Tasmā na rūpe ramatī sumedho’’ti.</gathalast>
<paragraph line="146">Atha kho subrahmā ca paccekabrahmā suddhāvāso ca paccekabrahmā taṃ brahmānaṃ saṃvejetvā tatthevantaradhāyiṃsu <pageBreak edition="V" number="1.0175" />. Agamāsi ca kho so brahmā aparena samayena bhagavato upaṭṭhānaṃ arahato sammāsambuddhassāti.</paragraph>
<subhead line="147">7. Kokālikasuttaṃ</subhead>
<paragraph line="148" number="178">Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho subrahmā paccekabrahmā kokālikaṃ bhikkhuṃ ārabbha <pageBreak edition="T" number="1.0218" />bhagavato santike imaṃ gāthaṃ abhāsi –</paragraph>
<gatha1 line="149">‘‘Appameyyaṃ paminanto, kodha vidvā vikappaye;</gatha1>
<gathalast line="150">Appameyyaṃ pamāyinaṃ, nivutaṃ taṃ maññe puthujjana’’nti.</gathalast>
<subhead line="151">8. Katamodakatissasuttaṃ</subhead>
<paragraph line="152" number="179"> Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho suddhāvāso paccekabrahmā <alternatives line="193"><alternative lang="vri">katamodakatissakaṃ</alternative><alternative lang="sī. syā. kaṃ.">katamorakatissakaṃ</alternative></alternatives> bhikkhuṃ ārabbha bhagavato santike imaṃ gāthaṃ abhāsi –</paragraph>
<gatha1 line="153">‘‘Appameyyaṃ <pageBreak edition="M" number="1.0151" /><pageBreak edition="P" number="1.0149" />paminanto, kodha vidvā vikappaye;</gatha1>
<gathalast line="154">Appameyyaṃ pamāyinaṃ, nivutaṃ taṃ maññe akissava’’nti.</gathalast>
<subhead line="155">9. Turūbrahmasuttaṃ</subhead>
<paragraph line="156" number="180"> Sāvatthinidānaṃ. Tena kho pana samayena kokāliko bhikkhu ābādhiko hoti dukkhito bāḷhagilāno. Atha kho <alternatives line="201"><alternative lang="vri">turū</alternative><alternative lang="sī. syā. kaṃ. pī.">tudu</alternative></alternatives> paccekabrahmā abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena kokāliko bhikkhu tenupasaṅkami; upasaṅkamitvā vehāsaṃ <pageBreak edition="V" number="1.0176" />ṭhito kokālikaṃ bhikkhuṃ etadavoca – ‘‘pasādehi, kokālika, sāriputtamoggallānesu cittaṃ. Pesalā sāriputtamoggallānā’’ti. ‘‘Kosi tvaṃ, āvuso’’ti? ‘‘Ahaṃ turū paccekabrahmā’’ti. ‘‘Nanu tvaṃ, āvuso, bhagavatā <pageBreak edition="T" number="1.0219" />anāgāmī byākato, atha kiñcarahi idhāgato? Passa, yāvañca te idaṃ aparaddha’’nti.</paragraph>
<gatha1 line="157">‘‘Purisassa hi jātassa, <alternatives line="209"><alternative lang="vri">kuṭhārī</alternative><alternative lang="syā. kaṃ. ka.">dudhārī</alternative></alternatives> jāyate mukhe;</gatha1>
<gathalast line="158">Yāya chindati attānaṃ, bālo dubbhāsitaṃ bhaṇaṃ.</gathalast>
<gatha1 line="159">‘‘Yo nindiyaṃ pasaṃsati,</gatha1>
<gatha2 line="160">Taṃ vā nindati yo pasaṃsiyo;</gatha2>
<gatha3 line="161">Vicināti mukhena so kaliṃ,</gatha3>
<gathalast line="162">Kalinā tena sukhaṃ na vindati.</gathalast>
<gatha1 line="163">‘‘Appamattako ayaṃ kali,</gatha1>
<gatha2 line="164">Yo akkhesu dhanaparājayo;</gatha2>
<gatha3 line="165">Sabbassāpi sahāpi attanā,</gatha3>
<gatha2 line="166">Ayameva mahantataro kali;</gatha2>
<gathalast line="167">Yo sugatesu manaṃ padosaye.</gathalast>
<gatha1 line="168">‘‘Sataṃ sahassānaṃ nirabbudānaṃ,</gatha1>
<gatha2 line="169">Chattiṃsati pañca ca abbudāni;</gatha2>
<gatha3 line="170"><alternatives line="217"><alternative lang="vri">Yamariyagarahī</alternative><alternative lang="syā. kaṃ.">yamariye garahī</alternative><alternative lang="ka.">yamariyaṃ garahaṃ</alternative></alternatives> nirayaṃ upeti,</gatha3>
<gathalast line="171">Vācaṃ manañca paṇidhāya pāpaka’’nti.</gathalast>
<subhead line="172">10. Kokālikasuttaṃ</subhead>
<paragraph line="173" number="181">Sāvatthinidānaṃ <pageBreak edition="M" number="1.0152" />. Atha kho kokāliko bhikkhu yena bhagavā tenupasaṅkami <pageBreak edition="P" number="1.0150" />; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho kokāliko bhikkhu <pageBreak edition="V" number="1.0177" />bhagavantaṃ etadavoca – ‘‘pāpicchā, bhante, sāriputtamoggallānā pāpikānaṃ icchānaṃ vasaṃ gatā’’ti. Evaṃ <pageBreak edition="T" number="1.0220" />vutte, bhagavā kokālikaṃ bhikkhuṃ etadavoca – ‘‘mā hevaṃ, kokālika, avaca; mā hevaṃ, kokālika, avaca. Pasādehi, kokālika, sāriputtamoggallānesu cittaṃ. Pesalā sāriputtamoggallānā’’ti. Dutiyampi kho kokāliko bhikkhu bhagavantaṃ etadavoca – ‘‘kiñcāpi me, bhante, bhagavā saddhāyiko paccayiko; atha kho pāpicchāva bhante, sāriputtamoggallānā pāpikānaṃ icchānaṃ vasaṃ gatā’’ti. Dutiyampi kho bhagavā kokālikaṃ bhikkhuṃ etadavoca – ‘‘mā hevaṃ, kokālika, avaca; mā hevaṃ, kokālika, avaca. Pasādehi, kokālika, sāriputtamoggallānesu cittaṃ. Pesalā sāriputtamoggallānā’’ti. Tatiyampi kho kokāliko bhikkhu bhagavantaṃ etadavoca – ‘‘kiñcāpi…pe… icchānaṃ vasaṃ gatā’’ti. Tatiyampi kho bhagavā kokālikaṃ bhikkhuṃ etadavoca – ‘‘mā hevaṃ…pe… pesalā sāriputtamoggallānā’’ti.</paragraph>
<paragraph line="174">Atha kho kokāliko bhikkhu uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Acirapakkantassa ca kokālikassa bhikkhuno sāsapamattīhi <alternatives line="226"><alternative lang="vri">pīḷakāhi</alternative><alternative lang="sī. pī.">piḷakāhi</alternative></alternatives> sabbo kāyo phuṭo ahosi. Sāsapamattiyo hutvā muggamattiyo ahesuṃ, muggamattiyo hutvā kalāyamattiyo ahesuṃ, kalāyamattiyo hutvā kolaṭṭhimattiyo ahesuṃ, kolaṭṭhimattiyo hutvā kolamattiyo ahesuṃ, kolamattiyo hutvā āmalakamattiyo ahesuṃ, āmalakamattiyo hutvā beluvasalāṭukamattiyo ahesuṃ, beluvasalāṭukamattiyo hutvā billamattiyo ahesuṃ, billamattiyo <pageBreak edition="T" number="1.0221" />hutvā pabhijjiṃsu. Pubbañca lohitañca pagghariṃsu. Atha kho kokāliko bhikkhu teneva ābādhena kālamakāsi <pageBreak edition="P" number="1.0151" />. Kālaṅkato ca kokāliko bhikkhu padumaṃ nirayaṃ upapajji sāriputtamoggallānesu cittaṃ āghātetvā.</paragraph>
<paragraph line="175">Atha <pageBreak edition="M" number="1.0153" />kho brahmā sahampati abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho brahmā sahampati bhagavantaṃ etadavoca – ‘‘kokāliko, bhante, bhikkhu kālaṅkato. Kālaṅkato ca, bhante, kokāliko bhikkhu padumaṃ nirayaṃ upapanno sāriputtamoggallānesu cittaṃ āghātetvā’’ti. Idamavoca brahmā sahampati, idaṃ vatvā bhagavantaṃ abhivādetvā padakkhiṇaṃ katvā tatthevantaradhāyīti.</paragraph>
<paragraph line="176">Atha <pageBreak edition="V" number="1.0178" />kho bhagavā tassā rattiyā accayena bhikkhū āmantesi – ‘‘imaṃ, bhikkhave, rattiṃ brahmā sahampati abhikkantāya rattiyā abhikkantavaṇṇo kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhito kho, bhikkhave, brahmā sahampati maṃ etadavoca – ‘kokāliko, bhante, bhikkhu kālaṅkato. Kālaṅkato ca, bhante, kokāliko bhikkhu padumaṃ nirayaṃ upapanno sāriputtamoggallānesu cittaṃ āghātetvā’ti. Idamavoca, bhikkhave <pageBreak edition="T" number="1.0222" />, brahmā sahampati, idaṃ vatvā maṃ abhivādetvā padakkhiṇaṃ katvā tatthevantaradhāyī’’ti.</paragraph>
<paragraph line="177">Evaṃ vutte, aññataro bhikkhu bhagavantaṃ etadavoca – ‘‘kīvadīghaṃ nu kho, bhante, padume niraye āyuppamāṇa’’nti? ‘‘Dīghaṃ kho, bhikkhu, padume niraye āyuppamāṇaṃ. Taṃ na sukaraṃ saṅkhātuṃ – ettakāni vassāni iti vā, ettakāni vassasatāni iti vā, ettakāni vassasahassāni iti vā, ettakāni vassasatasahassāni iti vā’’ti. ‘‘Sakkā pana, bhante, upamaṃ kātu’’nti? ‘‘Sakkā <pageBreak edition="P" number="1.0152" />, bhikkhū’’ti bhagavā avoca –</paragraph>
<paragraph line="178">‘‘Seyyathāpi, bhikkhu vīsatikhāriko kosalako tilavāho. Tato puriso vassasatassa vassasatassa accayena ekamekaṃ tilaṃ uddhareyya; khippataraṃ kho so, bhikkhu, vīsatikhāriko kosalako tilavāho iminā upakkamena parikkhayaṃ pariyādānaṃ gaccheyya, na tveva eko abbudo nirayo. Seyyathāpi, bhikkhu, vīsati abbudā nirayā, evameko nirabbudanirayo. Seyyathāpi, bhikkhu, vīsati nirabbudā nirayā, evameko ababo nirayo. Seyyathāpi, bhikkhu, vīsati ababā nirayā, evameko <pageBreak edition="M" number="1.0154" />aṭaṭo nirayo. Seyyathāpi, bhikkhu, vīsati aṭaṭā nirayā, evameko ahaho nirayo. Seyyathāpi, bhikkhu, vīsati ahahā nirayā, evameko kumudo nirayo. Seyyathāpi, bhikkhu, vīsati kumudā nirayā, evameko sogandhiko nirayo. Seyyathāpi, bhikkhu, vīsati sogandhikā nirayā, evameko uppalanirayo. Seyyathāpi, bhikkhu, vīsati uppalā nirayā, evameko puṇḍariko nirayo. Seyyathāpi <pageBreak edition="T" number="1.0223" />, bhikkhu, vīsati puṇḍarikā nirayā, evameko padumo nirayo. Padume pana, bhikkhu, niraye kokāliko bhikkhu upapanno sāriputtamoggallānesu cittaṃ āghātetvā’’ti. Idamavoca bhagavā, idaṃ vatvāna sugato athāparaṃ etadavoca satthā –</paragraph>
<gatha1 line="179">‘‘Purisassa <pageBreak edition="V" number="1.0179" />hi jātassa,</gatha1>
<gatha2 line="180">Kuṭhārī jāyate mukhe;</gatha2>
<gatha3 line="181">Yāya chindati attānaṃ,</gatha3>
<gathalast line="182">Bālo dubbhāsitaṃ bhaṇaṃ.</gathalast>
<gatha1 line="183">‘‘Yo nindiyaṃ pasaṃsati,</gatha1>
<gatha2 line="184">Taṃ vā nindati yo pasaṃsiyo;</gatha2>
<gatha3 line="185">Vicināti mukhena so kaliṃ,</gatha3>
<gathalast line="186">Kalinā tena sukhaṃ na vindati.</gathalast>
<gatha1 line="187">‘‘Appamattako ayaṃ kali,</gatha1>
<gatha2 line="188">Yo akkhesu dhanaparājayo;</gatha2>
<gatha3 line="189">Sabbassāpi sahāpi attanā,</gatha3>
<gatha2 line="190">Ayameva mahantaro kali;</gatha2>
<gathalast line="191">Yo sugatesu manaṃ padosaye.</gathalast>
<gatha1 line="192">‘‘Sataṃ sahassānaṃ nirabbudānaṃ,</gatha1>
<gatha2 line="193">Chattiṃsati pañca ca abbudāni;</gatha2>
<gatha3 line="194">Yamariyagarahī <pageBreak edition="P" number="1.0153" />nirayaṃ upeti,</gatha3>
<gathalast line="195">Vācaṃ manañca paṇidhāya pāpaka’’nti.</gathalast>
<centered line="196">Paṭhamo vaggo.</centered>
<paragraph line="197">Tassuddānaṃ –</paragraph>
<gatha1 line="198">Āyācanaṃ <pageBreak edition="T" number="1.0224" /><pageBreak edition="M" number="1.0155" />gāravo brahmadevo,</gatha1>
<gatha2 line="199">Bako ca brahmā aparā ca diṭṭhi;</gatha2>
<gatha3 line="200">Pamādakokālikatissako ca,</gatha3>
<gathalast line="201">Turū ca brahmā aparo ca kokālikoti.</gathalast>
<title line="202">2. Dutiyavaggo</title>
<subhead line="203">1. Sanaṅkumārasuttaṃ</subhead>
<paragraph line="204" number="182">Evaṃ <pageBreak edition="T" number="1.0225" /><pageBreak edition="V" number="1.0180" />me sutaṃ – ekaṃ samayaṃ bhagavā rājagahe viharati sappinītīre. Atha kho brahmā sanaṅkumāro abhikkantāya rattiyā abhikkantavaṇṇo kevalakappaṃ sappinītīraṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho brahmā sanaṅkumāro bhagavato santike imaṃ gāthaṃ abhāsi –</paragraph>
<gatha1 line="205">‘‘Khattiyo seṭṭho janetasmiṃ, ye gottapaṭisārino;</gatha1>
<gathalast line="206">Vijjācaraṇasampanno, so seṭṭho devamānuse’’ti.</gathalast>
<paragraph line="207">Idamavoca brahmā sanaṅkumāro. Samanuñño satthā ahosi. Atha kho brahmā sanaṅkumāro ‘‘samanuñño me satthā’’ti bhagavantaṃ abhivādetvā padakkhiṇaṃ katvā tatthevantaradhāyīti.</paragraph>
<subhead line="208">2. Devadattasuttaṃ</subhead>
<paragraph line="209" number="183">Evaṃ me sutaṃ – ekaṃ samayaṃ bhagavā rājagahe viharati gijjhakūṭe pabbate acirapakkante devadatte. Atha kho brahmā sahampati abhikkantāya rattiyā abhikkantavaṇṇo kevalakappaṃ gijjhakūṭaṃ <pageBreak edition="T" number="1.0226" />pabbataṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ <pageBreak edition="P" number="1.0154" />ṭhito kho brahmā sahampati devadattaṃ ārabbha bhagavato santike imaṃ gāthaṃ abhāsi –</paragraph>
<gatha1 line="210">‘‘Phalaṃ <pageBreak edition="M" number="1.0156" />ve kadaliṃ hanti, phalaṃ veḷuṃ phalaṃ naḷaṃ;</gatha1>
<gathalast line="211">Sakkāro kāpurisaṃ hanti, gabbho assatariṃ yathā’’ti.</gathalast>
<subhead line="212">3. Andhakavindasuttaṃ</subhead>
<paragraph line="213" number="184">Ekaṃ <pageBreak edition="V" number="1.0181" />samayaṃ bhagavā māgadhesu viharati andhakavinde. Tena kho pana samayena bhagavā rattandhakāratimisāyaṃ abbhokāse nisinno hoti, devo ca ekamekaṃ phusāyati. Atha kho brahmā sahampati abhikkantāya rattiyā abhikkantavaṇṇo kevalakappaṃ andhakavindaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho brahmā sahampati bhagavato santike imā gāthāyo abhāsi –</paragraph>
<gatha1 line="214">‘‘Sevetha pantāni senāsanāni,</gatha1>
<gatha2 line="215">Careyya saṃyojanavippamokkhā;</gatha2>
<gatha3 line="216">Sace ratiṃ nādhigaccheyya tattha,</gatha3>
<gathalast line="217">Saṅghe vase rakkhitatto satīmā.</gathalast>
<gatha1 line="218">‘‘Kulākulaṃ piṇḍikāya caranto,</gatha1>
<gatha2 line="219">Indriyagutto <pageBreak edition="T" number="1.0227" />nipako satīmā;</gatha2>
<gatha3 line="220">Sevetha pantāni senāsanāni,</gatha3>
<gathalast line="221">Bhayā pamutto abhaye vimutto.</gathalast>
<gatha1 line="222">‘‘Yattha bheravā <alternatives line="234"><alternative lang="vri">sarīsapā</alternative><alternative lang="sī. syā. kaṃ. pī.">siriṃ sapā</alternative></alternatives> ,</gatha1>
<gatha2 line="223">Vijju sañcarati thanayati devo;</gatha2>
<gatha3 line="224">Andhakāratimisāya rattiyā,</gatha3>
<gathalast line="225">Nisīdi tattha bhikkhu vigatalomahaṃso.</gathalast>
<gatha1 line="226">‘‘Idañhi jātu me diṭṭhaṃ, nayidaṃ itihītihaṃ;</gatha1>
<gathalast line="227">Ekasmiṃ brahmacariyasmiṃ, sahassaṃ maccuhāyinaṃ.</gathalast>
<gatha1 line="228">‘‘<alternatives line="242"><alternative lang="vri">Bhiyyo</alternative><alternative lang="sī. syā. kaṃ. pī.">bhīyo</alternative></alternatives> pañcasatā sekkhā, dasā ca dasadhā dasa;</gatha1>
<gathalast line="229">Sabbe sotasamāpannā, atiracchānagāmino.</gathalast>
<gatha1 line="230"><pageBreak edition="V" number="1.0182" /><pageBreak edition="M" number="1.0157" /><note>atthāyaṃ-itipi dī. ni. 2.290</note>itarā pajā, puññabhāgāti me mano;</gatha1>
<gathalast line="231">Saṅkhātuṃ nopi sakkomi, musāvādassa <alternatives line="253"><alternative lang="vri">ottapa’’nti</alternative><alternative lang="sī. syā. kaṃ. pī.">ottapeti</alternative><alternative lang="ka.">ottappeti</alternative></alternatives> .</gathalast>
<subhead line="232">4. Aruṇavatīsuttaṃ</subhead>
<paragraph line="233" number="185">Evaṃ <pageBreak edition="P" number="1.0155" />me sutaṃ – ekaṃ samayaṃ bhagavā sāvatthiyaṃ viharati…pe… tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
<paragraph line="234">‘‘Bhūtapubbaṃ, bhikkhave, rājā ahosi aruṇavā nāma. Rañño kho pana, bhikkhave, aruṇavato aruṇavatī nāma rājadhānī ahosi. Aruṇavatiṃ kho pana, bhikkhave, rājadhāniṃ sikhī bhagavā <pageBreak edition="T" number="1.0228" />arahaṃ sammāsambuddho upanissāya vihāsi. Sikhissa kho pana, bhikkhave, bhagavato arahato sammāsambuddhassa abhibhūsambhavaṃ nāma sāvakayugaṃ ahosi aggaṃ bhaddayugaṃ. Atha kho, bhikkhave, sikhī bhagavā arahaṃ sammāsambuddho abhibhuṃ bhikkhuṃ āmantesi – ‘āyāma, brāhmaṇa, yena aññataro brahmaloko tenupasaṅkamissāma, yāva bhattassa kālo bhavissatī’ti. ‘Evaṃ, bhante’ti kho bhikkhave, abhibhū bhikkhu sikhissa bhagavato arahato sammāsambuddhassa paccassosi. Atha kho, bhikkhave, sikhī bhagavā arahaṃ sammāsambuddho abhibhū ca bhikkhu – seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya evameva – aruṇavatiyā rājadhāniyā antarahitā tasmiṃ brahmaloke pāturahesuṃ.</paragraph>
<paragraph line="235">‘‘Atha kho, bhikkhave, sikhī bhagavā arahaṃ sammāsambuddho abhibhuṃ bhikkhuṃ āmantesi – ‘paṭibhātu, brāhmaṇa, taṃ brahmuno ca brahmaparisāya ca brahmapārisajjānañca dhammī kathā’ti. ‘Evaṃ, bhante’ti kho, bhikkhave, abhibhū bhikkhu sikhissa bhagavato arahato sammāsambuddhassa paṭissutvā, brahmānañca brahmaparisañca brahmapārisajje ca dhammiyā kathāya sandassesi samādapesi samuttejesi sampahaṃsesi. Tatra sudaṃ, bhikkhave, brahmā ca brahmaparisā ca brahmapārisajjā <pageBreak edition="P" number="1.0156" /> ca ujjhāyanti <alternatives line="270"><alternative lang="vri">khiyyanti</alternative><alternative lang="sī. syā. kaṃ. pī.">khīyanti</alternative></alternatives> vipācenti – ‘acchariyaṃ vata <pageBreak edition="M" number="1.0158" />, bho, abbhutaṃ vata bho, kathañhi nāma satthari sammukhībhūte sāvako dhammaṃ desessatī’’’ti <pageBreak edition="T" number="1.0229" />!</paragraph>
<paragraph line="236">‘‘Atha <pageBreak edition="V" number="1.0183" />kho, bhikkhave, sikhī bhagavā arahaṃ sammāsambuddho abhibhuṃ bhikkhuṃ āmantesi – ‘ujjhāyanti kho te, brāhmaṇa, brahmā ca brahmaparisā ca brahmapārisajjā ca – acchariyaṃ vata, bho, abbhutaṃ vata, bho, kathañhi nāma satthari sammukhībhūte sāvako dhammaṃ desessatīti! Tena hi tvaṃ brāhmaṇa, bhiyyosomattāya brahmānañca brahmaparisañca brahmapārisajje ca saṃvejehī’ti. ‘Evaṃ, bhante’ti kho, bhikkhave, abhibhū bhikkhu sikhissa bhagavato arahato sammāsambuddhassa paṭissutvā dissamānenapi kāyena dhammaṃ desesi, adissamānenapi kāyena dhammaṃ desesi, dissamānenapi heṭṭhimena upaḍḍhakāyena adissamānena uparimena upaḍḍhakāyena dhammaṃ desesi, dissamānenapi uparimena upaḍḍhakāyena adissamānena heṭṭhimena upaḍḍhakāyena dhammaṃ desesi. Tatra sudaṃ, bhikkhave, brahmā ca brahmaparisā ca brahmapārisajjā ca acchariyabbhutacittajātā ahesuṃ – ‘acchariyaṃ vata, bho, abbhutaṃ vata, bho, samaṇassa mahiddhikatā mahānubhāvatā’’’ti!</paragraph>
<paragraph line="237">‘‘Atha kho abhibhū bhikkhu sikhiṃ bhagavantaṃ arahantaṃ sammāsambuddhaṃ etadavoca – ‘abhijānāmi khvāhaṃ, bhante, bhikkhusaṅghassa majjhe evarūpiṃ vācaṃ bhāsitā – pahomi khvāhaṃ āvuso, brahmaloke ṭhito <alternatives line="278"><alternative lang="vri">sahassilokadhātuṃ</alternative><alternative lang="sī. syā. kaṃ. pī.">sahassīlokadhātuṃ</alternative></alternatives> <pageBreak edition="T" number="1.0230" />sarena viññāpetu’nti. ‘Etassa, brāhmaṇa, kālo, etassa, brāhmaṇa, kālo; yaṃ tvaṃ, brāhmaṇa, brahmaloke ṭhito sahassilokadhātuṃ sarena viññāpeyyāsī’ti. ‘Evaṃ, bhante’ti kho, bhikkhave, abhibhū bhikkhu sikhissa bhagavato arahato sammāsambuddhassa paṭissutvā brahmaloke ṭhito imā gāthāyo abhāsi –</paragraph>
<gatha1 line="238">‘‘<alternatives line="286"><alternative lang="vri">Ārambhatha</alternative><alternative lang="sabbattha">ārabbhatha</alternative></alternatives>  <alternatives line="294"><alternative lang="vri">nikkamatha</alternative><alternative lang="sī. pī.">nikkhamatha</alternative></alternatives> , yuñjatha buddhasāsane;</gatha1>
<gathalast line="239">Dhunātha maccuno senaṃ, naḷāgāraṃva kuñjaro.</gathalast>
<gatha1 line="240">‘‘Yo <pageBreak edition="P" number="1.0157" />imasmiṃ dhammavinaye, appamatto vihassati;</gatha1>
<gathalast line="241">Pahāya jātisaṃsāraṃ, dukkhassantaṃ karissatī’’ti.</gathalast>
<paragraph line="242">‘‘Atha <pageBreak edition="M" number="1.0159" />kho, bhikkhave, sikhī ca bhagavā arahaṃ sammāsambuddho abhibhū ca bhikkhu brahmānañca brahmaparisañca brahmapārisajje ca saṃvejetvā – seyyathāpi nāma…pe… tasmiṃ brahmaloke antarahitā aruṇavatiyā rājadhāniyā pāturahesuṃ. Atha kho, bhikkhave, sikhī bhagavā <pageBreak edition="V" number="1.0184" />arahaṃ sammāsambuddho bhikkhū āmantesi – ‘assuttha no, tumhe, bhikkhave, abhibhussa bhikkhuno brahmaloke ṭhitassa gāthāyo bhāsamānassā’ti? ‘Assumha kho mayaṃ, bhante, abhibhussa bhikkhuno brahmaloke ṭhitassa gāthāyo bhāsamānassā’ti. ‘Yathā kathaṃ pana tumhe, bhikkhave, assuttha abhibhussa bhikkhuno brahmaloke ṭhitassa gāthāyo bhāsamānassā’’’ti? Evaṃ kho mayaṃ, bhante, assumha abhibhussa bhikkhuno brahmaloke ṭhitassa gāthāyo bhāsamānassa –</paragraph>
<gatha1 line="243">‘‘Ārambhatha nikkamatha, yuñjatha buddhasāsane;</gatha1>
<gathalast line="244">Dhunātha maccuno senaṃ, naḷāgāraṃva kuñjaro.</gathalast>
<gatha1 line="245">‘‘Yo <pageBreak edition="T" number="1.0231" />imasmiṃ dhammavinaye, appamatto vihassati;</gatha1>
<gathalast line="246">Pahāya jātisaṃsāraṃ, dukkhassantaṃ karissatī’’ti.</gathalast>
<paragraph line="247">‘‘‘Evaṃ kho mayaṃ, bhante, assumha abhibhussa bhikkhuno brahmaloke ṭhitassa gāthāyo bhāsamānassā’ti. ‘Sādhu sādhu, bhikkhave; sādhu kho tumhe, bhikkhave! Assuttha abhibhussa bhikkhuno brahmaloke ṭhitassa gāthāyo bhāsamānassā’’’ti.</paragraph>
<paragraph line="248">Idamavoca bhagavā, attamanā te bhikkhū bhagavato bhāsitaṃ abhinandunti.</paragraph>
<subhead line="249">5. Parinibbānasuttaṃ</subhead>
<paragraph line="250" number="186">Ekaṃ samayaṃ bhagavā kusinārāyaṃ viharati upavattane mallānaṃ sālavane antarena yamakasālānaṃ parinibbānasamaye. Atha kho bhagavā bhikkhū āmantesi – ‘‘handa dāni, bhikkhave <pageBreak edition="P" number="1.0158" />, āmantayāmi vo – ‘vayadhammā saṅkhārā, appamādena sampādethā’ti. Ayaṃ tathāgatassa pacchimā vācā’’.</paragraph>
<paragraph line="251">Atha <pageBreak edition="M" number="1.0160" /> kho bhagavā paṭhamaṃ <alternatives line="302"><alternative lang="vri">jhānaṃ</alternative><alternative lang="syā. kaṃ.">paṭhamajjhānaṃ</alternative></alternatives>  samāpajji. Paṭhamā <alternatives line="310"><alternative lang="vri">jhānā</alternative><alternative lang="syā. kaṃ.">paṭhamajjhānā</alternative></alternatives> vuṭṭhahitvā dutiyaṃ jhānaṃ samāpajji. Dutiyā jhānā vuṭṭhahitvā tatiyaṃ jhānaṃ samāpajji. Tatiyā jhānā vuṭṭhahitvā catutthaṃ <pageBreak edition="V" number="1.0185" />jhānaṃ samāpajji. Catutthā jhānā vuṭṭhahitvā ākāsānañcāyatanaṃ samāpajji. Ākāsānañcāyatanā vuṭṭhahitvā viññāṇañcāyatanaṃ samāpajji. Viññāṇañcāyatanā vuṭṭhahitvā ākiñcaññāyatanaṃ samāpajji. Ākiñcaññāyatanā vuṭṭhahitvā nevasaññānāsaññāyatanaṃ samāpajji. Nevasaññānāsaññāyatanā <pageBreak edition="T" number="1.0232" />vuṭṭhahitvā saññāvedayitanirodhaṃ samāpajji.</paragraph>
<paragraph line="252">Saññāvedayitanirodhā vuṭṭhahitvā nevasaññānāsaññāyatanaṃ samāpajji. Nevasaññānāsaññāyatanā vuṭṭhahitvā ākiñcaññāyatanaṃ samāpajji. Ākiñcaññāyatanā vuṭṭhahitvā viññāṇañcāyatanaṃ samāpajji. Viññāṇañcāyatanā vuṭṭhahitvā ākāsānañcāyatanaṃ samāpajji. Ākāsānañcāyatanā vuṭṭhahitvā catutthaṃ jhānaṃ samāpajji. Catutthā jhānā vuṭṭhahitvā tatiyaṃ jhānaṃ samāpajji. Tatiyā jhānā vuṭṭhahitvā dutiyaṃ jhānaṃ samāpajji. Dutiyā jhānā vuṭṭhahitvā paṭhamaṃ jhānaṃ samāpajji. Paṭhamā jhānā vuṭṭhahitvā dutiyaṃ jhānaṃ samāpajji. Dutiyā jhānā vuṭṭhahitvā tatiyaṃ jhānaṃ samāpajji. Tatiyā jhānā vuṭṭhahitvā catutthaṃ jhānaṃ samāpajji. Catutthā jhānā vuṭṭhahitvā samanantaraṃ bhagavā parinibbāyi. Parinibbute bhagavati saha parinibbānā brahmā sahampati imaṃ gāthaṃ abhāsi –</paragraph>
<gatha1 line="253">‘‘Sabbeva nikkhipissanti, bhūtā loke samussayaṃ;</gatha1>
<gatha2 line="254">Yattha etādiso satthā, loke appaṭipuggalo;</gatha2>
<gathalast line="255">Tathāgato balappatto, sambuddho parinibbuto’’ti.</gathalast>
<paragraph line="256">Parinibbute bhagavati saha parinibbānā sakko devānamindo imaṃ gāthaṃ abhāsi –</paragraph>
<gatha1 line="257">‘‘Aniccā vata saṅkhārā, uppādavayadhammino;</gatha1>
<gathalast line="258">Uppajjitvā nirujjhanti, tesaṃ vūpasamo sukho’’ti.</gathalast>
<paragraph line="259">Parinibbute <pageBreak edition="T" number="1.0233" /><pageBreak edition="M" number="1.0161" />bhagavati saha parinibbānā āyasmā ānando imaṃ gāthaṃ abhāsi –</paragraph>
<gatha1 line="260">‘‘Tadāsi yaṃ bhiṃsanakaṃ, tadāsi lomahaṃsanaṃ;</gatha1>
<gathalast line="261">Sabbākāravarūpete, sambuddhe parinibbute’’ti.</gathalast>
<paragraph line="262">Parinibbute <pageBreak edition="V" number="1.0186" /><pageBreak edition="P" number="1.0159" />bhagavati saha parinibbānā āyasmā anuruddho imā gāthāyo abhāsi –</paragraph>
<gatha1 line="263">‘‘Nāhu assāsapassāso, ṭhitacittassa tādino;</gatha1>
<gathalast line="264"><note>yaṃ kālamakarī muni (mahāparinibbānasutte)</note>.</gathalast>
<gatha1 line="265">‘‘Asallīnena cittena, vedanaṃ ajjhavāsayi;</gatha1>
<gathalast line="266">Pajjotasseva nibbānaṃ, vimokkho cetaso ahū’’ti.</gathalast>
<centered line="267">Dutiyo vaggo.</centered>
<paragraph line="268">Tassuddānaṃ –</paragraph>
<gatha1 line="269">Brahmāsanaṃ devadatto, andhakavindo aruṇavatī;</gatha1>
<gathalast line="270">Parinibbānena ca desitaṃ, idaṃ brahmapañcakanti.</gathalast>
<centered line="271"><note>ito paraṃ marammapotthakesu evampi dissati –§brahmāyācanaṃ agāravañca, brahmadevo bako ca brahmā.§aññataro ca brahmākokālikañca, tissakañca turū ca§brahmā kokālikabhikkhu, sanaṅkumārena devadattaṃ.§andhakavindaṃ aruṇavati, parinibbānena pannarasāti</note></centered>
</body>
</document>