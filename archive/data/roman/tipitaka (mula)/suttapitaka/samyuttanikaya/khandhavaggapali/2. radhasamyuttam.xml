<?xml version="1.0" encoding="utf-8"?>
<document>
  <metadata>
    <versions>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="vipassana research institut" source-abbr="vri"/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0303m.mul1.xml</normativeSource>
    <source>roman/tipitaka (mula)/suttapitaka/samyuttanikaya/khandhavaggapali/2. radhasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/khandhavaggapali</directory>
    <basename>2. radhasamyuttam</basename>
    <titlePath>2. Rādhasaṃyuttaṃ - Khandhavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">2. Rādhasaṃyuttaṃ</chapter>
    <title line="2">1. Paṭhamavaggo</title>
    <subhead line="3">1. Mārasuttaṃ</subhead>
    <paragraph line="4" number="160"> Sāvatthinidānaṃ <pageBreak edition="Thai" number="3.0231" /><pageBreak edition="Vipassana Research Institut" number="2.0174" /><pageBreak edition="Myanmar" number="2.0154" />. Atha kho āyasmā rādho yena bhagavā tenupasaṅkami <pageBreak edition="Pali Text Society" number="3.0189" />; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rādho bhagavantaṃ etadavoca –</paragraph>
    <paragraph line="5">‘‘‘Māro, māro’ti, bhante, vuccati. Kittāvatā nu kho, bhante, māro’’ti? ‘‘Rūpe kho, rādha, sati māro vā assa māretā vā yo vā pana mīyati. Tasmātiha tvaṃ, rādha, rūpaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa. Ye naṃ evaṃ passanti te sammā passanti. Vedanāya sati… saññāya sati… saṅkhāresu sati… viññāṇe sati māro vā assa māretā vā yo vā pana mīyati. Tasmātiha tvaṃ, rādha, viññāṇaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa. Ye naṃ evaṃ passanti, te sammā passantī’’ti.</paragraph>
    <paragraph line="6">‘‘Sammādassanaṃ pana, bhante, kimatthiya’’nti? ‘‘Sammādassanaṃ kho, rādha, nibbidatthaṃ’’. ‘‘Nibbidā pana, bhante, kimatthiyā’’ti? ‘‘Nibbidā kho, rādha, virāgatthā’’. ‘‘Virāgo <pageBreak edition="Thai" number="3.0232" /> pana, bhante <pageBreak edition="Vipassana Research Institut" number="2.0175" />, kimatthiyo’’ti? ‘‘Virāgo kho, rādha, vimuttattho’’. ‘‘Vimutti pana, bhante, kimatthiyā’’ti? ‘‘Vimutti kho, rādha, nibbānatthā’’. ‘‘Nibbānaṃ pana, bhante, kimatthiya’’nti? ‘‘<alternatives line="3" extra="" separator="true"><alternative source-abbr="sī." source="sri lanka">accasarā</alternative><alternative source-abbr="syā." source="thai">accasarā</alternative><alternative source-abbr="kaṃ." source="kaṃ.">accasarā</alternative><alternative source-abbr="pī." source="pali text society">assa</alternative><alternative source-abbr="vri" source="vipassana research institut">Accayāsi</alternative><alternative source-abbr="ka." source="cambodian">accayā</alternative></alternatives> , rādha, pañhaṃ, nāsakkhi pañhassa pariyantaṃ gahetuṃ. Nibbānogadhañhi, rādha, brahmacariyaṃ vussati, nibbānaparāyanaṃ nibbānapariyosāna’’nti. Paṭhamaṃ.</paragraph>
    <subhead line="7">2. Sattasuttaṃ</subhead>
    <paragraph line="8" number="161"> Sāvatthinidānaṃ. Ekamantaṃ nisinno kho āyasmā rādho bhagavantaṃ <pageBreak edition="Pali Text Society" number="3.0190" /> etadavoca – ‘‘‘satto, satto’ti, bhante, vuccati. Kittāvatā nu kho, bhante <pageBreak edition="Myanmar" number="2.0155" />, sattoti vuccatī’’ti? ‘‘Rūpe kho, rādha, yo chando yo rāgo yā nandī yā taṇhā, tatra satto, tatra visatto, tasmā sattoti vuccati. Vedanāya… saññāya… saṅkhāresu… viññāṇe yo chando yo rāgo yā nandī yā taṇhā, tatra satto, tatra visatto, tasmā sattoti vuccati’’.</paragraph>
    <paragraph line="9">‘‘Seyyathāpi, rādha, kumārakā vā kumārikāyo vā paṃsvāgārakehi kīḷanti. Yāvakīvañca tesu paṃsvāgārakesu avigatarāgā honti avigatacchandā avigatapemā avigatapipāsā avigatapariḷāhā avigatataṇhā, tāva tāni paṃsvāgārakāni allīyanti keḷāyanti <alternatives line="16" extra="" separator="false"><alternative source-abbr="vri" source="vipassana research institut">dhanāyanti</alternative><alternative source-abbr="sī." source="sri lanka">manāyanti</alternative><alternative source-abbr="pī." source="pali text society">manāyanti</alternative><alternative source-abbr="ka." source="cambodian">manāyanti</alternative></alternatives> <pageBreak edition="Thai" number="3.0233" /> mamāyanti. Yato ca kho, rādha, kumārakā vā kumārikāyo vā tesu paṃsvāgārakesu vigatarāgā honti vigatacchandā vigatapemā vigatapipāsā vigatapariḷāhā vigatataṇhā, atha kho tāni paṃsvāgārakāni hatthehi ca pādehi ca vikiranti vidhamanti viddhaṃsenti <alternatives line="27" extra="" separator="false"><alternative source-abbr="vri" source="vipassana research institut">vikīḷaniyaṃ</alternative><alternative source-abbr="sī." source="sri lanka">vikīḷanikaṃ</alternative><alternative source-abbr="syā." source="thai">vikīḷanikaṃ</alternative><alternative source-abbr="kaṃ." source="kaṃ.">vikīḷanikaṃ</alternative><alternative source-abbr="pī." source="pali text society">vikīḷanikaṃ</alternative></alternatives>  karonti. Evameva kho, rādha, tumhepi rūpaṃ vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha. Vedanaṃ vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha. Saññaṃ… saṅkhāre vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha. Viññāṇaṃ vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha. Taṇhākkhayo hi, rādha, nibbāna’’nti. Dutiyaṃ.</paragraph>
    <subhead line="10">3. Bhavanettisuttaṃ</subhead>
    <paragraph line="11" number="162"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘<alternatives line="39" extra="" separator="false"><alternative source-abbr="vri" source="vipassana research institut">bhavanettinirodho</alternative><alternative source-abbr="sī." source="sri lanka">bhavanetti</alternative><alternative source-abbr="syā." source="thai">bhavanetti</alternative><alternative source-abbr="kaṃ." source="kaṃ.">bhavanetti</alternative><alternative source-abbr="pī." source="pali text society">bhavanetti</alternative></alternatives> <pageBreak edition="Vipassana Research Institut" number="2.0176" />, <alternatives line="51" extra="" separator="false"><alternative source-abbr="vri" source="vipassana research institut">bhavanettinirodho’ti</alternative><alternative source-abbr="sī." source="sri lanka">bhavanettīti</alternative><alternative source-abbr="syā." source="thai">bhavanettīti</alternative><alternative source-abbr="kaṃ." source="kaṃ.">bhavanettīti</alternative></alternatives> , bhante, vuccati. Katamā nu kho, bhante, bhavanetti, katamo bhavanettinirodho’’ti? ‘‘Rūpe <pageBreak edition="Pali Text Society" number="3.0191" /> kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā – ayaṃ vuccati bhavanetti. Tesaṃ <alternatives line="62" extra="" separator="false"><alternative source-abbr="vri" source="vipassana research institut">nirodho</alternative><alternative source-abbr="sī." source="sri lanka">nirodhā</alternative><alternative source-abbr="syā." source="thai">nirodhā</alternative><alternative source-abbr="kaṃ." source="kaṃ.">nirodhā</alternative><alternative source-abbr="pī." source="pali text society">nirodhā</alternative></alternatives>  bhavanettinirodho. Vedanāya… saññāya… saṅkhāresu <pageBreak edition="Myanmar" number="2.0156" />… viññāṇe yo chando…pe… adhiṭṭhānābhinivesānusayā <pageBreak edition="Thai" number="3.0234" /> – ayaṃ vuccati bhavanetti. Tesaṃ nirodho bhavanettinirodho’’ti. Tatiyaṃ.</paragraph>
    <subhead line="12">4. Pariññeyyasuttaṃ</subhead>
    <paragraph line="13" number="163"> Sāvatthinidānaṃ. Āyasmā rādho yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ rādhaṃ bhagavā etadavoca –</paragraph>
    <paragraph line="14">‘‘Pariññeyye ca, rādha, dhamme desessāmi pariññañca pariññātāviṃ puggalañca. Taṃ suṇāhi, sādhukaṃ manasi karohi; bhāsissāmī’’ti. ‘‘Evaṃ, bhante’’ti kho āyasmā rādho bhagavato paccassosi. Bhagavā etadavoca – ‘‘katame ca, rādha, pariññeyyā dhammā? Rūpaṃ kho, rādha, pariññeyyo dhammo, vedanā pariññeyyo dhammo, saññā pariññeyyo dhammo, saṅkhārā pariññeyyo dhammo, viññāṇaṃ pariññeyyo dhammo. Ime vuccanti, rādha, pariññeyyā dhammā. Katamā ca, rādha, pariññā? Yo kho, rādha, rāgakkhayo dosakkhayo mohakkhayo – ayaṃ vuccati, rādha, pariññā. Katamo ca, rādha, pariññātāvī puggalo? ‘Arahā’tissa vacanīyaṃ. Yvāyaṃ āyasmā evaṃnāmo evaṃgotto – ayaṃ vuccati, rādha, pariññātāvī puggalo’’ti. Catutthaṃ.</paragraph>
    <subhead line="15">5. Samaṇasuttaṃ</subhead>
    <paragraph line="16" number="164"> Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā. Katame pañca? Rūpupādānakkhandho, vedanupādānakkhandho, saññupādānakkhandho <pageBreak edition="Vipassana Research Institut" number="2.0177" />, saṅkhārupādānakkhandho, viññāṇupādānakkhandho. Ye hi <pageBreak edition="Thai" number="3.0235" /> keci, rādha, samaṇā vā brāhmaṇā vā imesaṃ pañcannaṃ <pageBreak edition="Pali Text Society" number="3.0192" /> upādānakkhandhānaṃ assādañca ādīnavañca nissaraṇañca yathābhūtaṃ nappajānanti; na me te, rādha, samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā, na ca pana te āyasmanto sāmaññatthaṃ vā brahmaññatthaṃ vā diṭṭheva dhamme sayaṃ abhiññā sacchikatvā upasampajja viharanti. Ye ca kho keci, rādha, samaṇā vā brāhmaṇā vā imesaṃ pañcannaṃ upādānakkhandhānaṃ assādañca ādīnavañca nissaraṇañca yathābhūtaṃ pajānanti; te kho me, rādha, samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā <pageBreak edition="Myanmar" number="2.0157" />, te ca panāyasmanto sāmaññatthañca brahmaññatthañca diṭṭheva dhamme sayaṃ abhiññā sacchikatvā upasampajja viharantī’’ti. Pañcamaṃ.</paragraph>
    <subhead line="17">6. Dutiyasamaṇasuttaṃ</subhead>
    <paragraph line="18" number="165"> Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā. Katame pañca? Rūpupādānakkhandho…pe… viññāṇupādānakkhandho. Ye hi keci, rādha, samaṇā vā brāhmaṇā vā imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānanti…pe… sayaṃ abhiññā sacchikatvā upasampajja viharantī’’ti. Chaṭṭhaṃ.</paragraph>
    <subhead line="19">7. Sotāpannasuttaṃ</subhead>
    <paragraph line="20" number="166"> Sāvatthinidānaṃ <pageBreak edition="Thai" number="3.0236" />. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā. Katame pañca? Rūpupādānakkhandho…pe… viññāṇupādānakkhandho. Yato <pageBreak edition="Pali Text Society" number="3.0193" /> kho, rādha, ariyasāvako imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti – ayaṃ vuccati, rādha, ariyasāvako sotāpanno avinipātadhammo niyato sambodhiparāyano’’ti. Sattamaṃ.</paragraph>
    <subhead line="21">8. Arahantasuttaṃ</subhead>
    <paragraph line="22" number="167"> Sāvatthinidānaṃ <pageBreak edition="Vipassana Research Institut" number="2.0178" />. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā. Katame pañca? Rūpupādānakkhandho…pe… viññāṇupādānakkhandho. Yato kho, rādha, bhikkhu imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti – ayaṃ vuccati, rādha, arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto’’ti. Aṭṭhamaṃ.</paragraph>
    <subhead line="23">9. Chandarāgasuttaṃ</subhead>
    <paragraph line="24" number="168"> Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘rūpe kho, rādha, yo chando yo rāgo yā nandī yā taṇhā, taṃ pajahatha. Evaṃ taṃ rūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Vedanāya yo <pageBreak edition="Myanmar" number="2.0158" /> chando yo rāgo yā nandī yā taṇhā, taṃ pajahatha <pageBreak edition="Thai" number="3.0237" />. Evaṃ sā vedanā pahīnā bhavissati ucchinnamūlā tālāvatthukatā anabhāvaṃkatā āyatiṃ anuppādadhammā. Saññāya… saṅkhāresu yo chando yo rāgo yā nandī yā taṇhā, taṃ pajahatha. Evaṃ te saṅkhārā pahīnā bhavissanti ucchinnamūlā tālāvatthukatā anabhāvaṃkatā āyatiṃ anuppādadhammā. Viññāṇe <pageBreak edition="Pali Text Society" number="3.0194" /> yo chando yo rāgo yā nandī yā taṇhā, taṃ pajahatha. Evaṃ taṃ viññāṇaṃ pahīnaṃ bhavissati…pe… anuppādadhamma’’nti. Navamaṃ.</paragraph>
    <subhead line="25">10. Dutiyachandarāgasuttaṃ</subhead>
    <paragraph line="26" number="169"> Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘rūpe kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṃ taṃ rūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Vedanāya yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṃ sā vedanā pahīnā <pageBreak edition="Vipassana Research Institut" number="2.0179" /> bhavissati ucchinnamūlā tālāvatthukatā anabhāvaṃkatā āyatiṃ anuppādadhammā. Saññāya… saṅkhāresu yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṃ te saṅkhārā pahīnā bhavissanti ucchinnamūlā tālāvatthukatā anabhāvaṃkatā āyatiṃ anuppādadhammā. Viññāṇe <pageBreak edition="Thai" number="3.0238" /> yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṃ taṃ viññāṇaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhamma’’nti. Dasamaṃ.</paragraph>
    <centered line="27">Rādhasaṃyuttassa paṭhamo vaggo.</centered>
    <paragraph line="28">Tassuddānaṃ –</paragraph>
    <gatha1 line="29">Māro satto bhavanetti, pariññeyyā samaṇā duve;</gatha1>
    <gathalast line="30">Sotāpanno arahā ca, chandarāgāpare duveti.</gathalast>
    <title line="31">2. Dutiyavaggo</title>
    <subhead line="32">1. Mārasuttaṃ</subhead>
    <paragraph line="33" number="170"> Sāvatthinidānaṃ <pageBreak edition="Thai" number="3.0239" /><pageBreak edition="Myanmar" number="2.0159" /><pageBreak edition="Pali Text Society" number="3.0195" />. Ekamantaṃ nisinno kho āyasmā rādho bhagavantaṃ etadavoca – ‘‘‘māro, māro’ti, bhante, vuccati. Katamo nu kho, bhante, māro’’ti? ‘‘Rūpaṃ kho, rādha, māro, vedanā māro, saññā māro, saṅkhārā māro, viññāṇaṃ māro. Evaṃ passaṃ, rādha, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. Nibbindaṃ virajjati; virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī’’ti. Paṭhamaṃ.</paragraph>
    <subhead line="34">2. Māradhammasuttaṃ</subhead>
    <paragraph line="35" number="171"> Sāvatthinidānaṃ <pageBreak edition="Vipassana Research Institut" number="2.0180" />. Ekamantaṃ nisinno kho āyasmā rādho bhagavantaṃ etadavoca – ‘‘‘māradhammo, māradhammo’ti, bhante, vuccati. Katamo nu kho, bhante, māradhammo’’ti? ‘‘Rūpaṃ kho, rādha, māradhammo, vedanā māradhammo, saññā māradhammo, saṅkhārā māradhammo, viññāṇaṃ māradhammo. Evaṃ passaṃ…pe… nāparaṃ itthattāyāti pajānātī’’ti. Dutiyaṃ.</paragraph>
    <subhead line="36">3. Aniccasuttaṃ</subhead>
    <paragraph line="37" number="172"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘aniccaṃ, anicca’nti, bhante, vuccati. Katamaṃ nu <pageBreak edition="Thai" number="3.0240" /> kho, bhante, anicca’’nti? ‘‘Rūpaṃ kho, rādha, aniccaṃ, vedanā aniccā, saññā aniccā, saṅkhārā aniccā, viññāṇaṃ aniccaṃ. Evaṃ passaṃ…pe… nāparaṃ itthattāyāti pajānātī’’ti. Tatiyaṃ.</paragraph>
    <subhead line="38">4. Aniccadhammasuttaṃ</subhead>
    <paragraph line="39" number="173"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘aniccadhammo, aniccadhammo’ti, bhante, vuccati. Katamo nu kho, bhante, aniccadhammo’’ti? ‘‘Rūpaṃ kho, rādha, aniccadhammo, vedanā aniccadhammo <pageBreak edition="Pali Text Society" number="3.0196" />, saññā aniccadhammo, saṅkhārā aniccadhammo, viññāṇaṃ aniccadhammo. Evaṃ passaṃ…pe… <pageBreak edition="Vipassana Research Institut" number="2.0181" /> nāparaṃ itthattāyāti pajānātī’’ti. Catutthaṃ.</paragraph>
    <subhead line="40">5. Dukkhasuttaṃ</subhead>
    <paragraph line="41" number="174"> Sāvatthinidānaṃ <pageBreak edition="Myanmar" number="2.0160" />. Ekamantaṃ nisinno kho āyasmā rādho bhagavantaṃ etadavoca – ‘‘‘dukkhaṃ, dukkha’nti, bhante, vuccati. Katamaṃ nu kho, bhante, dukkha’’nti? ‘‘Rūpaṃ kho, rādha, dukkhaṃ, vedanā dukkhā, saññā dukkhā, saṅkhārā dukkhā, viññāṇaṃ dukkhaṃ. Evaṃ passaṃ…pe… nāparaṃ itthattāyāti pajānātī’’ti. Pañcamaṃ.</paragraph>
    <subhead line="42">6. Dukkhadhammasuttaṃ</subhead>
    <paragraph line="43" number="175"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘dukkhadhammo, dukkhadhammo’ti, bhante, vuccati. Katamo nu kho, bhante, dukkhadhammo’’ti? ‘‘Rūpaṃ kho, rādha, dukkhadhammo, vedanā dukkhadhammo, saññā dukkhadhammo, saṅkhārā dukkhadhammo, viññāṇaṃ dukkhadhammo. Evaṃ passaṃ…pe… nāparaṃ itthattāyāti pajānātī’’ti. Chaṭṭhaṃ.</paragraph>
    <subhead line="44">7. Anattasuttaṃ</subhead>
    <paragraph line="45" number="176"> Sāvatthinidānaṃ. Ekamantaṃ nisinno kho āyasmā rādho bhagavantaṃ <pageBreak edition="Thai" number="3.0241" /> etadavoca – ‘‘‘anattā, anattā’ti, bhante, vuccati. Katamo nu kho, bhante, anattā’’ti? ‘‘Rūpaṃ kho, rādha, anattā, vedanā anattā, saññā anattā, saṅkhārā anattā, viññāṇaṃ anattā. Evaṃ passaṃ…pe… <pageBreak edition="Vipassana Research Institut" number="2.0182" /> nāparaṃ itthattāyāti pajānātī’’ti. Sattamaṃ.</paragraph>
    <subhead line="46">8. Anattadhammasuttaṃ</subhead>
    <paragraph line="47" number="177"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘anattadhammo, anattadhammo’ti, bhante, vuccati. Katamo nu kho, bhante, anattadhammo’’ti? ‘‘Rūpaṃ kho, rādha, anattadhammo, vedanā anattadhammo <pageBreak edition="Pali Text Society" number="3.0197" />, saññā anattadhammo, saṅkhārā anattadhammo, viññāṇaṃ anattadhammo. Evaṃ passaṃ…pe… nāparaṃ itthattāyāti pajānātī’’ti. Aṭṭhamaṃ.</paragraph>
    <subhead line="48">9.Khayadhammasuttaṃ</subhead>
    <paragraph line="49" number="178"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘khayadhammo, khayadhammo’ti, bhante, vuccati. Katamo nu kho, bhante, khayadhammo’’ti? ‘‘Rūpaṃ kho, rādha, khayadhammo, vedanā khayadhammo, saññā <pageBreak edition="Myanmar" number="2.0161" /> khayadhammo, saṅkhārā khayadhammo, viññāṇaṃ khayadhammo. Evaṃ passaṃ…pe… nāparaṃ itthattāyāti pajānātī’’ti. Navamaṃ.</paragraph>
    <subhead line="50">10. Vayadhammasuttaṃ</subhead>
    <paragraph line="51" number="179"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘vayadhammo, vayadhammo’ti, bhante, vuccati. Katamo nu kho, bhante, vayadhammo’’ti? ‘‘Rūpaṃ kho, rādha, vayadhammo, vedanā vayadhammo, saññā vayadhammo, saṅkhārā vayadhammo, viññāṇaṃ vayadhammo <pageBreak edition="Vipassana Research Institut" number="2.0183" />. Evaṃ passaṃ…pe… nāparaṃ itthattāyāti pajānātī’’ti. Dasamaṃ.</paragraph>
    <subhead line="52">11. Samudayadhammasuttaṃ</subhead>
    <paragraph line="53" number="180"> Sāvatthinidānaṃ <pageBreak edition="Thai" number="3.0242" />. Ekamantaṃ nisinno kho āyasmā rādho bhagavantaṃ etadavoca – ‘‘‘samudayadhammo, samudayadhammo’ti, bhante, vuccati. Katamo nu kho, bhante, samudayadhammo’’ti? ‘‘Rūpaṃ kho, rādha, samudayadhammo, vedanā samudayadhammo, saññā samudayadhammo, saṅkhārā samudayadhammo, viññāṇaṃ samudayadhammo. Evaṃ passaṃ…pe… nāparaṃ itthattāyāti pajānātī’’ti. Ekādasamaṃ.</paragraph>
    <subhead line="54">12. Nirodhadhammasuttaṃ</subhead>
    <paragraph line="55" number="181"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘‘nirodhadhammo, nirodhadhammo’ti <pageBreak edition="Pali Text Society" number="3.0198" />, bhante, vuccati. Katamo nu kho, bhante, nirodhadhammo’’ti? ‘‘Rūpaṃ kho, rādha, nirodhadhammo, vedanā nirodhadhammo, saññā nirodhadhammo, saṅkhārā nirodhadhammo, viññāṇaṃ nirodhadhammo. Evaṃ passaṃ…pe… nāparaṃ itthattāyāti pajānātī’’ti. Dvādasamaṃ.</paragraph>
    <centered line="56">Rādhasaṃyuttassa dutiyo vaggo.</centered>
    <paragraph line="57">Tassuddānaṃ –</paragraph>
    <gatha1 line="58">Māro <pageBreak edition="Vipassana Research Institut" number="2.0184" /> ca māradhammo ca, aniccena apare duve;</gatha1>
    <gatha2 line="59">Dukkhena ca duve vuttā, <alternatives line="74" extra="" separator="false"><alternative source-abbr="vri" source="vipassana research institut">anattena</alternative><alternative source-abbr="sī." source="sri lanka">anattehi</alternative><alternative source-abbr="syā." source="thai">anattehi</alternative><alternative source-abbr="kaṃ." source="kaṃ.">anattehi</alternative></alternatives>  tatheva ca;</gatha2>
    <gathalast line="60">Khayavayasamudayaṃ, nirodhadhammena dvādasāti.</gathalast>
    <title line="61">3. Āyācanavaggo</title>
    <subhead line="62">1-11. Mārādisuttaekādasakaṃ</subhead>
    <paragraph line="63" number="182"> Sāvatthinidānaṃ <pageBreak edition="Thai" number="3.0243" /><pageBreak edition="Myanmar" number="2.0162" />. Ekamantaṃ nisinno kho āyasmā rādho bhagavantaṃ etadavoca – ‘‘sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya’’nti.</paragraph>
    <paragraph line="64">‘‘Yo kho, rādha, māro; tatra te chando pahātabbo, rāgo pahātabbo, chandarāgo pahātabbo <note>sīhaḷapotthake pana ‘‘tatra te chando pahātabboti ekaṃ suttaṃ, tatra te rāgo pahātabboti ekaṃ suttaṃ, tatra te chandarāgo pahātabboti ekaṃ sutta’’nti evaṃ visuṃ visuṃ tīṇi suttāni vibhajitvā dassitāni. evamuparisuttesupi</note>. Ko ca, rādha, māro? Rūpaṃ kho, rādha, māro; tatra te chando pahātabbo, rāgo pahātabbo, chandarāgo pahātabbo <note>sīhaḷapotthake pana ‘‘tatra te chando pahātabboti ekaṃ suttaṃ, tatra te rāgo pahātabboti ekaṃ suttaṃ, tatra te chandarāgo pahātabboti ekaṃ sutta’’nti evaṃ visuṃ visuṃ tīṇi suttāni vibhajitvā dassitāni. evamuparisuttesupi</note>. Vedanā māro; tatra te chando pahātabbo…pe… saññā māro; tatra te chando pahātabbo…pe… saṅkhārā māro; tatra te chando pahātabbo…pe… viññāṇaṃ māro; tatra te chando pahātabbo…pe… yo kho, rādha, māro; tatra te chando pahātabbo, rāgo pahātabbo, chandarāgo pahātabbo’’ti.</paragraph>
    <paragraph line="65" number="183"> Yo kho, rādha, māradhammo; tatra te chando pahātabbo, rāgo pahātabbo, chandarāgo pahātabbo…pe….</paragraph>
    <paragraph line="66" number="184"> Yaṃ <pageBreak edition="Pali Text Society" number="3.0199" /> kho, rādha, aniccaṃ…pe….</paragraph>
    <paragraph line="67" number="185"> Yo <pageBreak edition="Vipassana Research Institut" number="2.0185" /> kho, rādha, aniccadhammo…pe….</paragraph>
    <paragraph line="68" number="186"> Yaṃ kho, rādha, dukkhaṃ…pe….</paragraph>
    <paragraph line="69" number="187"> Yo kho, rādha, dukkhadhammo…pe….</paragraph>
    <paragraph line="70" number="188"> Yo <pageBreak edition="Thai" number="3.0244" /> kho, rādha, anattā…pe….</paragraph>
    <paragraph line="71" number="189"> Yo <pageBreak edition="Myanmar" number="2.0163" /> kho, rādha, anattadhammo…pe….</paragraph>
    <paragraph line="72" number="190"> Yo kho, rādha, khayadhammo…pe….</paragraph>
    <paragraph line="73" number="191"> Yo kho, rādha, vayadhammo…pe….</paragraph>
    <paragraph line="74" number="192"> Yo kho, rādha, samudayadhammo; tatra te chando pahātabbo, rāgo pahātabbo, chandarāgo pahātabbo…pe….</paragraph>
    <subhead line="75">12. Nirodhadhammasuttaṃ</subhead>
    <paragraph line="76" number="193"> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca – ‘‘sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya’’nti.</paragraph>
    <paragraph line="77">‘‘Yo <pageBreak edition="Vipassana Research Institut" number="2.0186" /> kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Ko ca, rādha, nirodhadhammo? Rūpaṃ kho, rādha, nirodhadhammo; tatra te chando pahātabbo…pe… vedanā nirodhadhammo; tatra te chando pahātabbo…pe… saññā nirodhadhammo; tatra te chando pahātabbo…pe… saṅkhārā nirodhadhammo; tatra te chando pahātabbo…pe… viññāṇaṃ nirodhadhammo; tatra te chando pahātabbo…pe… yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo’’ti <note>sīhaḷapotthake pana imasmiṃ vagge chattiṃsa suttāni vibhattāni ekekaṃ suttaṃ tīṇi tīṇi katvā, evaṃ catutthavaggepi</note>.</paragraph>
    <centered line="78">Āyācanavaggo tatiyo.</centered>
    <paragraph line="79">Tassuddānaṃ –</paragraph>
    <gatha1 line="80">Māro <pageBreak edition="Thai" number="3.0245" /><pageBreak edition="Pali Text Society" number="3.0200" /> ca māradhammo ca, aniccena apare duve;</gatha1>
    <gatha2 line="81">Dukkhena ca duve vuttā, anattena tatheva ca;</gatha2>
    <gathalast line="82">Khayavayasamudayaṃ, nirodhadhammena dvādasāti.</gathalast>
    <title line="83">4. Upanisinnavaggo</title>
    <subhead line="84">1-11. Mārādisuttaekādasakaṃ</subhead>
    <paragraph line="85" number="194"> Sāvatthinidānaṃ <pageBreak edition="Thai" number="3.0246" /><pageBreak edition="Myanmar" number="2.0164" />. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘yo kho, rādha, māro; tatra te chando pahātabbo, rāgo pahātabbo, chandarāgo pahātabbo. Ko ca, rādha, māro? Rūpaṃ kho, rādha, māro; tatra te chando pahātabbo…pe… viññāṇaṃ māro; tatra te chando pahātabbo…pe… yo kho, rādha, māro; tatra te chando pahātabbo, rāgo pahātabbo, chandarāgo pahātabbo’’ti.</paragraph>
    <paragraph line="86" number="195"> Yo kho, rādha, māradhammo; tatra te chando pahātabbo, rāgo pahātabbo, chandarāgo <pageBreak edition="Vipassana Research Institut" number="2.0187" /> pahātabbo…pe….</paragraph>
    <paragraph line="87" number="196"> Yaṃ kho, rādha, aniccaṃ…pe….</paragraph>
    <paragraph line="88" number="197"> Yo kho, rādha, aniccadhammo…pe….</paragraph>
    <paragraph line="89" number="198"> Yaṃ <pageBreak edition="Pali Text Society" number="3.0201" /> kho, rādha, dukkhaṃ…pe….</paragraph>
    <paragraph line="90" number="199"> Yo kho, rādha, dukkhadhammo…pe….</paragraph>
    <paragraph line="91" number="200"> Yo kho, rādha, anattā…pe….</paragraph>
    <paragraph line="92" number="201"> Yo kho, rādha, anattadhammo…pe….</paragraph>
    <paragraph line="93" number="202"> Yo kho, rādha, khayadhammo…pe….</paragraph>
    <paragraph line="94" number="203"> Yo kho, rādha, vayadhammo…pe….</paragraph>
    <paragraph line="95" number="204"> Yo <pageBreak edition="Thai" number="3.0247" /> kho, rādha, samudayadhammo; tatra te chando pahātabbo, rāgo pahātabbo, chandarāgo <pageBreak edition="Vipassana Research Institut" number="2.0188" /> pahātabbo…pe….</paragraph>
    <subhead line="96">12. Nirodhadhammasuttaṃ</subhead>
    <paragraph line="97" number="205"> Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Ko ca, rādha, nirodhadhammo? Rūpaṃ <pageBreak edition="Myanmar" number="2.0165" /> kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Vedanā…pe… saññā…pe… saṅkhārā…pe… viññāṇaṃ nirodhadhammo; tatra te chando pahātabbo, rāgo pahātabbo, chandarāgo pahātabbo. Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo’’ti.</paragraph>
    <centered line="98">Upanisinnavaggo catuttho.</centered>
    <paragraph line="99">Tassuddānaṃ –</paragraph>
    <gatha1 line="100">Māro ca māradhammo ca, aniccena apare duve;</gatha1>
    <gatha2 line="101">Dukkhena ca duve vuttā, anattena tatheva ca;</gatha2>
    <gathalast line="102">Khayavayasamudayaṃ, nirodhadhammena dvādasāti.</gathalast>
    <centered line="103">Rādhasaṃyuttaṃ samattaṃ.</centered>
  </content>
</document>