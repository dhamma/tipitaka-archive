<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="unknown" source-abbr="?"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0303m.mul3.xml</normativeSource>
    <source>roman/tipitaka (mula)/suttapitaka/samyuttanikaya/khandhavaggapali/4. okkantasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/khandhavaggapali</directory>
    <basename>4. okkantasamyuttam</basename>
    <titlePath>4. Okkantasaṃyuttaṃ - Khandhavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">4. Okkantasaṃyuttaṃ</chapter>
    <subhead line="2">1. Cakkhusuttaṃ</subhead>
    <paragraph line="3" number="302"> Sāvatthinidānaṃ <pageBreak edition="Thai" number="3.0278" /><pageBreak edition="Vipassana Research Institut" number="2.0218" /><pageBreak edition="Pali Text Society" number="3.0225" /><pageBreak edition="Myanmar" number="2.0186" />. ‘‘Cakkhuṃ, bhikkhave, aniccaṃ vipariṇāmi aññathābhāvi; sotaṃ aniccaṃ vipariṇāmi aññathābhāvi; ghānaṃ aniccaṃ vipariṇāmi aññathābhāvi; jivhā aniccā <alternatives line="3" extra="" separator="false"><alternative source-abbr="vri" source="vipassana research institut">vipariṇāmī aññathābhāvī</alternative><alternative source-abbr="?" source="unknown">vipariṇāminī aññathābhāvinī</alternative></alternatives> ; kāyo anicco vipariṇāmī aññathābhāvī; mano anicco vipariṇāmī aññathābhāvī. Yo, bhikkhave, ime dhamme evaṃ saddahati adhimuccati – ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca <note>abhabbova (sī. syā. kaṃ.)</note> tāva kālaṃ kātuṃ yāva na sotāpattiphalaṃ sacchikaroti’’.</paragraph>
    <paragraph line="4">‘‘Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati – ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti’. Yo, bhikkhave, ime dhamme evaṃ pajānāti evaṃ passati, ayaṃ vuccati – ‘sotāpanno avinipātadhammo niyato sambodhiparāyano’’’ti. Paṭhamaṃ.</paragraph>
    <subhead line="5">2. Rūpasuttaṃ</subhead>
    <paragraph line="6" number="303"> Sāvatthinidānaṃ. ‘‘Rūpā, bhikkhave, aniccā vipariṇāmino aññathābhāvino; saddā aniccā vipariṇāmino aññathābhāvino; gandhā aniccā <pageBreak edition="Thai" number="3.0279" /> vipariṇāmino aññathābhāvino <pageBreak edition="Vipassana Research Institut" number="2.0219" />; rasā aniccā vipariṇāmino aññathābhāvino; phoṭṭhabbā aniccā vipariṇāmino aññathābhāvino; dhammā aniccā vipariṇāmino aññathābhāvino. Yo <pageBreak edition="Pali Text Society" number="3.0226" />, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ <pageBreak edition="Myanmar" number="2.0187" /> vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti’’.</paragraph>
    <paragraph line="7">‘‘Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati – ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti’. Yo, bhikkhave, ime dhamme evaṃ pajānāti evaṃ passati, ayaṃ vuccati – ‘sotāpanno avinipātadhammo niyato sambodhiparāyano’’’ti. Dutiyaṃ.</paragraph>
    <subhead line="8">3. Viññāṇasuttaṃ</subhead>
    <paragraph line="9" number="304"> Sāvatthinidānaṃ. ‘‘Cakkhuviññāṇaṃ, bhikkhave, aniccaṃ vipariṇāmi aññathābhāvi; sotaviññāṇaṃ… ghānaviññāṇaṃ… jivhāviññāṇaṃ… kāyaviññāṇaṃ… manoviññāṇaṃ aniccaṃ vipariṇāmi aññathābhāvi. Yo bhikkhave…pe… sambodhiparāyano’’ti. Tatiyaṃ.</paragraph>
    <subhead line="10">4. Samphassasuttaṃ</subhead>
    <paragraph line="11" number="305"> Sāvatthinidānaṃ. ‘‘Cakkhusamphasso, bhikkhave, anicco vipariṇāmī aññathābhāvī <pageBreak edition="Thai" number="3.0280" />; sotasamphasso… ghānasamphasso… jivhāsamphasso… kāyasamphasso… manosamphasso anicco vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe… sambodhiparāyano’’’ti. Catutthaṃ.</paragraph>
    <subhead line="12">5. Samphassajāsuttaṃ</subhead>
    <paragraph line="13" number="306"> Sāvatthinidānaṃ <pageBreak edition="Vipassana Research Institut" number="2.0220" />. ‘‘Cakkhusamphassajā, bhikkhave, vedanā aniccā vipariṇāmī aññathābhāvī; sotasamphassajā vedanā…pe… ghānasamphassajā vedanā…pe… jivhāsamphassajā vedanā…pe… kāyasamphassajā vedanā…pe… manosamphassajā vedanā aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe… sambodhiparāyano’’’ti. Pañcamaṃ.</paragraph>
    <subhead line="14">6. Rūpasaññāsuttaṃ</subhead>
    <paragraph line="15" number="307"> Sāvatthinidānaṃ <pageBreak edition="Myanmar" number="2.0188" /><pageBreak edition="Pali Text Society" number="3.0227" />. ‘‘Rūpasaññā, bhikkhave, aniccā vipariṇāmī aññathābhāvī; saddasaññā… gandhasaññā… rasasaññā… phoṭṭhabbasaññā… dhammasaññā aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe… sambodhiparāyano’’’ti. Chaṭṭhaṃ.</paragraph>
    <subhead line="16">7. Rūpasañcetanāsuttaṃ</subhead>
    <paragraph line="17" number="308"> Sāvatthinidānaṃ. ‘‘Rūpasañcetanā, bhikkhave, aniccā vipariṇāmī aññathābhāvī; saddasañcetanā… gandhasañcetanā… rasasañcetanā… phoṭṭhabbasañcetanā… dhammasañcetanā aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe… sambodhiparāyano’’’ti. Sattamaṃ.</paragraph>
    <subhead line="18">8. Rūpataṇhāsuttaṃ</subhead>
    <paragraph line="19" number="309"> Sāvatthinidānaṃ <pageBreak edition="Thai" number="3.0281" />. ‘‘Rūpataṇhā, bhikkhave, aniccā vipariṇāmī aññathābhāvī; saddataṇhā… gandhataṇhā… rasataṇhā… phoṭṭhabbataṇhā… dhammataṇhā aniccā vipariṇāmī aññathābhāvī <pageBreak edition="Vipassana Research Institut" number="2.0221" />. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe… sambodhiparāyano’’’ti. Aṭṭhamaṃ.</paragraph>
    <subhead line="20">9. Pathavīdhātusuttaṃ</subhead>
    <paragraph line="21" number="310"> Sāvatthinidānaṃ. ‘‘Pathavīdhātu, bhikkhave, aniccā vipariṇāmī aññathābhāvī; āpodhātu… tejodhātu… vāyodhātu… ākāsadhātu… viññāṇadhātu aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe… sambodhiparāyano’’’ti. Navamaṃ.</paragraph>
    <subhead line="22">10. Khandhasuttaṃ</subhead>
    <paragraph line="23" number="311"> Sāvatthinidānaṃ. ‘‘Rūpaṃ, bhikkhave, aniccaṃ vipariṇāmi aññathābhāvi; vedanā aniccā vipariṇāmī aññathābhāvī; saññā… saṅkhārā aniccā vipariṇāmino aññathābhāvino; viññāṇaṃ aniccaṃ vipariṇāmi aññathābhāvi <pageBreak edition="Myanmar" number="2.0189" />. Yo, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ <pageBreak edition="Pali Text Society" number="3.0228" />, sappurisabhūmiṃ <pageBreak edition="Thai" number="3.0282" /> okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti’’.</paragraph>
    <paragraph line="24">‘‘Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati – ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti’. Yo, bhikkhave, ime dhamme evaṃ pajānāti evaṃ passati, ayaṃ vuccati – ‘sotāpanno avinipātadhammo niyato sambodhiparāyano’’’ti. Dasamaṃ.</paragraph>
    <centered line="25"><alternatives line="18" extra="" separator="false"><alternative source-abbr="vri" source="vipassana research institut">Okkantasaṃyuttaṃ</alternative><alternative source-abbr="pī." source="pali text society">okkantikasaṃyuttaṃ</alternative><alternative source-abbr="ka." source="cambodian">okkantikasaṃyuttaṃ</alternative></alternatives>  samattaṃ.</centered>
    <paragraph line="26">Tassuddānaṃ –</paragraph>
    <gatha1 line="27">Cakkhu <pageBreak edition="Vipassana Research Institut" number="2.0222" /> rūpañca viññāṇaṃ, phasso ca vedanāya ca;</gatha1>
    <gathalast line="28">Saññā ca cetanā taṇhā, dhātu khandhena te dasāti.</gathalast>
  </content>
</document>