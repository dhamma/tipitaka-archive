<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0303m.mul5.xml</normativeSource>
    <archivePath>roman/tipitaka (mula)/suttapitaka/samyuttanikaya/khandhavaggapali/6. kilesasamyuttam.xml</archivePath>
    <baseFileName>6. kilesasamyuttam</baseFileName>
    <titlePath>6. Kilesasaṃyuttaṃ - Khandhavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
    <versions>
    </versions>
  </metadata>
  <content>
    <chapter line="1">6. Kilesasaṃyuttaṃ</chapter>
    <subhead line="2">1. Cakkhusuttaṃ</subhead>
    <paragraph line="3" number="322"> Sāvatthinidānaṃ <pageBreak edition="Thai" number="3.0288" /><pageBreak edition="Vipassana Research Institut" number="2.0228" /><pageBreak edition="Pali Text Society" number="3.0232" /><pageBreak edition="Myanmar" number="2.0194" />. ‘‘Yo, bhikkhave, cakkhusmiṃ chandarāgo, cittasseso upakkileso. Yo sotasmiṃ chandarāgo, cittasseso upakkileso. Yo ghānasmiṃ chandarāgo, cittasseso upakkileso. Yo jivhāya chandarāgo, cittasseso upakkileso. Yo kāyasmiṃ chandarāgo, cittasseso upakkileso. Yo manasmiṃ chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū’’ti. Paṭhamaṃ.</paragraph>
    <subhead line="4">2. Rūpasuttaṃ</subhead>
    <paragraph line="5" number="323"> Sāvatthinidānaṃ. ‘‘Yo, bhikkhave, rūpesu chandarāgo, cittasseso upakkileso. Yo saddesu… yo gandhesu… yo rasesu… yo phoṭṭhabbesu… yo dhammesu chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū’’ti. Dutiyaṃ.</paragraph>
    <subhead line="6">3. Viññāṇasuttaṃ</subhead>
    <paragraph line="7" number="324"> Sāvatthinidānaṃ. ‘‘Yo, bhikkhave, cakkhuviññāṇasmiṃ chandarāgo, cittasseso upakkileso. Yo sotaviññāṇasmiṃ… yo ghānaviññāṇasmiṃ… yo jivhāviññāṇasmiṃ… yo <pageBreak edition="Vipassana Research Institut" number="2.0229" /> kāyaviññāṇasmiṃ… yo manoviññāṇasmiṃ chandarāgo, cittasseso upakkileso. Yato kho <pageBreak edition="Thai" number="3.0289" />, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ <pageBreak edition="Pali Text Society" number="3.0233" /> hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū’’ti. Tatiyaṃ.</paragraph>
    <subhead line="8">4. Samphassasuttaṃ</subhead>
    <paragraph line="9" number="325"> Sāvatthinidānaṃ <pageBreak edition="Myanmar" number="2.0195" />. ‘‘Yo, bhikkhave, cakkhusamphassasmiṃ chandarāgo, cittasseso upakkileso. Yo sotasamphassasmiṃ… yo ghānasamphassasmiṃ… yo jivhāsamphassasmiṃ… yo kāyasamphassasmiṃ… yo manosamphassasmiṃ chandarāgo, cittasseso upakkileso. Yato kho, bhikkhave, bhikkhuno…pe… abhiññā sacchikaraṇīyesu dhammesū’’ti. Catutthaṃ.</paragraph>
    <subhead line="10">5. Samphassajasuttaṃ</subhead>
    <paragraph line="11" number="326"> Sāvatthinidānaṃ. ‘‘Yo, bhikkhave, cakkhusamphassajāya vedanāya chandarāgo, cittasseso upakkileso. Yo sotasamphassajāya vedanāya… yo ghānasamphassajāya vedanāya… yo jivhāsamphassajāya vedanāya… yo kāyasamphassajāya vedanāya… yo manosamphassajāya vedanāya chandarāgo, cittasseso upakkileso. Yato kho, bhikkhave, bhikkhuno…pe… abhiññā sacchikaraṇīyesu dhammesū’’ti. Pañcamaṃ.</paragraph>
    <subhead line="12">6. Saññāsuttaṃ</subhead>
    <paragraph line="13" number="327"> Sāvatthinidānaṃ. ‘‘Yo, bhikkhave, rūpasaññāya chandarāgo, cittasseso upakkileso. Yo saddasaññāya… yo gandhasaññāya… yo rasasaññāya… yo phoṭṭhabbasaññāya… yo dhammasaññāya chandarāgo, cittasseso upakkileso <pageBreak edition="Vipassana Research Institut" number="2.0230" />. Yato kho, bhikkhave, bhikkhuno…pe… abhiññā sacchikaraṇīyesu dhammesū’’ti. Chaṭṭhaṃ.</paragraph>
    <subhead line="14">7. Sañcetanāsuttaṃ</subhead>
    <paragraph line="15" number="328"> Sāvatthinidānaṃ. ‘‘Yo, bhikkhave, rūpasañcetanāya chandarāgo, cittasseso upakkileso. Yo saddasañcetanāya… yo gandhasañcetanāya… yo <pageBreak edition="Pali Text Society" number="3.0234" /> rasasañcetanāya… yo phoṭṭhabbasañcetanāya… yo dhammasañcetanāya chandarāgo, cittasseso upakkileso. Yato kho, bhikkhave, bhikkhuno…pe… abhiññā sacchikaraṇīyesu dhammesū’’ti. Sattamaṃ.</paragraph>
    <subhead line="16">8. Taṇhāsuttaṃ</subhead>
    <paragraph line="17" number="329"> Sāvatthinidānaṃ <pageBreak edition="Myanmar" number="2.0196" />. ‘‘Yo, bhikkhave, rūpataṇhāya chandarāgo, cittasseso upakkileso. Yo saddataṇhāya… yo gandhataṇhāya… yo rasataṇhāya… yo phoṭṭhabbataṇhāya… yo dhammataṇhāya chandarāgo <pageBreak edition="Thai" number="3.0290" />, cittasseso upakkileso. Yato kho, bhikkhave, bhikkhuno…pe… abhiññā sacchikaraṇīyesu dhammesū’’ti. Aṭṭhamaṃ.</paragraph>
    <subhead line="18">9. Dhātusuttaṃ</subhead>
    <paragraph line="19" number="330"> Sāvatthinidānaṃ. ‘‘Yo, bhikkhave, pathavīdhātuyā chandarāgo, cittasseso upakkileso. Yo āpodhātuyā… yo tejodhātuyā… yo vāyodhātuyā… yo ākāsadhātuyā… yo viññāṇadhātuyā chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ <pageBreak edition="Vipassana Research Institut" number="2.0231" /> hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū’’ti. Navamaṃ.</paragraph>
    <subhead line="20">10. Khandhasuttaṃ</subhead>
    <paragraph line="21" number="331"> Sāvatthinidānaṃ. ‘‘Yo, bhikkhave, rūpasmiṃ chandarāgo, cittasseso upakkileso…pe… yo viññāṇasmiṃ chandarāgo, cittasseso upakkileso. Yato kho, bhikkhave, bhikkhuno imesu pañcasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū’’ti. Dasamaṃ.</paragraph>
    <centered line="22">Kilesasaṃyuttaṃ samattaṃ.</centered>
    <paragraph line="23">Tassuddānaṃ –</paragraph>
    <gatha1 line="24">Cakkhu <pageBreak edition="Pali Text Society" number="3.0235" /> rūpañca viññāṇaṃ, phasso ca vedanāya ca;</gatha1>
    <gathalast line="25">Saññā ca cetanā taṇhā, dhātu khandhena te dasāti.</gathalast>
  </content>
</document>