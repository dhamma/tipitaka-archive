<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0302m.mul7.xml</normativeSource>
    <archivePath>roman/tipitaka (mula)/suttapitaka/samyuttanikaya/nidanavaggapali/8. lakkhanasamyuttam.xml</archivePath>
    <baseFileName>8. lakkhanasamyuttam</baseFileName>
    <titlePath>8. Lakkhaṇasaṃyuttaṃ - Nidānavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="vinayepi" source-abbr="vinayepi"/>
    </versions>
  </metadata>
  <content>
    <chapter line="1">8. Lakkhaṇasaṃyuttaṃ</chapter>
    <title line="2">1. Paṭhamavaggo</title>
    <subhead line="3">1. Aṭṭhisuttaṃ</subhead>
    <paragraph line="4" number="202"> Evaṃ <pageBreak edition="T" number="2.0298" /><pageBreak edition="V" number="1.0231" /><pageBreak edition="M" number="1.0446" /> me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā ca lakkhaṇo āyasmā ca <alternatives line="3" extra="" separator="false"><alternative source-abbr="vri" source="vipassana research institut">mahāmoggallāno</alternative><alternative source-abbr="ka." source="cambodian">mahāmoggalāno</alternative></alternatives>  gijjhakūṭe pabbate viharanti. Atha kho āyasmā mahāmoggallāno pubbaṇhasamayaṃ nivāsetvā pattacīvaramādāya yenāyasmā lakkhaṇo tenupasaṅkami; upasaṅkamitvā āyasmantaṃ lakkhaṇaṃ <alternatives line="11" extra="" separator="false"><alternative source-abbr="vri" source="vipassana research institut">etadavoca – ‘‘āyāmāvuso</alternative><alternative source-abbr="syā." source="thai">ehi āvuso</alternative><alternative source-abbr="kaṃ." source="kaṃ.">ehi āvuso</alternative><alternative source-abbr="ka." source="cambodian">ehi āvuso</alternative></alternatives>  lakkhaṇa, rājagahaṃ piṇḍāya pavisissāmā’’ti. ‘‘Evamāvuso’’ti kho āyasmā lakkhaṇo āyasmato mahāmoggallānassa paccassosi. Atha kho āyasmā mahāmoggallāno gijjhakūṭā pabbatā orohanto aññatarasmiṃ padese sitaṃ pātvākāsi. Atha kho āyasmā lakkhaṇo āyasmantaṃ mahāmoggallānaṃ etadavoca – ‘‘ko nu kho, āvuso moggallāna, hetu ko paccayo sitassa pātukammāyā’’ti? ‘‘Akālo kho, āvuso lakkhaṇa, etassa pañhassa. Bhagavato maṃ santike etaṃ pañhaṃ pucchā’’ti.</paragraph>
    <paragraph line="5">Atha <pageBreak edition="P" number="2.0255" /> kho āyasmā ca lakkhaṇo āyasmā ca mahāmoggallāno <pageBreak edition="T" number="2.0299" /> rājagahe piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho āyasmā lakkhaṇo āyasmantaṃ mahāmoggallānaṃ etadavoca – ‘‘idhāyasmā mahāmoggallāno gijjhakūṭā pabbatā orohanto aññatarasmiṃ padese sitaṃ pātvākāsi. Ko nu kho, āvuso moggallāna, hetu ko paccayo sitassa pātukammāyā’’ti?</paragraph>
    <paragraph line="6">‘‘Idhāhaṃ, āvuso, gijjhakūṭā pabbatā orohanto addasaṃ aṭṭhikasaṅkhalikaṃ vehāsaṃ gacchantiṃ. Tamenaṃ gijjhāpi kākāpi kulalāpi anupatitvā <pageBreak edition="M" number="1.0447" /><pageBreak edition="V" number="1.0232" /> anupatitvā phāsuḷantarikāhi vitudenti vitacchenti <alternatives line="19" extra="" separator="true"><alternative source-abbr="vri" source="vipassana research institut">virājenti</alternative><alternative source-abbr="sī." source="sri lanka">vitudenti</alternative><alternative source-abbr="pī." source="pali text society">vitacchenti vibhajenti</alternative><alternative source-abbr="ka." source="cambodian">vitacchenti vibhajenti</alternative></alternatives> . Sā sudaṃ aṭṭassaraṃ karoti. Tassa mayhaṃ, āvuso, etadahosi – ‘acchariyaṃ vata, bho, abbhutaṃ vata, bho! Evarūpopi nāma satto bhavissati! Evarūpopi nāma yakkho bhavissati! Evarūpopi nāma attabhāvapaṭilābho bhavissatī’’’ti!!</paragraph>
    <paragraph line="7">Atha kho bhagavā bhikkhū āmantesi – ‘‘cakkhubhūtā vata, bhikkhave, sāvakā viharanti; ñāṇabhūtā vata, bhikkhave, sāvakā viharanti, yatra hi nāma sāvako evarūpaṃ ñassati vā dakkhati vā sakkhiṃ vā karissati. Pubbeva me so, bhikkhave, satto diṭṭho ahosi, api cāhaṃ na byākāsiṃ. <alternatives line="28" extra="" separator="false"><alternative source-abbr="vri" source="vipassana research institut">Ahañcetaṃ</alternative><alternative source-abbr="sī." source="sri lanka">ahamevetaṃ</alternative></alternatives>  byākareyyaṃ, pare ca <alternatives line="36" extra="" separator="false"><alternative source-abbr="vri" source="vipassana research institut">me</alternative><alternative source-abbr="sī." source="sri lanka">pare me</alternative></alternatives>  na saddaheyyuṃ. Ye me na saddaheyyuṃ, tesaṃ taṃ assa dīgharattaṃ ahitāya dukkhāya. Eso, bhikkhave, satto imasmiṃyeva rājagahe goghātako <pageBreak edition="T" number="2.0300" /> ahosi. So tassa kammassa vipākena bahūni vassāni bahūni vassasatāni bahūni vassasahassāni bahūni vassasatasahassāni niraye paccitvā tasseva kammassa vipākāvasesena <pageBreak edition="P" number="2.0256" /> evarūpaṃ attabhāvapaṭilābhaṃ paṭisaṃvedayatī’’ti. (Sabbesaṃ suttantānaṃ eseva peyyālo). Paṭhamaṃ.</paragraph>
    <subhead line="8">2. Pesisuttaṃ</subhead>
    <paragraph line="9" number="203"> ‘‘Idhāhaṃ, āvuso, gijjhakūṭā pabbatā orohanto addasaṃ maṃsapesiṃ vehāsaṃ gacchantiṃ. Tamenaṃ gijjhāpi kākāpi kulalāpi anupatitvā anupatitvā vitacchenti <alternatives line="44" extra="" separator="true"><alternative source-abbr="vri" source="vipassana research institut">virājenti</alternative><alternative source-abbr="sī." source="sri lanka">virājenti</alternative><alternative source-abbr="syā." source="thai">virājenti</alternative><alternative source-abbr="kaṃ." source="kaṃ.">virājenti</alternative><alternative source-abbr="pī." source="pali text society">vibhajenti</alternative><alternative source-abbr="ka." source="cambodian">vibhajenti</alternative></alternatives> . Sā sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe goghātako ahosi…pe…. Dutiyaṃ.</paragraph>
    <subhead line="10">3. Piṇḍasuttaṃ</subhead>
    <paragraph line="11" number="204"> ‘‘Idhāhaṃ, āvuso, gijjhakūṭā pabbatā orohanto addasaṃ maṃsapiṇḍaṃ vehāsaṃ gacchantaṃ. Tamenaṃ gijjhāpi kākāpi kulalāpi anupatitvā anupatitvā vitacchenti virājenti <pageBreak edition="V" number="1.0233" />. Sā sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe sākuṇiko ahosi…pe…. Tatiyaṃ.</paragraph>
    <subhead line="12">4. Nicchavisuttaṃ</subhead>
    <paragraph line="13" number="205"> ‘‘Idhāhaṃ <pageBreak edition="M" number="1.0448" />, āvuso, gijjhakūṭā pabbatā orohanto addasaṃ nicchaviṃ purisaṃ vehāsaṃ gacchantaṃ. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. So sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe orabbhiko ahosi…pe…. Catutthaṃ.</paragraph>
    <subhead line="14">5. Asilomasuttaṃ</subhead>
    <paragraph line="15" number="206"> ‘‘Idhāhaṃ <pageBreak edition="T" number="2.0301" /><pageBreak edition="P" number="2.0257" />, āvuso, gijjhakūṭā pabbatā orohanto addasaṃ asilomaṃ purisaṃ vehāsaṃ gacchantaṃ. Tassa te asī uppatitvā uppatitvā tasseva kāye nipatanti. So sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe sūkariko ahosi…pe…. Pañcamaṃ.</paragraph>
    <subhead line="16">6. Sattisuttaṃ</subhead>
    <paragraph line="17" number="207"> ‘‘Idhāhaṃ, āvuso, gijjhakūṭā pabbatā orohanto addasaṃ sattilomaṃ purisaṃ vehāsaṃ gacchantaṃ. Tassa tā sattiyo uppatitvā uppatitvā tasseva kāye nipatanti. So sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe māgaviko ahosi…pe…. Chaṭṭhaṃ.</paragraph>
    <subhead line="18">7. Usulomasuttaṃ</subhead>
    <paragraph line="19" number="208"> ‘‘Idhāhaṃ, āvuso, gijjhakūṭā pabbatā orohanto addasaṃ usulomaṃ purisaṃ vehāsaṃ gacchantaṃ. Tassa te usū uppatitvā uppatitvā tasseva kāye nipatanti. So sudaṃ aṭṭassaraṃ <pageBreak edition="V" number="1.0234" /> karoti…pe… eso, bhikkhave, satto imasmiṃyeva rājagahe kāraṇiko ahosi…pe…. Sattamaṃ.</paragraph>
    <subhead line="20">8. Sūcilomasuttaṃ</subhead>
    <paragraph line="21" number="209"> ‘‘Idhāhaṃ, āvuso, gijjhakūṭā pabbatā orohanto addasaṃ sūcilomaṃ purisaṃ vehāsaṃ gacchantaṃ. Tassa tā sūciyo uppatitvā uppatitvā tasseva kāye nipatanti. So sudaṃ aṭṭassaraṃ karoti…pe… eso <pageBreak edition="M" number="1.0449" />, bhikkhave, satto imasmiṃyeva rājagahe sūto <note>sārathiko (ka. vinayepi)</note> ahosi…pe…. Aṭṭhamaṃ.</paragraph>
    <subhead line="22">9. Dutiyasūcilomasuttaṃ</subhead>
    <paragraph line="23" number="210"> ‘‘Idhāhaṃ, āvuso, gijjhakūṭā pabbatā orohanto addasaṃ sūcilomaṃ purisaṃ vehāsaṃ gacchantaṃ. Tassa <pageBreak edition="P" number="2.0258" /> tā sūciyo sīse pavisitvā mukhato nikkhamanti; mukhe pavisitvā urato nikkhamanti; ure pavisitvā udarato nikkhamanti; udare pavisitvā ūrūhi nikkhamanti; ūrūsu pavisitvā <pageBreak edition="T" number="2.0302" /> jaṅghāhi nikkhamanti; jaṅghāsu pavisitvā pādehi nikkhamanti; so sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe sūcako ahosi…pe…. Navamaṃ.</paragraph>
    <subhead line="24">10. Kumbhaṇḍasuttaṃ</subhead>
    <paragraph line="25" number="211"> ‘‘Idhāhaṃ, āvuso, gijjhakūṭā pabbatā orohanto addasaṃ kumbhaṇḍaṃ purisaṃ vehāsaṃ gacchantaṃ. So gacchantopi teva aṇḍe khandhe āropetvā gacchati. Nisīdantopi tesveva aṇḍesu nisīdati. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. So sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe gāmakūṭako ahosi…pe…. Dasamaṃ.</paragraph>
    <centered line="26">Paṭhamo vaggo.</centered>
    <paragraph line="27">Tassuddānaṃ <pageBreak edition="V" number="1.0235" /> –</paragraph>
    <gatha1 line="28">Aṭṭhi pesi ubho gāvaghātakā,</gatha1>
    <gatha2 line="29">Piṇḍo sākuṇiyo nicchavorabbhi;</gatha2>
    <gatha3 line="30">Asi sūkariko sattimāgavi,</gatha3>
    <gatha2 line="31">Usu kāraṇiko sūci sārathi;</gatha2>
    <gatha3 line="32">Yo ca sibbiyati sūcako hi so,</gatha3>
    <gathalast line="33">Aṇḍabhāri ahu gāmakūṭakoti.</gathalast>
    <title line="34">2. Dutiyavaggo</title>
    <subhead line="35">1. Sasīsakasuttaṃ</subhead>
    <paragraph line="36" number="212"> Evaṃ <pageBreak edition="T" number="2.0303" /><pageBreak edition="M" number="1.0450" /><pageBreak edition="P" number="2.0259" /> me sutaṃ – ekaṃ samayaṃ rājagahe veḷuvane. ‘‘Idhāhaṃ, āvuso, gijjhakūṭā pabbatā orohanto addasaṃ purisaṃ gūthakūpe sasīsakaṃ nimuggaṃ…pe… eso, bhikkhave, satto imasmiṃyeva rājagahe pāradāriko ahosi…pe…. Paṭhamaṃ.</paragraph>
    <subhead line="37">2. Gūthakhādasuttaṃ</subhead>
    <paragraph line="38" number="213"> ‘‘Idhāhaṃ, āvuso, gijjhakūṭā pabbatā orohanto addasaṃ purisaṃ gūthakūpe nimuggaṃ ubhohi hatthehi gūthaṃ khādantaṃ…pe… eso, bhikkhave, satto imasmiṃyeva rājagahe duṭṭhabrāhmaṇo ahosi. So kassapassa sammāsambuddhassa pāvacane bhikkhusaṅghaṃ bhattena nimantetvā <alternatives line="60" extra="" separator="false"><alternative source-abbr="vri" source="vipassana research institut">doṇiyo</alternative><alternative source-abbr="syā." source="thai">doṇiyā</alternative><alternative source-abbr="kaṃ." source="kaṃ.">doṇiyā</alternative><alternative source-abbr="pī." source="pali text society">doṇiyā</alternative><alternative source-abbr="ka." source="cambodian">doṇiyā</alternative></alternatives>  gūthassa pūrāpetvā etadavoca – aho bhonto, yāvadatthaṃ bhuñjantu ceva harantu cāti…pe…. Dutiyaṃ.</paragraph>
    <subhead line="39">3. Nicchavitthisuttaṃ</subhead>
    <paragraph line="40" number="214"> ‘‘Idhāhaṃ <pageBreak edition="V" number="1.0236" />, āvuso, gijjhakūṭā pabbatā orohanto addasaṃ nicchaviṃ itthiṃ vehāsaṃ gacchantiṃ. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. Sā sudaṃ aṭṭassaraṃ karoti…pe… esā, bhikkhave, itthī imasmiṃyeva rājagahe aticārinī ahosi…pe…. Tatiyaṃ.</paragraph>
    <subhead line="41">4. Maṅgulitthisuttaṃ</subhead>
    <paragraph line="42" number="215"> ‘‘Idhāhaṃ <pageBreak edition="P" number="2.0260" />, āvuso, gijjhakūṭā pabbatā orohanto addasaṃ itthiṃ duggandhaṃ maṅguliṃ vehāsaṃ gacchantiṃ. Tamenaṃ gijjhāpi kākāpi kulalāpi <pageBreak edition="T" number="2.0304" /> anupatitvā anupatitvā vitacchenti virājenti. Sā sudaṃ aṭṭassaraṃ karoti…pe… esā, bhikkhave, itthī imasmiṃyeva rājagahe ikkhaṇikā ahosi…pe…. Catutthaṃ.</paragraph>
    <subhead line="43">5. Okilinīsuttaṃ</subhead>
    <paragraph line="44" number="216"> ‘‘Idhāhaṃ <pageBreak edition="M" number="1.0451" />, āvuso, gijjhakūṭā pabbatā orohanto addasaṃ itthiṃ uppakkaṃ okiliniṃ okiriniṃ vehāsaṃ gacchantiṃ. Sā sudaṃ aṭṭassaraṃ karoti…pe… esā, bhikkhave, itthī kaliṅgassa rañño aggamahesī ahosi. Sā issāpakatā sapattiṃ aṅgārakaṭāhena okiri…pe…. Pañcamaṃ.</paragraph>
    <subhead line="45">6. Asīsakasuttaṃ</subhead>
    <paragraph line="46" number="217"> ‘‘Idhāhaṃ, āvuso, gijjhakūṭā pabbatā orohanto addasaṃ asīsakaṃ <alternatives line="68" extra="" separator="false"><alternative source-abbr="vri" source="vipassana research institut">kabandhaṃ</alternative><alternative source-abbr="sī." source="sri lanka">kavandhaṃ</alternative><alternative source-abbr="pī." source="pali text society">kavandhaṃ</alternative></alternatives>  vehāsaṃ gacchantaṃ. Tassa ure akkhīni ceva honti mukhañca. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. So sudaṃ aṭṭassaraṃ karoti…pe… eso, bhikkhave, satto imasmiṃyeva rājagahe hāriko nāma coraghātako ahosi…pe…. Chaṭṭhaṃ.</paragraph>
    <subhead line="47">7. Pāpabhikkhusuttaṃ</subhead>
    <paragraph line="48" number="218"> ‘‘Idhāhaṃ <pageBreak edition="V" number="1.0237" />, āvuso, gijjhakūṭā pabbatā orohanto addasaṃ bhikkhuṃ vehāsaṃ gacchantaṃ. Tassa saṅghāṭipi ādittā sampajjalitā <alternatives line="76" extra="" separator="false"><alternative source-abbr="vri" source="vipassana research institut">sajotibhūtā</alternative><alternative source-abbr="syā." source="thai">sañjotibhūtā</alternative><alternative source-abbr="kaṃ." source="kaṃ.">sañjotibhūtā</alternative></alternatives> , pattopi āditto sampajjalito sajotibhūto, kāyabandhanampi <pageBreak edition="P" number="2.0261" /> ādittaṃ sampajjalitaṃ sajotibhūtaṃ, kāyopi āditto sampajjalito sajotibhūto. So sudaṃ aṭṭassaraṃ karoti…pe… eso, bhikkhave, bhikkhu kassapassa sammāsambuddhassa pāvacane pāpabhikkhu ahosi…pe…. Sattamaṃ.</paragraph>
    <subhead line="49">8. Pāpabhikkhunīsuttaṃ</subhead>
    <paragraph line="50" number="219"> ‘‘Addasaṃ <pageBreak edition="T" number="2.0305" /> bhikkhuniṃ vehāsaṃ gacchantiṃ. Tassā saṅghāṭipi ādittā…pe… pāpabhikkhunī ahosi…pe…. Aṭṭhamaṃ.</paragraph>
    <subhead line="51">9. Pāpasikkhamānasuttaṃ</subhead>
    <paragraph line="52" number="220"> ‘‘Addasaṃ <pageBreak edition="M" number="1.0452" /> sikkhamānaṃ vehāsaṃ gacchantiṃ. Tassā saṅghāṭipi ādittā…pe… pāpasikkhamānā ahosi…pe…. Navamaṃ.</paragraph>
    <subhead line="53">10. Pāpasāmaṇerasuttaṃ</subhead>
    <paragraph line="54" number="221"> ‘‘Addasaṃ sāmaṇeraṃ vehāsaṃ gacchantaṃ. Tassa saṅghāṭipi ādittā…pe… pāpasāmaṇero ahosi…pe…. Dasamaṃ.</paragraph>
    <subhead line="55">11. Pāpasāmaṇerīsuttaṃ</subhead>
    <paragraph line="56" number="222"> ‘‘Idhāhaṃ, āvuso, gijjhakūṭā pabbatā orohanto addasaṃ sāmaṇeriṃ vehāsaṃ gacchantiṃ. Tassā saṅghāṭipi ādittā sampajjalitā sajotibhūtā, pattopi āditto sampajjalito <pageBreak edition="V" number="1.0238" /> sajotibhūto, kāyabandhanampi ādittaṃ sampajjalitaṃ sajotibhūtaṃ, kāyopi āditto sampajjalito sajotibhūto. Sā sudaṃ aṭṭassaraṃ karoti. Tassa mayhaṃ, āvuso, etadahosi – ‘acchariyaṃ vata, bho, abbhutaṃ vata, bho! Evarūpopi nāma satto bhavissati! Evarūpopi nāma yakkho bhavissati! Evarūpopi nāma attabhāvapaṭilābho bhavissatī’’’ti!!</paragraph>
    <paragraph line="57">Atha kho bhagavā bhikkhū āmantesi – ‘‘cakkhubhūtā vata, bhikkhave, sāvakā viharanti; ñāṇabhūtā vata, bhikkhave, sāvakā viharanti, yatra hi nāma sāvako evarūpaṃ ñassati vā dakkhati vā sakkhiṃ vā karissati. Pubbeva <pageBreak edition="P" number="2.0262" /> me sā, bhikkhave, sāmaṇerī diṭṭhā ahosi. Api cāhaṃ na byākāsiṃ. Ahañcetaṃ byākareyyaṃ, pare ca me na saddaheyyuṃ. Ye me na saddaheyyuṃ, tesaṃ taṃ assa dīgharattaṃ ahitāya <pageBreak edition="T" number="2.0306" /> dukkhāya. Esā, bhikkhave, sāmaṇerī kassapassa sammāsambuddhassa pāvacane pāpasāmaṇerī ahosi. Sā tassa kammassa vipākena bahūni vassāni bahūni vassasatāni bahūni vassasahassāni bahūni vassasatasahassāni niraye paccitvā tasseva kammassa vipākāvasesena evarūpaṃ attabhāvapaṭilābhaṃ paṭisaṃvedayatī’’ti. Ekādasamaṃ.</paragraph>
    <centered line="58">Dutiyo vaggo.</centered>
    <paragraph line="59">Tassuddānaṃ –</paragraph>
    <gatha1 line="60">Kūpe <pageBreak edition="M" number="1.0453" /> nimuggo hi so pāradāriko;</gatha1>
    <gathalast line="61">Gūthakhādi ahu duṭṭhabrāhmaṇo.</gathalast>
    <gatha1 line="62">Nicchavitthi aticārinī ahu;</gatha1>
    <gathalast line="63">Maṅgulitthi ahu ikkhaṇitthikā.</gathalast>
    <gatha1 line="64">Okilini sapattaṅgārokiri;</gatha1>
    <gathalast line="65">Sīsacchinno ahu coraghātako.</gathalast>
    <gatha1 line="66">Bhikkhu <pageBreak edition="V" number="1.0239" /> bhikkhunī sikkhamānā;</gatha1>
    <gathalast line="67">Sāmaṇero atha sāmaṇerikā.</gathalast>
    <gatha1 line="68">Kassapassa vinayasmiṃ pabbajjaṃ;</gatha1>
    <gathalast line="69">Pāpakammaṃ kariṃsu tāvadeti.</gathalast>
    <centered line="70">Lakkhaṇasaṃyuttaṃ samattaṃ.</centered>
  </content>
</document>