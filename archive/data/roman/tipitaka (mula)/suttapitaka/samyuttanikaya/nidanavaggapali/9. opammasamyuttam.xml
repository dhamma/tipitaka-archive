<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0302m.mul8.xml</normativeSource>
    <archivePath>roman/tipitaka (mula)/suttapitaka/samyuttanikaya/nidanavaggapali/9. opammasamyuttam.xml</archivePath>
    <baseFileName>9. opammasamyuttam</baseFileName>
    <titlePath>9. Opammasaṃyuttaṃ - Nidānavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="bahūsu" source-abbr="bahūsu"/>
      <version source="thai" source-abbr="syā."/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="mahāva. 278" source-abbr="mahāva. 278"/>
      <version source="sabbattha" source-abbr="sabbattha"/>
      <version source="katthaci" source-abbr="katthaci"/>
    </versions>
  </metadata>
  <content>
    <chapter line="1">9. Opammasaṃyuttaṃ</chapter>
    <subhead line="2">1. Kūṭasuttaṃ</subhead>
    <paragraph line="3" number="223"> Evaṃ <pageBreak edition="T" number="2.0307" /><pageBreak edition="V" number="1.0240" /><pageBreak edition="M" number="1.0454" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra <pageBreak edition="P" number="2.0263" /> kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca – ‘‘seyyathāpi, bhikkhave, kūṭāgārassa yā kāci gopānasiyo sabbā tā kūṭaṅgamā kūṭasamosaraṇā kūṭasamugghātā sabbā tā samugghātaṃ gacchanti; evameva kho, bhikkhave, ye keci akusalā dhammā sabbe te avijjāmūlakā avijjāsamosaraṇā avijjāsamugghātā, sabbe te samugghātaṃ gacchanti. Tasmātiha, bhikkhave, evaṃ sikkhitabbaṃ – ‘appamattā viharissāmā’ti. Evañhi vo, bhikkhave, sikkhitabba’’nti. Paṭhamaṃ.</paragraph>
    <subhead line="4">2. Nakhasikhasuttaṃ</subhead>
    <paragraph line="5" number="224"> Sāvatthiyaṃ viharati. Atha kho bhagavā parittaṃ nakhasikhāyaṃ paṃsuṃ āropetvā bhikkhū āmantesi – ‘‘taṃ kiṃ maññatha bhikkhave, katamaṃ nu kho bahutaraṃ, <alternatives line="3" extra="" separator="false"><alternative source-abbr="vri" source="vipassana research institut">yo vāyaṃ</alternative><alternative source-abbr="bahūsu" source="bahūsu">yo cāyaṃ</alternative></alternatives>  mayā paritto nakhasikhāyaṃ paṃsu āropito ayaṃ vā <note>yā cāyaṃ (syā. ka.)</note> mahāpathavī’’ti? ‘‘Etadeva, bhante, bahutaraṃ yadidaṃ mahāpathavī. Appamattakoyaṃ bhagavatā paritto nakhasikhāyaṃ paṃsu āropito. Saṅkhampi na upeti upanidhimpi na upeti kalabhāgampi na upeti mahāpathaviṃ upanidhāya bhagavatā paritto nakhasikhāyaṃ paṃsu āropito’’ti. ‘‘Evameva kho, bhikkhave, appakā te sattā ye manussesu paccājāyanti; atha kho eteyeva bahutarā sattā ye aññatra manussehi paccājāyanti. Tasmātiha, bhikkhave, evaṃ sikkhitabbaṃ <pageBreak edition="T" number="2.0308" /> – ‘appamattā viharissāmā’ti. Evañhi vo, bhikkhave, sikkhitabba’’nti. Dutiyaṃ.</paragraph>
    <subhead line="6">3. Kulasuttaṃ</subhead>
    <paragraph line="7" number="225"> Sāvatthiyaṃ <pageBreak edition="V" number="1.0241" /> viharati…pe… ‘‘seyyathāpi <pageBreak edition="P" number="2.0264" />, bhikkhave, yāni kānici kulāni bahutthikāni appapurisāni tāni suppadhaṃsiyāni honti corehi kumbhatthenakehi <pageBreak edition="M" number="1.0455" />; evameva kho, bhikkhave, yassa kassaci bhikkhuno mettācetovimutti abhāvitā abahulīkatā so suppadhaṃsiyo hoti amanussehi. Seyyathāpi, bhikkhave, yāni kānici kulāni appitthikāni bahupurisāni tāni duppadhaṃsiyāni honti corehi kumbhatthenakehi, evameva kho, bhikkhave, yassa kassaci bhikkhuno mettācetovimutti bhāvitā bahulīkatā so duppadhaṃsiyo hoti amanussehi. Tasmātiha, bhikkhave, evaṃ sikkhitabbaṃ – ‘mettā no cetovimutti bhāvitā bhavissati bahulīkatā yānīkatā vatthukatā anuṭṭhitā paricitā susamāraddhā’ti. Evañhi vo, bhikkhave, sikkhitabba’’nti. Tatiyaṃ.</paragraph>
    <subhead line="8">4. Okkhāsuttaṃ</subhead>
    <paragraph line="9" number="226"> Sāvatthiyaṃ viharati…pe… ‘‘yo, bhikkhave, pubbaṇhasamayaṃ okkhāsataṃ dānaṃ dadeyya, yo majjhanhikasamayaṃ okkhāsataṃ dānaṃ dadeyya, yo sāyanhasamayaṃ okkhāsataṃ dānaṃ dadeyya, yo vā pubbaṇhasamayaṃ antamaso gadduhanamattampi mettacittaṃ bhāveyya, yo vā majjhanhikasamayaṃ antamaso gadduhanamattampi mettacittaṃ bhāveyya, yo <pageBreak edition="T" number="2.0309" /> vā sāyanhasamayaṃ antamaso gadduhanamattampi mettacittaṃ bhāveyya, idaṃ tato mahapphalataraṃ. Tasmātiha, bhikkhave, evaṃ sikkhitabbaṃ – ‘mettā no cetovimutti bhāvitā bhavissati bahulīkatā yānīkatā vatthukatā anuṭṭhitā paricitā susamāraddhā’ti. Evañhi vo, bhikkhave, sikkhitabba’’nti. Catutthaṃ.</paragraph>
    <subhead line="10">5. Sattisuttaṃ</subhead>
    <paragraph line="11" number="227"> Sāvatthiyaṃ <pageBreak edition="P" number="2.0265" /> viharati…pe… ‘‘seyyathāpi, bhikkhave, satti tiṇhaphalā. Atha puriso āgaccheyya – ‘ahaṃ imaṃ sattiṃ tiṇhaphalaṃ pāṇinā vā muṭṭhinā vā paṭileṇissāmi paṭikoṭṭissāmi paṭivaṭṭessāmī’ti. Taṃ kiṃ maññatha, bhikkhave, bhabbo nu kho so puriso amuṃ sattiṃ tiṇhaphalaṃ pāṇinā vā muṭṭhinā vā paṭileṇetuṃ paṭikoṭṭetuṃ paṭivaṭṭetu’’nti? ‘‘No hetaṃ <pageBreak edition="V" number="1.0242" />, bhante’’. ‘‘Taṃ kissa hetu’’? ‘‘Asu hi, bhante, satti tiṇhaphalā na sukarā pāṇinā vā muṭṭhinā vā paṭileṇetuṃ paṭikoṭṭetuṃ paṭivaṭṭetuṃ. Yāvadeva ca pana so puriso kilamathassa vighātassa bhāgī assā’’ti.</paragraph>
    <paragraph line="12">‘‘Evameva <pageBreak edition="M" number="1.0456" /> kho, bhikkhave, yassa kassaci bhikkhuno mettācetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā, tassa ce amanusso cittaṃ khipitabbaṃ maññeyya; atha kho sveva amanusso kilamathassa vighātassa bhāgī assa. Tasmātiha, bhikkhave, evaṃ sikkhitabbaṃ – ‘mettā no cetovimutti bhāvitā bhavissati bahulīkatā yānīkatā vatthukatā anuṭṭhitā <pageBreak edition="T" number="2.0310" /> paricitā susamāraddhā’ti. Evañhi vo, bhikkhave, sikkhitabba’’nti. Pañcamaṃ.</paragraph>
    <subhead line="13">6. Dhanuggahasuttaṃ</subhead>
    <paragraph line="14" number="228"> Sāvatthiyaṃ viharati…pe… ‘‘seyyathāpi, bhikkhave, cattāro daḷhadhammā dhanuggahā <pageBreak edition="P" number="2.0266" /> susikkhitā katahatthā katūpāsanā catuddisā ṭhitā assu. Atha puriso āgaccheyya – ‘ahaṃ imesaṃ catunnaṃ daḷhadhammānaṃ dhanuggahānaṃ susikkhitānaṃ katahatthānaṃ katūpāsanānaṃ catuddisā kaṇḍe khitte appatiṭṭhite pathaviyaṃ gahetvā āharissāmī’ti. Taṃ kiṃ maññatha, bhikkhave, ‘javano puriso paramena javena samannāgato’ti alaṃ vacanāyā’’ti?</paragraph>
    <paragraph line="15">‘‘Ekassa cepi, bhante, daḷhadhammassa dhanuggahassa susikkhitassa katahatthassa katūpāsanassa kaṇḍaṃ khittaṃ appatiṭṭhitaṃ pathaviyaṃ gahetvā āhareyya – ‘javano puriso paramena javena samannāgato’ti alaṃ vacanāya, ko pana vādo catunnaṃ daḷhadhammānaṃ dhanuggahānaṃ susikkhitānaṃ katahatthānaṃ katūpāsanāna’’nti?</paragraph>
    <paragraph line="16">‘‘Yathā ca, bhikkhave, tassa purisassa javo, yathā ca candimasūriyānaṃ javo, tato sīghataro. Yathā ca, bhikkhave, tassa purisassa javo yathā ca candimasūriyānaṃ javo yathā ca yā devatā candimasūriyānaṃ purato dhāvanti tāsaṃ devatānaṃ javo, ( ) <note>(tato sīghataro. yathā ca bhikkhave tassa purisassa javo, yathā ca candimasuriyānaṃ javo, yathā ca yā devatā candimasuriyānaṃ purato dhāvanti, tāsaṃ devatānaṃ javo,) (sī. syā. kaṃ.)</note> tato sīghataraṃ āyusaṅkhārā <pageBreak edition="V" number="1.0243" /> khiyanti. Tasmātiha <pageBreak edition="T" number="2.0311" />, bhikkhave, evaṃ sikkhitabbaṃ – ‘appamattā viharissāmā’ti. Evañhi vo, bhikkhave, sikkhitabba’’nti. Chaṭṭhaṃ.</paragraph>
    <subhead line="17">7. Āṇisuttaṃ</subhead>
    <paragraph line="18" number="229"> Sāvatthiyaṃ <pageBreak edition="M" number="1.0457" /> viharati…pe… ‘‘bhūtapubbaṃ, bhikkhave, dasārahānaṃ <alternatives line="21" extra="" separator="false"><alternative source-abbr="vri" source="vipassana research institut">ānako</alternative><alternative source-abbr="sī." source="sri lanka">āṇako</alternative></alternatives>  nāma mudiṅgo ahosi. Tassa dasārahā ānake ghaṭite aññaṃ āṇiṃ odahiṃsu. Ahu <pageBreak edition="P" number="2.0267" /> kho so, bhikkhave, samayo yaṃ ānakassa mudiṅgassa porāṇaṃ pokkharaphalakaṃ antaradhāyi. Āṇisaṅghāṭova avasissi. Evameva kho, bhikkhave, bhavissanti bhikkhū anāgatamaddhānaṃ, ye te suttantā tathāgatabhāsitā gambhīrā gambhīratthā lokuttarā suññatappaṭisaṃyuttā, tesu bhaññamānesu na sussūsissanti na sotaṃ odahissanti na aññā cittaṃ upaṭṭhāpessanti na ca te dhamme uggahetabbaṃ pariyāpuṇitabbaṃ maññissanti’’.</paragraph>
    <paragraph line="19">‘‘Ye pana te suttantā kavikatā kāveyyā cittakkharā cittabyañjanā bāhirakā sāvakabhāsitā, tesu bhaññamānesu sussūsissanti, sotaṃ odahissanti, aññā cittaṃ upaṭṭhāpessanti, te ca dhamme uggahetabbaṃ pariyāpuṇitabbaṃ maññissanti. Evametesaṃ, bhikkhave, suttantānaṃ tathāgatabhāsitānaṃ gambhīrānaṃ gambhīratthānaṃ lokuttarānaṃ suññatappaṭisaṃyuttānaṃ antaradhānaṃ bhavissati. Tasmātiha, bhikkhave, evaṃ sikkhitabbaṃ – ‘ye te suttantā tathāgatabhāsitā gambhīrā gambhīratthā lokuttarā suññatappaṭisaṃyuttā, tesu bhaññamānesu sussūsissāma, sotaṃ odahissāma <pageBreak edition="T" number="2.0312" />, aññā cittaṃ upaṭṭhāpessāma, te ca dhamme uggahetabbaṃ pariyāpuṇitabbaṃ maññissāmā’ti. Evañhi vo, bhikkhave, sikkhitabba’’nti. Sattamaṃ.</paragraph>
    <subhead line="20">8. Kaliṅgarasuttaṃ</subhead>
    <paragraph line="21" number="230"> Evaṃ me sutaṃ – ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Tatra kho bhagavā bhikkhū āmantesi ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="22">‘‘Kaliṅgarūpadhānā <pageBreak edition="V" number="1.0244" />, bhikkhave, etarahi licchavī viharanti <pageBreak edition="P" number="2.0268" /> appamattā ātāpino upāsanasmiṃ. Tesaṃ rājā māgadho ajātasattu vedehiputto na labhati otāraṃ na labhati ārammaṇaṃ. Bhavissanti, bhikkhave <pageBreak edition="M" number="1.0458" />, anāgatamaddhānaṃ licchavī <alternatives line="29" extra="" separator="true"><alternative source-abbr="vri" source="vipassana research institut">sukhumālā</alternative><alternative source-abbr="sī." source="sri lanka">sukumālā</alternative><alternative source-abbr="ka." source="cambodian">sukhumā</alternative></alternatives>  <alternatives line="38" extra="" separator="false"><alternative source-abbr="vri" source="vipassana research institut">mudutalunahatthapādā</alternative><alternative source-abbr="syā." source="thai">mudutalāhatthapādā</alternative><alternative source-abbr="kaṃ." source="kaṃ.">mudutalāhatthapādā</alternative></alternatives>  te mudukāsu seyyāsu <alternatives line="46" extra="" separator="true"><alternative source-abbr="vri" source="vipassana research institut">tūlabimbohanāsu</alternative><alternative source-abbr="syā." source="thai">tūlabimbohanāsu</alternative><alternative source-abbr="kaṃ." source="kaṃ.">tūlabimbohanāsu</alternative><alternative source-abbr="pī." source="pali text society">tūlabimbohanāsu</alternative><alternative source-abbr="sī." source="sri lanka">tūlabimbohanādīsu</alternative><alternative source-abbr="ka." source="cambodian">tūlabibbohanādīsu</alternative></alternatives>  yāvasūriyuggamanā seyyaṃ kappissanti. Tesaṃ rājā māgadho ajātasattu vedehiputto lacchati otāraṃ lacchati ārammaṇaṃ.</paragraph>
    <paragraph line="23">‘‘Kaliṅgarūpadhānā, bhikkhave, etarahi bhikkhū viharanti appamattā ātāpino padhānasmiṃ. Tesaṃ māro pāpimā na labhati otāraṃ na labhati ārammaṇaṃ. Bhavissanti, bhikkhave, anāgatamaddhānaṃ bhikkhū sukhumā mudutalunahatthapādā. Te mudukāsu seyyāsu tūlabimbohanāsu yāvasūriyuggamanā seyyaṃ kappissanti. Tesaṃ māro pāpimā lacchati otāraṃ lacchati ārammaṇaṃ. Tasmātiha, bhikkhave, evaṃ <pageBreak edition="T" number="2.0313" /> sikkhitabbaṃ – ‘kaliṅgarūpadhānā viharissāma appamattā ātāpino padhānasmi’nti. Evañhi vo, bhikkhave, sikkhitabba’’nti. Aṭṭhamaṃ.</paragraph>
    <subhead line="24">9. Nāgasuttaṃ</subhead>
    <paragraph line="25" number="231"> Evaṃ me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññataro navo bhikkhu ativelaṃ kulāni upasaṅkamati. Tamenaṃ bhikkhū evamāhaṃsu – ‘‘māyasmā ativelaṃ kulāni upasaṅkamī’’ti. So bhikkhu bhikkhūhi vuccamāno evamāha – ‘‘ime hi nāma therā bhikkhū kulāni upasaṅkamitabbaṃ maññissanti, <alternatives line="56" extra="" separator="false"><alternative source-abbr="vri" source="vipassana research institut">kimaṅgaṃ</alternative><alternative source-abbr="sī." source="sri lanka">kimaṅga</alternative></alternatives>  panāha’’nti?</paragraph>
    <paragraph line="26">Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ <pageBreak edition="P" number="2.0269" /> nisinnā kho te bhikkhū bhagavantaṃ etadavocuṃ – ‘‘idha, bhante, aññataro navo bhikkhu ativelaṃ kulāni upasaṅkamati. Tamenaṃ bhikkhū evamāhaṃsu – ‘māyasmā ativelaṃ kulāni upasaṅkamī’ti. So bhikkhu bhikkhūhi vuccamāno evamāha – ‘ime hi nāma therā bhikkhū kulāni upasaṅkamitabbaṃ maññissanti, kimaṅgaṃ panāha’’’nti.</paragraph>
    <paragraph line="27">‘‘Bhūtapubbaṃ <pageBreak edition="V" number="1.0245" /><pageBreak edition="M" number="1.0459" />, bhikkhave, araññāyatane mahāsarasī. Taṃ nāgā upanissāya viharanti. Te taṃ sarasiṃ ogāhetvā soṇḍāya bhisamuḷālaṃ <alternatives line="64" extra="" separator="true"><alternative source-abbr="vri" source="vipassana research institut">abbuhetvā</alternative><alternative source-abbr="ka." source="cambodian">abbhūhetvā</alternative><alternative source-abbr="mahāva. 278" source="mahāva. 278">abbāhitvā</alternative></alternatives>  suvikkhālitaṃ vikkhāletvā akaddamaṃ <alternatives line="73" extra="" separator="false"><alternative source-abbr="vri" source="vipassana research institut">saṅkhāditvā</alternative><alternative source-abbr="pī." source="pali text society">saṅkharitvā</alternative><alternative source-abbr="ka." source="cambodian">saṅkharitvā</alternative></alternatives>  ajjhoharanti. Tesaṃ taṃ vaṇṇāya ceva hoti balāya ca, na ca tatonidānaṃ maraṇaṃ vā nigacchanti maraṇamattaṃ vā dukkhaṃ. Tesaṃyeva <pageBreak edition="T" number="2.0314" /> kho pana, bhikkhave, mahānāgānaṃ anusikkhamānā taruṇā bhiṅkacchāpā taṃ sarasiṃ ogāhetvā soṇḍāya bhisamuḷālaṃ abbuhetvā na suvikkhālitaṃ vikkhāletvā sakaddamaṃ asaṅkhāditvā ajjhoharanti. Tesaṃ taṃ neva vaṇṇāya hoti na balāya. Tatonidānaṃ maraṇaṃ vā nigacchanti maraṇamattaṃ vā dukkhaṃ.</paragraph>
    <paragraph line="28">‘‘Evameva kho, bhikkhave, idha therā bhikkhū pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisanti. Te tattha dhammaṃ bhāsanti. Tesaṃ gihī pasannākāraṃ karonti. Te taṃ lābhaṃ agadhitā amucchitā <alternatives line="81" extra=" ma. ni. 1 pāsarāsisuttavaṇṇanā oloketabbā" separator="false"><alternative source-abbr="vri" source="vipassana research institut">anajjhopannā</alternative><alternative source-abbr="sabbattha" source="sabbattha">anajjhāpannā</alternative></alternatives>  ādīnavadassāvino nissaraṇapaññā paribhuñjanti. Tesaṃ taṃ vaṇṇāya ceva hoti balāya ca, na ca tatonidānaṃ maraṇaṃ vā nigacchanti maraṇamattaṃ vā dukkhaṃ. Tesaṃyeva kho pana, bhikkhave, therānaṃ bhikkhūnaṃ anusikkhamānā navā bhikkhū pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisanti. Te tattha dhammaṃ bhāsanti. Tesaṃ gihī pasannākāraṃ <pageBreak edition="P" number="2.0270" /> karonti. Te taṃ lābhaṃ gadhitā mucchitā ajjhopannā anādīnavadassāvino anissaraṇapaññā paribhuñjanti. Tesaṃ taṃ neva vaṇṇāya hoti na balāya, te tatonidānaṃ maraṇaṃ vā nigacchanti maraṇamattaṃ vā dukkhaṃ. Tasmātiha, bhikkhave, evaṃ sikkhitabbaṃ – ‘agadhitā amucchitā anajjhopannā ādīnavadassāvino nissaraṇapaññā taṃ lābhaṃ paribhuñjissāmā’ti. Evañhi vo, bhikkhave, sikkhitabba’’nti <pageBreak edition="T" number="2.0315" />. Navamaṃ.</paragraph>
    <subhead line="29">10. Biḷārasuttaṃ</subhead>
    <paragraph line="30" number="232"> Sāvatthiyaṃ viharati. Tena kho pana samayena aññataro bhikkhu ativelaṃ kulesu cārittaṃ āpajjati. Tamenaṃ bhikkhū evamāhaṃsu – ‘‘māyasmā ativelaṃ kulesu cārittaṃ āpajjī’’ti. So bhikkhu bhikkhūhi vuccamāno na viramati. Atha kho sambahulā bhikkhū yena bhagavā tenupasaṅkamiṃsu <pageBreak edition="M" number="1.0460" />; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘idha, bhante, aññataro bhikkhu ativelaṃ <pageBreak edition="V" number="1.0246" /> kulesu cārittaṃ āpajjati. Tamenaṃ bhikkhū evamāhaṃsu – ‘māyasmā ativelaṃ kulesu cārittaṃ āpajjī’ti. So bhikkhu bhikkhūhi vuccamāno na viramatī’’ti.</paragraph>
    <paragraph line="31">‘‘Bhūtapubbaṃ, bhikkhave, biḷāro sandhisamalasaṅkaṭīre ṭhito ahosi mudumūsiṃ maggayamāno – ‘yadāyaṃ mudumūsi gocarāya pakkamissati, tattheva naṃ gahetvā khādissāmī’ti. Atha kho so, bhikkhave, mudumūsi gocarāya pakkāmi. Tamenaṃ biḷāro gahetvā sahasā <alternatives line="89" extra="" separator="true"><alternative source-abbr="vri" source="vipassana research institut">saṅkhāditvā</alternative><alternative source-abbr="pī." source="pali text society">saṅkharitvā</alternative><alternative source-abbr="ka." source="cambodian">saṅkharitvā</alternative><alternative source-abbr="syā." source="thai">maṃsaṃ khāditvā</alternative><alternative source-abbr="kaṃ." source="kaṃ.">maṃsaṃ khāditvā</alternative><alternative source-abbr="katthaci" source="katthaci">asaṃkhāditvā</alternative></alternatives>  ajjhohari. Tassa so mudumūsi antampi khādi, antaguṇampi khādi. So tatonidānaṃ <pageBreak edition="P" number="2.0271" /> maraṇampi nigacchi maraṇamattampi dukkhaṃ.</paragraph>
    <paragraph line="32">‘‘Evameva kho, bhikkhave, idhekacco bhikkhu pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati arakkhiteneva kāyena arakkhitāya vācāya arakkhitena cittena, anupaṭṭhitāya <pageBreak edition="T" number="2.0316" /> satiyā, asaṃvutehi indriyehi. So tattha passati mātugāmaṃ dunnivatthaṃ vā duppārutaṃ vā. Tassa mātugāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti. So rāgānuddhaṃsena cittena maraṇaṃ vā nigacchati maraṇamattaṃ vā dukkhaṃ. Maraṇañhetaṃ, bhikkhave, ariyassa vinaye yo sikkhaṃ paccakkhāya hīnāyāvattati. Maraṇamattañhetaṃ, bhikkhave, dukkhaṃ yadidaṃ aññataraṃ saṃkiliṭṭhaṃ āpattiṃ āpajjati. Yathārūpāya āpattiyā vuṭṭhānaṃ paññāyati. Tasmātiha, bhikkhave, evaṃ sikkhitabbaṃ – ‘rakkhiteneva kāyena rakkhitāya vācāya rakkhitena cittena, upaṭṭhitāya satiyā, saṃvutehi indriyehi gāmaṃ vā nigamaṃ vā piṇḍāya pavisissāmā’ti. Evañhi vo, bhikkhave, sikkhitabba’’nti. Dasamaṃ.</paragraph>
    <subhead line="33">11. Siṅgālasuttaṃ</subhead>
    <paragraph line="34" number="233"> Sāvatthiyaṃ viharati…pe… ‘‘assuttha no tumhe, bhikkhave, rattiyā paccūsasamayaṃ jarasiṅgālassa vassamānassā’’ti? ‘‘Evaṃ, bhante’’. ‘‘Eso kho, bhikkhave, jarasiṅgālo ukkaṇḍakena nāma rogajātena phuṭṭho. So yena <pageBreak edition="M" number="1.0461" /> yena icchati tena tena gacchati; yattha yattha icchati tattha tattha tiṭṭhati; yattha yattha icchati tattha tattha nisīdati; yattha yattha icchati <pageBreak edition="P" number="2.0272" /> tattha tattha nipajjati; sītakopi naṃ vāto upavāyati. Sādhu khvassa, bhikkhave, yaṃ idhekacco sakyaputtiyapaṭiñño evarūpampi attabhāvapaṭilābhaṃ paṭisaṃvediyetha. Tasmātiha, bhikkhave <pageBreak edition="V" number="1.0247" />, evaṃ sikkhitabbaṃ <pageBreak edition="T" number="2.0317" /> – ‘appamattā viharissāmā’ti. Evañhi vo, bhikkhave, sikkhitabba’’nti. Ekādasamaṃ.</paragraph>
    <subhead line="35">12. Dutiyasiṅgālasuttaṃ</subhead>
    <paragraph line="36" number="234"> Sāvatthiyaṃ viharati…pe… ‘‘assuttha no tumhe, bhikkhave, rattiyā paccūsasamayaṃ jarasiṅgālassa vassamānassā’’ti? ‘‘Evaṃ, bhante’’. ‘‘Siyā kho, bhikkhave, tasmiṃ jarasiṅgāle yā kāci kataññutā kataveditā, na tveva idhekacce sakyaputtiyapaṭiññe siyā yā kāci kataññutā kataveditā. Tasmātiha, bhikkhave, evaṃ sikkhitabbaṃ – ‘kataññuno bhavissāma katavedino; na ca no <note>na ca noti idaṃ sī. pī. potthakesu natthi</note> amhesu appakampi kataṃ <alternatives line="102" extra="" separator="true"><alternative source-abbr="vri" source="vipassana research institut">nassissatī’ti</alternative><alternative source-abbr="sī." source="sri lanka">mā nassissatīti</alternative><alternative source-abbr="pī." source="pali text society">mā nassissatīti</alternative><alternative source-abbr="syā." source="thai">vinassissatīti</alternative><alternative source-abbr="kaṃ." source="kaṃ.">vinassissatīti</alternative></alternatives> . Evañhi vo, bhikkhave, sikkhitabba’’nti. Dvādasamaṃ.</paragraph>
    <centered line="37">Opammasaṃyuttaṃ samattaṃ.</centered>
    <paragraph line="38">Tassuddānaṃ –</paragraph>
    <gatha1 line="39">Kūṭaṃ nakhasikhaṃ kulaṃ, okkhā satti dhanuggaho;</gatha1>
    <gathalast line="40">Āṇi kaliṅgaro nāgo, biḷāro dve siṅgālakāti.</gathalast>
  </content>
</document>