<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="unknown" source-abbr="?"/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="chakkaṅguttarepi" source-abbr="chakkaṅguttarepi"/>
    </versions>
    <normativeSource>http://tipitaka.org/romn/cscd/s0302m.mul5.xml</normativeSource>
    <source>roman/tipitaka (mula)/suttapitaka/samyuttanikaya/nidanavaggapali/6. labhasakkarasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/nidanavaggapali</directory>
    <basename>6. labhasakkarasamyuttam</basename>
    <titlePath>6. Lābhasakkārasaṃyuttaṃ - Nidānavaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">6. Lābhasakkārasaṃyuttaṃ</chapter>
    <title line="2">1. Paṭhamavaggo</title>
    <subhead line="3">1. Dāruṇasuttaṃ</subhead>
    <paragraph line="4" number="157"> Evaṃ <pageBreak edition="Thai" number="2.0266" /><pageBreak edition="Vipassana Research Institut" number="1.0205" /><pageBreak edition="Myanmar" number="1.0424" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā <pageBreak edition="Pali Text Society" number="2.0226" /> etadavoca –</paragraph>
    <paragraph line="5">‘‘Dāruṇo, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Tasmātiha, bhikkhave, evaṃ sikkhitabbaṃ – ‘uppannaṃ lābhasakkārasilokaṃ pajahissāma, na ca no uppanno lābhasakkārasiloko cittaṃ pariyādāya ṭhassatī’ti. Evañhi vo, bhikkhave, sikkhitabba’’nti. Paṭhamaṃ.</paragraph>
    <subhead line="6">2. Baḷisasuttaṃ</subhead>
    <paragraph line="7" number="158"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Seyyathāpi, bhikkhave, bāḷisiko āmisagataṃ baḷisaṃ gambhīre udakarahade pakkhipeyya. Tamenaṃ aññataro āmisacakkhu maccho gileyya. Evañhi so, bhikkhave, maccho gilabaḷiso bāḷisikassa anayaṃ āpanno byasanaṃ āpanno yathākāmakaraṇīyo bāḷisikassa’’.</paragraph>
    <paragraph line="8">‘‘Bāḷisikoti kho, bhikkhave, mārassetaṃ pāpimato adhivacanaṃ. Baḷisanti kho, bhikkhave <pageBreak edition="Vipassana Research Institut" number="1.0206" />, lābhasakkārasilokassetaṃ adhivacanaṃ. Yo hi koci <pageBreak edition="Thai" number="2.0267" />, bhikkhave, bhikkhu uppannaṃ lābhasakkārasilokaṃ assādeti nikāmeti, ayaṃ vuccati, bhikkhave, bhikkhu gilabaḷiso mārassa anayaṃ āpanno byasanaṃ āpanno yathākāmakaraṇīyo pāpimato. Evaṃ dāruṇo kho, bhikkhave <pageBreak edition="Myanmar" number="1.0425" />, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Tasmātiha, bhikkhave, evaṃ sikkhitabbaṃ – ‘uppannaṃ lābhasakkārasilokaṃ pajahissāma, na ca no uppanno lābhasakkārasiloko cittaṃ pariyādāya ṭhassatī’ti. Evañhi vo, bhikkhave, sikkhitabba’’nti. Dutiyaṃ.</paragraph>
    <subhead line="9">3. Kummasuttaṃ</subhead>
    <paragraph line="10" number="159"> Sāvatthiyaṃ viharati…pe… ‘‘dāruṇo <pageBreak edition="Pali Text Society" number="2.0227" />, bhikkhave, lābhasakkārasiloko…pe… adhigamāya. Bhūtapubbaṃ, bhikkhave, aññatarasmiṃ udakarahade mahākummakulaṃ ciranivāsi ahosi. Atha kho, bhikkhave, aññataro kummo aññataraṃ kummaṃ etadavoca – ‘mā kho tvaṃ, tāta kumma, etaṃ padesaṃ agamāsī’ti. Agamāsi kho, bhikkhave, so kummo taṃ padesaṃ. Tamenaṃ luddo papatāya vijjhi. Atha kho, bhikkhave, so kummo yena so kummo tenupasaṅkami. Addasā kho, bhikkhave, so kummo taṃ kummaṃ dūratova āgacchantaṃ. Disvāna taṃ kummaṃ etadavoca – ‘kacci tvaṃ, tāta kumma, na taṃ padesaṃ agamāsī’ti? ‘Agamāsiṃ khvāhaṃ, tāta kumma, taṃ padesa’nti. ‘Kacci <pageBreak edition="Thai" number="2.0268" /> panāsi, tāta kumma, akkhato anupahato’ti? ‘Akkhato khomhi, tāta kumma, anupahato, atthi ca me idaṃ suttakaṃ piṭṭhito piṭṭhito anubandha’nti. ‘Tagghasi, tāta kumma, khato, taggha upahato. Etena hi te, tāta kumma, suttakena pitaro ca pitāmahā ca anayaṃ āpannā byasanaṃ āpannā. Gaccha dāni tvaṃ, tāta kumma, na dāni tvaṃ amhāka’’’nti.</paragraph>
    <paragraph line="11">‘‘Luddoti kho, bhikkhave, mārassetaṃ pāpimato adhivacanaṃ. Papatāti kho, bhikkhave, lābhasakkārasilokassetaṃ adhivacanaṃ. Suttakanti kho, bhikkhave, nandirāgassetaṃ adhivacanaṃ. Yo hi koci, bhikkhave, bhikkhu uppannaṃ lābhasakkārasilokaṃ assādeti nikāmeti – ayaṃ vuccati, bhikkhave, bhikkhu giddho <alternatives line="3" extra="" separator="true"><alternative source-abbr="vri" source="vipassana research institut">papatāya</alternative><alternative source-abbr="syā." source="thai">bhikkhu papatāya</alternative><alternative source-abbr="kaṃ." source="kaṃ.">bhikkhu papatāya</alternative><alternative source-abbr="?" source="unknown">bhikkhu viddho papatāya</alternative></alternatives>  anayaṃ āpanno byasanaṃ āpanno yathākāmakaraṇīyo <pageBreak edition="Vipassana Research Institut" number="1.0207" /> pāpimato. Evaṃ dāruṇo kho, bhikkhave, lābhasakkārasiloko…pe… evañhi <pageBreak edition="Pali Text Society" number="2.0228" /> vo, bhikkhave, sikkhitabba’’nti. Tatiyaṃ.</paragraph>
    <subhead line="12">4. Dīghalomikasuttaṃ</subhead>
    <paragraph line="13" number="160"> Sāvatthiyaṃ <pageBreak edition="Myanmar" number="1.0426" /> viharati…pe… ‘‘dāruṇo, bhikkhave, lābhasakkārasiloko…pe… adhigamāya. Seyyathāpi, bhikkhave, dīghalomikā eḷakā kaṇṭakagahanaṃ paviseyya. Sā tatra tatra sajjeyya, tatra tatra <alternatives line="12" extra="" separator="true"><alternative source-abbr="vri" source="vipassana research institut">gayheyya</alternative><alternative source-abbr="sī." source="sri lanka">gaccheyya</alternative><alternative source-abbr="syā." source="thai">gaṇheyya</alternative><alternative source-abbr="kaṃ." source="kaṃ.">gaṇheyya</alternative><alternative source-abbr="pī." source="pali text society">gaṇheyya</alternative><alternative source-abbr="ka." source="cambodian">gaṇheyya</alternative></alternatives> , tatra tatra bajjheyya, tatra tatra anayabyasanaṃ āpajjeyya. ‘Evameva kho, bhikkhave, idhekacco bhikkhu lābhasakkārasilokena abhibhūto pariyādiṇṇacitto pubbaṇhasamayaṃ nivāsetvā pattacīvaramādāya gāmaṃ vā nigamaṃ vā <pageBreak edition="Thai" number="2.0269" /> piṇḍāya pavisati. So tatra tatra sajjati, tatra tatra gayhati, tatra tatra bajjhati, tatra tatra anayabyasanaṃ āpajjati. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’’nti. Catutthaṃ.</paragraph>
    <subhead line="14">5. Mīḷhakasuttaṃ</subhead>
    <paragraph line="15" number="161"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… adhigamāya. Seyyathāpi, bhikkhave, mīḷhakā gūthādī gūthapūrā puṇṇā gūthassa. Purato cassa mahāgūthapuñjo. Sā tena aññā mīḷhakā atimaññeyya – ‘ahamhi gūthādī gūthapūrā puṇṇā gūthassa, purato ca myāyaṃ mahāgūthapuñjo’ti. Evameva <pageBreak edition="Pali Text Society" number="2.0229" /> kho, bhikkhave, idhekacco bhikkhu lābhasakkārasilokena abhibhūto pariyādiṇṇacitto pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati. So tattha bhuttāvī ca hoti yāvadattho, nimantito ca svātanāya, piṇḍapāto cassa pūro. So ārāmaṃ gantvā bhikkhugaṇassa majjhe vikatthati – ‘bhuttāvī camhi yāvadattho, nimantito camhi svātanāya, piṇḍapāto ca myāyaṃ pūro, lābhī camhi cīvara-piṇḍapāta-senāsana-gilānappaccaya-bhesajjaparikkhārānaṃ, ime panaññe bhikkhū appapuññā appesakkhā na lābhino cīvara-piṇḍapātasenāsana-gilānappaccaya-bhesajja-parikkhārāna’nti. So tena lābhasakkārasilokena abhibhūto pariyādiṇṇacitto aññe pesale bhikkhū atimaññati. Tañhi tassa, bhikkhave <pageBreak edition="Thai" number="2.0270" />, moghapurisassa <pageBreak edition="Vipassana Research Institut" number="1.0208" /> hoti dīgharattaṃ ahitāya dukkhāya. Evaṃ dāruṇo kho, bhikkhave, lābhasakkārasiloko…pe… evañhi vo bhikkhave, sikkhitabba’’nti. Pañcamaṃ.</paragraph>
    <subhead line="16">6. Asanisuttaṃ</subhead>
    <paragraph line="17" number="162"> Sāvatthiyaṃ <pageBreak edition="Myanmar" number="1.0427" /> viharati…pe… ‘‘dāruṇo, bhikkhave, lābhasakkārasiloko…pe… adhigamāya. <note>upari tatiyavagge tatiyacatutthasuttesu ‘‘mā ca kho tvaṃ tāta sekhaṃ… anupāpuṇātū’’ti āgataṃ. tena nayena idhāpi attho gahetabbo. ettha hi kiṃ saddena paṭikkhepatthopi sakkā ñātuṃ, yathā ‘‘sayaṃ abhiññāya kamuddiseyya’’nti. tasmā kaṃ… āgacchatūti ettha kamapi… mā āgacchatūti ca, kaṃ sekhaṃ… anupāpuṇātūti ettha kamapi sekhaṃ… mā pāpuṇātūti ca attho veditabbo. aṭṭhakathāṭīkāsu ca ayamevattho ñāpito</note> Kaṃ, bhikkhave, asanivicakkaṃ āgacchatu <note>upari tatiyavagge tariyacatutthasuttesu ‘‘mā ca kho tvaṃ tāta sekhaṃ… anupāpuṇātū’’ti āgataṃ. tena nayena idhāpi attho gahetabbo. ettha hi kiṃ saddena paṭikkhepatthopi sakkā ñātuṃ, yathā ‘‘sayaṃ abhiññāya kamuddiseyya’’nti. tasmā kaṃ… āgacchatūti ettha kamapi… mā āgacchatūtica, taṃ sekhaṃ… anupāpuṇātūti ettha kamapi sekhaṃ… mā pāpuṇātūti ca attho veditabbo. aṭṭhakathāṭīkāsu ca ayamevattho ñāpito</note>, <alternatives line="27" extra="" separator="true"><alternative source-abbr="vri" source="vipassana research institut">sekhaṃ</alternative><alternative source-abbr="pī." source="pali text society">asanivicakkaṃ, taṃ sekhaṃ</alternative><alternative source-abbr="ka." source="cambodian">asanivicakkaṃ, taṃ sekhaṃ</alternative><alternative source-abbr="syā." source="thai">asanivicakkaṃ, sekhaṃ</alternative><alternative source-abbr="kaṃ." source="kaṃ.">asanivicakkaṃ, sekhaṃ</alternative><alternative source-abbr="?" source="unknown">asanivicakkaṃ āgacchatu, kaṃ sekhaṃ</alternative></alternatives>  appattamānasaṃ lābhasakkārasiloko <alternatives line="37" extra="" separator="false"><alternative source-abbr="vri" source="vipassana research institut">anupāpuṇātu</alternative><alternative source-abbr="pī." source="pali text society">anupāpuṇāti</alternative><alternative source-abbr="ka." source="cambodian">anupāpuṇāti</alternative></alternatives>’’ .</paragraph>
    <paragraph line="18">‘‘Asanivicakkanti kho, bhikkhave, lābhasakkārasilokassetaṃ adhivacanaṃ. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Chaṭṭhaṃ.</paragraph>
    <subhead line="19">7. Diddhasuttaṃ</subhead>
    <paragraph line="20" number="163"> Sāvatthiyaṃ viharati…pe… ‘‘dāruṇo <pageBreak edition="Pali Text Society" number="2.0230" />, bhikkhave, lābhasakkārasiloko…pe… adhigamāya. Kaṃ, bhikkhave, diddhagatena <alternatives line="45" extra="" separator="true"><alternative source-abbr="vri" source="vipassana research institut">visallena sallena</alternative><alternative source-abbr="ka." source="cambodian">diṭṭhigatena visallena</alternative><alternative source-abbr="sī." source="sri lanka">diṭṭhigatena visallena</alternative><alternative source-abbr="syā." source="thai">diṭṭhigatena sallena</alternative><alternative source-abbr="kaṃ." source="kaṃ.">diṭṭhigatena sallena</alternative><alternative source-abbr="ka." source="cambodian">diṭṭhigatena visallena sallena</alternative><alternative source-abbr="pī." source="pali text society">diṭṭhagatena visallena sallena</alternative></alternatives>  vijjhatu, <alternatives line="56" extra="" separator="true"><alternative source-abbr="vri" source="vipassana research institut">sekhaṃ</alternative><alternative source-abbr="sī." source="sri lanka">vijjhatu, taṃ sekhaṃ</alternative><alternative source-abbr="pī." source="pali text society">vijjhati, taṃ sekhaṃ</alternative><alternative source-abbr="ka." source="cambodian">vijjhati, taṃ sekhaṃ</alternative></alternatives>  appattamānasaṃ lābhasakkārasiloko <alternatives line="65" extra="" separator="false"><alternative source-abbr="vri" source="vipassana research institut">anupāpuṇātu</alternative><alternative source-abbr="pī." source="pali text society">anupāpuṇāti</alternative><alternative source-abbr="ka." source="cambodian">anupāpuṇāti</alternative></alternatives>’’ .</paragraph>
    <paragraph line="21">‘‘Sallanti kho, bhikkhave, lābhasakkārasilokassetaṃ adhivacanaṃ. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Sattamaṃ.</paragraph>
    <subhead line="22">8. Siṅgālasuttaṃ</subhead>
    <paragraph line="23" number="164"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… adhigamāya. Assuttha no tumhe, bhikkhave, rattiyā paccūsasamayaṃ <pageBreak edition="Myanmar" number="1.0428" /> <alternatives line="73" extra="" separator="true"><alternative source-abbr="vri" source="vipassana research institut">jarasiṅgālassa</alternative><alternative source-abbr="ka." source="cambodian">siṅgālassa</alternative><alternative source-abbr="sī." source="sri lanka">jarasigālassa</alternative><alternative source-abbr="syā." source="thai">jarasigālassa</alternative><alternative source-abbr="kaṃ." source="kaṃ.">jarasigālassa</alternative></alternatives>  vassamānassā’’ti? ‘‘Evaṃ, bhante’’. ‘‘Eso kho, bhikkhave, jarasiṅgālo <alternatives line="82" extra="" separator="true"><alternative source-abbr="vri" source="vipassana research institut">ukkaṇḍakena</alternative><alternative source-abbr="sī." source="sri lanka">ukkaṇḍakena</alternative><alternative source-abbr="syā." source="thai">ukkaṇṇakena</alternative><alternative source-abbr="kaṃ." source="kaṃ.">ukkaṇṇakena</alternative><alternative source-abbr="pī." source="pali text society">ukkaṇṇakena</alternative></alternatives> <pageBreak edition="Thai" number="2.0271" /> nāma rogajātena phuṭṭho neva bilagato ramati, na rukkhamūlagato ramati, na ajjhokāsagato ramati; yena <pageBreak edition="Vipassana Research Institut" number="1.0209" /> yena gacchati, yattha yattha tiṭṭhati, yattha yattha nisīdati, yattha yattha nipajjati; tattha tattha anayabyasanaṃ āpajjati. Evameva kho, bhikkhave, idhekacco bhikkhu lābhasakkārasilokena abhibhūto pariyādiṇṇacitto neva suññāgāragato ramati, na rukkhamūlagato ramati, na ajjhokāsagato ramati; yena yena gacchati, yattha yattha tiṭṭhati, yattha yattha nisīdati, yattha yattha nipajjati; tattha tattha anayabyasanaṃ āpajjati. Evaṃ <pageBreak edition="Pali Text Society" number="2.0231" /> dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Aṭṭhamaṃ.</paragraph>
    <subhead line="24">9. Verambhasuttaṃ</subhead>
    <paragraph line="25" number="165"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… adhigamāya. Upari, bhikkhave, ākāse <alternatives line="91" extra="" separator="false"><alternative source-abbr="vri" source="vipassana research institut">verambhā</alternative><alternative source-abbr="sī." source="sri lanka">verambā</alternative><alternative source-abbr="pī." source="pali text society">verambā</alternative></alternatives>  nāma vātā vāyanti. Tattha yo pakkhī gacchati tamenaṃ verambhā vātā khipanti. Tassa verambhavātakkhittassa aññeneva pādā gacchanti, aññena pakkhā gacchanti, aññena sīsaṃ gacchati, aññena kāyo gacchati. Evameva kho, bhikkhave, idhekacco bhikkhu lābhasakkārasilokena abhibhūto pariyādiṇṇacitto pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati arakkhiteneva kāyena arakkhitāya vācāya arakkhitena cittena, anupaṭṭhitāya satiyā, asaṃvutehi indriyehi. So tattha <pageBreak edition="Thai" number="2.0272" /> passati mātugāmaṃ dunnivatthaṃ vā duppārutaṃ vā. Tassa mātugāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti. So rāgānuddhaṃsitena cittena sikkhaṃ paccakkhāya hīnāyāvattati. Tassa aññe cīvaraṃ haranti, aññe pattaṃ haranti, aññe nisīdanaṃ haranti, aññe sūcigharaṃ haranti, verambhavātakkhittasseva sakuṇassa. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Navamaṃ.</paragraph>
    <subhead line="26">10. Sagāthakasuttaṃ</subhead>
    <paragraph line="27" number="166"> Sāvatthiyaṃ <pageBreak edition="Myanmar" number="1.0429" /> viharati…pe… ‘‘dāruṇo, bhikkhave, lābhasakkārasiloko…pe… adhigamāya. Idhāhaṃ, bhikkhave, ekaccaṃ puggalaṃ passāmi sakkārena <pageBreak edition="Pali Text Society" number="2.0232" /> abhibhūtaṃ pariyādiṇṇacittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Idha panāhaṃ, bhikkhave <pageBreak edition="Vipassana Research Institut" number="1.0210" />, ekaccaṃ puggalaṃ passāmi asakkārena abhibhūtaṃ pariyādiṇṇacittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Idha panāhaṃ, bhikkhave, ekaccaṃ puggalaṃ passāmi sakkārena ca asakkārena ca tadubhayena abhibhūtaṃ pariyādiṇṇacittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti.</paragraph>
    <paragraph line="28">Idamavoca bhagavā. Idaṃ vatvāna sugato athāparaṃ etadavoca satthā –</paragraph>
    <gatha1 line="29">‘‘Yassa <pageBreak edition="Thai" number="2.0273" /> sakkariyamānassa, asakkārena cūbhayaṃ;</gatha1>
    <gathalast line="30">Samādhi na vikampati, <alternatives line="99" extra=" appamāṇoti hettha phalasamādhi, na sati" separator="false"><alternative source-abbr="vri" source="vipassana research institut">appamāṇavihārino</alternative><alternative source-abbr="pī." source="pali text society">appamādavihārino</alternative><alternative source-abbr="ka." source="cambodian">appamādavihārino</alternative></alternatives> .</gathalast>
    <gatha1 line="31">‘‘Taṃ jhāyinaṃ sātatikaṃ, sukhumaṃ diṭṭhivipassakaṃ;</gatha1>
    <gathalast line="32">Upādānakkhayārāmaṃ, āhu sappuriso itī’’ti. dasamaṃ;</gathalast>
    <centered line="33">Paṭhamo vaggo.</centered>
    <paragraph line="34">Tassuddānaṃ –</paragraph>
    <gatha1 line="35">Dāruṇo baḷisaṃ kummaṃ, dīghalomi ca mīḷhakaṃ;</gatha1>
    <gathalast line="36">Asani diddhaṃ siṅgālaṃ, verambhena sagāthakanti.</gathalast>
    <title line="37">2. Dutiyavaggo</title>
    <subhead line="38">1. Suvaṇṇapātisuttaṃ</subhead>
    <paragraph line="39" number="167"> Sāvatthiyaṃ <pageBreak edition="Thai" number="2.0274" /><pageBreak edition="Myanmar" number="1.0430" /><pageBreak edition="Pali Text Society" number="2.0233" /> viharati…pe… ‘‘dāruṇo, bhikkhave, lābhasakkārasiloko…pe… adhigamāya. Idhāhaṃ, bhikkhave, ekaccaṃ puggalaṃ evaṃ cetasā ceto paricca pajānāmi – ‘na cāyamāyasmā <pageBreak edition="Vipassana Research Institut" number="1.0211" /> suvaṇṇapātiyāpi rūpiyacuṇṇaparipūrāya hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Paṭhamaṃ.</paragraph>
    <subhead line="40">2. Rūpiyapātisuttaṃ</subhead>
    <paragraph line="41" number="168"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… idhāhaṃ, bhikkhave, ekaccaṃ puggalaṃ evaṃ cetasā ceto paricca pajānāmi – ‘na cāyamāyasmā rūpiyapātiyāpi suvaṇṇacuṇṇaparipūrāya hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Dutiyaṃ.</paragraph>
    <subhead line="42">3-10. Suvaṇṇanikkhasuttādiaṭṭhakaṃ</subhead>
    <paragraph line="43" number="169"> Sāvatthiyaṃ viharati…pe… ‘‘idhāhaṃ <pageBreak edition="Pali Text Society" number="2.0234" />, bhikkhave, ekaccaṃ puggalaṃ evaṃ cetasā ceto paricca pajānāmi – ‘na cāyamāyasmā suvaṇṇanikkhassāpi <pageBreak edition="Thai" number="2.0275" /> hetu…pe… suvaṇṇanikkhasatassāpi hetu… siṅgīnikkhassāpi hetu… siṅgīnikkhasatassāpi hetu… pathaviyāpi jātarūpaparipūrāya hetu… āmisakiñcikkhahetupi… jīvitahetupi… janapadakalyāṇiyāpi hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Dasamaṃ.</paragraph>
    <centered line="44">Dutiyo vaggo.</centered>
    <paragraph line="45">Tassuddānaṃ –</paragraph>
    <gatha1 line="46">Dve <pageBreak edition="Vipassana Research Institut" number="1.0212" /><pageBreak edition="Myanmar" number="1.0431" /> pāti dve suvaṇṇā ca, siṅgīhi apare duve;</gatha1>
    <gathalast line="47">Pathavī kiñcikkhajīvitaṃ, janapadakalyāṇiyā dasāti.</gathalast>
    <title line="48">3. Tatiyavaggo</title>
    <subhead line="49">1. Mātugāmasuttaṃ</subhead>
    <paragraph line="50" number="170"> Sāvatthiyaṃ <pageBreak edition="Thai" number="2.0276" /> viharati…pe… ‘‘dāruṇo, bhikkhave, lābhasakkārasiloko…pe… na <pageBreak edition="Pali Text Society" number="2.0235" /> tassa, bhikkhave, mātugāmo eko ekassa cittaṃ pariyādāya tiṭṭhati yassa lābhasakkārasiloko cittaṃ pariyādāya tiṭṭhati. Evaṃ dāruṇo kho, bhikkhave, lābhasakkārasiloko …pe… evañhi vo, bhikkhave, sikkhitabba’’nti. Paṭhamaṃ.</paragraph>
    <subhead line="51">2. Kalyāṇīsuttaṃ</subhead>
    <paragraph line="52" number="171"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… na tassa, bhikkhave, janapadakalyāṇī ekā ekassa cittaṃ pariyādāya tiṭṭhati yassa lābhasakkārasiloko cittaṃ pariyādāya tiṭṭhati. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Dutiyaṃ.</paragraph>
    <subhead line="53">3. Ekaputtakasuttaṃ</subhead>
    <paragraph line="54" number="172"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… saddhā, bhikkhave, upāsikā ekaputtakaṃ piyaṃ manāpaṃ evaṃ sammā āyācamānā āyāceyya – ‘tādiso, tāta, bhavāhi yādiso citto ca gahapati hatthako ca āḷavako’ti. Esā, bhikkhave <pageBreak edition="Thai" number="2.0277" />, tulā etaṃ pamāṇaṃ mama sāvakānaṃ upāsakānaṃ, yadidaṃ citto <pageBreak edition="Vipassana Research Institut" number="1.0213" /> ca gahapati hatthako ca āḷavako. Sace kho tvaṃ, tāta, agārasmā anagāriyaṃ pabbajasi; tādiso, tāta, bhavāhi yādisā sāriputtamoggallānāti. Esā, bhikkhave, tulā etaṃ pamāṇaṃ mama sāvakānaṃ bhikkhūnaṃ, yadidaṃ sāriputtamoggalānā <pageBreak edition="Myanmar" number="1.0432" />. Mā ca kho tvaṃ, tāta, sekhaṃ appattamānasaṃ lābhasakkārasiloko anupāpuṇātūti. Tañce, bhikkhave, bhikkhuṃ <pageBreak edition="Pali Text Society" number="2.0236" /> sekhaṃ appattamānasaṃ lābhasakkārasiloko anupāpuṇāti, so tassa hoti antarāyāya. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Tatiyaṃ.</paragraph>
    <subhead line="55">4. Ekadhītusuttaṃ</subhead>
    <paragraph line="56" number="173"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko…pe… saddhā bhikkhave upāsikā ekaṃ dhītaraṃ piyaṃ manāpaṃ evaṃ sammā āyācamānā āyāceyya – ‘tādisā, ayye, bhavāhi yādisā khujjuttarā ca upāsikā <alternatives line="107" extra="" separator="false"><alternative source-abbr="vri" source="vipassana research institut">veḷukaṇḍakiyā</alternative><alternative source-abbr="sī." source="sri lanka">veḷukaṇḍakī</alternative><alternative source-abbr="chakkaṅguttarepi" source="chakkaṅguttarepi">veḷukaṇḍakī</alternative></alternatives>  ca nandamātā’ti. Esā, bhikkhave, tulā etaṃ pamāṇaṃ mama sāvikānaṃ upāsikānaṃ, yadidaṃ khujjuttarā ca upāsikā veḷukaṇḍakiyā ca nandamātā. Sace kho tvaṃ, ayye, agārasmā anagāriyaṃ pabbajasi; tādisā, ayye, bhavāhi yādisā khemā ca bhikkhunī uppalavaṇṇā cāti. Esā, bhikkhave, tulā etaṃ pamāṇaṃ mama sāvikānaṃ bhikkhunīnaṃ, yadidaṃ khemā <pageBreak edition="Thai" number="2.0278" /> ca bhikkhunī uppalavaṇṇā ca. Mā ca kho tvaṃ, ayye, sekhaṃ appattamānasaṃ lābhasakkārasiloko anupāpuṇātūti. Taṃ ce, bhikkhave, bhikkhuniṃ sekhaṃ appattamānasaṃ lābhasakkārasiloko anupāpuṇāti, so tassā hoti antarāyāya. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Catutthaṃ.</paragraph>
    <subhead line="57">5. Samaṇabrāhmaṇasuttaṃ</subhead>
    <paragraph line="58" number="174"> Sāvatthiyaṃ viharati…pe… ‘‘ye <pageBreak edition="Pali Text Society" number="2.0237" /> hi keci, bhikkhave, samaṇā vā brāhmaṇā vā lābhasakkārasilokassa assādañca ādīnavañca nissaraṇañca yathābhūtaṃ nappajānanti, na me te, bhikkhave, samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā, na ca pana te āyasmantā sāmaññatthaṃ vā brahmaññatthaṃ vā diṭṭheva dhamme sayaṃ abhiññā <pageBreak edition="Vipassana Research Institut" number="1.0214" /> sacchikatvā upasampajja viharanti. Ye ca kho keci, bhikkhave, samaṇā vā brāhmaṇā vā lābhasakkārasilokassa assādañca ādīnavañca <pageBreak edition="Myanmar" number="1.0433" /> nissaraṇañca yathābhūtaṃ pajānanti, te ca kho me, bhikkhave, samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā, te ca panāyasmanto sāmaññatthañca brahmaññatthañca diṭṭheva dhamme sayaṃ abhiññā sacchikatvā upasampajja viharantī’’ti. Pañcamaṃ.</paragraph>
    <subhead line="59">6. Dutiyasamaṇabrāhmaṇasuttaṃ</subhead>
    <paragraph line="60" number="175"> Sāvatthiyaṃ viharati…pe… ‘‘ye hi keci, bhikkhave, samaṇā vā brāhmaṇā vā lābhasakkārasilokassa samudayañca atthaṅgamañca assādañca ādīnavañca nissaraṇañca yathābhūtaṃ nappajānanti…pe… pajānanti…pe… sayaṃ abhiññā sacchikatvā upasampajja viharantī’’ti. Chaṭṭhaṃ.</paragraph>
    <subhead line="61">7. Tatiyasamaṇabrāhmaṇasuttaṃ</subhead>
    <paragraph line="62" number="176"> Sāvatthiyaṃ viharati…pe… ‘‘ye hi keci, bhikkhave, samaṇā vā brāhmaṇā <pageBreak edition="Thai" number="2.0279" /> vā lābhasakkārasilokaṃ yathābhūtaṃ nappajānanti, lābhasakkārasilokasamudayaṃ nappajānanti, lābhasakkārasilokanirodhaṃ nappajānanti, lābhasakkārasilokanirodhagāminiṃ paṭipadaṃ nappajānanti …pe… pajānanti…pe… sayaṃ abhiññā sacchikatvā upasampajja viharantī’’ti. Sattamaṃ.</paragraph>
    <subhead line="63">8. Chavisuttaṃ</subhead>
    <paragraph line="64" number="177"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko. Lābhasakkārasiloko <pageBreak edition="Pali Text Society" number="2.0238" />, bhikkhave, chaviṃ chindati, chaviṃ chetvā cammaṃ chindati, cammaṃ chetvā maṃsaṃ chindati, maṃsaṃ chetvā nhāruṃ chindati, nhāruṃ chetvā aṭṭhiṃ chindati, aṭṭhiṃ chetvā aṭṭhimiñjaṃ <pageBreak edition="Vipassana Research Institut" number="1.0215" /> āhacca tiṭṭhati. Evaṃ dāruṇo kho, bhikkhave, lābhasakkārasiloko…pe… evañhi vo bhikkhave, sikkhitabba’’nti. Aṭṭhamaṃ.</paragraph>
    <subhead line="65">9. Rajjusuttaṃ</subhead>
    <paragraph line="66" number="178"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko. Lābhasakkārasiloko, bhikkhave, chaviṃ chindati, chaviṃ chetvā cammaṃ chindati, cammaṃ chetvā maṃsaṃ chindati, maṃsaṃ chetvā nhāruṃ chindati, nhāruṃ chetvā aṭṭhiṃ chindati, aṭṭhiṃ chetvā aṭṭhimiñjaṃ āhacca tiṭṭhati’’.</paragraph>
    <paragraph line="67">‘‘Seyyathāpi <pageBreak edition="Myanmar" number="1.0434" />, bhikkhave, balavā puriso daḷhāya vāḷarajjuyā jaṅghaṃ veṭhetvā ghaṃseyya. Sā chaviṃ chindeyya, chaviṃ chetvā cammaṃ chindeyya, cammaṃ chetvā maṃsaṃ chindeyya, maṃsaṃ chetvā nhāruṃ chindeyya, nhāruṃ chetvā aṭṭhiṃ chindeyya, aṭṭhiṃ chetvā aṭṭhimiñjaṃ āhacca tiṭṭheyya. Evameva kho, bhikkhave, lābhasakkārasiloko <pageBreak edition="Thai" number="2.0280" /> chaviṃ chindati, chaviṃ chetvā cammaṃ chindati, cammaṃ chetvā maṃsaṃ chindati, maṃsaṃ chetvā nhāruṃ chindati, nhāruṃ chetvā aṭṭhiṃ chindati, aṭṭhiṃ chetvā aṭṭhiṃmiñjaṃ āhacca tiṭṭhati. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Navamaṃ.</paragraph>
    <subhead line="68">10. Bhikkhusuttaṃ</subhead>
    <paragraph line="69" number="179"> Sāvatthiyaṃ viharati…pe… ‘‘yopi <pageBreak edition="Pali Text Society" number="2.0239" /> so, bhikkhave, bhikkhu arahaṃ khīṇāsavo tassapāhaṃ lābhasakkārasiloko antarāyāya vadāmī’’ti. Evaṃ vutte, āyasmā ānando bhagavantaṃ etadavoca – ‘‘kissa pana, bhante, khīṇāsavassa bhikkhuno lābhasakkārasiloko antarāyāyā’’ti? ‘‘Yā hissa sā, ānanda, akuppā cetovimutti nāhaṃ tassā lābhasakkārasilokaṃ antarāyāya vadāmi. Ye ca khvassa, ānanda, appamattassa ātāpino pahitattassa viharato diṭṭhadhammasukhavihārā adhigatā tesāhamassa lābhasakkārasilokaṃ antarāyāya vadāmi. Evaṃ dāruṇo kho, ānanda, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Tasmātihānanda, evaṃ sikkhitabbaṃ – ‘uppannaṃ <pageBreak edition="Vipassana Research Institut" number="1.0216" /> lābhasakkārasilokaṃ pajahissāma, na ca no uppanno lābhasakkārasiloko cittaṃ pariyādāya ṭhassatī’ti. Evañhi vo, ānanda, sikkhitabba’’nti. Dasamaṃ.</paragraph>
    <centered line="70">Tatiyo vaggo.</centered>
    <paragraph line="71">Tassuddānaṃ –</paragraph>
    <gatha1 line="72">Mātugāmo <pageBreak edition="Thai" number="2.0281" /> ca kalyāṇī, putto ca ekadhītu ca;</gatha1>
    <gathalast line="73">Samaṇabrāhmaṇā tīṇi, chavi rajju ca bhikkhunāti.</gathalast>
    <title line="74">4. Catutthavaggo</title>
    <subhead line="75">1. Bhindisuttaṃ</subhead>
    <paragraph line="76" number="180"> Sāvatthiyaṃ <pageBreak edition="Thai" number="2.0282" /><pageBreak edition="Myanmar" number="1.0435" /> viharati…pe… ‘‘dāruṇo, bhikkhave, lābhasakkārasiloko. Lābhasakkārasilokena <pageBreak edition="Pali Text Society" number="2.0240" /> abhibhūto pariyādiṇṇacitto, bhikkhave, devadatto saṅghaṃ bhindi. Evaṃ dāruṇo kho, bhikkhave, lābhasakkārasiloko…pe… sikkhitabba’’nti. Paṭhamaṃ.</paragraph>
    <subhead line="77">2. Kusalamūlasuttaṃ</subhead>
    <paragraph line="78" number="181"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko. Lābhasakkārasilokena abhibhūtassa pariyādiṇṇacittassa, bhikkhave, devadattassa kusalamūlaṃ samucchedamagamā. Evaṃ dāruṇo kho, bhikkhave, lābhasakkārasiloko…pe… sikkhitabba’’nti. Dutiyaṃ.</paragraph>
    <subhead line="79">3. Kusaladhammasuttaṃ</subhead>
    <paragraph line="80" number="182"> Sāvatthiyaṃ <pageBreak edition="Vipassana Research Institut" number="1.0217" /> viharati…pe… ‘‘dāruṇo, bhikkhave, lābhasakkārasiloko. Lābhasakkārasilokena abhibhūtassa pariyādiṇṇacittassa, bhikkhave, devadattassa kusalo dhammo samucchedamagamā. Evaṃ dāruṇo kho, bhikkhave, lābhasakkārasiloko…pe… sikkhitabba’’nti. Tatiyaṃ.</paragraph>
    <subhead line="81">4. Sukkadhammasuttaṃ</subhead>
    <paragraph line="82" number="183"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko. Lābhasakkārasilokena abhibhūtassa pariyādiṇṇacittassa, bhikkhave, devadattassa sukko dhammo samucchedamagamā. Evaṃ dāruṇo kho, bhikkhave, lābhasakkārasiloko…pe… sikkhitabba’’nti <pageBreak edition="Thai" number="2.0283" />. Catutthaṃ.</paragraph>
    <subhead line="83">5. Acirapakkantasuttaṃ</subhead>
    <paragraph line="84" number="184"> Ekaṃ <pageBreak edition="Pali Text Society" number="2.0241" /> samayaṃ bhagavā rājagahe viharati gijjhakūṭe pabbate acirapakkante devadatte. Tatra kho bhagavā devadattaṃ ārabbha bhikkhū āmantesi <pageBreak edition="Myanmar" number="1.0436" /> – ‘‘attavadhāya, bhikkhave, devadattassa lābhasakkārasiloko udapādi, parābhavāya devadattassa lābhasakkārasiloko udapādi’’.</paragraph>
    <paragraph line="85">‘‘Seyyathāpi, bhikkhave, kadalī attavadhāya phalaṃ deti, parābhavāya phalaṃ deti; evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.</paragraph>
    <paragraph line="86">‘‘Seyyathāpi, bhikkhave, veḷu attavadhāya phalaṃ deti, parābhavāya phalaṃ deti; evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.</paragraph>
    <paragraph line="87">‘‘Seyyathāpi <pageBreak edition="Vipassana Research Institut" number="1.0218" />, bhikkhave, naḷo attavadhāya phalaṃ deti, parābhavāya phalaṃ deti; evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.</paragraph>
    <paragraph line="88">‘‘Seyyathāpi, bhikkhave, assatarī attavadhāya gabbhaṃ gaṇhāti, parābhavāya gabbhaṃ gaṇhāti; evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko <pageBreak edition="Thai" number="2.0284" /> udapādi. Evaṃ dāruṇo kho, bhikkhave, lābhasakkārasiloko. Evañhi vo, bhikkhave, sikkhitabba’’nti.</paragraph>
    <paragraph line="89">Idamavoca bhagavā. Idaṃ vatvāna sugato athāparaṃ etadavoca satthā –</paragraph>
    <gatha1 line="90">‘‘Phalaṃ ve kadaliṃ hanti, phalaṃ veḷuṃ phalaṃ naḷaṃ;</gatha1>
    <gathalast line="91">Sakkāro kāpurisaṃ hanti, gabbho assatariṃ yathāti’’. pañcamaṃ;</gathalast>
    <subhead line="92">6. Pañcarathasatasuttaṃ</subhead>
    <paragraph line="93" number="185"> Rājagahe <pageBreak edition="Pali Text Society" number="2.0242" /> viharati veḷuvane kalandakanivāpe. Tena kho pana samayena devadattassa ajātasattukumāro pañcahi rathasatehi sāyaṃ pātaṃ <pageBreak edition="Myanmar" number="1.0437" /> upaṭṭhānaṃ gacchati, pañca ca thālipākasatāni bhattābhihāro abhiharīyati. Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – ‘‘devadattassa, bhante, ajātasattukumāro pañcahi rathasatehi sāyaṃ pātaṃ upaṭṭhānaṃ gacchati, pañca ca thālipākasatāni bhattābhihāro abhiharīyatī’’ti. ‘‘Mā, bhikkhave, devadattassa lābhasakkārasilokaṃ pihayittha. Yāvakīvañca, bhikkhave, devadattassa ajātasattukumāro pañcahi rathasatehi sāyaṃ pātaṃ upaṭṭhānaṃ gamissati, pañca ca thālipākasatāni bhattābhihāro āharīyissati, hāniyeva, bhikkhave, devadattassa pāṭikaṅkhā kusalesu dhammesu, no vuddhi’’.</paragraph>
    <paragraph line="94">‘‘Seyyathāpi, bhikkhave, caṇḍassa kukkurassa nāsāya pittaṃ bhindeyyuṃ <pageBreak edition="Thai" number="2.0285" />, evañhi so, bhikkhave <pageBreak edition="Vipassana Research Institut" number="1.0219" />, kukkuro bhiyyosomattāya caṇḍataro assa; evameva, bhikkhave, yāvakīvañca devadattassa ajātasattukumāro pañcahi rathasatehi sāyaṃ pātaṃ upaṭṭhānaṃ gamissati, pañca ca thālipākasatāni bhattābhihāro āharīyissati, hāniyeva, bhikkhave, devadattassa pāṭikaṅkhā kusalesu dhammesu, no vuddhi. Evaṃ dāruṇo kho, bhikkhave, lābhasakkārasiloko…pe… evañhi vo, bhikkhave, sikkhitabba’’nti. Chaṭṭhaṃ.</paragraph>
    <subhead line="95">7. Mātusuttaṃ</subhead>
    <paragraph line="96" number="186"> Sāvatthiyaṃ viharati…pe… ‘‘dāruṇo, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Idhāhaṃ <pageBreak edition="Pali Text Society" number="2.0243" />, bhikkhave, ekaccaṃ puggalaṃ evaṃ cetasā ceto paricca pajānāmi – ‘na cāyamāyasmā mātupi hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Tasmātiha, bhikkhave, evaṃ sikkhitabbaṃ – ‘uppannaṃ lābhasakkārasilokaṃ pajahissāma. Na ca no uppanno lābhasakkārasiloko cittaṃ pariyādāya ṭhassatī’ti. Evañhi vo, bhikkhave, sikkhitabba’’nti. Sattamaṃ.</paragraph>
    <subhead line="97">8-13. Pitusuttādichakkaṃ</subhead>
    <paragraph line="98" number="187"> Sāvatthiyaṃ <pageBreak edition="Myanmar" number="1.0438" /> viharati…pe… ‘‘dāruṇo, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Idhāhaṃ <pageBreak edition="Thai" number="2.0286" />, bhikkhave, ekaccaṃ puggalaṃ evaṃ cetasā ceto paricca pajānāmi – ‘na cāyamāyasmā pitupi hetu…pe… bhātupi hetu… bhaginiyāpi hetu… puttassapi hetu… dhītuyāpi hetu… pajāpatiyāpi hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya. Tasmātiha, bhikkhave, evaṃ sikkhitabbaṃ – ‘uppannaṃ <pageBreak edition="Pali Text Society" number="2.0244" /> lābhasakkārasilokaṃ pajahissāma, na ca no uppanno lābhasakkārasiloko <pageBreak edition="Vipassana Research Institut" number="1.0220" /> cittaṃ pariyādāya ṭhassatī’ti. Evañhi vo, bhikkhave, sikkhitabba’’nti. Terasamaṃ.</paragraph>
    <centered line="99">Catuttho vaggo.</centered>
    <paragraph line="100">Tassuddānaṃ –</paragraph>
    <gatha1 line="101">Bhindi mūlaṃ duve dhammā, pakkantaṃ ratha mātari;</gatha1>
    <gathalast line="102">Pitā bhātā ca bhaginī, putto dhītā pajāpatīti.</gathalast>
    <centered line="103">Lābhasakkārasaṃyuttaṃ samattaṃ.</centered>
  </content>
</document>