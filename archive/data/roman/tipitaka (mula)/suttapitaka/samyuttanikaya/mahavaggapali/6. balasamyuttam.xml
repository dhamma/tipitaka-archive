<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0305m.mul5.xml</normativeSource>
    <source>roman/tipitaka (mula)/suttapitaka/samyuttanikaya/mahavaggapali/6. balasamyuttam.xml</source>
    <script>roman</script>
    <directory>/tipitaka (mula)/suttapitaka/samyuttanikaya/mahavaggapali</directory>
    <basename>6. balasamyuttam</basename>
    <titlePath>6. Balasaṃyuttaṃ - Mahāvaggapāḷi - Saṃyuttanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">6. Balasaṃyuttaṃ</chapter>
    <title line="2">1. Gaṅgāpeyyālavaggo</title>
    <subhead line="3">1-12. Balādisuttadvādasakaṃ</subhead>
    <paragraph line="4" number="705-716"> ‘‘Pañcimāni <pageBreak edition="Vipassana Research Institut" number="3.0322" /><pageBreak edition="Myanmar" number="3.0218" /><pageBreak edition="Pali Text Society" number="5.0249" /><pageBreak edition="Thai" number="5.0323" />, bhikkhave, balāni. Katamāni pañca? Saddhābalaṃ, vīriyabalaṃ, satibalaṃ, samādhibalaṃ, paññābalaṃ – imāni kho, bhikkhave, pañca balānīti. Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu pañca balāni bhāvento pañcabalāni bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu saddhābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, vīriyabalaṃ…pe… satibalaṃ… samādhibalaṃ… paññābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro’’ti. Dvādasamaṃ.</paragraph>
    <centered line="5">Gaṅgāpeyyālavaggo paṭhamo.</centered>
    <paragraph line="6">Tassuddānaṃ –</paragraph>
    <gatha1 line="7">Cha <pageBreak edition="Pali Text Society" number="5.0250" /> pācīnato ninnā, cha ninnā ca samuddato;</gatha1>
    <gathalast line="8">Dvete cha dvādasa honti, vaggo tena pavuccatīti.</gathalast>
    <title line="9">2. Appamādavaggo</title>
    <centered line="10">Appamādavaggo <pageBreak edition="Vipassana Research Institut" number="3.0323" /> vitthāretabbo.</centered>
    <paragraph line="11">Tassuddānaṃ –</paragraph>
    <gatha1 line="12">Tathāgataṃ padaṃ kūṭaṃ, mūlaṃ sārena vassikaṃ;</gatha1>
    <gathalast line="13">Rājā candimasūriyā, vatthena dasamaṃ padanti.</gathalast>
    <centered line="14">Balakaraṇīyavaggo vitthāretabbo.</centered>
    <paragraph line="15">Tassuddānaṃ –</paragraph>
    <gatha1 line="16">Balaṃ <pageBreak edition="Myanmar" number="3.0219" /> bījañca nāgo ca, rukkho kumbhena sūkiyā;</gatha1>
    <gathalast line="17">Ākāsena ca dve meghā, nāvā āgantukā nadīti.</gathalast>
    <centered line="18">Esanāvaggo vitthāretabbo.</centered>
    <paragraph line="19">Tassuddānaṃ –</paragraph>
    <gatha1 line="20">Esanā vidhā āsavo, bhavo ca dukkhatā tisso;</gatha1>
    <gathalast line="21">Khilaṃ malañca nīgho ca, vedanā taṇhā tasinā cāti.</gathalast>
    <title line="22">5. Oghavaggo</title>
    <subhead line="23">1-10. Oghādisuttadasakaṃ</subhead>
    <paragraph line="24" number="749-758"> ‘‘Pañcimāni <pageBreak edition="Vipassana Research Institut" number="3.0324" /><pageBreak edition="Pali Text Society" number="5.0251" />, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā – imāni kho, bhikkhave, pañcuddhambhāgiyāni saṃyojanāni. Imesaṃ <pageBreak edition="Thai" number="5.0324" /> kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya pañca balāni bhāvetabbāni. Katamāni pañca? Idha, bhikkhave, bhikkhu, saddhābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, vīriyabalaṃ…pe… satibalaṃ…pe… samādhibalaṃ…pe… paññābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya imāni pañca balāni bhāvetabbānī’’ti. (Evaṃ vitthāretabbā). Dasamaṃ.</paragraph>
    <centered line="25">Oghavaggo pañcamo.</centered>
    <paragraph line="26">Tassuddānaṃ –</paragraph>
    <gatha1 line="27">Ogho yogo upādānaṃ, ganthā anusayena ca;</gatha1>
    <gathalast line="28">Kāmaguṇā nīvaraṇā, khandhā oruddhambhāgiyāti.</gathalast>
    <title line="29">6. Gaṅgāpeyyālavaggo</title>
    <subhead line="30">1-12. Pācīnādisuttadvādasakaṃ</subhead>
    <paragraph line="31" number="759-770"> ‘‘Seyyathāpi <pageBreak edition="Myanmar" number="3.0220" />, bhikkhave, gaṅgā nadī pācīnaninnā pācīnapoṇā pācīnapabbhārā <pageBreak edition="Vipassana Research Institut" number="3.0325" />; evameva <pageBreak edition="Pali Text Society" number="5.0252" /> kho, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu, saddhābalaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…pe… evaṃ kho, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro’’ti. (Vitthāretabbā) dvādasamaṃ.</paragraph>
    <centered line="32">Gaṅgāpeyyālavaggo chaṭṭho.</centered>
    <paragraph line="33">Tassuddānaṃ –</paragraph>
    <gatha1 line="34">Cha pācīnato ninnā, cha ninnā ca samuddato;</gatha1>
    <gathalast line="35">Dvete cha dvādasa honti, vaggo tena pavuccatīti.</gathalast>
    <centered line="36">Appamāda-balakaraṇīyavaggā vitthāretabbā.</centered>
    <title line="37">9. Esanāvaggo</title>
    <subhead line="38">1-12. Esanādisuttadvādasakaṃ</subhead>
    <paragraph line="39" number="792-802"> Evaṃ esanāpāḷi vitthāretabbā – rāgavinayapariyosānaṃ dosavinayapariyosānaṃ mohavinayapariyosānaṃ.</paragraph>
    <centered line="40">Esanāvaggo navamo.</centered>
    <paragraph line="41">Tassuddānaṃ –</paragraph>
    <gatha1 line="42">Esanā vidhā āsavo, bhavo ca dukkhatā tisso;</gatha1>
    <gathalast line="43">Khilaṃ malañca nīgho ca, vedanā taṇhā tasinā cāti.</gathalast>
    <title line="44">10. Oghavaggo</title>
    <subhead line="45">1-10. Oghādisuttadasakaṃ</subhead>
    <paragraph line="46" number="803-812"> ‘‘Pañcimāni <pageBreak edition="Vipassana Research Institut" number="3.0327" /><pageBreak edition="Myanmar" number="3.0221" /><pageBreak edition="Pali Text Society" number="5.0253" /><pageBreak edition="Thai" number="5.0325" />, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ avijjā – imāni kho, bhikkhave, pañcuddhambhāgiyāni saṃyojanāni. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya pañca balāni bhāvetabbāni. Katamāni pañca? Idha, bhikkhave, bhikkhu saddhābalaṃ bhāveti…pe… paññābalaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya imāni pañca balāni bhāvetabbānī’’ti. Dasamaṃ.</paragraph>
    <centered line="47">Oghavaggo dasamo.</centered>
    <paragraph line="48">Tassuddānaṃ –</paragraph>
    <gatha1 line="49">Ogho yogo upādānaṃ, ganthā anusayena ca;</gatha1>
    <gathalast line="50">Kāmaguṇā nīvaraṇā, khandhā oruddhambhāgiyāti.</gathalast>
    <centered line="51">Balasaṃyuttaṃ chaṭṭhaṃ.</centered>
  </content>
</document>