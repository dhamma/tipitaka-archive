<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0103m.mul7.xml</normativeSource>
    <archivePath>roman/tipitaka (mula)/suttapitaka/dighanikaya/pathikavaggapali/8. singalasuttam.xml</archivePath>
    <baseFileName>8. singalasuttam</baseFileName>
    <titlePath>8. Siṅgālasuttaṃ - Pāthikavaggapāḷi - Dīghanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="bahūsu, vinayepi" source-abbr="bahūsu, vinayepi"/>
      <version source="cambodian" source-abbr="ka."/>
      <version source="unknown" source-abbr="?"/>
      <version source="sabbattha" source-abbr="sabbattha"/>
      <version source="bahūsu" source-abbr="bahūsu"/>
    </versions>
  </metadata>
  <content>
    <chapter line="1">8. Siṅgālasuttaṃ</chapter>
    <paragraph line="2" number="242"> Evaṃ <pageBreak edition="Myanmar" number="3.0146" /><pageBreak edition="Pali Text Society" number="3.0180" /><pageBreak edition="Vipassana Research Institut" number="3.0136" /><pageBreak edition="Thai" number="3.0194" /> me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena <alternatives line="3" extra="" separator="false"><alternative source-abbr="vri" source="vipassana research institut">siṅgālako</alternative><alternative source-abbr="sī." source="sri lanka">sigālako</alternative></alternatives>  gahapatiputto kālasseva uṭṭhāya rājagahā nikkhamitvā allavattho allakeso pañjaliko <alternatives line="11" extra="" separator="false"><alternative source-abbr="vri" source="vipassana research institut">puthudisā</alternative><alternative source-abbr="sī." source="sri lanka">puthuddisā</alternative><alternative source-abbr="syā." source="thai">puthuddisā</alternative><alternative source-abbr="pī." source="pali text society">puthuddisā</alternative></alternatives>  namassati – puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ.</paragraph>
    <paragraph line="3" number="243"> Atha kho bhagavā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. Addasā kho bhagavā siṅgālakaṃ gahapatiputtaṃ kālasseva vuṭṭhāya rājagahā nikkhamitvā allavatthaṃ allakesaṃ pañjalikaṃ puthudisā namassantaṃ – puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. Disvā siṅgālakaṃ gahapatiputtaṃ etadavoca – ‘‘kiṃ nu kho tvaṃ, gahapatiputta, kālasseva uṭṭhāya rājagahā nikkhamitvā allavattho allakeso pañjaliko puthudisā <pageBreak edition="Pali Text Society" number="3.0181" /> namassasi – puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disa’’nti? ‘‘Pitā maṃ, bhante, kālaṃ karonto evaṃ avaca – ‘disā, tāta, namasseyyāsī’ti. So kho ahaṃ, bhante, pituvacanaṃ sakkaronto garuṃ karonto mānento pūjento kālasseva uṭṭhāya rājagahā nikkhamitvā allavattho allakeso pañjaliko puthudisā namassāmi – puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ <pageBreak edition="Thai" number="3.0195" /> disa’’nti.</paragraph>
    <subhead line="4">Cha disā</subhead>
    <paragraph line="5" number="244"> ‘‘Na kho, gahapatiputta, ariyassa vinaye evaṃ cha <alternatives line="19" extra="" separator="false"><alternative source-abbr="vri" source="vipassana research institut">disā</alternative><alternative source-abbr="sī." source="sri lanka">chaddisā</alternative><alternative source-abbr="pī." source="pali text society">chaddisā</alternative></alternatives>  namassitabbā’’ti. ‘‘Yathā kathaṃ pana, bhante, ariyassa vinaye cha <alternatives line="27" extra="" separator="false"><alternative source-abbr="vri" source="vipassana research institut">disā</alternative><alternative source-abbr="sī." source="sri lanka">chaddisā</alternative><alternative source-abbr="pī." source="pali text society">chaddisā</alternative></alternatives>  namassitabbā? Sādhu me, bhante, bhagavā tathā dhammaṃ desetu, yathā ariyassa vinaye cha <alternatives line="35" extra="" separator="false"><alternative source-abbr="vri" source="vipassana research institut">disā</alternative><alternative source-abbr="sī." source="sri lanka">chaddisā</alternative><alternative source-abbr="pī." source="pali text society">chaddisā</alternative></alternatives>  namassitabbā’’ti.</paragraph>
    <paragraph line="6">‘‘Tena <pageBreak edition="Vipassana Research Institut" number="3.0137" /> hi, gahapatiputta suṇohi sādhukaṃ manasikarohi bhāsissāmī’’ti. ‘‘Evaṃ, bhante’’ti kho siṅgālako gahapatiputto bhagavato paccassosi. Bhagavā etadavoca –</paragraph>
    <paragraph line="7">‘‘Yato <pageBreak edition="Myanmar" number="3.0147" /> kho, gahapatiputta, ariyasāvakassa cattāro kammakilesā pahīnā honti, catūhi ca ṭhānehi pāpakammaṃ na karoti, cha ca bhogānaṃ apāyamukhāni na sevati, so evaṃ cuddasa pāpakāpagato chaddisāpaṭicchādī <note>paṭicchādī hoti (syā.)</note> ubholokavijayāya paṭipanno hoti. Tassa ayañceva loko āraddho hoti paro ca loko. So kāyassa bhedā paraṃ maraṇā sugatiṃ saggaṃ lokaṃ upapajjati.</paragraph>
    <subhead line="8">Cattārokammakilesā</subhead>
    <paragraph line="9" number="245"> ‘‘Katamassa cattāro kammakilesā pahīnā honti? Pāṇātipāto kho, gahapatiputta, kammakileso, adinnādānaṃ kammakileso, kāmesumicchācāro kammakileso, musāvādo kammakileso. Imassa cattāro kammakilesā pahīnā hontī’’ti. Idamavoca bhagavā, <alternatives line="50" extra=" evamīdisesu ṭhānesu" separator="false"><alternative source-abbr="vri" source="vipassana research institut">idaṃ vatvāna</alternative><alternative source-abbr="sī." source="sri lanka">idaṃ vatvā</alternative><alternative source-abbr="pī." source="pali text society">idaṃ vatvā</alternative></alternatives>  sugato athāparaṃ etadavoca satthā –</paragraph>
    <gatha1 line="10">‘‘Pāṇātipāto <pageBreak edition="Pali Text Society" number="3.0182" /> adinnādānaṃ, musāvādo ca vuccati;</gatha1>
    <gathalast line="11">Paradāragamanañceva, nappasaṃsanti paṇḍitā’’ti.</gathalast>
    <subhead line="12">Catuṭṭhānaṃ</subhead>
    <paragraph line="13" number="246"> ‘‘Katamehi catūhi ṭhānehi pāpakammaṃ na karoti? Chandāgatiṃ gacchanto <pageBreak edition="Thai" number="3.0196" /> pāpakammaṃ karoti, dosāgatiṃ gacchanto pāpakammaṃ karoti, mohāgatiṃ gacchanto pāpakammaṃ karoti, bhayāgatiṃ gacchanto pāpakammaṃ karoti. Yato kho, gahapatiputta, ariyasāvako neva chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati; imehi catūhi ṭhānehi pāpakammaṃ na karotī’’ti. Idamavoca bhagavā, idaṃ vatvāna sugato athāparaṃ etadavoca satthā –</paragraph>
    <gatha1 line="14">‘‘Chandā dosā bhayā mohā, yo dhammaṃ ativattati;</gatha1>
    <gathalast line="15">Nihīyati yaso <alternatives line="58" extra="" separator="false"><alternative source-abbr="vri" source="vipassana research institut">tassa</alternative><alternative source-abbr="bahūsu, vinayepi" source="bahūsu, vinayepi">tassa yeso</alternative></alternatives> , kāḷapakkheva candimā.</gathalast>
    <gatha1 line="16">‘‘Chandā <pageBreak edition="Vipassana Research Institut" number="3.0138" /> dosā bhayā mohā, yo dhammaṃ nātivattati;</gatha1>
    <gathalast line="17">Āpūrati yaso <alternatives line="66" extra="" separator="false"><alternative source-abbr="vri" source="vipassana research institut">tassa</alternative><alternative source-abbr="bahūsu, vinayepi" source="bahūsu, vinayepi">tassa yeso</alternative></alternatives> , <alternatives line="74" extra="" separator="false"><alternative source-abbr="vri" source="vipassana research institut">sukkapakkheva</alternative><alternative source-abbr="ka." source="cambodian">juṇhapakkheva</alternative></alternatives>  candimā’’ti.</gathalast>
    <subhead line="18">Cha apāyamukhāni</subhead>
    <paragraph line="19" number="247"> ‘‘Katamāni <pageBreak edition="Myanmar" number="3.0148" /> cha bhogānaṃ apāyamukhāni na sevati? Surāmerayamajjappamādaṭṭhānānuyogo kho, gahapatiputta, bhogānaṃ apāyamukhaṃ, vikālavisikhācariyānuyogo bhogānaṃ apāyamukhaṃ, samajjābhicaraṇaṃ bhogānaṃ apāyamukhaṃ, jūtappamādaṭṭhānānuyogo bhogānaṃ apāyamukhaṃ, pāpamittānuyogo bhogānaṃ apāyamukhaṃ, <alternatives line="82" extra="" separator="false"><alternative source-abbr="vri" source="vipassana research institut">ālasyānuyogo</alternative><alternative source-abbr="sī." source="sri lanka">ālasānuyogo</alternative><alternative source-abbr="syā." source="thai">ālasānuyogo</alternative><alternative source-abbr="pī." source="pali text society">ālasānuyogo</alternative></alternatives>  bhogānaṃ apāyamukhaṃ.</paragraph>
    <subhead line="20">Surāmerayassa cha ādīnavā</subhead>
    <paragraph line="21" number="248"> ‘‘Cha khome, gahapatiputta, ādīnavā surāmerayamajjappamādaṭṭhānānuyoge. Sandiṭṭhikā <alternatives line="90" extra="" separator="false"><alternative source-abbr="vri" source="vipassana research institut">dhanajāni</alternative><alternative source-abbr="sī." source="sri lanka">dhanañjāni</alternative><alternative source-abbr="pī." source="pali text society">dhanañjāni</alternative></alternatives> , kalahappavaḍḍhanī, rogānaṃ āyatanaṃ, akittisañjananī, kopīnanidaṃsanī <pageBreak edition="Pali Text Society" number="3.0183" />, paññāya dubbalikaraṇītveva chaṭṭhaṃ padaṃ bhavati. Ime kho, gahapatiputta, cha ādīnavā surāmerayamajjappamādaṭṭhānānuyoge.</paragraph>
    <subhead line="22">Vikālacariyāya cha ādīnavā</subhead>
    <paragraph line="23" number="249"> ‘‘Cha <pageBreak edition="Thai" number="3.0197" /> khome, gahapatiputta, ādīnavā vikālavisikhācariyānuyoge. Attāpissa agutto arakkhito hoti, puttadāropissa agutto arakkhito hoti, sāpateyyaṃpissa aguttaṃ arakkhitaṃ hoti, saṅkiyo ca hoti <alternatives line="98" extra="" separator="false"><alternative source-abbr="vri" source="vipassana research institut">pāpakesu ṭhānesu</alternative><alternative source-abbr="syā." source="thai">tesu tesu ṭhānesu</alternative></alternatives> , abhūtavacanañca tasmiṃ rūhati, bahūnañca dukkhadhammānaṃ purakkhato hoti. Ime kho, gahapatiputta, cha ādīnavā vikālavisikhācariyānuyoge.</paragraph>
    <subhead line="24">Samajjābhicaraṇassa cha ādīnavā</subhead>
    <paragraph line="25" number="250"> ‘‘Cha khome, gahapatiputta, ādīnavā samajjābhicaraṇe. Kva <note>kuvaṃ (ka. sī. pī.)</note> naccaṃ, kva gītaṃ, kva vāditaṃ, kva akkhānaṃ, kva pāṇissaraṃ, kva kumbhathunanti. Ime kho, gahapatiputta, cha ādīnavā samajjābhicaraṇe.</paragraph>
    <subhead line="26">Jūtappamādassa cha ādīnavā</subhead>
    <paragraph line="27" number="251"> ‘‘Cha <pageBreak edition="Myanmar" number="3.0149" /><pageBreak edition="Vipassana Research Institut" number="3.0139" /> khome, gahapatiputta, ādīnavā jūtappamādaṭṭhānānuyoge. Jayaṃ veraṃ pasavati, jino vittamanusocati, sandiṭṭhikā dhanajāni, <alternatives line="113" extra="" separator="false"><alternative source-abbr="vri" source="vipassana research institut">sabhāgatassa</alternative><alternative source-abbr="ka." source="cambodian">sabhāye tassa</alternative></alternatives>  vacanaṃ na rūhati, mittāmaccānaṃ paribhūto hoti, āvāhavivāhakānaṃ apatthito hoti – ‘akkhadhutto ayaṃ purisapuggalo nālaṃ dārabharaṇāyā’ti. Ime kho, gahapatiputta, cha ādīnavā jūtappamādaṭṭhānānuyoge.</paragraph>
    <subhead line="28">Pāpamittatāya cha ādīnavā</subhead>
    <paragraph line="29" number="252"> ‘‘Cha khome, gahapatiputta, ādīnavā pāpamittānuyoge. Ye dhuttā, ye soṇḍā, ye pipāsā, ye nekatikā, ye vañcanikā, ye sāhasikā. Tyāssa mittā honti te sahāyā. Ime <pageBreak edition="Pali Text Society" number="3.0184" /> kho, gahapatiputta, cha ādīnavā pāpamittānuyoge.</paragraph>
    <subhead line="30">Ālasyassa cha ādīnavā</subhead>
    <paragraph line="31" number="253"> ‘‘Cha khome, gahapatiputta, ādīnavā ālasyānuyoge. Atisītanti <pageBreak edition="Thai" number="3.0198" /> kammaṃ na karoti, atiuṇhanti kammaṃ na karoti, atisāyanti kammaṃ na karoti, atipātoti kammaṃ na karoti, atichātosmīti kammaṃ na karoti, atidhātosmīti kammaṃ na karoti. Tassa evaṃ kiccāpadesabahulassa viharato anuppannā ceva bhogā nuppajjanti, uppannā ca bhogā parikkhayaṃ gacchanti. Ime kho, gahapatiputta, cha ādīnavā ālasyānuyoge’’ti. Idamavoca bhagavā, idaṃ vatvāna sugato athāparaṃ etadavoca satthā –</paragraph>
    <gatha1 line="32">‘‘Hoti pānasakhā nāma,</gatha1>
    <gatha2 line="33">Hoti sammiyasammiyo;</gatha2>
    <gatha3 line="34">Yo ca atthesu jātesu,</gatha3>
    <gathalast line="35">Sahāyo hoti so sakhā.</gathalast>
    <gatha1 line="36">‘‘Ussūraseyyā <pageBreak edition="Myanmar" number="3.0150" /> paradārasevanā,</gatha1>
    <gatha2 line="37"><alternatives line="121" extra="" separator="false"><alternative source-abbr="vri" source="vipassana research institut">Verappasavo</alternative><alternative source-abbr="sī." source="sri lanka">verappasaṅgo</alternative><alternative source-abbr="syā." source="thai">verappasaṅgo</alternative><alternative source-abbr="pī." source="pali text society">verappasaṅgo</alternative></alternatives>  ca anatthatā ca;</gatha2>
    <gatha3 line="38">Pāpā <pageBreak edition="Vipassana Research Institut" number="3.0140" /> ca mittā sukadariyatā ca,</gatha3>
    <gathalast line="39">Ete cha ṭhānā purisaṃ dhaṃsayanti.</gathalast>
    <gatha1 line="40">‘‘Pāpamitto pāpasakho,</gatha1>
    <gatha2 line="41">Pāpaācāragocaro;</gatha2>
    <gatha3 line="42">Asmā lokā paramhā ca,</gatha3>
    <gathalast line="43">Ubhayā dhaṃsate naro.</gathalast>
    <gatha1 line="44">‘‘Akkhitthiyo vāruṇī naccagītaṃ,</gatha1>
    <gatha2 line="45">Divā soppaṃ pāricariyā akāle;</gatha2>
    <gatha3 line="46">Pāpā ca mittā sukadariyatā ca,</gatha3>
    <gathalast line="47">Ete cha ṭhānā purisaṃ dhaṃsayanti.</gathalast>
    <gatha1 line="48">‘‘Akkhehi dibbanti suraṃ pivanti,</gatha1>
    <gatha2 line="49">Yantitthiyo <pageBreak edition="Thai" number="3.0199" /> pāṇasamā paresaṃ;</gatha2>
    <gatha3 line="50">Nihīnasevī <pageBreak edition="Pali Text Society" number="3.0185" /> na ca <alternatives line="129" extra="" separator="true"><alternative source-abbr="vri" source="vipassana research institut">vuddhasevī</alternative><alternative source-abbr="syā." source="thai">vuddhisevī</alternative><alternative source-abbr="ka." source="cambodian">buddhisevī</alternative></alternatives> ,</gatha3>
    <gathalast line="51">Nihīyate kāḷapakkheva cando.</gathalast>
    <gatha1 line="52">‘‘Yo vāruṇī addhano akiñcano,</gatha1>
    <gatha2 line="53">Pipāso <alternatives line="138" extra="" separator="true"><alternative source-abbr="vri" source="vipassana research institut">pivaṃ papāgato</alternative><alternative source-abbr="syā." source="thai">pipāsosi atthapāgato</alternative><alternative source-abbr="ka." source="cambodian">pipāsopi samappapāgato</alternative></alternatives> ;</gatha2>
    <gatha3 line="54">Udakamiva iṇaṃ vigāhati,</gatha3>
    <gathalast line="55"><alternatives line="147" extra="" separator="false"><alternative source-abbr="vri" source="vipassana research institut">Akulaṃ</alternative><alternative source-abbr="syā." source="thai">ākulaṃ</alternative><alternative source-abbr="ka." source="cambodian">ākulaṃ</alternative></alternatives>  kāhiti khippamattano.</gathalast>
    <gatha1 line="56">‘‘Na divā soppasīlena, rattimuṭṭhānadessinā <note>rattinuṭṭhānadassinā (sī. pī.), rattinuṭṭhānasīlinā (?)</note>;</gatha1>
    <gathalast line="57">Niccaṃ mattena soṇḍena, sakkā āvasituṃ gharaṃ.</gathalast>
    <gatha1 line="58">‘‘Atisītaṃ atiuṇhaṃ, atisāyamidaṃ ahu;</gatha1>
    <gathalast line="59">Iti vissaṭṭhakammante, atthā accenti māṇave.</gathalast>
    <gatha1 line="60">‘‘Yodha <pageBreak edition="Myanmar" number="3.0151" /><pageBreak edition="Vipassana Research Institut" number="3.0141" /> sītañca uṇhañca, tiṇā bhiyyo na maññati;</gatha1>
    <gathalast line="61">Karaṃ purisakiccāni, so <alternatives line="163" extra=" aṭṭhakathā oloketabbā" separator="false"><alternative source-abbr="vri" source="vipassana research institut">sukhaṃ</alternative><alternative source-abbr="sabbattha" source="sabbattha">sukhā</alternative></alternatives>  na vihāyatī’’ti.</gathalast>
    <subhead line="62">Mittapatirūpakā</subhead>
    <paragraph line="63" number="254"> ‘‘Cattārome, gahapatiputta, amittā mittapatirūpakā veditabbā. Aññadatthuharo amitto mittapatirūpako veditabbo, vacīparamo amitto mittapatirūpako veditabbo, anuppiyabhāṇī amitto mittapatirūpako veditabbo, apāyasahāyo amitto mittapatirūpako veditabbo.</paragraph>
    <paragraph line="64" number="255"> ‘‘Catūhi kho, gahapatiputta, ṭhānehi aññadatthuharo amitto <pageBreak edition="Pali Text Society" number="3.0186" /> mittapatirūpako veditabbo.</paragraph>
    <gatha1 line="65">‘‘Aññadatthuharo hoti, appena bahumicchati <pageBreak edition="Thai" number="3.0200" />;</gatha1>
    <gathalast line="66">Bhayassa kiccaṃ karoti, sevati atthakāraṇā.</gathalast>
    <paragraph line="67">‘‘Imehi kho, gahapatiputta, catūhi ṭhānehi aññadatthuharo amitto mittapatirūpako veditabbo.</paragraph>
    <paragraph line="68" number="256"> ‘‘Catūhi kho, gahapatiputta, ṭhānehi vacīparamo amitto mittapatirūpako veditabbo. Atītena <alternatives line="171" extra="" separator="false"><alternative source-abbr="vri" source="vipassana research institut">paṭisantharati</alternative><alternative source-abbr="ka." source="cambodian">paṭisandharati</alternative></alternatives> , anāgatena paṭisantharati, niratthakena saṅgaṇhāti, paccuppannesu kiccesu byasanaṃ dasseti. Imehi kho, gahapatiputta, catūhi ṭhānehi vacīparamo amitto mittapatirūpako veditabbo.</paragraph>
    <paragraph line="69" number="257"> ‘‘Catūhi kho, gahapatiputta, ṭhānehi anuppiyabhāṇī amitto mittapatirūpako veditabbo. <alternatives line="179" extra="" separator="false"><alternative source-abbr="vri" source="vipassana research institut">Pāpakaṃpissa</alternative><alternative source-abbr="syā." source="thai">pāpakammaṃpissa</alternative></alternatives>  anujānāti, kalyāṇaṃpissa anujānāti, sammukhāssa vaṇṇaṃ bhāsati, parammukhāssa avaṇṇaṃ bhāsati. Imehi kho, gahapatiputta, catūhi ṭhānehi anuppiyabhāṇī amitto mittapatirūpako veditabbo.</paragraph>
    <paragraph line="70" number="258"> ‘‘Catūhi <pageBreak edition="Myanmar" number="3.0152" /> kho, gahapatiputta, ṭhānehi apāyasahāyo amitto mittapatirūpako veditabbo <pageBreak edition="Vipassana Research Institut" number="3.0142" />. Surāmeraya majjappamādaṭṭhānānuyoge sahāyo hoti, vikāla visikhā cariyānuyoge sahāyo hoti, samajjābhicaraṇe sahāyo hoti, jūtappamādaṭṭhānānuyoge sahāyo hoti. Imehi kho, gahapatiputta, catūhi ṭhānehi apāyasahāyo amitto mittapatirūpako veditabbo’’ti.</paragraph>
    <paragraph line="71" number="259"> Idamavoca bhagavā, idaṃ vatvāna sugato athāparaṃ etadavoca satthā –</paragraph>
    <gatha1 line="72">‘‘Aññadatthuharo <pageBreak edition="Thai" number="3.0201" /> mitto, yo ca mitto <alternatives line="187" extra="" separator="false"><alternative source-abbr="vri" source="vipassana research institut">vacīparo</alternative><alternative source-abbr="syā." source="thai">vacīparamo</alternative></alternatives> ;</gatha1>
    <gathalast line="73">Anuppiyañca yo āha, apāyesu ca yo sakhā.</gathalast>
    <gatha1 line="74">Ete amitte cattāro, iti viññāya paṇḍito;</gatha1>
    <gathalast line="75">Ārakā parivajjeyya, maggaṃ paṭibhayaṃ yathā’’ti.</gathalast>
    <subhead line="76">Suhadamitto</subhead>
    <paragraph line="77" number="260"> ‘‘Cattārome <pageBreak edition="Pali Text Society" number="3.0187" />, gahapatiputta, mittā suhadā veditabbā. <alternatives line="195" extra="" separator="false"><alternative source-abbr="vri" source="vipassana research institut">Upakāro</alternative><alternative source-abbr="syā." source="thai">upakārako</alternative></alternatives>  mitto suhado veditabbo, samānasukhadukkho mitto suhado veditabbo, atthakkhāyī mitto suhado veditabbo, anukampako mitto suhado veditabbo.</paragraph>
    <paragraph line="78" number="261"> ‘‘Catūhi kho, gahapatiputta, ṭhānehi upakāro mitto suhado veditabbo. Pamattaṃ rakkhati, pamattassa sāpateyyaṃ rakkhati, bhītassa saraṇaṃ hoti, uppannesu kiccakaraṇīyesu taddiguṇaṃ bhogaṃ anuppadeti. Imehi kho, gahapatiputta, catūhi ṭhānehi upakāro mitto suhado veditabbo.</paragraph>
    <paragraph line="79" number="262"> ‘‘Catūhi kho, gahapatiputta, ṭhānehi samānasukhadukkho mitto suhado veditabbo. Guyhamassa ācikkhati, guyhamassa parigūhati, āpadāsu na vijahati, jīvitaṃpissa atthāya pariccattaṃ hoti. Imehi kho, gahapatiputta, catūhi ṭhānehi samānasukhadukkho mitto suhado veditabbo.</paragraph>
    <paragraph line="80" number="263"> ‘‘Catūhi <pageBreak edition="Myanmar" number="3.0153" /> kho, gahapatiputta, ṭhānehi atthakkhāyī mitto suhado veditabbo. Pāpā nivāreti, kalyāṇe niveseti, assutaṃ sāveti, saggassa <pageBreak edition="Thai" number="3.0202" /> maggaṃ ācikkhati. Imehi kho, gahapatiputta, catūhi ṭhānehi atthakkhāyī mitto suhado veditabbo.</paragraph>
    <paragraph line="81" number="264"> ‘‘Catūhi <pageBreak edition="Vipassana Research Institut" number="3.0143" /> kho, gahapatiputta, ṭhānehi anukampako mitto suhado veditabbo. Abhavenassa na nandati, bhavenassa nandati, avaṇṇaṃ bhaṇamānaṃ nivāreti, vaṇṇaṃ bhaṇamānaṃ pasaṃsati. Imehi kho, gahapatiputta, catūhi ṭhānehi anukampako mitto suhado veditabbo’’ti.</paragraph>
    <paragraph line="82" number="265"> Idamavoca bhagavā, idaṃ vatvāna sugato athāparaṃ etadavoca satthā –</paragraph>
    <gatha1 line="83">‘‘Upakāro <pageBreak edition="Pali Text Society" number="3.0188" /> ca yo mitto, sukhe dukkhe <note>sukhadukkho (syā. ka.)</note> <alternatives line="210" extra="" separator="false"><alternative source-abbr="vri" source="vipassana research institut">ca yo sakhā</alternative><alternative source-abbr="sī." source="sri lanka">yo ca mitto sukhe dukkhe</alternative><alternative source-abbr="pī." source="pali text society">yo ca mitto sukhe dukkhe</alternative></alternatives> ;</gatha1>
    <gathalast line="84">Atthakkhāyī ca yo mitto, yo ca mittānukampako.</gathalast>
    <gatha1 line="85">‘‘Etepi mitte cattāro, iti viññāya paṇḍito;</gatha1>
    <gatha2 line="86">Sakkaccaṃ payirupāseyya, mātā puttaṃ va orasaṃ;</gatha2>
    <gathalast line="87">Paṇḍito sīlasampanno, jalaṃ aggīva bhāsati.</gathalast>
    <gatha1 line="88">‘‘Bhoge saṃharamānassa, bhamarasseva irīyato;</gatha1>
    <gathalast line="89">Bhogā sannicayaṃ yanti, vammikovupacīyati.</gathalast>
    <gatha1 line="90">‘‘Evaṃ bhoge <alternatives line="218" extra="" separator="false"><alternative source-abbr="vri" source="vipassana research institut">samāhatvā</alternative><alternative source-abbr="syā." source="thai">samāharitvā</alternative></alternatives> , alamatto kule gihī;</gatha1>
    <gathalast line="91">Catudhā vibhaje bhoge, sa ve mittāni ganthati.</gathalast>
    <gatha1 line="92">‘‘Ekena bhoge bhuñjeyya, dvīhi kammaṃ payojaye;</gatha1>
    <gathalast line="93">Catutthañca nidhāpeyya, āpadāsu bhavissatī’’ti.</gathalast>
    <subhead line="94">Chaddisāpaṭicchādanakaṇḍaṃ</subhead>
    <paragraph line="95" number="266"> ‘‘Kathañca, gahapatiputta, ariyasāvako chaddisāpaṭicchādī hoti? Cha <pageBreak edition="Thai" number="3.0203" /> imā, gahapatiputta, disā veditabbā. Puratthimā disā mātāpitaro veditabbā, dakkhiṇā <pageBreak edition="Pali Text Society" number="3.0189" /> disā ācariyā veditabbā, pacchimā disā <pageBreak edition="Myanmar" number="3.0154" /> puttadārā veditabbā, uttarā disā mittāmaccā veditabbā, heṭṭhimā disā dāsakammakarā veditabbā, uparimā disā samaṇabrāhmaṇā veditabbā.</paragraph>
    <paragraph line="96" number="267"> ‘‘Pañcahi <pageBreak edition="Vipassana Research Institut" number="3.0144" /> kho, gahapatiputta, ṭhānehi puttena puratthimā disā mātāpitaro paccupaṭṭhātabbā – bhato <alternatives line="226" extra="" separator="false"><alternative source-abbr="vri" source="vipassana research institut">ne</alternative><alternative source-abbr="bahūsu" source="bahūsu">nesaṃ</alternative></alternatives>  bharissāmi, kiccaṃ nesaṃ karissāmi, kulavaṃsaṃ ṭhapessāmi, dāyajjaṃ paṭipajjāmi, atha vā pana petānaṃ kālaṅkatānaṃ dakkhiṇaṃ anuppadassāmīti. Imehi kho, gahapatiputta, pañcahi ṭhānehi puttena puratthimā disā mātāpitaro paccupaṭṭhitā pañcahi ṭhānehi puttaṃ anukampanti. Pāpā nivārenti, kalyāṇe nivesenti, sippaṃ sikkhāpenti, patirūpena dārena saṃyojenti, samaye dāyajjaṃ <alternatives line="234" extra="" separator="false"><alternative source-abbr="vri" source="vipassana research institut">niyyādenti</alternative><alternative source-abbr="ka." source="cambodian">niyyātenti</alternative><alternative source-abbr="sī." source="sri lanka">niyyātenti</alternative></alternatives> . Imehi kho, gahapatiputta, pañcahi ṭhānehi puttena puratthimā disā mātāpitaro paccupaṭṭhitā imehi pañcahi ṭhānehi puttaṃ anukampanti. Evamassa esā puratthimā disā paṭicchannā hoti khemā appaṭibhayā.</paragraph>
    <paragraph line="97" number="268"> ‘‘Pañcahi kho, gahapatiputta, ṭhānehi antevāsinā dakkhiṇā disā ācariyā paccupaṭṭhātabbā – uṭṭhānena upaṭṭhānena sussusāya pāricariyāya <alternatives line="242" extra="" separator="true"><alternative source-abbr="vri" source="vipassana research institut">sakkaccaṃ sippapaṭiggahaṇena</alternative><alternative source-abbr="syā." source="thai">sippaṃ paṭiggahaṇena</alternative><alternative source-abbr="ka." source="cambodian">sippauggahaṇena</alternative></alternatives> . Imehi kho, gahapatiputta, pañcahi ṭhānehi antevāsinā dakkhiṇā disā ācariyā paccupaṭṭhitā pañcahi <pageBreak edition="Thai" number="3.0204" /> ṭhānehi antevāsiṃ anukampanti – suvinītaṃ vinenti, suggahitaṃ gāhāpenti, sabbasippassutaṃ samakkhāyino bhavanti, mittāmaccesu <alternatives line="251" extra="" separator="false"><alternative source-abbr="vri" source="vipassana research institut">paṭiyādenti</alternative><alternative source-abbr="syā." source="thai">paṭivedenti</alternative></alternatives> , disāsu parittāṇaṃ karonti. Imehi kho, gahapatiputta, pañcahi ṭhānehi antevāsinā <pageBreak edition="Pali Text Society" number="3.0190" /> dakkhiṇā disā ācariyā paccupaṭṭhitā imehi pañcahi ṭhānehi antevāsiṃ anukampanti. Evamassa esā dakkhiṇā disā paṭicchannā hoti khemā appaṭibhayā.</paragraph>
    <paragraph line="98" number="269"> ‘‘Pañcahi kho, gahapatiputta, ṭhānehi sāmikena pacchimā disā bhariyā paccupaṭṭhātabbā – sammānanāya <alternatives line="259" extra="" separator="false"><alternative source-abbr="vri" source="vipassana research institut">anavamānanāya</alternative><alternative source-abbr="syā." source="thai">avimānanāya</alternative><alternative source-abbr="pī." source="pali text society">avimānanāya</alternative></alternatives>  anaticariyāya issariyavossaggena alaṅkārānuppadānena. Imehi kho, gahapatiputta, pañcahi ṭhānehi sāmikena pacchimā disā bhariyā paccupaṭṭhitā pañcahi ṭhānehi <pageBreak edition="Myanmar" number="3.0155" /> sāmikaṃ anukampati – susaṃvihitakammantā ca hoti, <alternatives line="267" extra="" separator="false"><alternative source-abbr="vri" source="vipassana research institut">saṅgahitaparijanā</alternative><alternative source-abbr="sī." source="sri lanka">susaṅgahitaparijanā</alternative><alternative source-abbr="syā." source="thai">susaṅgahitaparijanā</alternative><alternative source-abbr="pī." source="pali text society">susaṅgahitaparijanā</alternative></alternatives>  ca, anaticārinī ca, sambhatañca anurakkhati, dakkhā ca hoti analasā sabbakiccesu. Imehi kho, gahapatiputta, pañcahi ṭhānehi sāmikena pacchimā disā bhariyā paccupaṭṭhitā imehi pañcahi ṭhānehi sāmikaṃ anukampati. Evamassa esā pacchimā disā paṭicchannā hoti khemā appaṭibhayā.</paragraph>
    <paragraph line="99" number="270"> ‘‘Pañcahi kho, gahapatiputta, ṭhānehi kulaputtena uttarā disā mittāmaccā paccupaṭṭhātabbā – dānena <alternatives line="275" extra="" separator="false"><alternative source-abbr="vri" source="vipassana research institut">peyyavajjena</alternative><alternative source-abbr="syā." source="thai">viyavajjena</alternative><alternative source-abbr="ka." source="cambodian">viyavajjena</alternative></alternatives>  atthacariyāya samānattatāya avisaṃvādanatāya. Imehi kho, gahapatiputta, pañcahi ṭhānehi kulaputtena uttarā disā mittāmaccā paccupaṭṭhitā pañcahi <pageBreak edition="Thai" number="3.0205" /> ṭhānehi <pageBreak edition="Vipassana Research Institut" number="3.0145" /> kulaputtaṃ anukampanti – pamattaṃ rakkhanti, pamattassa sāpateyyaṃ rakkhanti, bhītassa saraṇaṃ honti, āpadāsu na vijahanti, aparapajā cassa paṭipūjenti. Imehi kho, gahapatiputta, pañcahi ṭhānehi kulaputtena uttarā disā mittāmaccā paccupaṭṭhitā imehi pañcahi ṭhānehi kulaputtaṃ anukampanti. Evamassa esā uttarā disā paṭicchannā hoti khemā appaṭibhayā.</paragraph>
    <paragraph line="100" number="271"> ‘‘Pañcahi kho, gahapatiputta, ṭhānehi <alternatives line="283" extra="" separator="false"><alternative source-abbr="vri" source="vipassana research institut">ayyirakena</alternative><alternative source-abbr="sī." source="sri lanka">ayirakena</alternative><alternative source-abbr="syā." source="thai">ayirakena</alternative><alternative source-abbr="pī." source="pali text society">ayirakena</alternative></alternatives>  heṭṭhimā <pageBreak edition="Pali Text Society" number="3.0191" /> disā dāsakammakarā paccupaṭṭhātabbā – yathābalaṃ kammantasaṃvidhānena bhattavetanānuppadānena gilānupaṭṭhānena acchariyānaṃ rasānaṃ saṃvibhāgena samaye vossaggena. Imehi kho, gahapatiputta, pañcahi ṭhānehi ayyirakena heṭṭhimā disā dāsakammakarā paccupaṭṭhitā pañcahi ṭhānehi ayyirakaṃ anukampanti – pubbuṭṭhāyino ca honti, pacchā nipātino ca, dinnādāyino ca, sukatakammakarā ca, kittivaṇṇaharā ca. Imehi kho, gahapatiputta, pañcahi ṭhānehi ayyirakena heṭṭhimā disā dāsakammakarā paccupaṭṭhitā imehi pañcahi ṭhānehi ayyirakaṃ anukampanti. Evamassa esā heṭṭhimā disā paṭicchannā hoti khemā appaṭibhayā.</paragraph>
    <paragraph line="101" number="272"> ‘‘Pañcahi kho, gahapatiputta, ṭhānehi kulaputtena uparimā disā samaṇabrāhmaṇā paccupaṭṭhātabbā – mettena kāyakammena mettena vacīkammena mettena <pageBreak edition="Myanmar" number="3.0156" /> manokammena anāvaṭadvāratāya āmisānuppadānena. Imehi kho, gahapatiputta, pañcahi ṭhānehi kulaputtena uparimā <pageBreak edition="Thai" number="3.0206" /> disā samaṇabrāhmaṇā paccupaṭṭhitā chahi ṭhānehi kulaputtaṃ anukampanti – pāpā nivārenti, kalyāṇe nivesenti, kalyāṇena manasā anukampanti, assutaṃ sāventi, sutaṃ pariyodāpenti, saggassa maggaṃ ācikkhanti. Imehi kho, gahapatiputta, pañcahi ṭhānehi kulaputtena uparimā disā samaṇabrāhmaṇā paccupaṭṭhitā imehi chahi ṭhānehi kulaputtaṃ anukampanti. Evamassa esā uparimā disā paṭicchannā hoti khemā appaṭibhayā’’ti.</paragraph>
    <paragraph line="102" number="273"> Idamavoca bhagavā. Idaṃ vatvāna sugato athāparaṃ etadavoca satthā –</paragraph>
    <gatha1 line="103">‘‘Mātāpitā disā pubbā, ācariyā dakkhiṇā disā;</gatha1>
    <gathalast line="104">Puttadārā <pageBreak edition="Pali Text Society" number="3.0192" /> disā pacchā, mittāmaccā ca uttarā.</gathalast>
    <gatha1 line="105">‘‘Dāsakammakarā <pageBreak edition="Vipassana Research Institut" number="3.0146" /> heṭṭhā, uddhaṃ samaṇabrāhmaṇā;</gatha1>
    <gathalast line="106">Etā disā namasseyya, alamatto kule gihī.</gathalast>
    <gatha1 line="107">‘‘Paṇḍito sīlasampanno, saṇho ca paṭibhānavā;</gatha1>
    <gathalast line="108">Nivātavutti atthaddho, tādiso labhate yasaṃ.</gathalast>
    <gatha1 line="109">‘‘Uṭṭhānako analaso, āpadāsu na vedhati;</gatha1>
    <gathalast line="110">Acchinnavutti medhāvī, tādiso labhate yasaṃ.</gathalast>
    <gatha1 line="111">‘‘Saṅgāhako mittakaro, vadaññū vītamaccharo;</gatha1>
    <gathalast line="112">Netā vinetā anunetā, tādiso labhate yasaṃ.</gathalast>
    <gatha1 line="113">‘‘Dānañca peyyavajjañca, atthacariyā ca yā idha;</gatha1>
    <gatha2 line="114">Samānattatā ca dhammesu, tattha tattha yathārahaṃ;</gatha2>
    <gathalast line="115">Ete <pageBreak edition="Thai" number="3.0207" /> kho saṅgahā loke, rathassāṇīva yāyato.</gathalast>
    <gatha1 line="116">‘‘Ete ca saṅgahā nāssu, na mātā puttakāraṇā;</gatha1>
    <gathalast line="117">Labhetha mānaṃ pūjaṃ vā, pitā vā puttakāraṇā.</gathalast>
    <gatha1 line="118">‘‘Yasmā ca <alternatives line="291" extra=" aṭṭhakathāyaṃ icchitapāṭho" separator="false"><alternative source-abbr="vri" source="vipassana research institut">saṅgahā</alternative><alternative source-abbr="ka." source="cambodian">saṅgahe</alternative></alternatives>  ete, <alternatives line="299" extra="" separator="false"><alternative source-abbr="vri" source="vipassana research institut">sammapekkhanti</alternative><alternative source-abbr="sī." source="sri lanka">samavekkhanti</alternative><alternative source-abbr="pī." source="pali text society">samavekkhanti</alternative><alternative source-abbr="ka." source="cambodian">samavekkhanti</alternative></alternatives>  paṇḍitā;</gatha1>
    <gathalast line="119">Tasmā <pageBreak edition="Pali Text Society" number="3.0193" /> mahattaṃ papponti, pāsaṃsā ca bhavanti te’’ti.</gathalast>
    <paragraph line="120" number="274"> Evaṃ <pageBreak edition="Myanmar" number="3.0157" /> vutte, siṅgālako gahapatiputto bhagavantaṃ etadavoca – ‘‘abhikkantaṃ, bhante! Abhikkantaṃ, bhante! Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya ‘cakkhumanto rūpāni dakkhantī’ti. Evamevaṃ bhagavatā anekapariyāyena dhammo pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṃghañca. Upāsakaṃ maṃ bhagavā dhāretu, ajjatagge pāṇupetaṃ saraṇaṃ gata’’nti.</paragraph>
    <centered line="121"><alternatives line="307" extra="" separator="false"><alternative source-abbr="vri" source="vipassana research institut">Siṅgālasuttaṃ</alternative><alternative source-abbr="pī." source="pali text society">siṅgālovādasuttantaṃ</alternative></alternatives>  niṭṭhitaṃ aṭṭhamaṃ.</centered>
  </content>
</document>