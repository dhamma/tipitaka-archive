<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0103m.mul10.xml</normativeSource>
    <archivePath>roman/tipitaka (mula)/suttapitaka/dighanikaya/pathikavaggapali/11. dasuttarasuttam.xml</archivePath>
    <baseFileName>11. dasuttarasuttam</baseFileName>
    <titlePath>11. Dasuttarasuttaṃ - Pāthikavaggapāḷi - Dīghanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">11. Dasuttarasuttaṃ</chapter>
    <paragraph line="2" number="350"> Evaṃ <pageBreak edition="P" number="3.0272" /><pageBreak edition="M" number="3.0227" /><pageBreak edition="V" number="3.0217" /><pageBreak edition="T" number="3.0288" /> me sutaṃ – ekaṃ samayaṃ bhagavā campāyaṃ viharati gaggarāya pokkharaṇiyā tīre mahatā bhikkhusaṅghena saddhiṃ pañcamattehi bhikkhusatehi. Tatra kho āyasmā sāriputto bhikkhū āmantesi – ‘‘āvuso bhikkhave’’ti! ‘‘Āvuso’’ti kho te bhikkhū āyasmato sāriputtassa paccassosuṃ. Āyasmā sāriputto etadavoca –</paragraph>
    <gatha1 line="3">‘‘Dasuttaraṃ pavakkhāmi, dhammaṃ nibbānapattiyā;</gatha1>
    <gathalast line="4">Dukkhassantakiriyāya, sabbaganthappamocanaṃ’’.</gathalast>
    <subhead line="5">Eko dhammo</subhead>
    <paragraph line="6" number="351"> ‘‘Eko, āvuso, dhammo bahukāro, eko dhammo bhāvetabbo, eko dhammo pariññeyyo, eko dhammo pahātabbo, eko dhammo hānabhāgiyo, eko dhammo visesabhāgiyo, eko dhammo duppaṭivijjho, eko dhammo uppādetabbo, eko dhammo abhiññeyyo, eko dhammo sacchikātabbo.</paragraph>
    <paragraph line="7">(Ka) ‘‘katamo eko dhammo <bold>bahukāro?</bold> Appamādo kusalesu dhammesu. Ayaṃ eko dhammo bahukāro.</paragraph>
    <paragraph line="8">(Kha) ‘‘katamo eko dhammo <bold>bhāvetabbo?</bold> Kāyagatāsati sātasahagatā. Ayaṃ eko dhammo bhāvetabbo.</paragraph>
    <paragraph line="9">(Ga) ‘‘katamo <pageBreak edition="V" number="3.0218" /> eko dhammo <bold>pariññeyyo?</bold> Phasso sāsavo upādāniyo. Ayaṃ eko dhammo pariññeyyo.</paragraph>
    <paragraph line="10">(Gha) ‘‘katamo <pageBreak edition="T" number="3.0289" /><pageBreak edition="P" number="3.0273" /> eko dhammo <bold>pahātabbo?</bold> Asmimāno. Ayaṃ eko dhammo pahātabbo.</paragraph>
    <paragraph line="11">(Ṅa) ‘‘katamo eko dhammo <bold>hānabhāgiyo?</bold> Ayoniso manasikāro. Ayaṃ eko dhammo hānabhāgiyo.</paragraph>
    <paragraph line="12">(Ca) ‘‘katamo eko dhammo <bold>visesabhāgiyo?</bold> Yoniso manasikāro. Ayaṃ eko dhammo visesabhāgiyo.</paragraph>
    <paragraph line="13">(Cha) ‘‘katamo <pageBreak edition="M" number="3.0228" /> eko dhammo <bold>duppaṭivijjho?</bold> Ānantariko cetosamādhi. Ayaṃ eko dhammo duppaṭivijjho.</paragraph>
    <paragraph line="14">(Ja) ‘‘katamo eko dhammo <bold>uppādetabbo?</bold> Akuppaṃ ñāṇaṃ. Ayaṃ eko dhammo uppādetabbo.</paragraph>
    <paragraph line="15">(Jha) ‘‘katamo eko dhammo <bold>abhiññeyyo?</bold> Sabbe sattā āhāraṭṭhitikā. Ayaṃ eko dhammo abhiññeyyo.</paragraph>
    <paragraph line="16">(Ña) ‘‘katamo eko dhammo <bold>sacchikātabbo?</bold> Akuppā cetovimutti. Ayaṃ eko dhammo sacchikātabbo.</paragraph>
    <paragraph line="17">‘‘Iti ime dasa dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="18">Dve dhammā</subhead>
    <paragraph line="19" number="352"> ‘‘Dve dhammā bahukārā, dve dhammā bhāvetabbā, dve dhammā pariññeyyā, dve dhammā pahātabbā <pageBreak edition="V" number="3.0219" />, dve dhammā hānabhāgiyā, dve dhammā visesabhāgiyā, dve dhammā duppaṭivijjhā, dve dhammā uppādetabbā, dve dhammā abhiññeyyā, dve dhammā <pageBreak edition="T" number="3.0290" /> sacchikātabbā.</paragraph>
    <paragraph line="20">(Ka) ‘‘katame dve dhammā <bold>bahukārā?</bold> Sati ca sampajaññañca. Ime dve dhammā bahukārā.</paragraph>
    <paragraph line="21">(Kha) ‘‘katame dve dhammā <bold>bhāvetabbā?</bold> Samatho ca vipassanā ca. Ime dve dhammā bhāvetabbā.</paragraph>
    <paragraph line="22">(Ga) ‘‘katame dve dhammā <bold>pariññeyyā?</bold> Nāmañca rūpañca. Ime dve dhammā pariññeyyā.</paragraph>
    <paragraph line="23">(Gha) ‘‘katame <pageBreak edition="P" number="3.0274" /> dve dhammā <bold>pahātabbā?</bold> Avijjā ca bhavataṇhā ca. Ime dve dhammā pahātabbā.</paragraph>
    <paragraph line="24">(Ṅa) ‘‘katame dve dhammā <bold>hānabhāgiyā?</bold> Dovacassatā ca pāpamittatā ca. Ime dve dhammā hānabhāgiyā.</paragraph>
    <paragraph line="25">(Ca) ‘‘katame dve dhammā <bold>visesabhāgiyā?</bold> Sovacassatā ca kalyāṇamittatā ca. Ime dve dhammā visesabhāgiyā.</paragraph>
    <paragraph line="26">(Cha) ‘‘katame <pageBreak edition="M" number="3.0229" /> dve dhammā <bold>duppaṭivijjhā?</bold> Yo ca hetu yo ca paccayo sattānaṃ saṃkilesāya, yo ca hetu yo ca paccayo sattānaṃ visuddhiyā. Ime dve dhammā duppaṭivijjhā.</paragraph>
    <paragraph line="27">(Ja) ‘‘katame dve dhammā <bold>uppādetabbā?</bold> Dve ñāṇāni – khaye ñāṇaṃ, anuppāde ñāṇaṃ. Ime dve dhammā uppādetabbā.</paragraph>
    <paragraph line="28">(Jha) ‘‘katame dve dhammā <bold>abhiññeyyā?</bold> Dve dhātuyo – saṅkhatā ca dhātu asaṅkhatā ca dhātu. Ime dve dhammā abhiññeyyā.</paragraph>
    <paragraph line="29">(Ña) ‘‘katame <pageBreak edition="T" number="3.0291" /> dve dhammā <bold>sacchikātabbā?</bold> Vijjā ca vimutti ca. Ime dve dhammā sacchikātabbā.</paragraph>
    <paragraph line="30">‘‘Iti <pageBreak edition="V" number="3.0220" /> ime vīsati dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="31">Tayo dhammā</subhead>
    <paragraph line="32" number="353"> ‘‘Tayo dhammā bahukārā, tayo dhammā bhāvetabbā…pe… tayo dhammā sacchikātabbā.</paragraph>
    <paragraph line="33">(Ka) ‘‘katame tayo dhammā <bold>bahukārā?</bold> Sappurisasaṃsevo, saddhammassavanaṃ, dhammānudhammappaṭipatti. Ime tayo dhammā bahukārā.</paragraph>
    <paragraph line="34">(Kha) ‘‘katame tayo dhammā <bold>bhāvetabbā?</bold> Tayo samādhī – savitakko savicāro samādhi, avitakko vicāramatto samādhi, avitakko avicāro samādhi. Ime tayo dhammā bhāvetabbā.</paragraph>
    <paragraph line="35">(Ga) ‘‘katame <pageBreak edition="P" number="3.0275" /> tayo dhammā <bold>pariññeyyā?</bold> Tisso vedanā – sukhā vedanā, dukkhā vedanā, adukkhamasukhā vedanā. Ime tayo dhammā pariññeyyā.</paragraph>
    <paragraph line="36">(Gha) ‘‘katame tayo dhammā <bold>pahātabbā?</bold> Tisso taṇhā – kāmataṇhā, bhavataṇhā, vibhavataṇhā. Ime tayo dhammā pahātabbā.</paragraph>
    <paragraph line="37">(Ṅa) ‘‘katame tayo dhammā <bold>hānabhāgiyā?</bold> Tīṇi akusalamūlāni – lobho <pageBreak edition="T" number="3.0292" /> akusalamūlaṃ, doso akusalamūlaṃ, moho akusalamūlaṃ. Ime tayo dhammā hānabhāgiyā.</paragraph>
    <paragraph line="38">(Ca) ‘‘katame <pageBreak edition="M" number="3.0230" /> tayo dhammā <bold>visesabhāgiyā?</bold> Tīṇi kusalamūlāni – alobho kusalamūlaṃ, adoso kusalamūlaṃ, amoho kusalamūlaṃ. Ime tayo dhammā visesabhāgiyā.</paragraph>
    <paragraph line="39">(Cha) ‘‘katame tayo dhammā <bold>duppaṭivijjhā?</bold> Tisso nissaraṇiyā dhātuyo – kāmānametaṃ nissaraṇaṃ yadidaṃ nekkhammaṃ, rūpānametaṃ nissaraṇaṃ yadidaṃ arūpaṃ, yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nissaraṇaṃ. Ime tayo dhammā duppaṭivijjhā.</paragraph>
    <paragraph line="40">(Ja) ‘‘katame <pageBreak edition="V" number="3.0221" /> tayo dhammā <bold>uppādetabbā?</bold> Tīṇi ñāṇāni – atītaṃse ñāṇaṃ, anāgataṃse ñāṇaṃ, paccuppannaṃse ñāṇaṃ. Ime tayo dhammā uppādetabbā.</paragraph>
    <paragraph line="41">(Jha) ‘‘katame tayo dhammā <bold>abhiññeyyā?</bold> Tisso dhātuyo – kāmadhātu, rūpadhātu, arūpadhātu. Ime tayo dhammā abhiññeyyā.</paragraph>
    <paragraph line="42">(Ña) ‘‘katame tayo dhammā <bold>sacchikātabbā?</bold> Tisso vijjā – pubbenivāsānussatiñāṇaṃ vijjā, sattānaṃ cutūpapāte ñāṇaṃ vijjā, āsavānaṃ khaye ñāṇaṃ vijjā. Ime tayo dhammā sacchikātabbā.</paragraph>
    <paragraph line="43">‘‘Iti <pageBreak edition="P" number="3.0276" /> ime tiṃsa dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="44">Cattāro dhammā</subhead>
    <paragraph line="45" number="354"> ‘‘Cattāro <pageBreak edition="T" number="3.0293" /> dhammā bahukārā, cattāro dhammā bhāvetabbā…pe… cattāro dhammā sacchikātabbā.</paragraph>
    <paragraph line="46">(Ka) ‘‘katame cattāro dhammā <bold>bahukārā?</bold> Cattāri cakkāni – patirūpadesavāso, <alternatives line="3" extra="" separator="false"><alternative source-abbr="vri" source="vipassana research institut">sappurisūpanissayo</alternative><alternative source-abbr="syā." source="thai">sappurisupassayo</alternative><alternative source-abbr="kaṃ." source="kaṃ.">sappurisupassayo</alternative></alternatives> , attasammāpaṇidhi, pubbe ca katapuññatā. Ime cattāro dhammā bahukārā.</paragraph>
    <paragraph line="47">(Kha) ‘‘katame cattāro dhammā <bold>bhāvetabbā?</bold> Cattāro satipaṭṭhānā – idhāvuso, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ. Vedanāsu…pe… citte… dhammesu <pageBreak edition="M" number="3.0231" /> dhammānupassī viharati ātāpī sampajāno satimā vineyya loke abhijjhādomanassaṃ. Ime cattāro dhammā bhāvetabbā.</paragraph>
    <paragraph line="48">(Ga) ‘‘katame cattāro dhammā <bold>pariññeyyā?</bold> Cattāro āhārā – <alternatives line="11" extra="" separator="false"><alternative source-abbr="vri" source="vipassana research institut">kabaḷīkāro</alternative><alternative source-abbr="syā." source="thai">kavaḷīkāro</alternative><alternative source-abbr="kaṃ." source="kaṃ.">kavaḷīkāro</alternative></alternatives>  āhāro oḷāriko <pageBreak edition="V" number="3.0222" /> vā sukhumo vā, phasso dutiyo, manosañcetanā tatiyā, viññāṇaṃ catutthaṃ. Ime cattāro dhammā pariññeyyā.</paragraph>
    <paragraph line="49">(Gha) ‘‘katame cattāro dhammā <bold>pahātabbā?</bold> Cattāro oghā <pageBreak edition="T" number="3.0294" /> – kāmogho, bhavogho, diṭṭhogho, avijjogho. Ime cattāro dhammā pahātabbā.</paragraph>
    <paragraph line="50">(Ṅa) ‘‘katame cattāro dhammā <bold>hānabhāgiyā?</bold> Cattāro yogā – kāmayogo, bhavayogo, diṭṭhiyogo, avijjāyogo. Ime cattāro dhammā hānabhāgiyā.</paragraph>
    <paragraph line="51">(Ca) ‘‘katame cattāro dhammā <bold>visesabhāgiyā?</bold> Cattāro visaññogā – kāmayogavisaṃyogo, bhavayogavisaṃyogo, diṭṭhiyogavisaṃyogo, avijjāyogavisaṃyogo. Ime cattāro dhammā visesabhāgiyā.</paragraph>
    <paragraph line="52">(Cha) ‘‘katame <pageBreak edition="P" number="3.0277" /> cattāro dhammā <bold>duppaṭivijjhā?</bold> Cattāro samādhī – hānabhāgiyo samādhi, ṭhitibhāgiyo samādhi, visesabhāgiyo samādhi, nibbedhabhāgiyo samādhi. Ime cattāro dhammā duppaṭivijjhā.</paragraph>
    <paragraph line="53">(Ja) ‘‘katame cattāro dhammā <bold>uppādetabbā?</bold> Cattāri ñāṇāni – dhamme ñāṇaṃ, anvaye ñāṇaṃ, pariye ñāṇaṃ, sammutiyā ñāṇaṃ. Ime cattāro dhammā uppādetabbā.</paragraph>
    <paragraph line="54">(Jha) ‘‘katame cattāro dhammā <bold>abhiññeyyā?</bold> Cattāri ariyasaccāni – dukkhaṃ ariyasaccaṃ, <alternatives line="19" extra="" separator="false"><alternative source-abbr="vri" source="vipassana research institut">dukkhasamudayaṃ</alternative><alternative source-abbr="syā." source="thai">dukkhasamudayo</alternative><alternative source-abbr="kaṃ." source="kaṃ.">dukkhasamudayo</alternative></alternatives>  ariyasaccaṃ, <alternatives line="27" extra="" separator="false"><alternative source-abbr="vri" source="vipassana research institut">dukkhanirodhaṃ</alternative><alternative source-abbr="syā." source="thai">dukkhanirodho</alternative><alternative source-abbr="kaṃ." source="kaṃ.">dukkhanirodho</alternative></alternatives>  ariyasaccaṃ, dukkhanirodhagāminī paṭipadā ariyasaccaṃ. Ime cattāro dhammā abhiññeyyā.</paragraph>
    <paragraph line="55">(Ña) ‘‘katame cattāro dhammā <bold>sacchikātabbā?</bold> Cattāri sāmaññaphalāni – sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ <pageBreak edition="T" number="3.0295" />. Ime cattāro dhammā sacchikātabbā.</paragraph>
    <paragraph line="56">‘‘Iti <pageBreak edition="M" number="3.0232" /> ime cattārīsadhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="57">Pañca dhammā</subhead>
    <paragraph line="58" number="355"> ‘‘Pañca <pageBreak edition="V" number="3.0223" /> dhammā bahukārā…pe… pañca dhammā sacchikātabbā.</paragraph>
    <paragraph line="59">(Ka) ‘‘katame pañca dhammā <bold>bahukārā?</bold> Pañca padhāniyaṅgāni – idhāvuso, bhikkhu saddho hoti, saddahati tathāgatassa bodhiṃ – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Appābādho hoti appātaṅko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya. Asaṭho hoti amāyāvī yathābhūtamattānaṃ āvīkattā satthari vā viññūsu vā sabrahmacārīsu. Āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Ime pañca dhammā bahukārā.</paragraph>
    <paragraph line="60">(Kha) ‘‘katame <pageBreak edition="T" number="3.0296" /> pañca dhammā <bold>bhāvetabbā?</bold> Pañcaṅgiko sammāsamādhi – pītipharaṇatā, sukhapharaṇatā, cetopharaṇatā <pageBreak edition="P" number="3.0278" />, ālokapharaṇatā, <alternatives line="35" extra="" separator="false"><alternative source-abbr="vri" source="vipassana research institut">paccavekkhaṇanimittaṃ</alternative><alternative source-abbr="syā." source="thai">paccavekkhaṇānimittaṃ</alternative><alternative source-abbr="kaṃ." source="kaṃ.">paccavekkhaṇānimittaṃ</alternative></alternatives> . Ime pañca dhammā bhāvetabbā.</paragraph>
    <paragraph line="61">(Ga) ‘‘katame pañca dhammā <bold>pariññeyyā?</bold> Pañcupādānakkhandhā <note>seyyathīdaṃ (sī. syā. kaṃ. pī.)</note> – rūpupādānakkhandho, vedanupādānakkhandho, saññupādānakkhandho, saṅkhārupādānakkhandho viññāṇupādānakkhandho. Ime pañca dhammā pariññeyyā.</paragraph>
    <paragraph line="62">(Gha) ‘‘katame pañca dhammā <bold>pahātabbā?</bold> Pañca nīvaraṇāni – kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukuccanīvaraṇaṃ, vicikicchānīvaraṇaṃ. Ime pañca dhammā pahātabbā.</paragraph>
    <paragraph line="63">(Ṅa) ‘‘katame pañca dhammā <bold>hānabhāgiyā?</bold> Pañca cetokhilā – idhāvuso, bhikkhu satthari kaṅkhati vicikicchati nādhimuccati na sampasīdati. Yo so, āvuso, bhikkhu satthari kaṅkhati vicikicchati nādhimuccati na sampasīdati, tassa <pageBreak edition="M" number="3.0233" /> cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya <pageBreak edition="V" number="3.0224" />. Ayaṃ paṭhamo cetokhilo. Puna caparaṃ, āvuso, bhikkhu dhamme kaṅkhati vicikicchati…pe… saṅghe kaṅkhati vicikicchati…pe… sikkhāya kaṅkhati vicikicchati…pe… sabrahmacārīsu kupito hoti anattamano āhatacitto khilajāto, yo so, āvuso, bhikkhu sabrahmacārīsu <pageBreak edition="T" number="3.0297" /> kupito hoti anattamano āhatacitto khilajāto, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya. Ayaṃ pañcamo cetokhilo. Ime pañca dhammā hānabhāgiyā.</paragraph>
    <paragraph line="64">(Ca) ‘‘katame pañca dhammā <bold>visesabhāgiyā?</bold> Pañcindriyāni – saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Ime pañca dhammā visesabhāgiyā.</paragraph>
    <paragraph line="65">(Cha) ‘‘katame pañca dhammā <bold>duppaṭivijjhā?</bold> Pañca nissaraṇiyā dhātuyo – idhāvuso, bhikkhuno kāme manasikaroto kāmesu cittaṃ na pakkhandati na pasīdati na santiṭṭhati na vimuccati. Nekkhammaṃ kho panassa manasikaroto nekkhamme cittaṃ pakkhandati pasīdati santiṭṭhati vimuccati. Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ kāmehi. Ye ca kāmapaccayā uppajjanti āsavā vighātā pariḷāhā, mutto so tehi. Na so taṃ vedanaṃ vedeti. Idamakkhātaṃ kāmānaṃ nissaraṇaṃ.</paragraph>
    <paragraph line="66">‘‘Puna caparaṃ, āvuso, bhikkhuno byāpādaṃ manasikaroto byāpāde cittaṃ na pakkhandati na pasīdati na santiṭṭhati na vimuccati. Abyāpādaṃ kho panassa manasikaroto abyāpāde cittaṃ pakkhandati pasīdati santiṭṭhati vimuccati. Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ byāpādena. Ye ca byāpādapaccayā uppajjanti āsavā vighātā pariḷāhā, mutto so tehi. Na <pageBreak edition="T" number="3.0298" /> so taṃ vedanaṃ vedeti. Idamakkhātaṃ byāpādassa nissaraṇaṃ.</paragraph>
    <paragraph line="67">‘‘Puna caparaṃ, āvuso, bhikkhuno vihesaṃ manasikaroto vihesāya cittaṃ na pakkhandati na pasīdati na santiṭṭhati na vimuccati. Avihesaṃ kho panassa manasikaroto avihesāya cittaṃ pakkhandati pasīdati santiṭṭhati vimuccati <pageBreak edition="M" number="3.0234" />. Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ vihesāya. Ye ca vihesāpaccayā uppajjanti āsavā vighātā pariḷāhā, mutto so tehi. Na so taṃ vedanaṃ vedeti. Idamakkhātaṃ vihesāya nissaraṇaṃ.</paragraph>
    <paragraph line="68">‘‘Puna <pageBreak edition="V" number="3.0225" /> caparaṃ, āvuso, bhikkhuno rūpe manasikaroto rūpesu cittaṃ na pakkhandati na pasīdati na santiṭṭhati na vimuccati. Arūpaṃ kho panassa manasikaroto arūpe cittaṃ pakkhandati pasīdati santiṭṭhati vimuccati. Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ rūpehi. Ye ca rūpapaccayā uppajjanti āsavā vighātā pariḷāhā, mutto so tehi. Na so taṃ vedanaṃ vedeti. Idamakkhātaṃ rūpānaṃ nissaraṇaṃ.</paragraph>
    <paragraph line="69">‘‘Puna caparaṃ, āvuso, bhikkhuno sakkāyaṃ manasikaroto sakkāye cittaṃ na pakkhandati na pasīdati na santiṭṭhati na vimuccati. Sakkāyanirodhaṃ kho panassa manasikaroto sakkāyanirodhe cittaṃ pakkhandati pasīdati santiṭṭhati vimuccati. Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ sakkāyena. Ye ca sakkāyapaccayā uppajjanti āsavā vighātā pariḷāhā, mutto so tehi. Na so taṃ vedanaṃ vedeti. Idamakkhātaṃ sakkāyassa nissaraṇaṃ. Ime pañca dhammā <pageBreak edition="T" number="3.0299" /> duppaṭivijjhā.</paragraph>
    <paragraph line="70">(Ja) ‘‘katame pañca dhammā <bold>uppādetabbā?</bold> Pañca ñāṇiko sammāsamādhi – ‘ayaṃ samādhi paccuppannasukho ceva āyatiñca sukhavipāko’ti paccattaṃyeva ñāṇaṃ uppajjati. ‘Ayaṃ samādhi ariyo nirāmiso’ti paccattaññeva <pageBreak edition="P" number="3.0279" /> ñāṇaṃ uppajjati. ‘Ayaṃ samādhi akāpurisasevito’ti paccattaṃyeva ñāṇaṃ uppajjati. ‘Ayaṃ samādhi santo paṇīto paṭippassaddhaladdho ekodibhāvādhigato, <alternatives line="50" extra="" separator="true"><alternative source-abbr="vri" source="vipassana research institut">na sasaṅkhāraniggayhavāritagato’ti</alternative><alternative source-abbr="sī." source="sri lanka">na ca sasaṅkhāraniggayha vāritavatoti</alternative><alternative source-abbr="syā." source="thai">na ca sasaṅkhāraniggayha vāritavatoti</alternative><alternative source-abbr="kaṃ." source="kaṃ.">na ca sasaṅkhāraniggayha vāritavatoti</alternative><alternative source-abbr="pī." source="pali text society">na ca sasaṅkhāraniggayha vāritavatoti</alternative><alternative source-abbr="ka." source="cambodian">na sasaṅkhāraniggayhavārivāvato</alternative><alternative source-abbr="?" source="unknown">na sasaṅkhāraniggayhavāriyādhigato</alternative></alternatives>  paccattaṃyeva ñāṇaṃ uppajjati. ‘So kho panāhaṃ imaṃ samādhiṃ satova samāpajjāmi sato vuṭṭhahāmī’ti paccattaṃyeva ñāṇaṃ uppajjati. Ime pañca dhammā uppādetabbā.</paragraph>
    <paragraph line="71">(Jha) ‘‘katame pañca dhammā <bold>abhiññeyyā?</bold> Pañca vimuttāyatanāni – idhāvuso, bhikkhuno satthā dhammaṃ deseti aññataro vā garuṭṭhāniyo sabrahmacārī. Yathā <pageBreak edition="M" number="3.0235" /> yathā, āvuso, bhikkhuno satthā dhammaṃ deseti, aññataro vā garuṭṭhāniyo sabrahmacārī, tathā tathā so <note>bhikkhu (syā. kaṃ.)</note> tasmiṃ dhamme atthappaṭisaṃvedī ca hoti dhammapaṭisaṃvedī ca. Tassa atthappaṭisaṃvedino dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. Idaṃ paṭhamaṃ vimuttāyatanaṃ.</paragraph>
    <paragraph line="72">‘‘Puna caparaṃ, āvuso, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, api ca kho yathāsutaṃ yathāpariyattaṃ dhammaṃ <pageBreak edition="T" number="3.0300" /> vitthārena paresaṃ deseti yathā <pageBreak edition="V" number="3.0226" /> yathā, āvuso, bhikkhu yathāsutaṃ yathāpariyattaṃ dhammaṃ vitthārena paresaṃ deseti. Tathā tathā so tasmiṃ dhamme atthappaṭisaṃvedī ca hoti dhammapaṭisaṃvedī ca. Tassa atthappaṭisaṃvedino dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. Idaṃ dutiyaṃ vimuttāyatanaṃ.</paragraph>
    <paragraph line="73">‘‘Puna caparaṃ, āvuso, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ deseti. Api ca kho, yathāsutaṃ yathāpariyattaṃ dhammaṃ vitthārena sajjhāyaṃ karoti. Yathā yathā, āvuso, bhikkhu yathāsutaṃ yathāpariyattaṃ dhammaṃ vitthārena sajjhāyaṃ karoti tathā tathā so tasmiṃ dhamme atthappaṭisaṃvedī ca hoti dhammapaṭisaṃvedī ca. Tassa atthappaṭisaṃvedino dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. Idaṃ tatiyaṃ vimuttāyatanaṃ.</paragraph>
    <paragraph line="74">‘‘Puna caparaṃ, āvuso, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ deseti, nāpi yathāsutaṃ yathāpariyattaṃ dhammaṃ vitthārena sajjhāyaṃ karoti. Api ca kho, yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati. Yathā yathā <pageBreak edition="M" number="3.0236" />, āvuso <pageBreak edition="T" number="3.0301" />, bhikkhu yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati tathā tathā so tasmiṃ dhamme atthappaṭisaṃvedī ca hoti dhammapaṭisaṃvedī ca. Tassa atthappaṭisaṃvedino dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. Idaṃ catutthaṃ vimuttāyatanaṃ.</paragraph>
    <paragraph line="75">‘‘Puna caparaṃ, āvuso, bhikkhuno na heva kho satthā dhammaṃ deseti, aññataro vā garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ deseti, nāpi yathāsutaṃ yathāpariyattaṃ dhammaṃ vitthārena sajjhāyaṃ karoti, nāpi yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati; api ca khvassa aññataraṃ samādhinimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya. Yathā yathā, āvuso, bhikkhuno aññataraṃ samādhinimittaṃ suggahitaṃ hoti sumanasikataṃ sūpadhāritaṃ suppaṭividdhaṃ <pageBreak edition="V" number="3.0227" /> paññāya tathā tathā so tasmiṃ dhamme atthappaṭisaṃvedī ca hoti dhammappaṭisaṃvedī ca. Tassa atthappaṭisaṃvedino dhammappaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. Idaṃ pañcamaṃ vimuttāyatanaṃ. Ime pañca dhammā abhiññeyyā.</paragraph>
    <paragraph line="76">(Ña) ‘‘katame pañca dhammā <bold>sacchikātabbā?</bold> Pañca dhammakkhandhā – sīlakkhandho <pageBreak edition="T" number="3.0302" />, samādhikkhandho, paññākkhandho, vimuttikkhandho, vimuttiñāṇadassanakkhandho. Ime pañca dhammā sacchikātabbā.</paragraph>
    <paragraph line="77">‘‘Iti ime paññāsa dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="78">Cha dhammā</subhead>
    <paragraph line="79" number="356"> ‘‘Cha dhammā bahukārā…pe… cha dhammā sacchikātabbā.</paragraph>
    <paragraph line="80">(Ka) ‘‘katame cha dhammā <bold>bahukārā?</bold> Cha sāraṇīyā dhammā. Idhāvuso, bhikkhuno mettaṃ kāyakammaṃ paccupaṭṭhitaṃ <pageBreak edition="P" number="3.0280" /> hoti sabrahmacārīsu āvi ceva raho <pageBreak edition="M" number="3.0237" /> ca, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.</paragraph>
    <paragraph line="81">‘‘Puna caparaṃ, āvuso, bhikkhuno mettaṃ vacīkammaṃ…pe… ekībhāvāya saṃvattati.</paragraph>
    <paragraph line="82">‘‘Puna caparaṃ, āvuso, bhikkhuno mettaṃ manokammaṃ…pe… ekībhāvāya saṃvattati.</paragraph>
    <paragraph line="83">‘‘Puna caparaṃ, āvuso, bhikkhu ye te lābhā dhammikā dhammaladdhā antamaso pattapariyāpannamattampi, tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī, ayampi dhammo sāraṇīyo…pe… ekībhāvāya <pageBreak edition="T" number="3.0303" /> saṃvattati.</paragraph>
    <paragraph line="84">‘‘Puna caparaṃ, āvuso, bhikkhu, yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni, tathārūpesu <pageBreak edition="V" number="3.0228" /> sīlesu sīlasāmaññagato viharati sabrahmacārīhi āvi ceva raho ca, ayampi dhammo sāraṇīyo…pe… ekībhāvāya saṃvattati.</paragraph>
    <paragraph line="85">‘‘Puna caparaṃ, āvuso, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya, tathārūpāya diṭṭhiyā diṭṭhi sāmaññagato viharati sabrahmacārīhi āvi ceva raho ca, ayampi dhammo sāraṇīyo piyakaraṇo garukaraṇo, saṅgahāya avivādāya sāmaggiyā ekībhāvāya saṃvattati. Ime cha dhammā bahukārā.</paragraph>
    <paragraph line="86">(Kha) ‘‘katame cha dhammā <bold>bhāvetabbā?</bold> Cha anussatiṭṭhānāni – buddhānussati, dhammānussati, saṅghānussati, sīlānussati, cāgānussati, devatānussati. Ime cha dhammā bhāvetabbā.</paragraph>
    <paragraph line="87">(Ga) ‘‘katame cha dhammā <bold>pariññeyyā?</bold> Cha ajjhattikāni āyatanāni – cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ. Ime cha dhammā pariññeyyā.</paragraph>
    <paragraph line="88">(Gha) ‘‘katame cha dhammā <bold>pahātabbā?</bold> Cha taṇhākāyā – rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā. Ime cha dhammā pahātabbā.</paragraph>
    <paragraph line="89">(Ṅa) ‘‘katame <pageBreak edition="T" number="3.0304" /><pageBreak edition="M" number="3.0238" /> cha dhammā <bold>hānabhāgiyā?</bold> Cha agāravā – idhāvuso, bhikkhu satthari agāravo viharati appatisso. Dhamme…pe… saṅghe… sikkhāya… appamāde… paṭisanthāre agāravo viharati appatisso. Ime cha dhammā hānabhāgiyā.</paragraph>
    <paragraph line="90">(Ca) ‘‘katame cha dhammā <bold>visesabhāgiyā?</bold> Cha gāravā – idhāvuso, bhikkhu satthari sagāravo viharati sappatisso dhamme…pe… saṅghe… sikkhāya… appamāde… paṭisanthāre sagāravo viharati sappatisso. Ime cha dhammā visesabhāgiyā.</paragraph>
    <paragraph line="91">(Cha) ‘‘katame cha dhammā <bold>duppaṭivijjhā?</bold> Cha nissaraṇiyā dhātuyo – idhāvuso, bhikkhu evaṃ vadeyya – ‘mettā hi kho me, cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā, atha ca pana me byāpādo cittaṃ pariyādāya tiṭṭhatī’ti. So ‘mā hevaṃ’ tissa vacanīyo ‘māyasmā evaṃ avaca, mā bhagavantaṃ abbhācikkhi. Na hi <pageBreak edition="V" number="3.0229" /> sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ āvuso anavakāso yaṃ mettāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya. Atha ca panassa byāpādo cittaṃ pariyādāya ṭhassatīti, netaṃ ṭhānaṃ vijjati. Nissaraṇaṃ hetaṃ, āvuso, byāpādassa, yadidaṃ mettācetovimuttī’ti.</paragraph>
    <paragraph line="92">‘‘Idha panāvuso, bhikkhu evaṃ vadeyya – ‘karuṇā <pageBreak edition="T" number="3.0305" /> hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā. Atha ca pana me vihesā cittaṃ pariyādāya tiṭṭhatī’ti. So – ‘mā hevaṃ’ tissa vacanīyo, ‘māyasmā evaṃ avaca, mā bhagavantaṃ abbhācikkhi…pe… nissaraṇaṃ hetaṃ, āvuso, vihesāya, yadidaṃ karuṇācetovimuttī’ti.</paragraph>
    <paragraph line="93">‘‘Idha panāvuso, bhikkhu evaṃ vadeyya – ‘muditā hi kho me cetovimutti bhāvitā…pe… atha ca pana me arati cittaṃ pariyādāya tiṭṭhatī’ti. So – ‘mā hevaṃ’ tissa vacanīyo ‘māyasmā evaṃ avaca…pe… nissaraṇaṃ hetaṃ, āvuso aratiyā, yadidaṃ muditācetovimuttī’ti.</paragraph>
    <paragraph line="94">‘‘Idha <pageBreak edition="M" number="3.0239" /> panāvuso, bhikkhu evaṃ vadeyya – ‘upekkhā hi kho me cetovimutti <pageBreak edition="T" number="3.0306" /> bhāvitā…pe… atha ca pana me rāgo cittaṃ pariyādāya tiṭṭhatī’ti. So – ‘mā hevaṃ’ tissa vacanīyo ‘māyasmā evaṃ avaca…pe… nissaraṇaṃ hetaṃ, āvuso, rāgassa yadidaṃ upekkhācetovimuttī’ti.</paragraph>
    <paragraph line="95">‘‘Idha panāvuso, bhikkhu evaṃ vadeyya – ‘animittā hi kho me cetovimutti bhāvitā…pe… atha ca pana me nimittānusāri viññāṇaṃ hotī’ti. So – ‘mā hevaṃ’ tissa vacanīyo ‘māyasmā evaṃ avaca…pe… nissaraṇaṃ hetaṃ, āvuso, sabbanimittānaṃ yadidaṃ animittā cetovimuttī’ti.</paragraph>
    <paragraph line="96">‘‘Idha panāvuso, bhikkhu evaṃ vadeyya – ‘asmīti kho me vigataṃ, ayamahamasmīti na <pageBreak edition="T" number="3.0307" /> samanupassāmi, atha ca pana me vicikicchākathaṃkathāsallaṃ cittaṃ pariyādāya tiṭṭhatī’ti. So – ‘mā hevaṃ’ tissa vacanīyo ‘māyasmā evaṃ avaca, mā bhagavantaṃ abbhācikkhi, na <pageBreak edition="V" number="3.0230" /> hi sādhu bhagavato abbhakkhānaṃ, na hi bhagavā evaṃ vadeyya. Aṭṭhānametaṃ, āvuso, anavakāso yaṃ asmīti vigate ayamahamasmīti asamanupassato. Atha ca panassa vicikicchākathaṃkathāsallaṃ cittaṃ pariyādāya ṭhassati, netaṃ ṭhānaṃ vijjati. Nissaraṇaṃ hetaṃ, āvuso, vicikicchākathaṃkathāsallassa, yadidaṃ asmimānasamugghāṭo’ti. Ime cha dhammā duppaṭivijjhā.</paragraph>
    <paragraph line="97">(Ja) ‘‘katame <pageBreak edition="P" number="3.0281" /> cha dhammā <bold>uppādetabbā?</bold> Cha satatavihārā. Idhāvuso, bhikkhu cakkhunā rūpaṃ disvā neva sumano hoti na dummano, upekkhako viharati sato sampajāno. Sotena saddaṃ sutvā…pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya neva sumano hoti na dummano, upekkhako viharati sato sampajāno. Ime cha dhammā uppādetabbā.</paragraph>
    <paragraph line="98">(Jha) ‘‘katame cha dhammā <bold>abhiññeyyā?</bold> Cha anuttariyāni – dassanānuttariyaṃ, savanānuttariyaṃ, lābhānuttariyaṃ, sikkhānuttariyaṃ, pāricariyānuttariyaṃ, anussatānuttariyaṃ. Ime cha dhammā abhiññeyyā.</paragraph>
    <paragraph line="99">(Ña) ‘‘katame cha dhammā <bold>sacchikātabbā?</bold> Cha abhiññā – idhāvuso, bhikkhu anekavihitaṃ iddhividhaṃ paccanubhoti – ekopi hutvā bahudhā hoti <pageBreak edition="T" number="3.0308" />, bahudhāpi hutvā eko hoti. Āvibhāvaṃ tirobhāvaṃ. Tirokuṭṭaṃ tiropākāraṃ tiropabbataṃ asajjamāno gacchati seyyathāpi ākāse <pageBreak edition="M" number="3.0240" />. Pathaviyāpi ummujjanimujjaṃ karoti seyyathāpi udake. Udakepi abhijjamāne gacchati seyyathāpi pathaviyaṃ. Ākāsepi pallaṅkena kamati seyyathāpi pakkhī sakuṇo. Imepi candimasūriye evaṃmahiddhike evaṃmahānubhāve pāṇinā parāmasati parimajjati. Yāva brahmalokāpi kāyena vasaṃ vatteti.</paragraph>
    <paragraph line="100">‘‘Dibbāya sotadhātuyā visuddhāya atikkantamānusikāya ubho sadde suṇāti dibbe ca mānuse ca, ye dūre santike ca.</paragraph>
    <paragraph line="101">‘‘Parasattānaṃ <pageBreak edition="V" number="3.0231" /> parapuggalānaṃ cetasā ceto paricca <alternatives line="67" extra="" separator="false"><alternative source-abbr="vri" source="vipassana research institut">pajānāti</alternative><alternative source-abbr="syā." source="thai">jānāti</alternative><alternative source-abbr="kaṃ." source="kaṃ.">jānāti</alternative></alternatives> , sarāgaṃ vā cittaṃ sarāgaṃ cittanti pajānāti <pageBreak edition="T" number="3.0309" /> …pe… avimuttaṃ vā cittaṃ avimuttaṃ cittanti pajānāti.</paragraph>
    <paragraph line="102">‘‘So anekavihitaṃ pubbenivāsaṃ anussarati, seyyathidaṃ ekampi jātiṃ…pe… iti sākāraṃ sauddesaṃ anekavihitaṃ pubbenivāsaṃ anussarati.</paragraph>
    <paragraph line="103">‘‘Dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti <pageBreak edition="T" number="3.0310" />…pe…</paragraph>
    <paragraph line="104">‘‘Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ime cha dhammā sacchikātabbā.</paragraph>
    <paragraph line="105">‘‘Iti ime saṭṭhi dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="106">Satta dhammā</subhead>
    <paragraph line="107" number="357"> ‘‘Satta <pageBreak edition="P" number="3.0282" /> dhammā bahukārā…pe… satta dhammā sacchikātabbā.</paragraph>
    <paragraph line="108">(Ka) ‘‘katame satta dhammā <bold>bahukārā?</bold> Satta ariyadhanāni – saddhādhanaṃ, sīladhanaṃ, hiridhanaṃ, ottappadhanaṃ, sutadhanaṃ, cāgadhanaṃ, paññādhanaṃ. Ime satta dhammā bahukārā.</paragraph>
    <paragraph line="109">(Kha) ‘‘katame <pageBreak edition="M" number="3.0241" /> satta dhammā <bold>bhāvetabbā?</bold> Satta sambojjhaṅgā – satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo <pageBreak edition="T" number="3.0311" />. Ime satta dhammā bhāvetabbā.</paragraph>
    <paragraph line="110">(Ga) ‘‘katame satta dhammā <bold>pariññeyyā?</bold> Satta viññāṇaṭṭhitiyo – santāvuso, sattā nānattakāyā nānattasaññino, seyyathāpi manussā ekacce ca devā ekacce ca vinipātikā. Ayaṃ paṭhamā viññāṇaṭṭhiti.</paragraph>
    <paragraph line="111">‘‘Santāvuso <pageBreak edition="V" number="3.0232" />, sattā nānattakāyā ekattasaññino, seyyathāpi devā brahmakāyikā paṭhamābhinibbattā. Ayaṃ dutiyā viññāṇaṭṭhiti.</paragraph>
    <paragraph line="112">‘‘Santāvuso, sattā ekattakāyā nānattasaññino, seyyathāpi devā ābhassarā. Ayaṃ tatiyā viññāṇaṭṭhiti.</paragraph>
    <paragraph line="113">‘‘Santāvuso, sattā ekattakāyā ekattasaññino, seyyathāpi devā subhakiṇhā. Ayaṃ catutthī viññāṇaṭṭhiti.</paragraph>
    <paragraph line="114">‘‘Santāvuso, sattā sabbaso rūpasaññānaṃ samatikkamā…pe… ‘ananto ākāso’ti ākāsānañcāyatanūpagā. Ayaṃ pañcamī viññāṇaṭṭhiti.</paragraph>
    <paragraph line="115">‘‘Santāvuso, sattā sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanūpagā. Ayaṃ chaṭṭhī viññāṇaṭṭhiti.</paragraph>
    <paragraph line="116">‘‘Santāvuso, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. Ayaṃ sattamī viññāṇaṭṭhiti. Ime satta dhammā pariññeyyā.</paragraph>
    <paragraph line="117">(Gha) ‘‘katame satta dhammā <bold>pahātabbā?</bold> Sattānusayā – kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo <pageBreak edition="T" number="3.0312" />, avijjānusayo. Ime satta dhammā pahātabbā.</paragraph>
    <paragraph line="118">(Ṅa) ‘‘katame satta dhammā <bold>hānabhāgiyā?</bold> Satta asaddhammā – idhāvuso, bhikkhu assaddho hoti, ahiriko hoti, anottappī hoti, appassuto <pageBreak edition="M" number="3.0242" /> hoti, kusīto hoti, muṭṭhassati hoti, duppañño hoti. Ime satta dhammā hānabhāgiyā.</paragraph>
    <paragraph line="119">(Ca) ‘‘katame satta dhammā <bold>visesabhāgiyā?</bold> Satta saddhammā – idhāvuso, bhikkhu saddho hoti, <alternatives line="75" extra="" separator="false"><alternative source-abbr="vri" source="vipassana research institut">hirimā</alternative><alternative source-abbr="syā." source="thai">hiriko</alternative><alternative source-abbr="kaṃ." source="kaṃ.">hiriko</alternative></alternatives>  hoti, ottappī hoti, bahussuto hoti, āraddhavīriyo hoti, upaṭṭhitassati hoti, paññavā hoti. Ime satta dhammā visesabhāgiyā.</paragraph>
    <paragraph line="120">(Cha) ‘‘katame <pageBreak edition="V" number="3.0233" /><pageBreak edition="P" number="3.0283" /> satta dhammā <bold>duppaṭivijjhā?</bold> Satta sappurisadhammā – idhāvuso, bhikkhu dhammaññū ca hoti atthaññū ca attaññū ca mattaññū ca kālaññū ca parisaññū ca puggalaññū ca. Ime satta dhammā duppaṭivijjhā.</paragraph>
    <paragraph line="121">(Ja) ‘‘katame satta dhammā <bold>uppādetabbā?</bold> Satta saññā – aniccasaññā, anattasaññā, asubhasaññā, ādīnavasaññā, pahānasaññā, virāgasaññā, nirodhasaññā. Ime satta dhammā uppādetabbā.</paragraph>
    <paragraph line="122">(Jha) ‘‘katame satta dhammā <bold>abhiññeyyā?</bold> Satta niddasavatthūni – idhāvuso, bhikkhu sikkhāsamādāne tibbacchando hoti, āyatiñca sikkhāsamādāne avigatapemo. Dhammanisantiyā tibbacchando hoti, āyatiñca <pageBreak edition="T" number="3.0313" /> dhammanisantiyā avigatapemo. Icchāvinaye tibbacchando hoti, āyatiñca icchāvinaye avigatapemo. Paṭisallāne tibbacchando hoti, āyatiñca paṭisallāne avigatapemo. Vīriyāramme tibbacchando hoti, āyatiñca vīriyāramme avigatapemo. Satinepakke tibbacchando hoti, āyatiñca satinepakke avigatapemo. Diṭṭhipaṭivedhe tibbacchando hoti, āyatiñca diṭṭhipaṭivedhe avigatapemo. Ime satta dhammā abhiññeyyā.</paragraph>
    <paragraph line="123">(Ña) ‘‘katame satta dhammā <bold>sacchikātabbā?</bold> Satta khīṇāsavabalāni – idhāvuso, khīṇāsavassa bhikkhuno aniccato sabbe saṅkhārā yathābhūtaṃ sammappaññāya sudiṭṭhā honti. Yaṃpāvuso, khīṇāsavassa bhikkhuno aniccato sabbe saṅkhārā yathābhūtaṃ sammappaññāya sudiṭṭhā honti, idampi khīṇāsavassa bhikkhuno balaṃ hoti, yaṃ balaṃ āgamma khīṇāsavo bhikkhu āsavānaṃ khayaṃ paṭijānāti – ‘khīṇā me āsavā’ti.</paragraph>
    <paragraph line="124">‘‘Puna <pageBreak edition="M" number="3.0243" /> caparaṃ, āvuso, khīṇāsavassa bhikkhuno aṅgārakāsūpamā kāmā yathābhūtaṃ sammappaññāya sudiṭṭhā honti. Yaṃpāvuso…pe… ‘khīṇā me āsavā’ti.</paragraph>
    <paragraph line="125">‘‘Puna caparaṃ, āvuso, khīṇāsavassa bhikkhuno vivekaninnaṃ cittaṃ hoti vivekapoṇaṃ vivekapabbhāraṃ vivekaṭṭhaṃ nekkhammābhirataṃ byantībhūtaṃ sabbaso āsavaṭṭhāniyehi <pageBreak edition="T" number="3.0314" /> dhammehi. Yaṃpāvuso…pe… ‘khīṇā me āsavā’ti.</paragraph>
    <paragraph line="126">‘‘Puna <pageBreak edition="V" number="3.0234" /> caparaṃ, āvuso, khīṇāsavassa bhikkhuno cattāro satipaṭṭhānā bhāvitā honti subhāvitā <pageBreak edition="P" number="3.0284" />. Yaṃpāvuso…pe… ‘khīṇā me āsavā’ti.</paragraph>
    <paragraph line="127">‘‘Puna caparaṃ, āvuso, khīṇāsavassa bhikkhuno pañcindriyāni bhāvitāni honti subhāvitāni. Yaṃpāvuso…pe… ‘khīṇā me āsavā’ti.</paragraph>
    <paragraph line="128">‘‘Puna caparaṃ, āvuso, khīṇāsavassa bhikkhuno satta bojjhaṅgā bhāvitā honti subhāvitā. Yaṃpāvuso…pe… ‘khīṇā me āsavā’ti.</paragraph>
    <paragraph line="129">‘‘Puna caparaṃ, āvuso, khīṇāsavassa bhikkhuno ariyo aṭṭhaṅgiko maggo bhāvito hoti subhāvito. Yaṃpāvuso, khīṇāsavassa bhikkhuno ariyo aṭṭhaṅgiko <pageBreak edition="T" number="3.0315" /> maggo bhāvito hoti subhāvito, idampi khīṇāsavassa bhikkhuno balaṃ hoti, yaṃ balaṃ āgamma khīṇāsavo bhikkhu āsavānaṃ khayaṃ paṭijānāti – ‘khīṇā me āsavā’ti. Ime satta dhammā sacchikātabbā.</paragraph>
    <paragraph line="130">‘‘Itime sattati dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <centered line="131">Paṭhamabhāṇavāro niṭṭhito.</centered>
    <subhead line="132">Aṭṭha dhammā</subhead>
    <paragraph line="133" number="358"> ‘‘Aṭṭha dhammā bahukārā…pe… aṭṭha dhammā sacchikātabbā.</paragraph>
    <paragraph line="134">(Ka) ‘‘katame aṭṭha dhammā <bold>bahukārā?</bold> Aṭṭha hetū aṭṭha paccayā ādibrahmacariyikāya paññāya appaṭiladdhāya paṭilābhāya paṭiladdhāya bhiyyobhāvāya <pageBreak edition="M" number="3.0244" /> vepullāya bhāvanāya pāripūriyā saṃvattanti. Katame aṭṭha? Idhāvuso, bhikkhu <alternatives line="83" extra="" separator="false"><alternative source-abbr="vri" source="vipassana research institut">satthāraṃ</alternative><alternative source-abbr="syā." source="thai">satthāraṃ vā</alternative><alternative source-abbr="ka." source="cambodian">satthāraṃ vā</alternative></alternatives>  upanissāya viharati aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo <pageBreak edition="V" number="3.0235" /> ca. Ayaṃ paṭhamo hetu paṭhamo paccayo ādibrahmacariyikāya paññāya appaṭiladdhāya paṭilābhāya <pageBreak edition="P" number="3.0285" />. Paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="135">‘‘Taṃ kho pana satthāraṃ upanissāya viharati aññataraṃ vā garuṭṭhāniyaṃ sabrahmacāriṃ <pageBreak edition="T" number="3.0316" />, yatthassa tibbaṃ hirottappaṃ paccupaṭṭhitaṃ hoti pemañca gāravo ca. Te kālena kālaṃ upasaṅkamitvā paripucchati paripañhati – ‘idaṃ, bhante, kathaṃ? Imassa ko attho’ti? Tassa te āyasmanto avivaṭañceva vivaranti, <alternatives line="91" extra="" separator="false"><alternative source-abbr="vri" source="vipassana research institut">anuttānīkatañca uttānī</alternative><alternative source-abbr="ka." source="cambodian">anuttānikatañca uttāniṃ</alternative></alternatives>  karonti, anekavihitesu ca kaṅkhāṭṭhāniyesu dhammesu kaṅkhaṃ paṭivinodenti. Ayaṃ dutiyo hetu dutiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya, vepullāya bhāvanāya pāripūriyā saṃvattati.</paragraph>
    <paragraph line="136">‘‘Taṃ kho pana dhammaṃ sutvā dvayena vūpakāsena sampādeti – kāyavūpakāsena ca cittavūpakāsena ca. Ayaṃ tatiyo hetu tatiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="137">‘‘Puna caparaṃ, āvuso, bhikkhu sīlavā hoti, pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī samādāya sikkhati sikkhāpadesu. Ayaṃ catuttho hetu catuttho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="138">‘‘Puna caparaṃ, āvuso, bhikkhu bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā <pageBreak edition="T" number="3.0317" /> vacasā <pageBreak edition="M" number="3.0245" /> paricitā manasānupekkhitā diṭṭhiyā suppaṭividdhā. Ayaṃ pañcamo hetu pañcamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="139">‘‘Puna caparaṃ, āvuso, bhikkhu āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Ayaṃ chaṭṭho <pageBreak edition="P" number="3.0286" /><pageBreak edition="V" number="3.0236" /> hetu chaṭṭho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="140">‘‘Puna caparaṃ, āvuso, bhikkhu satimā hoti paramena satinepakkena samannāgato. Cirakatampi cirabhāsitampi saritā anussaritā. Ayaṃ sattamo hetu sattamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati.</paragraph>
    <paragraph line="141">‘‘Puna caparaṃ, āvuso, bhikkhu pañcasu upādānakkhandhesu, udayabbayānupassī viharati – ‘iti rūpaṃ iti rūpassa samudayo iti rūpassa atthaṅgamo; iti vedanā iti vedanāya samudayo iti vedanāya atthaṅgamo; iti saññā iti saññāya samudayo iti saññāya atthaṅgamo; iti saṅkhārā iti saṅkhārānaṃ samudayo iti saṅkhārānaṃ atthaṅgamo; iti viññāṇaṃ iti viññāṇassa samudayo iti viññāṇassa atthaṅgamo’ti. Ayaṃ aṭṭhamo hetu aṭṭhamo paccayo ādibrahmacariyikāya <pageBreak edition="T" number="3.0318" /> paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. Ime aṭṭha dhammā bahukārā.</paragraph>
    <paragraph line="142">(Kha) ‘‘katame aṭṭha dhammā <bold>bhāvetabbā?</bold> Ariyo aṭṭhaṅgiko maggo seyyathidaṃ – sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. Ime aṭṭha dhammā bhāvetabbā.</paragraph>
    <paragraph line="143">(Ga) ‘‘katame aṭṭha dhammā <bold>pariññeyyā?</bold> Aṭṭha lokadhammā – lābho ca, alābho ca, yaso ca, ayaso ca, nindā ca, pasaṃsā ca, sukhañca, dukkhañca. Ime aṭṭha dhammā pariññeyyā.</paragraph>
    <paragraph line="144">(Gha) ‘‘katame <pageBreak edition="M" number="3.0246" /> aṭṭha dhammā <bold>pahātabbā?</bold> Aṭṭha micchattā <pageBreak edition="P" number="3.0287" /> – micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi. Ime aṭṭha dhammā pahātabbā.</paragraph>
    <paragraph line="145">(Ṅa) ‘‘katame aṭṭha dhammā <bold>hānabhāgiyā?</bold> Aṭṭha kusītavatthūni. Idhāvuso, bhikkhunā kammaṃ kātabbaṃ hoti, tassa evaṃ hoti – ‘kammaṃ kho me kātabbaṃ bhavissati, kammaṃ kho pana <pageBreak edition="V" number="3.0237" /> me karontassa kāyo kilamissati, handāhaṃ nipajjāmī’ti. So nipajjati, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. Idaṃ paṭhamaṃ kusītavatthu.</paragraph>
    <paragraph line="146">‘‘Puna caparaṃ, āvuso, bhikkhunā kammaṃ kataṃ hoti <pageBreak edition="T" number="3.0319" />. Tassa evaṃ hoti – ‘ahaṃ kho kammaṃ akāsiṃ, kammaṃ kho pana me karontassa kāyo kilanto, handāhaṃ nipajjāmī’ti. So nipajjati, na vīriyaṃ ārabhati…pe… idaṃ dutiyaṃ kusītavatthu.</paragraph>
    <paragraph line="147">‘‘Puna caparaṃ, āvuso, bhikkhunā maggo gantabbo hoti. Tassa evaṃ hoti – ‘maggo kho me gantabbo bhavissati, maggaṃ kho pana me gacchantassa kāyo kilamissati, handāhaṃ nipajjāmī’ti. So nipajjati, na vīriyaṃ ārabhati…pe… idaṃ tatiyaṃ kusītavatthu.</paragraph>
    <paragraph line="148">‘‘Puna caparaṃ, āvuso, bhikkhunā maggo gato hoti. Tassa evaṃ hoti – ‘ahaṃ kho maggaṃ agamāsiṃ, maggaṃ kho pana me gacchantassa kāyo kilanto, handāhaṃ nipajjāmī’ti. So nipajjati, na vīriyaṃ ārabhati…pe… idaṃ catutthaṃ kusītavatthu.</paragraph>
    <paragraph line="149">‘‘Puna caparaṃ, āvuso, bhikkhu gāmaṃ vā nigamaṃ vā piṇḍāya caranto na labhati lūkhassa vā paṇītassa vā bhojanassa yāvadatthaṃ pāripūriṃ. Tassa evaṃ hoti – ‘ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇītassa vā bhojanassa yāvadatthaṃ pāripūriṃ, tassa me kāyo kilanto akammañño, handāhaṃ nipajjāmī’ti…pe… idaṃ pañcamaṃ kusītavatthu.</paragraph>
    <paragraph line="150">‘‘Puna caparaṃ, āvuso, bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāvadatthaṃ pāripūriṃ. Tassa evaṃ hoti – ‘ahaṃ kho gāmaṃ vā nigamaṃ vā piṇḍāya caranto alatthaṃ lūkhassa <pageBreak edition="M" number="3.0247" /> vā paṇītassa vā bhojanassa yāvadatthaṃ pāripūriṃ <pageBreak edition="T" number="3.0320" />, tassa me kāyo garuko akammañño, māsācitaṃ maññe, handāhaṃ nipajjāmī’ti. So nipajjati…pe… idaṃ chaṭṭhaṃ kusītavatthu.</paragraph>
    <paragraph line="151">‘‘Puna caparaṃ, āvuso, bhikkhuno uppanno hoti appamattako ābādho, tassa evaṃ hoti <pageBreak edition="V" number="3.0238" /> – ‘uppanno kho me ayaṃ appamattako ābādho atthi kappo nipajjituṃ, handāhaṃ nipajjāmī’ti. So nipajjati…pe… idaṃ sattamaṃ kusītavatthu.</paragraph>
    <paragraph line="152">‘‘Puna caparaṃ, āvuso, bhikkhu gilānāvuṭṭhito hoti aciravuṭṭhito gelaññā. Tassa evaṃ hoti – ‘ahaṃ kho gilānāvuṭṭhito aciravuṭṭhito gelaññā. Tassa me kāyo dubbalo akammañño, handāhaṃ nipajjāmī’ti. So nipajjati…pe… idaṃ aṭṭhamaṃ kusītavatthu. Ime aṭṭha dhammā hānabhāgiyā.</paragraph>
    <paragraph line="153">(Ca) ‘‘katame aṭṭha dhammā <bold>visesabhāgiyā?</bold> Aṭṭha ārambhavatthūni. Idhāvuso, bhikkhunā kammaṃ kātabbaṃ hoti, tassa evaṃ hoti – ‘kammaṃ kho me kātabbaṃ bhavissati, kammaṃ kho pana me karontena na sukaraṃ buddhānaṃ sāsanaṃ manasikātuṃ, handāhaṃ vīriyaṃ ārabhāmi appattassa pattiyā anadhigatassa adhigamāya asacchikatassa <pageBreak edition="T" number="3.0321" /> sacchikiriyāyā’ti. So vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. Idaṃ paṭhamaṃ ārambhavatthu.</paragraph>
    <paragraph line="154">‘‘Puna caparaṃ, āvuso, bhikkhunā kammaṃ kataṃ hoti. Tassa evaṃ hoti – ‘ahaṃ kho kammaṃ akāsiṃ, kammaṃ kho panāhaṃ karonto nāsakkhiṃ buddhānaṃ sāsanaṃ manasikātuṃ, handāhaṃ vīriyaṃ ārabhāmi…pe… idaṃ dutiyaṃ ārambhavatthu.</paragraph>
    <paragraph line="155">‘‘Puna caparaṃ, āvuso, bhikkhunā maggo gantabbo hoti. Tassa evaṃ hoti – ‘maggo kho me gantabbo bhavissati, maggaṃ kho pana me gacchantena na sukaraṃ buddhānaṃ sāsanaṃ manasikātuṃ, handāhaṃ vīriyaṃ ārabhāmi…pe… idaṃ tatiyaṃ ārambhavatthu.</paragraph>
    <paragraph line="156">‘‘Puna caparaṃ, āvuso, bhikkhunā maggo gato hoti. Tassa evaṃ hoti – ‘ahaṃ kho maggaṃ agamāsiṃ, maggaṃ kho panāhaṃ gacchanto nāsakkhiṃ buddhānaṃ sāsanaṃ manasikātuṃ, handāhaṃ vīriyaṃ ārabhāmi…pe… idaṃ catutthaṃ ārambhavatthu.</paragraph>
    <paragraph line="157">‘‘Puna <pageBreak edition="M" number="3.0248" /> caparaṃ, āvuso, bhikkhu gāmaṃ vā nigamaṃ vā piṇḍāya caranto na <pageBreak edition="T" number="3.0322" /> labhati lūkhassa vā paṇītassa vā bhojanassa yāvadatthaṃ pāripūriṃ. Tassa evaṃ hoti – ‘ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇītassa vā bhojanassa yāvadatthaṃ pāripūriṃ <pageBreak edition="V" number="3.0239" />, tassa me kāyo lahuko kammañño, handāhaṃ vīriyaṃ ārabhāmi…pe… idaṃ pañcamaṃ ārambhavatthu.</paragraph>
    <paragraph line="158">‘‘Puna caparaṃ, āvuso, bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāvadatthaṃ pāripūriṃ. Tassa evaṃ hoti – ‘ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāvadatthaṃ pāripūriṃ. Tassa me kāyo balavā kammañño, handāhaṃ vīriyaṃ ārabhāmi…pe… idaṃ chaṭṭhaṃ ārambhavatthu.</paragraph>
    <paragraph line="159">‘‘Puna caparaṃ, āvuso, bhikkhuno uppanno hoti appamattako ābādho. Tassa evaṃ hoti – ‘uppanno kho me ayaṃ appamattako ābādho ṭhānaṃ kho panetaṃ vijjati, yaṃ me ābādho pavaḍḍheyya, handāhaṃ vīriyaṃ ārabhāmi…pe… idaṃ <pageBreak edition="T" number="3.0323" /> sattamaṃ ārambhavatthu.</paragraph>
    <paragraph line="160">‘‘Puna caparaṃ, āvuso, bhikkhu gilānā vuṭṭhito hoti aciravuṭṭhito gelaññā. Tassa evaṃ hoti – ‘ahaṃ kho gilānā vuṭṭhito aciravuṭṭhito gelaññā, ṭhānaṃ kho panetaṃ vijjati, yaṃ me ābādho paccudāvatteyya, handāhaṃ vīriyaṃ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti. So vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. Idaṃ aṭṭhamaṃ ārambhavatthu. Ime aṭṭha dhammā visesabhāgiyā.</paragraph>
    <paragraph line="161">(Cha) ‘‘katame aṭṭha dhammā <bold>duppaṭivijjhā?</bold> Aṭṭha akkhaṇā asamayā brahmacariyavāsāya. Idhāvuso, tathāgato ca loke uppanno hoti arahaṃ sammāsambuddho, dhammo ca desiyati opasamiko parinibbāniko sambodhagāmī sugatappavedito. Ayañca puggalo nirayaṃ upapanno hoti. Ayaṃ paṭhamo akkhaṇo asamayo brahmacariyavāsāya.</paragraph>
    <paragraph line="162">‘‘Puna caparaṃ, āvuso, tathāgato ca loke uppanno hoti arahaṃ sammāsambuddho, dhammo ca desiyati opasamiko parinibbāniko sambodhagāmī <pageBreak edition="M" number="3.0249" /> sugatappavedito, ayañca puggalo tiracchānayoniṃ upapanno hoti. Ayaṃ dutiyo akkhaṇo asamayo brahmacariyavāsāya.</paragraph>
    <paragraph line="163">‘‘Puna <pageBreak edition="V" number="3.0240" /> caparaṃ…pe… pettivisayaṃ <pageBreak edition="T" number="3.0324" /> upapanno hoti. Ayaṃ tatiyo akkhaṇo asamayo brahmacariyavāsāya.</paragraph>
    <paragraph line="164">‘‘Puna caparaṃ…pe… aññataraṃ dīghāyukaṃ devanikāyaṃ upapanno hoti. Ayaṃ catuttho akkhaṇo asamayo brahmacariyavāsāya.</paragraph>
    <paragraph line="165">‘‘Puna caparaṃ…pe… paccantimesu janapadesu paccājāto hoti milakkhesu aviññātāresu, yattha natthi gati bhikkhūnaṃ bhikkhunīnaṃ upāsakānaṃ upāsikānaṃ. Ayaṃ pañcamo akkhaṇo asamayo brahmacariyavāsāya.</paragraph>
    <paragraph line="166">‘‘Puna caparaṃ…pe… ayañca puggalo majjhimesu janapadesu paccājāto hoti, so ca hoti micchādiṭṭhiko viparītadassano – ‘natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentī’ti. Ayaṃ chaṭṭho akkhaṇo asamayo brahmacariyavāsāya.</paragraph>
    <paragraph line="167">‘‘Puna caparaṃ…pe… ayañca puggalo majjhimesu janapadesu paccājāto hoti <pageBreak edition="T" number="3.0325" />, so ca hoti duppañño jaḷo eḷamūgo, nappaṭibalo subhāsitadubbhāsitānamatthamaññātuṃ. Ayaṃ sattamo akkhaṇo asamayo brahmacariyavāsāya.</paragraph>
    <paragraph line="168">‘‘Puna caparaṃ…pe… ayañca puggalo majjhimesu janapadesu paccājāto hoti, so ca hoti paññavā ajaḷo aneḷamūgo, paṭibalo subhāsitadubbhāsitānamatthamaññātuṃ. Ayaṃ aṭṭhamo akkhaṇo asamayo brahmacariyavāsāya. Ime aṭṭha dhammā duppaṭivijjhā.</paragraph>
    <paragraph line="169">(Ja) ‘‘katame aṭṭha dhammā <bold>uppādetabbā?</bold> Aṭṭha mahāpurisavitakkā – appicchassāyaṃ dhammo, nāyaṃ dhammo mahicchassa. Santuṭṭhassāyaṃ dhammo, nāyaṃ dhammo asantuṭṭhassa. Pavivittassāyaṃ dhammo, nāyaṃ dhammo saṅgaṇikārāmassa. Āraddhavīriyassāyaṃ dhammo, nāyaṃ dhammo kusītassa. Upaṭṭhitasatissāyaṃ dhammo, nāyaṃ dhammo muṭṭhassatissa. Samāhitassāyaṃ dhammo, nāyaṃ dhammo asamāhitassa <pageBreak edition="M" number="3.0250" /><pageBreak edition="V" number="3.0241" />. <alternatives line="99" extra="" separator="false"><alternative source-abbr="vri" source="vipassana research institut">Paññavato</alternative><alternative source-abbr="sī." source="sri lanka">paññāvato</alternative><alternative source-abbr="pī." source="pali text society">paññāvato</alternative></alternatives>  ayaṃ dhammo, nāyaṃ dhammo duppaññassa. Nippapañcassāyaṃ dhammo, nāyaṃ dhammo <alternatives line="107" extra=" aṅguttarepi tatheva dissati. aṭṭhakathāṭīkā pana oloketabbā" separator="false"><alternative source-abbr="vri" source="vipassana research institut">papañcārāmassāti</alternative><alternative source-abbr="sī." source="sri lanka">nippapañcārāmassa ayaṃ dhammo nippapañcaratino, nāyaṃ dhammo papañcārāmassa papañcaratinoti</alternative><alternative source-abbr="syā." source="thai">nippapañcārāmassa ayaṃ dhammo nippapañcaratino, nāyaṃ dhammo papañcārāmassa papañcaratinoti</alternative><alternative source-abbr="pī." source="pali text society">nippapañcārāmassa ayaṃ dhammo nippapañcaratino, nāyaṃ dhammo papañcārāmassa papañcaratinoti</alternative></alternatives>  ime aṭṭha dhammā uppādetabbā.</paragraph>
    <paragraph line="170">(Jha) ‘‘katame aṭṭha dhammā <bold>abhiññeyyā?</bold> Aṭṭha abhibhāyatanāni – ajjhattaṃ rūpasaññī eko bahiddhā rūpāni passati parittāni suvaṇṇadubbaṇṇāni <pageBreak edition="T" number="3.0326" />, ‘tāni abhibhuyya jānāmi passāmī’ti – evaṃsaññī hoti. Idaṃ paṭhamaṃ abhibhāyatanaṃ.</paragraph>
    <paragraph line="171">‘‘Ajjhattaṃ rūpasaññī eko bahiddhā rūpāni passati appamāṇāni suvaṇṇadubbaṇṇāni, ‘tāni abhibhuyya jānāmi passāmī’ti – evaṃsaññī hoti. Idaṃ dutiyaṃ abhibhāyatanaṃ.</paragraph>
    <paragraph line="172">‘‘Ajjhattaṃ arūpasaññī eko bahiddhā rūpāni passati parittāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. Idaṃ tatiyaṃ abhibhāyatanaṃ.</paragraph>
    <paragraph line="173">‘‘Ajjhattaṃ arūpasaññī eko bahiddhā rūpāni passati appamāṇāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. Idaṃ catutthaṃ abhibhāyatanaṃ.</paragraph>
    <paragraph line="174">‘‘Ajjhattaṃ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni. Seyyathāpi nāma umāpupphaṃ nīlaṃ nīlavaṇṇaṃ nīlanidassanaṃ nīlanibhāsaṃ. Seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ nīlaṃ nīlavaṇṇaṃ nīlanidassanaṃ nīlanibhāsaṃ, evameva ajjhattaṃ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni, ‘tāni abhibhuyya jānāmi passāmī’ti evaṃsaññī hoti. Idaṃ pañcamaṃ abhibhāyatanaṃ.</paragraph>
    <paragraph line="175">‘‘Ajjhattaṃ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni. Seyyathāpi nāma kaṇikārapupphaṃ pītaṃ pītavaṇṇaṃ pītanidassanaṃ pītanibhāsaṃ. Seyyathā vā pana taṃ vatthaṃ bārāṇaseyyakaṃ <pageBreak edition="M" number="3.0251" /> ubhatobhāgavimaṭṭhaṃ pītaṃ pītavaṇṇaṃ pītanidassanaṃ pītanibhāsaṃ <pageBreak edition="T" number="3.0327" />, evameva ajjhattaṃ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni, ‘tāni abhibhuyya jānāmi passāmī’ti evaṃsaññī hoti. Idaṃ chaṭṭhaṃ abhibhāyatanaṃ.</paragraph>
    <paragraph line="176">‘‘Ajjhattaṃ <pageBreak edition="V" number="3.0242" /> arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni. Seyyathāpi nāma bandhujīvakapupphaṃ lohitakaṃ lohitakavaṇṇaṃ lohitakanidassanaṃ lohitakanibhāsaṃ, seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ lohitakaṃ lohitakavaṇṇaṃ lohitakanidassanaṃ lohitakanibhāsaṃ, evameva ajjhattaṃ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni, ‘tāni abhibhuyya jānāmi passāmī’ti evaṃsaññī hoti. Idaṃ sattamaṃ abhibhāyatanaṃ.</paragraph>
    <paragraph line="177">‘‘Ajjhattaṃ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni. Seyyathāpi nāma osadhitārakā odātā odātavaṇṇā odātanidassanā odātanibhāsā, seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ odātanidassanaṃ odātanibhāsaṃ, evameva ajjhattaṃ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni, ‘tāni abhibhuyya jānāmi passāmī’ti evaṃsaññī hoti. Idaṃ aṭṭhamaṃ abhibhāyatanaṃ. Ime aṭṭha dhammā abhiññeyyā.</paragraph>
    <paragraph line="178">(Ña) ‘‘katame <pageBreak edition="T" number="3.0328" /><pageBreak edition="P" number="3.0288" /> aṭṭha dhammā <bold>sacchikātabbā?</bold> Aṭṭha vimokkhā – rūpī rūpāni passati. Ayaṃ paṭhamo vimokkho.</paragraph>
    <paragraph line="179">‘‘Ajjhattaṃ arūpasaññī eko bahiddhā rūpāni passati. Ayaṃ dutiyo vimokkho.</paragraph>
    <paragraph line="180">‘‘Subhanteva adhimutto hoti. Ayaṃ tatiyo vimokkho.</paragraph>
    <paragraph line="181">‘‘Sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Ayaṃ catuttho vimokkho.</paragraph>
    <paragraph line="182">‘‘Sabbaso <pageBreak edition="M" number="3.0252" /> ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanaṃ upasampajja viharati. Ayaṃ pañcamo vimokkho.</paragraph>
    <paragraph line="183">‘‘Sabbaso <pageBreak edition="V" number="3.0243" /> viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Ayaṃ chaṭṭho vimokkho.</paragraph>
    <paragraph line="184">‘‘Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Ayaṃ sattamo vimokkho.</paragraph>
    <paragraph line="185">‘‘Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. Ayaṃ aṭṭhamo vimokkho. Ime aṭṭha dhammā sacchikātabbā.</paragraph>
    <paragraph line="186">‘‘Iti ime asīti dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="187">Nava dhammā</subhead>
    <paragraph line="188" number="359"> ‘‘Nava dhammā bahukārā…pe… nava dhammā sacchikātabbā.</paragraph>
    <paragraph line="189">(Ka) ‘‘katame <pageBreak edition="T" number="3.0329" /> nava dhammā <bold>bahukārā?</bold> Nava yonisomanasikāramūlakā dhammā, yonisomanasikaroto pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati, samāhite citte yathābhūtaṃ jānāti passati, yathābhūtaṃ jānaṃ passaṃ nibbindati, nibbindaṃ virajjati, virāgā vimuccati. Ime nava dhammā bahukārā.</paragraph>
    <paragraph line="190">(Kha) ‘‘katame nava dhammā <bold>bhāvetabbā?</bold> Nava pārisuddhipadhāniyaṅgāni – sīlavisuddhi pārisuddhipadhāniyaṅgaṃ, cittavisuddhi pārisuddhipadhāniyaṅgaṃ, diṭṭhivisuddhi pārisuddhipadhāniyaṅgaṃ, kaṅkhāvitaraṇavisuddhi pārisuddhipadhāniyaṅgaṃ, maggāmaggañāṇadassana – visuddhi pārisuddhipadhāniyaṅgaṃ, paṭipadāñāṇadassanavisuddhi pārisuddhipadhāniyaṅgaṃ, ñāṇadassanavisuddhi pārisuddhipadhāniyaṅgaṃ, paññāvisuddhi pārisuddhipadhāniyaṅgaṃ, vimuttivisuddhi pārisuddhipadhāniyaṅgaṃ. Ime nava dhammā bhāvetabbā.</paragraph>
    <paragraph line="191">(Ga) ‘‘katame nava dhammā <bold>pariññeyyā?</bold> Nava sattāvāsā – santāvuso, sattā nānattakāyā <pageBreak edition="V" number="3.0244" /> nānattasaññino, seyyathāpi manussā ekacce ca devā ekacce ca vinipātikā. Ayaṃ paṭhamo sattāvāso.</paragraph>
    <paragraph line="192">‘‘Santāvuso <pageBreak edition="M" number="3.0253" />, sattā nānattakāyā ekattasaññino, seyyathāpi devā brahmakāyikā paṭhamābhinibbattā. Ayaṃ dutiyo sattāvāso.</paragraph>
    <paragraph line="193">‘‘Santāvuso, sattā ekattakāyā <pageBreak edition="T" number="3.0330" /> nānattasaññino, seyyathāpi devā ābhassarā. Ayaṃ tatiyo sattāvāso.</paragraph>
    <paragraph line="194">‘‘Santāvuso, sattā ekattakāyā ekattasaññino, seyyathāpi devā subhakiṇhā. Ayaṃ catuttho sattāvāso.</paragraph>
    <paragraph line="195">‘‘Santāvuso, sattā asaññino appaṭisaṃvedino, seyyathāpi devā asaññasattā. Ayaṃ pañcamo sattāvāso.</paragraph>
    <paragraph line="196">‘‘Santāvuso, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. Ayaṃ chaṭṭho sattāvāso.</paragraph>
    <paragraph line="197">‘‘Santāvuso, sattā sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanūpagā. Ayaṃ sattamo sattāvāso.</paragraph>
    <paragraph line="198">‘‘Santāvuso, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. Ayaṃ aṭṭhamo sattāvāso.</paragraph>
    <paragraph line="199">‘‘Santāvuso, sattā sabbaso ākiñcaññāyatanaṃ samatikkamma nevasaññānāsaññāyatanūpagā. Ayaṃ navamo sattāvāso. Ime nava dhammā pariññeyyā.</paragraph>
    <paragraph line="200">(Gha) ‘‘katame nava dhammā <bold>pahātabbā?</bold> Nava taṇhāmūlakā <pageBreak edition="P" number="3.0289" /> dhammā – taṇhaṃ paṭicca pariyesanā, pariyesanaṃ paṭicca lābho, lābhaṃ paṭicca vinicchayo, vinicchayaṃ paṭicca chandarāgo <pageBreak edition="V" number="3.0245" />, chandarāgaṃ paṭicca ajjhosānaṃ, ajjhosānaṃ paṭicca pariggaho, pariggahaṃ paṭicca macchariyaṃ, macchariyaṃ paṭicca ārakkho, <alternatives line="115" extra="" separator="false"><alternative source-abbr="vri" source="vipassana research institut">ārakkhādhikaraṇaṃ</alternative><alternative source-abbr="syā." source="thai">ārakkhādhikaraṇaṃ paṭicca</alternative><alternative source-abbr="pī." source="pali text society">ārakkhādhikaraṇaṃ paṭicca</alternative><alternative source-abbr="ka." source="cambodian">ārakkhādhikaraṇaṃ paṭicca</alternative></alternatives>  daṇḍādānasatthādānakalahaviggahavivādatuvaṃtuvaṃpesuññamusāvādā aneke pāpakā akusalā dhammā sambhavanti. Ime nava dhammā pahātabbā.</paragraph>
    <paragraph line="201">(Ṅa) ‘‘katame <pageBreak edition="T" number="3.0331" /><pageBreak edition="M" number="3.0254" /> nava dhammā <bold>hānabhāgiyā?</bold> Nava āghātavatthūni – ‘anatthaṃ me acarī’ti āghātaṃ bandhati, ‘anatthaṃ me caratī’ti āghātaṃ bandhati, ‘anatthaṃ me carissatī’ti āghātaṃ bandhati; ‘piyassa me manāpassa anatthaṃ acarī’ti āghātaṃ bandhati…pe… ‘anatthaṃ caratī’ti āghātaṃ bandhati…pe… ‘anatthaṃ carissatī’ti āghātaṃ bandhati; ‘appiyassa me amanāpassa atthaṃ acarī’ti āghātaṃ bandhati…pe… ‘atthaṃ caratī’ti āghātaṃ bandhati…pe… ‘atthaṃ carissatī’ti āghātaṃ bandhati. Ime nava dhammā hānabhāgiyā.</paragraph>
    <paragraph line="202">(Ca) ‘‘katame nava dhammā <bold>visesabhāgiyā?</bold> Nava āghātapaṭivinayā – ‘anatthaṃ me acari, taṃ kutettha labbhā’ti āghātaṃ paṭivineti; ‘anatthaṃ me carati, taṃ kutettha labbhā’ti āghātaṃ paṭivineti; ‘anatthaṃ me carissati, taṃ kutettha labbhā’ti āghātaṃ paṭivineti; ‘piyassa me manāpassa anatthaṃ acari…pe… anatthaṃ carati…pe… anatthaṃ carissati, taṃ kutettha labbhā’ti āghātaṃ paṭivineti; ‘appiyassa me amanāpassa atthaṃ acari…pe… atthaṃ carati…pe… atthaṃ carissati, taṃ kutettha labbhā’ti āghātaṃ <pageBreak edition="T" number="3.0332" /> paṭivineti. Ime nava dhammā visesabhāgiyā.</paragraph>
    <paragraph line="203">(Cha) ‘‘katame nava dhammā <bold>duppaṭivijjhā?</bold> Nava nānattā – dhātunānattaṃ paṭicca uppajjati phassanānattaṃ, phassanānattaṃ paṭicca uppajjati vedanānānattaṃ, vedanānānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ, pariyesanānānattaṃ paṭicca uppajjati lābhanānattaṃ. Ime nava dhammā duppaṭivijjhā.</paragraph>
    <paragraph line="204">(Ja) ‘‘katame nava dhammā <bold>uppādetabbā?</bold> Nava saññā – asubhasaññā, maraṇasaññā, āhārepaṭikūlasaññā <pageBreak edition="V" number="3.0246" />, sabbalokeanabhiratisaññā <note>anabhiratasaññā (syā. ka.)</note>, aniccasaññā, anicce dukkhasaññā, dukkhe <pageBreak edition="P" number="3.0290" /> anattasaññā, pahānasaññā, virāgasaññā. Ime nava dhammā uppādetabbā.</paragraph>
    <paragraph line="205">(Jha) ‘‘katame nava dhammā <bold>abhiññeyyā?</bold> Nava anupubbavihārā – idhāvuso, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ <pageBreak edition="M" number="3.0255" /> pītisukhaṃ paṭhamaṃ jhānaṃ upasampajja viharati. Vitakkavicārānaṃ vūpasamā…pe… dutiyaṃ jhānaṃ upasampajja viharati. Pītiyā ca virāgā <pageBreak edition="T" number="3.0333" /> …pe… tatiyaṃ jhānaṃ upasampajja viharati. Sukhassa ca pahānā…pe… catutthaṃ jhānaṃ upasampajja viharati. Sabbaso rūpasaññānaṃ samatikkamā…pe… ākāsānañcāyatanaṃ upasampajja viharati. Sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanaṃ upasampajja viharati. Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. Ime nava dhammā abhiññeyyā.</paragraph>
    <paragraph line="206">(Ña) ‘‘katame nava dhammā <bold>sacchikātabbā?</bold> Nava anupubbanirodhā – paṭhamaṃ jhānaṃ samāpannassa kāmasaññā niruddhā hoti, dutiyaṃ jhānaṃ samāpannassa vitakkavicārā niruddhā honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa assāsapassāssā niruddhā honti, ākāsānañcāyatanaṃ samāpannassa rūpasaññā niruddhā hoti, viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ samāpannassa viññāṇañcāyatanasaññā <pageBreak edition="T" number="3.0334" /> niruddhā hoti, nevasaññānāsaññāyatanaṃ samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa saññā ca vedanā ca niruddhā honti. Ime nava dhammā sacchikātabbā.</paragraph>
    <paragraph line="207">‘‘Iti ime navuti dhammā bhūtā tacchā tathā avitathā anaññathā sammā tathāgatena abhisambuddhā.</paragraph>
    <subhead line="208">Dasa dhammā</subhead>
    <paragraph line="209" number="360"> ‘‘Dasa <pageBreak edition="V" number="3.0247" /> dhammā bahukārā…pe… dasa dhammā sacchikātabbā.</paragraph>
    <paragraph line="210">(Ka) ‘‘katame dasa dhammā <bold>bahukārā?</bold> Dasa nāthakaraṇādhammā – idhāvuso, bhikkhu sīlavā hoti, pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī samādāya sikkhati sikkhāpadesu, yaṃpāvuso, bhikkhu sīlavā hoti…pe… sikkhati sikkhāpadesu. Ayampi dhammo nāthakaraṇo.</paragraph>
    <paragraph line="211">‘‘Puna <pageBreak edition="M" number="3.0256" /> caparaṃ, āvuso, bhikkhu bahussuto <pageBreak edition="T" number="3.0335" /> …pe… diṭṭhiyā suppaṭividdhā, yaṃpāvuso, bhikkhu bahussuto…pe… ayampi dhammo nāthakaraṇo.</paragraph>
    <paragraph line="212">‘‘Puna caparaṃ, āvuso, bhikkhu kalyāṇamitto hoti kalyāṇasahāyo kalyāṇasampavaṅko. Yaṃpāvuso, bhikkhu…pe… kalyāṇasampavaṅko. Ayampi dhammo nāthakaraṇo.</paragraph>
    <paragraph line="213">‘‘Puna caparaṃ, āvuso, bhikkhu suvaco hoti sovacassakaraṇehi dhammehi samannāgato, khamo padakkhiṇaggāhī anusāsaniṃ. Yaṃpāvuso, bhikkhu…pe… anusāsaniṃ. Ayampi dhammo nāthakaraṇo.</paragraph>
    <paragraph line="214">‘‘Puna caparaṃ, āvuso, bhikkhu yāni tāni sabrahmacārīnaṃ uccāvacāni kiṃkaraṇīyāni tattha dakkho hoti analaso tatrupāyāya vīmaṃsāya samannāgato, alaṃ kātuṃ, alaṃ saṃvidhātuṃ. Yaṃpāvuso, bhikkhu…pe… alaṃ saṃvidhātuṃ. Ayampi dhammo nāthakaraṇo.</paragraph>
    <paragraph line="215">‘‘Puna caparaṃ, āvuso, bhikkhu dhammakāmo hoti piyasamudāhāro abhidhamme abhivinaye uḷārapāmojjo. Yaṃpāvuso, bhikkhu…pe… uḷārapāmojjo. Ayampi dhammo nāthakaraṇo.</paragraph>
    <paragraph line="216">‘‘Puna caparaṃ, āvuso, bhikkhu santuṭṭho hoti itarītarehi cīvarapiṇḍapātasenāsanagilānappaccayabhesajjaparikkhārehi. Yaṃpāvuso, bhikkhu <pageBreak edition="T" number="3.0336" /> …pe… ayampi dhammo nāthakaraṇo.</paragraph>
    <paragraph line="217">‘‘Puna <pageBreak edition="V" number="3.0248" /> caparaṃ, āvuso, bhikkhu āraddhavīriyo viharati…pe… kusalesu dhammesu. Yaṃpāvuso, bhikkhu…pe… ayampi dhammo nāthakaraṇo.</paragraph>
    <paragraph line="218">‘‘Puna caparaṃ, āvuso, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā. Yaṃpāvuso, bhikkhu…pe… ayampi dhammo nāthakaraṇo.</paragraph>
    <paragraph line="219">‘‘Puna caparaṃ, āvuso, bhikkhu paññavā hoti udayatthagāminiyā paññāya samannāgato, ariyāya nibbedhikāya sammā dukkhakkhayagāminiyā. Yaṃpāvuso, bhikkhu…pe… ayampi dhammo nāthakaraṇo. Ime dasa dhammā bahukārā.</paragraph>
    <paragraph line="220">(Kha) ‘‘katame <pageBreak edition="M" number="3.0257" /> dasa dhammā <bold>bhāvetabbā?</bold> Dasa kasiṇāyatanāni – pathavīkasiṇameko sañjānāti uddhaṃ adho tiriyaṃ advayaṃ appamāṇaṃ. Āpokasiṇameko sañjānāti…pe… tejokasiṇameko sañjānāti… vāyokasiṇameko sañjānāti… nīlakasiṇameko sañjānāti… pītakasiṇameko sañjānāti… lohitakasiṇameko sañjānāti… odātakasiṇameko sañjānāti… ākāsakasiṇameko sañjānāti… viññāṇakasiṇameko sañjānāti uddhaṃ adho tiriyaṃ advayaṃ appamāṇaṃ <pageBreak edition="T" number="3.0337" />. Ime dasa dhammā bhāvetabbā.</paragraph>
    <paragraph line="221">(Ga) ‘‘katame dasa dhammā <bold>pariññeyyā?</bold> Dasāyatanāni – cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ. Ime dasa dhammā pariññeyyā.</paragraph>
    <paragraph line="222">(Gha) ‘‘katame dasa dhammā <bold>pahātabbā?</bold> Dasa micchattā – micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti. Ime dasa dhammā pahātabbā.</paragraph>
    <paragraph line="223">(Ṅa) ‘‘katame dasa dhammā <bold>hānabhāgiyā?</bold> Dasa akusalakammapathā – pāṇātipāto, adinnādānaṃ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi. Ime dasa dhammā hānabhāgiyā.</paragraph>
    <paragraph line="224">(Ca) ‘‘katame <pageBreak edition="V" number="3.0249" /><pageBreak edition="P" number="3.0291" /> dasa dhammā <bold>visesabhāgiyā?</bold> Dasa kusalakammapathā – pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā, abyāpādo, sammādiṭṭhi. Ime dasa dhammā visesabhāgiyā.</paragraph>
    <paragraph line="225">(Cha) ‘‘katame dasa dhammā <bold>duppaṭivijjhā?</bold> Dasa ariyavāsā – idhāvuso <pageBreak edition="T" number="3.0338" />, bhikkhu pañcaṅgavippahīno hoti, chaḷaṅgasamannāgato, ekārakkho, caturāpasseno, paṇunnapaccekasacco, samavayasaṭṭhesano, anāvilasaṅkappo, passaddhakāyasaṅkhāro, suvimuttacitto, suvimuttapañño.</paragraph>
    <paragraph line="226">‘‘Kathañcāvuso <pageBreak edition="M" number="3.0258" />, bhikkhu <bold>pañcaṅgavippahīno</bold> hoti? Idhāvuso, bhikkhuno kāmacchando pahīno hoti, byāpādo pahīno hoti, thinamiddhaṃ pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti. Evaṃ kho, āvuso, bhikkhu pañcaṅgavippahīno hoti.</paragraph>
    <paragraph line="227">‘‘Kathañcāvuso, bhikkhu chaḷaṅgasamannāgato hoti? Idhāvuso, bhikkhu cakkhunā rūpaṃ disvā neva sumano hoti na dummano, upekkhako viharati sato sampajāno. Sotena saddaṃ sutvā…pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya neva sumano hoti na dummano, upekkhako viharati sato sampajāno. Evaṃ kho, āvuso, bhikkhu chaḷaṅgasamannāgato hoti.</paragraph>
    <paragraph line="228">‘‘Kathañcāvuso, bhikkhu ekārakkho hoti? Idhāvuso, bhikkhu satārakkhena cetasā samannāgato hoti. Evaṃ kho, āvuso, bhikkhu ekārakkho hoti.</paragraph>
    <paragraph line="229">‘‘Kathañcāvuso, bhikkhu caturāpasseno hoti? Idhāvuso, bhikkhu saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ parivajjeti, saṅkhāyekaṃ vinodeti. Evaṃ kho, āvuso, bhikkhu caturāpasseno hoti.</paragraph>
    <paragraph line="230">‘‘Kathañcāvuso, bhikkhu paṇunnapaccekasacco hoti? Idhāvuso, bhikkhuno yāni <pageBreak edition="T" number="3.0339" /> tāni puthusamaṇabrāhmaṇānaṃ <pageBreak edition="V" number="3.0250" /> puthupaccekasaccāni, sabbāni tāni nunnāni honti paṇunnāni cattāni vantāni muttāni pahīnāni paṭinissaṭṭhāni. Evaṃ kho, āvuso, bhikkhu paṇunnapaccekasacco hoti.</paragraph>
    <paragraph line="231">‘‘Kathañcāvuso, bhikkhu samavayasaṭṭhesano hoti? Idhāvuso, bhikkhuno kāmesanā pahīnā hoti, bhavesanā pahīnā hoti, brahmacariyesanā paṭippassaddhā. Evaṃ kho, āvuso, bhikkhu samavayasaṭṭhesano hoti.</paragraph>
    <paragraph line="232">‘‘Kathañcāvuso <pageBreak edition="M" number="3.0259" />, bhikkhu <bold>anāvilasaṅkappā</bold> hoti? Idhāvuso, bhikkhuno kāmasaṅkappo pahīno hoti, byāpādasaṅkappo pahīno hoti, vihiṃsāsaṅkappo pahīno hoti. Evaṃ kho, āvuso, bhikkhu anāvilasaṅkappo hoti.</paragraph>
    <paragraph line="233">‘‘Kathañcāvuso, bhikkhu passaddhakāyasaṅkhāro hoti? Idhāvuso, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Evaṃ kho, āvuso, bhikkhu passaddhakāyasaṅkhāro hoti.</paragraph>
    <paragraph line="234">‘‘Kathañcāvuso, bhikkhu suvimuttacitto hoti? Idhāvuso, bhikkhuno rāgā cittaṃ vimuttaṃ hoti, dosā cittaṃ vimuttaṃ hoti, mohā cittaṃ vimuttaṃ hoti. Evaṃ kho, āvuso, bhikkhu suvimuttacitto hoti.</paragraph>
    <paragraph line="235">‘‘Kathañcāvuso, bhikkhu suvimuttapañño hoti? Idhāvuso, bhikkhu ‘rāgo me pahīno ucchinnamūlo tālāvatthukato anabhāvaṃkato āyatiṃ anuppādadhammo’ti pajānāti. ‘Doso me pahīno…pe… āyatiṃ anuppādadhammo’ti pajānāti. ‘Moho me pahīno <pageBreak edition="T" number="3.0340" /> …pe… āyatiṃ anuppādadhammo’ti pajānāti. Evaṃ kho, āvuso, bhikkhu suvimuttapañño hoti. Ime dasa dhammā duppaṭivijjhā.</paragraph>
    <paragraph line="236">(Ja) ‘‘katame dasa dhammā <bold>uppādetabbā?</bold> Dasa saññā – asubhasaññā, maraṇasaññā, āhārepaṭikūlasaññā, sabbalokeanabhiratisaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā. Ime dasa dhammā uppādetabbā.</paragraph>
    <paragraph line="237">(Jha) ‘‘katame <pageBreak edition="V" number="3.0251" /> dasa dhammā <bold>abhiññeyyā?</bold> Dasa nijjaravatthūni – sammādiṭṭhissa micchādiṭṭhi nijjiṇṇā hoti. Ye ca micchādiṭṭhipaccayā aneke pāpakā akusalā dhammā sambhavanti, te cassa nijjiṇṇā honti. Sammāsaṅkappassa micchāsaṅkappo…pe… sammāvācassa micchāvācā… sammākammantassa micchākammanto… sammāājīvassa micchāājīvo… <pageBreak edition="T" number="3.0341" /> sammāvāyāmassa micchāvāyāmo… sammāsatissa micchāsati… sammāsamādhissa micchāsamādhi… sammāñāṇassa micchāñāṇaṃ nijjiṇṇaṃ hoti. Sammāvimuttissa <pageBreak edition="T" number="3.0342" /> micchāvimutti <pageBreak edition="M" number="3.0260" /> nijjiṇṇā hoti. Ye ca micchāvimuttipaccayā aneke pāpakā akusalā dhammā sambhavanti, te cassa nijjiṇṇā honti. Ime dasa dhammā abhiññeyyā.</paragraph>
    <paragraph line="238">(Ña) ‘‘katame <pageBreak edition="P" number="3.0292" /> dasa dhammā <bold>sacchikātabbā?</bold> Dasa asekkhā dhammā – asekkhā sammādiṭṭhi, asekkho sammāsaṅkappo, asekkhā sammāvācā, asekkho sammākammanto, asekkho sammāājīvo, asekkho sammāvāyāmo, asekkhā sammāsati, asekkho sammāsamādhi, asekkhaṃ sammāñāṇaṃ, asekkhā sammāvimutti. Ime dasa dhammā sacchikātabbā.</paragraph>
    <paragraph line="239">‘‘Iti ime satadhammā bhūtā tacchā tathā avitathā anaññathā sammā tathāgatena abhisambuddhā’’ti. Idamavocāyasmā sāriputto. Attamanā te bhikkhū āyasmato sāriputtassa bhāsitaṃ abhinandunti.</paragraph>
    <centered line="240">Dasuttarasuttaṃ niṭṭhitaṃ ekādasamaṃ.</centered>
    <centered line="241"><alternatives line="130" extra="" separator="false"><alternative source-abbr="vri" source="vipassana research institut">Pāthikavaggo</alternative><alternative source-abbr="sī." source="sri lanka">pāṭikavaggo</alternative><alternative source-abbr="syā." source="thai">pāṭikavaggo</alternative><alternative source-abbr="pī." source="pali text society">pāṭikavaggo</alternative></alternatives>  niṭṭhito.</centered>
    <paragraph line="242">Tassuddānaṃ –</paragraph>
    <gatha1 line="243">Pāthiko <pageBreak edition="V" number="3.0252" /> <alternatives line="138" extra="" separator="false"><alternative source-abbr="vri" source="vipassana research institut">ca</alternative><alternative source-abbr="syā." source="thai">pāṭikañca</alternative><alternative source-abbr="kaṃ." source="kaṃ.">pāṭikañca</alternative></alternatives>  udumbaraṃ <note>pāṭikodumbarīceva (sī. pī.)</note>, cakkavatti aggaññakaṃ;</gatha1>
    <gathalast line="244"><alternatives line="153" extra="" separator="false"><alternative source-abbr="vri" source="vipassana research institut">Sampasādanapāsādaṃ</alternative><alternative source-abbr="sī." source="sri lanka">sampasādañca pāsādaṃ</alternative><alternative source-abbr="syā." source="thai">sampasādañca pāsādaṃ</alternative><alternative source-abbr="kaṃ." source="kaṃ.">sampasādañca pāsādaṃ</alternative><alternative source-abbr="pī." source="pali text society">sampasādañca pāsādaṃ</alternative></alternatives> <pageBreak edition="P" number="3.0293" />, mahāpurisalakkhaṇaṃ.</gathalast>
    <gatha1 line="245">Siṅgālāṭānāṭiyakaṃ <pageBreak edition="T" number="3.0343" />, saṅgīti ca dasuttaraṃ;</gatha1>
    <gathalast line="246">Ekādasahi suttehi, pāthikavaggoti vuccati.</gathalast>
    <centered line="247">Pāthikavaggapāḷi niṭṭhitā.</centered>
    <centered line="248">Tīhi vaggehi paṭimaṇḍito sakalo</centered>
    <centered line="249">Dīghanikāyo samatto.</centered>
  </content>
</document>