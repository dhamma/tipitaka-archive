<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0103m.mul3.xml</normativeSource>
    <archivePath>roman/tipitaka (mula)/suttapitaka/dighanikaya/pathikavaggapali/4. aggannasuttam.xml</archivePath>
    <baseFileName>4. aggannasuttam</baseFileName>
    <titlePath>4. Aggaññasuttaṃ - Pāthikavaggapāḷi - Dīghanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="thai" source-abbr="syā."/>
      <version source="sri lanka" source-abbr="sī."/>
      <version source="pali text society" source-abbr="pī."/>
      <version source="ma." source-abbr="ma."/>
      <version source="ni." source-abbr="ni."/>
      <version source="2" source-abbr="2"/>
      <version source="madhurasutta" source-abbr="madhurasutta"/>
      <version source="bahūsu" source-abbr="bahūsu"/>
      <version source="ṭīkā" source-abbr="ṭīkā"/>
      <version source="unknown" source-abbr="?"/>
      <version source="katthaci" source-abbr="katthaci"/>
    </versions>
  </metadata>
  <content>
    <chapter line="1">4. Aggaññasuttaṃ</chapter>
    <subhead line="2">Vāseṭṭhabhāradvājā</subhead>
    <paragraph line="3" number="111"> Evaṃ <pageBreak edition="Pali Text Society" number="3.0080" /><pageBreak edition="Myanmar" number="3.0066" /><pageBreak edition="Vipassana Research Institut" number="3.0059" /><pageBreak edition="Thai" number="3.0087" /> me sutaṃ – ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena vāseṭṭhabhāradvājā bhikkhūsu parivasanti bhikkhubhāvaṃ ākaṅkhamānā. Atha kho bhagavā sāyanhasamayaṃ paṭisallānā vuṭṭhito pāsādā orohitvā <alternatives line="3" extra="" separator="false"><alternative source-abbr="vri" source="vipassana research institut">pāsādapacchāyāyaṃ</alternative><alternative source-abbr="ka." source="cambodian">pāsādacchāyāyaṃ</alternative></alternatives>  abbhokāse caṅkamati.</paragraph>
    <paragraph line="4" number="112"> Addasā kho vāseṭṭho bhagavantaṃ sāyanhasamayaṃ paṭisallānā vuṭṭhitaṃ pāsādā orohitvā pāsādapacchāyāyaṃ abbhokāse caṅkamantaṃ. Disvāna bhāradvājaṃ āmantesi – ‘‘ayaṃ, āvuso bhāradvāja, bhagavā sāyanhasamayaṃ paṭisallānā vuṭṭhito pāsādā orohitvā pāsādapacchāyāyaṃ abbhokāse caṅkamati. Āyāmāvuso bhāradvāja, yena bhagavā tenupasaṅkamissāma; appeva nāma labheyyāma bhagavato santikā <note>sammukhā (syā. ka.)</note> dhammiṃ kathaṃ savanāyā’’ti. ‘‘Evamāvuso’’ti kho bhāradvājo vāseṭṭhassa paccassosi.</paragraph>
    <paragraph line="5" number="113"> Atha kho vāseṭṭhabhāradvājā yena bhagavā tenupasaṅkamiṃsu; upasaṅkamitvā bhagavantaṃ abhivādetvā bhagavantaṃ caṅkamantaṃ anucaṅkamiṃsu. Atha kho bhagavā vāseṭṭhaṃ āmantesi – ‘‘tumhe <pageBreak edition="Pali Text Society" number="3.0081" /> khvattha, vāseṭṭha, brāhmaṇajaccā brāhmaṇakulīnā brāhmaṇakulā agārasmā anagāriyaṃ pabbajitā, kacci vo, vāseṭṭha, brāhmaṇā na akkosanti na paribhāsantī’’ti? ‘‘Taggha no, bhante, brāhmaṇā akkosanti paribhāsanti attarūpāya paribhāsāya <pageBreak edition="Thai" number="3.0088" /> paripuṇṇāya, no aparipuṇṇāyā’’ti. ‘‘Yathā kathaṃ pana vo, vāseṭṭha, brāhmaṇā akkosanti paribhāsanti attarūpāya paribhāsāya paripuṇṇāya, no aparipuṇṇāyā’’ti? ‘‘Brāhmaṇā, bhante, evamāhaṃsu – ‘brāhmaṇova seṭṭho vaṇṇo, <alternatives line="18" extra="" separator="false"><alternative source-abbr="vri" source="vipassana research institut">hīnā aññe vaṇṇā</alternative><alternative source-abbr="sī." source="sri lanka">hīno añño vaṇṇo</alternative><alternative source-abbr="pī." source="pali text society">hīno añño vaṇṇo</alternative><alternative source-abbr="ma." source="ma.">hīno añño vaṇṇo</alternative><alternative source-abbr="ni." source="ni.">hīno añño vaṇṇo</alternative><alternative source-abbr="2" source="2">hīno añño vaṇṇo</alternative><alternative source-abbr="madhurasutta" source="madhurasutta">hīno añño vaṇṇo</alternative></alternatives> . Brāhmaṇova sukko vaṇṇo <pageBreak edition="Myanmar" number="3.0067" />, kaṇhā <pageBreak edition="Vipassana Research Institut" number="3.0060" /> <alternatives line="26" extra="" separator="false"><alternative source-abbr="vri" source="vipassana research institut">aññe vaṇṇā</alternative><alternative source-abbr="sī." source="sri lanka">kaṇho añño vaṇṇo</alternative><alternative source-abbr="pī." source="pali text society">kaṇho añño vaṇṇo</alternative><alternative source-abbr="ma." source="ma.">kaṇho añño vaṇṇo</alternative><alternative source-abbr="ni." source="ni.">kaṇho añño vaṇṇo</alternative><alternative source-abbr="2" source="2">kaṇho añño vaṇṇo</alternative><alternative source-abbr="madhurasutta" source="madhurasutta">kaṇho añño vaṇṇo</alternative></alternatives> . Brāhmaṇāva sujjhanti, no abrāhmaṇā. <alternatives line="34" extra="" separator="false"><alternative source-abbr="vri" source="vipassana research institut">Brāhmaṇāva</alternative><alternative source-abbr="syā." source="thai">brāhmaṇā</alternative></alternatives>  brahmuno puttā orasā mukhato jātā brahmajā brahmanimmitā brahmadāyādā. Te tumhe seṭṭhaṃ vaṇṇaṃ hitvā hīnamattha vaṇṇaṃ ajjhupagatā, yadidaṃ muṇḍake samaṇake ibbhe kaṇhe bandhupādāpacce. Tayidaṃ na sādhu, tayidaṃ nappatirūpaṃ, yaṃ tumhe seṭṭhaṃ vaṇṇaṃ hitvā hīnamattha vaṇṇaṃ ajjhupagatā yadidaṃ muṇḍake samaṇake ibbhe kaṇhe bandhupādāpacce’ti. Evaṃ kho no, bhante, brāhmaṇā akkosanti paribhāsanti attarūpāya paribhāsāya paripuṇṇāya, no aparipuṇṇāyā’’ti.</paragraph>
    <paragraph line="6" number="114"> ‘‘Taggha vo, vāseṭṭha, brāhmaṇā porāṇaṃ assarantā evamāhaṃsu – ‘brāhmaṇova seṭṭho vaṇṇo, hīnā aññe vaṇṇā; brāhmaṇova sukko vaṇṇo, kaṇhā aññe vaṇṇā; brāhmaṇāva sujjhanti, no abrāhmaṇā; brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. Dissanti kho pana, vāseṭṭha, brāhmaṇānaṃ brāhmaṇiyo utuniyopi gabbhiniyopi vijāyamānāpi <pageBreak edition="Pali Text Society" number="3.0082" /> pāyamānāpi. Te ca brāhmaṇā yonijāva samānā evamāhaṃsu <pageBreak edition="Thai" number="3.0089" /> – ‘brāhmaṇova seṭṭho vaṇṇo, hīnā aññe vaṇṇā; brāhmaṇova sukko vaṇṇo, kaṇhā aññe vaṇṇā; brāhmaṇāva sujjhanti, no abrāhmaṇā; brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. <alternatives line="42" extra="" separator="false"><alternative source-abbr="vri" source="vipassana research institut">Te</alternative><alternative source-abbr="syā." source="thai">te ca</alternative><alternative source-abbr="ka." source="cambodian">te ca</alternative></alternatives>  brahmānañceva abbhācikkhanti, musā ca bhāsanti, bahuñca apuññaṃ pasavanti.</paragraph>
    <subhead line="7">Catuvaṇṇasuddhi</subhead>
    <paragraph line="8" number="115"> ‘‘Cattārome, vāseṭṭha, vaṇṇā – khattiyā, brāhmaṇā, vessā, suddā. Khattiyopi kho, vāseṭṭha, idhekacco pāṇātipātī hoti adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhī. Iti kho, vāseṭṭha, yeme dhammā akusalā akusalasaṅkhātā sāvajjā sāvajjasaṅkhātā asevitabbā asevitabbasaṅkhātā naalamariyā naalamariyasaṅkhātā kaṇhā kaṇhavipākā viññugarahitā, khattiyepi te <note>kho vāseṭṭha (ka.)</note> idhekacce sandissanti. Brāhmaṇopi kho, vāseṭṭha…pe… vessopi kho, vāseṭṭha…pe… suddopi kho, vāseṭṭha, idhekacco <pageBreak edition="Myanmar" number="3.0068" /> pāṇātipātī hoti adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhī. Iti kho, vāseṭṭha, yeme dhammā akusalā akusalasaṅkhātā…pe… kaṇhā kaṇhavipākā viññugarahitā; suddepi te idhekacce sandissanti.</paragraph>
    <paragraph line="9">‘‘Khattiyopi <pageBreak edition="Vipassana Research Institut" number="3.0061" /> kho, vāseṭṭha, idhekacco pāṇātipātā paṭivirato hoti, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto, sammādiṭṭhī. Iti kho, vāseṭṭha, yeme dhammā kusalā kusalasaṅkhātā anavajjā <pageBreak edition="Thai" number="3.0090" /> anavajjasaṅkhātā sevitabbā sevitabbasaṅkhātā alamariyā alamariyasaṅkhātā sukkā sukkavipākā viññuppasatthā, khattiyepi te idhekacce sandissanti. Brāhmaṇopi kho, vāseṭṭha…pe… vessopi kho, vāseṭṭha…pe… suddopi kho, vāseṭṭha, idhekacco pāṇātipātā paṭivirato hoti…pe… anabhijjhālu <pageBreak edition="Pali Text Society" number="3.0083" />, abyāpannacitto, sammādiṭṭhī. Iti kho, vāseṭṭha, yeme dhammā kusalā kusalasaṅkhātā anavajjā anavajjasaṅkhātā sevitabbā sevitabbasaṅkhātā alamariyā alamariyasaṅkhātā sukkā sukkavipākā viññuppasatthā; suddepi te idhekacce sandissanti.</paragraph>
    <paragraph line="10" number="116"> ‘‘Imesu kho, vāseṭṭha, catūsu vaṇṇesu evaṃ ubhayavokiṇṇesu vattamānesu kaṇhasukkesu dhammesu viññugarahitesu ceva viññuppasatthesu ca yadettha brāhmaṇā evamāhaṃsu – ‘brāhmaṇova seṭṭho vaṇṇo, hīnā aññe vaṇṇā; brāhmaṇova sukko vaṇṇo, kaṇhā aññe vaṇṇā; brāhmaṇāva sujjhanti, no abrāhmaṇā; brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. Taṃ tesaṃ viññū nānujānanti. Taṃ kissa hetu? Imesañhi, vāseṭṭha, catunnaṃ vaṇṇānaṃ yo hoti bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, so nesaṃ aggamakkhāyati dhammeneva, no adhammena. Dhammo hi, vāseṭṭha, seṭṭho janetasmiṃ, diṭṭhe ceva dhamme abhisamparāyañca <pageBreak edition="Thai" number="3.0091" />.</paragraph>
    <paragraph line="11" number="117"> ‘‘Tadamināpetaṃ, vāseṭṭha, pariyāyena veditabbaṃ, yathā dhammova seṭṭho janetasmiṃ, diṭṭhe ceva dhamme abhisamparāyañca.</paragraph>
    <paragraph line="12">‘‘Jānāti <pageBreak edition="Myanmar" number="3.0069" /> <alternatives line="57" extra="" separator="false"><alternative source-abbr="vri" source="vipassana research institut">kho</alternative><alternative source-abbr="ka." source="cambodian">kho pana</alternative></alternatives> , vāseṭṭha, rājā pasenadi kosalo – ‘samaṇo gotamo anantarā <note>anuttaro (bahūsu)</note> sakyakulā pabbajito’ti. Sakyā kho pana, vāseṭṭha, rañño pasenadissa kosalassa <alternatives line="72" extra="" separator="true"><alternative source-abbr="vri" source="vipassana research institut">anuyuttā</alternative><alternative source-abbr="syā." source="thai">anantarā anuyantā</alternative><alternative source-abbr="ka." source="cambodian">anantarā anuyuttā</alternative></alternatives>  bhavanti. Karonti kho, vāseṭṭha, sakyā raññe pasenadimhi kosale nipaccakāraṃ abhivādanaṃ paccuṭṭhānaṃ añjalikammaṃ sāmīcikammaṃ. Iti kho, vāseṭṭha, yaṃ karonti sakyā raññe pasenadimhi kosale nipaccakāraṃ abhivādanaṃ paccuṭṭhānaṃ añjalikammaṃ sāmīcikammaṃ, karoti <pageBreak edition="Pali Text Society" number="3.0084" /> taṃ <pageBreak edition="Vipassana Research Institut" number="3.0062" /> rājā pasenadi kosalo tathāgate nipaccakāraṃ abhivādanaṃ paccuṭṭhānaṃ añjalikammaṃ sāmīcikammaṃ, na <alternatives line="81" extra="" separator="false"><alternative source-abbr="vri" source="vipassana research institut">naṃ</alternative><alternative source-abbr="bahūsu" source="bahūsu">nanu</alternative></alternatives>  ‘sujāto samaṇo gotamo, dujjātohamasmi. Balavā samaṇo gotamo, dubbalohamasmi. Pāsādiko samaṇo gotamo, dubbaṇṇohamasmi. Mahesakkho samaṇo gotamo, appesakkhohamasmī’ti. Atha kho naṃ dhammaṃyeva sakkaronto dhammaṃ garuṃ karonto dhammaṃ mānento dhammaṃ pūjento dhammaṃ apacāyamāno evaṃ rājā pasenadi kosalo tathāgate nipaccakāraṃ karoti, abhivādanaṃ paccuṭṭhānaṃ añjalikammaṃ sāmīcikammaṃ. Imināpi kho etaṃ, vāseṭṭha, pariyāyena veditabbaṃ, yathā dhammova seṭṭho janetasmiṃ, diṭṭhe ceva dhamme abhisamparāyañca.</paragraph>
    <paragraph line="13" number="118"> ‘‘Tumhe khvattha, vāseṭṭha, nānājaccā nānānāmā nānāgottā nānākulā agārasmā anagāriyaṃ pabbajitā. ‘Ke tumhe’ti – puṭṭhā <pageBreak edition="Thai" number="3.0092" /> samānā ‘samaṇā sakyaputtiyāmhā’ti – paṭijānātha. Yassa kho panassa, vāseṭṭha, tathāgate saddhā niviṭṭhā mūlajātā patiṭṭhitā daḷhā asaṃhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṃ, tassetaṃ kallaṃ vacanāya – ‘bhagavatomhi putto oraso mukhato jāto dhammajo dhammanimmito dhammadāyādo’ti. Taṃ kissa hetu? Tathāgatassa hetaṃ, vāseṭṭha, adhivacanaṃ ‘dhammakāyo’ itipi, ‘brahmakāyo’ itipi, ‘dhammabhūto’ itipi, ‘brahmabhūto’ itipi.</paragraph>
    <paragraph line="14" number="119"> ‘‘Hoti kho so, vāseṭṭha, samayo yaṃ kadāci karahaci dīghassa addhuno accayena ayaṃ loko saṃvaṭṭati. Saṃvaṭṭamāne loke yebhuyyena sattā ābhassarasaṃvattanikā honti. Te tattha honti <pageBreak edition="Myanmar" number="3.0070" /> manomayā pītibhakkhā sayaṃpabhā antalikkhacarā subhaṭṭhāyino ciraṃ dīghamaddhānaṃ tiṭṭhanti.</paragraph>
    <paragraph line="15">‘‘Hoti kho so, vāseṭṭha, samayo yaṃ kadāci karahaci dīghassa addhuno accayena ayaṃ loko vivaṭṭati. Vivaṭṭamāne loke yebhuyyena sattā ābhassarakāyā <pageBreak edition="Pali Text Society" number="3.0085" /> cavitvā itthattaṃ āgacchanti. Tedha honti manomayā pītibhakkhā sayaṃpabhā antalikkhacarā subhaṭṭhāyino ciraṃ dīghamaddhānaṃ tiṭṭhanti.</paragraph>
    <subhead line="16">Rasapathavipātubhāvo</subhead>
    <paragraph line="17" number="120"> ‘‘Ekodakībhūtaṃ kho pana, vāseṭṭha, tena samayena hoti andhakāro andhakāratimisā <pageBreak edition="Vipassana Research Institut" number="3.0063" />. Na candimasūriyā paññāyanti, na nakkhattāni tārakarūpāni paññāyanti, na rattindivā paññāyanti, na māsaḍḍhamāsā paññāyanti, na utusaṃvaccharā paññāyanti <pageBreak edition="Thai" number="3.0093" />, na itthipumā paññāyanti, sattā sattātveva saṅkhyaṃ gacchanti. Atha kho tesaṃ, vāseṭṭha, sattānaṃ kadāci karahaci dīghassa addhuno accayena rasapathavī udakasmiṃ <alternatives line="89" extra="" separator="false"><alternative source-abbr="vri" source="vipassana research institut">samatani</alternative><alternative source-abbr="bahūsu" source="bahūsu">samatāni</alternative></alternatives> ; seyyathāpi nāma payaso <alternatives line="97" extra="" separator="false"><alternative source-abbr="vri" source="vipassana research institut">tattassa</alternative><alternative source-abbr="syā." source="thai">payatattassa</alternative></alternatives>  nibbāyamānassa upari santānakaṃ hoti, evameva pāturahosi. Sā ahosi vaṇṇasampannā gandhasampannā rasasampannā, seyyathāpi nāma sampannaṃ vā sappi sampannaṃ vā navanītaṃ evaṃvaṇṇā ahosi. Seyyathāpi nāma <alternatives line="105" extra="" separator="false"><alternative source-abbr="vri" source="vipassana research institut">khuddamadhuṃ</alternative><alternative source-abbr="ka." source="cambodian">khuddaṃ madhuṃ</alternative><alternative source-abbr="sī." source="sri lanka">khuddaṃ madhuṃ</alternative></alternatives>  <alternatives line="113" extra="" separator="false"><alternative source-abbr="vri" source="vipassana research institut">aneḷakaṃ</alternative><alternative source-abbr="sī." source="sri lanka">anelakaṃ</alternative><alternative source-abbr="pī." source="pali text society">anelakaṃ</alternative></alternatives> , evamassādā ahosi. Atha kho, vāseṭṭha, aññataro satto lolajātiko – ‘ambho, kimevidaṃ bhavissatī’ti rasapathaviṃ aṅguliyā sāyi. Tassa rasapathaviṃ aṅguliyā sāyato acchādesi, taṇhā cassa okkami. Aññepi kho, vāseṭṭha, sattā tassa sattassa diṭṭhānugatiṃ āpajjamānā rasapathaviṃ aṅguliyā sāyiṃsu. Tesaṃ rasapathaviṃ aṅguliyā sāyataṃ acchādesi, taṇhā ca tesaṃ okkami.</paragraph>
    <subhead line="18">Candimasūriyādipātubhāvo</subhead>
    <paragraph line="19" number="121"> ‘‘Atha kho te, vāseṭṭha, sattā rasapathaviṃ hatthehi āluppakārakaṃ upakkamiṃsu paribhuñjituṃ. Yato kho <pageBreak edition="Pali Text Society" number="3.0086" /> te <note>yato kho (sī. syā. pī.)</note>, vāseṭṭha, sattā rasapathaviṃ <pageBreak edition="Myanmar" number="3.0071" /> hatthehi āluppakārakaṃ upakkamiṃsu paribhuñjituṃ. Atha tesaṃ sattānaṃ sayaṃpabhā antaradhāyi. Sayaṃpabhāya antarahitāya candimasūriyā pāturahesuṃ. Candimasūriyesu pātubhūtesu nakkhattāni tārakarūpāni pāturahesuṃ. Nakkhattesu tārakarūpesu pātubhūtesu rattindivā paññāyiṃsu. Rattindivesu paññāyamānesu māsaḍḍhamāsā paññāyiṃsu. Māsaḍḍhamāsesu paññāyamānesu utusaṃvaccharā paññāyiṃsu. Ettāvatā kho <pageBreak edition="Thai" number="3.0094" />, vāseṭṭha, ayaṃ loko puna vivaṭṭo hoti.</paragraph>
    <paragraph line="20" number="122"> ‘‘Atha kho te, vāseṭṭha, sattā rasapathaviṃ paribhuñjantā <alternatives line="128" extra="" separator="false"><alternative source-abbr="vri" source="vipassana research institut">taṃbhakkhā</alternative><alternative source-abbr="syā." source="thai">tabbhakkhā</alternative></alternatives>  tadāhārā ciraṃ dīghamaddhānaṃ aṭṭhaṃsu. Yathā yathā kho te, vāseṭṭha, sattā rasapathaviṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu, tathā tathā tesaṃ sattānaṃ (rasapathaviṃ paribhuñjantānaṃ) <note>( ) sī. syā. pī. potthakesu natthi</note> kharattañceva kāyasmiṃ okkami, <alternatives line="139" extra="" separator="false"><alternative source-abbr="vri" source="vipassana research institut">vaṇṇavevaṇṇatā</alternative><alternative source-abbr="ṭīkā" source="ṭīkā">vaṇṇavevajjatā</alternative></alternatives>  ca paññāyittha. Ekidaṃ sattā vaṇṇavanto honti, ekidaṃ sattā dubbaṇṇā. Tattha ye te sattā vaṇṇavanto, te dubbaṇṇe satte atimaññanti – ‘mayametehi vaṇṇavantatarā, amhehete dubbaṇṇatarā’ti. Tesaṃ vaṇṇātimānapaccayā mānātimānajātikānaṃ rasapathavī antaradhāyi. Rasāya pathaviyā antarahitāya sannipatiṃsu. Sannipatitvā anutthuniṃsu – ‘aho rasaṃ, aho rasa’nti! Tadetarahipi <pageBreak edition="Vipassana Research Institut" number="3.0064" /> manussā kañcideva <alternatives line="147" extra="" separator="false"><alternative source-abbr="vri" source="vipassana research institut">surasaṃ</alternative><alternative source-abbr="sī." source="sri lanka">sādhurasaṃ</alternative><alternative source-abbr="syā." source="thai">sādhurasaṃ</alternative><alternative source-abbr="pī." source="pali text society">sādhurasaṃ</alternative></alternatives>  labhitvā evamāhaṃsu – ‘aho rasaṃ, aho rasa’nti! Tadeva porāṇaṃ aggaññaṃ akkharaṃ anusaranti, na tvevassa atthaṃ ājānanti.</paragraph>
    <subhead line="21">Bhūmipappaṭakapātubhāvo</subhead>
    <paragraph line="22" number="123"> ‘‘Atha kho tesaṃ, vāseṭṭha, sattānaṃ rasāya pathaviyā <pageBreak edition="Pali Text Society" number="3.0087" /> antarahitāya bhūmipappaṭako pāturahosi. Seyyathāpi nāma ahicchattako, evameva pāturahosi. So ahosi vaṇṇasampanno gandhasampanno rasasampanno, seyyathāpi nāma sampannaṃ vā sappi sampannaṃ vā navanītaṃ evaṃvaṇṇo ahosi. Seyyathāpi nāma khuddamadhuṃ aneḷakaṃ, evamassādo <pageBreak edition="Thai" number="3.0095" /> ahosi.</paragraph>
    <paragraph line="23">‘‘Atha <pageBreak edition="Myanmar" number="3.0072" /> kho te, vāseṭṭha, sattā bhūmipappaṭakaṃ upakkamiṃsu paribhuñjituṃ. Te taṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu. Yathā yathā kho te, vāseṭṭha, sattā bhūmipappaṭakaṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu, tathā tathā tesaṃ sattānaṃ bhiyyoso mattāya kharattañceva kāyasmiṃ okkami, vaṇṇavevaṇṇatā ca paññāyittha. Ekidaṃ sattā vaṇṇavanto honti, ekidaṃ sattā dubbaṇṇā. Tattha ye te sattā vaṇṇavanto, te dubbaṇṇe satte atimaññanti – ‘mayametehi vaṇṇavantatarā, amhehete dubbaṇṇatarā’ti. Tesaṃ vaṇṇātimānapaccayā mānātimānajātikānaṃ bhūmipappaṭako antaradhāyi.</paragraph>
    <subhead line="24">Padālatāpātubhāvo</subhead>
    <paragraph line="25" number="124"> ‘‘Bhūmipappaṭake antarahite <alternatives line="155" extra="" separator="false"><alternative source-abbr="vri" source="vipassana research institut">padālatā</alternative><alternative source-abbr="sī." source="sri lanka">saddālatā</alternative></alternatives>  pāturahosi, seyyathāpi nāma <alternatives line="163" extra="" separator="false"><alternative source-abbr="vri" source="vipassana research institut">kalambukā</alternative><alternative source-abbr="syā." source="thai">kalambakā</alternative></alternatives> , evameva pāturahosi. Sā ahosi vaṇṇasampannā gandhasampannā rasasampannā, seyyathāpi nāma sampannaṃ vā sappi sampannaṃ vā navanītaṃ evaṃvaṇṇā ahosi. Seyyathāpi nāma khuddamadhuṃ aneḷakaṃ, evamassādā ahosi.</paragraph>
    <paragraph line="26">‘‘Atha kho te, vāseṭṭha, sattā padālataṃ upakkamiṃsu paribhuñjituṃ. Te taṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu. Yathā yathā kho te, vāseṭṭha, sattā padālataṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu, tathā tathā tesaṃ sattānaṃ bhiyyosomattāya kharattañceva kāyasmiṃ okkami, vaṇṇavevaṇṇatā ca paññāyittha. Ekidaṃ <pageBreak edition="Pali Text Society" number="3.0088" /> sattā <pageBreak edition="Thai" number="3.0096" /> vaṇṇavanto honti, ekidaṃ sattā dubbaṇṇā. Tattha ye te sattā vaṇṇavanto, te dubbaṇṇe satte <pageBreak edition="Vipassana Research Institut" number="3.0065" /> atimaññanti – ‘mayametehi vaṇṇavantatarā, amhehete dubbaṇṇatarā’ti. Tesaṃ vaṇṇātimānapaccayā mānātimānajātikānaṃ padālatā antaradhāyi.</paragraph>
    <paragraph line="27">‘‘Padālatāya antarahitāya sannipatiṃsu. Sannipatitvā anutthuniṃsu – ‘ahu vata no, ahāyi vata no padālatā’ti! Tadetarahipi manussā <alternatives line="171" extra="" separator="false"><alternative source-abbr="vri" source="vipassana research institut">kenaci</alternative><alternative source-abbr="sī." source="sri lanka">kenacideva</alternative><alternative source-abbr="syā." source="thai">kenacideva</alternative><alternative source-abbr="pī." source="pali text society">kenacideva</alternative></alternatives>  dukkhadhammena phuṭṭhā evamāhaṃsu – ‘ahu vata no, ahāyi <pageBreak edition="Myanmar" number="3.0073" /> vata no’ti! Tadeva porāṇaṃ aggaññaṃ akkharaṃ anusaranti, na tvevassa atthaṃ ājānanti.</paragraph>
    <subhead line="28">Akaṭṭhapākasālipātubhāvo</subhead>
    <paragraph line="29" number="125"> ‘‘Atha kho tesaṃ, vāseṭṭha, sattānaṃ padālatāya antarahitāya akaṭṭhapāko sāli pāturahosi akaṇo athuso suddho sugandho taṇḍulapphalo. Yaṃ taṃ sāyaṃ sāyamāsāya āharanti, pāto taṃ hoti pakkaṃ paṭivirūḷhaṃ. Yaṃ taṃ pāto pātarāsāya āharanti, sāyaṃ taṃ hoti pakkaṃ paṭivirūḷhaṃ; nāpadānaṃ paññāyati. Atha kho te, vāseṭṭha, sattā akaṭṭhapākaṃ sāliṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu.</paragraph>
    <subhead line="30">Itthipurisaliṅgapātubhāvo</subhead>
    <paragraph line="31" number="126"> ‘‘Yathā yathā kho te, vāseṭṭha, sattā akaṭṭhapākaṃ sāliṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu, tathā tathā tesaṃ sattānaṃ bhiyyosomattāya kharattañceva kāyasmiṃ okkami, vaṇṇavevaṇṇatā ca paññāyittha, itthiyā ca itthiliṅgaṃ pāturahosi purisassa ca purisaliṅgaṃ. Itthī <pageBreak edition="Thai" number="3.0097" /> ca purisaṃ ativelaṃ upanijjhāyati puriso ca itthiṃ. Tesaṃ ativelaṃ aññamaññaṃ upanijjhāyataṃ sārāgo udapādi, pariḷāho kāyasmiṃ okkami. Te pariḷāhapaccayā methunaṃ dhammaṃ paṭiseviṃsu.</paragraph>
    <paragraph line="32">‘‘Ye kho pana te, vāseṭṭha, tena samayena sattā passanti methunaṃ dhammaṃ paṭisevante, aññe paṃsuṃ khipanti, aññe seṭṭhiṃ khipanti <pageBreak edition="Pali Text Society" number="3.0089" />, aññe gomayaṃ khipanti – ‘nassa asuci <note>vasali (syā.), vasalī (ka.)</note>, nassa asucī’ti. ‘Kathañhi nāma satto sattassa evarūpaṃ karissatī’ti! Tadetarahipi manussā ekaccesu janapadesu vadhuyā <alternatives line="187" extra="" separator="false"><alternative source-abbr="vri" source="vipassana research institut">nibbuyhamānāya</alternative><alternative source-abbr="ka." source="cambodian">nivayhamānāya, niggayhamānāya</alternative></alternatives>  aññe paṃsuṃ khipanti, aññe seṭṭhiṃ khipanti, aññe <pageBreak edition="Vipassana Research Institut" number="3.0066" /> gomayaṃ khipanti. Tadeva porāṇaṃ aggaññaṃ akkharaṃ anusaranti, na tvevassa atthaṃ ājānanti.</paragraph>
    <subhead line="33">Methunadhammasamācāro</subhead>
    <paragraph line="34" number="127"> ‘‘Adhammasammataṃ <pageBreak edition="Myanmar" number="3.0074" /> <alternatives line="195" extra="" separator="true"><alternative source-abbr="vri" source="vipassana research institut">kho pana</alternative><alternative source-abbr="syā." source="thai">adhammasammataṃ taṃ kho pana</alternative><alternative source-abbr="?" source="unknown">adhammasammataṃ kho pana taṃ</alternative></alternatives> , vāseṭṭha, tena samayena hoti, tadetarahi dhammasammataṃ. Ye kho pana, vāseṭṭha, tena samayena sattā methunaṃ dhammaṃ paṭisevanti, te māsampi dvemāsampi na labhanti gāmaṃ vā nigamaṃ vā pavisituṃ. Yato kho te, vāseṭṭha, sattā tasmiṃ asaddhamme ativelaṃ pātabyataṃ āpajjiṃsu. Atha agārāni upakkamiṃsu kātuṃ tasseva asaddhammassa paṭicchādanatthaṃ. Atha kho, vāseṭṭha, aññatarassa sattassa alasajātikassa etadahosi – ‘ambho, kimevāhaṃ vihaññāmi sāliṃ āharanto sāyaṃ sāyamāsāya pāto pātarāsāya! Yaṃnūnāhaṃ sāliṃ āhareyyaṃ <alternatives line="204" extra="" separator="false"><alternative source-abbr="vri" source="vipassana research institut">sakiṃdeva</alternative><alternative source-abbr="ka." source="cambodian">sakiṃdeva</alternative></alternatives>  sāyapātarāsāyā’ti <pageBreak edition="Thai" number="3.0098" />!</paragraph>
    <paragraph line="35">‘‘Atha kho so, vāseṭṭha, satto sāliṃ āhāsi sakiṃdeva sāyapātarāsāya. Atha kho, vāseṭṭha, aññataro satto yena so satto tenupasaṅkami; upasaṅkamitvā taṃ sattaṃ etadavoca – ‘ehi, bho satta, sālāhāraṃ gamissāmā’ti. ‘Alaṃ, bho satta, <alternatives line="212" extra="" separator="false"><alternative source-abbr="vri" source="vipassana research institut">āhato</alternative><alternative source-abbr="syā." source="thai">āhaṭo</alternative></alternatives>  me sāli sakiṃdeva sāyapātarāsāyā’ti. Atha kho so, vāseṭṭha, satto tassa sattassa diṭṭhānugatiṃ āpajjamāno sāliṃ āhāsi sakiṃdeva dvīhāya. ‘Evampi kira, bho, sādhū’ti.</paragraph>
    <paragraph line="36">‘‘Atha kho, vāseṭṭha, aññataro satto yena so satto tenupasaṅkami; upasaṅkamitvā <pageBreak edition="Pali Text Society" number="3.0090" /> taṃ sattaṃ etadavoca – ‘ehi, bho satta, sālāhāraṃ gamissāmā’ti. ‘Alaṃ, bho satta, āhato me sāli sakiṃdeva dvīhāyā’ti. Atha kho so, vāseṭṭha, satto tassa sattassa diṭṭhānugatiṃ āpajjamāno sāliṃ āhāsi sakiṃdeva catūhāya, ‘evampi kira, bho, sādhū’ti.</paragraph>
    <paragraph line="37">‘‘Atha kho, vāseṭṭha, aññataro satto yena so satto tenupasaṅkami; upasaṅkamitvā taṃ sattaṃ etadavoca – ‘ehi, bho satta, sālāhāraṃ gamissāmā’ti. ‘Alaṃ, bho satta, āhato me sāli sakideva catūhāyā’ti. Atha kho so, vāseṭṭha, satto tassa sattassa <pageBreak edition="Myanmar" number="3.0075" /> diṭṭhānugatiṃ āpajjamāno sāliṃ āhāsi sakideva aṭṭhāhāya, ‘evampi kira, bho, sādhū’ti.</paragraph>
    <paragraph line="38">‘‘Yato kho te, vāseṭṭha, sattā sannidhikārakaṃ sāliṃ upakkamiṃsu paribhuñjituṃ. Atha kaṇopi <pageBreak edition="Vipassana Research Institut" number="3.0067" /> taṇḍulaṃ pariyonandhi, thusopi taṇḍulaṃ pariyonandhi; lūnampi nappaṭivirūḷhaṃ <pageBreak edition="Thai" number="3.0099" />, apadānaṃ paññāyittha, saṇḍasaṇḍā sālayo aṭṭhaṃsu.</paragraph>
    <subhead line="39">Sālivibhāgo</subhead>
    <paragraph line="40" number="128"> ‘‘Atha kho te, vāseṭṭha, sattā sannipatiṃsu, sannipatitvā anutthuniṃsu – ‘pāpakā vata, bho, dhammā sattesu pātubhūtā. Mayañhi pubbe manomayā ahumhā pītibhakkhā sayaṃpabhā antalikkhacarā subhaṭṭhāyino, ciraṃ dīghamaddhānaṃ aṭṭhamhā. Tesaṃ no amhākaṃ kadāci karahaci dīghassa addhuno accayena rasapathavī udakasmiṃ samatani. Sā ahosi vaṇṇasampannā gandhasampannā rasasampannā. Te mayaṃ rasapathaviṃ hatthehi āluppakārakaṃ upakkamimha paribhuñjituṃ, tesaṃ no rasapathaviṃ hatthehi āluppakārakaṃ upakkamataṃ paribhuñjituṃ sayaṃpabhā antaradhāyi. Sayaṃpabhāya antarahitāya candimasūriyā pāturahesuṃ, candimasūriyesu pātubhūtesu nakkhattāni tārakarūpāni <pageBreak edition="Pali Text Society" number="3.0091" /> pāturahesuṃ, nakkhattesu tārakarūpesu pātubhūtesu rattindivā paññāyiṃsu, rattindivesu paññāyamānesu māsaḍḍhamāsā paññāyiṃsu. Māsaḍḍhamāsesu paññāyamānesu utusaṃvaccharā paññāyiṃsu. Te mayaṃ rasapathaviṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhamhā. Tesaṃ no pāpakānaṃyeva akusalānaṃ dhammānaṃ pātubhāvā rasapathavī antaradhāyi. Rasapathaviyā antarahitāya bhūmipappaṭako pāturahosi. So ahosi vaṇṇasampanno gandhasampanno rasasampanno. Te mayaṃ bhūmipappaṭakaṃ upakkamimha paribhuñjituṃ. Te mayaṃ taṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhamhā. Tesaṃ no pāpakānaṃyeva akusalānaṃ dhammānaṃ pātubhāvā <pageBreak edition="Thai" number="3.0100" /> bhūmipappaṭako antaradhāyi. Bhūmipappaṭake antarahite padālatā pāturahosi. Sā ahosi vaṇṇasampannā gandhasampannā rasasampannā. Te mayaṃ padālataṃ upakkamimha paribhuñjituṃ. Te mayaṃ taṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhamhā. Tesaṃ no pāpakānaṃyeva akusalānaṃ dhammānaṃ pātubhāvā <pageBreak edition="Myanmar" number="3.0076" /> padālatā antaradhāyi. Padālatāya antarahitāya akaṭṭhapāko sāli pāturahosi akaṇo athuso suddho sugandho taṇḍulapphalo. Yaṃ taṃ sāyaṃ sāyamāsāya āharāma, pāto taṃ hoti pakkaṃ paṭivirūḷhaṃ. Yaṃ taṃ pāto pātarāsāya āharāma, sāyaṃ taṃ hoti pakkaṃ paṭivirūḷhaṃ. Nāpadānaṃ paññāyittha. Te mayaṃ akaṭṭhapākaṃ sāliṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhamhā. Tesaṃ no pāpakānaṃyeva akusalānaṃ dhammānaṃ pātubhāvā kaṇopi taṇḍulaṃ pariyonandhi, thusopi taṇḍulaṃ pariyonandhi, lūnampi nappaṭivirūḷhaṃ, apadānaṃ paññāyittha, saṇḍasaṇḍā <pageBreak edition="Pali Text Society" number="3.0092" /> sālayo ṭhitā. Yaṃnūna mayaṃ <pageBreak edition="Vipassana Research Institut" number="3.0068" /> sāliṃ vibhajeyyāma, mariyādaṃ ṭhapeyyāmā’ti! Atha kho te, vāseṭṭha, sattā sāliṃ vibhajiṃsu, mariyādaṃ ṭhapesuṃ.</paragraph>
    <paragraph line="41" number="129"> ‘‘Atha kho, vāseṭṭha, aññataro satto lolajātiko sakaṃ bhāgaṃ parirakkhanto aññataraṃ <note>aññassa (?)</note> bhāgaṃ adinnaṃ ādiyitvā paribhuñji. Tamenaṃ aggahesuṃ, gahetvā etadavocuṃ – ‘pāpakaṃ vata, bho satta, karosi, yatra hi nāma sakaṃ bhāgaṃ parirakkhanto aññataraṃ bhāgaṃ adinnaṃ ādiyitvā paribhuñjasi. Māssu, bho satta, punapi evarūpamakāsī’ti. ‘Evaṃ, bho’ti kho, vāseṭṭha, so satto tesaṃ sattānaṃ paccassosi. Dutiyampi kho, vāseṭṭha, so satto…pe… tatiyampi kho, vāseṭṭha, so satto sakaṃ bhāgaṃ parirakkhanto aññataraṃ bhāgaṃ adinnaṃ ādiyitvā paribhuñji. Tamenaṃ aggahesuṃ, gahetvā etadavocuṃ – ‘pāpakaṃ vata, bho satta, karosi, yatra hi nāma sakaṃ bhāgaṃ parirakkhanto aññataraṃ bhāgaṃ adinnaṃ <pageBreak edition="Thai" number="3.0101" /> ādiyitvā paribhuñjasi. Māssu, bho satta, punapi evarūpamakāsī’ti. Aññe pāṇinā pahariṃsu, aññe leḍḍunā pahariṃsu, aññe daṇḍena pahariṃsu. Tadagge kho, vāseṭṭha, adinnādānaṃ paññāyati, garahā paññāyati, musāvādo paññāyati, daṇḍādānaṃ paññāyati.</paragraph>
    <subhead line="42">Mahāsammatarājā</subhead>
    <paragraph line="43" number="130"> ‘‘Atha kho te, vāseṭṭha, sattā sannipatiṃsu, sannipatitvā anutthuniṃsu – ‘pāpakā vata bho dhammā sattesu pātubhūtā, yatra hi nāma <pageBreak edition="Myanmar" number="3.0077" /> adinnādānaṃ paññāyissati, garahā paññāyissati, musāvādo paññāyissati, daṇḍādānaṃ paññāyissati. Yaṃnūna mayaṃ ekaṃ sattaṃ sammanneyyāma, yo no sammā khīyitabbaṃ khīyeyya, sammā garahitabbaṃ garaheyya, sammā pabbājetabbaṃ pabbājeyya. Mayaṃ panassa sālīnaṃ bhāgaṃ anuppadassāmā’ti.</paragraph>
    <paragraph line="44">‘‘Atha <pageBreak edition="Pali Text Society" number="3.0093" /> kho te, vāseṭṭha, sattā yo nesaṃ satto abhirūpataro ca dassanīyataro ca pāsādikataro ca mahesakkhataro ca taṃ sattaṃ upasaṅkamitvā etadavocuṃ – ‘ehi, bho satta, sammā khīyitabbaṃ khīya, sammā garahitabbaṃ garaha, sammā pabbājetabbaṃ <pageBreak edition="Thai" number="3.0102" /> pabbājehi. Mayaṃ pana te sālīnaṃ bhāgaṃ anuppadassāmā’ti. ‘Evaṃ, bho’ti kho, vāseṭṭha, so satto tesaṃ sattānaṃ paṭissuṇitvā sammā khīyitabbaṃ khīyi, sammā garahitabbaṃ garahi, sammā pabbājetabbaṃ pabbājesi. Te panassa sālīnaṃ bhāgaṃ anuppadaṃsu.</paragraph>
    <paragraph line="45" number="131"> ‘‘Mahājanasammatoti <pageBreak edition="Vipassana Research Institut" number="3.0069" /> kho, vāseṭṭha, ‘mahāsammato, mahāsammato’ tveva paṭhamaṃ akkharaṃ upanibbattaṃ. Khettānaṃ adhipatīti kho, vāseṭṭha, ‘khattiyo, khattiyo’ tveva dutiyaṃ akkharaṃ upanibbattaṃ. Dhammena pare rañjetīti kho, vāseṭṭha, ‘rājā, rājā’ tveva tatiyaṃ akkharaṃ upanibbattaṃ. Iti kho, vāseṭṭha, evametassa khattiyamaṇḍalassa porāṇena aggaññena akkharena abhinibbatti ahosi tesaṃyeva sattānaṃ, anaññesaṃ. Sadisānaṃyeva, no asadisānaṃ. Dhammeneva, no adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca.</paragraph>
    <subhead line="46">Brāhmaṇamaṇḍalaṃ</subhead>
    <paragraph line="47" number="132"> ‘‘Atha kho tesaṃ, <alternatives line="227" extra="" separator="false"><alternative source-abbr="vri" source="vipassana research institut">vāseṭṭha, sattānaṃyeva</alternative><alternative source-abbr="sī." source="sri lanka">tesaṃ yeva kho vāseṭṭha sattānaṃ</alternative><alternative source-abbr="pī." source="pali text society">tesaṃ yeva kho vāseṭṭha sattānaṃ</alternative></alternatives>  ekaccānaṃ etadahosi – ‘pāpakā vata, bho, dhammā sattesu pātubhūtā, yatra hi nāma adinnādānaṃ paññāyissati, garahā paññāyissati, musāvādo paññāyissati, daṇḍādānaṃ paññāyissati, pabbājanaṃ paññāyissati. Yaṃnūna mayaṃ pāpake akusale dhamme vāheyyāmā’ti. Te pāpake akusale dhamme vāhesuṃ <pageBreak edition="Pali Text Society" number="3.0094" />. Pāpake akusale dhamme vāhentīti kho, vāseṭṭha, ‘brāhmaṇā, brāhmaṇā’ tveva paṭhamaṃ akkharaṃ upanibbattaṃ. Te araññāyatane paṇṇakuṭiyo <pageBreak edition="Myanmar" number="3.0078" /> karitvā paṇṇakuṭīsu jhāyanti vītaṅgārā vītadhūmā pannamusalā <pageBreak edition="Thai" number="3.0103" /> sāyaṃ sāyamāsāya pāto pātarāsāya gāmanigamarājadhāniyo osaranti <alternatives line="235" extra="" separator="false"><alternative source-abbr="vri" source="vipassana research institut">ghāsamesamānā</alternative><alternative source-abbr="sī." source="sri lanka">ghāsamesanā</alternative><alternative source-abbr="syā." source="thai">ghāsamesanā</alternative><alternative source-abbr="pī." source="pali text society">ghāsamesanā</alternative></alternatives> . Te ghāsaṃ paṭilabhitvā punadeva araññāyatane <alternatives line="243" extra="" separator="true"><alternative source-abbr="vri" source="vipassana research institut">paṇṇakuṭīsu jhāyanti. Tamenaṃ manussā disvā evamāhaṃsu – ‘ime kho, bho, sattā araññāyatane paṇṇakuṭiyo karitvā paṇṇakuṭīsu jhāyanti, vītaṅgārā vītadhūmā pannamusalā sāyaṃ sāyamāsāya pāto pātarāsāya gāmanigamarājadhāniyo osaranti ghāsamesamānā. Te ghāsaṃ paṭilabhitvā punadeva araññāyatane paṇṇakuṭīsu jhāyantī’ti, jhāyantīti kho</alternative><alternative source-abbr="sī." source="sri lanka">paṇṇakuṭīsu jhāyanti jhāyantīti kho</alternative><alternative source-abbr="pī." source="pali text society">paṇṇakuṭīsu jhāyanti jhāyantīti kho</alternative><alternative source-abbr="ka." source="cambodian">paṇṇakuṭīsu jhāyantīti kho</alternative></alternatives> , vāseṭṭha, ‘jhāyakā, jhāyakā’ tveva dutiyaṃ akkharaṃ upanibbattaṃ. Tesaṃyeva kho, vāseṭṭha, sattānaṃ ekacce sattā araññāyatane paṇṇakuṭīsu taṃ jhānaṃ <alternatives line="252" extra="" separator="false"><alternative source-abbr="vri" source="vipassana research institut">anabhisambhuṇamānā</alternative><alternative source-abbr="katthaci" source="katthaci">anabhisaṃbhūnamānā</alternative></alternatives>  gāmasāmantaṃ nigamasāmantaṃ osaritvā ganthe karontā acchanti. Tamenaṃ manussā disvā evamāhaṃsu – ‘ime kho, bho, sattā araññāyatane paṇṇakuṭīsu taṃ jhānaṃ anabhisambhuṇamānā gāmasāmantaṃ nigamasāmantaṃ osaritvā ganthe karontā acchanti, na dānime jhāyantī’ti. <alternatives line="260" extra="" separator="false"><alternative source-abbr="vri" source="vipassana research institut">Na dānime</alternative><alternative source-abbr="sī." source="sri lanka">na dānime jhāyantī na dānime</alternative><alternative source-abbr="pī." source="pali text society">na dānime jhāyantī na dānime</alternative><alternative source-abbr="ka." source="cambodian">na dānime jhāyantī na dānime</alternative></alternatives>  jhāyantīti kho, vāseṭṭha, ‘ajjhāyakā ajjhāyakā’ tveva tatiyaṃ akkharaṃ upanibbattaṃ. Hīnasammataṃ kho pana, vāseṭṭha, tena samayena hoti, tadetarahi seṭṭhasammataṃ. Iti kho, vāseṭṭha, evametassa brāhmaṇamaṇḍalassa porāṇena aggaññena akkharena abhinibbatti ahosi tesaṃyeva sattānaṃ <pageBreak edition="Pali Text Society" number="3.0095" />, anaññesaṃ sadisānaṃyeva no asadisānaṃ dhammeneva <pageBreak edition="Vipassana Research Institut" number="3.0070" />, no adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca.</paragraph>
    <subhead line="48">Vessamaṇḍalaṃ</subhead>
    <paragraph line="49" number="133"> ‘‘Tesaṃyeva <pageBreak edition="Thai" number="3.0104" /> kho, vāseṭṭha, sattānaṃ ekacce sattā methunaṃ dhammaṃ samādāya <alternatives line="268" extra="" separator="true"><alternative source-abbr="vri" source="vipassana research institut">visukammante</alternative><alternative source-abbr="sī." source="sri lanka">vissutakammante</alternative><alternative source-abbr="pī." source="pali text society">vissutakammante</alternative><alternative source-abbr="ka." source="cambodian">vissukammante</alternative><alternative source-abbr="sī." source="sri lanka">vissukammante</alternative><alternative source-abbr="syā." source="thai">visuṃ kammante</alternative><alternative source-abbr="ka." source="cambodian">visuṃ kammante</alternative></alternatives>  payojesuṃ. Methunaṃ dhammaṃ samādāya visukammante payojentīti kho, vāseṭṭha, ‘vessā, vessā’ tveva akkharaṃ upanibbattaṃ. Iti kho, vāseṭṭha, evametassa vessamaṇḍalassa porāṇena aggaññena akkharena abhinibbatti ahosi tesaññeva sattānaṃ anaññesaṃ sadisānaṃyeva <pageBreak edition="Myanmar" number="3.0079" />, no asadisānaṃ, dhammeneva no adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca.</paragraph>
    <subhead line="50">Suddamaṇḍalaṃ</subhead>
    <paragraph line="51" number="134"> ‘‘Tesaññeva kho, vāseṭṭha, sattānaṃ ye te sattā avasesā te luddācārā khuddācārā ahesuṃ. Luddācārā khuddācārāti kho, vāseṭṭha, ‘suddā, suddā’ tveva akkharaṃ upanibbattaṃ. Iti kho, vāseṭṭha, evametassa suddamaṇḍalassa porāṇena aggaññena akkharena abhinibbatti ahosi tesaṃyeva sattānaṃ anaññesaṃ, sadisānaṃyeva no asadisānaṃ, dhammeneva, no adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca.</paragraph>
    <paragraph line="52" number="135"> ‘‘Ahu kho so, vāseṭṭha, samayo, yaṃ khattiyopi sakaṃ dhammaṃ garahamāno agārasmā anagāriyaṃ pabbajati – ‘samaṇo bhavissāmī’ti. Brāhmaṇopi kho, vāseṭṭha…pe… vessopi kho, vāseṭṭha…pe… suddopi kho, vāseṭṭha, sakaṃ dhammaṃ garahamāno <pageBreak edition="Pali Text Society" number="3.0096" /> agārasmā anagāriyaṃ pabbajati – ‘samaṇo bhavissāmī’ti. Imehi kho, vāseṭṭha, catūhi maṇḍalehi samaṇamaṇḍalassa abhinibbatti ahosi, tesaṃyeva sattānaṃ anaññesaṃ, sadisānaṃyeva no asadisānaṃ, dhammeneva no adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca.</paragraph>
    <subhead line="53">Duccaritādikathā</subhead>
    <paragraph line="54" number="136"> ‘‘Khattiyopi <pageBreak edition="Vipassana Research Institut" number="3.0071" /> kho, vāseṭṭha, kāyena duccaritaṃ caritvā vācāya duccaritaṃ <pageBreak edition="Thai" number="3.0105" /> caritvā manasā duccaritaṃ caritvā micchādiṭṭhiko micchādiṭṭhikammasamādāno <note>idaṃ padaṃ sī. ipotthakesu natthi</note> micchādiṭṭhikammasamādānahetu kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Brāhmaṇopi kho, vāseṭṭha…pe… vessopi kho, vāseṭṭha… suddopi kho, vāseṭṭha… samaṇopi kho, vāseṭṭha, kāyena duccaritaṃ caritvā vācāya duccaritaṃ caritvā manasā duccaritaṃ caritvā micchādiṭṭhiko micchādiṭṭhikammasamādāno micchādiṭṭhikammasamādānahetu kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</paragraph>
    <paragraph line="55">‘‘Khattiyopi <pageBreak edition="Myanmar" number="3.0080" /> kho, vāseṭṭha, kāyena sucaritaṃ caritvā vācāya sucaritaṃ caritvā manasā sucaritaṃ caritvā sammādiṭṭhiko sammādiṭṭhikammasamādāno <note>idaṃ padaṃ sī. pī. potthakesu natthi</note> sammādiṭṭhikammasamādānahetu kāyassa bhedā paraṃ maraṇā sugatiṃ saggaṃ lokaṃ upapajjati. Brāhmaṇopi kho, vāseṭṭha…pe… vessopi kho, vāseṭṭha… suddopi kho, vāseṭṭha… samaṇopi kho, vāseṭṭha, kāyena sucaritaṃ caritvā vācāya sucaritaṃ caritvā manasā sucaritaṃ caritvā sammādiṭṭhiko sammādiṭṭhikammasamādāno sammādiṭṭhikammasamādānahetu kāyassa bhedā paraṃ maraṇā sugatiṃ saggaṃ lokaṃ upapajjati.</paragraph>
    <paragraph line="56" number="137"> ‘‘Khattiyopi kho, vāseṭṭha, kāyena dvayakārī, vācāya dvayakārī, manasā dvayakārī, vimissadiṭṭhiko <alternatives line="284" extra="" separator="true"><alternative source-abbr="vri" source="vipassana research institut">vimissadiṭṭhikammasamādāno vimissadiṭṭhikammasamādānahetu</alternative><alternative source-abbr="syā." source="thai">vimissadiṭṭhiko vimissakammasamādāno vimissakammasamādānahetu</alternative><alternative source-abbr="sī." source="sri lanka">vītimissadiṭṭhiko vītimissadiṭṭhikammasamādānahetu</alternative><alternative source-abbr="pī." source="pali text society">vītimissadiṭṭhiko vītimissadiṭṭhikammasamādānahetu</alternative></alternatives>  kāyassa bhedā paraṃ maraṇā sukhadukkhappaṭisaṃvedī hoti. Brāhmaṇopi kho, vāseṭṭha <pageBreak edition="Pali Text Society" number="3.0097" /> …pe… vessopi kho, vāseṭṭha… suddopi kho, vāseṭṭha… samaṇopi kho, vāseṭṭha, kāyena dvayakārī <pageBreak edition="Thai" number="3.0106" />, vācāya dvayakārī, manasā dvayakārī, vimissadiṭṭhiko vimissadiṭṭhikammasamādāno vimissadiṭṭhikammasamādānahetu kāyassa bhedā paraṃ maraṇā sukhadukkhappaṭisaṃvedī hoti.</paragraph>
    <subhead line="57">Bodhipakkhiyabhāvanā</subhead>
    <paragraph line="58" number="138"> ‘‘Khattiyopi kho, vāseṭṭha, kāyena saṃvuto vācāya saṃvuto manasā saṃvuto sattannaṃ bodhipakkhiyānaṃ dhammānaṃ bhāvanamanvāya diṭṭheva dhamme <alternatives line="293" extra="" separator="false"><alternative source-abbr="vri" source="vipassana research institut">parinibbāyati</alternative><alternative source-abbr="ka." source="cambodian">parinibbāti</alternative></alternatives> . Brāhmaṇopi kho, vāseṭṭha…pe… vessopi kho vāseṭṭha… suddopi kho, vāseṭṭha <pageBreak edition="Vipassana Research Institut" number="3.0072" />… samaṇopi kho, vāseṭṭha, kāyena saṃvuto vācāya saṃvuto <pageBreak edition="Thai" number="3.0107" /> manasā saṃvuto sattannaṃ bodhipakkhiyānaṃ dhammānaṃ bhāvanamanvāya diṭṭheva dhamme parinibbāyati.</paragraph>
    <paragraph line="59" number="139"> ‘‘Imesañhi, vāseṭṭha, catunnaṃ vaṇṇānaṃ yo hoti bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano <pageBreak edition="Myanmar" number="3.0081" /> sammadaññā vimutto so nesaṃ aggamakkhāyati dhammeneva. No adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca.</paragraph>
    <paragraph line="60" number="140"> ‘‘Brahmunā pesā, vāseṭṭha, sanaṅkumārena gāthā bhāsitā –</paragraph>
    <gatha1 line="61">‘Khattiyo seṭṭho janetasmiṃ, ye gottapaṭisārino;</gatha1>
    <gathalast line="62">Vijjācaraṇasampanno, so seṭṭho devamānuse’ti.</gathalast>
    <paragraph line="63">‘‘Sā kho panesā, vāseṭṭha, brahmunā sanaṅkumārena gāthā sugītā, no duggītā. Subhāsitā, no dubbhāsitā. Atthasaṃhitā, no anatthasaṃhitā. Anumatā mayā. Ahampi, vāseṭṭha, evaṃ vadāmi –</paragraph>
    <gatha1 line="64">‘Khattiyo <pageBreak edition="Pali Text Society" number="3.0098" /> seṭṭho janetasmiṃ, ye gottapaṭisārino;</gatha1>
    <gathalast line="65">Vijjācaraṇasampanno, so seṭṭho devamānuse’ti.</gathalast>
    <paragraph line="66">Idamavoca bhagavā. Attamanā vāseṭṭhabhāradvājā bhagavato bhāsitaṃ abhinandunti.</paragraph>
    <centered line="67">Aggaññasuttaṃ niṭṭhitaṃ catutthaṃ.</centered>
  </content>
</document>