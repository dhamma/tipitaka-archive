<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0103m.mul8.xml</normativeSource>
    <archivePath>roman/tipitaka (mula)/suttapitaka/dighanikaya/pathikavaggapali/9. atanatiyasuttam.xml</archivePath>
    <baseFileName>9. atanatiyasuttam</baseFileName>
    <titlePath>9. Āṭānāṭiyasuttaṃ - Pāthikavaggapāḷi - Dīghanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="unknown" source-abbr="?"/>
    </versions>
  </metadata>
  <content>
    <chapter line="1">9. Āṭānāṭiyasuttaṃ</chapter>
    <subhead line="2">Paṭhamabhāṇavāro</subhead>
    <paragraph line="3" number="275"> Evaṃ <pageBreak edition="P" number="3.0194" /><pageBreak edition="M" number="3.0158" /><pageBreak edition="V" number="3.0147" /><pageBreak edition="T" number="3.0208" /> me sutaṃ – ekaṃ samayaṃ bhagavā rājagahe viharati gijjhakūṭe pabbate. Atha kho cattāro <alternatives line="3" extra="" separator="false"><alternative source-abbr="vri" source="vipassana research institut">mahārājā</alternative><alternative source-abbr="ka." source="cambodian">mahārājāno</alternative></alternatives>  mahatiyā ca yakkhasenāya mahatiyā ca gandhabbasenāya mahatiyā ca kumbhaṇḍasenāya mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā kevalakappaṃ gijjhakūṭaṃ <alternatives line="11" extra="" separator="false"><alternative source-abbr="vri" source="vipassana research institut">pabbataṃ obhāsetvā</alternative><alternative source-abbr="sī." source="sri lanka">gijjhakūṭaṃ obhāsetvā</alternative><alternative source-abbr="syā." source="thai">gijjhakūṭaṃ obhāsetvā</alternative><alternative source-abbr="pī." source="pali text society">gijjhakūṭaṃ obhāsetvā</alternative></alternatives>  yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Tepi kho yakkhā appekacce bhagavantaṃ abhivādetvā ekamantaṃ nisīdiṃsu, appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu, appekacce yena bhagavā tenañjaliṃ paṇāmetvā ekamantaṃ nisīdiṃsu, appekacce nāmagottaṃ sāvetvā ekamantaṃ nisīdiṃsu, appekacce tuṇhībhūtā ekamantaṃ nisīdiṃsu.</paragraph>
    <paragraph line="4" number="276"> Ekamantaṃ nisinno kho vessavaṇo mahārājā bhagavantaṃ etadavoca – ‘‘santi hi, bhante, uḷārā yakkhā bhagavato appasannā. Santi hi, bhante, uḷārā yakkhā bhagavato pasannā. Santi hi <pageBreak edition="P" number="3.0195" />, bhante, majjhimā yakkhā bhagavato appasannā. Santi hi, bhante, majjhimā yakkhā bhagavato pasannā. Santi hi, bhante, nīcā yakkhā bhagavato appasannā. Santi hi, bhante, nīcā yakkhā bhagavato pasannā. Yebhuyyena <pageBreak edition="T" number="3.0209" /> kho pana, bhante, yakkhā appasannāyeva bhagavato. Taṃ kissa hetu? Bhagavā hi, bhante, pāṇātipātā veramaṇiyā dhammaṃ deseti, adinnādānā veramaṇiyā dhammaṃ deseti, kāmesumicchācārā veramaṇiyā dhammaṃ deseti, musāvādā veramaṇiyā dhammaṃ deseti, surāmerayamajjappamādaṭṭhānā veramaṇiyā dhammaṃ deseti. Yebhuyyena kho pana, bhante, yakkhā appaṭiviratāyeva pāṇātipātā, appaṭiviratā adinnādānā, appaṭiviratā kāmesumicchācārā, appaṭiviratā musāvādā, appaṭiviratā surāmerayamajjappamādaṭṭhānā <pageBreak edition="V" number="3.0148" />. Tesaṃ taṃ hoti appiyaṃ amanāpaṃ. Santi hi, bhante, bhagavato sāvakā araññavanapatthāni pantāni <pageBreak edition="M" number="3.0159" /> senāsanāni paṭisevanti appasaddāni appanigghosāni vijanavātāni <alternatives line="19" extra="" separator="false"><alternative source-abbr="vri" source="vipassana research institut">manussarāhasseyyakāni</alternative><alternative source-abbr="sī." source="sri lanka">manussarāhaseyyakāni</alternative><alternative source-abbr="syā." source="thai">manussarāhaseyyakāni</alternative><alternative source-abbr="pī." source="pali text society">manussarāhaseyyakāni</alternative></alternatives>  paṭisallānasāruppāni. Tattha santi uḷārā yakkhā nivāsino, ye imasmiṃ bhagavato pāvacane appasannā. Tesaṃ pasādāya uggaṇhātu, bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’’ti. Adhivāsesi bhagavā tuṇhībhāvena.</paragraph>
    <paragraph line="5">Atha kho vessavaṇo mahārājā bhagavato adhivāsanaṃ viditvā tāyaṃ velāyaṃ imaṃ āṭānāṭiyaṃ rakkhaṃ abhāsi –</paragraph>
    <paragraph line="6" number="277"> ‘‘Vipassissa ca <note>ime cakārā porāṇapotthakesu natthi</note> namatthu, cakkhumantassa sirīmato.</paragraph>
    <gathalast line="7">Sikhissapi ca <note>ime cakārā porāṇapotthakesu natthi</note> namatthu, sabbabhūtānukampino.</gathalast>
    <gatha1 line="8">‘‘Vessabhussa ca <note>ime cakārā porāṇapotthakesu natthi</note> namatthu, nhātakassa tapassino;</gatha1>
    <gathalast line="9">Namatthu <pageBreak edition="T" number="3.0210" /><pageBreak edition="P" number="3.0196" /> kakusandhassa, mārasenāpamaddino.</gathalast>
    <gatha1 line="10">‘‘Koṇāgamanassa namatthu, brāhmaṇassa vusīmato;</gatha1>
    <gathalast line="11">Kassapassa ca <note>ime cakārā porāṇapotthakesu natthi</note> namatthu, vippamuttassa sabbadhi.</gathalast>
    <gatha1 line="12">‘‘Aṅgīrasassa namatthu, sakyaputtassa sirīmato;</gatha1>
    <gathalast line="13">Yo imaṃ dhammaṃ <alternatives line="39" extra="" separator="true"><alternative source-abbr="vri" source="vipassana research institut">desesi</alternative><alternative source-abbr="sī." source="sri lanka">dhammamadesesi</alternative><alternative source-abbr="syā." source="thai">dhammamadesesi</alternative><alternative source-abbr="pī." source="pali text society">dhammamadesesi</alternative><alternative source-abbr="?" source="unknown">dhammaṃ deseti</alternative></alternatives> , sabbadukkhāpanūdanaṃ.</gathalast>
    <gatha1 line="14">‘‘Ye cāpi nibbutā loke, yathābhūtaṃ vipassisuṃ;</gatha1>
    <gathalast line="15">Te janā <alternatives line="48" extra="" separator="false"><alternative source-abbr="vri" source="vipassana research institut">apisuṇātha</alternative><alternative source-abbr="sī." source="sri lanka">apisuṇā</alternative><alternative source-abbr="syā." source="thai">apisuṇā</alternative><alternative source-abbr="pī." source="pali text society">apisuṇā</alternative></alternatives> , mahantā vītasāradā.</gathalast>
    <gatha1 line="16">‘‘Hitaṃ devamanussānaṃ, yaṃ namassanti gotamaṃ;</gatha1>
    <gathalast line="17">Vijjācaraṇasampannaṃ, mahantaṃ vītasāradaṃ.</gathalast>
    <paragraph line="18" number="278"> ‘‘Yato <pageBreak edition="V" number="3.0149" /> uggacchati <alternatives line="56" extra="" separator="false"><alternative source-abbr="vri" source="vipassana research institut">sūriyo</alternative><alternative source-abbr="sī." source="sri lanka">suriyo</alternative><alternative source-abbr="syā." source="thai">suriyo</alternative><alternative source-abbr="pī." source="pali text society">suriyo</alternative></alternatives> , ādicco maṇḍalī mahā.</paragraph>
    <gatha2 line="19">Yassa cuggacchamānassa, saṃvarīpi nirujjhati;</gatha2>
    <gathalast line="20">Yassa cuggate sūriye, ‘divaso’ti pavuccati.</gathalast>
    <gatha1 line="21">‘‘Rahadopi <pageBreak edition="M" number="3.0160" /> tattha gambhīro, samuddo saritodako;</gatha1>
    <gathalast line="22">Evaṃ taṃ tattha jānanti, ‘samuddo saritodako’.</gathalast>
    <gatha1 line="23">‘‘Ito <pageBreak edition="P" number="3.0197" /> ‘sā purimā disā’, iti naṃ ācikkhatī jano;</gatha1>
    <gathalast line="24">Yaṃ disaṃ abhipāleti, mahārājā yasassi so.</gathalast>
    <gatha1 line="25">‘‘Gandhabbānaṃ <alternatives line="64" extra=" evamuparipi" separator="false"><alternative source-abbr="vri" source="vipassana research institut">adhipati</alternative><alternative source-abbr="sī." source="sri lanka">ādhipati</alternative><alternative source-abbr="syā." source="thai">ādhipati</alternative><alternative source-abbr="pī." source="pali text society">ādhipati</alternative></alternatives> , ‘dhataraṭṭho’ti nāmaso;</gatha1>
    <gathalast line="26">Ramatī naccagītehi, gandhabbehi purakkhato.</gathalast>
    <gatha1 line="27">‘‘Puttāpi tassa bahavo, ekanāmāti me sutaṃ;</gatha1>
    <gathalast line="28">Asīti dasa eko ca, indanāmā mahabbalā.</gathalast>
    <gatha1 line="29">Te <pageBreak edition="T" number="3.0211" /> cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="30">Dūratova namassanti, mahantaṃ vītasāradaṃ.</gathalast>
    <gatha1 line="31">‘‘Namo te purisājañña, namo te purisuttama;</gatha1>
    <gatha2 line="32">Kusalena samekkhasi, amanussāpi taṃ vandanti;</gatha2>
    <gathalast line="33">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="34">‘‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="35">Vijjācaraṇasampannaṃ, buddhaṃ vandāma gotamaṃ’.</gathalast>
    <paragraph line="36" number="279"> ‘‘Yena petā pavuccanti, pisuṇā piṭṭhimaṃsikā.</paragraph>
    <gathalast line="37">Pāṇātipātino <alternatives line="72" extra="" separator="false"><alternative source-abbr="vri" source="vipassana research institut">luddā</alternative><alternative source-abbr="pī." source="pali text society">luddhā</alternative><alternative source-abbr="ka." source="cambodian">luddhā</alternative></alternatives> , corā nekatikā janā.</gathalast>
    <gatha1 line="38">‘‘Ito <pageBreak edition="V" number="3.0150" /><pageBreak edition="P" number="3.0198" /> ‘sā dakkhiṇā disā’, iti naṃ ācikkhatī jano;</gatha1>
    <gathalast line="39">Yaṃ disaṃ abhipāleti, mahārājā yasassi so.</gathalast>
    <gatha1 line="40">‘‘Kumbhaṇḍānaṃ adhipati, ‘virūḷho’ iti nāmaso;</gatha1>
    <gathalast line="41">Ramatī naccagītehi, kumbhaṇḍehi purakkhato.</gathalast>
    <gatha1 line="42">‘‘Puttāpi tassa bahavo, ekanāmāti me sutaṃ;</gatha1>
    <gathalast line="43">Asīti dasa eko ca, indanāmā mahabbalā.</gathalast>
    <gatha1 line="44">Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="45">Dūratova namassanti, mahantaṃ vītasāradaṃ.</gathalast>
    <gatha1 line="46">‘‘Namo <pageBreak edition="M" number="3.0161" /> te purisājañña, namo te purisuttama;</gatha1>
    <gatha2 line="47">Kusalena samekkhasi, amanussāpi taṃ vandanti;</gatha2>
    <gathalast line="48">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="49">‘‘‘Jinaṃ <pageBreak edition="T" number="3.0212" /> vandatha gotamaṃ, jinaṃ vandāma gotamaṃ;</gatha1>
    <gathalast line="50">Vijjācaraṇasampannaṃ, buddhaṃ vandāma gotamaṃ’.</gathalast>
    <paragraph line="51" number="280"> ‘‘Yattha coggacchati sūriyo, ādicco maṇḍalī mahā.</paragraph>
    <gatha2 line="52">Yassa coggacchamānassa, divasopi nirujjhati;</gatha2>
    <gathalast line="53">Yassa coggate sūriye, ‘saṃvarī’ti pavuccati.</gathalast>
    <gatha1 line="54">‘‘Rahadopi tattha gambhīro, samuddo saritodako;</gatha1>
    <gathalast line="55">Evaṃ taṃ tattha jānanti, ‘samuddo saritodako’.</gathalast>
    <gatha1 line="56">‘‘Ito ‘sā pacchimā disā’, iti naṃ ācikkhatī jano;</gatha1>
    <gathalast line="57">Yaṃ <pageBreak edition="P" number="3.0199" /> disaṃ abhipāleti, mahārājā yasassi so.</gathalast>
    <gatha1 line="58">‘‘Nāgānañca <pageBreak edition="V" number="3.0151" /> adhipati, ‘virūpakkho’ti nāmaso;</gatha1>
    <gathalast line="59">Ramatī naccagītehi, nāgeheva purakkhato.</gathalast>
    <gatha1 line="60">‘‘Puttāpi tassa bahavo, ekanāmāti me sutaṃ;</gatha1>
    <gathalast line="61">Asīti dasa eko ca, indanāmā mahabbalā.</gathalast>
    <gatha1 line="62">Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="63">Dūratova namassanti, mahantaṃ vītasāradaṃ.</gathalast>
    <gatha1 line="64">‘‘Namo te purisājañña, namo te purisuttama;</gatha1>
    <gatha1 line="65">Kusalena samekkhasi, amanussāpi taṃ vandanti;</gatha1>
    <gathalast line="66">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="67">‘‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="68">Vijjācaraṇasampannaṃ, buddhaṃ vandāma gotamaṃ’.</gathalast>
    <paragraph line="69" number="281"> ‘‘Yena <pageBreak edition="T" number="3.0213" /> <alternatives line="80" extra="" separator="false"><alternative source-abbr="vri" source="vipassana research institut">uttarakuruvho</alternative><alternative source-abbr="sī." source="sri lanka">uttarakurū rammā</alternative><alternative source-abbr="syā." source="thai">uttarakurū rammā</alternative><alternative source-abbr="pī." source="pali text society">uttarakurū rammā</alternative></alternatives> , mahāneru sudassano.</paragraph>
    <gathalast line="70">Manussā tattha jāyanti, amamā apariggahā.</gathalast>
    <gatha1 line="71">‘‘Na <pageBreak edition="M" number="3.0162" /> te bījaṃ pavapanti, napi nīyanti naṅgalā;</gatha1>
    <gathalast line="72">Akaṭṭhapākimaṃ sāliṃ, paribhuñjanti mānusā.</gathalast>
    <gatha1 line="73">‘‘Akaṇaṃ athusaṃ suddhaṃ, sugandhaṃ taṇḍulapphalaṃ;</gatha1>
    <gathalast line="74">Tuṇḍikīre <pageBreak edition="P" number="3.0200" /> pacitvāna, tato bhuñjanti bhojanaṃ.</gathalast>
    <gatha1 line="75">‘‘Gāviṃ ekakhuraṃ katvā, anuyanti disodisaṃ;</gatha1>
    <gathalast line="76">Pasuṃ ekakhuraṃ katvā, anuyanti disodisaṃ.</gathalast>
    <gatha1 line="77">‘‘Itthiṃ vā <alternatives line="88" extra="" separator="true"><alternative source-abbr="vri" source="vipassana research institut">vāhanaṃ</alternative><alternative source-abbr="sī." source="sri lanka">itthī-vāhanaṃ</alternative><alternative source-abbr="pī." source="pali text society">itthī-vāhanaṃ</alternative><alternative source-abbr="syā." source="thai">itthīṃ vāhanaṃ</alternative></alternatives>  katvā, anuyanti disodisaṃ;</gatha1>
    <gathalast line="78">Purisaṃ vāhanaṃ katvā, anuyanti disodisaṃ.</gathalast>
    <gatha1 line="79">‘‘Kumāriṃ <pageBreak edition="V" number="3.0152" /> vāhanaṃ katvā, anuyanti disodisaṃ;</gatha1>
    <gathalast line="80">Kumāraṃ vāhanaṃ katvā, anuyanti disodisaṃ.</gathalast>
    <gatha1 line="81">‘‘Te yāne abhiruhitvā,</gatha1>
    <gatha2 line="82">Sabbā disā <alternatives line="97" extra="" separator="false"><alternative source-abbr="vri" source="vipassana research institut">anupariyāyanti</alternative><alternative source-abbr="syā." source="thai">anupariyanti</alternative></alternatives> ;</gatha2>
    <gathalast line="83">Pacārā tassa rājino.</gathalast>
    <gatha1 line="84">‘‘Hatthiyānaṃ assayānaṃ, dibbaṃ yānaṃ upaṭṭhitaṃ;</gatha1>
    <gathalast line="85">Pāsādā sivikā ceva, mahārājassa yasassino.</gathalast>
    <gatha1 line="86">‘‘Tassa ca nagarā ahu,</gatha1>
    <gatha2 line="87">Antalikkhe sumāpitā;</gatha2>
    <gatha3 line="88">Āṭānāṭā kusināṭā parakusināṭā,</gatha3>
    <gathalast line="89"><alternatives line="105" extra="" separator="true"><alternative source-abbr="vri" source="vipassana research institut">Nāṭasuriyā</alternative><alternative source-abbr="sī." source="sri lanka">nāṭapuriyā</alternative><alternative source-abbr="pī." source="pali text society">nāṭapuriyā</alternative><alternative source-abbr="syā." source="thai">nāṭapariyā</alternative></alternatives>  parakusiṭanāṭā.</gathalast>
    <gatha1 line="90">‘‘Uttarena <pageBreak edition="P" number="3.0201" /> <alternatives line="114" extra="" separator="false"><alternative source-abbr="vri" source="vipassana research institut">kasivanto</alternative><alternative source-abbr="sī." source="sri lanka">kapivanto</alternative><alternative source-abbr="syā." source="thai">kapivanto</alternative><alternative source-abbr="pī." source="pali text society">kapivanto</alternative></alternatives> ,</gatha1>
    <gatha2 line="91">Janoghamaparena ca;</gatha2>
    <gatha3 line="92">Navanavutiyo ambaraambaravatiyo,</gatha3>
    <gathalast line="93">Āḷakamandā nāma rājadhānī.</gathalast>
    <gatha1 line="94">‘‘Kuverassa <pageBreak edition="T" number="3.0214" /> kho pana, mārisa, mahārājassa visāṇā nāma rājadhānī;</gatha1>
    <gathalast line="95">Tasmā kuvero mahārājā, ‘vessavaṇo’ti pavuccati.</gathalast>
    <gatha1 line="96">‘‘Paccesanto <pageBreak edition="M" number="3.0163" /> pakāsenti, tatolā tattalā tatotalā;</gatha1>
    <gathalast line="97">Ojasi tejasi tatojasī, sūro rājā ariṭṭho nemi.</gathalast>
    <gatha1 line="98">‘‘Rahadopi tattha dharaṇī nāma, yato meghā pavassanti;</gatha1>
    <gathalast line="99">Vassā yato patāyanti, sabhāpi tattha <alternatives line="122" extra="" separator="false"><alternative source-abbr="vri" source="vipassana research institut">sālavatī</alternative><alternative source-abbr="sī." source="sri lanka">bhagalavatī</alternative><alternative source-abbr="syā." source="thai">bhagalavatī</alternative><alternative source-abbr="pī." source="pali text society">bhagalavatī</alternative></alternatives>  nāma.</gathalast>
    <gatha1 line="100">‘‘Yattha <pageBreak edition="V" number="3.0153" /> yakkhā payirupāsanti, tattha niccaphalā rukkhā;</gatha1>
    <gatha2 line="101">Nānā dijagaṇā yutā, mayūrakoñcābhirudā;</gatha2>
    <gathalast line="102">Kokilādīhi vagguhi.</gathalast>
    <gatha1 line="103">‘‘Jīvañjīvakasaddettha, atho oṭṭhavacittakā;</gatha1>
    <gathalast line="104"><alternatives line="130" extra="" separator="false"><alternative source-abbr="vri" source="vipassana research institut">Kukkuṭakā</alternative><alternative source-abbr="sī." source="sri lanka">kukutthakā</alternative><alternative source-abbr="pī." source="pali text society">kukutthakā</alternative></alternatives> <pageBreak edition="P" number="3.0202" /> kuḷīrakā, vane pokkharasātakā.</gathalast>
    <gatha1 line="105">‘‘Sukasāḷikasaddettha, daṇḍamāṇavakāni ca;</gatha1>
    <gathalast line="106">Sobhati sabbakālaṃ sā, kuveranaḷinī sadā.</gathalast>
    <gatha1 line="107">‘‘Ito ‘sā uttarā disā’, iti naṃ ācikkhatī jano;</gatha1>
    <gathalast line="108">Yaṃ disaṃ abhipāleti, mahārājā yasassi so.</gathalast>
    <gatha1 line="109">‘‘Yakkhānañca adhipati, ‘kuvero’ iti nāmaso;</gatha1>
    <gathalast line="110">Ramatī naccagītehi, yakkheheva purakkhato.</gathalast>
    <gatha1 line="111">‘‘Puttāpi <pageBreak edition="T" number="3.0215" /> tassa bahavo, ekanāmāti me sutaṃ;</gatha1>
    <gathalast line="112">Asīti dasa eko ca, indanāmā mahabbalā.</gathalast>
    <gatha1 line="113">‘‘Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="114">Dūratova namassanti, mahantaṃ vītasāradaṃ.</gathalast>
    <gatha1 line="115">‘‘Namo te purisājañña, namo te purisuttama;</gatha1>
    <gatha2 line="116">Kusalena samekkhasi, amanussāpi taṃ vandanti;</gatha2>
    <gathalast line="117">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="118">‘‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="119">Vijjācaraṇasampannaṃ, buddhaṃ vandāma gotama’’’nti.</gathalast>
    <paragraph line="120">‘‘Ayaṃ <pageBreak edition="P" number="3.0203" /><pageBreak edition="V" number="3.0154" /> kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya.</paragraph>
    <paragraph line="121" number="282"> ‘‘Yassa <pageBreak edition="M" number="3.0164" /> kassaci, mārisa, bhikkhussa vā bhikkhuniyā vā upāsakassa vā upāsikāya vā ayaṃ āṭānāṭiyā rakkhā suggahitā bhavissati samattā <alternatives line="138" extra="" separator="false"><alternative source-abbr="vri" source="vipassana research institut">pariyāputā</alternative><alternative source-abbr="ka." source="cambodian">pariyāpuṭā</alternative></alternatives> . Taṃ ce amanusso yakkho vā yakkhinī vā yakkhapotako vā yakkhapotikā vā yakkhamahāmatto vā yakkhapārisajjo vā yakkhapacāro vā, gandhabbo vā gandhabbī vā gandhabbapotako vā gandhabbapotikā vā gandhabbamahāmatto vā gandhabbapārisajjo vā gandhabbapacāro vā, kumbhaṇḍo vā kumbhaṇḍī vā kumbhaṇḍapotako vā kumbhaṇḍapotikā vā kumbhaṇḍamahāmatto vā kumbhaṇḍapārisajjo vā kumbhaṇḍapacāro vā, nāgo vā nāgī vā nāgapotako vā nāgapotikā <pageBreak edition="T" number="3.0216" /> vā nāgamahāmatto vā nāgapārisajjo vā nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Na me so, mārisa, amanusso labheyya gāmesu vā nigamesu vā sakkāraṃ vā garukāraṃ vā. Na me so, mārisa, amanusso labheyya āḷakamandāya nāma rājadhāniyā vatthuṃ vā vāsaṃ vā. Na me so, mārisa, amanusso labheyya yakkhānaṃ samitiṃ gantuṃ. Apissu naṃ, mārisa, amanussā anāvayhampi naṃ kareyyuṃ avivayhaṃ. Apissu naṃ, mārisa, amanussā attāhipi paripuṇṇāhi paribhāsāhi paribhāseyyuṃ. Apissu naṃ, mārisa, amanussā rittaṃpissa pattaṃ sīse nikkujjeyyuṃ. Apissu naṃ, mārisa, amanussā sattadhāpissa muddhaṃ phāleyyuṃ.</paragraph>
    <paragraph line="122">‘‘Santi hi, mārisa, amanussā caṇḍā <alternatives line="146" extra="" separator="false"><alternative source-abbr="vri" source="vipassana research institut">ruddhā</alternative><alternative source-abbr="sī." source="sri lanka">ruddā</alternative><alternative source-abbr="pī." source="pali text society">ruddā</alternative></alternatives>  rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ <pageBreak edition="P" number="3.0204" /> avaruddhā nāma vuccanti. Seyyathāpi, mārisa, rañño māgadhassa vijite mahācorā. Te neva rañño māgadhassa ādiyanti, na rañño māgadhassa purisakānaṃ ādiyanti, na rañño māgadhassa purisakānaṃ purisakānaṃ ādiyanti. Te kho te, mārisa, mahācorā rañño māgadhassa avaruddhā nāma vuccanti. Evameva kho, mārisa, santi amanussā caṇḍā ruddhā rabhasā, te neva mahārājānaṃ <pageBreak edition="T" number="3.0217" /> ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te <pageBreak edition="M" number="3.0165" /> kho te, mārisa, amanussā mahārājānaṃ avaruddhā nāma vuccanti. Yo hi koci, mārisa, amanusso yakkho vā yakkhinī vā…pe… gandhabbo vā gandhabbī vā <pageBreak edition="V" number="3.0155" />… kumbhaṇḍo vā kumbhaṇḍī vā… nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.</paragraph>
    <paragraph line="123" number="283"> ‘‘Katamesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ?</paragraph>
    <gatha1 line="124">‘‘Indo somo varuṇo ca, bhāradvājo pajāpati;</gatha1>
    <gathalast line="125">Candano kāmaseṭṭho ca, kinnughaṇḍu nighaṇḍu ca.</gathalast>
    <gatha1 line="126">‘‘Panādo <pageBreak edition="T" number="3.0218" /> opamañño ca, devasūto ca mātali;</gatha1>
    <gathalast line="127">Cittaseno ca gandhabbo, naḷo rājā <alternatives line="154" extra="" separator="false"><alternative source-abbr="vri" source="vipassana research institut">janesabho</alternative><alternative source-abbr="syā." source="thai">janosabho</alternative></alternatives> .</gathalast>
    <gatha1 line="128">‘‘Sātāgiro hemavato, puṇṇako karatiyo guḷo;</gatha1>
    <gathalast line="129">Sivako <pageBreak edition="P" number="3.0205" /> mucalindo ca, vessāmitto yugandharo.</gathalast>
    <gatha1 line="130">‘‘Gopālo <alternatives line="162" extra="" separator="false"><alternative source-abbr="vri" source="vipassana research institut">supparodho ca</alternative><alternative source-abbr="sī." source="sri lanka">suppagedho ca</alternative><alternative source-abbr="syā." source="thai">suppagedho ca</alternative><alternative source-abbr="pī." source="pali text society">suppagedho ca</alternative></alternatives> , <alternatives line="170" extra="" separator="false"><alternative source-abbr="vri" source="vipassana research institut">hiri netti</alternative><alternative source-abbr="sī." source="sri lanka">hirī nettī</alternative><alternative source-abbr="pī." source="pali text society">hirī nettī</alternative></alternatives>  ca mandiyo;</gatha1>
    <gatha2 line="131">Pañcālacaṇḍo āḷavako, pajjunno sumano sumukho;</gatha2>
    <gathalast line="132">Dadhimukho <alternatives line="178" extra="" separator="false"><alternative source-abbr="vri" source="vipassana research institut">maṇi māṇivaro</alternative><alternative source-abbr="syā." source="thai">maṇi mānicaro</alternative><alternative source-abbr="pī." source="pali text society">maṇi mānicaro</alternative></alternatives>  dīgho, atho serīsako saha.</gathalast>
    <paragraph line="133">‘‘Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.</paragraph>
    <paragraph line="134">‘‘Ayaṃ <pageBreak edition="M" number="3.0166" /> kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Handa ca dāni mayaṃ, mārisa, gacchāma <pageBreak edition="V" number="3.0156" /> bahukiccā mayaṃ bahukaraṇīyā’’ti. ‘‘Yassadāni tumhe mahārājāno kālaṃ maññathā’’ti.</paragraph>
    <paragraph line="135" number="284"> Atha kho cattāro mahārājā uṭṭhāyāsanā bhagavantaṃ abhivādetvā padakkhiṇaṃ katvā tatthevantaradhāyiṃsu. Tepi kho yakkhā uṭṭhāyāsanā appekacce bhagavantaṃ abhivādetvā padakkhiṇaṃ katvā tatthevantaradhāyiṃsu. Appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā tatthevantaradhāyiṃsu <pageBreak edition="P" number="3.0206" />. Appekacce <pageBreak edition="T" number="3.0219" /> yena bhagavā tenañjaliṃ paṇāmetvā tatthevantaradhāyiṃsu. Appekacce nāmagottaṃ sāvetvā tatthevantaradhāyiṃsu. Appekacce tuṇhībhūtā tatthevantaradhāyiṃsūti.</paragraph>
    <centered line="136">Paṭhamabhāṇavāro niṭṭhito.</centered>
    <subhead line="137">Dutiyabhāṇavāro</subhead>
    <paragraph line="138" number="285"> Atha kho bhagavā tassā rattiyā accayena bhikkhū āmantesi – ‘‘imaṃ, bhikkhave, rattiṃ cattāro mahārājā mahatiyā ca yakkhasenāya mahatiyā ca gandhabbasenāya mahatiyā ca kumbhaṇḍasenāya mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā kevalakappaṃ gijjhakūṭaṃ pabbataṃ obhāsetvā yenāhaṃ tenupasaṅkamiṃsu; upasaṅkamitvā maṃ abhivādetvā ekamantaṃ nisīdiṃsu. Tepi kho, bhikkhave, yakkhā appekacce maṃ abhivādetvā ekamantaṃ nisīdiṃsu. Appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Appekacce yenāhaṃ tenañjaliṃ paṇāmetvā ekamantaṃ nisīdiṃsu. Appekacce nāmagottaṃ sāvetvā ekamantaṃ nisīdiṃsu. Appekacce tuṇhībhūtā ekamantaṃ nisīdiṃsu.</paragraph>
    <paragraph line="139" number="286"> ‘‘Ekamantaṃ nisinno kho, bhikkhave, vessavaṇo mahārājā maṃ etadavoca – ‘santi hi, bhante, uḷārā yakkhā bhagavato appasannā…pe… santi hi <pageBreak edition="M" number="3.0167" />, bhante nīcā <pageBreak edition="T" number="3.0220" /> yakkhā bhagavato pasannā. Yebhuyyena kho pana, bhante, yakkhā appasannāyeva bhagavato. Taṃ kissa hetu? Bhagavā hi, bhante, pāṇātipātā veramaṇiyā dhammaṃ deseti… surāmerayamajjappamādaṭṭhānā <pageBreak edition="V" number="3.0157" /> veramaṇiyā dhammaṃ deseti. Yebhuyyena kho pana, bhante, yakkhā appaṭiviratāyeva pāṇātipātā… appaṭiviratā surāmerayamajjappamādaṭṭhānā. Tesaṃ taṃ hoti appiyaṃ amanāpaṃ. Santi hi, bhante, bhagavato sāvakā araññavanapatthāni pantāni senāsanāni paṭisevanti appasaddāni appanigghosāni vijanavātāni manussarāhasseyyakāni paṭisallānasāruppāni. Tattha santi uḷārā yakkhā nivāsino, ye imasmiṃ bhagavato pāvacane appasannā, tesaṃ pasādāya uggaṇhātu, bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’ti. Adhivāsesiṃ kho ahaṃ, bhikkhave, tuṇhībhāvena. Atha kho, bhikkhave, vessavaṇo mahārājā me adhivāsanaṃ viditvā tāyaṃ velāyaṃ imaṃ āṭānāṭiyaṃ rakkhaṃ abhāsi –</paragraph>
    <paragraph line="140" number="287"> ‘Vipassissa ca namatthu, cakkhumantassa sirīmato.</paragraph>
    <gathalast line="141">Sikhissapi ca namatthu, sabbabhūtānukampino.</gathalast>
    <gatha1 line="142">‘Vessabhussa ca namatthu, nhātakassa tapassino;</gatha1>
    <gathalast line="143">Namatthu kakusandhassa, mārasenāpamaddino.</gathalast>
    <gatha1 line="144">‘Koṇāgamanassa namatthu, brāhmaṇassa vusīmato;</gatha1>
    <gathalast line="145">Kassapassa ca namatthu, vippamuttassa sabbadhi.</gathalast>
    <gatha1 line="146">‘Aṅgīrasassa namatthu, sakyaputtassa sirīmato;</gatha1>
    <gathalast line="147">Yo imaṃ dhammaṃ desesi, sabbadukkhāpanūdanaṃ.</gathalast>
    <gatha1 line="148">‘Ye cāpi nibbutā loke, yathābhūtaṃ vipassisuṃ;</gatha1>
    <gathalast line="149">Te janā apisuṇātha, mahantā vītasāradā.</gathalast>
    <gatha1 line="150">‘Hitaṃ devamanussānaṃ, yaṃ namassanti gotamaṃ;</gatha1>
    <gathalast line="151">Vijjācaraṇasampannaṃ, mahantaṃ vītasāradaṃ.</gathalast>
    <paragraph line="152" number="288"> ‘Yato <pageBreak edition="V" number="3.0158" /> uggacchati sūriyo, ādicco maṇḍalī mahā.</paragraph>
    <gatha2 line="153">Yassa cuggacchamānassa, saṃvarīpi nirujjhati;</gatha2>
    <gathalast line="154">Yassa cuggate sūriye, ‘‘divaso’’ti pavuccati.</gathalast>
    <gatha1 line="155">‘Rahadopi <pageBreak edition="M" number="3.0168" /> tattha gambhīro, samuddo saritodako;</gatha1>
    <gathalast line="156">Evaṃ taṃ tattha jānanti, ‘‘samuddo saritodako’’.</gathalast>
    <gatha1 line="157">‘Ito ‘‘sā purimā disā’’, iti naṃ ācikkhatī jano;</gatha1>
    <gathalast line="158">Yaṃ disaṃ abhipāleti, mahārājā yasassi so.</gathalast>
    <gatha1 line="159">‘Gandhabbānaṃ adhipati, ‘‘dhataraṭṭho’’ti nāmaso;</gatha1>
    <gathalast line="160">Ramatī naccagītehi, gandhabbehi purakkhato.</gathalast>
    <gatha1 line="161">‘Puttāpi tassa bahavo, ekanāmāti me sutaṃ;</gatha1>
    <gathalast line="162">Asīti dasa eko ca, indanāmā mahabbalā.</gathalast>
    <gatha1 line="163">‘Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="164">Dūratova namassanti, mahantaṃ vītasāradaṃ.</gathalast>
    <gatha1 line="165">‘Namo te purisājañña, namo te purisuttama;</gatha1>
    <gatha2 line="166">Kusalena samekkhasi, amanussāpi taṃ vandanti;</gatha2>
    <gathalast line="167">Sutaṃ netaṃ abhiṇhaso, tassā evaṃ vademase.</gathalast>
    <gatha1 line="168">‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="169">Vijjācaraṇasampannaṃ, buddhaṃ vandāma gotamaṃ’’.</gathalast>
    <paragraph line="170" number="289"> ‘Yena petā pavuccanti, pisuṇā piṭṭhimaṃsikā.</paragraph>
    <gathalast line="171">Pāṇātipātino luddā, corā nekatikā janā.</gathalast>
    <gatha1 line="172">‘Ito <pageBreak edition="V" number="3.0159" /> ‘‘sā dakkhiṇā disā’’, iti naṃ ācikkhatī jano;</gatha1>
    <gathalast line="173">Yaṃ disaṃ abhipāleti, mahārājā yasassi so.</gathalast>
    <gatha1 line="174">‘Kumbhaṇḍānaṃ adhipati, ‘‘virūḷho’’ iti nāmaso;</gatha1>
    <gathalast line="175">Ramatī naccagītehi, kumbhaṇḍehi purakkhato.</gathalast>
    <gatha1 line="176">‘Puttāpi tassa bahavo, ekanāmāti me sutaṃ;</gatha1>
    <gathalast line="177">Asīti dasa eko ca, indanāmā mahabbalā.</gathalast>
    <gatha1 line="178">‘Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="179">Dūratova namassanti, mahantaṃ vītasāradaṃ.</gathalast>
    <gatha1 line="180">‘Namo <pageBreak edition="M" number="3.0169" /> te purisājañña, namo te purisuttama;</gatha1>
    <gatha2 line="181">Kusalena samekkhasi, amanussāpi taṃ vandanti;</gatha2>
    <gathalast line="182">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="183">‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="184">Vijjācaraṇasampannaṃ, buddhaṃ vandāma gotamaṃ’’.</gathalast>
    <paragraph line="185" number="290"> ‘Yattha coggacchati sūriyo, ādicco maṇḍalī mahā.</paragraph>
    <gatha2 line="186">Yassa coggacchamānassa, divasopi nirujjhati;</gatha2>
    <gathalast line="187">Yassa coggate sūriye, ‘‘saṃvarī’’ti pavuccati.</gathalast>
    <gatha1 line="188">‘Rahadopi tattha gambhīro, samuddo saritodako;</gatha1>
    <gathalast line="189">Evaṃ taṃ tattha jānanti, samuddo saritodako.</gathalast>
    <gatha1 line="190">‘Ito ‘‘sā pacchimā disā’’, iti naṃ ācikkhatī jano;</gatha1>
    <gathalast line="191">Yaṃ disaṃ abhipāleti, mahārājā yasassi so.</gathalast>
    <gatha1 line="192">‘Nāgānañca <pageBreak edition="V" number="3.0160" /> adhipati, ‘‘virūpakkho’’ti nāmaso;</gatha1>
    <gathalast line="193">Ramatī naccagītehi, nāgeheva purakkhato.</gathalast>
    <gatha1 line="194">‘Puttāpi tassa bahavo, ekanāmāti me sutaṃ;</gatha1>
    <gathalast line="195">Asīti dasa eko ca, indanāmā mahabbalā.</gathalast>
    <gatha1 line="196">‘Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="197">Dūratova namassanti, mahantaṃ vītasāradaṃ.</gathalast>
    <gatha1 line="198">‘Namo te purisājañña, namo te purisuttama;</gatha1>
    <gatha2 line="199">Kusalena samekkhasi, amanussāpi taṃ vandanti;</gatha2>
    <gathalast line="200">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="201">‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="202">Vijjācaraṇasampannaṃ, buddhaṃ vandāma gotamaṃ’’.</gathalast>
    <paragraph line="203" number="291"> ‘Yena uttarakuruvho, mahāneru sudassano.</paragraph>
    <gathalast line="204">Manussā tattha jāyanti, amamā apariggahā.</gathalast>
    <gatha1 line="205">‘Na <pageBreak edition="M" number="3.0170" /> te bījaṃ pavapanti, nāpi nīyanti naṅgalā;</gatha1>
    <gathalast line="206">Akaṭṭhapākimaṃ sāliṃ, paribhuñjanti mānusā.</gathalast>
    <gatha1 line="207">‘Akaṇaṃ athusaṃ suddhaṃ, sugandhaṃ taṇḍulapphalaṃ;</gatha1>
    <gathalast line="208">Tuṇḍikīre pacitvāna, tato bhuñjanti bhojanaṃ.</gathalast>
    <gatha1 line="209">‘Gāviṃ ekakhuraṃ katvā, anuyanti disodisaṃ;</gatha1>
    <gathalast line="210">Pasuṃ ekakhuraṃ katvā, anuyanti disodisaṃ.</gathalast>
    <gatha1 line="211">‘Itthiṃ vā vāhanaṃ katvā, anuyanti disodisaṃ;</gatha1>
    <gathalast line="212">Purisaṃ vāhanaṃ katvā, anuyanti disodisaṃ.</gathalast>
    <gatha1 line="213">‘Kumāriṃ <pageBreak edition="V" number="3.0161" /> vāhanaṃ katvā, anuyanti disodisaṃ;</gatha1>
    <gathalast line="214">Kumāraṃ vāhanaṃ katvā, anuyanti disodisaṃ.</gathalast>
    <gatha1 line="215">‘Te yāne abhiruhitvā,</gatha1>
    <gatha2 line="216">Sabbā disā anupariyāyanti;</gatha2>
    <gathalast line="217">Pacārā tassa rājino.</gathalast>
    <gatha1 line="218">‘Hatthiyānaṃ assayānaṃ,</gatha1>
    <gatha2 line="219">Dibbaṃ yānaṃ upaṭṭhitaṃ;</gatha2>
    <gatha3 line="220">Pāsādā sivikā ceva,</gatha3>
    <gathalast line="221">Mahārājassa yasassino.</gathalast>
    <gatha1 line="222">‘Tassa ca nagarā ahu,</gatha1>
    <gatha2 line="223">Antalikkhe sumāpitā;</gatha2>
    <gatha3 line="224">Āṭānāṭā kusināṭā parakusināṭā,</gatha3>
    <gathalast line="225">Nāṭasuriyā parakusiṭanāṭā.</gathalast>
    <gatha1 line="226">‘Uttarena kasivanto,</gatha1>
    <gatha2 line="227">Janoghamaparena ca;</gatha2>
    <gatha3 line="228">Navanavutiyo ambaraambaravatiyo,</gatha3>
    <gathalast line="229">Āḷakamandā nāma rājadhānī.</gathalast>
    <gatha1 line="230">‘Kuverassa kho pana, mārisa, mahārājassa visāṇā nāma rājadhānī;</gatha1>
    <gathalast line="231">Tasmā kuvero mahārājā, ‘‘vessavaṇo’’ti pavuccati.</gathalast>
    <gatha1 line="232">‘Paccesanto <pageBreak edition="M" number="3.0171" /> pakāsenti, tatolā tattalā tatotalā;</gatha1>
    <gathalast line="233">Ojasi tejasi tatojasī, sūro rājā ariṭṭho nemi.</gathalast>
    <gatha1 line="234">‘Rahadopi tattha dharaṇī nāma, yato meghā pavassanti;</gatha1>
    <gathalast line="235">Vassā yato patāyanti, sabhāpi tattha sālavatī nāma.</gathalast>
    <gatha1 line="236">‘Yattha <pageBreak edition="V" number="3.0162" /> yakkhā payirupāsanti, tattha niccaphalā rukkhā;</gatha1>
    <gatha2 line="237">Nānā dijagaṇā yutā, mayūrakoñcābhirudā;</gatha2>
    <gathalast line="238">Kokilādīhi vagguhi.</gathalast>
    <gatha1 line="239">‘Jīvañjīvakasaddettha, atho oṭṭhavacittakā;</gatha1>
    <gathalast line="240">Kukkuṭakā kuḷīrakā, vane pokkharasātakā.</gathalast>
    <gatha1 line="241">‘Sukasāḷika saddettha, daṇḍamāṇavakāni ca;</gatha1>
    <gathalast line="242">Sobhati sabbakālaṃ sā, kuveranaḷinī sadā.</gathalast>
    <gatha1 line="243">‘Ito ‘‘sā uttarā disā’’, iti naṃ ācikkhatī jano;</gatha1>
    <gathalast line="244">Yaṃ disaṃ abhipāleti, mahārājā yasassi so.</gathalast>
    <gatha1 line="245">‘Yakkhānañca adhipati, ‘‘kuvero’’ iti nāmaso;</gatha1>
    <gathalast line="246">Ramatī naccagītehi, yakkheheva purakkhato.</gathalast>
    <gatha1 line="247">‘Puttāpi tassa bahavo, ekanāmāti me sutaṃ;</gatha1>
    <gathalast line="248">Asīti dasa eko ca, indanāmā mahabbalā.</gathalast>
    <gatha1 line="249">‘Te cāpi buddhaṃ disvāna, buddhaṃ ādiccabandhunaṃ;</gatha1>
    <gathalast line="250">Dūratova namassanti, mahantaṃ vītasāradaṃ.</gathalast>
    <gatha1 line="251">‘Namo te purisājañña, namo te purisuttama;</gatha1>
    <gatha2 line="252">Kusalena samekkhasi, amanussāpi taṃ vandanti;</gatha2>
    <gathalast line="253">Sutaṃ netaṃ abhiṇhaso, tasmā evaṃ vademase.</gathalast>
    <gatha1 line="254">‘‘Jinaṃ vandatha gotamaṃ, jinaṃ vandāma gotamaṃ;</gatha1>
    <gathalast line="255">Vijjācaraṇasampannaṃ, buddhaṃ vandāma gotama’’nti.</gathalast>
    <paragraph line="256" number="292"> ‘Ayaṃ kho sā, mārisa <pageBreak edition="T" number="3.0221" />, āṭānāṭiyā rakkhā bhikkhūnaṃ bhikkhunīnaṃ upāsakānaṃ <pageBreak edition="V" number="3.0163" /> upāsikānaṃ guttiyā rakkhāya avihiṃsāya phāsuvihārāya. Yassa kassaci, mārisa, bhikkhussa vā bhikkhuniyā vā upāsakassa vā upāsikāya <pageBreak edition="M" number="3.0172" /> vā ayaṃ āṭānāṭiyā rakkhā suggahitā bhavissati samattā pariyāputā taṃ ce amanusso yakkho vā yakkhinī vā…pe… gandhabbo vā gandhabbī vā…pe… kumbhaṇḍo vā kumbhaṇḍī vā…pe… nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Na me so, mārisa, amanusso labheyya gāmesu vā nigamesu vā sakkāraṃ vā garukāraṃ vā. Na me so, mārisa, amanusso labheyya āḷakamandāya nāma rājadhāniyā vatthuṃ vā vāsaṃ vā. Na me so, mārisa, amanusso labheyya yakkhānaṃ samitiṃ gantuṃ. Apissu naṃ, mārisa, amanussā anāvayhampi naṃ kareyyuṃ avivayhaṃ. Apissu naṃ, mārisa, amanussā attāhi paripuṇṇāhi paribhāsāhi paribhāseyyuṃ. Apissu naṃ, mārisa, amanussā rittaṃpissa pattaṃ sīse nikkujjeyyuṃ. Apissu naṃ, mārisa, amanussā sattadhāpissa muddhaṃ phāleyyuṃ. Santi hi, mārisa, amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Seyyathāpi, mārisa, rañño māgadhassa vijite mahācorā. Te neva rañño māgadhassa ādiyanti, na rañño māgadhassa purisakānaṃ ādiyanti, na rañño māgadhassa purisakānaṃ purisakānaṃ ādiyanti. Te kho te, mārisa, mahācorā rañño māgadhassa avaruddhā nāma vuccanti. Evameva kho, mārisa, santi amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Yo hi koci, mārisa, amanusso yakkho vā yakkhinī vā…pe… gandhabbo vā gandhabbī vā…pe… kumbhaṇḍo vā kumbhaṇḍī vā…pe… nāgo vā nāgī vā…pe… paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā upagaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘ayaṃ yakkho gaṇhāti, ayaṃ yakkho āvisati, ayaṃ yakkho <pageBreak edition="M" number="3.0173" /> heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.</paragraph>
    <paragraph line="257" number="293"> ‘Katamesaṃ <pageBreak edition="V" number="3.0164" /> yakkhānaṃ mahāyakkhānaṃ senāpatīnaṃ mahāsenāpatīnaṃ?</paragraph>
    <gatha1 line="258">‘Indo somo varuṇo ca, bhāradvājo pajāpati;</gatha1>
    <gathalast line="259">Candano kāmaseṭṭho ca, kinnughaṇḍu nighaṇḍu ca.</gathalast>
    <gatha1 line="260">‘Panādo opamañño ca, devasūto ca mātali;</gatha1>
    <gathalast line="261">Cittaseno ca gandhabbo, naḷo rājā janesabho.</gathalast>
    <gatha1 line="262">‘Sātāgiro hevamato, puṇṇako karatiyo guḷo;</gatha1>
    <gathalast line="263">Sivako mucalindo ca, vessāmitto yugandharo.</gathalast>
    <gatha1 line="264">‘Gopālo supparodho ca, hiri netti ca mandiyo;</gatha1>
    <gatha2 line="265">Pañcālacaṇḍo āḷavako, pajjunno sumano sumukho;</gatha2>
    <gathalast line="266">Dadhimukho maṇi māṇivaro dīgho, atho serīsako saha.</gathalast>
    <paragraph line="267">‘Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’’ti. Ayaṃ kho, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Handa ca dāni mayaṃ, mārisa, gacchāma, bahukiccā mayaṃ bahukaraṇīyā’’’ti. ‘‘‘Yassa dāni tumhe mahārājāno kālaṃ maññathā’’’ti.</paragraph>
    <paragraph line="268" number="294"> ‘‘Atha kho, bhikkhave, cattāro mahārājā uṭṭhāyāsanā maṃ abhivādetvā padakkhiṇaṃ katvā tatthevantaradhāyiṃsu. Tepi kho, bhikkhave, yakkhā uṭṭhāyāsanā appekacce maṃ abhivādetvā padakkhiṇaṃ katvā tatthevantaradhāyiṃsu. Appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā tatthevantaradhāyiṃsu. Appekacce yenāhaṃ tenañjaliṃ paṇāmetvā tatthevantaradhāyiṃsu. Appekacce nāmagottaṃ <pageBreak edition="M" number="3.0174" /> sāvetvā tatthevantaradhāyiṃsu. Appekacce tuṇhībhūtā tatthevantaradhāyiṃsu.</paragraph>
    <paragraph line="269" number="295"> ‘‘Uggaṇhātha <pageBreak edition="V" number="3.0165" />, bhikkhave, āṭānāṭiyaṃ rakkhaṃ. Pariyāpuṇātha, bhikkhave, āṭānāṭiyaṃ rakkhaṃ. Dhāretha, bhikkhave, āṭānāṭiyaṃ rakkhaṃ. <alternatives line="186" extra="" separator="false"><alternative source-abbr="vri" source="vipassana research institut">Atthasaṃhitā</alternative><alternative source-abbr="syā." source="thai">atthasaṃhitāyaṃ</alternative></alternatives> , bhikkhave, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’’ti. Idamavoca bhagavā. Attamanā te bhikkhū bhagavato bhāsitaṃ abhinandunti.</paragraph>
    <centered line="270">Āṭānāṭiyasuttaṃ niṭṭhitaṃ navamaṃ.</centered>
  </content>
</document>