<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="pali text society" source-abbr="pī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/s0102m.mul4.xml</normativeSource>
    <source>roman/tipitaka (mula)/suttapitaka/dighanikaya/mahavaggapali/5. janavasabhasuttam.xml</source>
    <script>roman</script>
    <directory>/tipitaka (mula)/suttapitaka/dighanikaya/mahavaggapali</directory>
    <basename>5. janavasabhasuttam</basename>
    <titlePath>5. Janavasabhasuttaṃ - Mahāvaggapāḷi - Dīghanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">5. Janavasabhasuttaṃ</chapter>
    <subhead line="2">Nātikiyādibyākaraṇaṃ</subhead>
    <paragraph line="3" number="273"> Evaṃ <pageBreak edition="Thai" number="2.0229" /><pageBreak edition="Myanmar" number="2.0162" /><pageBreak edition="Vipassana Research Institut" number="2.0148" /><pageBreak edition="Pali Text Society" number="2.0200" /> me sutaṃ – ekaṃ samayaṃ bhagavā <alternatives line="3" extra="" separator="false"><alternative source-abbr="vri" source="vipassana research institut">nātike</alternative><alternative source-abbr="sī." source="sri lanka">nādike</alternative><alternative source-abbr="syā." source="thai">nādike</alternative><alternative source-abbr="pī." source="pali text society">nādike</alternative></alternatives>  viharati giñjakāvasathe. Tena kho pana samayena bhagavā parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu <alternatives line="11" extra="" separator="false"><alternative source-abbr="vri" source="vipassana research institut">cetivaṃsesu</alternative><alternative source-abbr="ka." source="cambodian">cetiyavaṃsesu</alternative></alternatives>  kurupañcālesu <alternatives line="19" extra="" separator="true"><alternative source-abbr="vri" source="vipassana research institut">majjhasūrasenesu</alternative><alternative source-abbr="syā." source="thai">macchasurasenesu</alternative><alternative source-abbr="sī." source="sri lanka">macchasūrasenesu</alternative><alternative source-abbr="pī." source="pali text society">macchasūrasenesu</alternative></alternatives>  – ‘‘asu amutra upapanno, asu amutra <alternatives line="28" extra="" separator="false"><alternative source-abbr="vri" source="vipassana research institut">upapanno</alternative><alternative source-abbr="ka." source="cambodian">upapannoti</alternative></alternatives> . Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino, <alternatives line="36" extra="" separator="false"><alternative source-abbr="vri" source="vipassana research institut">sakideva</alternative><alternative source-abbr="ka." source="cambodian">sakiṃdeva</alternative></alternatives>  imaṃ lokaṃ āgantvā dukkhassantaṃ karissanti. Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā’’ti.</paragraph>
    <paragraph line="4" number="274"> Assosuṃ <pageBreak edition="Pali Text Society" number="2.0201" /> kho nātikiyā paricārakā – ‘‘bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu – ‘asu amutra upapanno, asu amutra upapanno. Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā <pageBreak edition="Thai" number="2.0230" /> opapātikā tattha parinibbāyino anāvattidhammā tasmā lokā. Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino sakideva imaṃ lokaṃ āgantvā dukkhassantaṃ karissanti. Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā <pageBreak edition="Myanmar" number="2.0163" /> sotāpannā <pageBreak edition="Vipassana Research Institut" number="2.0149" /> avinipātadhammā niyatā sambodhiparāyaṇā’ti. Tena ca nātikiyā paricārakā attamanā ahesuṃ pamuditā <pageBreak edition="Thai" number="2.0231" /> pītisomanassajātā bhagavato <alternatives line="44" extra="" separator="false"><alternative source-abbr="vri" source="vipassana research institut">pañhaveyyākaraṇaṃ</alternative><alternative source-abbr="syā." source="thai">pañhāveyyākaraṇaṃ</alternative><alternative source-abbr="ka." source="cambodian">pañhāveyyākaraṇaṃ</alternative></alternatives>  sutvā.</paragraph>
    <paragraph line="5" number="275"> Assosi kho āyasmā ānando – ‘‘bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu – ‘asu amutra upapanno, asu amutra upapanno. Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino sakideva imaṃ lokaṃ āgantvā dukkhassantaṃ karissanti. Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā’ti. Tena ca nātikiyā paricārakā attamanā ahesuṃ pamuditā pītisomanassajātā bhagavato pañhaveyyākaraṇaṃ sutvā’’ti.</paragraph>
    <subhead line="6">Ānandaparikathā</subhead>
    <paragraph line="7" number="276"> Atha kho āyasmato ānandassa etadahosi – ‘‘ime kho <pageBreak edition="Pali Text Society" number="2.0202" /> panāpi ahesuṃ māgadhakā paricārakā bahū ceva rattaññū ca abbhatītā kālaṅkatā. Suññā maññe aṅgamagadhā <alternatives line="52" extra="" separator="false"><alternative source-abbr="vri" source="vipassana research institut">aṅgamāgadhakehi</alternative><alternative source-abbr="syā." source="thai">aṅgamāgadhikehi</alternative></alternatives>  paricārakehi abbhatītehi kālaṅkatehi. <alternatives line="60" extra="" separator="false"><alternative source-abbr="vri" source="vipassana research institut">Te kho panāpi</alternative><alternative source-abbr="syā." source="thai">tena kho panāpi</alternative></alternatives>  ahesuṃ buddhe pasannā dhamme pasannā saṅghe pasannā sīlesu paripūrakārino. Te abbhatītā kālaṅkatā bhagavatā abyākatā; tesampissa sādhu veyyākaraṇaṃ, bahujano pasīdeyya, tato gaccheyya sugatiṃ. Ayaṃ kho panāpi ahosi rājā māgadho seniyo bimbisāro dhammiko dhammarājā hito brāhmaṇagahapatikānaṃ negamānañceva jānapadānañca. Apissudaṃ manussā kittayamānarūpā viharanti – ‘evaṃ no so dhammiko dhammarājā sukhāpetvā <pageBreak edition="Myanmar" number="2.0164" /> kālaṅkato, evaṃ mayaṃ tassa dhammikassa dhammarañño vijite <alternatives line="68" extra="" separator="false"><alternative source-abbr="vri" source="vipassana research institut">phāsu</alternative><alternative source-abbr="syā." source="thai">phāsukaṃ</alternative></alternatives>  viharimhā’ti. So kho panāpi ahosi buddhe pasanno dhamme pasanno saṅghe pasanno sīlesu paripūrakārī. Apissudaṃ manussā evamāhaṃsu – ‘yāva maraṇakālāpi rājā māgadho seniyo bimbisāro bhagavantaṃ kittayamānarūpo kālaṅkato’ti. So abbhatīto kālaṅkato bhagavatā abyākato. Tassapissa sādhu veyyākaraṇaṃ bahujano pasīdeyya, tato gaccheyya sugatiṃ. Bhagavato kho pana sambodhi magadhesu. Yattha kho pana bhagavato sambodhi magadhesu, kathaṃ tatra bhagavā <pageBreak edition="Thai" number="2.0232" /> māgadhake paricārake abbhatīte kālaṅkate upapattīsu <pageBreak edition="Vipassana Research Institut" number="2.0150" /> na byākareyya. Bhagavā ce kho pana māgadhake paricārake abbhatīte kālaṅkate upapattīsu na byākareyya, <alternatives line="76" extra="" separator="true"><alternative source-abbr="vri" source="vipassana research institut">dīnamanā</alternative><alternative source-abbr="syā." source="thai">ninnamanā</alternative><alternative source-abbr="sī." source="sri lanka">dīnamānā</alternative><alternative source-abbr="pī." source="pali text society">dīnamānā</alternative></alternatives>  tenassu māgadhakā paricārakā; yena kho <pageBreak edition="Pali Text Society" number="2.0203" /> panassu dīnamanā māgadhakā paricārakā kathaṃ te bhagavā na byākareyyā’’ti?</paragraph>
    <paragraph line="8" number="277"> Idamāyasmā ānando māgadhake paricārake ārabbha eko raho anuvicintetvā rattiyā paccūsasamayaṃ paccuṭṭhāya yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘sutaṃ metaṃ, bhante – ‘bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu – ‘‘asu amutra upapanno, asu amutra upapanno. Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino, sakideva imaṃ lokaṃ āgantvā dukkhassantaṃ karissanti. Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā <pageBreak edition="Thai" number="2.0233" /> avinipātadhammā niyatā sambodhiparāyaṇāti. Tena ca nātikiyā paricārakā attamanā ahesuṃ pamuditā pītisomanassajātā bhagavato pañhaveyyākaraṇaṃ sutvā’’ti <pageBreak edition="Myanmar" number="2.0165" />. Ime kho panāpi, bhante, ahesuṃ māgadhakā paricārakā bahū ceva rattaññū ca abbhatītā kālaṅkatā. Suññā maññe aṅgamagadhā aṅgamāgadhakehi paricārakehi abbhatītehi kālaṅkatehi. Te kho panāpi, bhante, ahesuṃ buddhe pasannā dhamme pasannā saṅghe pasannā sīlesu paripūrakārino, te abbhatītā kālaṅkatā bhagavatā abyākatā. Tesampissa sādhu veyyākaraṇaṃ, bahujano pasīdeyya, tato gaccheyya sugatiṃ. Ayaṃ kho panāpi, bhante, ahosi rājā māgadho seniyo bimbisāro dhammiko dhammarājā hito brāhmaṇagahapatikānaṃ negamānañceva <pageBreak edition="Pali Text Society" number="2.0204" /> jānapadānañca. Apissudaṃ manussā kittayamānarūpā viharanti – ‘evaṃ no so dhammiko dhammarājā sukhāpetvā kālaṅkato. Evaṃ mayaṃ tassa dhammikassa dhammarañño vijite phāsu viharimhā’ti. So kho panāpi, bhante, ahosi buddhe pasanno dhamme pasanno saṅghe pasanno sīlesu paripūrakārī. Apissudaṃ manussā evamāhaṃsu – ‘yāva maraṇakālāpi rājā māgadho seniyo bimbisāro bhagavantaṃ kittayamānarūpo kālaṅkato’ti. So abbhatīto kālaṅkato bhagavatā abyākato; tassapissa sādhu veyyākaraṇaṃ, bahujano pasīdeyya, tato gaccheyya sugatiṃ. Bhagavato kho pana, bhante, sambodhi magadhesu. Yattha kho pana <pageBreak edition="Thai" number="2.0234" />, bhante, bhagavato sambodhi magadhesu, kathaṃ tatra bhagavā māgadhake paricārake abbhatīte <pageBreak edition="Vipassana Research Institut" number="2.0151" /> kālaṅkate upapattīsu na byākareyya? Bhagavā ce kho pana, bhante, māgadhake paricārake abbhatīte kālaṅkate upapattīsu na byākareyya dīnamanā tenassu māgadhakā paricārakā; yena kho panassu dīnamanā māgadhakā paricārakā kathaṃ te bhagavā na byākareyyā’’ti. Idamāyasmā ānando māgadhake paricārake ārabbha bhagavato sammukhā parikathaṃ katvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi.</paragraph>
    <paragraph line="9" number="278"> Atha kho bhagavā acirapakkante āyasmante ānande pubbaṇhasamayaṃ nivāsetvā pattacīvaramādāya nātikaṃ piṇḍāya pāvisi. Nātike piṇḍāya caritvā pacchābhattaṃ piṇḍapātapaṭikkanto pāde pakkhāletvā giñjakāvasathaṃ pavisitvā māgadhake paricārake ārabbha aṭṭhiṃ <alternatives line="85" extra="" separator="false"><alternative source-abbr="vri" source="vipassana research institut">katvā</alternative><alternative source-abbr="sī." source="sri lanka">aṭṭhikatvā</alternative><alternative source-abbr="syā." source="thai">aṭṭhikatvā</alternative><alternative source-abbr="pī." source="pali text society">aṭṭhikatvā</alternative></alternatives>  manasikatvā sabbaṃ <alternatives line="93" extra="" separator="false"><alternative source-abbr="vri" source="vipassana research institut">cetasā</alternative><alternative source-abbr="pī." source="pali text society">sabbacetasā</alternative></alternatives>  samannāharitvā paññatte āsane <pageBreak edition="Myanmar" number="2.0166" /> nisīdi – ‘‘gatiṃ nesaṃ jānissāmi abhisamparāyaṃ, yaṃgatikā te bhavanto yaṃabhisamparāyā’’ti. Addasā kho bhagavā māgadhake paricārake ‘‘yaṃgatikā te bhavanto <pageBreak edition="Pali Text Society" number="2.0205" /> yaṃabhisamparāyā’’ti. Atha kho bhagavā sāyanhasamayaṃ paṭisallānā vuṭṭhito giñjakāvasathā nikkhamitvā vihārapacchāyāyaṃ paññatte āsane nisīdi.</paragraph>
    <paragraph line="10" number="279"> Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno <pageBreak edition="Thai" number="2.0235" /> kho āyasmā ānando bhagavantaṃ etadavoca – ‘‘<alternatives line="101" extra="" separator="false"><alternative source-abbr="vri" source="vipassana research institut">upasantapadisso</alternative><alternative source-abbr="ka." source="cambodian">upasantapatiso</alternative></alternatives>  bhante bhagavā bhātiriva bhagavato mukhavaṇṇo vippasannattā indriyānaṃ. Santena nūnajja bhante bhagavā vihārena vihāsī’’ti? ‘‘Yadeva kho me tvaṃ, ānanda, māgadhake paricārake ārabbha sammukhā parikathaṃ katvā uṭṭhāyāsanā pakkanto, tadevāhaṃ nātike piṇḍāya caritvā pacchābhattaṃ piṇḍapātapaṭikkanto pāde pakkhāletvā giñjakāvasathaṃ pavisitvā māgadhake paricārake ārabbha aṭṭhiṃ katvā manasikatvā sabbaṃ cetasā samannāharitvā paññatte āsane nisīdiṃ – ‘gatiṃ nesaṃ jānissāmi abhisamparāyaṃ, yaṃgatikā te bhavanto yaṃabhisamparāyā’ti. Addasaṃ kho ahaṃ, ānanda, māgadhake paricārake ‘yaṃgatikā te bhavanto yaṃabhisamparāyā’’’ti.</paragraph>
    <subhead line="11">Janavasabhayakkho</subhead>
    <paragraph line="12" number="280"> ‘‘Atha kho, ānanda, antarahito yakkho saddamanussāvesi – ‘janavasabho ahaṃ bhagavā <pageBreak edition="Vipassana Research Institut" number="2.0152" />; janavasabho ahaṃ sugatā’ti. Abhijānāsi no tvaṃ, ānanda, ito pubbe evarūpaṃ nāmadheyyaṃ <alternatives line="109" extra="" separator="false"><alternative source-abbr="vri" source="vipassana research institut">sutaṃ</alternative><alternative source-abbr="pī." source="pali text society">sutvā</alternative></alternatives>  yadidaṃ janavasabho’’ti?</paragraph>
    <paragraph line="13">‘‘Na kho ahaṃ, bhante, abhijānāmi ito pubbe evarūpaṃ nāmadheyyaṃ sutaṃ yadidaṃ janavasabhoti, api ca me, bhante, lomāni haṭṭhāni ‘janavasabho’ti nāmadheyyaṃ sutvā. Tassa mayhaṃ, bhante, etadahosi – ‘na hi <pageBreak edition="Pali Text Society" number="2.0206" /> nūna so orako yakkho bhavissati yadidaṃ evarūpaṃ nāmadheyyaṃ supaññattaṃ yadidaṃ janavasabho’’ti. ‘‘Anantarā kho, ānanda, saddapātubhāvā uḷāravaṇṇo <pageBreak edition="Myanmar" number="2.0167" /> me yakkho sammukhe pāturahosi <pageBreak edition="Thai" number="2.0236" />. Dutiyampi saddamanussāvesi – ‘bimbisāro ahaṃ bhagavā; bimbisāro ahaṃ sugatāti. Idaṃ sattamaṃ kho ahaṃ, bhante, vessavaṇassa mahārājassa sahabyataṃ upapajjāmi, so tato cuto manussarājā bhavituṃ <alternatives line="117" extra="" separator="false"><alternative source-abbr="vri" source="vipassana research institut">pahomi</alternative><alternative source-abbr="sī." source="sri lanka">so tato cuto manussarājā, amanussarājā divi homi</alternative><alternative source-abbr="pī." source="pali text society">so tato cuto manussarājā, amanussarājā divi homi</alternative></alternatives> .</paragraph>
    <gatha1 line="14">Ito satta tato satta, saṃsārāni catuddasa;</gatha1>
    <gathalast line="15">Nivāsamabhijānāmi, yattha me vusitaṃ pure.</gathalast>
    <paragraph line="16" number="281"> ‘Dīgharattaṃ kho ahaṃ, bhante, avinipāto avinipātaṃ sañjānāmi, āsā ca pana me santiṭṭhati sakadāgāmitāyā’ti. ‘Acchariyamidaṃ āyasmato janavasabhassa yakkhassa, abbhutamidaṃ āyasmato janavasabhassa yakkhassa. ‘‘Dīgharattaṃ kho ahaṃ, bhante, avinipāto avinipātaṃ sañjānāmī’’ti ca vadesi, ‘‘āsā ca pana me santiṭṭhati sakadāgāmitāyā’’ti ca vadesi, kutonidānaṃ panāyasmā janavasabho yakkho evarūpaṃ uḷāraṃ visesādhigamaṃ sañjānātīti? Na aññatra, bhagavā, tava sāsanā, na <alternatives line="125" extra="" separator="false"><alternative source-abbr="vri" source="vipassana research institut">aññatra</alternative><alternative source-abbr="sī." source="sri lanka">aññattha</alternative><alternative source-abbr="pī." source="pali text society">aññattha</alternative></alternatives> , sugata, tava sāsanā; yadagge ahaṃ, bhante, bhagavati <alternatives line="133" extra="" separator="true"><alternative source-abbr="vri" source="vipassana research institut">ekantikato</alternative><alternative source-abbr="syā." source="thai">ekantato</alternative><alternative source-abbr="pī." source="pali text society">ekantagato</alternative></alternatives>  abhippasanno, tadagge ahaṃ, bhante, dīgharattaṃ <pageBreak edition="Pali Text Society" number="2.0207" /> avinipāto avinipātaṃ sañjānāmi, āsā ca pana me santiṭṭhati sakadāgāmitāya. Idhāhaṃ, bhante, vessavaṇena mahārājena pesito virūḷhakassa mahārājassa santike kenacideva karaṇīyena addasaṃ bhagavantaṃ antarāmagge giñjakāvasathaṃ <pageBreak edition="Thai" number="2.0237" /> pavisitvā māgadhake paricārake ārabbha aṭṭhiṃ katvā manasikatvā sabbaṃ cetasā samannāharitvā nisinnaṃ – ‘‘gatiṃ nesaṃ jānissāmi abhisamparāyaṃ, yaṃgatikā te bhavanto yaṃabhisamparāyā’’ti. Anacchariyaṃ kho panetaṃ, bhante, yaṃ vessavaṇassa mahārājassa tassaṃ parisāyaṃ bhāsato sammukhā sutaṃ sammukhā paṭiggahitaṃ – ‘‘yaṃgatikā te bhavanto yaṃabhisamparāyā’’ti. Tassa mayhaṃ, bhante, etadahosi – bhagavantañca dakkhāmi, idañca bhagavato ārocessāmīti. Ime kho me, bhante, dvepaccayā bhagavantaṃ dassanāya upasaṅkamituṃ’.</paragraph>
    <subhead line="17">Devasabhā</subhead>
    <paragraph line="18" number="282"> ‘Purimāni <pageBreak edition="Myanmar" number="2.0168" /><pageBreak edition="Vipassana Research Institut" number="2.0153" />, bhante, divasāni purimatarāni tadahuposathe pannarase vassūpanāyikāya puṇṇāya puṇṇamāya rattiyā kevalakappā <alternatives line="142" extra="" separator="false"><alternative source-abbr="vri" source="vipassana research institut">ca devā tāvatiṃsā sudhammāyaṃ sabhāyaṃ sannisinnā honti sannipatitā. Mahatī ca dibbaparisā</alternative><alternative source-abbr="sī." source="sri lanka">dibbā parisā</alternative><alternative source-abbr="pī." source="pali text society">dibbā parisā</alternative></alternatives>  samantato <alternatives line="150" extra="" separator="true"><alternative source-abbr="vri" source="vipassana research institut">nisinnā honti</alternative><alternative source-abbr="sī." source="sri lanka">nisinnā hoti</alternative><alternative source-abbr="ka." source="cambodian">sannisinnā honti sannipatitā</alternative></alternatives> , cattāro ca mahārājāno catuddisā nisinnā honti. Puratthimāya disāya dhataraṭṭho mahārājā <alternatives line="159" extra="" separator="false"><alternative source-abbr="vri" source="vipassana research institut">pacchimābhimukho</alternative><alternative source-abbr="ka." source="cambodian">pacchābhimukho</alternative></alternatives>  nisinno hoti deve purakkhatvā; dakkhiṇāya disāya virūḷhako mahārājā uttarābhimukho nisinno hoti deve purakkhatvā; pacchimāya disāya virūpakkho mahārājā puratthābhimukho nisinno hoti deve purakkhatvā; uttarāya disāya vessavaṇo mahārājā dakkhiṇābhimukho nisinno hoti deve purakkhatvā <pageBreak edition="Pali Text Society" number="2.0208" />. Yadā, bhante, kevalakappā ca devā tāvatiṃsā sudhammāyaṃ sabhāyaṃ sannisinnā honti sannipatitā, mahatī ca dibbaparisā samantato nisinnā honti, cattāro ca mahārājāno catuddisā nisinnā <pageBreak edition="Thai" number="2.0238" /> honti. Idaṃ nesaṃ hoti āsanasmiṃ; atha pacchā amhākaṃ āsanaṃ hoti. Ye te, bhante, devā bhagavati brahmacariyaṃ caritvā adhunūpapannā tāvatiṃsakāyaṃ, te aññe deve atirocanti vaṇṇena ceva yasasā ca. Tena sudaṃ, bhante, devā tāvatiṃsā attamanā honti pamuditā pītisomanassajātā ‘‘dibbā vata bho kāyā paripūrenti, hāyanti asurakāyā’’ti. Atha kho, bhante, sakko devānamindo devānaṃ tāvatiṃsānaṃ sampasādaṃ viditvā imāhi gāthāhi anumodi –</paragraph>
    <gatha1 line="19">‘‘Modanti vata bho devā, tāvatiṃsā <alternatives line="167" extra="" separator="false"><alternative source-abbr="vri" source="vipassana research institut">sahindakā</alternative><alternative source-abbr="sī." source="sri lanka">saindakā</alternative></alternatives> ;</gatha1>
    <gathalast line="20">Tathāgataṃ namassantā, dhammassa ca sudhammataṃ.</gathalast>
    <gatha1 line="21">Nave deve ca passantā, vaṇṇavante <alternatives line="175" extra="" separator="false"><alternative source-abbr="vri" source="vipassana research institut">yasassine</alternative><alternative source-abbr="syā." source="thai">yasassino</alternative></alternatives> ;</gatha1>
    <gathalast line="22">Sugatasmiṃ brahmacariyaṃ, caritvāna idhāgate.</gathalast>
    <gatha1 line="23">Te aññe atirocanti, vaṇṇena yasasāyunā;</gatha1>
    <gathalast line="24">Sāvakā bhūripaññassa, visesūpagatā idha.</gathalast>
    <gatha1 line="25">Idaṃ <pageBreak edition="Myanmar" number="2.0169" /> disvāna nandanti, tāvatiṃsā sahindakā;</gatha1>
    <gathalast line="26">Tathāgataṃ namassantā, dhammassa ca sudhammata’’nti.</gathalast>
    <paragraph line="27">‘Tena <pageBreak edition="Vipassana Research Institut" number="2.0154" /><pageBreak edition="Pali Text Society" number="2.0209" /> sudaṃ, bhante, devā tāvatiṃsā bhiyyosomattāya attamanā honti pamuditā pītisomanassajātā ‘‘dibbā vata, bho, kāyā paripūrenti, hāyanti asurakāyā’’ti. Atha kho, bhante, yenatthena devā tāvatiṃsā sudhammāyaṃ sabhāyaṃ sannisinnā honti sannipatitā, taṃ atthaṃ cintayitvā taṃ atthaṃ mantayitvā <alternatives line="183" extra="" separator="false"><alternative source-abbr="vri" source="vipassana research institut">vuttavacanāpi taṃ</alternative><alternative source-abbr="ka." source="cambodian">vuttavacanā nāmidaṃ</alternative></alternatives>  cattāro mahārājāno <pageBreak edition="Thai" number="2.0239" /> tasmiṃ atthe honti. <alternatives line="191" extra="" separator="false"><alternative source-abbr="vri" source="vipassana research institut">Paccānusiṭṭhavacanāpi taṃ</alternative><alternative source-abbr="ka." source="cambodian">paccānusiṭṭhavacanā nāmidaṃ</alternative></alternatives>  cattāro mahārājāno tasmiṃ atthe honti, sakesu sakesu āsanesu ṭhitā <alternatives line="199" extra="" separator="false"><alternative source-abbr="vri" source="vipassana research institut">avipakkantā</alternative><alternative source-abbr="ka." source="cambodian">adhipakkantā</alternative></alternatives> .</paragraph>
    <gatha1 line="28">Te vuttavākyā rājāno, paṭiggayhānusāsaniṃ;</gatha1>
    <gathalast line="29">Vippasannamanā santā, aṭṭhaṃsu samhi āsaneti.</gathalast>
    <paragraph line="30" number="283"> ‘Atha kho, bhante, uttarāya disāya uḷāro āloko sañjāyi, obhāso pāturahosi atikkammeva devānaṃ devānubhāvaṃ. Atha kho, bhante, sakko devānamindo deve tāvatiṃse āmantesi – ‘‘yathā kho, mārisā, nimittāni dissanti, uḷāro āloko sañjāyati, obhāso pātubhavati, brahmā pātubhavissati. Brahmuno hetaṃ pubbanimittaṃ pātubhāvāya yadidaṃ āloko sañjāyati obhāso pātubhavatīti.</paragraph>
    <gatha1 line="31">‘‘Yathā nimittā dissanti, brahmā pātubhavissati;</gatha1>
    <gathalast line="32">Brahmuno hetaṃ nimittaṃ, obhāso vipulo mahā’’ti.</gathalast>
    <subhead line="33">Sanaṅkumārakathā</subhead>
    <paragraph line="34" number="284"> ‘Atha kho, bhante, devā tāvatiṃsā yathāsakesu āsanesu nisīdiṃsu – ‘‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’’ti. Cattāropi mahārājāno yathāsakesu āsanesu nisīdiṃsu – ‘‘obhāsametaṃ ñassāma yaṃvipāko bhavissati, sacchikatvāva <pageBreak edition="Myanmar" number="2.0170" /> naṃ gamissāmā’’ti. Idaṃ sutvā devā tāvatiṃsā ekaggā <pageBreak edition="Pali Text Society" number="2.0210" /> samāpajjiṃsu – ‘‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’’ti.</paragraph>
    <paragraph line="35">‘Yadā, bhante, brahmā sanaṅkumāro devānaṃ <pageBreak edition="Thai" number="2.0240" /> tāvatiṃsānaṃ pātubhavati, oḷārikaṃ attabhāvaṃ abhinimminitvā pātubhavati. Yo kho pana, bhante, brahmuno pakativaṇṇo anabhisambhavanīyo so devānaṃ tāvatiṃsānaṃ cakkhupathasmiṃ. Yadā, bhante, brahmā sanaṅkumāro devānaṃ tāvatiṃsānaṃ pātubhavati <pageBreak edition="Vipassana Research Institut" number="2.0155" />, so aññe deve atirocati vaṇṇena ceva yasasā ca. Seyyathāpi, bhante, sovaṇṇo viggaho mānusaṃ viggahaṃ atirocati; evameva kho, bhante, yadā brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. Yadā, bhante, brahmā sanaṅkumāro devānaṃ tāvatiṃsānaṃ pātubhavati, na tassaṃ parisāyaṃ koci devo abhivādeti vā paccuṭṭheti vā āsanena vā nimanteti. Sabbeva tuṇhībhūtā pañjalikā pallaṅkena nisīdanti – ‘‘yassadāni devassa pallaṅkaṃ icchissati brahmā sanaṅkumāro, tassa devassa pallaṅke nisīdissatī’’ti.</paragraph>
    <paragraph line="36">‘Yassa kho pana, bhante, devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ; uḷāraṃ so labhati devo somanassapaṭilābhaṃ. Seyyathāpi, bhante, rājā khattiyo muddhāvasitto adhunābhisitto rajjena, uḷāraṃ so labhati vedapaṭilābhaṃ, uḷāraṃ so labhati somanassapaṭilābhaṃ. Evameva kho, bhante, yassa devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. Atha <pageBreak edition="Thai" number="2.0241" /><pageBreak edition="Pali Text Society" number="2.0211" />, bhante, brahmā sanaṅkumāro oḷārikaṃ attabhāvaṃ abhinimminitvā <alternatives line="207" extra="" separator="false"><alternative source-abbr="vri" source="vipassana research institut">kumāravaṇṇī</alternative><alternative source-abbr="syā." source="thai">kumāravaṇṇo</alternative><alternative source-abbr="ka." source="cambodian">kumāravaṇṇo</alternative></alternatives>  hutvā pañcasikho devānaṃ tāvatiṃsānaṃ pāturahosi. So vehāsaṃ abbhuggantvā ākāse antalikkhe pallaṅkena nisīdi. Seyyathāpi, bhante, balavā puriso supaccatthate vā pallaṅke same vā bhūmibhāge pallaṅkena nisīdeyya; evameva kho, bhante, brahmā sanaṅkumāro vehāsaṃ abbhuggantvā ākāse antalikkhe pallaṅkena nisīditvā devānaṃ tāvatiṃsānaṃ sampasādaṃ viditvā imāhi gāthāhi anumodi –</paragraph>
    <gatha1 line="37">‘‘Modanti <pageBreak edition="Myanmar" number="2.0171" /> vata bho devā, tāvatiṃsā sahindakā;</gatha1>
    <gathalast line="38">Tathāgataṃ namassantā, dhammassa ca sudhammataṃ.</gathalast>
    <gatha1 line="39">‘‘Nave deve ca passantā, vaṇṇavante yasassine;</gatha1>
    <gathalast line="40">Sugatasmiṃ brahmacariyaṃ, caritvāna idhāgate.</gathalast>
    <gatha1 line="41">‘‘Te aññe atirocanti, vaṇṇena yasasāyunā;</gatha1>
    <gathalast line="42">Sāvakā bhūripaññassa, visesūpagatā idha.</gathalast>
    <gatha1 line="43">‘‘Idaṃ <pageBreak edition="Vipassana Research Institut" number="2.0156" /> disvāna nandanti, tāvatiṃsā sahindakā;</gatha1>
    <gathalast line="44">Tathāgataṃ namassantā, dhammassa ca sudhammata’’nti.</gathalast>
    <paragraph line="45" number="285"> ‘Imamatthaṃ, bhante, brahmā sanaṅkumāro bhāsittha; imamatthaṃ, bhante, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. Yathāparisaṃ kho pana, bhante, brahmā sanaṅkumāro sarena viññāpeti; na cassa bahiddhā parisāya <pageBreak edition="Thai" number="2.0242" /> ghoso niccharati. Yassa kho pana, bhante, evaṃ aṭṭhaṅgasamannāgato saro hoti, so vuccati ‘‘brahmassaro’’ti.</paragraph>
    <paragraph line="46">‘Atha kho, bhante, brahmā sanaṅkumāro tettiṃse attabhāve abhinimminitvā devānaṃ tāvatiṃsānaṃ paccekapallaṅkesu <pageBreak edition="Pali Text Society" number="2.0212" /> <alternatives line="215" extra="" separator="false"><alternative source-abbr="vri" source="vipassana research institut">pallaṅkena</alternative><alternative source-abbr="ka." source="cambodian">paccekapallaṅkena</alternative></alternatives>  nisīditvā deve tāvatiṃse āmantesi – ‘‘taṃ kiṃ maññanti, bhonto devā tāvatiṃsā, yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. Ye hi keci, bho, buddhaṃ saraṇaṃ gatā dhammaṃ saraṇaṃ gatā saṅghaṃ saraṇaṃ gatā sīlesu paripūrakārino te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjanti, appekacce nimmānaratīnaṃ devānaṃ sahabyataṃ upapajjanti, appekacce tusitānaṃ devānaṃ sahabyataṃ upapajjanti, appekacce yāmānaṃ devānaṃ sahabyataṃ upapajjanti, appekacce tāvatiṃsānaṃ devānaṃ sahabyataṃ upapajjanti, appekacce cātumahārājikānaṃ devānaṃ sahabyataṃ upapajjanti. Ye sabbanihīnaṃ kāyaṃ paripūrenti, te gandhabbakāyaṃ paripūrentī’’’ti.</paragraph>
    <paragraph line="47" number="286"> ‘Imamatthaṃ <pageBreak edition="Myanmar" number="2.0172" />, bhante, brahmā sanaṅkumāro bhāsittha; imamatthaṃ, bhante, brahmuno sanaṅkumārassa bhāsato ghosoyeva devā maññanti – ‘‘yvāyaṃ mama pallaṅke svāyaṃ ekova bhāsatī’’ti.</paragraph>
    <gatha1 line="48">Ekasmiṃ bhāsamānasmiṃ, sabbe bhāsanti nimmitā;</gatha1>
    <gathalast line="49">Ekasmiṃ tuṇhimāsīne, sabbe tuṇhī bhavanti te.</gathalast>
    <gatha1 line="50">Tadāsu <pageBreak edition="Thai" number="2.0243" /> devā maññanti, tāvatiṃsā sahindakā;</gatha1>
    <gathalast line="51">Yvāyaṃ mama pallaṅkasmiṃ, svāyaṃ ekova bhāsatīti.</gathalast>
    <paragraph line="52">‘Atha <pageBreak edition="Vipassana Research Institut" number="2.0157" /> kho, bhante, brahmā sanaṅkumāro ekattena attānaṃ upasaṃharati, ekattena attānaṃ upasaṃharitvā sakkassa <pageBreak edition="Pali Text Society" number="2.0213" /> devānamindassa pallaṅke pallaṅkena nisīditvā deve tāvatiṃse āmantesi –</paragraph>
    <subhead line="53">Bhāvitaiddhipādo</subhead>
    <paragraph line="54" number="287"> ‘‘‘Taṃ kiṃ maññanti, bhonto devā tāvatiṃsā, yāva supaññattā cime tena bhagavatā jānatā passatā arahatā sammāsambuddhena cattāro iddhipādā paññattā <alternatives line="223" extra="" separator="false"><alternative source-abbr="vri" source="vipassana research institut">iddhipahutāya</alternative><alternative source-abbr="syā." source="thai">iddhibahulīkatāya</alternative></alternatives>  <alternatives line="231" extra="" separator="false"><alternative source-abbr="vri" source="vipassana research institut">iddhivisavitāya</alternative><alternative source-abbr="syā." source="thai">iddhivisevitāya</alternative></alternatives>  iddhivikubbanatāya. Katame cattāro? Idha bho bhikkhu chandasamādhippadhānasaṅkhārasamannāgataṃ iddhipādaṃ bhāveti. Vīriyasamādhippadhānasaṅkhārasamannāgataṃ iddhipādaṃ bhāveti. Cittasamādhippadhānasaṅkhārasamannāgataṃ iddhipādaṃ bhāveti. Vīmaṃsāsamādhippadhānasaṅkhārasamannāgataṃ iddhipādaṃ bhāveti. Ime kho, bho, tena bhagavatā jānatā passatā arahatā sammāsambuddhena cattāro iddhipādā paññattā iddhipahutāya iddhivisavitāya iddhivikubbanatāya.</paragraph>
    <paragraph line="55">‘‘‘Ye hi keci bho atītamaddhānaṃ samaṇā vā brāhmaṇā vā anekavihitaṃ iddhividhaṃ paccanubhosuṃ, sabbe te imesaṃyeva catunnaṃ iddhipādānaṃ bhāvitattā bahulīkatattā. Yepi hi keci bho anāgatamaddhānaṃ samaṇā vā brāhmaṇā vā anekavihitaṃ iddhividhaṃ paccanubhossanti, sabbe <pageBreak edition="Thai" number="2.0244" /> te imesaṃyeva catunnaṃ iddhipādānaṃ bhāvitattā bahulīkatattā. Yepi hi keci bho etarahi samaṇā vā brāhmaṇā vā anekavihitaṃ iddhividhaṃ paccanubhonti, sabbe te imesaṃyeva catunnaṃ iddhipādānaṃ bhāvitattā bahulīkatattā. Passanti no bhonto devā tāvatiṃsā mamapimaṃ <pageBreak edition="Myanmar" number="2.0173" /> evarūpaṃ iddhānubhāva’’nti? ‘‘Evaṃ mahābrahme’’ti. ‘‘Ahampi kho bho imesaṃyeva catunnañca iddhipādānaṃ <pageBreak edition="Pali Text Society" number="2.0214" /> bhāvitattā bahulīkatattā evaṃ mahiddhiko evaṃmahānubhāvo’’ti. Imamatthaṃ, bhante, brahmā sanaṅkumāro bhāsittha. Imamatthaṃ, bhante, brahmā sanaṅkumāro bhāsitvā deve tāvatiṃse āmantesi –</paragraph>
    <subhead line="56">Tividho okāsādhigamo</subhead>
    <paragraph line="57" number="288"> ‘‘‘Taṃ kiṃ maññanti, bhonto devā tāvatiṃsā, yāvañcidaṃ tena bhagavatā jānatā passatā arahatā sammāsambuddhena tayo okāsādhigamā anubuddhā sukhassādhigamāya. Katame tayo? Idha bho ekacco saṃsaṭṭho viharati kāmehi saṃsaṭṭho akusalehi dhammehi. So aparena samayena <pageBreak edition="Vipassana Research Institut" number="2.0158" /> ariyadhammaṃ suṇāti, yoniso manasi karoti, dhammānudhammaṃ paṭipajjati. So ariyadhammassavanaṃ āgamma yonisomanasikāraṃ dhammānudhammappaṭipattiṃ asaṃsaṭṭho viharati kāmehi asaṃsaṭṭho akusalehi dhammehi. Tassa asaṃsaṭṭhassa kāmehi asaṃsaṭṭhassa akusalehi dhammehi uppajjati sukhaṃ, sukhā bhiyyo somanassaṃ. Seyyathāpi, bho, pamudā <alternatives line="239" extra="" separator="false"><alternative source-abbr="vri" source="vipassana research institut">pāmojjaṃ</alternative><alternative source-abbr="pī." source="pali text society">pāmujjaṃ</alternative><alternative source-abbr="ka." source="cambodian">pāmujjaṃ</alternative></alternatives>  jāyetha, evameva <pageBreak edition="Thai" number="2.0245" /> kho, bho, asaṃsaṭṭhassa kāmehi asaṃsaṭṭhassa akusalehi dhammehi uppajjati sukhaṃ, sukhā bhiyyo somanassaṃ. Ayaṃ kho, bho, tena bhagavatā jānatā passatā arahatā sammāsambuddhena paṭhamo okāsādhigamo anubuddho sukhassādhigamāya.</paragraph>
    <paragraph line="58">‘‘‘Puna caparaṃ, bho, idhekaccassa oḷārikā kāyasaṅkhārā appaṭippassaddhā honti, oḷārikā vacīsaṅkhārā appaṭippassaddhā honti, oḷārikā cittasaṅkhārā appaṭippassaddhā honti. So aparena samayena ariyadhammaṃ suṇāti, yoniso manasi karoti, dhammānudhammaṃ paṭipajjati. Tassa ariyadhammassavanaṃ āgamma yonisomanasikāraṃ dhammānudhammappaṭipattiṃ oḷārikā kāyasaṅkhārā paṭippassambhanti, oḷārikā vacīsaṅkhārā paṭippassambhanti, oḷārikā cittasaṅkhārā <pageBreak edition="Pali Text Society" number="2.0215" /> paṭippassambhanti. Tassa oḷārikānaṃ kāyasaṅkhārānaṃ paṭippassaddhiyā oḷārikānaṃ vacīsaṅkhārānaṃ paṭippassaddhiyā oḷārikānaṃ cittasaṅkhārānaṃ <pageBreak edition="Myanmar" number="2.0174" /> paṭippassaddhiyā uppajjati sukhaṃ, sukhā bhiyyo somanassaṃ. Seyyathāpi, bho, pamudā pāmojjaṃ jāyetha, evameva kho bho oḷārikānaṃ kāyasaṅkhārānaṃ paṭippassaddhiyā oḷārikānaṃ vacīsaṅkhārānaṃ paṭippassaddhiyā oḷārikānaṃ cittasaṅkhārānaṃ paṭippassaddhiyā uppajjati sukhaṃ, sukhā bhiyyo somanassaṃ. Ayaṃ kho, bho, tena bhagavatā jānatā passatā arahatā sammāsambuddhena dutiyo okāsādhigamo anubuddho sukhassādhigamāya.</paragraph>
    <paragraph line="59">‘‘‘Puna caparaṃ, bho, idhekacco <pageBreak edition="Thai" number="2.0246" /> ‘idaṃ kusala’nti yathābhūtaṃ nappajānāti, ‘idaṃ akusala’nti yathābhūtaṃ nappajānāti. ‘Idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāga’nti yathābhūtaṃ nappajānāti. So aparena samayena ariyadhammaṃ suṇāti, yoniso manasi karoti, dhammānudhammaṃ paṭipajjati. So ariyadhammassavanaṃ āgamma yonisomanasikāraṃ dhammānudhammappaṭipattiṃ, ‘idaṃ kusala’nti yathābhūtaṃ pajānāti, ‘idaṃ akusala’nti yathābhūtaṃ pajānāti. Idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāga’nti yathābhūtaṃ pajānāti. Tassa evaṃ jānato evaṃ passato avijjā pahīyati, vijjā uppajjati. Tassa avijjāvirāgā vijjuppādā uppajjati sukhaṃ, sukhā bhiyyo somanassaṃ. Seyyathāpi, bho, pamudā pāmojjaṃ jāyetha <pageBreak edition="Vipassana Research Institut" number="2.0159" />, evameva kho, bho, avijjāvirāgā vijjuppādā uppajjati sukhaṃ, sukhā bhiyyo somanassaṃ. Ayaṃ kho, bho, tena bhagavatā jānatā passatā arahatā sammāsambuddhena tatiyo okāsādhigamo anubuddho sukhassādhigamāya. Ime <pageBreak edition="Thai" number="2.0247" /><pageBreak edition="Pali Text Society" number="2.0216" /> kho, bho, tena bhagavatā jānatā passatā arahatā sammāsambuddhena tayo okāsādhigamā anubuddhā sukhassādhigamāyā’’ti. Imamatthaṃ, bhante, brahmā sanaṅkumāro bhāsittha, imamatthaṃ, bhante, brahmā sanaṅkumāro bhāsitvā deve tāvatiṃse āmantesi –</paragraph>
    <subhead line="60">Catusatipaṭṭhānaṃ</subhead>
    <paragraph line="61" number="289"> ‘‘‘Taṃ kiṃ maññanti, bhonto devā tāvatiṃsā, yāva supaññattā cime tena bhagavatā jānatā passatā arahatā sammāsambuddhena cattāro satipaṭṭhānā paññattā kusalassādhigamāya. Katame cattāro? Idha <pageBreak edition="Myanmar" number="2.0175" />, bho, bhikkhu ajjhattaṃ kāye kāyānupassī viharati ātāpī sampajāno satimā vineyya loke abhijjhādomanassaṃ. Ajjhattaṃ kāye kāyānupassī viharanto tattha sammā samādhiyati, sammā vippasīdati. So tattha sammā samāhito sammā vippasanno bahiddhā parakāye ñāṇadassanaṃ abhinibbatteti. Ajjhattaṃ vedanāsu vedanānupassī viharati…pe… bahiddhā paravedanāsu ñāṇadassanaṃ abhinibbatteti. Ajjhattaṃ citte cittānupassī viharati…pe… bahiddhā paracitte ñāṇadassanaṃ abhinibbatteti. Ajjhattaṃ <pageBreak edition="Thai" number="2.0248" /> dhammesu dhammānupassī viharati ātāpī sampajāno satimā vineyya loke abhijjhādomanassaṃ. Ajjhattaṃ dhammesu dhammānupassī viharanto tattha sammā samādhiyati, sammā vippasīdati. So tattha sammā samāhito sammā vippasanno bahiddhā paradhammesu ñāṇadassanaṃ abhinibbatteti. Ime kho, bho, tena bhagavatā jānatā passatā arahatā sammāsambuddhena cattāro satipaṭṭhānā paññattā kusalassādhigamāyā’’ti. Imamatthaṃ, bhante, brahmā sanaṅkumāro bhāsittha. Imamatthaṃ, bhante, brahmā sanaṅkumāro bhāsitvā deve tāvatiṃse āmantesi –</paragraph>
    <subhead line="62">Satta samādhiparikkhārā</subhead>
    <paragraph line="63" number="290"> ‘‘‘Taṃ kiṃ maññanti, bhonto devā tāvatiṃsā, yāva supaññattā cime tena bhagavatā <pageBreak edition="Vipassana Research Institut" number="2.0160" /> jānatā passatā arahatā sammāsambuddhena satta samādhiparikkhārā sammāsamādhissa paribhāvanāya sammāsamādhissa pāripūriyā. Katame satta? Sammādiṭṭhi sammāsaṅkappo sammāvācā sammākammanto sammāājīvo <pageBreak edition="Pali Text Society" number="2.0217" /> sammāvāyāmo sammāsati. Yā kho, bho, imehi sattahaṅgehi cittassa ekaggatā parikkhatā, ayaṃ vuccati, bho, ariyo sammāsamādhi saupaniso itipi saparikkhāro itipi. Sammādiṭṭhissa bho, sammāsaṅkappo pahoti, sammāsaṅkappassa sammāvācā pahoti, sammāvācassa sammākammanto pahoti. Sammākammantassa sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti <pageBreak edition="Thai" number="2.0249" />, sammāsatissa sammāsamādhi pahoti, sammāsamādhissa sammāñāṇaṃ pahoti, sammāñāṇassa sammāvimutti pahoti. Yañhi taṃ, bho, sammā vadamāno vadeyya – ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi apārutā amatassa <pageBreak edition="Myanmar" number="2.0176" /> dvārā’ti idameva taṃ sammā vadamāno vadeyya. Svākkhāto hi, bho, bhagavatā dhammo sandiṭṭhiko, akāliko ehipassiko opaneyyiko paccattaṃ veditabbo viññūhi apārutā amatassa <alternatives line="247" extra="" separator="false"><alternative source-abbr="vri" source="vipassana research institut">dvārā</alternative><alternative source-abbr="syā." source="thai">dvārāti</alternative><alternative source-abbr="ka." source="cambodian">dvārāti</alternative></alternatives> .</paragraph>
    <paragraph line="64">‘‘‘Ye hi keci, bho, buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā, ariyakantehi sīlehi samannāgatā <pageBreak edition="Pali Text Society" number="2.0218" />, ye cime opapātikā dhammavinītā sātirekāni catuvīsatisatasahassāni māgadhakā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā. Atthi cevettha sakadāgāmino.</paragraph>
    <gatha1 line="65">‘‘<alternatives line="255" extra="" separator="false"><alternative source-abbr="vri" source="vipassana research institut">Atthāyaṃ</alternative><alternative source-abbr="sī." source="sri lanka">athāyaṃ</alternative><alternative source-abbr="syā." source="thai">athāyaṃ</alternative></alternatives>  itarā pajā, puññābhāgāti me mano;</gatha1>
    <gathalast line="66">Saṅkhātuṃ nopi sakkomi, musāvādassa ottappa’’nti.</gathalast>
    <paragraph line="67" number="291"> ‘Imamatthaṃ, bhante, brahmā sanaṅkumāro bhāsittha, imamatthaṃ, bhante, brahmuno sanaṅkumārassa bhāsato vessavaṇassa mahārājassa evaṃ cetaso parivitakko udapādi – ‘‘acchariyaṃ vata bho, abbhutaṃ <pageBreak edition="Thai" number="2.0250" /> vata bho, evarūpopi nāma uḷāro satthā bhavissati, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyissantī’’ti. Atha, bhante, brahmā sanaṅkumāro vessavaṇassa mahārājassa cetasā cetoparivitakkamaññāya vessavaṇaṃ mahārājānaṃ etadavoca – ‘‘taṃ kiṃ maññati bhavaṃ vessavaṇo mahārājā atītampi addhānaṃ evarūpo uḷāro satthā ahosi, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyiṃsu. Anāgatampi <pageBreak edition="Vipassana Research Institut" number="2.0161" /> addhānaṃ evarūpo uḷāro satthā bhavissati, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyissantī’’’ti.</paragraph>
    <paragraph line="68" number="292"> ‘‘‘Imamatthaṃ, bhante, brahmā sanaṅkumāro devānaṃ tāvatiṃsānaṃ abhāsi, imamatthaṃ vessavaṇo mahārājā brahmuno sanaṅkumārassa devānaṃ <pageBreak edition="Myanmar" number="2.0177" /> tāvatiṃsānaṃ bhāsato <pageBreak edition="Pali Text Society" number="2.0219" /> sammukhā <alternatives line="263" extra="" separator="false"><alternative source-abbr="vri" source="vipassana research institut">sutaṃ</alternative><alternative source-abbr="sī." source="sri lanka">sutvā</alternative><alternative source-abbr="pī." source="pali text society">sutvā</alternative></alternatives>  sammukhā paṭiggahitaṃ sayaṃ parisāyaṃ ārocesi’’.</paragraph>
    <paragraph line="69">Imamatthaṃ janavasabho yakkho vessavaṇassa mahārājassa sayaṃ parisāyaṃ bhāsato sammukhā sutaṃ sammukhā <alternatives line="271" extra="" separator="false"><alternative source-abbr="vri" source="vipassana research institut">paṭiggahitaṃ</alternative><alternative source-abbr="sī." source="sri lanka">paṭiggahetvā</alternative><alternative source-abbr="pī." source="pali text society">paṭiggahetvā</alternative></alternatives>  bhagavato ārocesi. Imamatthaṃ bhagavā janavasabhassa yakkhassa sammukhā sutvā sammukhā paṭiggahetvā sāmañca abhiññāya āyasmato ānandassa ārocesi, imamatthamāyasmā ānando bhagavato sammukhā sutvā sammukhā paṭiggahetvā ārocesi bhikkhūnaṃ bhikkhunīnaṃ <pageBreak edition="Thai" number="2.0251" /> upāsakānaṃ upāsikānaṃ. Tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāva devamanussehi suppakāsitanti.</paragraph>
    <centered line="70">Janavasabhasuttaṃ niṭṭhitaṃ pañcamaṃ.</centered>
  </content>
</document>