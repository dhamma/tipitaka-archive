<?xml version="1.0"?>
<document>
<metadata>
<normativeSource>http://tipitaka.org/romn/cscd/s0102m.mul6.xml</normativeSource>
<archivePath>roman/tipitaka (mula)/suttapitaka/dighanikaya/mahavaggapali/7. mahasamayasuttam.xml</archivePath>
<title>7. Mahāsamayasuttaṃ - Mahāvaggapāḷi - Dīghanikāya - Suttapiṭaka - Tipiṭaka (Mūla)</title>
</metadata>
<body>
<chapter line="1">7. Mahāsamayasuttaṃ</chapter>
<paragraph line="2" number="331">Evaṃ <pageBreak edition="T" number="2.0287" /><pageBreak edition="M" number="2.0203" /><pageBreak edition="V" number="2.0185" />me <pageBreak edition="P" number="2.0253" /> sutaṃ – ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṅghañca. Atha kho catunnaṃ suddhāvāsakāyikānaṃ <alternatives line="3"><alternative lang="vri">devatānaṃ</alternative><alternative lang="sī. syā. pī.">devānaṃ</alternative></alternatives>  etadahosi – ‘‘ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṅghañca. Yaṃnūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ <alternatives line="11"><alternative lang="vri">gāthaṃ</alternative><alternative lang="sī. syā. pī.">paccekagāthaṃ</alternative><alternative lang="ka. sī.">paccekagāthā</alternative></alternatives> bhāseyyāmā’’ti.</paragraph>
<paragraph line="3" number="332">Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya <pageBreak edition="P" number="2.0254" />, evameva suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi –</paragraph>
<gatha1 line="4">‘‘Mahāsamayo pavanasmiṃ, devakāyā samāgatā;</gatha1>
<gathalast line="5">Āgatamha <pageBreak edition="T" number="2.0288" />imaṃ dhammasamayaṃ, dakkhitāye aparājitasaṅgha’’nti.</gathalast>
<paragraph line="6">Atha kho aparā devatā bhagavato santike imaṃ gāthaṃ abhāsi –</paragraph>
<gatha1 line="7">‘‘Tatra bhikkhavo samādahaṃsu, cittamattano ujukaṃ <alternatives line="20"><alternative lang="vri">akaṃsu</alternative><alternative lang="sī. syā. pī.">ujukamakaṃsu</alternative></alternatives> ;</gatha1>
<gathalast line="8">Sārathīva nettāni gahetvā, indriyāni rakkhanti paṇḍitā’’ti.</gathalast>
<paragraph line="9">Atha <pageBreak edition="V" number="2.0186" />kho aparā devatā bhagavato santike imaṃ gāthaṃ abhāsi –</paragraph>
<gatha1 line="10">‘‘Chetvā khīlaṃ chetvā palighaṃ, indakhīlaṃ <alternatives line="28"><alternative lang="vri">ūhacca</alternative><alternative lang="ka.">uhacca</alternative></alternatives> manejā;</gatha1>
<gathalast line="11">Te caranti suddhā vimalā, cakkhumatā sudantā susunāgā’’ti.</gathalast>
<paragraph line="12">Atha <pageBreak edition="M" number="2.0204" /><pageBreak edition="P" number="2.0255" />kho aparā devatā bhagavato santike imaṃ gāthaṃ abhāsi –</paragraph>
<gatha1 line="13">‘‘Yekeci buddhaṃ saraṇaṃ gatāse, na te gamissanti apāyabhūmiṃ;</gatha1>
<gathalast line="14">Pahāya mānusaṃ dehaṃ, devakāyaṃ paripūressantī’’ti.</gathalast>
<subhead line="15">Devatāsannipātā</subhead>
<paragraph line="16" number="333"><note>( ) sī. ipotthakesu natthi</note>, tathāgataṃ dassanāya bhikkhusaṅghañca <pageBreak edition="T" number="2.0289" />. Yepi te, bhikkhave, ahesuṃ atītamaddhānaṃ arahanto sammāsambuddhā, tesampi bhagavantānaṃ <alternatives line="39"><alternative lang="vri">etaṃparamāyeva</alternative><alternative lang="sī. syā. pī.">etaparamāyeva</alternative></alternatives> devatā sannipatitā ahesuṃ seyyathāpi mayhaṃ etarahi. Yepi te, bhikkhave, bhavissanti anāgatamaddhānaṃ arahanto sammāsambuddhā, tesampi bhagavantānaṃ etaṃparamāyeva devatā sannipatitā bhavissanti seyyathāpi mayhaṃ etarahi. Ācikkhissāmi, bhikkhave, devakāyānaṃ nāmāni; kittayissāmi, bhikkhave, devakāyānaṃ nāmāni; desessāmi, bhikkhave, devakāyānaṃ nāmāni. Taṃ suṇātha, sādhukaṃ manasikarotha, bhāsissāmī’’ti. ‘‘Evaṃ, bhante’’ti kho te bhikkhū bhagavato paccassosuṃ.</paragraph>
<paragraph line="17" number="334">Bhagavā etadavoca –</paragraph>
<gatha1 line="18">‘‘Silokamanukassāmi, yattha bhummā tadassitā;</gatha1>
<gathalast line="19">Ye sitā girigabbharaṃ, pahitattā samāhitā.</gathalast>
<gatha1 line="20">‘‘Puthūsīhāva sallīnā, lomahaṃsābhisambhuno;</gatha1>
<gathalast line="21">Odātamanasā suddhā, vippasannamanāvilā’’ .</gathalast>
<gatha1 line="22">Bhiyyo <pageBreak edition="V" number="2.0187" /><pageBreak edition="P" number="2.0256" />pañcasate ñatvā, vane kāpilavatthave;</gatha1>
<gathalast line="23">Tato āmantayī satthā, sāvake sāsane rate.</gathalast>
<gatha1 line="24">‘‘Devakāyā abhikkantā, te vijānātha bhikkhavo’’;</gatha1>
<gathalast line="25">Te ca ātappamakaruṃ, sutvā buddhassa sāsanaṃ.</gathalast>
<gatha1 line="26">Tesaṃ pāturahu ñāṇaṃ, amanussānadassanaṃ;</gatha1>
<gathalast line="27">Appeke satamaddakkhuṃ, sahassaṃ atha sattariṃ.</gathalast>
<gatha1 line="28">Sataṃ <pageBreak edition="M" number="2.0205" />eke sahassānaṃ, amanussānamaddasuṃ;</gatha1>
<gathalast line="29">Appekenantamaddakkhuṃ <pageBreak edition="T" number="2.0290" />, disā sabbā phuṭā ahuṃ.</gathalast>
<gatha1 line="30">Tañca sabbaṃ abhiññāya, <alternatives line="55"><alternative lang="vri">vavatthitvāna</alternative><alternative lang="sī. syā. pī.">vavakkhitvāna</alternative><alternative lang="ṭīkā">avekkhitvāna</alternative></alternatives> cakkhumā;</gatha1>
<gathalast line="31">Tato āmantayī satthā, sāvake sāsane rate.</gathalast>
<gatha1 line="32">‘‘Devakāyā abhikkantā, te vijānātha bhikkhavo;</gatha1>
<gathalast line="33">Ye vohaṃ kittayissāmi, girāhi anupubbaso.</gathalast>
<paragraph line="34" number="335">‘‘Sattasahassā te yakkhā, bhummā kāpilavatthavā.</paragraph>
<gatha2 line="35">Iddhimanto jutimanto, vaṇṇavanto yasassino;</gatha2>
<gathalast line="36">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="37">‘‘Chasahassā hemavatā, yakkhā nānattavaṇṇino;</gatha1>
<gatha2 line="38">Iddhimanto <alternatives line="64"><alternative lang="vri">jutīmanto</alternative><alternative lang="sī. pī.">jutīmanto</alternative></alternatives> , vaṇṇavanto yasassino;</gatha2>
<gathalast line="39">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="40">‘‘Sātāgirā tisahassā, yakkhā nānattavaṇṇino;</gatha1>
<gatha2 line="41">Iddhimanto jutimanto, vaṇṇavanto yasassino;</gatha2>
<gathalast line="42">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="43">‘‘Iccete <pageBreak edition="V" number="2.0188" />soḷasasahassā, yakkhā nānattavaṇṇino;</gatha1>
<gatha2 line="44">Iddhimanto jutimanto, vaṇṇavanto yasassino;</gatha2>
<gathalast line="45">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="46">‘‘Vessāmittā <pageBreak edition="P" number="2.0257" />pañcasatā, yakkhā nānattavaṇṇino;</gatha1>
<gatha2 line="47">Iddhimanto jutimanto, vaṇṇavanto yasassino;</gatha2>
<gathalast line="48">Modamānā <pageBreak edition="T" number="2.0291" />abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="49">‘‘Kumbhīro rājagahiko, vepullassa nivesanaṃ;</gatha1>
<gatha2 line="50">Bhiyyo naṃ satasahassaṃ, yakkhānaṃ payirupāsati;</gatha2>
<gathalast line="51">Kumbhīro rājagahiko, sopāgā samitiṃ vanaṃ.</gathalast>
<paragraph line="52" number="336">‘‘Purimañca disaṃ rājā, dhataraṭṭho pasāsati.</paragraph>
<gathalast line="53">Gandhabbānaṃ adhipati, mahārājā yasassiso.</gathalast>
<gatha1 line="54">‘‘Puttāpi <pageBreak edition="M" number="2.0206" />tassa bahavo, indanāmā mahabbalā;</gatha1>
<gatha2 line="55">Iddhimanto jutimanto, vaṇṇavanto yasassino;</gatha2>
<gathalast line="56">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="57">‘‘Dakkhiṇañca disaṃ rājā, virūḷho taṃ <alternatives line="72"><alternative lang="vri">pasāsati</alternative><alternative lang="syā.">tappasāsati</alternative></alternatives> ;</gatha1>
<gathalast line="58">Kumbhaṇḍānaṃ adhipati, mahārājā yasassiso.</gathalast>
<gatha1 line="59">‘‘Puttāpi tassa bahavo, indanāmā mahabbalā;</gatha1>
<gatha2 line="60">Iddhimanto jutimanto, vaṇṇavanto yasassino;</gatha2>
<gathalast line="61">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="62">‘‘Pacchimañca disaṃ rājā, virūpakkho pasāsati;</gatha1>
<gathalast line="63">Nāgānañca adhipati, mahārājā yasassiso.</gathalast>
<gatha1 line="64">‘‘Puttāpi <pageBreak edition="V" number="2.0189" /><pageBreak edition="P" number="2.0258" />tassa bahavo, indanāmā mahabbalā;</gatha1>
<gatha2 line="65">Iddhimanto jutimanto, vaṇṇavanto yasassino;</gatha2>
<gathalast line="66">Modamānā <pageBreak edition="T" number="2.0292" />abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="67">‘‘Uttarañca disaṃ rājā, kuvero taṃ pasāsati;</gatha1>
<gathalast line="68">Yakkhānañca adhipati, mahārājā yasassiso.</gathalast>
<gatha1 line="69">‘‘Puttāpi tassa bahavo, indanāmā mahabbalā;</gatha1>
<gatha2 line="70">Iddhimanto jutimanto, vaṇṇavanto yasassino;</gatha2>
<gathalast line="71">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="72">‘‘Purimaṃ disaṃ dhataraṭṭho, dakkhiṇena virūḷhako;</gatha1>
<gathalast line="73">Pacchimena virūpakkho, kuvero uttaraṃ disaṃ.</gathalast>
<gatha1 line="74">‘‘Cattāro te mahārājā, samantā caturo disā;</gatha1>
<gathalast line="75"><alternatives line="80"><alternative lang="vri">Daddallamānā</alternative><alternative lang="ka.">daddaḷhamānā</alternative></alternatives> aṭṭhaṃsu, vane kāpilavatthave.</gathalast>
<paragraph line="76" number="337">‘‘Tesaṃ māyāvino dāsā, <alternatives line="88"><alternative lang="vri">āguṃ</alternative><alternative lang="syā.">āgū</alternative><alternative lang="sī. pī.">āgu</alternative></alternatives> vañcanikā saṭhā.</paragraph>
<gathalast line="77">Māyā kuṭeṇḍu <alternatives line="97"><alternative lang="vri">viṭeṇḍu</alternative><alternative lang="sī. syā. pī.">veṭeṇḍu</alternative></alternatives> , <alternatives line="105"><alternative lang="vri">viṭucca</alternative><alternative lang="syā.">viṭū ca</alternative></alternatives> viṭuṭo saha.</gathalast>
<gatha1 line="78">‘‘Candano kāmaseṭṭho ca, <alternatives line="113"><alternative lang="vri">kinnighaṇḍu</alternative><alternative lang="sī. syā. pī.">kinnughaṇḍu</alternative></alternatives> nighaṇḍu ca;</gatha1>
<gathalast line="79">Panādo opamañño ca, devasūto ca mātali.</gathalast>
<gatha1 line="80">‘‘Cittaseno <pageBreak edition="M" number="2.0207" /> ca gandhabbo, naḷorājā <alternatives line="121"><alternative lang="vri">janesabho</alternative><alternative lang="syā.">janosabho</alternative></alternatives> ;</gatha1>
<gathalast line="81">Āgā pañcasikho ceva, timbarū <alternatives line="129"><alternative lang="vri">sūriyavaccasā</alternative><alternative lang="sī. pī.">suriyavaccasā</alternative></alternatives> .</gathalast>
<gatha1 line="82">‘‘Ete caññe ca rājāno, gandhabbā saha rājubhi;</gatha1>
<gathalast line="83">Modamānā abhikkāmuṃ, bhikkhūnaṃ samitiṃ vanaṃ.</gathalast>
<paragraph line="84" number="338">‘‘Athāguṃ <pageBreak edition="V" number="2.0190" />nāgasā nāgā, vesālā sahatacchakā.</paragraph>
<gathalast line="85">Kambalassatarā <pageBreak edition="T" number="2.0293" />āguṃ, pāyāgā saha ñātibhi.</gathalast>
<gatha1 line="86">‘‘Yāmunā dhataraṭṭhā ca, āgū nāgā yasassino;</gatha1>
<gathalast line="87">Erāvaṇo mahānāgo, sopāgā samitiṃ vanaṃ.</gathalast>
<gatha1 line="88">‘‘Ye nāgarāje sahasā haranti, dibbā dijā pakkhi visuddhacakkhū;</gatha1>
<gathalast line="89"><alternatives line="137"><alternative lang="vri">Vehāyasā</alternative><alternative lang="sī. pī.">vehāsayā</alternative></alternatives> <pageBreak edition="P" number="2.0259" />te vanamajjhapattā, citrā supaṇṇā iti tesa nāmaṃ.</gathalast>
<gatha1 line="90">‘‘Abhayaṃ tadā nāgarājānamāsi, supaṇṇato khemamakāsi buddho;</gatha1>
<gathalast line="91">Saṇhāhi vācāhi upavhayantā, nāgā supaṇṇā saraṇamakaṃsu buddhaṃ.</gathalast>
<paragraph line="92" number="339">‘‘Jitā vajirahatthena, samuddaṃ asurāsitā.</paragraph>
<gathalast line="93">Bhātaro vāsavassete, iddhimanto yasassino.</gathalast>
<gatha1 line="94">‘‘Kālakañcā mahābhismā , asurā dānaveghasā;</gatha1>
<gathalast line="95">Vepacitti sucitti ca, pahārādo namucī saha.</gathalast>
<gatha1 line="96">‘‘Satañca baliputtānaṃ, sabbe verocanāmakā;</gatha1>
<gatha2 line="97">Sannayhitvā <alternatives line="153"><alternative lang="vri">balisenaṃ</alternative><alternative lang="syā.">balīsenaṃ</alternative></alternatives> , rāhubhaddamupāgamuṃ;</gatha2>
<gathalast line="98">Samayodāni bhaddante, bhikkhūnaṃ samitiṃ vanaṃ.</gathalast>
<paragraph line="99" number="340">‘‘Āpo ca devā pathavī, tejo vāyo tadāgamuṃ.</paragraph>
<gathalast line="100">Varuṇā <alternatives line="161"><alternative lang="vri">vāraṇā</alternative><alternative lang="syā.">vāruṇā</alternative></alternatives> devā, somo ca yasasā saha.</gathalast>
<gatha1 line="101">‘‘Mettā <pageBreak edition="T" number="2.0294" />karuṇā kāyikā, āguṃ devā yasassino;</gatha1>
<gathalast line="102">Dasete dasadhā kāyā, sabbe nānattavaṇṇino.</gathalast>
<gatha1 line="103">‘‘Iddhimanto <pageBreak edition="M" number="2.0208" />jutimanto, vaṇṇavanto yasassino;</gatha1>
<gathalast line="104">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="105">‘‘Veṇḍudevā <pageBreak edition="V" number="2.0191" /> sahali <alternatives line="169"><alternative lang="vri">ca</alternative><alternative lang="sī. pī.">veṇhūca devā sahalīca</alternative></alternatives> , asamā ca duve yamā;</gatha1>
<gathalast line="106">Candassūpanisā devā, candamāguṃ purakkhatvā.</gathalast>
<gatha1 line="107">‘‘<alternatives line="177"><alternative lang="vri">Sūriyassūpanisā</alternative><alternative lang="sī. syā. pī.">suriyassūpanisā</alternative></alternatives> devā, sūriyamāguṃ purakkhatvā;</gatha1>
<gathalast line="108">Nakkhattāni purakkhatvā, āguṃ mandavalāhakā.</gathalast>
<gatha1 line="109">‘‘Vasūnaṃ <pageBreak edition="P" number="2.0260" />vāsavo seṭṭho, sakkopāgā purindado;</gatha1>
<gathalast line="110">Dasete dasadhā kāyā, sabbe nānattavaṇṇino.</gathalast>
<gatha1 line="111">‘‘Iddhimanto jutimanto, vaṇṇavanto yasassino;</gatha1>
<gathalast line="112">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="113">‘‘Athāguṃ sahabhū devā, jalamaggisikhāriva;</gatha1>
<gathalast line="114">Ariṭṭhakā ca rojā ca, umāpupphanibhāsino.</gathalast>
<gatha1 line="115">‘‘Varuṇā sahadhammā ca, accutā ca anejakā;</gatha1>
<gatha2 line="116">Sūleyyarucirā āguṃ, āguṃ vāsavanesino;</gatha2>
<gathalast line="117">Dasete dasadhā kāyā, sabbe nānattavaṇṇino.</gathalast>
<gatha1 line="118">‘‘Iddhimanto jutimanto, vaṇṇavanto yasassino;</gatha1>
<gathalast line="119">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="120">‘‘Samānā mahāsamanā, mānusā mānusuttamā;</gatha1>
<gathalast line="121">Khiḍḍāpadosikā <pageBreak edition="T" number="2.0295" />āguṃ, āguṃ manopadosikā.</gathalast>
<gatha1 line="122">‘‘Athāguṃ harayo devā, ye ca lohitavāsino;</gatha1>
<gatha2 line="123">Pāragā mahāpāragā, āguṃ devā yasassino;</gatha2>
<gathalast line="124">Dasete dasadhā kāyā, sabbe nānattavaṇṇino.</gathalast>
<gatha1 line="125">‘‘Iddhimanto <pageBreak edition="V" number="2.0192" />jutimanto, vaṇṇavanto yasassino;</gatha1>
<gathalast line="126">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="127">‘‘Sukkā <alternatives line="185"><alternative lang="vri">karambhā</alternative><alternative lang="sī. syā. pī.">karumhā</alternative></alternatives> aruṇā, āguṃ veghanasā saha;</gatha1>
<gathalast line="128">Odātagayhā pāmokkhā, āguṃ devā vicakkhaṇā.</gathalast>
<gatha1 line="129">‘‘Sadāmattā <pageBreak edition="M" number="2.0209" />hāragajā, missakā ca yasassino;</gatha1>
<gathalast line="130">Thanayaṃ āga pajjunno, yo disā abhivassati.</gathalast>
<gatha1 line="131">‘‘Dasete dasadhā kāyā, sabbe nānattavaṇṇino;</gatha1>
<gatha2 line="132">Iddhimanto jutimanto, vaṇṇavanto yasassino;</gatha2>
<gathalast line="133">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="134">‘‘Khemiyā <pageBreak edition="P" number="2.0261" />tusitā yāmā, kaṭṭhakā ca yasassino;</gatha1>
<gatha2 line="135">Lambītakā lāmaseṭṭhā, jotināmā ca āsavā;</gatha2>
<gathalast line="136">Nimmānaratino āguṃ, athāguṃ paranimmitā.</gathalast>
<gatha1 line="137">‘‘Dasete dasadhā kāyā, sabbe nānattavaṇṇino;</gatha1>
<gatha2 line="138">Iddhimanto jutimanto, vaṇṇavanto yasassino;</gatha2>
<gathalast line="139">Modamānā abhikkāmuṃ, bhikkhūnaṃ samitiṃ vanaṃ.</gathalast>
<gatha1 line="140">‘‘Saṭṭhete <pageBreak edition="T" number="2.0296" />devanikāyā, sabbe nānattavaṇṇino;</gatha1>
<gathalast line="141">Nāmanvayena <alternatives line="193"><alternative lang="vri">āgacchuṃ</alternative><alternative lang="sī. syā. pī.">āgañchuṃ</alternative></alternatives> , ye caññe sadisā saha.</gathalast>
<gatha1 line="142">‘‘‘<alternatives line="201"><alternative lang="vri">Pavuṭṭhajātimakhilaṃ</alternative><alternative lang="sī. pī.">pavutthajātiṃ akhilaṃ</alternative></alternatives> , oghatiṇṇamanāsavaṃ;</gatha1>
<gathalast line="143">Dakkhemoghataraṃ nāgaṃ, candaṃva asitātigaṃ’.</gathalast>
<paragraph line="144" number="341">‘‘Subrahmā paramatto ca , puttā iddhimato saha.</paragraph>
<gathalast line="145">Sanaṅkumāro tisso ca, sopāga samitiṃ vanaṃ.</gathalast>
<gatha1 line="146">‘‘Sahassaṃ <pageBreak edition="V" number="2.0193" />brahmalokānaṃ, mahābrahmābhitiṭṭhati;</gatha1>
<gathalast line="147">Upapanno jutimanto, bhismākāyo yasassiso.</gathalast>
<gatha1 line="148">‘‘Dasettha issarā āguṃ, paccekavasavattino;</gatha1>
<gathalast line="149">Tesañca majjhato āga, hārito parivārito.</gathalast>
<paragraph line="150" number="342">‘‘Te ca sabbe abhikkante, <alternatives line="217"><alternative lang="vri">sainde</alternative><alternative lang="syā.">sinde</alternative></alternatives> deve sabrahmake.</paragraph>
<gathalast line="151">Mārasenā abhikkāmi, passa kaṇhassa mandiyaṃ.</gathalast>
<gatha1 line="152">‘‘‘Etha <pageBreak edition="P" number="2.0262" />gaṇhatha bandhatha, rāgena baddhamatthu vo;</gatha1>
<gathalast line="153">Samantā parivāretha, mā vo muñcittha koci naṃ’.</gathalast>
<gatha1 line="154">‘‘Iti <pageBreak edition="M" number="2.0210" />tattha mahāseno, kaṇho senaṃ apesayi;</gatha1>
<gathalast line="155">Pāṇinā talamāhacca, saraṃ katvāna bheravaṃ.</gathalast>
<gatha1 line="156">‘‘Yathā pāvussako megho, thanayanto savijjuko; +</gatha1>
<gathalast line="157">Tadā so paccudāvatti, saṅkuddho <alternatives line="225"><alternative lang="vri">asayaṃvase</alternative><alternative lang="sī. pī.">asayaṃvasī</alternative></alternatives> .</gathalast>
<paragraph line="158" number="343">Tañca sabbaṃ abhiññāya, vavatthitvāna cakkhumā.</paragraph>
<gathalast line="159">Tato <pageBreak edition="T" number="2.0297" />āmantayī satthā, sāvake sāsane rate.</gathalast>
<gatha1 line="160">‘‘Mārasenā abhikkantā, te vijānātha bhikkhavo;</gatha1>
<gatha2 line="161">Te ca ātappamakaruṃ, sutvā buddhassa sāsanaṃ;</gatha2>
<gathalast line="162">Vītarāgehi pakkāmuṃ, nesaṃ lomāpi iñjayuṃ.</gathalast>
<gatha1 line="163">‘‘‘Sabbe vijitasaṅgāmā, bhayātītā yasassino;</gatha1>
<gathalast line="164">Modanti saha bhūtehi, sāvakā te janesutā’’ti.</gathalast>
<centered line="165">Mahāsamayasuttaṃ niṭṭhitaṃ sattamaṃ.</centered>
</body>
</document>