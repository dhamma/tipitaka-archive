<?xml version="1.0"?>
<document>
<metadata>
<normativeSource>http://tipitaka.org/romn/cscd/s0102m.mul7.xml</normativeSource>
<archivePath>roman/tipitaka (mula)/suttapitaka/dighanikaya/mahavaggapali/8. sakkapanhasuttam.xml</archivePath>
<titlePath>8. Sakkapañhasuttaṃ - Mahāvaggapāḷi - Dīghanikāya - Suttapiṭaka - Tipiṭaka (Mūla)</titlePath>
</metadata>
<body>
<chapter line="1">8. Sakkapañhasuttaṃ</chapter>
<paragraph line="2" number="344"> Evaṃ <pageBreak edition="T" number="2.0298" /><pageBreak edition="M" number="2.0211" /><pageBreak edition="V" number="2.0194" /><pageBreak edition="P" number="2.0264" /> me sutaṃ – ekaṃ samayaṃ bhagavā magadhesu viharati, pācīnato rājagahassa ambasaṇḍā nāma brāhmaṇagāmo, tassuttarato vediyake pabbate indasālaguhāyaṃ. Tena kho pana samayena sakkassa devānamindassa ussukkaṃ udapādi bhagavantaṃ dassanāya. Atha kho sakkassa devānamindassa etadahosi – ‘‘kahaṃ nu kho bhagavā etarahi viharati arahaṃ sammāsambuddho’’ti? Addasā kho sakko devānamindo bhagavantaṃ magadhesu viharantaṃ pācīnato rājagahassa ambasaṇḍā nāma brāhmaṇagāmo, tassuttarato vediyake pabbate indasālaguhāyaṃ. Disvāna deve tāvatiṃse āmantesi – ‘‘ayaṃ, mārisā, bhagavā magadhesu viharati, pācīnato rājagahassa ambasaṇḍā nāma brāhmaṇagāmo, tassuttarato vediyake pabbate indasālaguhāyaṃ. Yadi pana, mārisā, mayaṃ taṃ bhagavantaṃ dassanāya upasaṅkameyyāma arahantaṃ sammāsambuddha’’nti? ‘‘Evaṃ bhaddantavā’’ti kho devā tāvatiṃsā sakkassa devānamindassa paccassosuṃ.</paragraph>
<paragraph line="3" number="345"> Atha kho sakko devānamindo pañcasikhaṃ <alternatives line="3" extra="null" separator="false"><alternative source-abbr="vri" source="vipassana research institut">gandhabbadevaputtaṃ</alternative><alternative source-abbr="syā." source="thai">gandhabbaputtaṃ</alternative></alternatives>  āmantesi – ‘‘ayaṃ, tāta pañcasikha, bhagavā magadhesu viharati pācīnato rājagahassa ambasaṇḍā nāma brāhmaṇagāmo, tassuttarato vediyake pabbate indasālaguhāyaṃ. Yadi pana <pageBreak edition="T" number="2.0299" />, tāta pañcasikha, mayaṃ taṃ bhagavantaṃ dassanāya upasaṅkameyyāma arahantaṃ sammāsambuddha’’nti? ‘‘Evaṃ bhaddantavā’’ti kho pañcasikho gandhabbadevaputto sakkassa devānamindassa paṭissutvā beluvapaṇḍuvīṇaṃ ādāya sakkassa devānamindassa anucariyaṃ upāgami.</paragraph>
<paragraph line="4" number="346"> Atha kho sakko devānamindo devehi tāvatiṃsehi parivuto pañcasikhena gandhabbadevaputtena purakkhato seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva devesu tāvatiṃsesu antarahito magadhesu pācīnato rājagahassa ambasaṇḍā nāma brāhmaṇagāmo, tassuttarato vediyake pabbate paccuṭṭhāsi. Tena kho pana <pageBreak edition="V" number="2.0195" /> samayena vediyako pabbato <pageBreak edition="M" number="2.0212" /> atiriva obhāsajāto hoti ambasaṇḍā ca brāhmaṇagāmo yathā taṃ devānaṃ devānubhāvena. Apissudaṃ parito gāmesu manussā evamāhaṃsu – ‘‘ādittassu nāmajja vediyako pabbato <alternatives line="11" extra="null" separator="true"><alternative source-abbr="vri" source="vipassana research institut">jhāyatisu</alternative><alternative source-abbr="syā." source="thai">jhāyatassu</alternative><alternative source-abbr="sī. pī." source="sī. pī.">pajjhāyitassu</alternative></alternatives>  nāmajja vediyako pabbato <alternatives line="20" extra="null" separator="true"><alternative source-abbr="vri" source="vipassana research institut">jalatisu</alternative><alternative source-abbr="syā." source="thai">jalatassu</alternative><alternative source-abbr="sī. pī." source="sī. pī.">jalitassu</alternative></alternatives>  nāmajja vediyako pabbato kiṃsu nāmajja vediyako pabbato atiriva obhāsajāto ambasaṇḍā ca brāhmaṇagāmo’’ti saṃviggā lomahaṭṭhajātā ahesuṃ.</paragraph>
<paragraph line="5" number="347"> Atha kho sakko devānamindo pañcasikhaṃ gandhabbadevaputtaṃ āmantesi – ‘‘durupasaṅkamā <pageBreak edition="P" number="2.0265" /> kho, tāta pañcasikha, tathāgatā mādisena, jhāyī jhānaratā, <alternatives line="29" extra="null" separator="false"><alternative source-abbr="vri" source="vipassana research institut">tadantaraṃ</alternative><alternative source-abbr="sī. syā. pī. ka." source="sī. syā. pī. ka.">tadanantaraṃ</alternative></alternatives>  paṭisallīnā. Yadi pana tvaṃ, tāta pañcasikha, bhagavantaṃ paṭhamaṃ pasādeyyāsi, tayā, tāta, paṭhamaṃ pasāditaṃ pacchā mayaṃ <pageBreak edition="T" number="2.0300" /> taṃ bhagavantaṃ dassanāya upasaṅkameyyāma arahantaṃ sammāsambuddha’’nti. ‘‘Evaṃ bhaddantavā’’ti kho pañcasikho gandhabbadevaputto sakkassa devānamindassa paṭissutvā beluvapaṇḍuvīṇaṃ ādāya yena indasālaguhā tenupasaṅkami; upasaṅkamitvā ‘‘ettāvatā me bhagavā neva atidūre bhavissati nāccāsanne, saddañca me sossatī’’ti ekamantaṃ aṭṭhāsi.</paragraph>
<subhead line="6">Pañcasikhagītagāthā</subhead>
<paragraph line="7" number="348"> Ekamantaṃ ṭhito kho pañcasikho gandhabbadevaputto beluvapaṇḍuvīṇaṃ <note>veḷuvapaṇḍuvīṇaṃ ādāya (syā.)</note> assāvesi, imā ca gāthā abhāsi buddhūpasañhitā dhammūpasañhitā saṅghūpasañhitā arahantūpasañhitā kāmūpasañhitā –</paragraph>
<gatha1 line="8">‘‘Vande te pitaraṃ bhadde, timbaruṃ sūriyavacchase;</gatha1>
<gathalast line="9">Yena jātāsi kalyāṇī, ānandajananī mama.</gathalast>
<gatha1 line="10">‘‘Vātova sedataṃ kanto, pānīyaṃva pipāsato;</gatha1>
<gathalast line="11">Aṅgīrasi piyāmesi, dhammo arahatāmiva.</gathalast>
<gatha1 line="12">‘‘Āturasseva <pageBreak edition="P" number="2.0266" /> bhesajjaṃ, bhojanaṃva jighacchato;</gatha1>
<gathalast line="13">Parinibbāpaya maṃ bhadde, jalantamiva vārinā.</gathalast>
<gatha1 line="14">‘‘Sītodakaṃ <pageBreak edition="M" number="2.0213" /><pageBreak edition="V" number="2.0196" /> pokkharaṇiṃ, yuttaṃ kiñjakkhareṇunā;</gatha1>
<gathalast line="15">Nāgo ghammābhitattova, ogāhe te thanūdaraṃ.</gathalast>
<gatha1 line="16">‘‘Accaṅkusova nāgova, jitaṃ me tuttatomaraṃ;</gatha1>
<gathalast line="17">Kāraṇaṃ nappajānāmi, sammatto lakkhaṇūruyā.</gathalast>
<gatha1 line="18">‘‘Tayi <pageBreak edition="T" number="2.0301" /> gedhitacittosmi, cittaṃ vipariṇāmitaṃ;</gatha1>
<gathalast line="19">Paṭigantuṃ na sakkomi, vaṅkaghastova ambujo.</gathalast>
<gatha1 line="20">‘‘Vāmūru saja maṃ bhadde, saja maṃ mandalocane;</gatha1>
<gathalast line="21">Palissaja maṃ kalyāṇi, etaṃ me abhipatthitaṃ.</gathalast>
<gatha1 line="22">‘‘Appako vata me santo, kāmo vellitakesiyā;</gatha1>
<gathalast line="23">Anekabhāvo samuppādi, arahanteva dakkhiṇā.</gathalast>
<gatha1 line="24">‘‘Yaṃ me atthi kataṃ puññaṃ, arahantesu tādisu;</gatha1>
<gathalast line="25">Taṃ me sabbaṅgakalyāṇi, tayā saddhiṃ vipaccataṃ.</gathalast>
<gatha1 line="26">‘‘Yaṃ <pageBreak edition="P" number="2.0267" /> me atthi kataṃ puññaṃ, asmiṃ pathavimaṇḍale;</gatha1>
<gathalast line="27">Taṃ me sabbaṅgakalyāṇi, tayā saddhiṃ vipaccataṃ.</gathalast>
<gatha1 line="28">‘‘Sakyaputtova jhānena, ekodi nipako sato;</gatha1>
<gathalast line="29">Amataṃ muni <alternatives line="44" extra="null" separator="false"><alternative source-abbr="vri" source="vipassana research institut">jigīsāno</alternative><alternative source-abbr="sī. syā. pī." source="sī. syā. pī.">jigiṃsāno</alternative></alternatives> , tamahaṃ sūriyavacchase.</gathalast>
<gatha1 line="30">‘‘Yathāpi muni nandeyya, patvā sambodhimuttamaṃ;</gatha1>
<gathalast line="31">Evaṃ nandeyyaṃ kalyāṇi, missībhāvaṃ gato tayā.</gathalast>
<gatha1 line="32">‘‘Sakko ce me varaṃ dajjā, tāvatiṃsānamissaro;</gatha1>
<gathalast line="33">Tāhaṃ bhadde vareyyāhe, evaṃ kāmo daḷho mama.</gathalast>
<gatha1 line="34">‘‘Sālaṃva <pageBreak edition="V" number="2.0197" /> na ciraṃ phullaṃ, pitaraṃ te sumedhase;</gatha1>
<gathalast line="35">Vandamāno namassāmi, yassā setādisī pajā’’ti.</gathalast>
<paragraph line="36" number="349"> Evaṃ vutte bhagavā pañcasikhaṃ gandhabbadevaputtaṃ etadavoca – ‘‘saṃsandati <pageBreak edition="T" number="2.0302" /> kho te, pañ<alternatives line="52" extra="null" separator="false"><alternative source-abbr="vri" source="vipassana research institut">casikha, tantissaro gītassarena, gītassaro ca tantissarena; na ca pana</alternative><alternative source-abbr="syā." source="thai">neva pana</alternative></alternatives>  te pañcasikha, tantissaro gītassaraṃ ativattati, gītassaro ca tantissaraṃ. Kadā saṃyūḷhā pana te, pañcasikha, imā gāthā buddhūpasañhitā dhammūpasañhitā <pageBreak edition="M" number="2.0214" /> saṅghūpasañhitā arahantūpasañhitā kāmūpasañhitā’’ti? ‘‘Ekamidaṃ, bhante, samayaṃ bhagavā uruvelāyaṃ viharati najjā nerañjarāya tīre ajapālanigrodhe paṭhamābhisambuddho <pageBreak edition="P" number="2.0268" />. Tena kho panāhaṃ, bhante, samayena bhaddā nāma sūriyavacchasā timbaruno gandhabbarañño dhītā, tamabhikaṅkhāmi. Sā kho pana, bhante, bhaginī parakāminī hoti; sikhaṇḍī nāma mātalissa saṅgāhakassa putto, tamabhikaṅkhati. Yato kho ahaṃ, bhante, taṃ bhaginiṃ nālatthaṃ kenaci pariyāyena. Athāhaṃ beluvapaṇḍuvīṇaṃ ādāya yena timbaruno gandhabbarañño nivesanaṃ tenupasaṅkamiṃ; upasaṅkamitvā beluvapaṇḍuvīṇaṃ assāvesiṃ, imā ca gāthā abhāsiṃ buddhūpasañhitā dhammūpasañhitā saṅghūpasañhitā arahantūpasañhitā kāmūpasañhitā –</paragraph>
<gatha1 line="37">‘‘Vande te pitaraṃ bhadde, timbaruṃ sūriyavacchase;</gatha1>
<gathalast line="38">Yena jātāsi kalyāṇī, ānandajananī mama. …pe…</gathalast>
<gatha1 line="39">Sālaṃva na ciraṃ phullaṃ, pitaraṃ te sumedhase;</gatha1>
<gathalast line="40">Vandamāno namassāmi, yassā setādisī pajā’’ti.</gathalast>
<paragraph line="41">‘‘Evaṃ vutte, bhante, bhaddā sūriyavacchasā maṃ etadavoca – ‘na kho me, mārisa, so bhagavā sammukhā diṭṭho api ca sutoyeva me so bhagavā <pageBreak edition="T" number="2.0303" /> devānaṃ tāvatiṃsānaṃ sudhammāyaṃ sabhāyaṃ upanaccantiyā. Yato kho tvaṃ, mārisa, taṃ bhagavantaṃ kittesi, hotu no ajja samāgamo’ti. Soyeva <pageBreak edition="P" number="2.0269" /> no, bhante, tassā bhaginiyā saddhiṃ samāgamo ahosi. Na ca dāni tato pacchā’’ti.</paragraph>
<subhead line="42">Sakkūpasaṅkama</subhead>
<paragraph line="43" number="350"> Atha <pageBreak edition="V" number="2.0198" /> kho sakkassa devānamindassa etadahosi – ‘‘paṭisammodati pañcasikho gandhabbadevaputto bhagavatā, bhagavā ca pañcasikhenā’’ti. Atha kho sakko devānamindo pañcasikhaṃ gandhabbadevaputtaṃ āmantesi – ‘‘abhivādehi me tvaṃ, tāta pañcasikha, bhagavantaṃ – ‘sakko, bhante, devānamindo sāmacco saparijano bhagavato pāde sirasā vandatī’ti’’. ‘‘Evaṃ bhaddantavā’’ti kho pañcasikho gandhabbadevaputto sakkassa devānamindassa paṭissutvā bhagavantaṃ abhivādeti – ‘‘sakko, bhante, devānamindo sāmacco saparijano bhagavato <pageBreak edition="M" number="2.0215" /> pāde sirasā vandatī’’ti. ‘‘Evaṃ sukhī hotu, pañcasikha, sakko devānamindo sāmacco saparijano; sukhakāmā hi devā manussā asurā nāgā gandhabbā ye caññe santi puthukāyā’’ti.</paragraph>
<paragraph line="44" number="351"> Evañca pana tathāgatā evarūpe mahesakkhe yakkhe abhivadanti. Abhivadito sakko devānamindo bhagavato indasālaguhaṃ pavisitvā bhagavantaṃ abhivādetvā ekamantaṃ aṭṭhāsi. Devāpi tāvatiṃsā indasālaguhaṃ pavisitvā bhagavantaṃ abhivādetvā ekamantaṃ aṭṭhaṃsu. Pañcasikhopi gandhabbadevaputto indasālaguhaṃ pavisitvā bhagavantaṃ abhivādetvā ekamantaṃ aṭṭhāsi.</paragraph>
<paragraph line="45">Tena kho pana samayena indasālaguhā <pageBreak edition="T" number="2.0304" /> visamā santī samā samapādi, sambādhā santī <alternatives line="60" extra="null" separator="false"><alternative source-abbr="vri" source="vipassana research institut">urundā</alternative><alternative source-abbr="ka." source="cambodian">uruddā</alternative></alternatives>  samapādi, andhakāro guhāyaṃ antaradhāyi, āloko udapādi yathā taṃ devānaṃ <pageBreak edition="P" number="2.0270" /> devānubhāvena.</paragraph>
<paragraph line="46" number="352"> Atha kho bhagavā sakkaṃ devānamindaṃ etadavoca – ‘‘acchariyamidaṃ āyasmato kosiyassa, abbhutamidaṃ āyasmato kosiyassa tāva bahukiccassa bahukaraṇīyassa yadidaṃ idhāgamana’’nti. ‘‘Cirapaṭikāhaṃ, bhante, bhagavantaṃ dassanāya upasaṅkamitukāmo; api ca devānaṃ tāvatiṃsānaṃ kehici <alternatives line="68" extra="null" separator="false"><alternative source-abbr="vri" source="vipassana research institut">kehici</alternative><alternative source-abbr="syā." source="thai">kehici</alternative></alternatives>  kiccakaraṇīyehi byāvaṭo; evāhaṃ nāsakkhiṃ bhagavantaṃ dassanāya upasaṅkamituṃ. Ekamidaṃ, bhante, samayaṃ bhagavā sāvatthiyaṃ viharati salaḷāgārake. Atha khvāhaṃ, bhante, sāvatthiṃ agamāsiṃ bhagavantaṃ dassanāya. Tena kho pana, bhante, samayena bhagavā aññatarena samādhinā nisinno hoti, <alternatives line="76" extra="null" separator="true"><alternative source-abbr="sī. pī." source="sī. pī.">bhuñjatī ca</alternative><alternative source-abbr="vri" source="vipassana research institut">bhūjati</alternative><alternative source-abbr="syā." source="thai">bhujagī</alternative></alternatives>  ca nāma vessavaṇassa mahārājassa paricārikā bhagavantaṃ paccupaṭṭhitā hoti, pañjalikā namassamānā tiṭṭhati. Atha khvāhaṃ, bhante, bhūjatiṃ etadavocaṃ <pageBreak edition="V" number="2.0199" /> – ‘abhivādehi me tvaṃ, bhagini, bhagavantaṃ – ‘‘sakko, bhante, devānamindo <pageBreak edition="T" number="2.0305" /> sāmacco saparijano bhagavato pāde sirasā vandatī’’ti. Evaṃ vutte, bhante, sā bhūjati maṃ etadavoca – ‘akālo kho, mārisa, bhagavantaṃ dassanāya; paṭisallīno bhagavā’ti. ‘Tena <pageBreak edition="P" number="2.0271" /> hī, bhagini, yadā bhagavā tamhā samādhimhā vuṭṭhito hoti, atha mama vacanena bhagavantaṃ abhivādehi – ‘‘sakko, bhante, devānamindo <pageBreak edition="M" number="2.0216" /> sāmacco saparijano bhagavato pāde sirasā vandatī’’ti. Kacci me sā, bhante, bhaginī bhagavantaṃ abhivādesi? Sarati bhagavā tassā bhaginiyā vacana’’nti? ‘‘Abhivādesi maṃ sā, devānaminda, bhaginī, sarāmahaṃ tassā bhaginiyā vacanaṃ. Api cāhaṃ āyasmato <alternatives line="85" extra="null" separator="false"><alternative source-abbr="vri" source="vipassana research institut">nemisaddena</alternative><alternative source-abbr="syā." source="thai">cakkanemisaddena</alternative></alternatives>  tamhā samādhimhā vuṭṭhito’’ti. ‘‘Ye te, bhante, devā amhehi paṭhamataraṃ tāvatiṃsakāyaṃ upapannā, tesaṃ me sammukhā sutaṃ sammukhā paṭiggahitaṃ – ‘yadā tathāgatā loke uppajjanti arahanto sammāsambuddhā, dibbā kāyā paripūrenti, hāyanti asurakāyā’ti. Taṃ me idaṃ, bhante, sakkhidiṭṭhaṃ yato tathāgato loke uppanno arahaṃ sammāsambuddho, dibbā kāyā paripūrenti, hāyanti asurakāyāti.</paragraph>
<subhead line="47">Gopakavatthu</subhead>
<paragraph line="48" number="353"> ‘‘Idheva, bhante, kapilavatthusmiṃ gopikā nāma sakyadhītā ahosi buddhe pasannā dhamme pasannā saṅghe pasannā sīlesu paripūrakārinī. Sā <alternatives line="93" extra="null" separator="false"><alternative source-abbr="vri" source="vipassana research institut">itthittaṃ</alternative><alternative source-abbr="syā." source="thai">itthicittaṃ</alternative></alternatives>  virājetvā <alternatives line="101" extra="null" separator="false"><alternative source-abbr="vri" source="vipassana research institut">purisattaṃ</alternative><alternative source-abbr="syā." source="thai">purisacittaṃ</alternative></alternatives>  bhāvetvā kāyassa bhedā paraṃ maraṇā sugatiṃ saggaṃ lokaṃ upapannā. Devānaṃ tāvatiṃsānaṃ sahabyataṃ amhākaṃ puttattaṃ ajjhupagatā. Tatrapi naṃ evaṃ jānanti – ‘gopako devaputto, gopako devaputto’ti. Aññepi, bhante, tayo bhikkhū bhagavati brahmacariyaṃ caritvā hīnaṃ gandhabbakāyaṃ upapannā. Te pañcahi kāmaguṇehi samappitā samaṅgībhūtā paricārayamānā amhākaṃ upaṭṭhānaṃ āgacchanti amhākaṃ pāricariyaṃ. Te amhākaṃ upaṭṭhānaṃ āgate amhākaṃ pāricariyaṃ gopako devaputto paṭicodesi <pageBreak edition="P" number="2.0272" /> – ‘kutomukhā nāma tumhe <pageBreak edition="T" number="2.0306" />, mārisā, tassa bhagavato dhammaṃ <alternatives line="109" extra="null" separator="false"><alternative source-abbr="vri" source="vipassana research institut">assuttha</alternative><alternative source-abbr="syā." source="thai">āyuhittha</alternative></alternatives>  – ahañhi nāma itthikā samānā buddhe pasannā dhamme pasannā saṅghe pasannā sīlesu paripūrakārinī itthittaṃ virājetvā purisattaṃ bhāvetvā kāyassa bhedā paraṃ maraṇā sugatiṃ saggaṃ lokaṃ upapannā, devānaṃ tāvatiṃsānaṃ sahabyataṃ sakkassa devānamindassa puttattaṃ ajjhupagatā. Idhāpi maṃ evaṃ jānanti ‘‘gopako devaputto gopako devaputto’ti. Tumhe pana, mārisā, bhagavati brahmacariyaṃ caritvā hīnaṃ gandhabbakāyaṃ upapannā. Duddiṭṭharūpaṃ vata, bho, addasāma, ye mayaṃ addasāma <pageBreak edition="M" number="2.0217" /> sahadhammike hīnaṃ gandhabbakāyaṃ upapanne’ti. Tesaṃ, bhante, gopakena devaputtena paṭicoditānaṃ dve <pageBreak edition="V" number="2.0200" /> devā diṭṭheva dhamme satiṃ paṭilabhiṃsu kāyaṃ brahmapurohitaṃ, eko pana devo kāme ajjhāvasi.</paragraph>
<paragraph line="49" number="354">‘‘‘Upāsikā cakkhumato ahosiṃ,</paragraph>
<gatha2 line="50">Nāmampi mayhaṃ ahu ‘gopikā’ti;</gatha2>
<gatha3 line="51">Buddhe ca dhamme ca abhippasannā,</gatha3>
<gathalast line="52">Saṅghañcupaṭṭhāsiṃ pasannacittā.</gathalast>
<gatha1 line="53">‘‘‘Tasseva buddhassa sudhammatāya,</gatha1>
<gatha2 line="54">Sakkassa puttomhi mahānubhāvo;</gatha2>
<gatha3 line="55">Mahājutīko tidivūpapanno,</gatha3>
<gathalast line="56">Jānanti maṃ idhāpi ‘gopako’ti.</gathalast>
<gatha1 line="57">‘‘‘Athaddasaṃ <pageBreak edition="T" number="2.0307" /> bhikkhavo diṭṭhapubbe,</gatha1>
<gatha2 line="58">Gandhabbakāyūpagate vasīne;</gatha2>
<gatha3 line="59">Imehi te gotamasāvakāse,</gatha3>
<gathalast line="60">Ye ca mayaṃ pubbe manussabhūtā.</gathalast>
<gatha1 line="61">‘‘‘Annena pānena upaṭṭhahimhā,</gatha1>
<gatha2 line="62">Pādūpasaṅgayha sake nivesane;</gatha2>
<gatha3 line="63">Kutomukhā <pageBreak edition="P" number="2.0273" /> nāma ime bhavanto,</gatha3>
<gathalast line="64">Buddhassa dhammāni <alternatives line="117" extra="null" separator="false"><alternative source-abbr="vri" source="vipassana research institut">paṭiggahesuṃ</alternative><alternative source-abbr="syā." source="thai">buddhassa dhammaṃ na paṭiggahesuṃ</alternative></alternatives> .</gathalast>
<gatha1 line="65">‘‘‘Paccattaṃ veditabbo hi dhammo,</gatha1>
<gatha2 line="66">Sudesito cakkhumatānubuddho;</gatha2>
<gatha3 line="67">Ahañhi tumheva upāsamāno,</gatha3>
<gathalast line="68">Sutvāna ariyāna subhāsitāni.</gathalast>
<gatha1 line="69">‘‘‘Sakkassa <pageBreak edition="V" number="2.0201" /> puttomhi mahānubhāvo,</gatha1>
<gatha2 line="70">Mahājutīko tidivūpapanno;</gatha2>
<gatha3 line="71">Tumhe pana seṭṭhamupāsamānā,</gatha3>
<gathalast line="72">Anuttaraṃ brahmacariyaṃ caritvā.</gathalast>
<gatha1 line="73">‘‘‘Hīnaṃ <pageBreak edition="M" number="2.0218" /> kāyaṃ upapannā bhavanto,</gatha1>
<gatha2 line="74">Anānulomā bhavatūpapatti;</gatha2>
<gatha3 line="75">Duddiṭṭharūpaṃ vata addasāma,</gatha3>
<gathalast line="76">Sahadhammike hīnakāyūpapanne.</gathalast>
<gatha1 line="77">‘‘‘Gandhabbakāyūpagatā <pageBreak edition="T" number="2.0308" /> bhavanto,</gatha1>
<gatha2 line="78">Devānamāgacchatha pāricariyaṃ;</gatha2>
<gatha3 line="79">Agāre vasato mayhaṃ,</gatha3>
<gathalast line="80">Imaṃ passa visesataṃ.</gathalast>
<gatha1 line="81">‘‘‘Itthī hutvā svajja pumomhi devo,</gatha1>
<gatha2 line="82">Dibbehi kāmehi samaṅgibhūto’;</gatha2>
<gatha3 line="83">Te coditā gotamasāvakena,</gatha3>
<gathalast line="84">Saṃvegamāpādu samecca gopakaṃ.</gathalast>
<gatha1 line="85">‘‘‘Handa <alternatives line="125" extra="null" separator="true"><alternative source-abbr="vri" source="vipassana research institut">viyāyāma</alternative><alternative source-abbr="syā." source="thai">vigāyāma</alternative><alternative source-abbr="pī." source="pali text society">vitāyāma</alternative></alternatives>  byāyāma <note>viyāyamāma (sī. pī.)</note>,</gatha1>
<gatha2 line="86">Mā no mayaṃ parapessā ahumhā’;</gatha2>
<gatha3 line="87">Tesaṃ <pageBreak edition="P" number="2.0274" /> duve vīriyamārabhiṃsu,</gatha3>
<gathalast line="88">Anussaraṃ gotamasāsanāni.</gathalast>
<gatha1 line="89">‘‘Idheva cittāni virājayitvā,</gatha1>
<gatha2 line="90">Kāmesu ādīnavamaddasaṃsu;</gatha2>
<gatha3 line="91">Te kāmasaṃyojanabandhanāni,</gatha3>
<gathalast line="92">Pāpimayogāni duraccayāni.</gathalast>
<gatha1 line="93">‘‘Nāgova <pageBreak edition="V" number="2.0202" /> sannāni <alternatives line="141" extra="null" separator="true"><alternative source-abbr="vri" source="vipassana research institut">guṇāni</alternative><alternative source-abbr="sī. pī." source="sī. pī.">sandānaguṇāni</alternative><alternative source-abbr="syā." source="thai">santāni guṇāni</alternative></alternatives>  chetvā,</gatha1>
<gatha2 line="94">Deve tāvatiṃse atikkamiṃsu;</gatha2>
<gatha3 line="95">Saindā devā sapajāpatikā,</gatha3>
<gathalast line="96">Sabbe sudhammāya sabhāyupaviṭṭhā.</gathalast>
<gatha1 line="97">‘‘Tesaṃ <pageBreak edition="T" number="2.0309" /> nisinnānaṃ abhikkamiṃsu,</gatha1>
<gatha2 line="98">Vīrā virāgā virajaṃ karontā;</gatha2>
<gatha3 line="99">Te disvā saṃvegamakāsi vāsavo,</gatha3>
<gathalast line="100">Devābhibhū devagaṇassa majjhe.</gathalast>
<gatha1 line="101">‘‘‘Imehi <pageBreak edition="M" number="2.0219" /> te hīnakāyūpapannā,</gatha1>
<gatha2 line="102">Deve tāvatiṃse abhikkamanti’;</gatha2>
<gatha3 line="103">Saṃvegajātassa vaco nisamma,</gatha3>
<gathalast line="104">So gopako vāsavamajjhabhāsi.</gathalast>
<gatha1 line="105">‘‘‘Buddho janindatthi manussaloke,</gatha1>
<gatha2 line="106">Kāmābhibhū sakyamunīti ñāyati;</gatha2>
<gatha3 line="107">Tasseva te puttā satiyā vihīnā,</gatha3>
<gathalast line="108">Coditā mayā te satimajjhalatthuṃ.</gathalast>
<gatha1 line="109">‘‘‘Tiṇṇaṃ <pageBreak edition="P" number="2.0275" /> tesaṃ <alternatives line="150" extra="null" separator="false"><alternative source-abbr="vri" source="vipassana research institut">āvasinettha</alternative><alternative source-abbr="pī." source="pali text society">avasīnettha</alternative></alternatives>  eko,</gatha1>
<gatha2 line="110">Gandhabbakāyūpagato vasīno;</gatha2>
<gatha3 line="111">Dve ca sambodhipathānusārino,</gatha3>
<gathalast line="112">Devepi hīḷenti samāhitattā.</gathalast>
<gatha1 line="113">‘‘‘Etādisī dhammappakāsanettha,</gatha1>
<gatha2 line="114">Na tattha kiṃkaṅkhati koci sāvako;</gatha2>
<gatha3 line="115">Nitiṇṇaoghaṃ vicikicchachinnaṃ,</gatha3>
<gathalast line="116">Buddhaṃ namassāma jinaṃ janindaṃ’.</gathalast>
<gatha1 line="117">‘‘Yaṃ <pageBreak edition="T" number="2.0310" /><pageBreak edition="V" number="2.0203" /> te dhammaṃ idhaññāya,</gatha1>
<gatha2 line="118">Visesaṃ <alternatives line="158" extra="null" separator="false"><alternative source-abbr="vri" source="vipassana research institut">ajjhagaṃsu</alternative><alternative source-abbr="syā." source="thai">ajjhagamaṃsu</alternative></alternatives>  te;</gatha2>
<gatha3 line="119">Kāyaṃ brahmapurohitaṃ,</gatha3>
<gathalast line="120">Duve tesaṃ visesagū.</gathalast>
<gatha1 line="121">‘‘Tassa dhammassa pattiyā,</gatha1>
<gatha2 line="122">Āgatamhāsi mārisa;</gatha2>
<gatha3 line="123">Katāvakāsā bhagavatā,</gatha3>
<gathalast line="124">Pañhaṃ pucchemu mārisā’’ti.</gathalast>
<paragraph line="125" number="355"> Atha kho bhagavato etadahosi – ‘‘dīgharattaṃ visuddho kho ayaṃ yakkho <note>sakko (sī. syā. pī.)</note>, yaṃ kiñci maṃ pañhaṃ pucchissati, sabbaṃ taṃ atthasañhitaṃyeva pucchissati, no anatthasañhitaṃ. Yañcassāhaṃ puṭṭho byākarissāmi, taṃ khippameva ājānissatī’’ti.</paragraph>
<paragraph line="126" number="356"> Atha <pageBreak edition="M" number="2.0220" /> kho bhagavā sakkaṃ devānamindaṃ gāthāya ajjhabhāsi –</paragraph>
<gatha1 line="127">‘‘Puccha vāsava maṃ pañhaṃ, yaṃ kiñci manasicchasi;</gatha1>
<gathalast line="128">Tassa tasseva pañhassa, ahaṃ antaṃ karomi te’’ti.</gathalast>
<centered line="129">Paṭhamabhāṇavāro niṭṭhito.</centered>
<paragraph line="130" number="357"> Katāvakāso <pageBreak edition="P" number="2.0276" /> sakko devānamindo bhagavatā <alternatives line="173" extra="null" separator="false"><alternative source-abbr="vri" source="vipassana research institut">imaṃ bhagavantaṃ</alternative><alternative source-abbr="sī. pī." source="sī. pī.">devānamindo bhagavantaṃ imaṃ</alternative></alternatives>  paṭhamaṃ pañhaṃ apucchi –</paragraph>
<paragraph line="131">‘‘Kiṃ saṃyojanā nu kho, mārisa, devā manussā asurā nāgā gandhabbā ye <pageBreak edition="T" number="2.0311" /> caññe santi puthukāyā, te – ‘averā adaṇḍā asapattā abyāpajjā viharemu averino’ti iti ca nesaṃ hoti, atha ca pana saverā sadaṇḍā sasapattā sabyāpajjā viharanti saverino’’ti? Itthaṃ sakko devānamindo <alternatives line="181" extra="null" separator="false"><alternative source-abbr="vri" source="vipassana research institut">bhagavantaṃ pañhaṃ</alternative><alternative source-abbr="sī. pī." source="sī. pī.">imaṃ paṭhamaṃ pañhaṃ</alternative></alternatives>  apucchi. Tassa bhagavā pañhaṃ puṭṭho byākāsi –</paragraph>
<paragraph line="132">‘‘Issāmacchariyasaṃyojanā kho, devānaminda, devā manussā asurā nāgā gandhabbā ye caññe <pageBreak edition="V" number="2.0204" /> santi puthukāyā, te – ‘averā adaṇḍā asapattā abyāpajjā viharemu averino’ti iti ca nesaṃ hoti, atha ca pana saverā sadaṇḍā sasapattā sabyāpajjā viharanti saverino’’ti. Itthaṃ bhagavā sakkassa devānamindassa pañhaṃ puṭṭho byākāsi. Attamano sakko devānamindo bhagavato bhāsitaṃ abhinandi anumodi – ‘‘evametaṃ, bhagavā, evametaṃ, sugata. Tiṇṇā mettha kaṅkhā vigatā kathaṃkathā bhagavato pañhaveyyākaraṇaṃ sutvā’’ti.</paragraph>
<paragraph line="133" number="358"> Itiha sakko devānamindo bhagavato bhāsitaṃ abhinanditvā <pageBreak edition="P" number="2.0277" /> anumoditvā bhagavantaṃ <alternatives line="189" extra="null" separator="false"><alternative source-abbr="vri" source="vipassana research institut">uttariṃ</alternative><alternative source-abbr="sī. syā. pī." source="sī. syā. pī.">uttariṃ</alternative></alternatives>  pañhaṃ apucchi –</paragraph>
<paragraph line="134">‘‘Issāmacchariyaṃ pana, mārisa, kiṃnidānaṃ kiṃsamudayaṃ kiṃjātikaṃ kiṃpabhavaṃ; kismiṃ sati issāmacchariyaṃ hoti; kismiṃ asati issāmacchariyaṃ na hotī’’ti? ‘‘Issāmacchariyaṃ kho, devānaminda, piyāppiyanidānaṃ piyāppiyasamudayaṃ piyāppiyajātikaṃ piyāppiyapabhavaṃ; piyāppiye sati issāmacchariyaṃ hoti, piyāppiye asati issāmacchariyaṃ na hotī’’ti.</paragraph>
<paragraph line="135">‘‘Piyāppiyaṃ <pageBreak edition="M" number="2.0221" /> kho pana, mārisa, kiṃnidānaṃ kiṃsamudayaṃ kiṃjātikaṃ kiṃpabhavaṃ; kismiṃ sati piyāppiyaṃ hoti; kismiṃ asati piyāppiyaṃ na hotī’’ti? ‘‘Piyāppiyaṃ kho, devānaminda, chandanidānaṃ chandasamudayaṃ chandajātikaṃ chandapabhavaṃ; chande sati piyāppiyaṃ hoti; chande asati piyāppiyaṃ na hotī’’ti.</paragraph>
<paragraph line="136">‘‘Chando kho pana, mārisa, kiṃnidāno kiṃsamudayo kiṃjātiko kiṃpabhavo; kismiṃ sati chando <pageBreak edition="T" number="2.0312" /> hoti; kismiṃ asati chando na hotī’’ti? ‘‘Chando kho, devānaminda, vitakkanidāno vitakkasamudayo vitakkajātiko vitakkapabhavo; vitakke sati chando hoti; vitakke asati chando na hotī’’ti.</paragraph>
<paragraph line="137">‘‘Vitakko kho pana, mārisa, kiṃnidāno kiṃsamudayo kiṃjātiko kiṃpabhavo; kismiṃ sati vitakko hoti; kismiṃ asati vitakko na hotī’’ti? ‘‘Vitakko kho, devānaminda, papañcasaññāsaṅkhānidāno papañcasaññāsaṅkhāsamudayo papañcasaññāsaṅkhājātiko papañcasaññāsaṅkhāpabhavo; papañcasaññāsaṅkhāya sati vitakko hoti; papañcasaññāsaṅkhāya asati vitakko na hotī’’ti.</paragraph>
<paragraph line="138">‘‘Kathaṃ <pageBreak edition="V" number="2.0205" /> paṭipanno pana, mārisa, bhikkhu papañcasaññāsaṅkhānirodhasāruppagāminiṃ paṭipadaṃ paṭipanno hotī’’ti?</paragraph>
<subhead line="139">Vedanākammaṭṭhānaṃ</subhead>
<paragraph line="140" number="359"> ‘‘<alternatives line="197" extra="null" separator="true"><alternative source-abbr="vri" source="vipassana research institut">Somanassaṃpāhaṃ</alternative><alternative source-abbr="sī. pī." source="sī. pī.">pahaṃ</alternative><alternative source-abbr="syā. kaṃ." source="syā. kaṃ.">cāhaṃ</alternative></alternatives> <pageBreak edition="P" number="2.0278" />, devānaminda, duvidhena vadāmi – sevitabbampi, asevitabbampi. Domanassaṃpāhaṃ, devānaminda, duvidhena vadāmi – sevitabbampi, asevitabbampi. Upekkhaṃpāhaṃ, devānaminda, duvidhena vadāmi – sevitabbampi, asevitabbampi.</paragraph>
<paragraph line="141" number="360"> ‘‘Somanassaṃpāhaṃ, devānaminda, duvidhena vadāmi sevitabbampi, asevitabbampīti iti kho panetaṃ vuttaṃ, kiñcetaṃ paṭicca vuttaṃ? Tattha yaṃ jaññā somanassaṃ ‘imaṃ kho me somanassaṃ sevato akusalā dhammā abhivaḍḍhanti, kusalā dhammā parihāyantī’ti, evarūpaṃ somanassaṃ na sevitabbaṃ. Tattha yaṃ jaññā somanassaṃ ‘imaṃ kho <pageBreak edition="T" number="2.0313" /> me somanassaṃ sevato <pageBreak edition="M" number="2.0222" /> akusalā dhammā parihāyanti, kusalā dhammā abhivaḍḍhantī’ti, evarūpaṃ somanassaṃ sevitabbaṃ. Tattha yaṃ ce savitakkaṃ savicāraṃ, yaṃ ce avitakkaṃ avicāraṃ, ye avitakke avicāre, te <note>se (sī. pī.)</note> paṇītatare. Somanassaṃpāhaṃ, devānaminda, duvidhena vadāmi sevitabbampi, asevitabbampīti. Iti yaṃ taṃ vuttaṃ, idametaṃ paṭicca vuttaṃ.</paragraph>
<paragraph line="142" number="361"> ‘‘Domanassaṃpāhaṃ, devānaminda, duvidhena vadāmi sevitabbampi <pageBreak edition="P" number="2.0279" />, asevitabbampīti. Iti kho panetaṃ vuttaṃ, kiñcetaṃ paṭicca vuttaṃ? Tattha yaṃ jaññā domanassaṃ ‘imaṃ kho me domanassaṃ sevato akusalā dhammā abhivaḍḍhanti, kusalā dhammā parihāyantī’ti, evarūpaṃ domanassaṃ na sevitabbaṃ. Tattha yaṃ jaññā domanassaṃ ‘imaṃ kho me domanassaṃ sevato akusalā dhammā parihāyanti, kusalā dhammā abhivaḍḍhantī’ti, evarūpaṃ domanassaṃ sevitabbaṃ. Tattha yaṃ ce savitakkaṃ savicāraṃ, yaṃ ce avitakkaṃ avicāraṃ, ye avitakke avicāre, te paṇītatare. Domanassaṃpāhaṃ, devānaminda, duvidhena vadāmi sevitabbampi, asevitabbampī’ti iti yaṃ taṃ vuttaṃ, idametaṃ paṭicca vuttaṃ.</paragraph>
<paragraph line="143" number="362"> ‘‘Upekkhaṃpāhaṃ, devānaminda, duvidhena vadāmi sevitabbampi, asevitabbampīti iti kho panetaṃ vuttaṃ, kiñcetaṃ paṭicca vuttaṃ? Tattha yaṃ jaññā upekkhaṃ ‘imaṃ kho me upekkhaṃ sevato <pageBreak edition="T" number="2.0314" /> akusalā dhammā abhivaḍḍhanti, kusalā dhammā parihāyantī’ti, evarūpā upekkhā <pageBreak edition="V" number="2.0206" /> na sevitabbā. Tattha yaṃ jaññā upekkhaṃ ‘imaṃ kho me upekkhaṃ sevato akusalā dhammā parihāyanti, kusalā dhammā abhivaḍḍhantī’ti, evarūpā upekkhā sevitabbā. Tattha yaṃ ce savitakkaṃ savicāraṃ, yaṃ ce avitakkaṃ avicāraṃ, ye avitakke avicāre, te paṇītatare. Upekkhaṃpāhaṃ, devānaminda, duvidhena vadāmi sevitabbampi, asevitabbampīti iti yaṃ taṃ vuttaṃ, idametaṃ paṭicca vuttaṃ.</paragraph>
<paragraph line="144" number="363"> ‘‘Evaṃ paṭipanno kho, devānaminda, bhikkhu papañcasaññāsaṅkhānirodhasāruppagāminiṃ paṭipadaṃ paṭipanno hotī’’ti. Itthaṃ bhagavā sakkassa devānamindassa pañhaṃ puṭṭho byākāsi. Attamano sakko devānamindo bhagavato bhāsitaṃ <pageBreak edition="M" number="2.0223" /> abhinandi anumodi – ‘‘evametaṃ, bhagavā, evametaṃ, sugata, tiṇṇā mettha kaṅkhā vigatā kathaṃkathā bhagavato pañhaveyyākaraṇaṃ sutvā’’ti.</paragraph>
<subhead line="145">Pātimokkhasaṃvaro</subhead>
<paragraph line="146" number="364"> Itiha sakko devānamindo bhagavato bhāsitaṃ abhinanditvā anumoditvā bhagavantaṃ uttariṃ pañhaṃ apucchi –</paragraph>
<paragraph line="147">‘‘Kathaṃ paṭipanno pana, mārisa, bhikkhu pātimokkhasaṃvarāya paṭipanno hotī’’ti? ‘‘Kāyasamācāraṃpāhaṃ, devānaminda, duvidhena vadāmi – sevitabbampi, asevitabbampi. Vacīsamācāraṃpāhaṃ, devānaminda, duvidhena vadāmi – sevitabbampi, asevitabbampi. Pariyesanaṃpāhaṃ, devānaminda, duvidhena vadāmi – sevitabbampi, asevitabba’’mpi.</paragraph>
<paragraph line="148">‘‘Kāyasamācāraṃpāhaṃ <pageBreak edition="P" number="2.0280" />, devānaminda, duvidhena vadāmi sevitabbampi asevitabbampīti iti kho panetaṃ vuttaṃ, kiñcetaṃ paṭicca vuttaṃ? Tattha yaṃ jaññā kāyasamācāraṃ ‘imaṃ kho me kāyasamācāraṃ sevato akusalā dhammā abhivaḍḍhanti, kusalā dhammā parihāyantī’ti, evarūpo kāyasamācāro na sevitabbo. Tattha yaṃ jaññā kāyasamācāraṃ ‘imaṃ kho me kāyasamācāraṃ <pageBreak edition="T" number="2.0315" /> sevato akusalā dhammā parihāyanti, kusalā dhammā abhivaḍḍhantī’ti, evarūpo kāyasamācāro sevitabbo. Kāyasamācāraṃpāhaṃ, devānaminda, duvidhena vadāmi – sevitabbampi, asevitabbampīti iti yaṃ taṃ vuttaṃ, idametaṃ paṭicca vuttaṃ.</paragraph>
<paragraph line="149">‘‘Vacīsamācāraṃpāhaṃ <pageBreak edition="V" number="2.0207" />, devānaminda, duvidhena vadāmi – sevitabbampi, asevitabbampī’ti. Iti kho panetaṃ vuttaṃ, kiñcetaṃ paṭicca vuttaṃ? Tattha yaṃ jaññā vacīsamācāraṃ ‘imaṃ kho me vacīsamācāraṃ sevato akusalā dhammā abhivaḍḍhanti, kusalā dhammā parihāyantī’ti, evarūpo vacīsamācāro na sevitabbo. Tattha yaṃ jaññā vacīsamācāraṃ ‘imaṃ kho me vacīsamācāraṃ sevato akusalā dhammā parihāyanti, kusalā dhammā abhivaḍḍhantī’ti, evarūpo vacīsamācāro sevitabbo. Vacīsamācāraṃpāhaṃ, devānaminda, duvidhena vadāmi – sevitabbampi, asevitabbampīti iti yaṃ taṃ vuttaṃ, idametaṃ paṭicca vuttaṃ.</paragraph>
<paragraph line="150">‘‘Pariyesanaṃpāhaṃ <pageBreak edition="M" number="2.0224" />, devānaminda, duvidhena vadāmi – sevitabbampi, asevitabbampīti iti kho panetaṃ vuttaṃ, kiñcetaṃ paṭicca vuttaṃ? Tattha yaṃ jaññā pariyesanaṃ ‘imaṃ kho me pariyesanaṃ sevato akusalā dhammā abhivaḍḍhanti, kusalā dhammā parihāyantī’ti, evarūpā pariyesanā na sevitabbā. Tattha yaṃ jaññā pariyesanaṃ ‘imaṃ <pageBreak edition="T" number="2.0316" /> kho me pariyesanaṃ sevato akusalā dhammā parihāyanti, kusalā dhammā abhivaḍḍhantī’ti, evarūpā pariyesanā sevitabbā. Pariyesanaṃpāhaṃ, devānaminda, duvidhena vadāmi – sevitabbampi, asevitabbampīti iti yaṃ taṃ vuttaṃ, idametaṃ paṭicca vuttaṃ.</paragraph>
<paragraph line="151">‘‘Evaṃ <pageBreak edition="P" number="2.0281" /> paṭipanno kho, devānaminda, bhikkhu pātimokkhasaṃvarāya paṭipanno hotī’’ti. Itthaṃ bhagavā sakkassa devānamindassa pañhaṃ puṭṭho byākāsi. Attamano sakko devānamindo bhagavato bhāsitaṃ abhinandi anumodi – ‘‘evametaṃ, bhagavā, evametaṃ, sugata. Tiṇṇā mettha kaṅkhā vigatā kathaṃkathā bhagavato pañhaveyyākaraṇaṃ sutvā’’ti.</paragraph>
<subhead line="152">Indriyasaṃvaro</subhead>
<paragraph line="153" number="365"> Itiha sakko devānamindo bhagavato bhāsitaṃ abhinanditvā anumoditvā bhagavantaṃ uttariṃ pañhaṃ apucchi –</paragraph>
<paragraph line="154">‘‘Kathaṃ paṭipanno pana, mārisa, bhikkhu indriyasaṃvarāya paṭipanno hotī’’ti? ‘‘Cakkhuviññeyyaṃ rūpaṃpāhaṃ, devānaminda, duvidhena vadāmi – sevitabbampi, asevitabbampi. Sotaviññeyyaṃ saddaṃpāhaṃ, devānaminda, duvidhena vadāmi – sevitabbampi, asevitabbampi. Ghānaviññeyyaṃ gandhaṃpāhaṃ, devānaminda, duvidhena vadāmi – sevitabbampi, asevitabbampi. Jivhāviññeyyaṃ <pageBreak edition="V" number="2.0208" /> rasaṃpāhaṃ, devānaminda, duvidhena vadāmi – sevitabbampi, asevitabbampi. Kāyaviññeyyaṃ phoṭṭhabbaṃpāhaṃ, devānaminda, duvidhena vadāmi – sevitabbampi, asevitabbampi. Manoviññeyyaṃ dhammaṃpāhaṃ, devānaminda, duvidhena vadāmi – sevitabbampi, asevitabbampī’’ti.</paragraph>
<paragraph line="155">Evaṃ vutte, sakko devānamindo bhagavantaṃ etadavoca –</paragraph>
<paragraph line="156">‘‘Imassa kho ahaṃ, bhante, bhagavatā saṅkhittena bhāsitassa evaṃ vitthārena atthaṃ ājānāmi. Yathārūpaṃ, bhante, cakkhuviññeyyaṃ rūpaṃ sevato akusalā dhammā abhivaḍḍhanti, kusalā dhammā parihāyanti, evarūpaṃ cakkhuviññeyyaṃ rūpaṃ <pageBreak edition="M" number="2.0225" /> na sevitabbaṃ <pageBreak edition="P" number="2.0282" />. Yathārūpañca kho, bhante, cakkhuviññeyyaṃ rūpaṃ sevato akusalā dhammā parihāyanti, kusalā dhammā abhivaḍḍhanti, evarūpaṃ cakkhuviññeyyaṃ rūpaṃ sevitabbaṃ. Yathārūpañca kho, bhante, sotaviññeyyaṃ <pageBreak edition="T" number="2.0317" /> saddaṃ sevato…pe… ghānaviññeyyaṃ gandhaṃ sevato… jivhāviññeyyaṃ rasaṃ sevato… kāyaviññeyyaṃ phoṭṭhabbaṃ sevato… manoviññeyyaṃ dhammaṃ sevato akusalā dhammā abhivaḍḍhanti, kusalā dhammā parihāyanti, evarūpo manoviññeyyo dhammo na sevitabbo. Yathārūpañca kho, bhante, manoviññeyyaṃ dhammaṃ sevato akusalā dhammā parihāyanti, kusalā dhammā abhivaḍḍhanti, evarūpo manoviññeyyo dhammo sevitabbo.</paragraph>
<paragraph line="157">‘‘Imassa kho me, bhante, bhagavatā saṅkhittena bhāsitassa evaṃ vitthārena atthaṃ ājānato tiṇṇā mettha kaṅkhā vigatā kathaṃkathā bhagavato pañhaveyyākaraṇaṃ sutvā’’ti.</paragraph>
<paragraph line="158" number="366"> Itiha sakko devānamindo bhagavato bhāsitaṃ abhinanditvā anumoditvā bhagavantaṃ uttariṃ pañhaṃ apucchi –</paragraph>
<paragraph line="159">‘‘Sabbeva nu kho, mārisa, samaṇabrāhmaṇā ekantavādā ekantasīlā ekantachandā ekantaajjhosānā’’ti? ‘‘Na kho, devānaminda, sabbe samaṇabrāhmaṇā ekantavādā ekantasīlā ekantachandā ekantaajjhosānā’’ti.</paragraph>
<paragraph line="160">‘‘Kasmā pana, mārisa, na sabbe samaṇabrāhmaṇā ekantavādā ekantasīlā ekantachandā ekantaajjhosānā’’ti? ‘‘Anekadhātu nānādhātu kho, devānaminda, loko. Tasmiṃ anekadhātunānādhātusmiṃ loke yaṃ yadeva sattā dhātuṃ abhinivisanti, taṃ tadeva thāmasā parāmāsā <pageBreak edition="V" number="2.0209" /> abhinivissa voharanti – ‘idameva saccaṃ moghamañña’nti. Tasmā <pageBreak edition="T" number="2.0318" /> na sabbe samaṇabrāhmaṇā ekantavādā ekantasīlā ekantachandā ekantaajjhosānā’’ti.</paragraph>
<paragraph line="161">‘‘Sabbeva nu kho, mārisa, samaṇabrāhmaṇā accantaniṭṭhā <pageBreak edition="P" number="2.0283" /> accantayogakkhemī accantabrahmacārī accantapariyosānā’’ti? ‘‘Na kho, devānaminda, sabbe samaṇabrāhmaṇā accantaniṭṭhā accantayogakkhemī accantabrahmacārī accantapariyosānā’’ti.</paragraph>
<paragraph line="162">‘‘Kasmā <pageBreak edition="M" number="2.0226" /> pana, mārisa, na sabbe samaṇabrāhmaṇā accantaniṭṭhā accantayogakkhemī accantabrahmacārī accantapariyosānā’’ti? ‘‘Ye kho, devānaminda, bhikkhū taṇhāsaṅkhayavimuttā te accantaniṭṭhā accantayogakkhemī accantabrahmacārī accantapariyosānā. Tasmā na sabbe samaṇabrāhmaṇā accantaniṭṭhā accantayogakkhemī accantabrahmacārī accantapariyosānā’’ti.</paragraph>
<paragraph line="163">Itthaṃ bhagavā sakkassa devānamindassa pañhaṃ puṭṭho byākāsi. Attamano sakko devānamindo bhagavato bhāsitaṃ abhinandi anumodi – ‘‘evametaṃ, bhagavā, evametaṃ, sugata. Tiṇṇā mettha kaṅkhā vigatā kathaṃkathā bhagavato pañhaveyyākaraṇaṃ sutvā’’ti.</paragraph>
<paragraph line="164" number="367"> Itiha sakko devānamindo bhagavato bhāsitaṃ abhinanditvā anumoditvā bhagavantaṃ etadavoca –</paragraph>
<paragraph line="165">‘‘Ejā, bhante, rogo, ejā gaṇḍo, ejā sallaṃ, ejā imaṃ purisaṃ parikaḍḍhati tassa tasseva bhavassa abhinibbattiyā. Tasmā ayaṃ puriso uccāvacamāpajjati <pageBreak edition="T" number="2.0319" />. Yesāhaṃ, bhante, pañhānaṃ ito bahiddhā aññesu samaṇabrāhmaṇesu okāsakammampi nālatthaṃ, te me bhagavatā byākatā. <alternatives line="213" extra="null" separator="true"><alternative source-abbr="vri" source="vipassana research institut">Dīgharattānusayitañca pana</alternative><alternative source-abbr="syā." source="thai">dīgharattānupassatā, yañca pana</alternative><alternative source-abbr="sī. pī." source="sī. pī.">dīgharattānusayino, yañca pana</alternative></alternatives>  me vicikicchākathaṃkathāsallaṃ, tañca bhagavatā abbuḷha’’nti.</paragraph>
<paragraph line="166">‘‘Abhijānāsi <pageBreak edition="P" number="2.0284" /> no tvaṃ, devānaminda, ime pañhe aññe samaṇabrāhmaṇe pucchitā’’ti? ‘‘Abhijānāmahaṃ, bhante, ime pañhe aññe samaṇabrāhmaṇe pucchitā’’ti. ‘‘Yathā kathaṃ pana te, devānaminda, byākaṃsu? Sace te agaru bhāsassū’’ti. ‘‘Na kho me, bhante, garu yatthassa bhagavā nisinno bhagavantarūpo vā’’ti. ‘‘Tena hi, devānaminda, bhāsassū’’ti. ‘‘<alternatives line="222" extra="null" separator="false"><alternative source-abbr="vri" source="vipassana research institut">Yesvāhaṃ</alternative><alternative source-abbr="sī. syā. pī." source="sī. syā. pī.">yesāhaṃ</alternative></alternatives> , bhante <pageBreak edition="V" number="2.0210" />, maññāmi samaṇabrāhmaṇā āraññikā pantasenāsanāti, tyāhaṃ upasaṅkamitvā ime pañhe pucchāmi, te mayā puṭṭhā na sampāyanti, asampāyantā mamaṃyeva paṭipucchanti – ‘ko nāmo āyasmā’ti? Tesāhaṃ puṭṭho byākaromi – ‘ahaṃ kho, mārisa, sakko devānamindo’ti. Te mamaṃyeva uttari paṭipucchanti – ‘kiṃ panāyasmā, <alternatives line="230" extra="null" separator="false"><alternative source-abbr="vri" source="vipassana research institut">devānaminda</alternative><alternative source-abbr="sī. pī." source="sī. pī.">devānamindo</alternative></alternatives> , kammaṃ katvā imaṃ ṭhānaṃ patto’ti? Tesāhaṃ yathāsutaṃ yathāpariyattaṃ dhammaṃ desemi. Te tāvatakeneva attamanā <pageBreak edition="M" number="2.0227" /> honti – ‘sakko ca no devānamindo diṭṭho, yañca no apucchimhā, tañca no byākāsī’ti. Te aññadatthu mamaṃyeva sāvakā sampajjanti, na cāhaṃ tesaṃ. Ahaṃ kho pana, bhante, bhagavato sāvako sotāpanno avinipātadhammo niyato sambodhiparāyaṇo’’ti <pageBreak edition="T" number="2.0320" />.</paragraph>
<subhead line="167">Somanassapaṭilābhakathā</subhead>
<paragraph line="168" number="368"> ‘‘Abhijānāsi no tvaṃ, devānaminda, ito pubbe evarūpaṃ vedapaṭilābhaṃ somanassapaṭilābha’’nti? ‘‘Abhijānāmahaṃ <pageBreak edition="P" number="2.0285" />, bhante, ito pubbe evarūpaṃ vedapaṭilābhaṃ somanassapaṭilābha’’nti. ‘‘Yathā kathaṃ pana tvaṃ, devānaminda, abhijānāsi ito pubbe evarūpaṃ vedapaṭilābhaṃ somanassapaṭilābha’’nti?</paragraph>
<paragraph line="169">‘‘Bhūtapubbaṃ, bhante, devāsurasaṅgāmo <alternatives line="238" extra="null" separator="false"><alternative source-abbr="vri" source="vipassana research institut">samupabyūḷho</alternative><alternative source-abbr="sī. pī." source="sī. pī.">samūpabbuḷho</alternative></alternatives>  ahosi. Tasmiṃ kho pana, bhante, saṅgāme devā jiniṃsu, asurā <alternatives line="246" extra="null" separator="false"><alternative source-abbr="vri" source="vipassana research institut">parājayiṃsu</alternative><alternative source-abbr="sī. pī." source="sī. pī.">parājiṃsu</alternative></alternatives> . Tassa mayhaṃ, bhante, taṃ saṅgāmaṃ abhivijinitvā vijitasaṅgāmassa etadahosi – ‘yā ceva dāni dibbā ojā yā ca asurā ojā, <alternatives line="254" extra="null" separator="false"><alternative source-abbr="vri" source="vipassana research institut">ubhayametaṃ</alternative><alternative source-abbr="syā." source="thai">ubhayamettha</alternative></alternatives>  devā paribhuñjissantī’ti. So kho pana me, bhante, vedapaṭilābho somanassapaṭilābho sadaṇḍāvacaro sasatthāvacaro na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati. Yo kho pana me ayaṃ, bhante, bhagavato dhammaṃ sutvā vedapaṭilābho somanassapaṭilābho, so adaṇḍāvacaro asatthāvacaro ekantanibbidāya virāgāya nirodhāya upasamāya abhiññāya sambodhāya nibbānāya saṃvattatī’’ti.</paragraph>
<paragraph line="170" number="369"> ‘‘Kiṃ pana tvaṃ, devānaminda, atthavasaṃ sampassamāno evarūpaṃ vedapaṭilābhaṃ somanassapaṭilābhaṃ pavedesī’’ti? ‘‘Cha kho ahaṃ, bhante, atthavase sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<gatha1 line="171">‘‘Idheva <pageBreak edition="T" number="2.0321" /><pageBreak edition="V" number="2.0211" /> tiṭṭhamānassa, devabhūtassa me sato;</gatha1>
<gathalast line="172">Punarāyu ca me laddho, evaṃ jānāhi mārisa.</gathalast>
<paragraph line="173">‘‘Imaṃ <pageBreak edition="M" number="2.0228" /> kho ahaṃ, bhante, paṭhamaṃ atthavasaṃ sampassamāno <pageBreak edition="P" number="2.0286" /> evarūpaṃ vedapaṭilābhaṃ somanassapaṭilābhaṃ pavedemi.</paragraph>
<gatha1 line="174">‘‘Cutāhaṃ diviyā kāyā, āyuṃ hitvā amānusaṃ;</gatha1>
<gathalast line="175">Amūḷho gabbhamessāmi, yattha me ramatī mano.</gathalast>
<paragraph line="176">‘‘Imaṃ kho ahaṃ, bhante, dutiyaṃ atthavasaṃ sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<gatha1 line="177">‘‘Svāhaṃ <alternatives line="262" extra="null" separator="false"><alternative source-abbr="vri" source="vipassana research institut">amūḷhapaññassa</alternative><alternative source-abbr="?" source="unknown">amūḷhapañhassa</alternative></alternatives> , viharaṃ sāsane rato;</gatha1>
<gathalast line="178">Ñāyena viharissāmi, sampajāno paṭissato.</gathalast>
<paragraph line="179">‘‘Imaṃ kho ahaṃ, bhante, tatiyaṃ atthavasaṃ sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<gatha1 line="180">‘‘Ñāyena me carato ca, sambodhi ce bhavissati;</gatha1>
<gathalast line="181">Aññātā viharissāmi, sveva anto bhavissati.</gathalast>
<paragraph line="182">‘‘Imaṃ kho ahaṃ, bhante, catutthaṃ atthavasaṃ sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<gatha1 line="183">‘‘Cutāhaṃ mānusā kāyā, āyuṃ hitvāna mānusaṃ;</gatha1>
<gathalast line="184">Puna devo bhavissāmi, devalokamhi uttamo.</gathalast>
<paragraph line="185">‘‘Imaṃ kho ahaṃ, bhante, pañcamaṃ atthavasaṃ sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<gatha1 line="186">‘‘Te <pageBreak edition="T" number="2.0322" /><pageBreak edition="V" number="2.0212" /><note>ye (?)</note> paṇītatarā devā, akaniṭṭhā yasassino;</gatha1>
<gathalast line="187">Antime vattamānamhi, so nivāso bhavissati.</gathalast>
<paragraph line="188">‘‘Imaṃ <pageBreak edition="P" number="2.0287" /> kho ahaṃ, bhante, chaṭṭhaṃ atthavasaṃ sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<paragraph line="189">‘‘Ime kho ahaṃ, bhante, cha atthavase sampassamāno evarūpaṃ vedapaṭilābhaṃ somanassapaṭilābhaṃ pavedemi.</paragraph>
<paragraph line="190" number="370">‘‘Apariyositasaṅkappo <pageBreak edition="M" number="2.0229" />, vicikiccho kathaṃkathī.</paragraph>
<gathalast line="191">Vicariṃ dīghamaddhānaṃ, anvesanto tathāgataṃ.</gathalast>
<gatha1 line="192">‘‘Yassu maññāmi samaṇe, pavivittavihārino;</gatha1>
<gathalast line="193">Sambuddhā iti maññāno, gacchāmi te upāsituṃ.</gathalast>
<gatha1 line="194">‘‘‘Kathaṃ ārādhanā hoti, kathaṃ hoti virādhanā’;</gatha1>
<gathalast line="195">Iti puṭṭhā na <alternatives line="277" extra="null" separator="false"><alternative source-abbr="vri" source="vipassana research institut">sampāyanti</alternative><alternative source-abbr="syā." source="thai">sambhonti</alternative></alternatives> , magge paṭipadāsu ca.</gathalast>
<gatha1 line="196">‘‘Tyassu yadā maṃ jānanti, sakko devānamāgato;</gatha1>
<gathalast line="197">Tyassu mameva pucchanti, ‘kiṃ katvā pāpuṇī idaṃ’.</gathalast>
<gatha1 line="198">‘‘Tesaṃ yathāsutaṃ dhammaṃ, desayāmi jane sutaṃ <note>janesuta (ka. sī.)</note>;</gatha1>
<gathalast line="199">Tena attamanā honti, ‘diṭṭho no vāsavoti ca’.</gathalast>
<gatha1 line="200">‘‘Yadā ca buddhamaddakkhiṃ, vicikicchāvitāraṇaṃ;</gatha1>
<gathalast line="201">Somhi vītabhayo ajja, sambuddhaṃ <alternatives line="292" extra="null" separator="false"><alternative source-abbr="vri" source="vipassana research institut">payirupāsiya</alternative><alternative source-abbr="syā. ka." source="syā. ka.">payirupāsayiṃ</alternative></alternatives> .</gathalast>
<gatha1 line="202">‘‘Taṇhāsallassa hantāraṃ, buddhaṃ appaṭipuggalaṃ;</gatha1>
<gathalast line="203">Ahaṃ <pageBreak edition="T" number="2.0323" /> vande mahāvīraṃ, buddhamādiccabandhunaṃ.</gathalast>
<gatha1 line="204">‘‘Yaṃ <pageBreak edition="P" number="2.0288" /><pageBreak edition="V" number="2.0213" /> karomasi brahmuno, samaṃ devehi mārisa;</gatha1>
<gathalast line="205">Tadajja tuyhaṃ <alternatives line="300" extra="null" separator="false"><alternative source-abbr="vri" source="vipassana research institut">kassāma</alternative><alternative source-abbr="syā. ka." source="syā. ka.">dassāma</alternative></alternatives> , handa sāmaṃ karoma te.</gathalast>
<gatha1 line="206">‘‘Tvameva <alternatives line="308" extra="null" separator="false"><alternative source-abbr="vri" source="vipassana research institut">asi</alternative><alternative source-abbr="pī." source="pali text society">tuvamevasi</alternative></alternatives>  sambuddho, tuvaṃ satthā anuttaro;</gatha1>
<gathalast line="207">Sadevakasmiṃ lokasmiṃ, natthi te paṭipuggalo’’ti.</gathalast>
<paragraph line="208" number="371"> Atha kho sakko devānamindo pañcasikhaṃ gandhabbaputtaṃ āmantesi – ‘‘bahūpakāro kho mesi tvaṃ, tāta pañcasikha, yaṃ tvaṃ bhagavantaṃ paṭhamaṃ pasādesi. Tayā, tāta, paṭhamaṃ pasāditaṃ pacchā mayaṃ taṃ bhagavantaṃ dassanāya upasaṅkamimhā arahantaṃ sammāsambuddhaṃ. Pettike vā ṭhāne ṭhapayissāmi <pageBreak edition="M" number="2.0230" />, gandhabbarājā bhavissasi, bhaddañca te sūriyavacchasaṃ dammi, sā hi te abhipatthitā’’ti.</paragraph>
<paragraph line="209">Atha kho sakko devānamindo pāṇinā pathaviṃ parāmasitvā tikkhattuṃ udānaṃ udānesi – ‘‘namo tassa bhagavato arahato sammāsambuddhassā’’ti.</paragraph>
<paragraph line="210">Imasmiñca pana veyyākaraṇasmiṃ bhaññamāne sakkassa devānamindassa virajaṃ vītamalaṃ dhammacakkhuṃ udapādi – ‘‘yaṃ kiñci samudayadhammaṃ, sabbaṃ taṃ nirodhadhamma’’nti. Aññesañca asītiyā devatāsahassānaṃ <pageBreak edition="P" number="2.0289" />, iti ye sakkena devānamindena ajjhiṭṭhapañhā puṭṭhā <pageBreak edition="T" number="2.0324" />, te bhagavatā byākatā. Tasmā imassa veyyākaraṇassa sakkapañhātveva adhivacananti.</paragraph>
<centered line="211">Sakkapañhasuttaṃ niṭṭhitaṃ aṭṭhamaṃ.</centered>
</body>
</document>