<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0102m.mul5.xml</normativeSource>
    <archivePath>roman/tipitaka (mula)/suttapitaka/dighanikaya/mahavaggapali/6. mahagovindasuttam.xml</archivePath>
    <baseFileName>6. mahagovindasuttam</baseFileName>
    <titlePath>6. Mahāgovindasuttaṃ - Mahāvaggapāḷi - Dīghanikāya - Suttapiṭaka - Tipiṭaka (Mūla)</titlePath>
    <versions>
      <version source="vipassana research institut" source-abbr="vri"/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="sri lanka" source-abbr="sī."/>
      <version source="unknown" source-abbr="?"/>
      <version source="thai" source-abbr="syā."/>
      <version source="aṭṭhakathāyaṃ saṃvaṇṇitapāṭhantaraṃ" source-abbr="aṭṭhakathāyaṃ saṃvaṇṇitapāṭhantaraṃ"/>
      <version source="bahūsu" source-abbr="bahūsu"/>
    </versions>
  </metadata>
  <content>
    <chapter line="1">6. Mahāgovindasuttaṃ</chapter>
    <paragraph line="2" number="293"> Evaṃ <pageBreak edition="Thai" number="2.0252" /><pageBreak edition="Myanmar" number="2.0178" /><pageBreak edition="Vipassana Research Institut" number="2.0162" /> me <pageBreak edition="Pali Text Society" number="2.0220" /> sutaṃ – ekaṃ samayaṃ bhagavā rājagahe viharati gijjhakūṭe pabbate. Atha kho pañcasikho gandhabbaputto abhikkantāya rattiyā abhikkantavaṇṇo kevalakappaṃ gijjhakūṭaṃ pabbataṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho pañcasikho gandhabbaputto bhagavantaṃ etadavoca – ‘‘yaṃ kho me, bhante, devānaṃ tāvatiṃsānaṃ sammukhā sutaṃ sammukhā paṭiggahitaṃ, ārocemi taṃ bhagavato’’ti. ‘‘Ārocehi me tvaṃ, pañcasikhā’’ti bhagavā avoca.</paragraph>
    <subhead line="3">Devasabhā</subhead>
    <paragraph line="4" number="294"> ‘‘Purimāni, bhante, divasāni purimatarāni tadahuposathe pannarase pavāraṇāya puṇṇāya puṇṇamāya rattiyā kevalakappā ca devā tāvatiṃsā sudhammāyaṃ sabhāyaṃ sannisinnā honti sannipatitā; mahatī ca dibbaparisā samantato nisinnā honti, cattāro ca mahārājāno catuddisā nisinnā honti; puratthimāya disāya dhataraṭṭho mahārājā pacchimābhimukho nisinno hoti deve purakkhatvā; dakkhiṇāya disāya virūḷhako mahārājā uttarābhimukho nisinno hoti deve purakkhatvā; pacchimāya disāya virūpakkho <pageBreak edition="Pali Text Society" number="2.0221" /> mahārājā puratthābhimukho nisinno hoti deve purakkhatvā; uttarāya disāya vessavaṇo mahārājā dakkhiṇābhimukho nisinno hoti deve purakkhatvā. Yadā bhante, kevalakappā ca devā <pageBreak edition="Thai" number="2.0253" /> tāvatiṃsā sudhammāyaṃ sabhāyaṃ sannisinnā honti sannipatitā, mahatī ca dibbaparisā samantato nisinnā honti, cattāro ca mahārājāno catuddisā nisinnā honti, idaṃ nesaṃ hoti āsanasmiṃ; atha pacchā amhākaṃ āsanaṃ hoti.</paragraph>
    <paragraph line="5">‘‘Ye te, bhante, devā bhagavati brahmacariyaṃ caritvā adhunūpapannā tāvatiṃsakāyaṃ, te aññe <pageBreak edition="Vipassana Research Institut" number="2.0163" /> deve atirocanti vaṇṇena ceva yasasā ca. Tena sudaṃ, bhante, devā tāvatiṃsā attamanā honti pamuditā <pageBreak edition="Myanmar" number="2.0179" /> pītisomanassajātā; ‘dibbā vata, bho, kāyā paripūrenti, hāyanti asurakāyā’ti.</paragraph>
    <paragraph line="6" number="295"> ‘‘Atha kho, bhante, sakko devānamindo devānaṃ tāvatiṃsānaṃ sampasādaṃ viditvā imāhi gāthāhi anumodi –</paragraph>
    <gatha1 line="7">‘Modanti vata bho devā, tāvatiṃsā sahindakā;</gatha1>
    <gathalast line="8">Tathāgataṃ namassantā, dhammassa ca sudhammataṃ.</gathalast>
    <gatha1 line="9">Nave deve ca passantā, vaṇṇavante yasassine;</gatha1>
    <gathalast line="10">Sugatasmiṃ brahmacariyaṃ, caritvāna idhāgate.</gathalast>
    <gatha1 line="11">Te aññe atirocanti, vaṇṇena yasasāyunā;</gatha1>
    <gathalast line="12">Sāvakā bhūripaññassa, visesūpagatā idha.</gathalast>
    <gatha1 line="13">Idaṃ disvāna nandanti, tāvatiṃsā sahindakā;</gatha1>
    <gathalast line="14">Tathāgataṃ namassantā, dhammassa ca sudhammata’nti.</gathalast>
    <paragraph line="15">‘‘Tena sudaṃ <pageBreak edition="Pali Text Society" number="2.0222" />, bhante, devā tāvatiṃsā bhiyyoso mattāya attamanā honti pamuditā pītisomanassajātā; ‘dibbā vata, bho, kāyā <pageBreak edition="Thai" number="2.0254" /> paripūrenti, hāyanti asurakāyā’’’ti.</paragraph>
    <subhead line="16">Aṭṭha yathābhuccavaṇṇā</subhead>
    <paragraph line="17" number="296"> ‘‘Atha kho, bhante, sakko devānamindo devānaṃ tāvatiṃsānaṃ sampasādaṃ viditvā deve tāvatiṃse āmantesi – ‘iccheyyātha no tumhe, mārisā, tassa bhagavato aṭṭha yathābhucce vaṇṇe sotu’nti? ‘Icchāma mayaṃ, mārisa, tassa bhagavato aṭṭha yathābhucce vaṇṇe sotu’nti. Atha kho, bhante, sakko devānamindo devānaṃ tāvatiṃsānaṃ bhagavato aṭṭha yathābhucce vaṇṇe payirudāhāsi – ‘taṃ kiṃ maññanti, bhonto devā tāvatiṃsā? Yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. Evaṃ <pageBreak edition="Vipassana Research Institut" number="2.0164" /> bahujanahitāya paṭipannaṃ bahujanasukhāya lokānukampāya atthāya hitāya sukhāya devamanussānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="18">‘‘Svākkhāto <pageBreak edition="Myanmar" number="2.0180" /> kho pana tena bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi. Evaṃ opaneyyikassa dhammassa desetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="19">‘‘Idaṃ kusalanti kho pana tena bhagavatā supaññattaṃ, idaṃ akusalanti supaññattaṃ. Idaṃ sāvajjaṃ <pageBreak edition="Pali Text Society" number="2.0223" /> idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāganti supaññattaṃ. Evaṃ kusalākusalasāvajjānavajjasevitabbāsevitabbahīna-paṇītakaṇhasukkasappaṭibhāgānaṃ <pageBreak edition="Thai" number="2.0255" /> dhammānaṃ paññapetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="20">‘‘Supaññattā kho pana tena bhagavatā sāvakānaṃ nibbānagāminī paṭipadā, saṃsandati nibbānañca paṭipadā ca. Seyyathāpi nāma gaṅgodakaṃ yamunodakena saṃsandati sameti, evameva supaññattā tena bhagavatā sāvakānaṃ nibbānagāminī paṭipadā, saṃsandati nibbānañca paṭipadā ca. Evaṃ nibbānagāminiyā paṭipadāya paññapetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="21">‘‘<alternatives line="3" extra="" separator="false"><alternative source-abbr="vri" source="vipassana research institut">Abhinipphanno</alternative><alternative source-abbr="pī." source="pali text society">abhinippanno</alternative><alternative source-abbr="ka." source="cambodian">abhinippanno</alternative></alternatives>  kho pana tassa bhagavato lābho abhinipphanno siloko, yāva maññe khattiyā sampiyāyamānarūpā viharanti, vigatamado kho pana so bhagavā āhāraṃ āhāreti. Evaṃ vigatamadaṃ āhāraṃ āharayamānaṃ imināpaṅgena samannāgataṃ satthāraṃ neva <pageBreak edition="Pali Text Society" number="2.0224" /> atītaṃse samanupassāma, na panetarahi, aññatra tena bhagavatā.</paragraph>
    <paragraph line="22">‘‘Laddhasahāyo kho pana so bhagavā sekhānañceva paṭipannānaṃ khīṇāsavānañca vusitavataṃ. Te bhagavā apanujja ekārāmataṃ anuyutto viharati. Evaṃ ekārāmataṃ anuyuttaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="23">‘‘Yathāvādī <pageBreak edition="Vipassana Research Institut" number="2.0165" /> kho pana so bhagavā tathākārī, yathākārī tathāvādī, iti yathāvādī tathākārī, yathākārī <pageBreak edition="Thai" number="2.0256" /> tathāvādī. Evaṃ dhammānudhammappaṭipannaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="24">‘‘Tiṇṇavicikiccho <pageBreak edition="Myanmar" number="2.0181" /> kho pana so bhagavā vigatakathaṃkatho pariyositasaṅkappo ajjhāsayaṃ ādibrahmacariyaṃ. Evaṃ tiṇṇavicikicchaṃ vigatakathaṃkathaṃ pariyositasaṅkappaṃ ajjhāsayaṃ ādibrahmacariyaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā’ti.</paragraph>
    <paragraph line="25" number="297"> ‘‘Ime kho, bhante, sakko devānamindo devānaṃ tāvatiṃsānaṃ bhagavato aṭṭha yathābhucce vaṇṇe payirudāhāsi. Tena sudaṃ, bhante, devā tāvatiṃsā bhiyyoso mattāya attamanā honti pamuditā pītisomanassajātā bhagavato aṭṭha yathābhucce vaṇṇe sutvā. Tatra, bhante, ekacce devā evamāhaṃsu – ‘aho vata, mārisā, cattāro sammāsambuddhā loke uppajjeyyuṃ dhammañca deseyyuṃ yathariva bhagavā. Tadassa bahujanahitāya bahujanasukhāya lokānukampāya atthāya hitāya sukhāya devamanussāna’nti. Ekacce devā evamāhaṃsu – ‘tiṭṭhantu, mārisā, cattāro sammāsambuddhā, aho vata, mārisā, tayo sammāsambuddhā loke uppajjeyyuṃ dhammañca deseyyuṃ yathariva bhagavā. Tadassa bahujanahitāya bahujanasukhāya lokānukampāya atthāya hitāya sukhāya devamanussāna’nti. Ekacce devā evamāhaṃsu – ‘tiṭṭhantu, mārisā, tayo <pageBreak edition="Thai" number="2.0257" /> sammāsambuddhā, aho vata, mārisā, dve sammāsambuddhā loke uppajjeyyuṃ dhammañca deseyyuṃ yathariva bhagavā. Tadassa bahujanahitāya bahujanasukhāya lokānukampāya atthāya hitāya sukhāya devamanussāna’nti.</paragraph>
    <paragraph line="26" number="298"> ‘‘Evaṃ vutte <pageBreak edition="Pali Text Society" number="2.0225" />, bhante, sakko devānamindo deve tāvatiṃse etadavoca – ‘aṭṭhānaṃ kho etaṃ, mārisā, anavakāso, yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjati. Aho vata, mārisā, so bhagavā appābādho appātaṅko ciraṃ dīghamaddhānaṃ tiṭṭheyya. Tadassa bahujanahitāya bahujanasukhāya lokānukampāya atthāya hitāya sukhāya devamanussāna’nti. Atha kho, bhante, yenatthena devā tāvatiṃsā sudhammāyaṃ sabhāyaṃ sannisinnā honti sannipatitā, taṃ atthaṃ cintayitvā taṃ atthaṃ mantayitvā vuttavacanāpi taṃ cattāro mahārājāno tasmiṃ atthe honti. Paccānusiṭṭhavacanāpi <pageBreak edition="Myanmar" number="2.0182" /> taṃ cattāro mahārājāno tasmiṃ atthe honti, sakesu sakesu āsanesu ṭhitā avipakkantā.</paragraph>
    <gatha1 line="27">Te <pageBreak edition="Vipassana Research Institut" number="2.0166" /> vuttavākyā rājāno, paṭiggayhānusāsaniṃ;</gatha1>
    <gathalast line="28">Vippasannamanā santā, aṭṭhaṃsu samhi āsaneti.</gathalast>
    <paragraph line="29" number="299"> ‘‘Atha kho, bhante, uttarāya disāya uḷāro āloko sañjāyi, obhāso pāturahosi atikkammeva devānaṃ devānubhāvaṃ. Atha kho, bhante, sakko devānamindo deve tāvatiṃse āmantesi – ‘yathā kho, mārisā, nimittāni dissanti, uḷāro āloko sañjāyati, obhāso pātubhavati <pageBreak edition="Thai" number="2.0258" />, brahmā pātubhavissati; brahmuno hetaṃ pubbanimittaṃ pātubhāvāya, yadidaṃ āloko sañjāyati obhāso pātubhavatīti.</paragraph>
    <gatha1 line="30">‘Yathā nimittā dissanti, brahmā pātubhavissati;</gatha1>
    <gathalast line="31">Brahmuno hetaṃ nimittaṃ, obhāso vipulo mahā’ti.</gathalast>
    <subhead line="32">Sanaṅkumārakathā</subhead>
    <paragraph line="33" number="300"> ‘‘Atha <pageBreak edition="Pali Text Society" number="2.0226" /> kho, bhante, devā tāvatiṃsā yathāsakesu āsanesu nisīdiṃsu – ‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’ti. Cattāropi mahārājāno yathāsakesu āsanesu nisīdiṃsu – ‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’ti. Idaṃ sutvā devā tāvatiṃsā ekaggā samāpajjiṃsu – ‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’ti.</paragraph>
    <paragraph line="34">‘‘Yadā, bhante, brahmā sanaṅkumāro devānaṃ tāvatiṃsānaṃ pātubhavati, oḷārikaṃ attabhāvaṃ abhinimminitvā pātubhavati. Yo kho pana, bhante, brahmuno pakativaṇṇo, anabhisambhavanīyo so devānaṃ tāvatiṃsānaṃ cakkhupathasmiṃ. Yadā, bhante, brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. Seyyathāpi, bhante, sovaṇṇo viggaho mānusaṃ viggahaṃ atirocati, evameva kho, bhante, yadā brahmā sanaṅkumāro devānaṃ <pageBreak edition="Myanmar" number="2.0183" /> tāvatiṃsānaṃ pātubhavati, so aññe deve atirocati vaṇṇena ceva yasasā ca. Yadā, bhante, brahmā sanaṅkumāro devānaṃ tāvatiṃsānaṃ pātubhavati, na tassaṃ parisāyaṃ koci devo abhivādeti vā paccuṭṭheti vā <pageBreak edition="Thai" number="2.0259" /> āsanena vā nimanteti. Sabbeva tuṇhībhūtā pañjalikā pallaṅkena nisīdanti – ‘yassadāni devassa pallaṅkaṃ icchissati brahmā sanaṅkumāro, tassa devassa pallaṅke nisīdissatī’ti. Yassa kho pana, bhante, devassa brahmā sanaṅkumāro <pageBreak edition="Vipassana Research Institut" number="2.0167" /> pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ <pageBreak edition="Pali Text Society" number="2.0227" />. Seyyathāpi, bhante, rājā khattiyo muddhāvasitto adhunābhisitto rajjena, <bold>uḷāraṃ so labhati vedapaṭilābhaṃ, uḷāraṃ so labhati somanassapaṭilābhaṃ,</bold> evameva kho, bhante, yassa devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. Atha, bhante, brahmā sanaṅkumāro devānaṃ tāvatiṃsānaṃ sampasādaṃ viditvā antarahito imāhi gāthāhi anumodi –</paragraph>
    <gatha1 line="35">‘Modanti vata bho devā, tāvatiṃsā sahindakā;</gatha1>
    <gathalast line="36">Tathāgataṃ namassantā, dhammassa ca sudhammataṃ.</gathalast>
    <gatha1 line="37">‘Nave deve ca passantā, vaṇṇavante yasassine;</gatha1>
    <gathalast line="38">Sugatasmiṃ brahmacariyaṃ, caritvāna idhāgate.</gathalast>
    <gatha1 line="39">‘Te aññe atirocanti, vaṇṇena yasasāyunā;</gatha1>
    <gathalast line="40">Sāvakā bhūripaññassa, visesūpagatā idha.</gathalast>
    <gatha1 line="41">‘Idaṃ disvāna nandanti, tāvatiṃsā sahindakā;</gatha1>
    <gathalast line="42">Tathāgataṃ namassantā, dhammassa ca sudhammata’nti.</gathalast>
    <paragraph line="43" number="301"> ‘‘Imamatthaṃ, bhante, brahmā sanaṅkumāro abhāsittha. Imamatthaṃ, bhante <pageBreak edition="Thai" number="2.0260" />, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. Yathāparisaṃ kho pana, bhante, brahmā sanaṅkumāro sarena viññāpeti, na cassa bahiddhā parisāya ghoso niccharati. Yassa kho pana, bhante, evaṃ aṭṭhaṅgasamannāgato saro hoti, so vuccati ‘brahmassaro’ti. Atha kho, bhante, devā tāvatiṃsā brahmānaṃ sanaṅkumāraṃ etadavocuṃ <pageBreak edition="Myanmar" number="2.0184" /> – ‘sādhu, mahābrahme, etadeva mayaṃ saṅkhāya modāma; atthi <pageBreak edition="Pali Text Society" number="2.0228" /> ca sakkena devānamindena tassa bhagavato aṭṭha yathābhuccā vaṇṇā bhāsitā; te ca mayaṃ saṅkhāya modāmā’ti.</paragraph>
    <subhead line="44">Aṭṭha yathābhuccavaṇṇā</subhead>
    <paragraph line="45" number="302"> ‘‘Atha <pageBreak edition="Vipassana Research Institut" number="2.0168" />, bhante, brahmā sanaṅkumāro sakkaṃ devānamindaṃ etadavoca – ‘sādhu, devānaminda, mayampi tassa bhagavato aṭṭha yathābhucce vaṇṇe suṇeyyāmā’ti. ‘Evaṃ mahābrahme’ti kho, bhante, sakko devānamindo brahmuno sanaṅkumārassa bhagavato aṭṭha yathābhucce vaṇṇe payirudāhāsi.</paragraph>
    <paragraph line="46">‘‘Taṃ kiṃ maññati, bhavaṃ mahābrahmā? Yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. Evaṃ bahujanahitāya paṭipannaṃ bahujanasukhāya lokānukampāya atthāya hitāya sukhāya devamanussānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="47">‘‘Svākkhāto kho pana tena bhagavatā dhammo <pageBreak edition="Thai" number="2.0261" /> sandiṭṭhiko akāliko ehipassiko opaneyyiko paccattaṃ veditabbo viññūhi. Evaṃ opaneyyikassa dhammassa desetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="48">‘‘Idaṃ kusala’nti kho pana tena bhagavatā supaññattaṃ, ‘idaṃ akusala’nti supaññattaṃ, ‘idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāga’nti supaññattaṃ. Evaṃ kusalākusalasāvajjānavajjasevitabbāsevitabbahīnapaṇītakaṇhasukkasappaṭibhāgānaṃ dhammānaṃ paññāpetāraṃ. Imināpaṅgena samannāgataṃ satthāraṃ neva <pageBreak edition="Pali Text Society" number="2.0229" /> atītaṃse samanupassāma, na panetarahi, aññatra tena bhagavatā.</paragraph>
    <paragraph line="49">‘‘Supaññattā kho pana tena bhagavatā sāvakānaṃ nibbānagāminī paṭipadā saṃsandati nibbānañca paṭipadā ca. Seyyathāpi nāma gaṅgodakaṃ yamunodakena saṃsandati <pageBreak edition="Myanmar" number="2.0185" /> sameti, evameva supaññattā tena bhagavatā sāvakānaṃ nibbānagāminī paṭipadā saṃsandati nibbānañca paṭipadā ca. Evaṃ nibbānagāminiyā paṭipadāya paññāpetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="50">‘‘Abhinipphanno <pageBreak edition="Thai" number="2.0262" /> kho pana tassa bhagavato lābho abhinipphanno siloko, yāva maññe khattiyā <pageBreak edition="Vipassana Research Institut" number="2.0169" /> sampiyāyamānarūpā viharanti. Vigatamado kho pana so bhagavā āhāraṃ āhāreti. Evaṃ vigatamadaṃ āhāraṃ āharayamānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="51">‘‘Laddhasahāyo kho pana so bhagavā sekhānañceva paṭipannānaṃ khīṇāsavānañca vusitavataṃ, te bhagavā apanujja ekārāmataṃ anuyutto viharati. Evaṃ ekārāmataṃ anuyuttaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="52">‘‘Yathāvādī kho pana so bhagavā tathākārī, yathākārī tathāvādī; iti yathāvādī tathākārī, yathākārī tathāvādī. Evaṃ dhammānudhammappaṭippannaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā.</paragraph>
    <paragraph line="53">‘‘Tiṇṇavicikiccho kho pana so bhagavā vigatakathaṃkatho pariyositasaṅkappo ajjhāsayaṃ ādibrahmacariyaṃ <pageBreak edition="Pali Text Society" number="2.0230" />. Evaṃ tiṇṇavicikicchaṃ vigatakathaṃkathaṃ pariyositasaṅkappaṃ ajjhāsayaṃ ādibrahmacariyaṃ. Imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā’ti.</paragraph>
    <paragraph line="54" number="303"> ‘‘Ime kho, bhante, sakko devānamindo brahmuno sanaṅkumārassa bhagavato aṭṭha yathābhucce vaṇṇe payirudāhāsi. Tena sudaṃ, bhante, brahmā sanaṅkumāro attamano hoti pamudito pītisomanassajāto bhagavato aṭṭha yathābhucce vaṇṇe sutvā. Atha, bhante, brahmā sanaṅkumāro oḷārikaṃ attabhāvaṃ abhinimminitvā kumāravaṇṇī hutvā pañcasikho devānaṃ tāvatiṃsānaṃ pāturahosi <pageBreak edition="Thai" number="2.0263" />. So vehāsaṃ abbhuggantvā ākāse antalikkhe pallaṅkena nisīdi. Seyyathāpi, bhante, balavā <pageBreak edition="Myanmar" number="2.0186" /> puriso supaccatthate vā pallaṅke same vā bhūmibhāge pallaṅkena nisīdeyya, evameva kho, bhante, brahmā sanaṅkumāro vehāsaṃ abbhuggantvā ākāse antalikkhe pallaṅkena nisīditvā deve tāvatiṃse āmantesi –</paragraph>
    <subhead line="55">Govindabrāhmaṇavatthu</subhead>
    <paragraph line="56" number="304"> ‘‘Taṃ kiṃ maññanti, bhonto devā tāvatiṃsā, yāva dīgharattaṃ mahāpaññova so bhagavā ahosi. Bhūtapubbaṃ, bho, rājā disampati nāma ahosi. Disampatissa rañño govindo <pageBreak edition="Vipassana Research Institut" number="2.0170" /> nāma brāhmaṇo purohito ahosi. Disampatissa rañño reṇu nāma kumāro putto ahosi. Govindassa brāhmaṇassa jotipālo nāma māṇavo putto ahosi. Iti reṇu ca rājaputto jotipālo ca māṇavo aññe ca cha khattiyā iccete aṭṭha sahāyā ahesuṃ. Atha <pageBreak edition="Pali Text Society" number="2.0231" /> kho, bho, ahorattānaṃ accayena govindo brāhmaṇo kālamakāsi. Govinde brāhmaṇe kālaṅkate rājā disampati paridevesi – ‘‘yasmiṃ vata, bho, mayaṃ samaye govinde brāhmaṇe sabbakiccāni sammā vossajjitvā pañcahi kāmaguṇehi samappitā samaṅgībhūtā paricārema, tasmiṃ no samaye govindo brāhmaṇo kālaṅkato’’ti. Evaṃ vutte bho reṇu rājaputto rājānaṃ disampatiṃ etadavoca – ‘‘mā kho tvaṃ, deva, govinde brāhmaṇe kālaṅkate atibāḷhaṃ paridevesi. Atthi, deva, govindassa brāhmaṇassa jotipālo nāma māṇavo <pageBreak edition="Thai" number="2.0264" /> putto paṇḍitataro ceva pitarā, alamatthadasataro ceva pitarā; yepissa pitā atthe anusāsi, tepi jotipālasseva māṇavassa anusāsaniyā’’ti. ‘‘Evaṃ kumārā’’ti? ‘‘Evaṃ devā’’ti.</paragraph>
    <subhead line="57">Mahāgovindavatthu</subhead>
    <paragraph line="58" number="305"> ‘‘Atha kho, bho, rājā disampati aññataraṃ purisaṃ āmantesi – ‘‘ehi tvaṃ, ambho purisa, yena jotipālo nāma māṇavo tenupasaṅkama; upasaṅkamitvā jotipālaṃ māṇavaṃ evaṃ vadehi – ‘bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ āmantayati, rājā disampati bhoto jotipālassa māṇavassa dassanakāmo’’’ti. ‘‘Evaṃ, devā’’ti kho, bho, so puriso disampatissa rañño paṭissutvā yena <pageBreak edition="Myanmar" number="2.0187" /> jotipālo māṇavo tenupasaṅkami; upasaṅkamitvā jotipālaṃ māṇavaṃ etadavoca – ‘‘bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ āmantayati <pageBreak edition="Pali Text Society" number="2.0232" />, rājā disampati bhoto jotipālassa māṇavassa dassanakāmo’’ti. ‘‘Evaṃ, bho’’ti kho bho jotipālo māṇavo tassa purisassa paṭissutvā yena rājā disampati tenupasaṅkami; upasaṅkamitvā disampatinā raññā saddhiṃ sammodi; sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho, bho, jotipālaṃ māṇavaṃ rājā disampati etadavoca – ‘‘anusāsatu no bhavaṃ jotipālo, mā no bhavaṃ jotipālo anusāsaniyā paccabyāhāsi. Pettike taṃ ṭhāne ṭhapessāmi, govindiye <pageBreak edition="Thai" number="2.0265" /> abhisiñcissāmī’’ti. ‘‘Evaṃ, bho’’ti kho, bho, so jotipālo māṇavo disampatissa rañño paccassosi. Atha kho, bho, rājā disampati jotipālaṃ māṇavaṃ govindiye abhisiñci, taṃ pettike ṭhāne ṭhapesi. Abhisitto jotipālo māṇavo govindiye pettike ṭhāne ṭhapito yepissa pitā atthe anusāsi tepi atthe anusāsati, yepissa pitā atthe nānusāsi, tepi <pageBreak edition="Vipassana Research Institut" number="2.0171" /> atthe anusāsati; yepissa pitā kammante abhisambhosi, tepi kammante abhisambhoti, yepissa pitā kammante nābhisambhosi, tepi kammante abhisambhoti. Tamenaṃ manussā evamāhaṃsu – ‘‘govindo vata, bho, brāhmaṇo, mahāgovindo vata, bho, brāhmaṇo’’ti. Iminā kho evaṃ, bho, pariyāyena jotipālassa māṇavassa govindo mahāgovindotveva samaññā udapādi.</paragraph>
    <subhead line="59">Rajjasaṃvibhajanaṃ</subhead>
    <paragraph line="60" number="306"> ‘‘Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca – ‘‘disampati kho, bho, rājā jiṇṇo vuddho mahallako addhagato <pageBreak edition="Pali Text Society" number="2.0233" /> vayoanuppatto, ko nu kho pana, bho, jānāti jīvitaṃ? Ṭhānaṃ kho panetaṃ vijjati, yaṃ disampatimhi raññe kālaṅkate rājakattāro reṇuṃ rājaputtaṃ rajje abhisiñceyyuṃ. Āyantu, bhonto, yena reṇu rājaputto tenupasaṅkamatha; upasaṅkamitvā reṇuṃ rājaputtaṃ evaṃ vadetha – ‘‘mayaṃ kho bhoto reṇussa sahāyā piyā manāpā appaṭikūlā, yaṃsukho bhavaṃ <pageBreak edition="Myanmar" number="2.0188" /> taṃsukhā mayaṃ, yaṃdukkho bhavaṃ taṃdukkhā mayaṃ. Disampati kho, bho, rājā jiṇṇo vuddho mahallako addhagato vayoanuppatto, ko nu kho pana, bho, jānāti jīvitaṃ? Ṭhānaṃ kho panetaṃ vijjati, yaṃ disampatimhi raññe kālaṅkate rājakattāro bhavantaṃ reṇuṃ rajje abhisiñceyyuṃ. Sace bhavaṃ reṇu rajjaṃ labhetha, saṃvibhajetha no rajjenā’’ti. ‘‘Evaṃ bho’’ti kho, bho, te cha khattiyā mahāgovindassa brāhmaṇassa paṭissutvā yena reṇu rājaputto tenupasaṅkamiṃsu; upasaṅkamitvā reṇuṃ rājaputtaṃ etadavocuṃ – ‘‘mayaṃ kho bhoto reṇussa sahāyā piyā manāpā appaṭikūlā <pageBreak edition="Thai" number="2.0266" />; yaṃsukho bhavaṃ taṃsukhā mayaṃ, yaṃdukkho bhavaṃ taṃdukkhā mayaṃ. Disampati kho, bho, rājā jiṇṇo vuddho mahallako addhagato vayoanuppatto, ko nu kho pana bho jānāti jīvitaṃ? Ṭhānaṃ kho panetaṃ vijjati, yaṃ disampatimhi raññe kālaṅkate rājakattāro bhavantaṃ reṇuṃ rajje abhisiñceyyuṃ. Sace bhavaṃ reṇu rajjaṃ labhetha, saṃvibhajetha no rajjenā’’ti. ‘‘Ko nu kho, bho, añño mama vijite <alternatives line="11" extra="" separator="true"><alternative source-abbr="vri" source="vipassana research institut">sukho bhavetha</alternative><alternative source-abbr="ka." source="cambodian">sukhā bhaveyyātha</alternative><alternative source-abbr="sī." source="sri lanka">sukhaṃ bhaveyyātha, sukhamedheyyātha</alternative><alternative source-abbr="pī." source="pali text society">sukhaṃ bhaveyyātha, sukhamedheyyātha</alternative><alternative source-abbr="?" source="unknown">sukha medhetha</alternative></alternatives> , aññatra bhavantebhi? Sacāhaṃ, bho, rajjaṃ labhissāmi, saṃvibhajissāmi vo rajjenā’’’ti.</paragraph>
    <paragraph line="61" number="307"> ‘‘Atha <pageBreak edition="Pali Text Society" number="2.0234" /> kho, bho, ahorattānaṃ accayena rājā disampati kālamakāsi. Disampatimhi raññe kālaṅkate rājakattāro reṇuṃ rājaputtaṃ rajje abhisiñciṃsu. Abhisitto reṇu rajjena <pageBreak edition="Thai" number="2.0267" /> pañcahi kāmaguṇehi samappito samaṅgībhūto paricāreti. Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca <pageBreak edition="Vipassana Research Institut" number="2.0172" /> – ‘‘disampati kho, bho, rājā kālaṅkato. Abhisitto reṇu rajjena pañcahi kāmaguṇehi samappito samaṅgībhūto paricāreti. Ko nu kho pana, bho, jānāti, madanīyā kāmā? Āyantu, bhonto, yena reṇu rājā tenupasaṅkamatha; upasaṅkamitvā reṇuṃ rājānaṃ evaṃ vadetha – disampati kho, bho, rājā kālaṅkato, abhisitto bhavaṃ reṇu rajjena, sarati bhavaṃ taṃ vacana’’’nti?</paragraph>
    <paragraph line="62" number="308"> ‘‘‘Evaṃ <pageBreak edition="Myanmar" number="2.0189" />, bho’’ti kho, bho, te cha khattiyā mahāgovindassa brāhmaṇassa paṭissutvā yena reṇu rājā tenupasaṅkamiṃsu; upasaṅkamitvā reṇuṃ rājānaṃ etadavocuṃ – ‘‘disampati kho, bho, rājā kālaṅkato, abhisitto bhavaṃ reṇu rajjena, sarati bhavaṃ taṃ vacana’’nti? ‘‘Sarāmahaṃ, bho, taṃ <alternatives line="21" extra="" separator="false"><alternative source-abbr="vri" source="vipassana research institut">vacanaṃ</alternative><alternative source-abbr="syā." source="thai">vacananti</alternative><alternative source-abbr="ka." source="cambodian">vacananti</alternative></alternatives> . Ko nu kho, bho, pahoti imaṃ mahāpathaviṃ uttarena āyataṃ dakkhiṇena sakaṭamukhaṃ sattadhā samaṃ suvibhattaṃ vibhajitu’’nti? ‘‘Ko nu kho, bho, añño pahoti, aññatra mahāgovindena brāhmaṇenā’’ti? Atha kho, bho, reṇu rājā aññataraṃ purisaṃ āmantesi – ‘‘ehi tvaṃ, ambho purisa, yena mahāgovindo brāhmaṇo tenupasaṅkama; upasaṅkamitvā mahāgovindaṃ brāhmaṇaṃ evaṃ vadehi – ‘rājā taṃ, bhante, reṇu āmantetī’’’ti. ‘‘Evaṃ <pageBreak edition="Pali Text Society" number="2.0235" /> devā’’ti kho, bho, so puriso reṇussa rañño paṭissutvā <pageBreak edition="Thai" number="2.0268" /> yena mahāgovindo brāhmaṇo tenupasaṅkami; upasaṅkamitvā mahāgovindaṃ brāhmaṇaṃ etadavoca – ‘‘rājā taṃ, bhante, reṇu āmantetī’’ti. ‘‘Evaṃ, bho’’ti kho, bho, mahāgovindo brāhmaṇo tassa purisassa paṭissutvā yena reṇu rājā tenupasaṅkami; upasaṅkamitvā reṇunā raññā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho, bho, mahāgovindaṃ brāhmaṇaṃ reṇu rājā etadavoca – ‘‘etu, bhavaṃ govindo, imaṃ mahāpathaviṃ uttarena āyataṃ dakkhiṇena sakaṭamukhaṃ sattadhā samaṃ suvibhattaṃ vibhajatū’’ti. ‘‘Evaṃ, bho’’ti kho mahāgovindo brāhmaṇo reṇussa rañño paṭissutvā imaṃ mahāpathaviṃ uttarena āyataṃ dakkhiṇena sakaṭamukhaṃ sattadhā samaṃ suvibhattaṃ vibhaji. Sabbāni sakaṭamukhāni <alternatives line="29" extra="" separator="false"><alternative source-abbr="vri" source="vipassana research institut">paṭṭhapesi</alternative><alternative source-abbr="sī." source="sri lanka">aṭṭhapesi</alternative><alternative source-abbr="pī." source="pali text society">aṭṭhapesi</alternative></alternatives> . Tatra sudaṃ majjhe reṇussa rañño janapado hoti.</paragraph>
    <paragraph line="63" number="309"> Dantapuraṃ <alternatives line="37" extra="" separator="false"><alternative source-abbr="vri" source="vipassana research institut">kaliṅgānaṃ</alternative><alternative source-abbr="syā." source="thai">kāliṅgānaṃ</alternative><alternative source-abbr="pī." source="pali text society">kāliṅgānaṃ</alternative><alternative source-abbr="ka." source="cambodian">kāliṅgānaṃ</alternative></alternatives> , assakānañca potanaṃ.</paragraph>
    <gathalast line="64">Mahesayaṃ <note>māhissati (sī. syā. pī.)</note> avantīnaṃ, sovīrānañca rorukaṃ.</gathalast>
    <gatha1 line="65">Mithilā ca videhānaṃ, campā aṅgesu māpitā;</gatha1>
    <gathalast line="66">Bārāṇasī ca kāsīnaṃ, ete govindamāpitāti.</gathalast>
    <paragraph line="67" number="310"> ‘‘Atha <pageBreak edition="Myanmar" number="2.0190" /><pageBreak edition="Vipassana Research Institut" number="2.0173" /><pageBreak edition="Pali Text Society" number="2.0236" /> kho, bho, te cha khattiyā yathāsakena lābhena attamanā ahesuṃ paripuṇṇasaṅkappā – ‘‘yaṃ vata no ahosi icchitaṃ, yaṃ ākaṅkhitaṃ, yaṃ adhippetaṃ, yaṃ abhipatthitaṃ, taṃ no laddha’’nti.</paragraph>
    <gatha1 line="68">‘‘Sattabhū <pageBreak edition="Thai" number="2.0269" /> brahmadatto ca, vessabhū bharato saha;</gatha1>
    <gathalast line="69">Reṇu dve dhataraṭṭhā ca, tadāsuṃ satta bhāradhā’ti.</gathalast>
    <centered line="70">Paṭhamabhāṇavāro niṭṭhito.</centered>
    <subhead line="71">Kittisaddaabbhuggamanaṃ</subhead>
    <paragraph line="72" number="311"> ‘‘Atha kho, bho, te cha khattiyā yena mahāgovindo brāhmaṇo tenupasaṅkamiṃsu; upasaṅkamitvā mahāgovindaṃ brāhmaṇaṃ etadavocuṃ – ‘‘yathā kho bhavaṃ govindo reṇussa rañño sahāyo piyo manāpo appaṭikūlo. Evameva kho bhavaṃ govindo amhākampi sahāyo piyo manāpo appaṭikūlo, anusāsatu no bhavaṃ govindo; mā no bhavaṃ govindo anusāsaniyā paccabyāhāsī’’ti. ‘‘Evaṃ, bho’’ti kho mahāgovindo brāhmaṇo tesaṃ channaṃ khattiyānaṃ paccassosi. Atha kho, bho, mahāgovindo brāhmaṇo satta ca rājāno khattiye <alternatives line="52" extra="" separator="false"><alternative source-abbr="vri" source="vipassana research institut">muddhāvasitte rajje</alternative><alternative source-abbr="syā." source="thai">muddhābhisitte rajjena</alternative></alternatives>  anusāsi, satta ca brāhmaṇamahāsāle satta ca nhātakasatāni mante vācesi.</paragraph>
    <paragraph line="73" number="312"> ‘‘Atha <pageBreak edition="Pali Text Society" number="2.0237" /> kho, bho, mahāgovindassa brāhmaṇassa aparena samayena evaṃ kalyāṇo kittisaddo <alternatives line="60" extra="" separator="false"><alternative source-abbr="vri" source="vipassana research institut">abbhuggacchi</alternative><alternative source-abbr="sī." source="sri lanka">abbhuggañchi</alternative><alternative source-abbr="pī." source="pali text society">abbhuggañchi</alternative></alternatives>  – ‘‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’’ti. Atha kho, bho, mahāgovindassa brāhmaṇassa etadahosi – ‘‘mayhaṃ kho evaṃ kalyāṇo kittisaddo abbhuggato – ‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti <pageBreak edition="Thai" number="2.0270" /> sallapati mantetī’ti. Na kho panāhaṃ brahmānaṃ passāmi, na brahmunā sākacchemi, na brahmunā sallapāmi <pageBreak edition="Myanmar" number="2.0191" />, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ – ‘yo vassike cattāro māse paṭisallīyati, karuṇaṃ <pageBreak edition="Vipassana Research Institut" number="2.0174" /> jhānaṃ jhāyati, so brahmānaṃ passati brahmunā sākaccheti brahmunā sallapati brahmunā mantetī’ti. Yaṃnūnāhaṃ vassike cattāro māse paṭisallīyeyyaṃ, karuṇaṃ jhānaṃ jhāyeyya’’nti.</paragraph>
    <paragraph line="74" number="313"> ‘‘Atha kho, bho, mahāgovindo brāhmaṇo yena reṇu rājā tenupasaṅkami; upasaṅkamitvā reṇuṃ rājānaṃ etadavoca – ‘‘mayhaṃ kho, bho, evaṃ kalyāṇo kittisaddo abbhuggato – ‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ – ‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti brahmunā sallapati brahmunā mantetī’ti. Icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā’’ti. ‘‘Yassadāni bhavaṃ govindo kālaṃ maññatī’’ti.</paragraph>
    <paragraph line="75" number="314"> ‘‘Atha <pageBreak edition="Pali Text Society" number="2.0238" /> kho, bho, mahāgovindo brāhmaṇo yena <pageBreak edition="Thai" number="2.0271" /> te cha khattiyā tenupasaṅkami; upasaṅkamitvā te cha khattiye etadavoca – ‘‘mayhaṃ kho, bho, evaṃ kalyāṇo kittisaddo abbhuggato – ‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ, ‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati brahmunā sākaccheti brahmunā sallapati brahmunā mantetī’ti. Icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā’’ti. ‘‘Yassadāni bhavaṃ govindo kālaṃ maññatī’’’ti.</paragraph>
    <paragraph line="76" number="315"> ‘‘Atha <pageBreak edition="Myanmar" number="2.0192" /> kho, bho, mahāgovindo brāhmaṇo yena te satta ca brāhmaṇamahāsālā satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni etadavoca – ‘‘mayhaṃ kho, bho, evaṃ kalyāṇo kittisaddo abbhuggato – ‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. Na kho panāhaṃ, bho, brahmānaṃ passāmi, na brahmunā sākacchemi, na brahmunā <pageBreak edition="Vipassana Research Institut" number="2.0175" /> sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ <pageBreak edition="Thai" number="2.0272" /> mahallakānaṃ ācariyapācariyānaṃ bhāsamānānaṃ – ‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti, brahmunā sallapati, brahmunā mantetī’ti. Tena hi, bho, yathāsute yathāpariyatte mante vitthārena sajjhāyaṃ karotha, aññamaññañca mante vācetha; icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā’’ti. ‘‘Yassa dāni bhavaṃ govindo kālaṃ maññatī’’ti.</paragraph>
    <paragraph line="77" number="316"> ‘‘Atha <pageBreak edition="Pali Text Society" number="2.0239" /> kho, bho, mahāgovindo brāhmaṇo yena cattārīsā bhariyā sādisiyo tenupasaṅkami; upasaṅkamitvā cattārīsā bhariyā sādisiyo etadavoca – ‘‘mayhaṃ kho, bhotī, evaṃ kalyāṇo kittisaddo abbhuggato – ‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. Na kho panāhaṃ, bhotī, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ ‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti, brahmunā sallapati, brahmunā mantetīti, icchāmahaṃ, bhotī, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā’’ti. ‘‘Yassa dāni bhavaṃ govindo kālaṃ <pageBreak edition="Thai" number="2.0273" /> maññatī’’’ti.</paragraph>
    <paragraph line="78" number="317"> ‘‘Atha kho, bho, mahāgovindo brāhmaṇo puratthimena nagarassa navaṃ sandhāgāraṃ kārāpetvā vassike cattāro māse paṭisallīyi, karuṇaṃ <pageBreak edition="Myanmar" number="2.0193" /> jhānaṃ jhāyi; nāssudha koci <alternatives line="68" extra="" separator="false"><alternative source-abbr="vri" source="vipassana research institut">upasaṅkamati</alternative><alternative source-abbr="pī." source="pali text society">upasaṅkami</alternative></alternatives>  aññatra ekena bhattābhihārena. Atha kho, bho, mahāgovindassa brāhmaṇassa catunnaṃ māsānaṃ accayena ahudeva ukkaṇṭhanā ahu paritassanā – ‘‘sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ – ‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti brahmunā sallapati brahmunā mantetī’ti. Na kho panāhaṃ brahmānaṃ passāmi, na brahmunā sākacchemi na brahmunā sallapāmi na brahmunā mantemī’’’ti.</paragraph>
    <subhead line="79">Brahmunā sākacchā</subhead>
    <paragraph line="80" number="318"> ‘‘Atha <pageBreak edition="Vipassana Research Institut" number="2.0176" /> kho, bho, brahmā sanaṅkumāro mahāgovindassa brāhmaṇassa cetasā cetoparivitakkamaññāya <pageBreak edition="Pali Text Society" number="2.0240" /> seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva, brahmaloke antarahito mahāgovindassa brāhmaṇassa sammukhe pāturahosi. Atha kho, bho, mahāgovindassa brāhmaṇassa ahudeva bhayaṃ ahu chambhitattaṃ ahu lomahaṃso yathā taṃ adiṭṭhapubbaṃ rūpaṃ disvā. Atha kho, bho, mahāgovindo brāhmaṇo bhīto saṃviggo lomahaṭṭhajāto brahmānaṃ sanaṅkumāraṃ gāthāya ajjhabhāsi –</paragraph>
    <gatha1 line="81">‘‘‘Vaṇṇavā <pageBreak edition="Thai" number="2.0274" /> yasavā sirimā, ko nu tvamasi mārisa;</gatha1>
    <gathalast line="82">Ajānantā taṃ pucchāma, kathaṃ jānemu taṃ maya’’nti.</gathalast>
    <gatha1 line="83">‘‘Maṃ ve kumāraṃ jānanti, brahmaloke <alternatives line="76" extra="" separator="false"><alternative source-abbr="vri" source="vipassana research institut">sanantanaṃ</alternative><alternative source-abbr="ka." source="cambodian">sanantica</alternative></alternatives> ;</gatha1>
    <gathalast line="84">Sabbe jānanti maṃ devā, evaṃ govinda jānahi’’.</gathalast>
    <gatha1 line="85">‘‘‘Āsanaṃ udakaṃ pajjaṃ, <alternatives line="84" extra="" separator="false"><alternative source-abbr="vri" source="vipassana research institut">madhusākañca</alternative><alternative source-abbr="sī." source="sri lanka">madhupākañca</alternative><alternative source-abbr="syā." source="thai">madhupākañca</alternative><alternative source-abbr="pī." source="pali text society">madhupākañca</alternative></alternatives>  brahmuno;</gatha1>
    <gathalast line="86">Agghe bhavantaṃ pucchāma, agghaṃ kurutu no bhavaṃ’’.</gathalast>
    <gatha1 line="87">‘‘Paṭiggaṇhāma te agghaṃ, yaṃ tvaṃ govinda bhāsasi;</gatha1>
    <gatha2 line="88">Diṭṭhadhammahitatthāya, samparāya sukhāya ca;</gatha2>
    <gathalast line="89">Katāvakāso pucchassu, yaṃ kiñci abhipatthita’’nti.</gathalast>
    <paragraph line="90" number="319"> ‘‘Atha kho, bho, mahāgovindassa brāhmaṇassa etadahosi – ‘‘katāvakāso khomhi brahmunā sanaṅkumārena. Kiṃ nu kho ahaṃ brahmānaṃ sanaṅkumāraṃ <pageBreak edition="Myanmar" number="2.0194" /> puccheyyaṃ diṭṭhadhammikaṃ vā atthaṃ samparāyikaṃ vā’ti? Atha <pageBreak edition="Pali Text Society" number="2.0241" /> kho, bho, mahāgovindassa brāhmaṇassa etadahosi – ‘kusalo kho ahaṃ diṭṭhadhammikānaṃ atthānaṃ, aññepi maṃ diṭṭhadhammikaṃ atthaṃ pucchanti. Yaṃnūnāhaṃ brahmānaṃ sanaṅkumāraṃ samparāyikaññeva atthaṃ puccheyya’nti. Atha kho, bho, mahāgovindo brāhmaṇo brahmānaṃ sanaṅkumāraṃ gāthāya ajjhabhāsi –</paragraph>
    <gatha1 line="91">‘‘Pucchāmi <pageBreak edition="Vipassana Research Institut" number="2.0177" /> brahmānaṃ sanaṅkumāraṃ,</gatha1>
    <gatha2 line="92">Kaṅkhī akaṅkhiṃ paravediyesu;</gatha2>
    <gatha3 line="93">Katthaṭṭhito kimhi ca sikkhamāno,</gatha3>
    <gathalast line="94">Pappoti <pageBreak edition="Thai" number="2.0275" /> macco amataṃ brahmaloka’’nti.</gathalast>
    <gatha1 line="95">‘‘Hitvā mamattaṃ manujesu brahme,</gatha1>
    <gatha2 line="96">Ekodibhūto <alternatives line="92" extra="" separator="false"><alternative source-abbr="vri" source="vipassana research institut">karuṇedhimutto</alternative><alternative source-abbr="sī." source="sri lanka">karuṇādhimutto</alternative><alternative source-abbr="syā." source="thai">karuṇādhimutto</alternative><alternative source-abbr="pī." source="pali text society">karuṇādhimutto</alternative></alternatives> ;</gatha2>
    <gatha3 line="97">Nirāmagandho virato methunasmā,</gatha3>
    <gatha2 line="98">Etthaṭṭhito ettha ca sikkhamāno;</gatha2>
    <gathalast line="99">Pappoti macco amataṃ brahmaloka’’nti.</gathalast>
    <paragraph line="100" number="320"> ‘‘Hitvā mamatta’nti ahaṃ bhoto ājānāmi. Idhekacco appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati, ‘iti hitvā mamatta’nti ahaṃ bhoto ājānāmi. ‘Ekodibhūto’ti <pageBreak edition="Pali Text Society" number="2.0242" /> ahaṃ bhoto ājānāmi. Idhekacco vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ, iti ekodibhūto’ti ahaṃ bhoto ājānāmi. ‘Karuṇedhimutto’ti ahaṃ bhoto ājānāmi. Idhekacco karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadhotiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena <pageBreak edition="Thai" number="2.0276" /> averena abyāpajjena pharitvā viharati. Iti ‘karuṇedhimutto’ti ahaṃ bhoto ājānāmi. Āmagandhe ca kho ahaṃ bhoto bhāsamānassa na ājānāmi.</paragraph>
    <gatha1 line="101">‘‘Ke <pageBreak edition="Myanmar" number="2.0195" /> āmagandhā manujesu brahme,</gatha1>
    <gatha2 line="102">Ete avidvā idha brūhi dhīra;</gatha2>
    <gatha3 line="103"><alternatives line="100" extra="" separator="false"><alternative source-abbr="vri" source="vipassana research institut">Kenāvaṭā</alternative><alternative source-abbr="syā." source="thai">kenāvuṭā</alternative></alternatives>  vāti pajā <alternatives line="108" extra="" separator="true"><alternative source-abbr="vri" source="vipassana research institut">kurutu</alternative><alternative source-abbr="syā." source="thai">kururū</alternative><alternative source-abbr="pī." source="pali text society">kuruṭṭharū</alternative><alternative source-abbr="?" source="unknown">kurūru</alternative></alternatives> ,</gatha3>
    <gathalast line="104">Āpāyikā nivutabrahmalokā’’ti.</gathalast>
    <gatha1 line="105">‘‘Kodho <pageBreak edition="Pali Text Society" number="2.0243" /> mosavajjaṃ nikati ca dubbho,</gatha1>
    <gatha2 line="106">Kadariyatā atimāno usūyā;</gatha2>
    <gatha3 line="107">Icchā <pageBreak edition="Vipassana Research Institut" number="2.0178" /> vivicchā paraheṭhanā ca,</gatha3>
    <gatha2 line="108">Lobho ca doso ca mado ca moho;</gatha2>
    <gatha3 line="109">Etesu yuttā anirāmagandhā,</gatha3>
    <gathalast line="110">Āpāyikā nivutabrahmalokā’’ti.</gathalast>
    <paragraph line="111">‘‘Yathā kho ahaṃ bhoto āmagandhe bhāsamānassa ājānāmi. Te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriya’’nti. ‘‘Yassadāni bhavaṃ govindo kālaṃ maññatī’’ti.</paragraph>
    <subhead line="112">Reṇurājaāmantanā</subhead>
    <paragraph line="113" number="321"> ‘‘Atha kho, bho, mahāgovindo brāhmaṇo yena reṇu rājā tenupasaṅkami; upasaṅkamitvā reṇuṃ rājānaṃ etadavoca – ‘‘aññaṃ dāni bhavaṃ purohitaṃ pariyesatu, yo bhoto rajjaṃ anusāsissati. Icchāmahaṃ, bho <pageBreak edition="Thai" number="2.0277" />, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriya’’nti.</paragraph>
    <gatha1 line="114">‘‘Āmantayāmi rājānaṃ, reṇuṃ bhūmipatiṃ ahaṃ;</gatha1>
    <gathalast line="115">Tvaṃ pajānassu rajjena, nāhaṃ porohicce rame’’.</gathalast>
    <gatha1 line="116">‘‘Sace te ūnaṃ kāmehi, ahaṃ paripūrayāmi te;</gatha1>
    <gatha2 line="117">Yo taṃ hiṃsati vāremi, bhūmisenāpati ahaṃ;</gatha2>
    <gathalast line="118">Tuvaṃ pitā ahaṃ putto, mā no govinda <alternatives line="118" extra="" separator="false"><alternative source-abbr="vri" source="vipassana research institut">pājahi</alternative><alternative source-abbr="aṭṭhakathāyaṃ saṃvaṇṇitapāṭhantaraṃ" source="aṭṭhakathāyaṃ saṃvaṇṇitapāṭhantaraṃ">pājehi</alternative></alternatives>’’ .</gathalast>
    <gatha1 line="119">‘‘Namatthi ūnaṃ kāmehi, hiṃsitā me na vijjati;</gatha1>
    <gathalast line="120">Amanussavaco sutvā, tasmāhaṃ na gahe rame’’.</gathalast>
    <gatha1 line="121">‘‘Amanusso <pageBreak edition="Myanmar" number="2.0196" /><pageBreak edition="Pali Text Society" number="2.0244" /> kathaṃvaṇṇo, kiṃ te atthaṃ abhāsatha;</gatha1>
    <gathalast line="122">Yañca sutvā jahāsi no, gehe amhe ca kevalī’’.</gathalast>
    <gatha1 line="123">‘‘Upavutthassa <pageBreak edition="Vipassana Research Institut" number="2.0179" /> me pubbe, yiṭṭhukāmassa me sato;</gatha1>
    <gathalast line="124">Aggi pajjalito āsi, kusapattaparitthato’’.</gathalast>
    <gatha1 line="125">‘‘Tato me brahmā pāturahu, brahmalokā sanantano;</gatha1>
    <gathalast line="126">So me pañhaṃ viyākāsi, taṃ sutvā na gahe rame’’.</gathalast>
    <gatha1 line="127">‘‘Saddahāmi ahaṃ bhoto, yaṃ tvaṃ govinda bhāsasi;</gatha1>
    <gathalast line="128">Amanussavaco sutvā, kathaṃ vattetha aññathā.</gathalast>
    <gatha1 line="129">‘‘Te taṃ anuvattissāma, satthā govinda no bhavaṃ;</gatha1>
    <gatha2 line="130">Maṇi <pageBreak edition="Thai" number="2.0278" /> yathā veḷuriyo, akāco vimalo subho;</gatha2>
    <gathalast line="131">Evaṃ suddhā carissāma, govindassānusāsane’’ti.</gathalast>
    <paragraph line="132">‘‘‘Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma. Atha yā te gati, sā no gati bhavissatī’’ti.</paragraph>
    <subhead line="133">Cha khattiyaāmantanā</subhead>
    <paragraph line="134" number="322"> ‘‘Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca – ‘‘aññaṃ dāni bhavanto purohitaṃ pariyesantu, yo bhavantānaṃ rajje anusāsissati. Icchāmahaṃ, bho, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriya’’nti. Atha kho, bho, te cha khattiyā ekamantaṃ apakkamma evaṃ <pageBreak edition="Pali Text Society" number="2.0245" /> samacintesuṃ – ‘‘ime kho brāhmaṇā nāma dhanaluddhā; yaṃnūna mayaṃ mahāgovindaṃ brāhmaṇaṃ dhanena sikkheyyāmā’’ti. Te mahāgovindaṃ brāhmaṇaṃ upasaṅkamitvā evamāhaṃsu – ‘‘saṃvijjati kho, bho, imesu sattasu rajjesu pahūtaṃ sāpateyyaṃ, tato bhoto yāvatakena attho, tāvatakaṃ āharīyata’’nti. ‘‘Alaṃ, bho, mamapidaṃ pahūtaṃ sāpateyyaṃ bhavantānaṃyeva vāhasā. Tamahaṃ sabbaṃ pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ <pageBreak edition="Myanmar" number="2.0197" /> ajjhāvasatā, pabbajissāmahaṃ, bho, agārasmā anagāriya’’nti. Atha kho, bho, te cha khattiyā ekamantaṃ apakkamma evaṃ samacintesuṃ <pageBreak edition="Thai" number="2.0279" /> – ‘‘ime <pageBreak edition="Vipassana Research Institut" number="2.0180" /> kho brāhmaṇā nāma itthiluddhā; yaṃnūna mayaṃ mahāgovindaṃ brāhmaṇaṃ itthīhi sikkheyyāmā’’ti. Te mahāgovindaṃ brāhmaṇaṃ upasaṅkamitvā evamāhaṃsu – ‘‘saṃvijjanti kho, bho, imesu sattasu rajjesu pahūtā itthiyo, tato bhoto yāvatikāhi attho, tāvatikā ānīyata’’nti. ‘‘Alaṃ, bho, <alternatives line="126" extra="" separator="true"><alternative source-abbr="vri" source="vipassana research institut">mamapimā</alternative><alternative source-abbr="ka." source="cambodian">mamapitā</alternative><alternative source-abbr="sī." source="sri lanka">mamapi</alternative></alternatives>  cattārīsā bhariyā sādisiyo. Tāpāhaṃ sabbā pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyanti’’.</paragraph>
    <paragraph line="135" number="323"> ‘‘Sace <pageBreak edition="Pali Text Society" number="2.0246" /> bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatīti.</paragraph>
    <gatha1 line="136">‘‘Sace jahatha kāmāni, yattha satto puthujjano;</gatha1>
    <gathalast line="137">Ārambhavho daḷhā hotha, khantibalasamāhitā.</gathalast>
    <gatha1 line="138">‘‘Esa maggo ujumaggo, esa maggo anuttaro;</gatha1>
    <gathalast line="139">Saddhammo sabbhi rakkhito, brahmalokūpapattiyāti.</gathalast>
    <paragraph line="140">‘‘Tena hi bhavaṃ govindo satta vassāni āgametu. Sattannaṃ vassānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī’’ti.</paragraph>
    <paragraph line="141">‘‘‘Aticiraṃ kho, bho, satta vassāni, nāhaṃ sakkomi, bhavante, satta vassāni āgametuṃ. Ko <pageBreak edition="Thai" number="2.0280" /> nu kho pana, bho, jānāti jīvitānaṃ! Gamanīyo samparāyo, <alternatives line="135" extra="" separator="false"><alternative source-abbr="vri" source="vipassana research institut">mantāyaṃ</alternative><alternative source-abbr="bahūsu" source="bahūsu">mantāya</alternative></alternatives>  boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriya’’’nti. ‘‘Tena hi bhavaṃ govindo chabbassāni āgametu…pe… pañca vassāni āgametu… cattāri vassāni āgametu… tīṇi vassāni āgametu… dve vassāni āgametu… ekaṃ vassaṃ <pageBreak edition="Myanmar" number="2.0198" /> āgametu, ekassa vassassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī’’ti.</paragraph>
    <paragraph line="142">‘‘‘Aticiraṃ kho, bho, ekaṃ vassaṃ, nāhaṃ sakkomi bhavante <pageBreak edition="Pali Text Society" number="2.0247" /> ekaṃ vassaṃ āgametuṃ. Ko nu kho pana, bho, jānāti jīvitānaṃ! Gamanīyo samparāyo, mantāyaṃ boddhabbaṃ, kattabbaṃ kusalaṃ <pageBreak edition="Vipassana Research Institut" number="2.0181" />, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriya’’nti. ‘‘Tena hi bhavaṃ govindo satta māsāni āgametu, sattannaṃ māsānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī’’ti.</paragraph>
    <paragraph line="143">‘‘‘Aticiraṃ kho, bho, satta māsāni, nāhaṃ sakkomi bhavante satta māsāni āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ <pageBreak edition="Thai" number="2.0281" />, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriya’’nti.</paragraph>
    <paragraph line="144">‘‘‘Tena hi bhavaṃ govindo cha māsāni āgametu…pe… pañca māsāni āgametu… cattāri māsāni āgametu… tīṇi māsāni āgametu… dve māsāni āgametu… ekaṃ māsaṃ āgametu… addhamāsaṃ āgametu, addhamāsassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī’’ti.</paragraph>
    <paragraph line="145">‘‘‘Aticiraṃ kho, bho, addhamāso, nāhaṃ sakkomi bhavante addhamāsaṃ āgametuṃ. Ko nu kho pana, bho, jānāti jīvitānaṃ! Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriya’’nti. ‘‘Tena <pageBreak edition="Pali Text Society" number="2.0248" /> hi bhavaṃ govindo sattāhaṃ āgametu, yāva mayaṃ sake puttabhātaro <alternatives line="143" extra="" separator="false"><alternative source-abbr="vri" source="vipassana research institut">rajjena</alternative><alternative source-abbr="syā." source="thai">rajje</alternative></alternatives>  anusāsissāma, sattāhassa <pageBreak edition="Myanmar" number="2.0199" /> accayena mayampi agārasmā anagāriyaṃ pabbajissāma, atha yā te gati, sā no gati bhavissatī’’ti. ‘‘Na ciraṃ kho, bho, sattāhaṃ, āgamessāmahaṃ bhavante sattāha’’nti.</paragraph>
    <subhead line="146">Brāhmaṇamahāsālādīnaṃ āmantanā</subhead>
    <paragraph line="147" number="324"> ‘‘Atha kho, bho, mahāgovindo brāhmaṇo yena te satta ca brāhmaṇamahāsālā <pageBreak edition="Thai" number="2.0282" /> satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni <pageBreak edition="Vipassana Research Institut" number="2.0182" /> etadavoca – ‘‘aññaṃ dāni bhavanto ācariyaṃ pariyesantu, yo bhavantānaṃ mante vācessati. Icchāmahaṃ, bho, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa. Te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriya’’nti. ‘‘Mā bhavaṃ govindo agārasmā anagāriyaṃ pabbaji. Pabbajjā, bho, appesakkhā ca appalābhā ca; brahmaññaṃ mahesakkhañca mahālābhañcā’’ti. ‘‘Mā bhavanto evaṃ avacuttha – ‘‘pabbajjā appesakkhā ca appalābhā ca, brahmaññaṃ mahesakkhañca mahālābhañcā’’ti. Ko nu kho, bho, aññatra mayā mahesakkhataro vā mahālābhataro vā! Ahañhi, bho, etarahi rājāva raññaṃ brahmāva <alternatives line="151" extra="" separator="false"><alternative source-abbr="vri" source="vipassana research institut">brāhmaṇānaṃ</alternative><alternative source-abbr="sī." source="sri lanka">brahmānaṃ</alternative><alternative source-abbr="pī." source="pali text society">brahmānaṃ</alternative><alternative source-abbr="ka." source="cambodian">brahmānaṃ</alternative></alternatives>  devatāva gahapatikānaṃ. Tamahaṃ sabbaṃ pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ <pageBreak edition="Pali Text Society" number="2.0249" /> ajjhāvasatā. Pabbajissāmahaṃ, bho, agārasmā anagāriya’’nti. ‘‘Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī’’ti.</paragraph>
    <subhead line="148">Bhariyānaṃ āmantanā</subhead>
    <paragraph line="149" number="325"> ‘‘Atha kho, bho, mahāgovindo brāhmaṇo yena cattārīsā bhariyā <pageBreak edition="Thai" number="2.0283" /> sādisiyo tenupasaṅkami; upasaṅkamitvā cattārīsā bhariyā sādisiyo etadavoca – ‘‘yā bhotīnaṃ icchati, sakāni vā ñātikulāni gacchatu aññaṃ vā bhattāraṃ pariyesatu. Icchāmahaṃ, bhotī, agārasmā <pageBreak edition="Myanmar" number="2.0200" /> anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bhotī, agārasmā anagāriya’’nti. ‘‘Tvaññeva no ñāti ñātikāmānaṃ, tvaṃ pana bhattā bhattukāmānaṃ. Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī’’ti.</paragraph>
    <subhead line="150">Mahāgovindapabbajjā</subhead>
    <paragraph line="151" number="326"> ‘‘Atha kho, bho, mahāgovindo brāhmaṇo tassa sattāhassa accayena kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. Pabbajitaṃ pana mahāgovindaṃ brāhmaṇaṃ satta ca rājāno khattiyā muddhāvasittā satta ca brāhmaṇamahāsālā satta ca nhātakasatāni cattārīsā ca bhariyā sādisiyo anekāni ca khattiyasahassāni anekāni <pageBreak edition="Vipassana Research Institut" number="2.0183" /> ca brāhmaṇasahassāni anekāni ca gahapatisahassāni anekehi ca itthāgārehi itthiyo kesamassuṃ ohāretvā kāsāyāni vatthāni acchādetvā mahāgovindaṃ brāhmaṇaṃ agārasmā anagāriyaṃ pabbajitaṃ anupabbajiṃsu. Tāya sudaṃ, bho, parisāya parivuto mahāgovindo brāhmaṇo gāmanigamarājadhānīsu <pageBreak edition="Pali Text Society" number="2.0250" /> cārikaṃ carati. Yaṃ kho pana, bho, tena samayena mahāgovindo brāhmaṇo <pageBreak edition="Thai" number="2.0284" /> gāmaṃ vā nigamaṃ vā upasaṅkamati, tattha rājāva hoti raññaṃ, brahmāva brāhmaṇānaṃ, devatāva gahapatikānaṃ. Tena kho pana samayena manussā khipanti vā upakkhalanti vā te evamāhaṃsu – ‘‘namatthu mahāgovindassa brāhmaṇassa, namatthu satta purohitassā’’’ti.</paragraph>
    <paragraph line="152" number="327"> ‘‘Mahāgovindo, bho, brāhmaṇo mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā vihāsi. Karuṇāsahagatena cetasā…pe… muditāsahagatena cetasā…pe… upekkhāsahagatena cetasā…pe… abyāpajjena pharitvā vihāsi sāvakānañca brahmalokasahabyatāya maggaṃ desesi.</paragraph>
    <paragraph line="153" number="328"> ‘‘Ye <pageBreak edition="Myanmar" number="2.0201" /> kho pana, bho, tena samayena mahāgovindassa brāhmaṇassa sāvakā sabbena sabbaṃ sāsanaṃ ājāniṃsu. Te kāyassa bhedā paraṃ maraṇā sugatiṃ brahmalokaṃ upapajjiṃsu. Ye na sabbena sabbaṃ sāsanaṃ ājāniṃsu, te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjiṃsu; appekacce nimmānaratīnaṃ devānaṃ sahabyataṃ upapajjiṃsu; appekacce tusitānaṃ devānaṃ sahabyataṃ upapajjiṃsu; appekacce yāmānaṃ devānaṃ sahabyataṃ <pageBreak edition="Pali Text Society" number="2.0251" /> upapajjiṃsu; appekacce tāvatiṃsānaṃ devānaṃ sahabyataṃ upapajjiṃsu; appekacce cātumahārājikānaṃ devānaṃ sahabyataṃ upapajjiṃsu; ye sabbanihīnaṃ kāyaṃ paripūresuṃ <pageBreak edition="Thai" number="2.0285" /> te gandhabbakāyaṃ paripūresuṃ. Iti kho, bho <note>pana (syā. ka.)</note>, sabbesaṃyeva tesaṃ kulaputtānaṃ amoghā pabbajjā ahosi avañjhā saphalā saudrayā’’’ti.</paragraph>
    <paragraph line="154" number="329"> ‘‘Sarati taṃ bhagavā’’ti? ‘‘Sarāmahaṃ, pañcasikha. Ahaṃ tena samayena mahāgovindo brāhmaṇo ahosiṃ. Ahaṃ tesaṃ sāvakānaṃ brahmalokasahabyatāya maggaṃ desesiṃ. Taṃ kho pana me, pañcasikha, brahmacariyaṃ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva brahmalokūpapattiyā.</paragraph>
    <paragraph line="155">Idaṃ <pageBreak edition="Vipassana Research Institut" number="2.0184" /> kho pana me, pañcasikha, brahmacariyaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. Katamañca taṃ, pañcasikha, brahmacariyaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati? Ayameva ariyo aṭṭhaṅgiko maggo. Seyyathidaṃ – sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. Idaṃ kho taṃ, pañcasikha, brahmacariyaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati.</paragraph>
    <paragraph line="156" number="330"> ‘‘Ye kho pana me, pañcasikha, sāvakā sabbena sabbaṃ sāsanaṃ ājānanti, te āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā <pageBreak edition="Pali Text Society" number="2.0252" /> sacchikatvā upasampajja viharanti; ye na sabbena <pageBreak edition="Thai" number="2.0286" /> sabbaṃ sāsanaṃ ājānanti, te pañcannaṃ orambhāgiyānaṃ saṃyojanānaṃ parikkhayā <pageBreak edition="Myanmar" number="2.0202" /> opapātikā honti tattha parinibbāyino anāvattidhammā tasmā lokā. Ye na sabbena sabbaṃ sāsanaṃ ājānanti, appekacce tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino honti sakideva imaṃ lokaṃ āgantvā dukkhassantaṃ <alternatives line="166" extra="" separator="false"><alternative source-abbr="vri" source="vipassana research institut">karissanti</alternative><alternative source-abbr="sī." source="sri lanka">karonti</alternative><alternative source-abbr="pī." source="pali text society">karonti</alternative></alternatives> . Ye na sabbena sabbaṃ sāsanaṃ ājānanti, appekacce tiṇṇaṃ saṃyojanānaṃ parikkhayā sotāpannā honti avinipātadhammā niyatā sambodhiparāyaṇā. Iti kho, pañcasikha, sabbesaṃyeva imesaṃ kulaputtānaṃ amoghā <alternatives line="174" extra="" separator="false"><alternative source-abbr="vri" source="vipassana research institut">pabbajjā</alternative><alternative source-abbr="ka." source="cambodian">pabbajā ahosi</alternative></alternatives>  avañjhā saphalā saudrayā’’ti.</paragraph>
    <paragraph line="157">Idamavoca bhagavā. Attamano pañcasikho gandhabbaputto bhagavato bhāsitaṃ abhinanditvā anumoditvā bhagavantaṃ abhivādetvā padakkhiṇaṃ katvā tatthevantaradhāyīti.</paragraph>
    <centered line="158">Mahāgovindasuttaṃ niṭṭhitaṃ chaṭṭhaṃ.</centered>
  </content>
</document>