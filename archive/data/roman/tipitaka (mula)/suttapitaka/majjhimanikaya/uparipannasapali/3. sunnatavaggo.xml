<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
      <version source="pali text society" source-abbr="pī."/>
      <version source="sabbattha" source-abbr="sabbattha"/>
      <version source="cambodian" source-abbr="ka."/>
      <version source="aṭṭha." source-abbr="aṭṭha."/>
      <version source="unknown" source-abbr="?"/>
      <version source="bahūsu" source-abbr="bahūsu"/>
      <version source="saṃ. ni. 3.27-28" source-abbr="saṃ. ni. 3.27-28"/>
    </versions>
    <normativeSource>http://tipitaka.org/romn/cscd/s0203m.mul2.xml</normativeSource>
    <source>roman/tipitaka (mula)/suttapitaka/majjhimanikaya/uparipannasapali/3. sunnatavaggo.xml</source>
    <script>roman</script>
    <directory>/tipitaka (mula)/suttapitaka/majjhimanikaya/uparipannasapali</directory>
    <basename>3. sunnatavaggo</basename>
    <titlePath>3. Suññatavaggo - Uparipaṇṇāsapāḷi - Majjhimanikāya - Suttapiṭaka - Tipiṭaka (Mūla)</titlePath>
  </metadata>
<content>
    <chapter line="1">3. Suññatavaggo</chapter>
    <subhead line="2">1. Cūḷasuññatasuttaṃ</subhead>
    <paragraph line="3" number="176"> Evaṃ <pageBreak edition="Thai" number="3.0226" /><pageBreak edition="Myanmar" number="3.0147" /><pageBreak edition="Vipassana Research Institut" number="3.0148" /><pageBreak edition="Pali Text Society" number="3.0104" /> me sutaṃ – ekaṃ samayaṃ bhagavā sāvatthiyaṃ viharati pubbārāme migāramātupāsāde. Atha kho āyasmā ānando sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca – ‘‘ekamidaṃ, bhante, samayaṃ bhagavā sakkesu viharati nagarakaṃ nāma sakyānaṃ nigamo. Tattha me, bhante, bhagavato sammukhā sutaṃ, sammukhā paṭiggahitaṃ – ‘suññatāvihārenāhaṃ, ānanda, etarahi bahulaṃ viharāmī’ti. Kacci metaṃ, bhante, sussutaṃ suggahitaṃ sumanasikataṃ sūpadhārita’’nti? ‘‘Taggha te etaṃ, ānanda, sussutaṃ suggahitaṃ sumanasikataṃ sūpadhāritaṃ. <alternatives line="3" extra="" separator="false"><alternative source-abbr="vri" source="vipassana research institut">Pubbepāhaṃ</alternative><alternative source-abbr="sī." source="sri lanka">pubbecāhaṃ</alternative><alternative source-abbr="syā." source="thai">pubbecāhaṃ</alternative><alternative source-abbr="kaṃ." source="kaṃ.">pubbecāhaṃ</alternative><alternative source-abbr="pī." source="pali text society">pubbecāhaṃ</alternative></alternatives> , ānanda, <alternatives line="15" extra="" separator="false"><alternative source-abbr="vri" source="vipassana research institut">etarahipi</alternative><alternative source-abbr="sabbattha" source="sabbattha">etarahi ca</alternative></alternatives>  suññatāvihārena bahulaṃ viharāmi. Seyyathāpi, ānanda, ayaṃ migāramātupāsādo suñño hatthigavassavaḷavena, suñño jātarūparajatena, suñño itthipurisasannipātena atthi cevidaṃ asuññataṃ yadidaṃ – bhikkhusaṅghaṃ paṭicca ekattaṃ; evameva kho, ānanda, bhikkhu amanasikaritvā gāmasaññaṃ, amanasikaritvā manussasaññaṃ, araññasaññaṃ paṭicca manasi karoti ekattaṃ <pageBreak edition="Thai" number="3.0227" />. Tassa araññasaññāya cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā gāmasaññaṃ paṭicca tedha na santi, ye assu darathā manussasaññaṃ paṭicca tedha na santi, atthi cevāyaṃ darathamattā yadidaṃ – araññasaññaṃ paṭicca ekatta’nti. So ‘suññamidaṃ saññāgataṃ gāmasaññāyā’ti pajānāti, ‘suññamidaṃ saññāgataṃ manussasaññāyā’ti pajānāti, ‘atthi cevidaṃ asuññataṃ yadidaṃ – araññasaññaṃ paṭicca ekatta’nti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ <pageBreak edition="Pali Text Society" number="3.0105" /> hoti taṃ ‘santamidaṃ <pageBreak edition="Vipassana Research Institut" number="3.0149" /> atthī’’’ti pajānāti. Evampissa esā, ānanda, yathābhuccā avipallatthā parisuddhā suññatāvakkanti bhavati.</paragraph>
    <paragraph line="4" number="177"> ‘‘Puna caparaṃ, ānanda, bhikkhu amanasikaritvā manussasaññaṃ, amanasikaritvā araññasaññaṃ, pathavīsaññaṃ paṭicca manasi karoti ekattaṃ. Tassa pathavīsaññāya <pageBreak edition="Myanmar" number="3.0148" /> cittaṃ pakkhandati pasīdati santiṭṭhati adhimuccati. Seyyathāpi, ānanda, āsabhacammaṃ saṅkusatena suvihataṃ vigatavalikaṃ; evameva kho, ānanda, bhikkhu yaṃ imissā pathaviyā ukkūlavikkūlaṃ nadīviduggaṃ khāṇukaṇṭakaṭṭhānaṃ pabbatavisamaṃ taṃ <alternatives line="24" extra="" separator="false"><alternative source-abbr="vri" source="vipassana research institut">sabbaṃ</alternative><alternative source-abbr="ka." source="cambodian">sabbaṃ</alternative></alternatives>  amanasikaritvā pathavīsaññaṃ paṭicca manasi karoti ekattaṃ. Tassa pathavīsaññāya cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā manussasaññaṃ paṭicca tedha na santi, ye assu darathā araññasaññaṃ <pageBreak edition="Thai" number="3.0228" /> paṭicca tedha na santi, atthi cevāyaṃ darathamattā yadidaṃ – pathavīsaññaṃ paṭicca ekatta’nti. So ‘suññamidaṃ saññāgataṃ manussasaññāyā’ti pajānāti, ‘suññamidaṃ saññāgataṃ araññasaññāyā’ti pajānāti, ‘atthi cevidaṃ asuññataṃ yadidaṃ – pathavīsaññaṃ paṭicca ekatta’nti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda, yathābhuccā avipallatthā parisuddhā suññatāvakkanti bhavati.</paragraph>
    <paragraph line="5" number="178"> ‘‘Puna caparaṃ, ānanda, bhikkhu amanasikaritvā araññasaññaṃ, amanasikaritvā pathavīsaññaṃ, ākāsānañcāyatanasaññaṃ paṭicca manasi karoti ekattaṃ. Tassa ākāsānañcāyatanasaññāya cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā araññasaññaṃ paṭicca tedha na santi, ye assu darathā pathavīsaññaṃ <pageBreak edition="Pali Text Society" number="3.0106" /> paṭicca tedha na santi, atthi cevāyaṃ darathamattā yadidaṃ – ākāsānañcāyatanasaññaṃ paṭicca ekatta’nti. So ‘suññamidaṃ saññāgataṃ araññasaññāyā’ti pajānāti, ‘suññamidaṃ saññāgataṃ pathavīsaññāyā’ti pajānāti, ‘atthi cevidaṃ asuññataṃ yadidaṃ – ākāsānañcāyatanasaññaṃ paṭicca ekatta’nti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda <pageBreak edition="Thai" number="3.0229" />, yathābhuccā avipallatthā parisuddhā suññatāvakkanti bhavati.</paragraph>
    <paragraph line="6" number="179"> ‘‘Puna <pageBreak edition="Vipassana Research Institut" number="3.0150" /> caparaṃ, ānanda, bhikkhu amanasikaritvā pathavīsaññaṃ, amanasikaritvā ākāsānañcāyatanasaññaṃ, viññāṇañcāyatanasaññaṃ paṭicca manasi karoti ekattaṃ. Tassa viññāṇañcāyatanasaññāya cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā pathavīsaññaṃ <pageBreak edition="Myanmar" number="3.0149" /> paṭicca tedha na santi, ye assu darathā ākāsānañcāyatanasaññaṃ paṭicca tedha na santi, atthi cevāyaṃ darathamattā yadidaṃ – viññāṇañcāyatanasaññaṃ paṭicca ekatta’nti. So ‘suññamidaṃ saññāgataṃ pathavīsaññāyā’ti pajānāti, ‘suññamidaṃ saññāgataṃ ākāsānañcāyatanasaññāyā’ti pajānāti, ‘atthi cevidaṃ asuññataṃ yadidaṃ – viññāṇañcāyatanasaññaṃ paṭicca ekatta’nti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda, yathābhuccā avipallatthā parisuddhā suññatāvakkanti bhavati.</paragraph>
    <paragraph line="7" number="180"> ‘‘Puna caparaṃ, ānanda, bhikkhu amanasikaritvā ākāsānañcāyatanasaññaṃ, amanasikaritvā viññāṇañcāyatanasaññaṃ, ākiñcaññāyatanasaññaṃ paṭicca manasi karoti ekattaṃ. Tassa ākiñcaññāyatanasaññāya cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā ākāsānañcāyatanasaññaṃ paṭicca tedha na <pageBreak edition="Thai" number="3.0230" /> santi, ye assu darathā viññāṇañcāyatanasaññaṃ paṭicca tedha na santi, atthi cevāyaṃ darathamattā yadidaṃ – ākiñcaññāyatanasaññaṃ paṭicca ekatta’nti. So ‘suññamidaṃ saññāgataṃ ākāsānañcāyatanasaññāyā’ti pajānāti, ‘suññamidaṃ <pageBreak edition="Pali Text Society" number="3.0107" /> saññāgataṃ viññāṇañcāyatanasaññāyā’ti pajānāti, ‘atthi cevidaṃ asuññataṃ yadidaṃ – ākiñcaññāyatanasaññaṃ paṭicca ekatta’nti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda, yathābhuccā avipallatthā parisuddhā suññatāvakkanti bhavati.</paragraph>
    <paragraph line="8" number="181"> ‘‘Puna caparaṃ, ānanda bhikkhu amanasikaritvā viññāṇañcāyatanasaññaṃ, amanasikaritvā ākiñcaññāyatanasaññaṃ, nevasaññānāsaññāyatanasaññaṃ paṭicca manasi karoti ekattaṃ. Tassa nevasaññānāsaññāyatanasaññāya cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā viññāṇañcāyatanasaññaṃ paṭicca tedha na <pageBreak edition="Vipassana Research Institut" number="3.0151" /> santi, ye assu darathā ākiñcaññāyatanasaññaṃ paṭicca tedha na santi, atthi cevāyaṃ darathamattā yadidaṃ – nevasaññānāsaññāyatanasaññaṃ paṭicca ekatta’nti. So ‘suññamidaṃ saññāgataṃ viññāṇañcāyatanasaññāyā’ti pajānāti, ‘suññamidaṃ saññāgataṃ ākiñcaññāyatanasaññāyā’ti pajānāti, ‘atthi cevidaṃ asuññataṃ <pageBreak edition="Myanmar" number="3.0150" /> yadidaṃ – nevasaññānāsaññāyatanasaññaṃ paṭicca ekatta’nti <pageBreak edition="Thai" number="3.0231" />. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda, yathābhuccā avipallatthā parisuddhā suññatāvakkanti bhavati.</paragraph>
    <paragraph line="9" number="182"> ‘‘Puna caparaṃ, ānanda, bhikkhu amanasikaritvā ākiñcaññāyatanasaññaṃ, amanasikaritvā nevasaññānāsaññāyatanasaññaṃ, animittaṃ cetosamādhiṃ paṭicca manasi karoti ekattaṃ. Tassa animitte cetosamādhimhi cittaṃ pakkhandati pasīdati santiṭṭhati adhimuccati. So evaṃ pajānāti – ‘ye assu darathā ākiñcaññāyatanasaññaṃ paṭicca tedha na santi, ye assu darathā nevasaññānāsaññāyatanasaññaṃ paṭicca tedha na santi, atthi cevāyaṃ darathamattā yadidaṃ – imameva kāyaṃ paṭicca saḷāyatanikaṃ jīvitapaccayā’ti <pageBreak edition="Pali Text Society" number="3.0108" />. So ‘suññamidaṃ saññāgataṃ ākiñcaññāyatanasaññāyā’ti pajānāti, ‘suññamidaṃ saññāgataṃ nevasaññānāsaññāyatanasaññāyā’ti pajānāti, ‘atthi cevidaṃ asuññataṃ yadidaṃ – imameva kāyaṃ paṭicca saḷāyatanikaṃ jīvitapaccayā’ti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda, yathābhuccā avipallatthā parisuddhā suññatāvakkanti bhavati.</paragraph>
    <paragraph line="10" number="183"> ‘‘Puna caparaṃ, ānanda, bhikkhu amanasikaritvā ākiñcaññāyatanasaññaṃ, amanasikaritvā nevasaññānāsaññāyatanasaññaṃ, animittaṃ cetosamādhiṃ <pageBreak edition="Thai" number="3.0232" /> paṭicca manasi karoti ekattaṃ. Tassa animitte cetosamādhimhi cittaṃ pakkhandati pasīdati santiṭṭhati adhimuccati. So evaṃ pajānāti – ‘ayampi kho animitto cetosamādhi abhisaṅkhato abhisañcetayito’. ‘Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamma’nti pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. So evaṃ pajānāti – ‘ye assu darathā <pageBreak edition="Vipassana Research Institut" number="3.0152" /> kāmāsavaṃ paṭicca tedha na santi, ye assu darathā bhavāsavaṃ paṭicca tedha na santi, ye assu darathā avijjāsavaṃ paṭicca tedha na santi, atthi cevāyaṃ darathamattā yadidaṃ – imameva kāyaṃ paṭicca saḷāyatanikaṃ <pageBreak edition="Myanmar" number="3.0151" /> jīvitapaccayā’ti. So ‘suññamidaṃ saññāgataṃ kāmāsavenā’ti pajānāti, ‘suññamidaṃ saññāgataṃ bhavāsavenā’ti pajānāti, ‘suññamidaṃ saññāgataṃ avijjāsavenā’ti pajānāti, ‘atthi cevidaṃ asuññataṃ yadidaṃ – imameva kāyaṃ paṭicca saḷāyatanikaṃ jīvitapaccayā’ti. Iti yañhi kho tattha na hoti tena taṃ suññaṃ samanupassati, yaṃ pana tattha avasiṭṭhaṃ hoti taṃ ‘santamidaṃ atthī’ti pajānāti. Evampissa esā, ānanda, yathābhuccā avipallatthā <pageBreak edition="Pali Text Society" number="3.0109" /> parisuddhā paramānuttarā suññatāvakkanti bhavati.</paragraph>
    <paragraph line="11" number="184"> ‘‘Yepi hi keci, ānanda, atītamaddhānaṃ samaṇā vā brāhmaṇā <pageBreak edition="Thai" number="3.0233" /> vā parisuddhaṃ paramānuttaraṃ suññataṃ upasampajja vihariṃsu, sabbe te imaṃyeva parisuddhaṃ paramānuttaraṃ suññataṃ upasampajja vihariṃsu. <alternatives line="33" extra="" separator="false"><alternative source-abbr="vri" source="vipassana research institut">Yepi</alternative><alternative source-abbr="sī." source="sri lanka">ye</alternative><alternative source-abbr="pī." source="pali text society">ye</alternative></alternatives>  hi keci, ānanda, anāgatamaddhānaṃ samaṇā vā brāhmaṇā vā parisuddhaṃ paramānuttaraṃ suññataṃ upasampajja viharissanti, sabbe te imaṃyeva parisuddhaṃ paramānuttaraṃ suññataṃ upasampajja viharissanti. <alternatives line="43" extra="" separator="false"><alternative source-abbr="vri" source="vipassana research institut">Yepi</alternative><alternative source-abbr="sī." source="sri lanka">ye</alternative><alternative source-abbr="pī." source="pali text society">ye</alternative></alternatives>  hi keci, ānanda, etarahi samaṇā vā brāhmaṇā vā parisuddhaṃ paramānuttaraṃ suññataṃ upasampajja viharanti, sabbe te imaṃyeva parisuddhaṃ paramānuttaraṃ suññataṃ upasampajja viharanti. Tasmātiha, ānanda, ‘parisuddhaṃ paramānuttaraṃ suññataṃ upasampajja <alternatives line="53" extra="" separator="false"><alternative source-abbr="vri" source="vipassana research institut">viharissāmā’ti</alternative><alternative source-abbr="pī." source="pali text society">viharissāmīti</alternative><alternative source-abbr="ka." source="cambodian">viharissāmīti</alternative></alternatives>  – evañhi vo <note>te (ka.)</note>, ānanda, sikkhitabba’’nti.</paragraph>
    <paragraph line="12">Idamavoca bhagavā. Attamano āyasmā ānando bhagavato bhāsitaṃ abhinandīti.</paragraph>
    <centered line="13">Cūḷasuññatasuttaṃ niṭṭhitaṃ paṭhamaṃ.</centered>
    <subhead line="14">2. Mahāsuññatasuttaṃ</subhead>
    <paragraph line="15" number="185"> Evaṃ <pageBreak edition="Thai" number="3.0234" /><pageBreak edition="Vipassana Research Institut" number="3.0153" /> me sutaṃ – ekaṃ samayaṃ bhagavā sakkesu viharati kapilavatthusmiṃ nigrodhārāme. Atha kho bhagavā pubbaṇhasamayaṃ nivāsetvā pattacīvaramādāya kapilavatthuṃ piṇḍāya pāvisi. Kapilavatthusmiṃ piṇḍāya caritvā pacchābhattaṃ piṇḍapātapaṭikkanto yena kāḷakhemakassa sakkassa vihāro tenupasaṅkami divāvihārāya. Tena kho pana samayena kāḷakhemakassa <pageBreak edition="Myanmar" number="3.0152" /> sakkassa vihāre sambahulāni senāsanāni paññattāni honti. Addasā kho bhagavā kāḷakhemakassa sakkassa vihāre sambahulāni senāsanāni <pageBreak edition="Pali Text Society" number="3.0110" /> paññattāni. Disvāna bhagavato etadahosi – ‘‘sambahulāni kho kāḷakhemakassa sakkassa vihāre senāsanāni paññattāni. Sambahulā nu kho idha bhikkhū viharantī’’ti.</paragraph>
    <paragraph line="16" number="186"> Tena kho pana samayena āyasmā ānando sambahulehi bhikkhūhi saddhiṃ ghaṭāya sakkassa vihāre cīvarakammaṃ karoti. Atha kho bhagavā sāyanhasamayaṃ paṭisallānā vuṭṭhito yena ghaṭāya sakkassa vihāro tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṃ ānandaṃ āmantesi – ‘‘sambahulāni kho, ānanda, kāḷakhemakassa <pageBreak edition="Thai" number="3.0235" /> sakkassa vihāre senāsanāni paññattāni. Sambahulā nu kho ettha bhikkhū viharantī’’ti? ‘‘Sambahulāni, bhante, kāḷakhemakassa sakkassa vihāre senāsanāni paññattāni. Sambahulā bhikkhū ettha viharanti. Cīvarakārasamayo no, bhante, vattatī’’ti.</paragraph>
    <paragraph line="17">‘‘Na kho, ānanda, bhikkhu sobhati saṅgaṇikārāmo saṅgaṇikarato saṅgaṇikārāmataṃ anuyutto gaṇārāmo gaṇarato gaṇasammudito. So vatānanda, bhikkhu saṅgaṇikārāmo saṅgaṇikarato saṅgaṇikārāmataṃ anuyutto gaṇārāmo gaṇarato gaṇasammudito yaṃ taṃ nekkhammasukhaṃ pavivekasukhaṃ upasamasukhaṃ <alternatives line="71" extra=" upari araṇavibhaṅgasutte pana sambodhisukhantveva dissati" separator="true"><alternative source-abbr="vri" source="vipassana research institut">sambodhisukhaṃ</alternative><alternative source-abbr="sī." source="sri lanka">sambodhasukhaṃ</alternative><alternative source-abbr="pī." source="pali text society">sambodhasukhaṃ</alternative><alternative source-abbr="ka." source="cambodian">sambodhasukhaṃ cittekaggatāsukhaṃ</alternative></alternatives>  tassa sukhassa nikāmalābhī bhavissati akicchalābhī akasiralābhīti – netaṃ ṭhānaṃ vijjati. Yo ca kho so, ānanda, bhikkhu eko gaṇasmā vūpakaṭṭho viharati tassetaṃ bhikkhuno pāṭikaṅkhaṃ yaṃ taṃ nekkhammasukhaṃ pavivekasukhaṃ upasamasukhaṃ sambodhisukhaṃ <pageBreak edition="Vipassana Research Institut" number="3.0154" /> tassa sukhassa nikāmalābhī bhavissati akicchalābhī akasiralābhīti – ṭhānametaṃ vijjati.</paragraph>
    <paragraph line="18">‘‘So vatānanda, bhikkhu saṅgaṇikārāmo saṅgaṇikarato saṅgaṇikārāmataṃ anuyutto gaṇārāmo gaṇarato gaṇasammudito sāmāyikaṃ vā kantaṃ cetovimuttiṃ upasampajja viharissati asāmāyikaṃ vā akuppanti – netaṃ ṭhānaṃ vijjati. Yo ca kho so, ānanda, bhikkhu eko gaṇasmā vūpakaṭṭho <pageBreak edition="Myanmar" number="3.0153" /> viharati tassetaṃ bhikkhuno pāṭikaṅkhaṃ sāmāyikaṃ vā kantaṃ cetovimuttiṃ <pageBreak edition="Pali Text Society" number="3.0111" /> upasampajja viharissati asāmāyikaṃ vā akuppanti – ṭhānametaṃ vijjati.</paragraph>
    <paragraph line="19">‘‘Nāhaṃ, ānanda, ekaṃ <alternatives line="82" extra="" separator="false"><alternative source-abbr="vri" source="vipassana research institut">rūpampi</alternative><alternative source-abbr="sī." source="sri lanka">ekarūpampi</alternative></alternatives>  samanupassāmi yattha rattassa yathābhiratassa rūpassa vipariṇāmaññathābhāvā na uppajjeyyuṃ sokaparidevadukkhadomanassūpāyāsā.</paragraph>
    <paragraph line="20" number="187"> ‘‘Ayaṃ <pageBreak edition="Thai" number="3.0236" /> kho panānanda, vihāro tathāgatena abhisambuddho yadidaṃ – sabbanimittānaṃ amanasikārā ajjhattaṃ suññataṃ upasampajja <alternatives line="91" extra="" separator="true"><alternative source-abbr="vri" source="vipassana research institut">viharituṃ</alternative><alternative source-abbr="ka." source="cambodian">viharataṃ</alternative><alternative source-abbr="sī." source="sri lanka">viharataṃ</alternative><alternative source-abbr="syā." source="thai">viharati</alternative><alternative source-abbr="kaṃ." source="kaṃ.">viharati</alternative><alternative source-abbr="ka." source="cambodian">viharati</alternative></alternatives> . Tatra ce, ānanda, tathāgataṃ iminā vihārena viharantaṃ bhavanti <note>bhagavantaṃ (sī. syā. kaṃ. ka.)</note> upasaṅkamitāro bhikkhū bhikkhuniyo upāsakā upāsikāyo rājāno rājamahāmattā titthiyā titthiyasāvakā. Tatrānanda, tathāgato vivekaninneneva cittena vivekapoṇena vivekapabbhārena vūpakaṭṭhena nekkhammābhiratena byantībhūtena sabbaso āsavaṭṭhānīyehi dhammehi aññadatthu uyyojanikapaṭisaṃyuttaṃyeva kathaṃ kattā hoti. Tasmātihānanda, bhikkhu cepi ākaṅkheyya – ‘ajjhattaṃ suññataṃ upasampajja vihareyya’nti, tenānanda, bhikkhunā ajjhattameva cittaṃ saṇṭhapetabbaṃ sannisādetabbaṃ ekodi kātabbaṃ samādahātabbaṃ.</paragraph>
    <paragraph line="21" number="188"> ‘‘Kathañcānanda, bhikkhu ajjhattameva cittaṃ saṇṭhapeti sannisādeti ekodiṃ <alternatives line="115" extra="" separator="false"><alternative source-abbr="vri" source="vipassana research institut">karoti</alternative><alternative source-abbr="sī." source="sri lanka">ekodikaroti</alternative><alternative source-abbr="syā." source="thai">ekodikaroti</alternative><alternative source-abbr="kaṃ." source="kaṃ.">ekodikaroti</alternative><alternative source-abbr="pī." source="pali text society">ekodikaroti</alternative></alternatives>  samādahati? Idhānanda, bhikkhu vivicceva kāmehi vivicca akusalehi dhammehi…pe… paṭhamaṃ jhānaṃ upasampajja viharati…pe… dutiyaṃ jhānaṃ… tatiyaṃ jhānaṃ… catutthaṃ jhānaṃ upasampajja viharati. Evaṃ kho, ānanda, bhikkhu ajjhattameva cittaṃ saṇṭhapeti sannisādeti ekodiṃ karoti samādahati. So <pageBreak edition="Pali Text Society" number="3.0112" /> ajjhattaṃ suññataṃ manasi karoti. Tassa ajjhattaṃ suññataṃ manasikaroto suññatāya cittaṃ na pakkhandati nappasīdati na santiṭṭhati na vimuccati <pageBreak edition="Vipassana Research Institut" number="3.0155" />. Evaṃ santametaṃ, ānanda, bhikkhu evaṃ pajānāti – ‘ajjhattaṃ <pageBreak edition="Thai" number="3.0237" /> suññataṃ kho me manasikaroto ajjhattaṃ suññatāya cittaṃ na pakkhandati nappasīdati na santiṭṭhati na vimuccatī’ti. Itiha tattha sampajāno hoti. So bahiddhā suññataṃ manasi karoti…pe… so ajjhattabahiddhā suññataṃ manasi karoti <pageBreak edition="Myanmar" number="3.0154" /> …pe… so āneñjaṃ manasi karoti. Tassa āneñjaṃ manasikaroto āneñjāya cittaṃ na pakkhandati nappasīdati na santiṭṭhati na vimuccati. Evaṃ santametaṃ, ānanda, bhikkhu evaṃ pajānāti – ‘āneñjaṃ kho me manasikaroto āneñjāya cittaṃ na pakkhandati nappasīdati na santiṭṭhati na vimuccatī’ti. Itiha tattha sampajāno hoti.</paragraph>
    <paragraph line="22">‘‘Tenānanda, bhikkhunā tasmiṃyeva purimasmiṃ samādhinimitte ajjhattameva cittaṃ saṇṭhapetabbaṃ sannisādetabbaṃ ekodi kātabbaṃ samādahātabbaṃ. So ajjhattaṃ suññataṃ manasi karoti. Tassa ajjhattaṃ suññataṃ manasikaroto ajjhattaṃ suññatāya cittaṃ pakkhandati pasīdati santiṭṭhati vimuccati. Evaṃ santametaṃ, ānanda, bhikkhu evaṃ pajānāti – ‘ajjhattaṃ suññataṃ kho me manasikaroto ajjhattaṃ suññatāya cittaṃ pakkhandati pasīdati santiṭṭhati vimuccatī’ti. Itiha tattha sampajāno hoti. So bahiddhā suññataṃ manasi karoti…pe… so ajjhattabahiddhā suññataṃ manasi karoti…pe… so āneñjaṃ manasi karoti. Tassa āneñjaṃ manasikaroto āneñjāya cittaṃ pakkhandati pasīdati santiṭṭhati vimuccati. Evaṃ santametaṃ, ānanda, bhikkhu evaṃ pajānāti – ‘āneñjaṃ kho me <pageBreak edition="Thai" number="3.0238" /> manasikaroto āneñjāya cittaṃ pakkhandati pasīdati santiṭṭhati vimuccatī’ti. Itiha tattha sampajāno hoti.</paragraph>
    <paragraph line="23" number="189"> ‘‘Tassa ce, ānanda, bhikkhuno iminā vihārena viharato caṅkamāya cittaṃ namati, so caṅkamati – ‘evaṃ maṃ caṅkamantaṃ nābhijjhādomanassā pāpakā akusalā dhammā anvāssavissantī’ti <pageBreak edition="Pali Text Society" number="3.0113" />. Itiha tattha sampajāno hoti. Tassa ce, ānanda, bhikkhuno iminā vihārena viharato ṭhānāya cittaṃ namati, so tiṭṭhati – ‘evaṃ maṃ ṭhitaṃ nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti. Tassa ce, ānanda, bhikkhuno iminā vihārena viharato nisajjāya cittaṃ namati, so nisīdati – ‘evaṃ maṃ nisinnaṃ nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti. Tassa ce, ānanda, bhikkhuno iminā vihārena viharato sayanāya cittaṃ namati <pageBreak edition="Vipassana Research Institut" number="3.0156" />, so sayati – ‘evaṃ maṃ sayantaṃ nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti.</paragraph>
    <paragraph line="24">‘‘Tassa <pageBreak edition="Myanmar" number="3.0155" /> ce, ānanda, bhikkhuno iminā vihārena viharato kathāya <note>bhassāya (sī.), bhāsāya (syā. kaṃ. pī.)</note> cittaṃ namati, so – ‘yāyaṃ kathā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, seyyathidaṃ – rājakathā corakathā mahāmattakathā senākathā bhayakathā yuddhakathā <pageBreak edition="Thai" number="3.0239" /> annakathā pānakathā vatthakathā sayanakathā mālākathā gandhakathā ñātikathā yānakathā gāmakathā nigamakathā nagarakathā janapadakathā itthikathā surākathā visikhākathā kumbhaṭṭhānakathā pubbapetakathā nānattakathā lokakkhāyikā samuddakkhāyikā itibhavābhavakathā iti vā iti – evarūpiṃ kathaṃ na kathessāmī’ti. Itiha tattha sampajāno hoti. Yā ca kho ayaṃ, ānanda, kathā abhisallekhikā <alternatives line="138" extra="" separator="true"><alternative source-abbr="vri" source="vipassana research institut">cetovinīvaraṇasappāyā</alternative><alternative source-abbr="sī." source="sri lanka">cetovicāraṇasappāyā</alternative><alternative source-abbr="syā." source="thai">cetovicāraṇasappāyā</alternative><alternative source-abbr="kaṃ." source="kaṃ.">cetovicāraṇasappāyā</alternative><alternative source-abbr="pī." source="pali text society">cetovivaraṇasappāyā</alternative></alternatives>  ekantanibbidāya virāgāya nirodhāya upasamāya abhiññāya sambodhāya nibbānāya saṃvattati, seyyathidaṃ – appicchakathā santuṭṭhikathā pavivekakathā asaṃsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā iti – ‘evarūpiṃ kathaṃ kathessāmī’ti. Itiha tattha sampajāno hoti.</paragraph>
    <paragraph line="25">‘‘Tassa ce, ānanda, bhikkhuno iminā vihārena viharato vitakkāya <pageBreak edition="Pali Text Society" number="3.0114" /> cittaṃ namati, so – ‘ye te vitakkā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti, seyyathidaṃ – kāmavitakko byāpādavitakko vihiṃsāvitakko iti <alternatives line="150" extra="" separator="false"><alternative source-abbr="vri" source="vipassana research institut">evarūpe vitakke</alternative><alternative source-abbr="sī." source="sri lanka">evarūpena vitakkena</alternative><alternative source-abbr="syā." source="thai">evarūpena vitakkena</alternative><alternative source-abbr="kaṃ." source="kaṃ.">evarūpena vitakkena</alternative><alternative source-abbr="ka." source="cambodian">evarūpena vitakkena</alternative></alternatives>  na vitakkessāmī’ti. Itiha tattha sampajāno hoti. Ye ca kho ime, ānanda, vitakkā ariyā niyyānikā niyyanti takkarassa sammādukkhakkhayāya, seyyathidaṃ – nekkhammavitakko abyāpādavitakko avihiṃsāvitakko iti – ‘<alternatives line="162" extra="" separator="false"><alternative source-abbr="vri" source="vipassana research institut">evarūpe vitakke</alternative><alternative source-abbr="ka." source="cambodian">evarūpena vitakkena</alternative></alternatives>  vitakkessāmī’ti. Itiha tattha sampajāno hoti.</paragraph>
    <paragraph line="26" number="190"> ‘‘Pañca <pageBreak edition="Thai" number="3.0240" /> kho ime, ānanda, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā <pageBreak edition="Myanmar" number="3.0156" /> saddā… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā <pageBreak edition="Vipassana Research Institut" number="3.0157" /> rajanīyā – ime kho, ānanda, pañca kāmaguṇā yattha bhikkhunā abhikkhaṇaṃ sakaṃ cittaṃ paccavekkhitabbaṃ – ‘atthi nu kho me imesu pañcasu kāmaguṇesu aññatarasmiṃ vā aññatarasmiṃ vā āyatane uppajjati cetaso samudācāro’ti? Sace, ānanda, bhikkhu paccavekkhamāno <alternatives line="171" extra="" separator="false"><alternative source-abbr="vri" source="vipassana research institut">evaṃ pajānāti – ‘atthi kho me imesu pañcasu kāmaguṇesu aññatarasmiṃ vā aññatarasmiṃ vā āyatane uppajjati cetaso samudācāro’ti, evaṃ santametaṃ</alternative><alternative source-abbr="aṭṭha." source="aṭṭha.">evaṃ santaṃ</alternative></alternatives> , ānanda, bhikkhu evaṃ pajānāti – ‘yo kho imesu pañcasu kāmaguṇesu chandarāgo so me nappahīno’ti. Itiha tattha sampajāno hoti. Sace panānanda, bhikkhu paccavekkhamāno evaṃ pajānāti – ‘natthi kho me imesu pañcasu kāmaguṇesu aññatarasmiṃ vā aññatarasmiṃ vā āyatane uppajjati cetaso samudācāro’ti, evaṃ santametaṃ, ānanda, bhikkhu evaṃ pajānāti – ‘yo kho imesu pañcasu kāmaguṇesu chandarāgo so me pahīno’ti. Itiha tattha sampajāno hoti.</paragraph>
    <paragraph line="27" number="191"> ‘‘Pañca kho ime, ānanda, upādānakkhandhā yattha bhikkhunā udayabbayānupassinā vihātabbaṃ – ‘iti rūpaṃ iti rūpassa samudayo <pageBreak edition="Thai" number="3.0241" /> iti rūpassa atthaṅgamo, iti vedanā… <pageBreak edition="Pali Text Society" number="3.0115" /> iti saññā… iti saṅkhārā… iti viññāṇaṃ iti viññāṇassa samudayo iti viññāṇassa atthaṅgamo’ti. Tassa imesu pañcasu upādānakkhandhesu udayabbayānupassino viharato yo pañcasu upādānakkhandhesu asmimāno so pahīyati. Evaṃ santametaṃ, ānanda, bhikkhu evaṃ pajānāti – ‘yo kho imesu pañcasu upādānakkhandhesu asmimāno so me pahīno’ti. Itiha tattha sampajāno hoti. Ime kho te, ānanda, dhammā ekantakusalā <alternatives line="180" extra=" aṭṭhakathāṭīkā oloketabbā" separator="false"><alternative source-abbr="vri" source="vipassana research institut">kusalāyātikā</alternative><alternative source-abbr="sabbattha" source="sabbattha">dhammā ekantakusalāyatikā</alternative></alternatives>  ariyā lokuttarā anavakkantā pāpimatā. Taṃ kiṃ maññasi, ānanda, kaṃ atthavasaṃ sampassamāno arahati sāvako satthāraṃ anubandhituṃ <alternatives line="189" extra="" separator="true"><alternative source-abbr="vri" source="vipassana research institut">api paṇujjamāno’’ti</alternative><alternative source-abbr="ka." source="cambodian">api panujjamānopī’’ti</alternative><alternative source-abbr="sī." source="sri lanka">api panujjamānopī’’ti</alternative><alternative source-abbr="syā." source="thai">api payujjamāno’’ti</alternative><alternative source-abbr="kaṃ." source="kaṃ.">api payujjamāno’’ti</alternative><alternative source-abbr="pī." source="pali text society">api payujjamāno’’ti</alternative></alternatives> ? ‘‘Bhagavaṃmūlakā no, bhante, dhammā bhagavaṃnettikā bhagavaṃpaṭisaraṇā <pageBreak edition="Myanmar" number="3.0157" />. Sādhu vata, bhante, bhagavantaṃyeva paṭibhātu etassa bhāsitassa attho. Bhagavato sutvā bhikkhū dhāressantī’’ti.</paragraph>
    <paragraph line="28" number="192"> ‘‘Na kho, ānanda, arahati sāvako satthāraṃ anubandhituṃ, yadidaṃ suttaṃ geyyaṃ veyyākaraṇaṃ <alternatives line="202" extra="" separator="false"><alternative source-abbr="vri" source="vipassana research institut">tassa hetu</alternative><alternative source-abbr="ka." source="cambodian">veyyākaraṇassa hetu</alternative></alternatives> . Taṃ kissa hetu? Dīgharattassa <note>dīgharattaṃ + assāti padacchedo</note> hi te, ānanda, dhammā sutā dhātā vacasā paricitā manasānupekkhitā diṭṭhiyā suppaṭividdhā. Yā ca kho ayaṃ, ānanda, kathā abhisallekhikā cetovinīvaraṇasappāyā ekantanibbidāya virāgāya nirodhāya upasamā abhiññāya sambodhāya <pageBreak edition="Vipassana Research Institut" number="3.0158" /> nibbānāya saṃvattati, seyyathidaṃ – appicchakathā santuṭṭhikathā pavivekakathā asaṃsaggakathā vīriyārambhakathā sīlakathā samādhikathā <pageBreak edition="Thai" number="3.0242" /> paññākathā vimuttikathā vimuttiñāṇadassanakathā – evarūpiyā kho, ānanda, kathāya hetu arahati sāvako satthāraṃ anubandhituṃ api paṇujjamāno.</paragraph>
    <paragraph line="29">‘‘Evaṃ sante kho, ānanda, ācariyūpaddavo hoti, evaṃ sante antevāsūpaddavo hoti, evaṃ sante brahmacārūpaddavo hoti.</paragraph>
    <paragraph line="30" number="193"> ‘‘Kathañcānanda, ācariyūpaddavo hoti? Idhānanda, ekacco satthā vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ <pageBreak edition="Pali Text Society" number="3.0116" /> abbhokāsaṃ palālapuñjaṃ. Tassa tathāvūpakaṭṭhassa viharato <alternatives line="214" extra="" separator="false"><alternative source-abbr="vri" source="vipassana research institut">anvāvattanti</alternative><alternative source-abbr="sī." source="sri lanka">anvāvaṭṭanti</alternative><alternative source-abbr="syā." source="thai">anvāvaṭṭanti</alternative><alternative source-abbr="kaṃ." source="kaṃ.">anvāvaṭṭanti</alternative><alternative source-abbr="pī." source="pali text society">anvāvaṭṭanti</alternative></alternatives>  brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca <alternatives line="226" extra=" aṭṭhakathāyaṃ pana na tathā dissati" separator="false"><alternative source-abbr="vri" source="vipassana research institut">mucchaṃ nikāmayati</alternative><alternative source-abbr="sī." source="sri lanka">mucchati kāmayati</alternative><alternative source-abbr="pī." source="pali text society">mucchati kāmayati</alternative></alternatives> , gedhaṃ āpajjati, āvattati bāhullāya. Ayaṃ vuccatānanda, <alternatives line="236" extra="" separator="false"><alternative source-abbr="vri" source="vipassana research institut">upaddavo</alternative><alternative source-abbr="sī." source="sri lanka">upadduto</alternative><alternative source-abbr="pī." source="pali text society">upadduto</alternative></alternatives>  ācariyo. Ācariyūpaddavena avadhiṃsu naṃ pāpakā akusalā dhammā saṃkilesikā <alternatives line="246" extra="" separator="false"><alternative source-abbr="vri" source="vipassana research institut">ponobbhavikā</alternative><alternative source-abbr="sī." source="sri lanka">ponobhavikā</alternative><alternative source-abbr="pī." source="pali text society">ponobhavikā</alternative></alternatives>  sadarā dukkhavipākā āyatiṃ jātijarāmaraṇiyā. Evaṃ kho, ānanda, ācariyūpaddavo hoti.</paragraph>
    <paragraph line="31" number="194"> ‘‘Kathañcānanda, antevāsūpaddavo hoti? Tasseva kho panānanda, satthu sāvako tassa satthu vivekamanubrūhayamāno vivittaṃ senāsanaṃ bhajati <pageBreak edition="Myanmar" number="3.0158" /> araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu <pageBreak edition="Thai" number="3.0243" /> brāhmaṇagahapatikesu negamesu ceva jānapadesu ca mucchaṃ nikāmayati, gedhaṃ āpajjati, āvattati bāhullāya. Ayaṃ vuccatānanda, upaddavo antevāsī. Antevāsūpaddavena avadhiṃsu naṃ pāpakā akusalā dhammā saṃkilesikā ponobbhavikā sadarā dukkhavipākā āyatiṃ jātijarāmaraṇiyā. Evaṃ kho, ānanda, antevāsūpaddavo hoti.</paragraph>
    <paragraph line="32" number="195"> ‘‘Kathañcānanda, brahmacārūpaddavo hoti? Idhānanda, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ <pageBreak edition="Vipassana Research Institut" number="3.0159" /> buddho bhagavā. So vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca na mucchaṃ nikāmayati, na gedhaṃ āpajjati, na āvattati <pageBreak edition="Pali Text Society" number="3.0117" /> bāhullāya. Tasseva kho panānanda, satthu sāvako tassa satthu vivekamanubrūhayamāno vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca mucchaṃ nikāmayati, gedhaṃ <pageBreak edition="Thai" number="3.0244" /> āpajjati, āvattati bāhullāya. Ayaṃ vuccatānanda, upaddavo brahmacārī. Brahmacārūpaddavena avadhiṃsu naṃ pāpakā akusalā dhammā saṃkilesikā ponobbhavikā sadarā dukkhavipākā āyatiṃ jātijarāmaraṇiyā. Evaṃ kho, ānanda, brahmacārūpaddavo hoti.</paragraph>
    <paragraph line="33">‘‘Tatrānanda, yo cevāyaṃ ācariyūpaddavo, yo ca antevāsūpaddavo ayaṃ tehi brahmacārūpaddavo dukkhavipākataro ceva kaṭukavipākataro ca, api ca vinipātāya saṃvattati.</paragraph>
    <paragraph line="34" number="196"> ‘‘Tasmātiha maṃ, ānanda, mittavatāya samudācaratha, mā sapattavatāya. Taṃ vo bhavissati dīgharattaṃ hitāya sukhāya.</paragraph>
    <paragraph line="35">‘‘Kathañcānanda <pageBreak edition="Myanmar" number="3.0159" />, satthāraṃ sāvakā sapattavatāya samudācaranti, no mittavatāya? Idhānanda, satthā sāvakānaṃ dhammaṃ deseti anukampako hitesī anukampaṃ upādāya – ‘idaṃ vo hitāya, idaṃ vo sukhāyā’ti. Tassa sāvakā na sussūsanti, na sotaṃ odahanti, na aññā cittaṃ <pageBreak edition="Thai" number="3.0245" /> upaṭṭhapenti, vokkamma ca satthusāsanā vattanti. Evaṃ kho, ānanda, satthāraṃ sāvakā sapattavatāya samudācaranti, no mittavatāya.</paragraph>
    <paragraph line="36">‘‘Kathañcānanda, satthāraṃ sāvakā mittavatāya samudācaranti, no sapattavatāya? Idhānanda, satthā sāvakānaṃ dhammaṃ deseti anukampako hitesī anukampaṃ upādāya – ‘idaṃ vo hitāya, idaṃ vo sukhāyā’ti. Tassa sāvakā sussūsanti, sotaṃ odahanti, aññā cittaṃ upaṭṭhapenti, na <pageBreak edition="Vipassana Research Institut" number="3.0160" /> ca vokkama satthusāsanā vattanti. Evaṃ kho, ānanda, satthāraṃ sāvakā mittavatāya samudācaranti, no sapattavatāya.</paragraph>
    <paragraph line="37">‘‘Tasmātiha <pageBreak edition="Pali Text Society" number="3.0118" /> maṃ, ānanda, mittavatāya samudācaratha, mā sapattavatāya. Taṃ vo bhavissati dīgharattaṃ hitāya sukhāya. Na vo ahaṃ, ānanda, tathā parakkamissāmi yathā kumbhakāro āmake āmakamatte. Niggayha niggayhāhaṃ, ānanda, vakkhāmi; <alternatives line="256" extra="" separator="true"><alternative source-abbr="sī." source="sri lanka">pavayha pavayha</alternative><alternative source-abbr="pī." source="pali text society">pavayha pavayha</alternative><alternative source-abbr="vri" source="vipassana research institut">pavayha pavayha, ānanda, vakkhāmi</alternative><alternative source-abbr="ka." source="cambodian">paggayha paggayha ānanda vakkhāmi</alternative></alternatives> . Yo sāro so ṭhassatī’’ti.</paragraph>
    <paragraph line="38">Idamavoca bhagavā. Attamano āyasmā ānando bhagavato bhāsitaṃ abhinandīti.</paragraph>
    <centered line="39">Mahāsuññatasuttaṃ niṭṭhitaṃ dutiyaṃ.</centered>
    <subhead line="40">3. Acchariyaabbhutasuttaṃ</subhead>
    <paragraph line="41" number="197"> Evaṃ <pageBreak edition="Thai" number="3.0246" /><pageBreak edition="Vipassana Research Institut" number="3.0161" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulānaṃ bhikkhūnaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarākathā udapādi – ‘‘acchariyaṃ, āvuso, abbhutaṃ, āvuso, tathāgatassa mahiddhikatā mahānubhāvatā, yatra hi nāma tathāgato <pageBreak edition="Myanmar" number="3.0160" /> atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte <alternatives line="267" extra="" separator="false"><alternative source-abbr="vri" source="vipassana research institut">jānissati</alternative><alternative source-abbr="ka." source="cambodian">anussarissati jānissati</alternative></alternatives>  – ‘evaṃjaccā te bhagavanto ahesuṃ’ itipi, ‘evaṃnāmā te bhagavanto ahesuṃ’ itipi, ‘evaṃgottā te bhagavanto ahesuṃ’ itipi, ‘evaṃsīlā te bhagavanto ahesuṃ’ itipi, ‘evaṃdhammā te bhagavanto ahesuṃ’ itipi, ‘evaṃpaññā te bhagavanto ahesuṃ’ itipi, ‘evaṃvihārī te bhagavanto ahesuṃ’ itipi, ‘evaṃvimuttā te bhagavanto ahesuṃ’ itipī’’ti! Evaṃ vutte, āyasmā ānando te bhikkhū etadavoca – ‘‘acchariyā ceva, āvuso, tathāgatā acchariyadhammasamannāgatā ca; abbhutā ceva, āvuso, tathāgatā abbhutadhammasamannāgatā cā’’ti. Ayañca <pageBreak edition="Pali Text Society" number="3.0119" /> hidaṃ tesaṃ bhikkhūnaṃ antarākathā vippakatā hoti.</paragraph>
    <paragraph line="42" number="198"> Atha kho bhagavā sāyanhasamayaṃ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi <pageBreak edition="Thai" number="3.0247" />. Nisajja kho bhagavā bhikkhū āmantesi – ‘‘kāya nuttha, bhikkhave, etarahi kathāya sannisinnā, kā ca pana vo antarākathā vippakatā’’ti? ‘‘Idha, bhante, amhākaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarākathā udapādi – ‘acchariyaṃ, āvuso, abbhutaṃ, āvuso, tathāgatassa mahiddhikatā mahānubhāvatā, yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte jānissati – evaṃjaccā te bhagavanto ahesuṃ itipi, evaṃnāmā… evaṃgottā… evaṃsīlā… evaṃdhammā.. evaṃpaññā… evaṃvihārī… evaṃvimuttā te bhagavanto ahesuṃ itipī’ti! Evaṃ vutte, bhante, āyasmā ānando amhe etadavoca – ‘acchariyā ceva, āvuso, tathāgatā acchariyadhammasamannāgatā ca, abbhutā <pageBreak edition="Vipassana Research Institut" number="3.0162" /> ceva, āvuso, tathāgatā abbhutadhammasamannāgatā cā’ti. Ayaṃ kho no, bhante, antarākathā vippakatā; atha bhagavā anuppatto’’ti.</paragraph>
    <paragraph line="43" number="199"> Atha kho bhagavā āyasmantaṃ ānandaṃ āmantesi – ‘‘tasmātiha taṃ, ānanda, bhiyyosomattāya paṭibhantu tathāgatassa <alternatives line="276" extra="" separator="false"><alternative source-abbr="vri" source="vipassana research institut">acchariyā abbhutadhammā’’ti</alternative><alternative source-abbr="?" source="unknown">abbhutā dhammā’’ti</alternative></alternatives> .</paragraph>
    <paragraph line="44">‘‘Sammukhā <pageBreak edition="Myanmar" number="3.0161" /> metaṃ, bhante, bhagavato sutaṃ, sammukhā paṭiggahitaṃ – ‘sato sampajāno, ānanda, bodhisatto tusitaṃ kāyaṃ upapajjī’ti. Yampi, bhante, sato sampajāno bodhisatto tusitaṃ kāyaṃ upapajji idaṃpāhaṃ <pageBreak edition="Thai" number="3.0248" />, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="45">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘sato sampajāno, ānanda, bodhisatto tusite kāye aṭṭhāsī’ti. Yampi, bhante, sato sampajāno bodhisatto tusite kāye aṭṭhāsi <alternatives line="285" extra="" separator="false"><alternative source-abbr="vri" source="vipassana research institut">idaṃpāhaṃ</alternative><alternative source-abbr="sī." source="sri lanka">idaṃpahaṃ</alternative><alternative source-abbr="syā." source="thai">idaṃpahaṃ</alternative><alternative source-abbr="kaṃ." source="kaṃ.">idaṃpahaṃ</alternative><alternative source-abbr="pī." source="pali text society">idaṃpahaṃ</alternative></alternatives> , bhante, bhagavato acchariyaṃ abbhutadhammaṃ dhāremi.</paragraph>
    <paragraph line="46" number="200"> ‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yāvatāyukaṃ, ānanda, bodhisatto tusite kāye aṭṭhāsī’ti. Yampi, bhante, yāvatāyukaṃ bodhisatto tusite kāye aṭṭhāsi idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="47">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘sato sampajāno, ānanda, bodhisatto tusitā, kāyā cavitvā mātukucchiṃ okkamī’ti. Yampi, bhante <pageBreak edition="Pali Text Society" number="3.0120" />, sato sampajāno bodhisatto tusitā kāyā cavitvā mātukucchiṃ okkami idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="48" number="201"> ‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto tusitā kāyā cavitvā mātukucchiṃ okkamati, atha sadevake loke samārake sabrahmake sassamaṇabrāhmaṇiyā pajāya sadevamanussāya appamāṇo uḷāro obhāso loke pātubhavati atikkammeva devānaṃ devānubhāvaṃ. Yāpi tā lokantarikā aghā asaṃvutā andhakārā andhakāratimisā, yatthapime candimasūriyā evaṃmahiddhikā evaṃmahānubhāvā <pageBreak edition="Thai" number="3.0249" /> ābhāya nānubhonti <pageBreak edition="Vipassana Research Institut" number="3.0163" /> tatthapi appamāṇo uḷāro obhāso loke pātubhavati atikkammeva devānaṃ devānubhāvaṃ. Yepi tattha sattā upapannā tepi tenobhāsena aññamaññaṃ sañjānanti – aññepi kira, bho, santi sattā idhūpapannāti. Ayañca dasasahassī lokadhātu saṅkampati sampakampati sampavedhati <pageBreak edition="Myanmar" number="3.0162" /> appamāṇo ca uḷāro obhāso loke pātubhavati atikkammeva devānaṃ devānubhāva’nti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="49" number="202"> ‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchiṃ okkanto hoti, cattāro devaputtā catuddisaṃ ārakkhāya upagacchanti – mā naṃ bodhisattaṃ vā bodhisattamātaraṃ vā manusso vā amanusso vā koci vā viheṭhesī’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="50" number="203"> ‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchiṃ okkanto hoti, pakatiyā sīlavatī bodhisattamātā hoti viratā pāṇātipātā viratā adinnādānā viratā kāmesumicchācārā viratā musāvādā viratā surāmerayamajjapamādaṭṭhānā’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="51">‘‘Sammukhā <pageBreak edition="Pali Text Society" number="3.0121" /> metaṃ, bhante, bhagavato sutaṃ, sammukhā paṭiggahitaṃ – ‘yadā <pageBreak edition="Thai" number="3.0250" />, ānanda, bodhisatto mātukucchiṃ okkanto hoti, na bodhisattamātu purisesu mānasaṃ uppajjati kāmaguṇūpasaṃhitaṃ, anatikkamanīyā ca bodhisattamātā hoti kenaci purisena rattacittenā’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="52">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchiṃ okkanto hoti, lābhinī bodhisattamātā hoti pañcannaṃ kāmaguṇānaṃ. Sā pañcahi kāmaguṇehi samappitā samaṅgībhūtā paricāretī’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="53" number="204"> ‘‘Sammukhā <pageBreak edition="Vipassana Research Institut" number="3.0164" /> metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchiṃ okkanto hoti, na bodhisattamātu kocideva ābādho uppajjati; sukhinī bodhisattamātā hoti akilantakāyā; bodhisattañca bodhisattamātā tirokucchigataṃ <pageBreak edition="Myanmar" number="3.0163" /> passati sabbaṅgapaccaṅgaṃ ahīnindriyaṃ. Seyyathāpi, ānanda, maṇi veḷuriyo subho jātimā aṭṭhaṃso suparikammakato. Tatrāssa suttaṃ āvutaṃ nīlaṃ vā pītaṃ vā lohitaṃ vā odātaṃ vā paṇḍusuttaṃ vā. Tamenaṃ cakkhumā puriso hatthe karitvā paccavekkheyya – ayaṃ kho maṇi veḷuriyo subho jātimā aṭṭhaṃso suparikammakato, tatridaṃ suttaṃ āvutaṃ nīlaṃ vā pītaṃ vā lohitaṃ vā odātaṃ vā paṇḍusuttaṃ vāti. Evameva kho, ānanda, yadā bodhisatto mātukucchiṃ okkanto hoti <pageBreak edition="Thai" number="3.0251" />, na bodhisattamātu kocideva ābādho uppajjati; sukhinī bodhisattamātā hoti akilantakāyā; bodhisattañca bodhisattamātā tirokucchigataṃ passati sabbaṅgapaccaṅgaṃ ahīnindriya’nti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="54" number="205"> ‘‘Sammukhā <pageBreak edition="Pali Text Society" number="3.0122" /> metaṃ, bhante, bhagavato sutaṃ, sammukhā paṭiggahitaṃ – ‘sattāhajāte, ānanda, bodhisatte bodhisattamātā kālaṃ karoti, tusitaṃ kāyaṃ upapajjatī’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="55">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yathā kho panānanda, aññā itthikā nava vā dasa vā māse gabbhaṃ kucchinā pariharitvā vijāyanti, na hevaṃ bodhisattaṃ bodhisattamātā vijāyati. Daseva māsāni bodhisattaṃ bodhisattamātā kucchinā pariharitvā vijāyatī’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="56">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yathā kho panānanda, aññā itthikā nisinnā vā nipannā vā vijāyanti, na hevaṃ bodhisattaṃ bodhisattamātā vijāyati. Ṭhitāva bodhisattaṃ bodhisattamātā vijāyatī’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="57">‘‘Sammukhā <pageBreak edition="Vipassana Research Institut" number="3.0165" /> metaṃ, bhante, bhagavato sutaṃ, sammukhā paṭiggahitaṃ – ‘yadā <pageBreak edition="Thai" number="3.0252" />, ānanda, bodhisatto mātukucchimhā nikkhamati, devā naṃ paṭhamaṃ paṭiggaṇhanti pacchā manussā’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="58" number="206"> ‘‘Sammukhā <pageBreak edition="Myanmar" number="3.0164" /> metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchimhā nikkhamati, appattova bodhisatto pathaviṃ hoti, cattāro naṃ devaputtā paṭiggahetvā mātu purato ṭhapenti – attamanā, devi, hohi; mahesakkho te putto uppanno’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="59">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchimhā nikkhamati, visadova nikkhamati amakkhito <alternatives line="297" extra="" separator="false"><alternative source-abbr="vri" source="vipassana research institut">udena</alternative><alternative source-abbr="sī." source="sri lanka">uddena</alternative><alternative source-abbr="syā." source="thai">uddena</alternative><alternative source-abbr="kaṃ." source="kaṃ.">uddena</alternative><alternative source-abbr="pī." source="pali text society">uddena</alternative></alternatives>  amakkhito semhena amakkhito ruhirena amakkhito kenaci <pageBreak edition="Pali Text Society" number="3.0123" /> asucinā suddho <alternatives line="309" extra="" separator="false"><alternative source-abbr="vri" source="vipassana research institut">visado</alternative><alternative source-abbr="syā." source="thai">visuddho</alternative></alternatives> . Seyyathāpi, ānanda, maṇiratanaṃ kāsike vatthe nikkhittaṃ neva maṇiratanaṃ kāsikaṃ vatthaṃ makkheti nāpi kāsikaṃ vatthaṃ maṇiratanaṃ makkheti. Taṃ kissa hetu? Ubhinnaṃ suddhattā. Evameva kho, ānanda, yadā bodhisatto mātukucchimhā nikkhamati, visadova nikkhamati amakkhito udena amakkhito semhena amakkhito ruhirena amakkhito kenaci asucinā suddho visado’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="60">‘‘Sammukhā <pageBreak edition="Thai" number="3.0253" /> metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchimhā nikkhamati, dve udakassa dhārā antalikkhā pātubhavanti – ekā sītassa, ekā uṇhassa; yena bodhisattassa udakakiccaṃ karonti mātu cā’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="61" number="207"> ‘‘Sammukhā <pageBreak edition="Myanmar" number="3.0165" /> metaṃ, bhante, bhagavato sutaṃ, sammukhā paṭiggahitaṃ – ‘sampatijāto, ānanda, bodhisatto samehi pādehi pathaviyaṃ patiṭṭhahitvā uttarābhimukho sattapadavītihārena gacchati, setamhi chatte anudhāriyamāne, sabbā ca disā viloketi, āsabhiñca vācaṃ bhāsati – aggohamasmi lokassa, jeṭṭhohamasmi lokassa, seṭṭhohamasmi lokassa. Ayamantimā jāti <pageBreak edition="Vipassana Research Institut" number="3.0166" />, natthi dāni punabbhavo’ti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremi.</paragraph>
    <paragraph line="62">‘‘Sammukhā metaṃ, bhante, bhagavato sutaṃ, sammukhā paṭiggahitaṃ – ‘yadā, ānanda, bodhisatto mātukucchimhā nikkhamati, atha sadevake loke samārake sabrahmake sassamaṇabrāhmaṇiyā pajāya sadevamanussāya appamāṇo uḷāro obhāso loke pātubhavati atikkammeva devānaṃ devānubhāvaṃ. Yāpi tā lokantarikā aghā asaṃvutā andhakārā andhakāratimisā yatthapime candimasūriyā evaṃmahiddhikā evaṃmahānubhāvā ābhāya nānubhonti tatthapi <pageBreak edition="Pali Text Society" number="3.0124" /> appamāṇo uḷāro obhāso loke pātubhavati atikkammeva devānaṃ devānubhāvaṃ. Yepi tattha <pageBreak edition="Thai" number="3.0254" /> sattā upapannā tepi tenobhāsena aññamaññaṃ sañjānanti – aññepi kira, bho, santi sattā idhūpapannāti. Ayañca dasasahassī lokadhātu saṅkampati sampakampati sampavedhati, appamāṇo ca uḷāro obhāso loke pātubhavati atikkammeva devānaṃ devānubhāva’nti. Yampi, bhante…pe… idaṃpāhaṃ, bhante, bhagavato acchariyaṃ abbhutadhammaṃ dhāremī’’ti.</paragraph>
    <paragraph line="63" number="208"> ‘‘Tasmātiha tvaṃ, ānanda, idampi tathāgatassa acchariyaṃ abbhutadhammaṃ dhārehi. Idhānanda, tathāgatassa viditā vedanā uppajjanti, viditā upaṭṭhahanti, viditā abbhatthaṃ gacchanti; viditā saññā uppajjanti, viditā upaṭṭhahanti, viditā abbhatthaṃ gacchanti; viditā vitakkā uppajjanti, viditā upaṭṭhahanti, viditā abbhatthaṃ gacchanti. Idampi kho, tvaṃ, ānanda, tathāgatassa acchariyaṃ abbhutadhammaṃ dhārehī’’ti. ‘‘Yampi, bhante, bhagavato viditā vedanā uppajjanti, viditā upaṭṭhahanti, viditā abbhatthaṃ gacchanti; viditā saññā… viditā vitakkā uppajjanti, viditā upaṭṭhahanti, viditā abbhatthaṃ gacchanti. Idaṃpāhaṃ, bhante, bhagavato acchariyaṃ abbhutadhammaṃ dhāremī’’ti.</paragraph>
    <paragraph line="64">Idamavoca āyasmā ānando. Samanuñño satthā ahosi; attamanā ca te bhikkhū āyasmato ānandassa bhāsitaṃ abhinandunti.</paragraph>
    <paragraph line="65">Acchariyaabbhutasuttaṃ niṭṭhitaṃ tatiyaṃ.</paragraph>
    <subhead line="66">4. Bākulasuttaṃ</subhead>
    <paragraph line="67" number="209"> Evaṃ <pageBreak edition="Thai" number="3.0255" /><pageBreak edition="Vipassana Research Institut" number="3.0167" /> me sutaṃ – ekaṃ samayaṃ āyasmā <alternatives line="318" extra="" separator="false"><alternative source-abbr="vri" source="vipassana research institut">bākulo</alternative><alternative source-abbr="sī." source="sri lanka">bakkulo</alternative><alternative source-abbr="syā." source="thai">bakkulo</alternative><alternative source-abbr="kaṃ." source="kaṃ.">bakkulo</alternative><alternative source-abbr="pī." source="pali text society">bakkulo</alternative></alternatives>  rājagahe viharati veḷuvane kalandakanivāpe. Atha kho acelakassapo āyasmato <pageBreak edition="Myanmar" number="3.0166" /> bākulassa purāṇagihisahāyo yenāyasmā <pageBreak edition="Pali Text Society" number="3.0125" /> bākulo tenupasaṅkami; upasaṅkamitvā āyasmatā bākulena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho acelakassapo āyasmantaṃ bākulaṃ etadavoca –</paragraph>
    <paragraph line="68">‘‘Kīvaciraṃ pabbajitosi, āvuso bākulā’’ti? ‘‘Asīti me, āvuso, vassāni pabbajitassā’’ti. ‘‘Imehi pana te, āvuso bākula, asītiyā vassehi katikkhattuṃ methuno dhammo paṭisevito’’ti? ‘‘Na kho maṃ, āvuso kassapa, evaṃ pucchitabbaṃ – ‘imehi pana te, āvuso bākula, asītiyā vassehi katikkhattuṃ methuno dhammo paṭisevito’ti. Evañca kho maṃ, āvuso kassapa, pucchitabbaṃ – ‘imehi pana te, āvuso bākula, asītiyā vassehi katikkhattuṃ kāmasaññā uppannapubbā’’’ti? ( ) <note>(imehi pana te āvuso bakkula asītiyo vassehi katikkhattuṃ kāmasaññā uppannapubbāti.) (sī. pī.)</note></paragraph>
    <paragraph line="69" number="210"> ‘‘Asīti me, āvuso <pageBreak edition="Thai" number="3.0256" />, vassāni pabbajitassa nābhijānāmi kāmasaññaṃ uppannapubbaṃ. Yaṃpāyasmā bākulo asītiyā vassehi nābhijānāti kāmasaññaṃ uppannapubbaṃ idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="70">‘‘Asīti me, āvuso, vassāni pabbajitassa nābhijānāmi byāpādasaññaṃ…pe… vihiṃsāsaññaṃ uppannapubbaṃ. Yaṃpāyasmā bākulo asītiyā vassehi nābhijānāti vihiṃsāsaññaṃ uppannapubbaṃ, idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="71">‘‘Asīti me, āvuso, vassāni pabbajitassa nābhijānāmi kāmavitakkaṃ uppannapubbaṃ. Yaṃpāyasmā bākulo asītiyā vassehi nābhijānāti kāmavitakkaṃ uppannapubbaṃ, idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="72">‘‘Asīti <pageBreak edition="Vipassana Research Institut" number="3.0168" /> me, āvuso, vassāni pabbajitassa nābhijānāmi byāpādavitakkaṃ…pe… vihiṃsāvitakkaṃ uppannapubbaṃ. Yaṃpāyasmā bākulo asītiyā vassehi <pageBreak edition="Myanmar" number="3.0167" /> nābhijānāti vihiṃsāvitakkaṃ uppannapubbaṃ, idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="73" number="211"> ‘‘Asīti <pageBreak edition="Pali Text Society" number="3.0126" /> me, āvuso, vassāni pabbajitassa nābhijānāmi gahapaticīvaraṃ sāditā. Yaṃpāyasmā bākulo asītiyā vassehi nābhijānāti gahapaticīvaraṃ sāditā, idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="74">‘‘Asīti me, āvuso, vassāni pabbajitassa nābhijānāmi satthena cīvaraṃ chinditā. Yaṃpāyasmā bākulo asītiyā vassehi nābhijānāti satthena cīvaraṃ chinditā…pe… dhārema.</paragraph>
    <paragraph line="75">‘‘Asīti me, āvuso, vassāni pabbajitassa nābhijānāmi sūciyā cīvaraṃ sibbitā…pe… nābhijānāmi rajanena cīvaraṃ rajitā… nābhijānāmi <alternatives line="333" extra="" separator="false"><alternative source-abbr="vri" source="vipassana research institut">kathine</alternative><alternative source-abbr="sī." source="sri lanka">kaṭhine</alternative><alternative source-abbr="syā." source="thai">kaṭhine</alternative><alternative source-abbr="kaṃ." source="kaṃ.">kaṭhine</alternative><alternative source-abbr="pī." source="pali text society">kaṭhine</alternative></alternatives>  cīvaraṃ sibbitā… nābhijānāmi <alternatives line="345" extra="" separator="false"><alternative source-abbr="vri" source="vipassana research institut">sabrahmacārīnaṃ cīvarakamme vicāritā</alternative><alternative source-abbr="sī." source="sri lanka">sabrahmacārī cīvarakamme byāpāritā</alternative><alternative source-abbr="pī." source="pali text society">sabrahmacārī cīvarakamme byāpāritā</alternative></alternatives>  … nābhijānāmi nimantanaṃ sāditā… nābhijānāmi evarūpaṃ cittaṃ uppannapubbaṃ <pageBreak edition="Thai" number="3.0257" /> – ‘aho vata maṃ koci nimanteyyā’ti… nābhijānāmi antaraghare nisīditā… nābhijānāmi antaraghare bhuñjitā… nābhijānāmi mātugāmassa anubyañjanaso nimittaṃ gahetā… nābhijānāmi mātugāmassa dhammaṃ desitā antamaso catuppadampi gāthaṃ… nābhijānāmi bhikkhunupassayaṃ upasaṅkamitā… nābhijānāmi bhikkhuniyā dhammaṃ desitā… nābhijānāmi sikkhamānāya dhammaṃ desitā… nābhijānāmi sāmaṇeriyā dhammaṃ desitā… nābhijānāmi pabbājetā… nābhijānāmi upasampādetā… nābhijānāmi nissayaṃ dātā… nābhijānāmi sāmaṇeraṃ upaṭṭhāpetā… nābhijānāmi jantāghare nhāyitā… nābhijānāmi cuṇṇena nhāyitā… nābhijānāmi sabrahmacārīgattaparikamme <pageBreak edition="Pali Text Society" number="3.0127" /> <alternatives line="355" extra="" separator="false"><alternative source-abbr="vri" source="vipassana research institut">vicāritā</alternative><alternative source-abbr="sī." source="sri lanka">byāpāritā</alternative><alternative source-abbr="pī." source="pali text society">byāpāritā</alternative></alternatives>  … nābhijānāmi ābādhaṃ uppannapubbaṃ, antamaso gaddūhanamattampi… nābhijānāmi bhesajjaṃ upaharitā, antamaso haritakikhaṇḍampi… nābhijānāmi apassenakaṃ apassayitā… nābhijānāmi seyyaṃ kappetā. Yaṃpāyasmā…pe… dhārema.</paragraph>
    <paragraph line="76">‘‘Asīti me, āvuso, vassāni pabbajitassa nābhijānāmi gāmantasenāsane vassaṃ upagantā <pageBreak edition="Vipassana Research Institut" number="3.0169" />. Yaṃpāyasmā bākulo asītiyā vassehi <pageBreak edition="Myanmar" number="3.0168" /> nābhijānāti gāmantasenāsane vassaṃ upagantā, idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="77">‘‘Sattāhameva kho <pageBreak edition="Thai" number="3.0258" /> ahaṃ, āvuso, saraṇo raṭṭhapiṇḍaṃ bhuñjiṃ; atha aṭṭhamiyaṃ aññā udapādi. Yaṃpāyasmā bākulo sattāhameva saraṇo raṭṭhapiṇḍaṃ bhuñji; atha aṭṭhamiyaṃ aññā udapādi idampi mayaṃ āyasmato bākulassa acchariyaṃ abbhutadhammaṃ dhārema.</paragraph>
    <paragraph line="78" number="212"> ‘‘Labheyyāhaṃ, āvuso bākula, imasmiṃ dhammavinaye pabbajjaṃ, labheyyaṃ upasampada’’nti. Alattha kho acelakassapo imasmiṃ dhammavinaye pabbajjaṃ, alattha upasampadaṃ. Acirūpasampanno panāyasmā kassapo eko vūpakaṭṭho appamatto ātāpī pahitatto viharanto nacirasseva – yassatthāya kulaputtā sammadeva agārasmā anagāriyaṃ pabbajanti tadanuttaraṃ – brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsi. Aññataro kho panāyasmā kassapo arahataṃ ahosi.</paragraph>
    <paragraph line="79">Atha kho āyasmā bākulo aparena samayena <alternatives line="365" extra="" separator="false"><alternative source-abbr="vri" source="vipassana research institut">avāpuraṇaṃ</alternative><alternative source-abbr="sī." source="sri lanka">apāpuraṇaṃ</alternative><alternative source-abbr="syā." source="thai">apāpuraṇaṃ</alternative><alternative source-abbr="kaṃ." source="kaṃ.">apāpuraṇaṃ</alternative><alternative source-abbr="pī." source="pali text society">apāpuraṇaṃ</alternative></alternatives>  ādāya vihārena vihāraṃ upasaṅkamitvā evamāha – ‘‘abhikkamathāyasmanto, abhikkamathāyasmanto. Ajja me parinibbānaṃ bhavissatī’’ti. ‘‘Yaṃpāyasmā bākulo avāpuraṇaṃ ādāya vihārena vihāraṃ upasaṅkamitvā evamāha – ‘abhikkamathāyasmanto, abhikkamathāyasmanto; ajja me parinibbānaṃ bhavissatī’ti, idampi mayaṃ āyasmato bākulassa acchariyaṃ abbhutadhammaṃ dhārema’’.</paragraph>
    <paragraph line="80">Āyasmā <pageBreak edition="Thai" number="3.0259" /><pageBreak edition="Pali Text Society" number="3.0128" /> bākulo majjhe bhikkhusaṅghassa nisinnakova parinibbāyi. ‘‘Yaṃpāyasmā bākulo majjhe bhikkhusaṅghassa nisinnakova parinibbāyi, idampi mayaṃ āyasmato bākulassa acchariyaṃ abbhutadhammaṃ dhāremā’’ti.</paragraph>
    <centered line="81">Bākulasuttaṃ niṭṭhitaṃ catutthaṃ.</centered>
    <subhead line="82">5. Dantabhūmisuttaṃ</subhead>
    <paragraph line="83" number="213"> Evaṃ <pageBreak edition="Thai" number="3.0260" /><pageBreak edition="Myanmar" number="3.0169" /><pageBreak edition="Vipassana Research Institut" number="3.0170" /> me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena aciravato samaṇuddeso araññakuṭikāyaṃ viharati. Atha kho jayaseno rājakumāro jaṅghāvihāraṃ anucaṅkamamāno anuvicaramāno yena aciravato samaṇuddeso tenupasaṅkami; upasaṅkamitvā aciravatena samaṇuddesena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho jayaseno rājakumāro aciravataṃ samaṇuddesaṃ etadavoca –</paragraph>
    <paragraph line="84">‘‘Sutaṃ metaṃ, bho aggivessana – ‘idha bhikkhu appamatto ātāpī pahitatto viharanto phuseyya cittassa ekaggata’nti. ‘Evametaṃ, rājakumāra, evametaṃ, rājakumāra. Idha bhikkhu appamatto ātāpī pahitatto viharanto phuseyya cittassa ekaggata’nti. ‘Sādhu me bhavaṃ aggivessano yathāsutaṃ yathāpariyattaṃ dhammaṃ desetū’ti. ‘Na kho te ahaṃ, rājakumāra, sakkomi yathāsutaṃ yathāpariyattaṃ dhammaṃ desetuṃ. Ahañca hi te, rājakumāra, yathāsutaṃ yathāpariyattaṃ dhammaṃ deseyyaṃ, tvañca me bhāsitassa atthaṃ na ājāneyyāsi; so mamassa kilamatho, sā mamassa vihesā’ti. ‘Desetu <pageBreak edition="Pali Text Society" number="3.0129" /> me bhavaṃ aggivessano yathāsutaṃ yathāpariyattaṃ dhammaṃ. Appevanāmāhaṃ bhoto aggivessanassa <pageBreak edition="Thai" number="3.0261" /> bhāsitassa atthaṃ ājāneyya’nti. ‘Deseyyaṃ kho te ahaṃ, rājakumāra, yathāsutaṃ yathāpariyattaṃ dhammaṃ. Sace me tvaṃ bhāsitassa atthaṃ ājāneyyāsi, iccetaṃ kusalaṃ; no ce me tvaṃ bhāsitassa atthaṃ ājāneyyāsi, yathāsake tiṭṭheyyāsi, na maṃ tattha uttariṃ paṭipuccheyyāsī’ti. ‘Desetu me bhavaṃ aggivessano yathāsutaṃ yathāpariyattaṃ dhammaṃ. Sace ahaṃ bhoto aggivessanassa bhāsitassa atthaṃ <alternatives line="377" extra="" separator="false"><alternative source-abbr="vri" source="vipassana research institut">ājānissāmi</alternative><alternative source-abbr="ka." source="cambodian">ājāneyyāmi</alternative></alternatives> , iccetaṃ kusalaṃ; no ce ahaṃ bhoto aggivessanassa bhāsitassa atthaṃ ājānissāmi, yathāsake <alternatives line="386" extra="" separator="false"><alternative source-abbr="vri" source="vipassana research institut">tiṭṭhissāmi</alternative><alternative source-abbr="ka." source="cambodian">tiṭṭheyyāmi</alternative></alternatives> , nāhaṃ tattha bhavantaṃ aggivessanaṃ uttariṃ paṭipucchissāmī’’’ti.</paragraph>
    <paragraph line="85" number="214"> Atha <pageBreak edition="Myanmar" number="3.0170" /> kho aciravato samaṇuddeso jayasenassa rājakumārassa yathāsutaṃ yathāpariyattaṃ dhammaṃ desesi. Evaṃ vutte, jayaseno rājakumāro aciravataṃ samaṇuddesaṃ etadavoca <pageBreak edition="Vipassana Research Institut" number="3.0171" /> – ‘‘aṭṭhānametaṃ, bho aggivessana, anavakāso yaṃ bhikkhu appamatto ātāpī pahitatto viharanto phuseyya cittassa ekaggata’’nti. Atha kho jayaseno rājakumāro aciravatassa samaṇuddesassa aṭṭhānatañca anavakāsatañca pavedetvā uṭṭhāyāsanā pakkāmi.</paragraph>
    <paragraph line="86">Atha kho aciravato samaṇuddeso acirapakkante jayasene rājakumāre yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho aciravato samaṇuddeso yāvatako ahosi jayasenena rājakumārena saddhiṃ kathāsallāpo taṃ sabbaṃ bhagavato ārocesi.</paragraph>
    <paragraph line="87">Evaṃ <pageBreak edition="Thai" number="3.0262" /> vutte, bhagavā aciravataṃ samaṇuddesaṃ etadavoca – ‘‘taṃ kutettha, aggivessana, labbhā. Yaṃ taṃ nekkhammena ñātabbaṃ nekkhammena daṭṭhabbaṃ nekkhammena pattabbaṃ nekkhammena sacchikātabbaṃ taṃ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya <pageBreak edition="Pali Text Society" number="3.0130" /> <alternatives line="395" extra="" separator="false"><alternative source-abbr="vri" source="vipassana research institut">ussuko</alternative><alternative source-abbr="sabbattha" source="sabbattha">ussukko</alternative></alternatives>  ñassati vā dakkhati vā sacchi vā karissatī’’ti – netaṃ ṭhānaṃ vijjati.</paragraph>
    <paragraph line="88" number="215"> ‘‘Seyyathāpissu, aggivessana, dve hatthidammā vā assadammā vā godammā vā sudantā suvinītā, dve hatthidammā vā assadammā vā godammā vā adantā avinītā. Taṃ kiṃ maññasi, aggivessana, ye te dve hatthidammā vā assadammā vā godammā vā sudantā suvinītā, api nu te dantāva dantakāraṇaṃ gaccheyyuṃ, dantāva dantabhūmiṃ sampāpuṇeyyu’’nti? ‘‘Evaṃ, bhante’’. ‘‘Ye pana te dve hatthidammā vā assadammā vā godammā vā adantā avinītā, api nu te adantāva dantakāraṇaṃ gaccheyyuṃ, adantāva dantabhūmiṃ sampāpuṇeyyuṃ, seyyathāpi te dve hatthidammā vā assadammā vā godammā vā sudantā suvinītā’’ti? ‘‘No hetaṃ, bhante’’. ‘‘Evameva kho, aggivessana, yaṃ taṃ nekkhammena ñātabbaṃ nekkhammena daṭṭhabbaṃ nekkhammena pattabbaṃ nekkhammena sacchikātabbaṃ taṃ vata jayaseno rājakumāro kāmamajjhe vasanto kāme <pageBreak edition="Myanmar" number="3.0171" /> paribhuñjanto <pageBreak edition="Thai" number="3.0263" /> kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’’ti – netaṃ ṭhānaṃ vijjati.</paragraph>
    <paragraph line="89" number="216"> ‘‘Seyyathāpi <pageBreak edition="Vipassana Research Institut" number="3.0172" />, aggivessana, gāmassa vā nigamassa vā avidūre mahāpabbato. Tamenaṃ dve sahāyakā tamhā gāmā vā nigamā vā nikkhamitvā hatthavilaṅghakena yena so pabbato tenupasaṅkameyyuṃ; upasaṅkamitvā eko sahāyako heṭṭhā pabbatapāde tiṭṭheyya, eko sahāyako uparipabbataṃ āroheyya. Tamenaṃ heṭṭhā pabbatapāde ṭhito sahāyako uparipabbate ṭhitaṃ sahāyakaṃ evaṃ vedayya – ‘yaṃ, samma, kiṃ tvaṃ passasi uparipabbate ṭhito’ti? So evaṃ vadeyya – ‘passāmi kho ahaṃ, samma, uparipabbate ṭhito ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇīrāmaṇeyyaka’’’nti.</paragraph>
    <paragraph line="90">‘‘So evaṃ vadeyya – ‘aṭṭhānaṃ kho etaṃ, samma <pageBreak edition="Pali Text Society" number="3.0131" />, anavakāso yaṃ tvaṃ uparipabbate ṭhito passeyyāsi ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇīrāmaṇeyyaka’nti. Tamenaṃ uparipabbate ṭhito sahāyako heṭṭhimapabbatapādaṃ orohitvā taṃ sahāyakaṃ bāhāyaṃ gahetvā uparipabbataṃ āropetvā muhuttaṃ assāsetvā evaṃ vadeyya – ‘yaṃ, samma, kiṃ tvaṃ passasi uparipabbate ṭhito’ti? So evaṃ vadeyya – ‘passāmi kho ahaṃ, samma, uparipabbate ṭhito ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇīrāmaṇeyyaka’’’nti <pageBreak edition="Thai" number="3.0264" />.</paragraph>
    <paragraph line="91">‘‘So evaṃ vadeyya – ‘idāneva kho te, samma, bhāsitaṃ – mayaṃ evaṃ ājānāma – aṭṭhānaṃ kho etaṃ samma, anavakāso yaṃ tvaṃ uparipabbate ṭhito passeyyāsi ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇīrāmaṇeyyaka’nti. Idāneva ca pana te bhāsitaṃ mayaṃ evaṃ ājānāma – ‘passāmi kho ahaṃ, samma, uparipabbate ṭhito ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇīrāmaṇeyyaka’nti. So evaṃ vadeyya – ‘tathā hi panāhaṃ, samma, iminā mahatā pabbatena <alternatives line="404" extra="" separator="true"><alternative source-abbr="vri" source="vipassana research institut">āvuto</alternative><alternative source-abbr="sī." source="sri lanka">āvaṭo</alternative><alternative source-abbr="aṭṭha." source="aṭṭha.">āvaṭo</alternative><alternative source-abbr="pī." source="pali text society">āvaṭo</alternative><alternative source-abbr="syā." source="thai">āvuṭo</alternative><alternative source-abbr="kaṃ." source="kaṃ.">āvuṭo</alternative><alternative source-abbr="ka." source="cambodian">āvuṭo</alternative></alternatives>  daṭṭheyyaṃ nāddasa’’’nti.</paragraph>
    <paragraph line="92">‘‘Ato <pageBreak edition="Myanmar" number="3.0172" /> mahantatarena, aggivessana, avijjākhandhena jayaseno rājakumāro āvuto <alternatives line="418" extra="" separator="false"><alternative source-abbr="vri" source="vipassana research institut">nivuto</alternative><alternative source-abbr="syā." source="thai">nivuṭo</alternative><alternative source-abbr="kaṃ." source="kaṃ.">nivuṭo</alternative><alternative source-abbr="pī." source="pali text society">nivuṭo</alternative><alternative source-abbr="ka." source="cambodian">nivuṭo</alternative></alternatives>  <alternatives line="430" extra="" separator="true"><alternative source-abbr="vri" source="vipassana research institut">ophuṭo</alternative><alternative source-abbr="sī." source="sri lanka">ovuto</alternative><alternative source-abbr="syā." source="thai">ovuṭo</alternative><alternative source-abbr="kaṃ." source="kaṃ.">ovuṭo</alternative><alternative source-abbr="pī." source="pali text society">ovuṭo</alternative></alternatives>  pariyonaddho. So vata yaṃ taṃ nekkhammena ñātabbaṃ nekkhammena daṭṭhabbaṃ nekkhammena pattabbaṃ nekkhammena sacchikātabbaṃ taṃ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatīti – netaṃ ṭhānaṃ vijjati <pageBreak edition="Vipassana Research Institut" number="3.0173" />. Sace kho taṃ, aggivessana, jayasenassa rājakumārassa imā dve upamā <alternatives line="442" extra="" separator="false"><alternative source-abbr="vri" source="vipassana research institut">paṭibhāyeyyuṃ</alternative><alternative source-abbr="sī." source="sri lanka">paṭibhāseyyuṃ</alternative><alternative source-abbr="syā." source="thai">paṭibhāseyyuṃ</alternative><alternative source-abbr="kaṃ." source="kaṃ.">paṭibhāseyyuṃ</alternative><alternative source-abbr="pī." source="pali text society">paṭibhāseyyuṃ</alternative></alternatives> , anacchariyaṃ te jayaseno rājakumāro pasīdeyya, pasanno ca te pasannākāraṃ kareyyā’’ti. ‘‘Kuto pana maṃ, bhante, jayasenassa rājakumārassa imā dve upamā <alternatives line="454" extra="" separator="false"><alternative source-abbr="vri" source="vipassana research institut">paṭibhāyissanti</alternative><alternative source-abbr="sī." source="sri lanka">paṭibhāsissanti</alternative><alternative source-abbr="syā." source="thai">paṭibhāsissanti</alternative><alternative source-abbr="kaṃ." source="kaṃ.">paṭibhāsissanti</alternative><alternative source-abbr="pī." source="pali text society">paṭibhāsissanti</alternative></alternatives>  anacchariyā pubbe assutapubbā, seyyathāpi <pageBreak edition="Thai" number="3.0265" /> bhagavanta’’nti?</paragraph>
    <paragraph line="93" number="217"> ‘‘Seyyathāpi <pageBreak edition="Pali Text Society" number="3.0132" />, aggivessana, rājā khattiyo muddhāvasitto nāgavanikaṃ āmanteti – ‘ehi tvaṃ, samma nāgavanika, rañño nāgaṃ abhiruhitvā nāgavanaṃ pavisitvā āraññakaṃ nāgaṃ atipassitvā rañño nāgassa gīvāyaṃ upanibandhāhī’ti. ‘Evaṃ, devā’ti kho, aggivessana, nāgavaniko rañño khattiyassa muddhāvasittassa paṭissutvā rañño nāgaṃ abhiruhitvā nāgavanaṃ pavisitvā āraññakaṃ nāgaṃ atipassitvā rañño nāgassa gīvāyaṃ upanibandhati. Tamenaṃ rañño nāgo abbhokāsaṃ nīharati. Ettāvatā kho, aggivessana, āraññako nāgo abbhokāsaṃ gato hoti. <alternatives line="466" extra="" separator="false"><alternative source-abbr="vri" source="vipassana research institut">Etthagedhā</alternative><alternative source-abbr="sī." source="sri lanka">etagedhā</alternative><alternative source-abbr="pī." source="pali text society">etagedhā</alternative></alternatives>  hi, aggivessana, āraññakā nāgā yadidaṃ – nāgavanaṃ. Tamenaṃ nāgavaniko rañño khattiyassa muddhāvasittassa ārocesi – ‘abbhokāsagato <alternatives line="476" extra="" separator="false"><alternative source-abbr="vri" source="vipassana research institut">kho</alternative><alternative source-abbr="syā." source="thai">kho te</alternative><alternative source-abbr="kaṃ." source="kaṃ.">kho te</alternative><alternative source-abbr="ka." source="cambodian">kho te</alternative></alternatives> , deva, āraññako nāgo’ti. Atha kho aggivessana, tamenaṃ rājā khattiyo muddhāvasitto hatthidamakaṃ āmantesi – ‘ehi tvaṃ, samma hatthidamaka, āraññakaṃ nāgaṃ damayāhi āraññakānañceva sīlānaṃ abhinimmadanāya āraññakānañceva sarasaṅkappānaṃ abhinimmadanāya āraññakānañceva darathakilamathapariḷāhānaṃ abhinimmadanāya gāmante abhiramāpanāya manussakantesu sīlesu <alternatives line="487" extra="" separator="false"><alternative source-abbr="vri" source="vipassana research institut">samādapanāyā’’’ti</alternative><alternative source-abbr="?" source="unknown">samādāpanāyā’’ti</alternative></alternatives> .</paragraph>
    <paragraph line="94">‘‘‘Evaṃ <pageBreak edition="Myanmar" number="3.0173" />, devā’ti kho, aggivessana, hatthidamako rañño khattiyassa muddhāvasittassa paṭissutvā mahantaṃ thambhaṃ pathaviyaṃ nikhaṇitvā āraññakassa nāgassa gīvāyaṃ upanibandhati āraññakānañceva <pageBreak edition="Thai" number="3.0266" /> sīlānaṃ abhinimmadanāya āraññakānañceva sarasaṅkappānaṃ abhinimmadanāya āraññakānañceva darathakilamathapariḷāhānaṃ abhinimmadanāya gāmante abhiramāpanāya manussakantesu sīlesu samādapanāya. Tamenaṃ hatthidamako yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācarati. Yato kho, aggivessana, āraññako nāgo hatthidamakassa yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā <pageBreak edition="Pali Text Society" number="3.0133" /> tathārūpāhi vācāhi samudācariyamāno sussūsati, sotaṃ odahati, aññā cittaṃ upaṭṭhāpeti; tamenaṃ hatthidamako uttari tiṇaghāsodakaṃ anuppavecchati.</paragraph>
    <paragraph line="95">‘‘Yato <pageBreak edition="Vipassana Research Institut" number="3.0174" /> kho, aggivessana, āraññako nāgo hatthidamakassa tiṇaghāsodakaṃ paṭiggaṇhāti, tatra hatthidamakassa evaṃ hoti – ‘jīvissati <alternatives line="496" extra="" separator="false"><alternative source-abbr="vri" source="vipassana research institut">kho</alternative><alternative source-abbr="sī." source="sri lanka">nu kho</alternative><alternative source-abbr="ka." source="cambodian">nu kho</alternative></alternatives>  dāni āraññako <note>rañño (sī. pī.)</note> nāgo’ti. Tamenaṃ hatthidamako uttari kāraṇaṃ kāreti – ‘ādiya, bho, nikkhipa, bho’ti. Yato kho, aggivessana, āraññako nāgo hatthidamakassa ādānanikkhepe vacanakaro hoti ovādappaṭikaro, tamenaṃ hatthidamako uttari kāraṇaṃ kāreti – ‘abhikkama, bho, paṭikkama, bho’ti. Yato kho, aggivessana, āraññako nāgo hatthidamakassa abhikkamapaṭikkamavacanakaro hoti ovādappaṭikaro, tamenaṃ hatthidamako uttari kāraṇaṃ kāreti – ‘uṭṭhaha, bho, nisīda, bho’ti. Yato kho, aggivessana, āraññako nāgo hatthidamakassa uṭṭhānanisajjāya <pageBreak edition="Thai" number="3.0267" /> vacanakaro hoti ovādappaṭikaro, tamenaṃ hatthidamako uttari āneñjaṃ nāma kāraṇaṃ kāreti, mahantassa phalakaṃ soṇḍāya upanibandhati, tomarahattho ca puriso uparigīvāya nisinno hoti, samantato ca tomarahatthā purisā parivāretvā ṭhitā honti, hatthidamako ca dīghatomarayaṭṭhiṃ gahetvā purato ṭhito hoti. So āneñjaṃ kāraṇaṃ kāriyamāno neva purime pāde copeti na pacchime pāde copeti, na purimakāyaṃ copeti na pacchimakāyaṃ copeti, na sīsaṃ copeti, na kaṇṇe copeti, na dante copeti <pageBreak edition="Myanmar" number="3.0174" />, na naṅguṭṭhaṃ copeti, na soṇḍaṃ copeti. So hoti āraññako nāgo khamo sattippahārānaṃ asippahārānaṃ usuppahārānaṃ <alternatives line="515" extra="" separator="true"><alternative source-abbr="vri" source="vipassana research institut">sarapattappahārānaṃ</alternative><alternative source-abbr="sī." source="sri lanka">parasatthappahārānaṃ</alternative><alternative source-abbr="syā." source="thai">parasattuppahārānaṃ</alternative><alternative source-abbr="kaṃ." source="kaṃ.">parasattuppahārānaṃ</alternative><alternative source-abbr="pī." source="pali text society">parasattuppahārānaṃ</alternative></alternatives>  <alternatives line="527" extra="" separator="false"><alternative source-abbr="vri" source="vipassana research institut">bheripaṇavavaṃsasaṅkhaḍiṇḍimaninnādasaddānaṃ</alternative><alternative source-abbr="pī." source="pali text society">bheripaṇavasaṅkhatiṇavaninnādasaddānaṃ</alternative></alternatives>  sabbavaṅkadosanihitaninnītakasāvo rājāraho rājabhoggo rañño aṅganteva saṅkhaṃ gacchati.</paragraph>
    <paragraph line="96" number="218"> ‘‘Evameva <pageBreak edition="Pali Text Society" number="3.0134" /> kho, aggivessana, idha tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Taṃ dhammaṃ suṇāti gahapati <pageBreak edition="Thai" number="3.0268" /> vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati – ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyya’nti.</paragraph>
    <paragraph line="97">‘‘So <pageBreak edition="Vipassana Research Institut" number="3.0175" /> aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. Ettāvatā kho, aggivessana, ariyasāvako abbhokāsagato hoti. Etthagedhā hi, aggivessana, devamanussā yadidaṃ – pañca kāmaguṇā. Tamenaṃ tathāgato uttariṃ vineti – ‘ehi tvaṃ, bhikkhu, sīlavā hohi, pātimokkhasaṃvarasaṃvuto viharāhi ācāragocarasampanno, aṇumattesu vajjesu bhayadassāvī, samādāya sikkhassu sikkhāpadesū’’’ti.</paragraph>
    <paragraph line="98">‘‘Yato kho, aggivessana, ariyasāvako sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu <pageBreak edition="Myanmar" number="3.0175" /> bhayadassāvī, samādāya sikkhati sikkhāpadesu, tamenaṃ tathāgato uttariṃ vineti – ‘ehi tvaṃ, bhikkhu, indriyesu guttadvāro hohi, cakkhunā rūpaṃ disvā mā nimittaggāhī…pe… (yathā gaṇakamoggallānasuttante, evaṃ vitthāretabbāni.) <pageBreak edition="Pali Text Society" number="3.0135" /></paragraph>
    <paragraph line="99" number="219"> ‘‘So <pageBreak edition="Pali Text Society" number="3.0136" /> ime pañca nīvaraṇe pahāya <pageBreak edition="Thai" number="3.0269" /> cetaso upakkilese paññāya dubbalīkaraṇe kāye kāyānupassī viharati ātāpī sampajāno satimā vineyya loke abhijjhādomanassaṃ. Vedanāsu…pe… citte…pe… dhammesu dhammānupassī viharati ātāpī sampajāno satimā vineyya loke abhijjhādomanassaṃ. Seyyathāpi, aggivessana, hatthidamako mahantaṃ thambhaṃ pathaviyaṃ nikhaṇitvā āraññakassa nāgassa gīvāyaṃ upanibandhati āraññakānañceva sīlānaṃ abhinimmadanāya āraññakānañceva sarasaṅkappānaṃ abhinimmadanāya āraññakānañceva darathakilamathapariḷāhānaṃ abhinimmadanāya gāmante abhiramāpanāya manussakantesu sīlesu samādapanāya; evameva kho, aggivessana, ariyasāvakassa ime cattāro satipaṭṭhānā cetaso upanibandhanā honti gehasitānañceva sīlānaṃ abhinimmadanāya gehasitānañceva sarasaṅkappānaṃ abhinimmadanāya gehasitānañceva darathakilamathapariḷāhānaṃ abhinimmadanāya ñāyassa adhigamāya nibbānassa sacchikiriyāya.</paragraph>
    <paragraph line="100" number="220"> ‘‘Tamenaṃ tathāgato uttariṃ vineti – ‘ehi tvaṃ, bhikkhu, kāye kāyānupassī viharāhi <pageBreak edition="Vipassana Research Institut" number="3.0176" />, mā ca kāmūpasaṃhitaṃ vitakkaṃ vitakkesi. Vedanāsu… citte… dhammesu dhammānupassī viharāhi, mā ca kāmūpasaṃhitaṃ vitakkaṃ vitakkesī’’’ti.</paragraph>
    <paragraph line="101">‘‘So vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ…pe… tatiyaṃ jhānaṃ… catutthaṃ jhānaṃ <pageBreak edition="Thai" number="3.0270" /> upasampajja viharati. So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati.</paragraph>
    <paragraph line="102" number="221"> ‘‘So <pageBreak edition="Myanmar" number="3.0176" /> evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate…pe… yathākammūpage satte pajānāti.</paragraph>
    <paragraph line="103">‘‘So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkha’nti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti; ‘ime āsavā’ti yathābhūtaṃ pajānāti, ‘ayaṃ āsavasamudayo’ti yathābhūtaṃ pajānāti, ‘ayaṃ āsavanirodho’ti yathābhūtaṃ pajānāti, ‘ayaṃ āsavanirodhagāminī paṭipadā’ti yathābhūtaṃ pajānāti. Tassa <pageBreak edition="Thai" number="3.0271" /> evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti.</paragraph>
    <paragraph line="104">‘‘So hoti bhikkhu khamo sītassa uṇhassa jighacchāya pipāsāya ḍaṃsamakasavātātapasarīsapasamphassānaṃ <pageBreak edition="Vipassana Research Institut" number="3.0177" /> duruttānaṃ durāgatānaṃ vacanapathānaṃ, uppannānaṃ sārīrikānaṃ <pageBreak edition="Pali Text Society" number="3.0137" /> vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko hoti sabbarāgadosamohanihitaninnītakasāvo āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.</paragraph>
    <paragraph line="105" number="222"> ‘‘Mahallako cepi, aggivessana, rañño nāgo adanto avinīto kālaṅkaroti, ‘<alternatives line="536" extra="" separator="false"><alternative source-abbr="vri" source="vipassana research institut">adantamaraṇaṃ</alternative><alternative source-abbr="ka." source="cambodian">adantaṃ maraṇaṃ</alternative></alternatives>  mahallako rañño nāgo kālaṅkato’tveva saṅkhaṃ gacchati; majjhimo cepi, aggivessana, rañño nāgo. Daharo cepi, aggivessana, rañño nāgo adanto avinīto kālaṅkaroti <pageBreak edition="Myanmar" number="3.0177" />, ‘adantamaraṇaṃ daharo rañño nāgo kālaṅkato’tveva saṅkhaṃ gacchati; evameva kho, aggivessana, thero cepi bhikkhu akhīṇāsavo kālaṅkaroti, ‘adantamaraṇaṃ thero bhikkhu kālaṅkato’tveva saṅkhaṃ gacchati; majjhimo cepi, aggivessana, bhikkhu. Navo cepi, aggivessana, bhikkhu akhīṇāsavo kālaṅkaroti, ‘adantamaraṇaṃ navo bhikkhu kālaṅkato’tveva saṅkhaṃ gacchati.</paragraph>
    <paragraph line="106">‘‘Mahallako <pageBreak edition="Thai" number="3.0272" /> cepi, aggivessana, rañño nāgo sudanto suvinīto kālaṅkaroti, ‘dantamaraṇaṃ mahallako rañño nāgo kālaṅkato’tveva saṅkhaṃ gacchati; majjhimo cepi, aggivessana, rañño nāgo… daharo cepi, aggivessana, rañño nāgo sudanto suvinīto kālaṅkaroti, ‘dantamaraṇaṃ daharo rañño nāgo kālaṅkato’tveva saṅkhaṃ gacchati; evameva kho, aggivessana, thero cepi bhikkhu khīṇāsavo kālaṅkaroti, ‘dantamaraṇaṃ thero bhikkhu kālaṅkato’tveva saṅkhaṃ gacchati; majjhimo cepi, aggivessana, bhikkhu. Navo cepi, aggivessana, bhikkhu khīṇāsavo kālaṅkaroti, ‘dantamaraṇaṃ navo bhikkhu kālaṅkato’tveva saṅkhaṃ gacchatī’’ti.</paragraph>
    <paragraph line="107">Idamavoca bhagavā. Attamano aciravato samaṇuddeso bhagavato bhāsitaṃ abhinandīti.</paragraph>
    <centered line="108">Dantabhūmisuttaṃ niṭṭhitaṃ pañcamaṃ.</centered>
    <subhead line="109">6. Bhūmijasuttaṃ</subhead>
    <paragraph line="110" number="223"> Evaṃ <pageBreak edition="Thai" number="3.0273" /><pageBreak edition="Vipassana Research Institut" number="3.0178" /><pageBreak edition="Pali Text Society" number="3.0138" /> me sutaṃ – ekaṃ samayaṃ bhagavā rājagahe viharati veḷuvane kalandakanivāpe. Atha kho āyasmā bhūmijo pubbaṇhasamayaṃ nivāsetvā pattacīvaramādāya yena jayasenassa rājakumārassa nivesanaṃ tenupasaṅkami; upasaṅkamitvā paññatte āsane nisīdi. Atha kho jayaseno rājakumāro yenāyasmā bhūmijo tenupasaṅkami; upasaṅkamitvā āyasmatā bhūmijena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho jayaseno rājakumāro āyasmantaṃ bhūmijaṃ etadavoca – ‘‘santi, bho bhūmija, eke samaṇabrāhmaṇā <pageBreak edition="Myanmar" number="3.0178" /> evaṃvādino evaṃdiṭṭhino – ‘āsañcepi karitvā brahmacariyaṃ <alternatives line="545" extra=" evamuparipi ekavacaneneva dissati" separator="false"><alternative source-abbr="vri" source="vipassana research institut">caranti, abhabbā</alternative><alternative source-abbr="sī." source="sri lanka">carati, abhabbo</alternative><alternative source-abbr="pī." source="pali text society">carati, abhabbo</alternative></alternatives>  phalassa adhigamāya; <alternatives line="555" extra="" separator="false"><alternative source-abbr="vri" source="vipassana research institut">anāsañcepi</alternative><alternative source-abbr="aṭṭha." source="aṭṭha.">āsañca anāsañca cepi</alternative></alternatives>  karitvā brahmacariyaṃ caranti, abhabbā phalassa adhigamāya; āsañca anāsañcepi karitvā brahmacariyaṃ caranti, abhabbā phalassa adhigamāya; nevāsaṃ nānāsañcepi karitvā brahmacariyaṃ caranti, abhabbā phalassa adhigamāyā’ti. Idha bhoto bhūmijassa satthā <alternatives line="564" extra="" separator="false"><alternative source-abbr="vri" source="vipassana research institut">kiṃvādī</alternative><alternative source-abbr="syā." source="thai">kiṃvādī kiṃdiṭṭhī</alternative><alternative source-abbr="kaṃ." source="kaṃ.">kiṃvādī kiṃdiṭṭhī</alternative><alternative source-abbr="ka." source="cambodian">kiṃvādī kiṃdiṭṭhī</alternative></alternatives>  kimakkhāyī’’ti? ‘‘Na kho metaṃ, rājakumāra, bhagavato sammukhā sutaṃ, sammukhā paṭiggahitaṃ. Ṭhānañca kho etaṃ vijjati yaṃ bhagavā evaṃ byākareyya – ‘āsañcepi karitvā ayoniso brahmacariyaṃ caranti, abhabbā phalassa adhigamāya <pageBreak edition="Thai" number="3.0274" />; anāsañcepi karitvā ayoniso brahmacariyaṃ caranti, abhabbā phalassa adhigamāya; āsañca anāsañcepi karitvā ayoniso brahmacariyaṃ caranti, abhabbā phalassa adhigamāya; nevāsaṃ nānāsañcepi karitvā ayoniso brahmacariyaṃ caranti, abhabbā phalassa adhigamāya. Āsañcepi karitvā yoniso brahmacariyaṃ caranti, bhabbā phalassa adhigamāya <pageBreak edition="Pali Text Society" number="3.0139" />; anāsañcepi karitvā yoniso brahmacariyaṃ caranti, bhabbā phalassa adhigamāya; āsañca anāsañcepi karitvā yoniso brahmacariyaṃ caranti, bhabbā phalassa adhigamāya; nevāsaṃ nānāsañcepi karitvā yoniso brahmacariyaṃ caranti, bhabbā phalassa adhigamāyā’ti. Na kho me taṃ, rājakumāra, bhagavato sammukhā sutaṃ, sammukhā paṭiggahitaṃ. Ṭhānañca kho etaṃ vijjati yaṃ bhagavā evaṃ byākareyyā’’ti. ‘‘Sace kho bhoto bhūmijassa satthā <alternatives line="575" extra="" separator="false"><alternative source-abbr="vri" source="vipassana research institut">evaṃvādī</alternative><alternative source-abbr="syā." source="thai">evaṃvādī evaṃdiṭṭhī</alternative><alternative source-abbr="kaṃ." source="kaṃ.">evaṃvādī evaṃdiṭṭhī</alternative><alternative source-abbr="ka." source="cambodian">evaṃvādī evaṃdiṭṭhī</alternative></alternatives>  evamakkhāyī, addhā bhoto bhūmijassa satthā sabbesaṃyeva puthusamaṇabrāhmaṇānaṃ <alternatives line="586" extra=" muddhānantimuddhaṃ, matthakanti attho" separator="false"><alternative source-abbr="vri" source="vipassana research institut">muddhānaṃ</alternative><alternative source-abbr="ka." source="cambodian">buddhānaṃ</alternative></alternatives>  maññe āhacca tiṭṭhatī’’ti <pageBreak edition="Vipassana Research Institut" number="3.0179" />. Atha kho jayaseno rājakumāro āyasmantaṃ bhūmijaṃ sakeneva thālipākena parivisi.</paragraph>
    <paragraph line="111" number="224"> Atha kho āyasmā bhūmijo pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā bhūmijo bhagavantaṃ etadavoca – ‘‘idhāhaṃ, bhante, pubbaṇhasamayaṃ nivāsetvā pattacīvaramādāya yena jayasenassa rājakumārassa nivesanaṃ tenupasaṅkamiṃ; upasaṅkamitvā <pageBreak edition="Thai" number="3.0275" /> paññatte <pageBreak edition="Myanmar" number="3.0179" /> āsane nisīdiṃ. Atha kho, bhante, jayaseno rājakumāro yenāhaṃ tenupasaṅkami; upasaṅkamitvā mayā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho, bhante, jayaseno rājakumāro maṃ etadavoca – ‘santi, bho bhūmija, eke samaṇabrāhmaṇā evaṃvādino evaṃdiṭṭhino – āsañcepi karitvā brahmacariyaṃ caranti, abhabbā phalassa adhigamāya; anāsañcepi karitvā…pe… āsañca anāsañcepi karitvā brahmacariyaṃ caranti, abhabbā phalassa adhigamāya; nevāsaṃ nānāsañcepi <pageBreak edition="Thai" number="3.0276" /> karitvā brahmacariyaṃ caranti, abhabbā phalassa adhigamāyā’ti. ‘Idha bhoto bhūmijassa satthā kiṃvādī kimakkhāyī’ti? Evaṃ vutte ahaṃ, bhante, jayasenaṃ rājakumāraṃ etadavocaṃ – ‘na kho me taṃ, rājakumāra, bhagavato sammukhā sutaṃ, sammukhā paṭiggahitaṃ. Ṭhānañca kho etaṃ vijjati yaṃ bhagavā evaṃ byākareyya – āsañcepi karitvā ayoniso brahmacariyaṃ caranti, abhabbā phalassa adhigamāya; anāsañcepi karitvā ayoniso brahmacariyaṃ caranti, abhabbā phalassa adhigamāya; āsañca anāsañcepi karitvā ayoniso brahmacariyaṃ caranti, abhabbā phalassa adhigamāya; nevāsaṃ nānāsañcepi karitvā ayoniso brahmacariyaṃ caranti, abhabbā phalassa adhigamāya. Āsañcepi karitvā yoniso brahmacariyaṃ caranti, bhabbā phalassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā yoniso brahmacariyaṃ caranti, bhabbā phalassa adhigamāyāti. Na kho me taṃ, rājakumāra, bhagavato sammukhā sutaṃ, sammukhā paṭiggahitaṃ. Ṭhānañca kho etaṃ vijjati yaṃ bhagavā evaṃ byākareyyā’ti. ‘Sace bhoto bhūmijassa satthā evaṃvādī evamakkhāyī, addhā bhoto bhūmijassa satthā sabbesaṃyeva puthusamaṇabrāhmaṇānaṃ muddhānaṃ maññe āhacca tiṭṭhatī’ti. ‘Kaccāhaṃ, bhante, evaṃ puṭṭho evaṃ byākaramāno vuttavādī ceva bhagavato homi, na ca bhagavantaṃ abhūtena abbhācikkhāmi, dhammassa cānudhammaṃ byākaromi, na ca koci sahadhammiko vādānuvādo gārayhaṃ ṭhānaṃ āgacchatī’’’ti?</paragraph>
    <paragraph line="112">‘‘Taggha <pageBreak edition="Vipassana Research Institut" number="3.0180" /><pageBreak edition="Pali Text Society" number="3.0140" /> tvaṃ, bhūmija, evaṃ puṭṭho evaṃ byākaramāno vuttavādī ceva me hosi, na ca maṃ abhūtena abbhācikkhasi, dhammassa cānudhammaṃ byākarosi, na ca koci sahadhammiko vādānuvādo gārayhaṃ ṭhānaṃ āgacchati. Ye hi keci, bhūmija, samaṇā vā brāhmaṇā vā micchādiṭṭhino micchāsaṅkappā micchāvācā <pageBreak edition="Myanmar" number="3.0180" /> micchākammantā micchāājīvā micchāvāyāmā micchāsatī micchāsamādhino te āsañcepi karitvā brahmacariyaṃ caranti, abhabbā phalassa adhigamāya; anāsañcepi karitvā brahmacariyaṃ caranti, abhabbā phalassa adhigamāya; āsañca anāsañcepi karitvā brahmacariyaṃ caranti, abhabbā phalassa adhigamāya; nevāsaṃ nānāsañcepi karitvā brahmacariyaṃ caranti, abhabbā phalassa adhigamāya. Taṃ kissa hetu? Ayoni <pageBreak edition="Thai" number="3.0277" /> hesā, bhūmija, phalassa adhigamāya.</paragraph>
    <paragraph line="113" number="225"> ‘‘Seyyathāpi, bhūmija, puriso telatthiko telagavesī telapariyesanaṃ caramāno vālikaṃ doṇiyā ākiritvā udakena paripphosakaṃ paripphosakaṃ pīḷeyya. Āsañcepi karitvā vālikaṃ doṇiyā ākiritvā udakena paripphosakaṃ paripphosakaṃ pīḷeyya, abhabbo telassa adhigamāya; anāsañcepi karitvā vālikaṃ doṇiyā ākiritvā udakena paripphosakaṃ paripphosakaṃ pīḷeyya, abhabbo telassa adhigamāya; āsañca anāsañcepi karitvā vālikaṃ doṇiyā ākiritvā udakena paripphosakaṃ paripphosakaṃ pīḷeyya, abhabbo telassa adhigamāya; nevāsaṃ nānāsañcepi karitvā vālikaṃ doṇiyā ākiritvā udakena paripphosakaṃ paripphosakaṃ pīḷeyya, abhabbo telassa adhigamāya. Taṃ kissa hetu? Ayoni hesā, bhūmija, telassa adhigamāya. Evameva kho, bhūmija, ye hi keci samaṇā vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino te āsañcepi karitvā brahmacariyaṃ caranti, abhabbā phalassa adhigamāya; anāsañcepi karitvā brahmacariyaṃ caranti, abhabbā phalassa adhigamāya; āsañca anāsañcepi karitvā brahmacariyaṃ caranti, abhabbā phalassa adhigamāya; nevāsaṃ nānāsañcepi karitvā brahmacariyaṃ caranti, abhabbā phalassa adhigamāya. Taṃ <pageBreak edition="Pali Text Society" number="3.0141" /> kissa hetu? Ayoni hesā, bhūmija, phalassa adhigamāya.</paragraph>
    <paragraph line="114">‘‘Seyyathāpi <pageBreak edition="Thai" number="3.0278" />, bhūmija, puriso khīratthiko khīragavesī khīrapariyesanaṃ caramāno gāviṃ taruṇavacchaṃ visāṇato <alternatives line="595" extra="" separator="false"><alternative source-abbr="vri" source="vipassana research institut">āviñcheyya</alternative><alternative source-abbr="sī." source="sri lanka">āviñjeyya</alternative><alternative source-abbr="syā." source="thai">āviñjeyya</alternative><alternative source-abbr="kaṃ." source="kaṃ.">āviñjeyya</alternative><alternative source-abbr="pī." source="pali text society">āviñjeyya</alternative></alternatives> <pageBreak edition="Vipassana Research Institut" number="3.0181" />. Āsañcepi karitvā gāviṃ taruṇavacchaṃ visāṇato āviñcheyya, abhabbo khīrassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ <pageBreak edition="Myanmar" number="3.0181" /> nānāsañcepi karitvā gāviṃ taruṇavacchaṃ visāṇato āviñcheyya, abhabbo khīrassa adhigamāya. Taṃ kissa hetu? Ayoni hesā, bhūmija, khīrassa adhigamāya. Evameva kho, bhūmija, ye hi keci samaṇā vā brāhmaṇā vā micchādiṭṭhino…pe… micchāsamādhino te āsañcepi karitvā brahmacariyaṃ caranti, abhabbā phalassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā brahmacariyaṃ caranti, abhabbā phalassa adhigamāya. Taṃ kissa hetu? Ayoni hesā, bhūmija, phalassa adhigamāya.</paragraph>
    <paragraph line="115" number="226"> ‘‘Seyyathāpi, bhūmija, puriso navanītatthiko navanītagavesī navanītapariyesanaṃ caramāno udakaṃ kalase āsiñcitvā <alternatives line="607" extra="" separator="true"><alternative source-abbr="vri" source="vipassana research institut">matthena</alternative><alternative source-abbr="sī." source="sri lanka">manthena</alternative><alternative source-abbr="ka." source="cambodian">mattena</alternative></alternatives>  āviñcheyya. Āsañcepi karitvā udakaṃ kalase āsiñcitvā matthena āviñcheyya, abhabbo navanītassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā udakaṃ kalase āsiñcitvā matthena āviñcheyya, abhabbo navanītassa adhigamāya. Taṃ kissa hetu? Ayoni hesā, bhūmija, navanītassa adhigamāya. Evameva kho, bhūmija, ye hi keci samaṇā vā brāhmaṇā vā micchādiṭṭhino…pe… micchāsamādhino te āsañcepi karitvā brahmacariyaṃ caranti, abhabbā <pageBreak edition="Thai" number="3.0279" /> phalassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā brahmacariyaṃ caranti, abhabbā phalassa adhigamāya. Taṃ kissa hetu? Ayoni hesā, bhūmija, phalassa adhigamāya.</paragraph>
    <paragraph line="116">‘‘Seyyathāpi, bhūmija, puriso <alternatives line="617" extra="" separator="false"><alternative source-abbr="vri" source="vipassana research institut">aggitthiko</alternative><alternative source-abbr="sī." source="sri lanka">aggatthiko</alternative></alternatives>  aggigavesī aggipariyesanaṃ caramāno allaṃ kaṭṭhaṃ sasnehaṃ uttarāraṇiṃ <pageBreak edition="Pali Text Society" number="3.0142" /> ādāya <alternatives line="626" extra="" separator="false"><alternative source-abbr="vri" source="vipassana research institut">abhimantheyya</alternative><alternative source-abbr="syā." source="thai">abhimattheyya</alternative><alternative source-abbr="kaṃ." source="kaṃ.">abhimattheyya</alternative><alternative source-abbr="pī." source="pali text society">abhimattheyya</alternative><alternative source-abbr="ka." source="cambodian">abhimattheyya</alternative></alternatives> . Āsañcepi karitvā allaṃ kaṭṭhaṃ sasnehaṃ uttarāraṇiṃ ādāya abhimantheyya, abhabbo aggissa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā allaṃ kaṭṭhaṃ sasnehaṃ uttarāraṇiṃ ādāya abhimantheyya, abhabbo aggissa adhigamāya. Taṃ kissa hetu? Ayoni hesā, bhūmija, aggissa adhigamāya. Evameva kho, bhūmija, ye hi keci samaṇā vā brāhmaṇā vā <pageBreak edition="Myanmar" number="3.0182" /> micchādiṭṭhino…pe… micchāsamādhino te āsañcepi karitvā <pageBreak edition="Vipassana Research Institut" number="3.0182" /> brahmacariyaṃ caranti, abhabbā phalassa adhigamāya; anāsañcepi karitvā…pe…āsañca anāsañcepi karitvā…pe… nevāsaṃ nānāsañcepi karitvā brahmacariyaṃ caranti, abhabbā phalassa adhigamāya. Taṃ kissa hetu? Ayoni hesā, bhūmija, phalassa adhigamāya. Ye hi keci, bhūmija, samaṇā vā brāhmaṇā vā sammādiṭṭhino sammāsaṅkappā sammāvācā sammākammantā sammāājīvā sammāvāyāmā sammāsatī sammāsamādhino te āsañcepi karitvā brahmacariyaṃ <pageBreak edition="Thai" number="3.0280" /> caranti, bhabbā phalassa adhigamāya; anāsañcepi karitvā brahmacariyaṃ caranti, bhabbā phalassa adhigamāya; āsañca anāsañcepi karitvā brahmacariyaṃ caranti, bhabbā phalassa adhigamāya; nevāsaṃ nānāsañcepi karitvā brahmacariyaṃ caranti, bhabbā phalassa adhigamāya. Taṃ kissa hetu? Yoni hesā, bhūmija, phalassa adhigamāya.</paragraph>
    <paragraph line="117" number="227"> ‘‘Seyyathāpi, bhūmija, puriso telatthiko telagavesī telapariyesanaṃ caramāno tilapiṭṭhaṃ doṇiyā ākiritvā udakena paripphosakaṃ paripphosakaṃ pīḷeyya. Āsañcepi karitvā tilapiṭṭhaṃ doṇiyā ākiritvā udakena paripphosakaṃ paripphosakaṃ pīḷeyya, bhabbo telassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā tilapiṭṭhaṃ doṇiyā ākiritvā udakena paripphosakaṃ paripphosakaṃ pīḷeyya, bhabbo telassa adhigamāya. Taṃ kissa hetu? Yoni hesā, bhūmija, telassa adhigamāya. Evameva kho, bhūmija, ye hi keci samaṇā vā brāhmaṇā vā sammādiṭṭhino…pe… sammāsamādhino te āsañcepi karitvā brahmacariyaṃ caranti, bhabbā <pageBreak edition="Pali Text Society" number="3.0143" /> phalassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā brahmacariyaṃ caranti, bhabbā phalassa adhigamāya. Taṃ kissa hetu? Yoni hesā, bhūmija, phalassa adhigamāya.</paragraph>
    <paragraph line="118">‘‘Seyyathāpi, bhūmija, puriso khīratthiko khīragavesī khīrapariyesanaṃ caramāno <pageBreak edition="Thai" number="3.0281" /> gāviṃ taruṇavacchaṃ thanato āviñcheyya. Āsañcepi karitvā gāviṃ taruṇavacchaṃ thanato āviñcheyya, bhabbo khīrassa adhigamāya; anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā gāviṃ taruṇavacchaṃ thanato āviñcheyya, bhabbo khīrassa adhigamāya. Taṃ kissa hetu? Yoni hesā, bhūmija, khīrassa <pageBreak edition="Vipassana Research Institut" number="3.0183" /> adhigamāya. Evameva <pageBreak edition="Myanmar" number="3.0183" /> kho, bhūmija, ye hi keci samaṇā vā brāhmaṇā vā sammādiṭṭhino…pe… sammāsamādhino te āsañcepi karitvā…pe… anāsañcepi karitvā…pe… āsañca anāsañcepi karitvā…pe… nevāsaṃ nānāsañcepi karitvā brahmacariyaṃ caranti, bhabbā phalassa adhigamāya. Taṃ kissa hetu? Yoni hesā, bhūmija, phalassa adhigamāya.</paragraph>
    <paragraph line="119" number="228"> ‘‘Seyyathāpi, bhūmija, puriso navanītatthiko navanītagavesī navanītapariyesanaṃ caramāno dadhiṃ kalase āsiñcitvā matthena āviñcheyya. Āsañcepi karitvā dadhiṃ kalase āsiñcitvā matthena āviñcheyya, bhabbo navanītassa adhigamāya; anāsañcepi karitvā… āsañca anāsañcepi karitvā… nevāsaṃ nānāsañcepi karitvā dadhiṃ kalase āsiñcitvā matthena āviñcheyya, bhabbo navanītassa adhigamāya. Taṃ kissa hetu? Yoni hesā, bhūmija, navanītassa adhigamāya. Evameva kho, bhūmija, ye hi keci samaṇā vā brāhmaṇā vā sammādiṭṭhino…pe… sammāsamādhino te āsañcepi karitvā brahmacariyaṃ caranti, bhabbā phalassa adhigamāya; anāsañcepi karitvā… āsañca anāsañcepi karitvā <pageBreak edition="Thai" number="3.0282" />… nevāsaṃ nānāsañcepi karitvā brahmacariyaṃ caranti, bhabbā phalassa adhigamāya. Taṃ kissa hetu? Yoni hesā, bhūmija, phalassa adhigamāya.</paragraph>
    <paragraph line="120">‘‘Seyyathāpi, bhūmija, puriso aggitthiko aggigavesī aggipariyesanaṃ caramāno sukkhaṃ kaṭṭhaṃ koḷāpaṃ uttarāraṇiṃ ādāya abhimantheyya; ( ) <note>(bhabbo aggissa adhigamāya) (sabbattha)</note> āsañcepi karitvā… anāsañcepi <pageBreak edition="Pali Text Society" number="3.0144" /> karitvā.. āsañca anāsañcepi karitvā… nevāsaṃ nānāsañcepi karitvā sukkha kaṭṭhaṃ koḷāpaṃ uttarāraṇiṃ ādāya abhimantheyya, bhabbo aggissa adhigamāya. Taṃ kissa hetu? Yoni hesā, bhūmija, aggissa adhigamāya. Evameva kho, bhūmija, ye hi keci samaṇā vā brāhmaṇā vā sammādiṭṭhino…pe… sammāsamādhino te āsañcepi karitvā brahmacariyaṃ caranti, bhabbā phalassa adhigamāya; anāsañcepi karitvā brahmacariyaṃ caranti, bhabbā phalassa adhigamāya; āsañca anāsañcepi karitvā brahmacariyaṃ caranti, bhabbā phalassa adhigamāya; nevāsaṃ nānāsañcepi karitvā brahmacariyaṃ caranti, bhabbā phalassa adhigamāya. Taṃ kissa hetu? Yoni hesā, bhūmija, phalassa adhigamāya.</paragraph>
    <paragraph line="121">‘‘Sace <pageBreak edition="Myanmar" number="3.0184" /><pageBreak edition="Vipassana Research Institut" number="3.0184" /> kho taṃ, bhūmija, jayasenassa rājakumārassa imā catasso upamā paṭibhāyeyyuṃ anacchariyaṃ te jayaseno rājakumāro pasīdeyya, pasanno ca te pasannākāraṃ kareyyā’’ti. ‘‘Kuto pana maṃ, bhante, jayasenassa <pageBreak edition="Thai" number="3.0283" /> rājakumārassa imā catasso upamā paṭibhāyissanti anacchariyā pubbe assutapubbā, seyyathāpi bhagavanta’’nti?</paragraph>
    <paragraph line="122">Idamavoca bhagavā. Attamano āyasmā bhūmijo bhagavato bhāsitaṃ abhinandīti.</paragraph>
    <centered line="123">Bhūmijasuttaṃ niṭṭhitaṃ chaṭṭhaṃ.</centered>
    <subhead line="124">7. Anuruddhasuttaṃ</subhead>
    <paragraph line="125" number="229"> Evaṃ <pageBreak edition="Thai" number="3.0284" /><pageBreak edition="Vipassana Research Institut" number="3.0185" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho pañcakaṅgo thapati aññataraṃ purisaṃ āmantesi – ‘‘ehi tvaṃ, ambho purisa, yenāyasmā anuruddho tenupasaṅkama; upasaṅkamitvā mama vacanena āyasmato anuruddhassa <pageBreak edition="Pali Text Society" number="3.0145" /> pāde sirasā <alternatives line="641" extra="" separator="false"><alternative source-abbr="vri" source="vipassana research institut">vandāhi</alternative><alternative source-abbr="sī." source="sri lanka">vandāhi, evañca vadehi</alternative><alternative source-abbr="pī." source="pali text society">vandāhi, evañca vadehi</alternative></alternatives>  – ‘pañcakaṅgo, bhante, thapati āyasmato anuruddhassa pāde sirasā vandatī’ti; <alternatives line="651" extra="" separator="false"><alternative source-abbr="vri" source="vipassana research institut">evañca vadehi</alternative><alternative source-abbr="sī." source="sri lanka">evañca vadeti</alternative><alternative source-abbr="pī." source="pali text society">evañca vadeti</alternative></alternatives>  – ‘adhivāsetu kira, bhante, āyasmā anuruddho pañcakaṅgassa thapatissa svātanāya attacatuttho bhattaṃ; yena ca kira, bhante, āyasmā anuruddho pagevataraṃ āgaccheyya; pañcakaṅgo, bhante, <alternatives line="661" extra="" separator="false"><alternative source-abbr="vri" source="vipassana research institut">thapati</alternative><alternative source-abbr="sī." source="sri lanka">pañcakaṅgo thapati</alternative><alternative source-abbr="pī." source="pali text society">pañcakaṅgo thapati</alternative></alternatives>  bahukicco bahukaraṇīyo rājakaraṇīyenā’’’ti. ‘‘Evaṃ, bhante’’ti kho so puriso pañcakaṅgassa thapatissa paṭissutvā yenāyasmā anuruddho tenupasaṅkami; upasaṅkamitvā āyasmantaṃ anuruddhaṃ abhivādetvā ekamantaṃ nisīdi. Ekamantaṃ nisinno kho so puriso āyasmantaṃ anuruddhaṃ etadavoca – ‘‘pañcakaṅgo, bhante, thapati āyasmato anuruddhassa pāde sirasā vandati, evañca vadeti – ‘adhivāsetu kira, bhante, āyasmā anuruddho pañcakaṅgassa thapatissa svātanāya attacatuttho bhattaṃ; yena ca kira, bhante, āyasmā anuruddho pagevataraṃ āgaccheyya; pañcakaṅgo, bhante, thapati bahukicco bahukaraṇīyo rājakaraṇīyenā’’’ti. Adhivāsesi kho <pageBreak edition="Thai" number="3.0285" /> āyasmā anuruddho tuṇhībhāvena.</paragraph>
    <paragraph line="126" number="230"> Atha <pageBreak edition="Myanmar" number="3.0185" /> kho āyasmā anuruddho tassā rattiyā accayena pubbaṇhasamayaṃ nivāsetvā pattacīvaramādāya yena pañcakaṅgassa thapatissa nivesanaṃ tenupasaṅkami; upasaṅkamitvā paññatte āsane nisīdi. Atha kho pañcakaṅgo thapati āyasmantaṃ anuruddhaṃ paṇītena khādanīyena bhojanīyena sahatthā santappesi sampavāresi. Atha kho pañcakaṅgo thapati āyasmantaṃ anuruddhaṃ bhuttāviṃ onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdi. Ekamantaṃ nisinno kho pañcakaṅgo thapati āyasmantaṃ anuruddhaṃ etadavoca –</paragraph>
    <paragraph line="127">‘‘Idha maṃ, bhante, therā bhikkhū upasaṅkamitvā evamāhaṃsu – ‘appamāṇaṃ, gahapati, cetovimuttiṃ <pageBreak edition="Vipassana Research Institut" number="3.0186" /> <alternatives line="671" extra="" separator="false"><alternative source-abbr="vri" source="vipassana research institut">bhāvehī’ti</alternative><alternative source-abbr="ka." source="cambodian">appamāṇā gahapati cetovimutti bhāvetabbāti</alternative></alternatives> . Ekacce therā evamāhaṃsu – ‘mahaggataṃ, gahapati, cetovimuttiṃ bhāvehī’ti. Yā cāyaṃ, bhante, appamāṇā cetovimutti yā ca mahaggatā cetovimutti – ime dhammā nānatthā ceva nānābyañjanā <pageBreak edition="Pali Text Society" number="3.0146" /> ca, udāhu ekatthā byañjanameva nāna’’nti? ‘‘Tena hi, gahapati, taṃ yevettha paṭibhātu. Apaṇṇakante ito bhavissatī’’ti. ‘‘Mayhaṃ kho, bhante, evaṃ hoti – ‘yā cāyaṃ appamāṇā cetovimutti yā ca mahaggatā cetovimutti ime dhammā ekatthā byañjanameva nāna’’’nti. ‘‘Yā cāyaṃ, gahapati, appamāṇā cetovimutti yā ca mahaggatā cetovimutti ime dhammā nānatthā ceva nānābyañjanā ca <pageBreak edition="Thai" number="3.0286" />. Tadamināpetaṃ, gahapati, pariyāyena veditabbaṃ yathā ime dhammā nānatthā ceva nānābyañjanā ca’’.</paragraph>
    <paragraph line="128">‘‘Katamā ca, gahapati, appamāṇā cetovimutti? Idha, gahapati, bhikkhu mettāsahagatena cetasā ekaṃ disaṃ pharitvā viharati, tathā dutiyaṃ tathā tatiyaṃ tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā viharati. Karuṇāsahagatena cetasā… muditāsahagatena cetasā… upekkhāsahagatena cetasā ekaṃ disaṃ pharitvā viharati, tathā dutiyaṃ tathā tatiyaṃ tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā viharati. Ayaṃ vuccati, gahapati, appamāṇā cetovimutti.</paragraph>
    <paragraph line="129" number="231"> ‘‘Katamā <pageBreak edition="Myanmar" number="3.0186" /> ca, gahapati, mahaggatā cetovimutti? Idha, gahapati, bhikkhu yāvatā ekaṃ rukkhamūlaṃ mahaggatanti pharitvā adhimuccitvā viharati. Ayaṃ vuccati, gahapati, mahaggatā cetovimutti. Idha pana, gahapati, bhikkhu yāvatā dve vā tīṇi vā rukkhamūlāni mahaggatanti pharitvā adhimuccitvā viharati. <alternatives line="680" extra="" separator="false"><alternative source-abbr="vri" source="vipassana research institut">Ayampi</alternative><alternative source-abbr="syā." source="thai">ayaṃ</alternative><alternative source-abbr="kaṃ." source="kaṃ.">ayaṃ</alternative><alternative source-abbr="ka." source="cambodian">ayaṃ</alternative></alternatives>  vuccati, gahapati, mahaggatā cetovimutti. Idha pana, gahapati, bhikkhu yāvatā ekaṃ gāmakkhettaṃ mahaggatanti pharitvā adhimuccitvā viharati. Ayampi vuccati, gahapati, mahaggatā cetovimutti. Idha pana, gahapati <pageBreak edition="Pali Text Society" number="3.0147" />, bhikkhu yāvatā dve <pageBreak edition="Thai" number="3.0287" /> vā tīṇi vā gāmakkhettāni mahaggatanti pharitvā adhimuccitvā viharati. Ayampi vuccati, gahapati, mahaggatā cetovimutti. Idha pana, gahapati, bhikkhu yāvatā ekaṃ mahārajjaṃ mahaggatanti pharitvā adhimuccitvā viharati. Ayampi vuccati, gahapati, mahaggatā cetovimutti. Idha pana, gahapati, bhikkhu yāvatā dve vā <pageBreak edition="Vipassana Research Institut" number="3.0187" /> tīṇi vā mahārajjāni mahaggatanti pharitvā adhimuccitvā viharati. Ayampi vuccati, gahapati, mahaggatā cetovimutti. Idha pana, gahapati, bhikkhu yāvatā samuddapariyantaṃ pathaviṃ mahaggatanti pharitvā adhimuccitvā viharati. Ayampi vuccati, gahapati, mahaggatā cetovimutti. Iminā kho etaṃ, gahapati, pariyāyena veditabbaṃ yathā ime dhammā nānatthā ceva nānābyañjanā ca.</paragraph>
    <paragraph line="130" number="232"> ‘‘Catasso kho imā gahapati, bhavūpapattiyo. Katamā catasso? Idha, gahapati, ekacco ‘parittābhā’ti pharitvā adhimuccitvā viharati. So kāyassa bhedā paraṃ maraṇā parittābhānaṃ devānaṃ sahabyataṃ upapajjati. Idha pana, gahapati, ekacco ‘appamāṇābhā’ti pharitvā adhimuccitvā viharati. So kāyassa bhedā paraṃ maraṇā appamāṇābhānaṃ devānaṃ sahabyataṃ upapajjati. Idha pana, gahapati, ekacco ‘saṃkiliṭṭhābhā’ti pharitvā adhimuccitvā viharati. So kāyassa bhedā paraṃ maraṇā saṃkiliṭṭhābhānaṃ devānaṃ sahabyataṃ upapajjati. Idha pana, gahapati, ekacco ‘parisuddhābhā’ti pharitvā adhimuccitvā <pageBreak edition="Thai" number="3.0288" /> viharati. So kāyassa bhedā paraṃ maraṇā parisuddhābhānaṃ devānaṃ sahabyataṃ upapajjati. Imā kho, gahapati, catasso bhavūpapattiyo.</paragraph>
    <paragraph line="131">‘‘Hoti kho so, gahapati, samayo, yā tā devatā ekajjhaṃ sannipatanti, tāsaṃ ekajjhaṃ sannipatitānaṃ vaṇṇanānattañhi kho paññāyati no ca ābhānānattaṃ <pageBreak edition="Myanmar" number="3.0187" />. Seyyathāpi, gahapati, puriso sambahulāni telappadīpāni ekaṃ gharaṃ paveseyya. Tesaṃ ekaṃ gharaṃ pavesitānaṃ accinānattañhi kho paññāyetha, no ca ābhānānattaṃ; evameva kho, gahapati, hoti kho so samayo, yā tā devatā ekajjhaṃ sannipatanti <pageBreak edition="Pali Text Society" number="3.0148" /> tāsaṃ ekajjhaṃ sannipatitānaṃ vaṇṇanānattañhi kho paññāyati, no ca ābhānānattaṃ.</paragraph>
    <paragraph line="132">‘‘Hoti kho so, gahapati, samayo, yā tā devatā tato vipakkamanti, tāsaṃ tato vipakkamantīnaṃ vaṇṇanānattañceva paññāyati ābhānānattañca. Seyyathāpi, gahapati, puriso tāni sambahulāni telappadīpāni tamhā gharā nīhareyya. Tesaṃ tato <alternatives line="691" extra="" separator="false"><alternative source-abbr="vri" source="vipassana research institut">nīhatānaṃ</alternative><alternative source-abbr="sī." source="sri lanka">nīharantānaṃ</alternative><alternative source-abbr="syā." source="thai">nīharantānaṃ</alternative><alternative source-abbr="kaṃ." source="kaṃ.">nīharantānaṃ</alternative><alternative source-abbr="pī." source="pali text society">nīharantānaṃ</alternative></alternatives>  accinānattañceva paññāyetha ābhānānattañca; evameva kho, gahapati, hoti kho so samayo, yā <pageBreak edition="Vipassana Research Institut" number="3.0188" /> tā devatā tato vipakkamanti, tāsaṃ tato vipakkamantīnaṃ vaṇṇanānattañceva paññāyati ābhānānattañca.</paragraph>
    <paragraph line="133">‘‘Na kho, gahapati, tāsaṃ devatānaṃ evaṃ hoti – ‘idaṃ amhākaṃ niccanti <pageBreak edition="Thai" number="3.0289" /> vā dhuvanti vā sassata’nti vā, api ca yattha yattheva tā <note>yā (ka.)</note> devatā abhinivisanti tattha tattheva tā devatā abhiramanti. Seyyathāpi, gahapati, makkhikānaṃ kājena vā piṭakena vā harīyamānānaṃ na evaṃ hoti – ‘idaṃ amhākaṃ niccanti vā dhuvanti vā sassata’nti vā, api ca yattha yattheva tā <note>yā (ka.)</note> makkhikā abhinivisanti tattha tattheva tā makkhikā abhiramanti; evameva kho, gahapati, tāsaṃ devatānaṃ na evaṃ hoti – ‘idaṃ amhākaṃ niccanti vā dhuvanti vā sassata’nti vā, api ca yattha yattheva tā devatā abhinivisanti tattha tattheva tā devatā abhiramantī’’ti.</paragraph>
    <paragraph line="134" number="233"> Evaṃ vutte, āyasmā sabhiyo <alternatives line="719" extra="" separator="false"><alternative source-abbr="vri" source="vipassana research institut">kaccāno</alternative><alternative source-abbr="sī." source="sri lanka">kaccāyano</alternative></alternatives>  āyasmantaṃ anuruddhaṃ etadavoca – ‘‘sādhu, bhante anuruddha! Atthi ca me ettha uttariṃ paṭipucchitabbaṃ. Yā tā, bhante, devatā ābhā sabbā tā parittābhā udāhu santettha ekaccā devatā appamāṇābhā’’ti? ‘‘Tadaṅgena kho, āvuso kaccāna, santettha ekaccā devatā parittābhā, santi panettha ekaccā devatā appamāṇābhā’’ti. ‘‘Ko nu kho, bhante anuruddha, hetu ko paccayo yena tāsaṃ devatānaṃ ekaṃ devanikāyaṃ upapannānaṃ <pageBreak edition="Myanmar" number="3.0188" /> santettha <pageBreak edition="Pali Text Society" number="3.0149" /> ekaccā devatā parittābhā, santi panettha ekaccā devatā appamāṇābhā’’ti?</paragraph>
    <paragraph line="135">‘‘Tena hāvuso kaccāna, taṃyevettha paṭipucchissāmi. Yathā te khameyya tathā naṃ byākareyyāsi. Taṃ kiṃ maññasi, āvuso kaccāna <pageBreak edition="Thai" number="3.0290" />, yvāyaṃ bhikkhu yāvatā ekaṃ rukkhamūlaṃ ‘mahaggata’nti pharitvā adhimuccitvā viharati, <alternatives line="728" extra="" separator="false"><alternative source-abbr="vri" source="vipassana research institut">yocāyaṃ</alternative><alternative source-abbr="ka." source="cambodian">yopāyaṃ</alternative></alternatives>  bhikkhu yāvatā dve vā tīṇi vā rukkhamūlāni ‘mahaggata’nti pharitvā adhimuccitvā viharati – imāsaṃ ubhinnaṃ cittabhāvanānaṃ katamā cittabhāvanā mahaggatatarā’’ti? ‘‘Yvāyaṃ, bhante, bhikkhu yāvatā dve vā tīṇi vā rukkhamūlāni ‘mahaggata’nti pharitvā adhimuccitvā viharati – ayaṃ imāsaṃ ubhinnaṃ cittabhāvanānaṃ mahaggatatarā’’ti.</paragraph>
    <paragraph line="136">‘‘Taṃ <pageBreak edition="Vipassana Research Institut" number="3.0189" /> kiṃ maññasi, āvuso kaccāna, yvāyaṃ bhikkhu yāvatā dve vā tīṇi vā rukkhamūlāni ‘mahaggata’nti pharitvā adhimuccitvā viharati, yocāyaṃ bhikkhu yāvatā ekaṃ gāmakkhettaṃ ‘mahaggata’nti pharitvā adhimuccitvā viharati – imāsaṃ ubhinnaṃ cittabhāvanānaṃ katamā cittabhāvanā mahaggatatarā’’ti? ‘‘Yvāyaṃ, bhante, bhikkhu yāvatā ekaṃ gāmakkhettaṃ ‘mahaggata’nti pharitvā adhimuccitvā viharati – ayaṃ imāsaṃ ubhinnaṃ cittabhāvanānaṃ mahaggatatarā’’ti.</paragraph>
    <paragraph line="137">‘‘Taṃ kiṃ maññasi, āvuso kaccāna, yvāyaṃ bhikkhu yāvatā ekaṃ gāmakkhettaṃ ‘mahaggata’nti pharitvā adhimuccitvā viharati, yocāyaṃ bhikkhu yāvatā dve vā tīṇi vā gāmakkhettāni ‘mahaggata’nti pharitvā adhimuccitvā viharati – imāsaṃ ubhinnaṃ cittabhāvanānaṃ katamā cittabhāvanā mahaggatatarā’’ti? ‘‘Yvāyaṃ, bhante, bhikkhu yāvatā dve vā tīṇi vā gāmakkhettāni ‘mahaggata’nti pharitvā adhimuccitvā viharati <pageBreak edition="Thai" number="3.0291" /> – ayaṃ imāsaṃ ubhinnaṃ cittabhāvanānaṃ mahaggatatarā’’ti.</paragraph>
    <paragraph line="138">‘‘Taṃ kiṃ maññasi, āvuso kaccāna, yvāyaṃ bhikkhu yāvatā dve vā tīṇi vā gāmakkhettāni ‘mahaggata’nti pharitvā adhimuccitvā <pageBreak edition="Pali Text Society" number="3.0150" /> viharati, yocāyaṃ bhikkhu yāvatā ekaṃ mahārajjaṃ ‘mahaggata’nti pharitvā adhimuccitvā viharati – imāsaṃ ubhinnaṃ cittabhāvanānaṃ katamā cittabhāvanā <pageBreak edition="Myanmar" number="3.0189" /> mahaggatatarā’’ti? ‘‘Yvāyaṃ, bhante, bhikkhu yāvatā ekaṃ mahārajjaṃ ‘mahaggata’nti pharitvā adhimuccitvā viharati – ayaṃ imāsaṃ ubhinnaṃ cittabhāvanānaṃ mahaggatatarā’’ti.</paragraph>
    <paragraph line="139">‘‘Taṃ kiṃ maññasi, āvuso kaccāna, yvāyaṃ bhikkhu yāvatā ekaṃ mahārajjaṃ ‘mahaggata’nti pharitvā adhimuccitvā viharati, yocāyaṃ bhikkhu yāvatā dve vā tīṇi vā mahārajjāni ‘mahaggata’nti pharitvā adhimuccitvā viharati – imāsaṃ ubhinnaṃ cittabhāvanānaṃ katamā cittabhāvanā mahaggatatarā’’ti? ‘‘Yvāyaṃ, bhante, bhikkhu yāvatā dve vā tīṇi vā mahārajjāni ‘mahaggata’nti pharitvā adhimuccitvā viharati – ayaṃ imāsaṃ ubhinnaṃ cittabhāvanānaṃ mahaggatatarā’’ti.</paragraph>
    <paragraph line="140">‘‘Taṃ <pageBreak edition="Vipassana Research Institut" number="3.0190" /> kiṃ maññasi, āvuso kaccāna, yvāyaṃ bhikkhu yāvatā dve vā tīṇi vā mahārajjāni ‘mahaggata’nti pharitvā adhimuccitvā viharati, yocāyaṃ bhikkhu yāvatā samuddapariyantaṃ pathaviṃ ‘mahaggata’nti pharitvā adhimuccitvā viharati – imāsaṃ ubhinnaṃ cittabhāvanānaṃ katamā cittabhāvanā mahaggatatarā’’ti? ‘‘Yvāyaṃ, bhante, bhikkhu yāvatā samuddapariyantaṃ <pageBreak edition="Thai" number="3.0292" /> pathaviṃ ‘mahaggata’nti pharitvā adhimuccitvā viharati – ayaṃ imāsaṃ ubhinnaṃ cittabhāvanānaṃ mahaggatatarā’’ti? ‘‘Ayaṃ kho, āvuso kaccāna, hetu ayaṃ paccayo, yena tāsaṃ devatānaṃ ekaṃ devanikāyaṃ upapannānaṃ santettha ekaccā devatā parittābhā, santi panettha ekaccā devatā appamāṇābhā’’ti.</paragraph>
    <paragraph line="141" number="234"> ‘‘Sādhu, bhante anuruddha! Atthi ca me ettha uttariṃ paṭipucchitabbaṃ. <alternatives line="737" extra="" separator="false"><alternative source-abbr="vri" source="vipassana research institut">Yāvatā</alternative><alternative source-abbr="ka." source="cambodian">yā tā</alternative></alternatives> , bhante, devatā ābhā sabbā tā saṃkiliṭṭhābhā udāhu santettha ekaccā devatā parisuddhābhā’’ti? ‘‘Tadaṅgena <pageBreak edition="Pali Text Society" number="3.0151" /> kho, āvuso kaccāna, santettha ekaccā devatā saṃkiliṭṭhābhā, santi panettha ekaccā devatā parisuddhābhā’’ti. ‘‘Ko nu kho, bhante, anuruddha, hetu ko paccayo, yena tāsaṃ devatānaṃ ekaṃ devanikāyaṃ upapannānaṃ santettha ekaccā devatā saṃkiliṭṭhābhā, santi panettha ekaccā devatā parisuddhābhā’’ti?</paragraph>
    <paragraph line="142">‘‘Tena <pageBreak edition="Myanmar" number="3.0190" />, hāvuso kaccāna, upamaṃ te karissāmi. <alternatives line="746" extra="" separator="false"><alternative source-abbr="vri" source="vipassana research institut">Upamāyapidhekacce</alternative><alternative source-abbr="ka." source="cambodian">upamāyamidhekacce</alternative></alternatives>  viññū purisā bhāsitassa atthaṃ ājānanti. Seyyathāpi, āvuso kaccāna, telappadīpassa jhāyato telampi aparisuddhaṃ vaṭṭipi aparisuddhā. So telassapi aparisuddhattā vaṭṭiyāpi aparisuddhattā andhandhaṃ viya jhāyati; evameva kho, āvuso kaccāna, idhekacco bhikkhu ‘saṃkiliṭṭhābhā’ti pharitvā adhimuccitvā viharati, tassa kāyaduṭṭhullampi na suppaṭippassaddhaṃ hoti, thinamiddhampi na susamūhataṃ hoti <pageBreak edition="Thai" number="3.0293" />, uddhaccakukkuccampi na suppaṭivinītaṃ hoti. So kāyaduṭṭhullassapi na suppaṭippassaddhattā thinamiddhassapi na susamūhatattā uddhaccakukkuccassapi na suppaṭivinītattā andhandhaṃ viya jhāyati. So kāyassa bhedā paraṃ maraṇā saṃkiliṭṭhābhānaṃ devānaṃ sahabyataṃ upapajjati. Seyyathāpi, āvuso kaccāna, telappadīpassa jhāyato telampi parisuddhaṃ vaṭṭipi parisuddhā. So telassapi parisuddhattā vaṭṭiyāpi parisuddhattā na andhandhaṃ viya jhāyati; evameva kho, āvuso kaccāna, idhekacco bhikkhu ‘parisuddhābhā’ti pharitvā adhimuccitvā viharati. Tassa kāyaduṭṭhullampi suppaṭippassaddhaṃ hoti, thinamiddhampi susamūhataṃ hoti, uddhaccakukkuccampi <pageBreak edition="Vipassana Research Institut" number="3.0191" /> suppaṭivinītaṃ hoti. So kāyaduṭṭhullassapi suppaṭippassaddhattā thinamiddhassapi susamūhatattā uddhaccakukkuccassapi suppaṭivinītattā na andhandhaṃ viya jhāyati. So kāyassa bhedā paraṃ maraṇā parisuddhābhānaṃ devānaṃ sahabyataṃ upapajjati. Ayaṃ <pageBreak edition="Pali Text Society" number="3.0152" /> kho, āvuso kaccāna, hetu ayaṃ paccayo yena tāsaṃ devatānaṃ ekaṃ devanikāyaṃ upapannānaṃ santettha ekaccā devatā saṃkiliṭṭhābhā, santi panettha ekaccā devatā parisuddhābhā’’ti.</paragraph>
    <paragraph line="143" number="235"> Evaṃ vutte, āyasmā sabhiyo kaccāno āyasmantaṃ anuruddhaṃ etadavoca – ‘‘sādhu, bhante anuruddha! Na, bhante, āyasmā anuruddho evamāha – ‘evaṃ me suta’nti vā ‘evaṃ arahati bhavitu’nti vā; atha ca pana, bhante, āyasmā anuruddho ‘evampi tā devatā <pageBreak edition="Thai" number="3.0294" />, itipi tā devatā’tveva bhāsati. Tassa mayhaṃ, bhante, evaṃ hoti – ‘addhā āyasmatā anuruddhena tāhi devatāhi saddhiṃ sannivutthapubbañceva sallapitapubbañca sākacchā ca samāpajjitapubbā’’’ti. ‘‘Addhā kho ayaṃ, āvuso kaccāna, āsajja upanīya vācā bhāsitā, api ca te ahaṃ byākarissāmi – ‘dīgharattaṃ kho me, āvuso <pageBreak edition="Myanmar" number="3.0191" /> kaccāna, tāhi devatāhi saddhiṃ sannivutthapubbañceva sallapitapubbañca sākacchā ca samāpajjitapubbā’’’ti.</paragraph>
    <paragraph line="144">Evaṃ vutte, āyasmā sabhiyo kaccāno pañcakaṅgaṃ thapatiṃ etadavoca – ‘‘lābhā te, gahapati, suladdhaṃ te, gahapati, yaṃ tvañceva taṃ kaṅkhādhammaṃ <alternatives line="755" extra="" separator="false"><alternative source-abbr="vri" source="vipassana research institut">pahāsi</alternative><alternative source-abbr="ka." source="cambodian">pajahasi</alternative></alternatives> , mayañcimaṃ <note>yampimaṃ (sī. syā. kaṃ. pī.)</note> dhammapariyāyaṃ alatthamhā savanāyā’’ti.</paragraph>
    <centered line="145">Anuruddhasuttaṃ niṭṭhitaṃ sattamaṃ.</centered>
    <subhead line="146">8. Upakkilesasuttaṃ</subhead>
    <paragraph line="147" number="236"> Evaṃ <pageBreak edition="Thai" number="3.0295" /><pageBreak edition="Vipassana Research Institut" number="3.0192" /> me sutaṃ – ekaṃ samayaṃ bhagavā kosambiyaṃ viharati ghositārāme. Tena kho pana samayena kosambiyaṃ bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti. Atha kho aññataro bhikkhu yena bhagavā tenupasaṅkami; upasaṅkamitvā <pageBreak edition="Pali Text Society" number="3.0153" /> bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho so bhikkhu bhagavantaṃ etadavoca – ‘‘idha, bhante, kosambiyaṃ bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti. Sādhu, bhante, bhagavā yena te bhikkhū tenupasaṅkamatu anukampaṃ upādāyā’’ti. Adhivāsesi bhagavā tuṇhībhāvena. Atha kho bhagavā yena te bhikkhū tenupasaṅkami; upasaṅkamitvā te bhikkhū etadavoca – ‘‘alaṃ, bhikkhave, mā bhaṇḍanaṃ, mā kalahaṃ, mā viggahaṃ, mā vivāda’’nti.</paragraph>
    <paragraph line="148">Evaṃ vutte, aññataro bhikkhu bhagavantaṃ etadavoca – ‘‘āgametu, bhante! Bhagavā dhammassāmī; appossukko, bhante, bhagavā diṭṭhadhammasukhavihāraṃ anuyutto viharatu; mayametena bhaṇḍanena kalahena viggahena vivādena paññāyissāmā’’ti. Dutiyampi kho bhagavā te bhikkhū etadavoca – ‘‘alaṃ, bhikkhave, mā bhaṇḍanaṃ, mā kalahaṃ, mā viggahaṃ, mā vivāda’’nti. Dutiyampi kho so <pageBreak edition="Thai" number="3.0296" /> bhikkhu bhagavantaṃ etadavoca – ‘‘āgametu, bhante! Bhagavā dhammassāmī; appossukko, bhante, bhagavā diṭṭhadhammasukhavihāraṃ anuyutto viharatu; mayametena bhaṇḍanena kalahena viggahena vivādena paññāyissāmā’’ti. Tatiyampi <pageBreak edition="Myanmar" number="3.0192" /> kho bhagavā te bhikkhū etadavoca – ‘‘alaṃ, bhikkhave, mā bhaṇḍanaṃ, mā kalahaṃ, mā viggahaṃ, mā vivāda’’nti. Tatiyampi kho so bhikkhu bhagavantaṃ etadavoca – ‘‘āgametu, bhante, bhagavā dhammassāmī; appossukko, bhante, bhagavā diṭṭhadhammasukhavihāraṃ anuyutto viharatu; mayametena bhaṇḍanena kalahena viggahena vivādena paññāyissāmā’’ti.</paragraph>
    <paragraph line="149">Atha <pageBreak edition="Vipassana Research Institut" number="3.0193" /> kho bhagavā pubbaṇhasamayaṃ nivāsetvā pattacīvaramādāya kosambiṃ piṇḍāya pāvisi. Kosambiyaṃ piṇḍāya caritvā pacchābhattaṃ piṇḍapātapaṭikkanto senāsanaṃ saṃsāmetvā pattacīvaramādāya ṭhitakova imā gāthā abhāsi –</paragraph>
    <hangnum line="150" number="237"></hangnum>
    <gatha1 line="151"> ‘‘Puthusaddo <pageBreak edition="Pali Text Society" number="3.0154" /> samajano, na bālo koci maññatha;</gatha1>
    <gathalast line="152">Saṅghasmiṃ bhijjamānasmiṃ, nāññaṃ bhiyyo amaññaruṃ.</gathalast>
    <gatha1 line="153">‘‘Parimuṭṭhā paṇḍitābhāsā, vācāgocarabhāṇino;</gatha1>
    <gathalast line="154">Yāvicchanti mukhāyāmaṃ, yena nītā na taṃ vidū.</gathalast>
    <gatha1 line="155">‘‘Akkocchi maṃ avadhi maṃ, ajini maṃ ahāsi me;</gatha1>
    <gathalast line="156">Ye ca taṃ upanayhanti, veraṃ tesaṃ na sammati.</gathalast>
    <gatha1 line="157">‘‘Akkocchi maṃ avadhi maṃ, ajini maṃ ahāsi me;</gatha1>
    <gathalast line="158">Ye <pageBreak edition="Thai" number="3.0297" /> ca taṃ nupanayhanti, veraṃ tesūpasammati.</gathalast>
    <gatha1 line="159">‘‘Na hi verena verāni, sammantīdha kudācanaṃ;</gatha1>
    <gathalast line="160">Averena ca sammanti, esa dhammo sanantano.</gathalast>
    <gatha1 line="161">‘‘Pare ca na vijānanti, mayamettha yamāmase;</gatha1>
    <gathalast line="162">Ye ca tattha vijānanti, tato sammanti medhagā.</gathalast>
    <gatha1 line="163">‘‘Aṭṭhicchinnā pāṇaharā, gavassadhanahārino;</gatha1>
    <gatha2 line="164">Raṭṭhaṃ vilumpamānānaṃ, tesampi hoti saṅgati;</gatha2>
    <gathalast line="165">Kasmā tumhākaṃ no siyā.</gathalast>
    <gatha1 line="166">‘‘Sace <pageBreak edition="Vipassana Research Institut" number="3.0194" /> labhetha nipakaṃ sahāyaṃ,</gatha1>
    <gatha2 line="167">Saddhiṃ caraṃ sādhuvihāri dhīraṃ;</gatha2>
    <gatha3 line="168">Abhibhuyya sabbāni parissayāni,</gatha3>
    <gathalast line="169">Careyya tenattamano satīmā.</gathalast>
    <gatha1 line="170">‘‘No <pageBreak edition="Myanmar" number="3.0193" /> ce labhetha nipakaṃ sahāyaṃ,</gatha1>
    <gatha2 line="171">Saddhiṃ caraṃ sādhuvihāri dhīraṃ;</gatha2>
    <gatha3 line="172">Rājāva raṭṭhaṃ vijitaṃ pahāya,</gatha3>
    <gathalast line="173">Eko care mātaṅgaraññeva nāgo.</gathalast>
    <gatha1 line="174">‘‘Ekassa caritaṃ seyyo, natthi bāle sahāyatā;</gatha1>
    <gatha2 line="175">Eko care na ca pāpāni kayirā,</gatha2>
    <gathalast line="176">Appossukko mātaṅgaraññeva nāgo’’ti.</gathalast>
    <paragraph line="177" number="238"> Atha <pageBreak edition="Thai" number="3.0298" /> kho bhagavā ṭhitakova imā gāthā bhāsitvā yena <alternatives line="775" extra=", tathā vinayepi" separator="true"><alternative source-abbr="vri" source="vipassana research institut">bālakaloṇakāragāmo</alternative><alternative source-abbr="ka." source="cambodian">bālakaloṇakagāmo</alternative></alternatives>  tenupasaṅkami. Tena kho pana samayena <pageBreak edition="Pali Text Society" number="3.0155" /> āyasmā bhagu bālakaloṇakāragāme viharati. Addasā kho āyasmā bhagu bhagavantaṃ dūratova āgacchantaṃ. Disvāna āsanaṃ paññapesi udakañca pādānaṃ <alternatives line="784" extra="" separator="false"><alternative source-abbr="vri" source="vipassana research institut">dhovanaṃ</alternative><alternative source-abbr="sī." source="sri lanka">udakañca pādānaṃ</alternative><alternative source-abbr="syā." source="thai">udakañca pādānaṃ</alternative><alternative source-abbr="kaṃ." source="kaṃ.">udakañca pādānaṃ</alternative><alternative source-abbr="pī." source="pali text society">udakañca pādānaṃ</alternative></alternatives> . Nisīdi bhagavā paññatte āsane. Nisajja pāde pakkhālesi. Āyasmāpi kho bhagu bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ bhaguṃ bhagavā etadavoca – ‘‘kacci, bhikkhu, khamanīyaṃ, kacci yāpanīyaṃ, kacci piṇḍakena na kilamasī’’ti? ‘‘Khamanīyaṃ bhagavā, yāpanīyaṃ bhagavā, na cāhaṃ, bhante, piṇḍakena kilamāmī’’ti. Atha kho bhagavā āyasmantaṃ bhaguṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā yena pācīnavaṃsadāyo tenupasaṅkami.</paragraph>
    <paragraph line="178">Tena kho pana samayena āyasmā ca anuruddho āyasmā ca nandiyo <note>bhaddiyo (ma. ni. 2.166 naḷakapāne</note> āyasmā ca <alternatives line="799" extra="" separator="false"><alternative source-abbr="vri" source="vipassana research institut">kimilo</alternative><alternative source-abbr="sī." source="sri lanka">kimbilo</alternative><alternative source-abbr="syā." source="thai">kimbilo</alternative><alternative source-abbr="kaṃ." source="kaṃ.">kimbilo</alternative><alternative source-abbr="pī." source="pali text society">kimbilo</alternative></alternatives>  pācīnavaṃsadāye viharanti. Addasā kho dāyapālo bhagavantaṃ dūratova āgacchantaṃ. Disvāna bhagavantaṃ etadavoca – ‘‘mā, mahāsamaṇa, etaṃ dāyaṃ pāvisi. Santettha tayo kulaputtā <pageBreak edition="Vipassana Research Institut" number="3.0195" /> attakāmarūpā viharanti. Mā tesaṃ aphāsumakāsī’’ti. Assosi kho āyasmā anuruddho dāyapālassa bhagavatā saddhiṃ mantayamānassa. Sutvāna dāyapālaṃ etadavoca – ‘‘mā, āvuso dāyapāla, bhagavantaṃ vāresi. Satthā no bhagavā anuppatto’’ti.</paragraph>
    <paragraph line="179" number="239"> Atha <pageBreak edition="Thai" number="3.0299" /><pageBreak edition="Myanmar" number="3.0194" /> kho āyasmā anuruddho yenāyasmā ca nandiyo yenāyasmā ca kimilo tenupasaṅkami; upasaṅkamitvā āyasmantañca nandiyaṃ āyasmantañca kimilaṃ etadavoca – ‘‘abhikkamathāyasmanto, abhikkamathāyasmanto, satthā no bhagavā anuppatto’’ti. Atha kho āyasmā ca anuruddho āyasmā ca nandiyo āyasmā ca kimilo bhagavantaṃ paccuggantvā eko bhagavato pattacīvaraṃ paṭiggahesi, eko āsanaṃ paññapesi, eko pādodakaṃ upaṭṭhapesi. Nisīdi bhagavā paññatte āsane. Nisajja pāde pakkhālesi. Tepi kho āyasmanto bhagavantaṃ abhivādetvā ekamantaṃ nisīdiṃsu. Ekamantaṃ nisinnaṃ kho āyasmantaṃ anuruddhaṃ bhagavā etadavoca – ‘‘kacci vo, anuruddhā, khamanīyaṃ, kacci yāpanīyaṃ, kacci piṇḍakena na kilamathā’’ti? ‘‘Khamanīyaṃ <pageBreak edition="Pali Text Society" number="3.0156" /> bhagavā, yāpanīyaṃ bhagavā, na ca mayaṃ, bhante, piṇḍakena kilamāmā’’ti. ‘‘Kacci pana vo, anuruddhā, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharathā’’ti? ‘‘Taggha mayaṃ, bhante, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharāmā’’ti. ‘‘Yathā kathaṃ pana tumhe, anuruddhā, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharathā’’ti? ‘‘Idha mayhaṃ, bhante, evaṃ hoti – ‘lābhā vata me, suladdhaṃ vata <pageBreak edition="Thai" number="3.0300" /> me yohaṃ evarūpehi sabrahmacārīhi saddhiṃ viharāmī’ti. Tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ āvi ceva raho ca, mettaṃ vacīkammaṃ paccupaṭṭhitaṃ āvi ceva raho ca, mettaṃ manokammaṃ paccupaṭṭhitaṃ āvi ceva raho ca. Tassa, mayhaṃ, bhante, evaṃ hoti – ‘yaṃnūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyya’nti. So kho ahaṃ, bhante, sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi. Nānā hi kho no, bhante, kāyā, ekañca pana maññe citta’’nti.</paragraph>
    <paragraph line="180">Āyasmāpi kho nandiyo…pe… āyasmāpi kho kimilo bhagavantaṃ etadavoca – ‘‘mayhampi kho, bhante, evaṃ hoti – ‘lābhā vata me, suladdhaṃ vata me yohaṃ evarūpehi sabrahmacārīhi <pageBreak edition="Vipassana Research Institut" number="3.0196" /> saddhiṃ viharāmī’ti. Tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ āvi ceva raho ca, mettaṃ vacīkammaṃ paccupaṭṭhitaṃ āvi ceva raho ca, mettaṃ manokammaṃ paccupaṭṭhitaṃ <pageBreak edition="Myanmar" number="3.0195" /> āvi ceva raho ca. Tassa mayhaṃ, bhante, evaṃ hoti – ‘yaṃnūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyya’nti. So kho ahaṃ, bhante, sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi. Nānā hi kho no, bhante, kāyā, ekañca pana maññe cittanti. Evaṃ kho mayaṃ, bhante, samaggā sammodamānā avivadamānā khīrodakībhūtā <pageBreak edition="Thai" number="3.0301" /> aññamaññaṃ piyacakkhūhi sampassantā viharāmā’’ti.</paragraph>
    <paragraph line="181" number="240"> ‘‘Sādhu, sādhu, anuruddhā! Kacci pana vo, anuruddhā, appamattā ātāpino pahitattā viharathā’’ti? ‘‘Taggha <pageBreak edition="Pali Text Society" number="3.0157" /> mayaṃ, bhante, appamattā ātāpino pahitattā viharāmā’’ti. ‘‘Yathā kathaṃ pana tumhe, anuruddhā, appamattā ātāpino pahitattā viharathā’’ti? ‘‘Idha, bhante, amhākaṃ yo paṭhamaṃ gāmato piṇḍāya paṭikkamati, so āsanāni paññapeti, pānīyaṃ paribhojanīyaṃ upaṭṭhāpeti, avakkārapātiṃ upaṭṭhāpeti. Yo pacchā gāmato piṇḍāya paṭikkamati – sace hoti bhuttāvaseso, sace ākaṅkhati, bhuñjati; no ce ākaṅkhati, appaharite vā chaḍḍeti apāṇake vā udake opilāpeti – so āsanāni paṭisāmeti, pānīyaṃ paribhojanīyaṃ paṭisāmeti, avakkārapātiṃ dhovitvā paṭisāmeti, bhattaggaṃ sammajjati. Yo passati pānīyaghaṭaṃ vā paribhojanīyaghaṭaṃ vā vaccaghaṭaṃ vā rittaṃ tucchaṃ so upaṭṭhāpeti. Sacassa hoti avisayhaṃ, hatthavikārena dutiyaṃ āmantetvā hatthavilaṅghakena <alternatives line="811" extra="" separator="false"><alternative source-abbr="vri" source="vipassana research institut">upaṭṭhāpema</alternative><alternative source-abbr="sī." source="sri lanka">upaṭṭhapeti</alternative></alternatives> , na tveva mayaṃ, bhante, tappaccayā vācaṃ bhindāma. Pañcāhikaṃ kho pana mayaṃ, bhante, sabbarattiṃ dhammiyā kathāya sannisīdāma. Evaṃ kho mayaṃ, bhante, appamattā ātāpino pahitattā viharāmā’’ti.</paragraph>
    <paragraph line="182" number="241"> ‘‘Sādhu, sādhu, anuruddhā! Atthi pana vo, anuruddhā, evaṃ appamattānaṃ ātāpīnaṃ pahitattānaṃ viharataṃ uttarimanussadhammā alamariyañāṇadassanaviseso <pageBreak edition="Thai" number="3.0302" /> adhigato phāsuvihāro’’ti? ‘‘Idha mayaṃ, bhante, appamattā ātāpino pahitattā viharantā obhāsañceva sañjānāma dassanañca rūpānaṃ. So kho pana no obhāso nacirasseva antaradhāyati dassanañca rūpānaṃ; tañca nimittaṃ nappaṭivijjhāmā’’ti.</paragraph>
    <paragraph line="183">‘‘Taṃ <pageBreak edition="Myanmar" number="3.0196" /><pageBreak edition="Vipassana Research Institut" number="3.0197" /> kho pana vo, anuruddhā, nimittaṃ paṭivijjhitabbaṃ. Ahampi sudaṃ, anuruddhā, pubbeva sambodhā anabhisambuddho bodhisattova samāno obhāsañceva sañjānāmi dassanañca rūpānaṃ. So kho pana me obhāso nacirasseva <pageBreak edition="Pali Text Society" number="3.0158" /> antaradhāyati dassanañca rūpānaṃ. Tassa mayhaṃ, anuruddhā, etadahosi – ‘ko nu kho hetu ko paccayo yena me obhāso antaradhāyati dassanañca rūpāna’nti? Tassa mayhaṃ, anuruddhā, etadahosi – ‘vicikicchā kho me udapādi, vicikicchādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissatī’’’ti.</paragraph>
    <paragraph line="184">‘‘So kho ahaṃ, anuruddhā, appamatto ātāpī pahitatto viharanto obhāsañceva sañjānāmi dassanañca rūpānaṃ. So kho pana me obhāso nacirasseva antaradhāyati dassanañca rūpānaṃ. Tassa mayhaṃ, anuruddhā, etadahosi – ‘ko nu kho hetu ko paccayo yena me obhāso antaradhāyati dassanañca rūpāna’nti? Tassa mayhaṃ, anuruddhā, etadahosi – ‘amanasikāro kho me udapādi, amanasikārādhikaraṇañca pana me samādhi cavi. Samādhimhi cute obhāso <pageBreak edition="Thai" number="3.0303" /> antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati na amanasikāro’’’ti.</paragraph>
    <paragraph line="185">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘thinamiddhaṃ kho me udapādi, thinamiddhādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati na amanasikāro na thinamiddha’’’nti.</paragraph>
    <paragraph line="186">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘chambhitattaṃ kho me udapādi, chambhitattādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Seyyathāpi, anuruddhā, puriso addhānamaggappaṭipanno, tassa ubhatopasse <alternatives line="820" extra="" separator="false"><alternative source-abbr="vri" source="vipassana research institut">vaṭṭakā</alternative><alternative source-abbr="sī." source="sri lanka">vadhakā</alternative><alternative source-abbr="syā." source="thai">vadhakā</alternative><alternative source-abbr="kaṃ." source="kaṃ.">vadhakā</alternative><alternative source-abbr="pī." source="pali text society">vadhakā</alternative></alternatives>  uppateyyuṃ, tassa tatonidānaṃ chambhitattaṃ uppajjeyya; evameva kho me, anuruddhā, chambhitattaṃ udapādi, chambhitattādhikaraṇañca pana me samādhi cavi. Samādhimhi <pageBreak edition="Myanmar" number="3.0197" /> cute obhāso <pageBreak edition="Vipassana Research Institut" number="3.0198" /> antaradhāyati dassanañca rūpānaṃ. Sohaṃ tathā karissāmi <pageBreak edition="Pali Text Society" number="3.0159" /> yathā me puna na vicikicchā uppajjissati na amanasikāro na thinamiddhaṃ na chambhitatta’’’nti.</paragraph>
    <paragraph line="187">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘<alternatives line="832" extra="" separator="true"><alternative source-abbr="vri" source="vipassana research institut">uppilaṃ</alternative><alternative source-abbr="sī." source="sri lanka">ubbillaṃ</alternative><alternative source-abbr="pī." source="pali text society">ubbillaṃ</alternative><alternative source-abbr="syā." source="thai">ubbilaṃ</alternative><alternative source-abbr="kaṃ." source="kaṃ.">ubbilaṃ</alternative></alternatives>  kho me udapādi, uppilādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ <pageBreak edition="Thai" number="3.0304" />. Seyyathāpi, anuruddhā, puriso ekaṃ nidhimukhaṃ gavesanto sakideva pañcanidhimukhāni adhigaccheyya, tassa tatonidānaṃ uppilaṃ uppajjeyya; evameva kho me, anuruddhā, uppilaṃ udapādi, uppilādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppila’’’nti.</paragraph>
    <paragraph line="188">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘duṭṭhullaṃ kho me udapādi, duṭṭhullādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppilaṃ, na duṭṭhulla’’’nti.</paragraph>
    <paragraph line="189">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘accāraddhavīriyaṃ kho me udapādi, accāraddhavīriyādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Seyyathāpi, anuruddhā, puriso ubhohi hatthehi vaṭṭakaṃ gāḷhaṃ gaṇheyya, so tattheva <alternatives line="844" extra=" pa + taṃ + eyya = patameyya-iti padavibhāgo" separator="false"><alternative source-abbr="vri" source="vipassana research institut">patameyya</alternative><alternative source-abbr="bahūsu" source="bahūsu">matameyya</alternative></alternatives> ; evameva kho me, anuruddhā, accāraddhavīriyaṃ udapādi, accāraddhavīriyādhikaraṇañca pana me samādhi cavi. Samādhimhi cute obhāso antaradhāyati <pageBreak edition="Thai" number="3.0305" /> dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppilaṃ, na duṭṭhullaṃ, na accāraddhavīriya’’’nti.</paragraph>
    <paragraph line="190">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘atilīnavīriyaṃ kho me udapādi <pageBreak edition="Pali Text Society" number="3.0160" />, atilīnavīriyādhikaraṇañca pana me <pageBreak edition="Myanmar" number="3.0198" /> samādhi cavi. Samādhimhi <pageBreak edition="Vipassana Research Institut" number="3.0199" /> cute obhāso antaradhāyati dassanañca rūpānaṃ. Seyyathāpi, anuruddhā, puriso vaṭṭakaṃ sithilaṃ gaṇheyya, so tassa hatthato uppateyya; evameva kho me, anuruddhā, atilīnavīriyaṃ udapādi, atilīnavīriyādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppilaṃ, na duṭṭhullaṃ, na accāraddhavīriyaṃ, na atilīnavīriya’’’nti.</paragraph>
    <paragraph line="191">‘‘So kho ahaṃ, anuruddhā…pe… tassa mayhaṃ, anuruddhā, etadahosi – ‘abhijappā kho me udapādi, abhijappādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppilaṃ, na duṭṭhullaṃ, na accāraddhavīriyaṃ, na atilīnavīriyaṃ, na abhijappā’’’ti.</paragraph>
    <paragraph line="192">‘‘So <pageBreak edition="Thai" number="3.0306" /> kho ahaṃ, anuruddhā…pe… tassa mayhaṃ, anuruddhā, etadahosi – ‘nānattasaññā kho me udapādi, nānattasaññādhikaraṇañca pana me samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppilaṃ, na duṭṭhullaṃ, na accāraddhavīriyaṃ, na atilīnavīriyaṃ, na abhijappā, na nānattasaññā’’’ti.</paragraph>
    <paragraph line="193">‘‘So kho ahaṃ, anuruddhā, appamatto ātāpī pahitatto viharanto obhāsañceva sañjānāmi dassanañca rūpānaṃ. So kho pana me obhāso nacirasseva antaradhāyati dassanañca rūpānaṃ. Tassa mayhaṃ anuruddhā etadahosi – ‘ko nu kho hetu ko paccayo yena me obhāso antaradhāyati dassanañca rūpāna’nti. Tassa mayhaṃ, anuruddhā, etadahosi – ‘atinijjhāyitattaṃ kho me rūpānaṃ udapādi, atinijjhāyitattādhikaraṇañca pana me rūpānaṃ samādhi cavi. Samādhimhi cute obhāso antaradhāyati dassanañca rūpānaṃ. Sohaṃ tathā karissāmi yathā me puna na vicikicchā uppajjissati, na amanasikāro, na thinamiddhaṃ, na chambhitattaṃ, na uppilaṃ, na duṭṭhullaṃ, na accāraddhavīriyaṃ, na atilīnavīriyaṃ, na abhijappā, na nānattasaññā, na atinijjhāyitattaṃ rūpāna’’’nti.</paragraph>
    <paragraph line="194" number="242"> ‘‘So <pageBreak edition="Myanmar" number="3.0199" /><pageBreak edition="Vipassana Research Institut" number="3.0200" /> kho ahaṃ, anuruddhā, ‘vicikicchā cittassa upakkileso’ti <pageBreak edition="Thai" number="3.0307" /> – iti viditvā vicikicchaṃ cittassa upakkilesaṃ pajahiṃ, ‘amanasikāro cittassa upakkileso’ti – iti viditvā amanasikāraṃ cittassa upakkilesaṃ pajahiṃ, ‘thinamiddhaṃ cittassa upakkileso’ti – iti viditvā thinamiddhaṃ cittassa upakkilesaṃ pajahiṃ, ‘chambhitattaṃ cittassa upakkileso’ti – iti viditvā chambhitattaṃ cittassa upakkilesaṃ pajahiṃ, ‘uppilaṃ cittassa upakkileso’ti – iti viditvā uppilaṃ cittassa upakkilesaṃ pajahiṃ, ‘duṭṭhullaṃ cittassa upakkileso’ti – iti viditvā duṭṭhullaṃ cittassa upakkilesaṃ pajahiṃ, ‘accāraddhavīriyaṃ cittassa upakkileso’ti – iti viditvā accāraddhavīriyaṃ cittassa upakkilesaṃ pajahiṃ, ‘atilīnavīriyaṃ cittassa upakkileso’ti – iti viditvā atilīnavīriyaṃ cittassa upakkilesaṃ pajahiṃ, ‘abhijappā cittassa upakkileso’ti – iti viditvā abhijappaṃ cittassa upakkilesaṃ pajahiṃ, ‘nānattasaññā cittassa upakkileso’ti – iti viditvā nānattasaññaṃ cittassa upakkilesaṃ pajahiṃ, ‘atinijjhāyitattaṃ rūpānaṃ cittassa <pageBreak edition="Pali Text Society" number="3.0161" /> upakkileso’ti – iti viditvā atinijjhāyitattaṃ rūpānaṃ cittassa upakkilesaṃ pajahiṃ.</paragraph>
    <paragraph line="195" number="243"> ‘‘So kho ahaṃ, anuruddhā, appamatto ātāpī pahitatto viharanto obhāsañhi kho sañjānāmi, na ca rūpāni passāmi; rūpāni hi kho passāmi, na ca obhāsaṃ sañjānāmi – ‘kevalampi rattiṃ, kevalampi <alternatives line="853" extra="" separator="false"><alternative source-abbr="vri" source="vipassana research institut">divaṃ</alternative><alternative source-abbr="sī." source="sri lanka">divasaṃ</alternative><alternative source-abbr="syā." source="thai">divasaṃ</alternative><alternative source-abbr="kaṃ." source="kaṃ.">divasaṃ</alternative><alternative source-abbr="pī." source="pali text society">divasaṃ</alternative></alternatives> , kevalampi rattindivaṃ’ <note>rattidivaṃ (ka.)</note>. Tassa mayhaṃ, anuruddhā, etadahosi – ‘ko nu kho hetu ko paccayo yvāhaṃ obhāsañhi kho sañjānāmi na ca rūpāni passāmi; rūpāni hi <alternatives line="873" extra="" separator="false"><alternative source-abbr="vri" source="vipassana research institut">kho</alternative><alternative source-abbr="sī." source="sri lanka">kho tasmiṃ samaye</alternative><alternative source-abbr="ka." source="cambodian">kho tasmiṃ samaye</alternative></alternatives>  passāmi na ca obhāsaṃ sañjānāmi – kevalampi rattiṃ, kevalampi divaṃ, kevalampi rattindiva’nti. Tassa mayhaṃ, anuruddhā, etadahosi <pageBreak edition="Thai" number="3.0308" /> – ‘yasmiñhi kho ahaṃ samaye rūpanimittaṃ amanasikaritvā obhāsanimittaṃ manasi karomi, obhāsañhi kho tasmiṃ samaye sañjānāmi, na ca rūpāni passāmi. Yasmiṃ panāhaṃ samaye obhāsanimittaṃ amanasikaritvā rūpanimittaṃ manasi karomi, rūpāni hi kho tasmiṃ samaye passāmi na ca obhāsaṃ sañjānāmi – kevalampi rattiṃ, kevalampi divaṃ, kevalampi rattindiva’’’nti.</paragraph>
    <paragraph line="196">‘‘So <pageBreak edition="Myanmar" number="3.0200" /> kho ahaṃ, anuruddhā, appamatto ātāpī pahitatto viharanto parittañceva obhāsaṃ sañjānāmi, parittāni ca rūpāni passāmi; appamāṇañceva obhāsaṃ sañjānāmi, appamāṇāni <pageBreak edition="Vipassana Research Institut" number="3.0201" /> ca rūpāni passāmi – kevalampi rattiṃ, kevalampi divaṃ, kevalampi rattindivaṃ. Tassa mayhaṃ, anuruddhā, etadahosi – ‘ko nu kho hetu ko paccayo yvāhaṃ parittañceva obhāsaṃ sañjānāmi, parittāni ca rūpāni passāmi <pageBreak edition="Thai" number="3.0309" />; appamāṇañceva obhāsaṃ sañjānāmi, appamāṇāni ca rūpāni passāmi – kevalampi rattiṃ, kevalampi divaṃ, kevalampi rattindiva’nti. Tassa mayhaṃ, anuruddhā, etadahosi – ‘yasmiṃ kho me samaye paritto samādhi hoti, parittaṃ me tasmiṃ samaye cakkhu hoti. Sohaṃ parittena cakkhunā parittañceva obhāsaṃ sañjānāmi, parittāni ca rūpāni passāmi. Yasmiṃ pana me samaye appamāṇo samādhi hoti, appamāṇaṃ me tasmiṃ samaye cakkhu hoti. Sohaṃ appamāṇena cakkhunā appamāṇañceva obhāsaṃ sañjānāmi, appamāṇāni ca rūpāni passāmi – kevalampi rattiṃ, kevalampi divaṃ, kevalampi rattindiva’’’nti.</paragraph>
    <paragraph line="197" number="244"> Yato kho me <pageBreak edition="Pali Text Society" number="3.0162" />, anuruddhā, ‘vicikicchā cittassa upakkileso’ti – iti viditvā vicikicchā cittassa upakkileso pahīno ahosi, ‘amanasikāro cittassa upakkileso’ti – iti viditvā amanasikāro cittassa upakkileso pahīno ahosi, ‘thinamiddhaṃ cittassa upakkileso’ti – iti viditvā thinamiddhaṃ cittassa upakkileso pahīno ahosi, ‘chambhitattaṃ cittassa upakkileso’ti – iti viditvā chambhitattaṃ cittassa upakkileso pahīno ahosi, ‘uppilaṃ cittassa upakkileso’ti – iti viditvā uppilaṃ cittassa upakkileso pahīno ahosi, ‘duṭṭhullaṃ cittassa upakkileso’ti – iti viditvā duṭṭhullaṃ cittassa upakkileso pahīno ahosi, ‘accāraddhavīriyaṃ cittassa upakkileso’ti – iti viditvā accāraddhavīriyaṃ cittassa upakkileso pahīno ahosi, ‘atilīnavīriyaṃ cittassa upakkileso’ti – iti viditvā atilīnavīriyaṃ cittassa upakkileso pahīno ahosi, ‘abhijappā cittassa upakkileso’ti – iti viditvā abhijappā cittassa upakkileso pahīno ahosi, ‘nānattasaññā cittassa upakkileso’ti – iti viditvā nānattasaññā cittassa upakkileso pahīno ahosi, ‘atinijjhāyitattaṃ rūpānaṃ cittassa <pageBreak edition="Thai" number="3.0310" /> upakkileso’ti – iti viditvā <pageBreak edition="Myanmar" number="3.0201" /> atinijjhāyitattaṃ rūpānaṃ cittassa upakkileso pahīno ahosi.</paragraph>
    <paragraph line="198" number="245"> ‘‘Tassa <pageBreak edition="Vipassana Research Institut" number="3.0202" /> mayhaṃ, anuruddhā, etadahosi – ‘ye kho me cittassa upakkilesā te me pahīnā. Handa, dānāhaṃ tividhena samādhiṃ <alternatives line="883" extra="" separator="false"><alternative source-abbr="vri" source="vipassana research institut">bhāvemī’ti</alternative><alternative source-abbr="sī." source="sri lanka">bhāvesinti</alternative><alternative source-abbr="syā." source="thai">bhāvesinti</alternative><alternative source-abbr="kaṃ." source="kaṃ.">bhāvesinti</alternative></alternatives> . So kho ahaṃ, anuruddhā, savitakkampi savicāraṃ samādhiṃ <alternatives line="894" extra="" separator="false"><alternative source-abbr="vri" source="vipassana research institut">bhāvesiṃ</alternative><alternative source-abbr="ka." source="cambodian">bhāvemi</alternative></alternatives> , avitakkampi vicāramattaṃ samādhiṃ bhāvesiṃ, avitakkampi avicāraṃ samādhiṃ bhāvesiṃ, sappītikampi samādhiṃ bhāvesiṃ, nippītikampi samādhiṃ bhāvesiṃ, sātasahagatampi samādhiṃ bhāvesiṃ, upekkhāsahagatampi samādhiṃ bhāvesiṃ. Yato kho me, anuruddhā, savitakkopi savicāro samādhi bhāvito ahosi, avitakkopi vicāramatto samādhi bhāvito ahosi, avitakkopi avicāro samādhi bhāvito ahosi, sappītikopi samādhi bhāvito ahosi, nippītikopi samādhi bhāvito ahosi, sātasahagatopi samādhi bhāvito ahosi, upekkhāsahagatopi samādhi bhāvito ahosi. Ñāṇañca pana me dassanaṃ udapādi, akuppā me cetovimutti. Ayamantimā jāti, natthi dāni punabbhavo’’ti.</paragraph>
    <paragraph line="199">Idamavoca bhagavā. Attamano āyasmā anuruddho bhagavato bhāsitaṃ abhinandīti.</paragraph>
    <centered line="200">Upakkilesasuttaṃ niṭṭhitaṃ aṭṭhamaṃ.</centered>
    <subhead line="201">9. Bālapaṇḍitasuttaṃ</subhead>
    <paragraph line="202" number="246"> Evaṃ <pageBreak edition="Thai" number="3.0311" /><pageBreak edition="Vipassana Research Institut" number="3.0203" /><pageBreak edition="Pali Text Society" number="3.0163" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="203">‘‘Tīṇimāni, bhikkhave, bālassa bālalakkhaṇāni bālanimittāni bālāpadānāni. Katamāni tīṇi? Idha, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca. <alternatives line="903" extra="" separator="false"><alternative source-abbr="vri" source="vipassana research institut">No cetaṃ</alternative><alternative source-abbr="saṃ. ni. 3.27-28" source="saṃ. ni. 3.27-28">no cedaṃ</alternative></alternatives> , bhikkhave, bālo <pageBreak edition="Myanmar" number="3.0202" /> duccintitacintī ca abhavissa dubbhāsitabhāsī ca dukkaṭakammakārī ca <alternatives line="912" extra="" separator="true"><alternative source-abbr="vri" source="vipassana research institut">kena naṃ</alternative><alternative source-abbr="ka." source="cambodian">na tena naṃ</alternative><alternative source-abbr="?" source="unknown">na naṃ</alternative></alternatives>  paṇḍitā jāneyyuṃ – ‘bālo ayaṃ bhavaṃ asappuriso’ti? Yasmā ca kho, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca tasmā naṃ paṇḍitā jānanti – ‘bālo ayaṃ bhavaṃ asappuriso’ti. Sa kho so, bhikkhave, bālo tividhaṃ diṭṭheva dhamme dukkhaṃ domanassaṃ paṭisaṃvedeti. Sace, bhikkhave, bālo sabhāyaṃ vā nisinno hoti, <alternatives line="922" extra="" separator="false"><alternative source-abbr="vri" source="vipassana research institut">rathikāya</alternative><alternative source-abbr="bahūsu" source="bahūsu">rathiyāya</alternative></alternatives>  vā nisinno hoti, siṅghāṭake vā nisinno hoti; tatra ce jano tajjaṃ tassāruppaṃ kathaṃ manteti. Sace, bhikkhave, bālo pāṇātipātī hoti, adinnādāyī hoti, kāmesumicchācārī hoti, musāvādī hoti, surāmerayamajjapamādaṭṭhāyī hoti, tatra, bhikkhave, bālassa evaṃ hoti <pageBreak edition="Thai" number="3.0312" /> – ‘yaṃ kho jano tajjaṃ tassāruppaṃ kathaṃ manteti, <alternatives line="931" extra="" separator="false"><alternative source-abbr="vri" source="vipassana research institut">saṃvijjanteva te</alternative><alternative source-abbr="sī." source="sri lanka">saṃvijjante te ca</alternative><alternative source-abbr="syā." source="thai">saṃvijjante te ca</alternative><alternative source-abbr="kaṃ." source="kaṃ.">saṃvijjante te ca</alternative><alternative source-abbr="pī." source="pali text society">saṃvijjante te ca</alternative></alternatives>  dhammā mayi, ahañca tesu dhammesu sandissāmī’ti. Idaṃ, bhikkhave, bālo paṭhamaṃ diṭṭheva dhamme dukkhaṃ domanassaṃ paṭisaṃvedeti.</paragraph>
    <paragraph line="204" number="247"> ‘‘Puna caparaṃ, bhikkhave, bālo passati rājāno coraṃ āgucāriṃ gahetvā vividhā kammakāraṇā kārente – kasāhipi tāḷente <pageBreak edition="Pali Text Society" number="3.0164" /> vettehipi tāḷente addhadaṇḍakehipi tāḷente hatthampi chindante pādampi chindante hatthapādampi chindante kaṇṇampi chindante nāsampi chindante kaṇṇanāsampi chindante bilaṅgathālikampi karonte saṅkhamuṇḍikampi karonte rāhumukhampi karonte jotimālikampi karonte hatthapajjotikampi karonte erakavattikampi karonte cīrakavāsikampi karonte eṇeyyakampi karonte baḷisamaṃsikampi karonte kahāpaṇikampi karonte <pageBreak edition="Vipassana Research Institut" number="3.0204" /> <alternatives line="943" extra="" separator="false"><alternative source-abbr="vri" source="vipassana research institut">khārāpatacchikampi</alternative><alternative source-abbr="ka." source="cambodian">khārāpaṭicchakampi</alternative></alternatives>  karonte palighaparivattikampi karonte <alternatives line="952" extra="" separator="false"><alternative source-abbr="vri" source="vipassana research institut">palālapīṭhakampi</alternative><alternative source-abbr="pī." source="pali text society">palālapiṭṭhakampi</alternative></alternatives>  karonte tattenapi telena osiñcante sunakhehipi khādāpente jīvantampi sūle uttāsente asināpi sīsaṃ chindante. Tatra, bhikkhave, bālassa evaṃ hoti – ‘yathārūpānaṃ kho pāpakānaṃ kammānaṃ hetu rājāno coraṃ āgucāriṃ gahetvā vividhā kammakāraṇā kārenti – kasāhipi tāḷenti…pe… asināpi sīsaṃ chindanti; saṃvijjanteva te dhammā mayi, ahañca tesu dhammesu sandissāmi. Maṃ cepi rājāno <note>sace mampi (ka.)</note> jāneyyuṃ, mampi rājāno gahetvā <pageBreak edition="Myanmar" number="3.0203" /> vividhā <pageBreak edition="Thai" number="3.0313" /> kammakāraṇā kāreyyuṃ – kasāhipi tāḷeyyuṃ…pe… jīvantampi sūle uttāseyyuṃ, asināpi sīsaṃ chindeyyu’nti. Idampi, bhikkhave, bālo dutiyaṃ diṭṭheva dhamme dukkhaṃ domanassaṃ paṭisaṃvedeti.</paragraph>
    <paragraph line="205" number="248"> ‘‘Puna caparaṃ, bhikkhave, bālaṃ pīṭhasamārūḷhaṃ vā mañcasamārūḷhaṃ vā <alternatives line="969" extra="" separator="false"><alternative source-abbr="vri" source="vipassana research institut">chamāyaṃ</alternative><alternative source-abbr="sī." source="sri lanka">chamāya</alternative><alternative source-abbr="pī." source="pali text society">chamāya</alternative></alternatives>  vā semānaṃ, yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni tānissa tamhi samaye olambanti ajjholambanti abhippalambanti. Seyyathāpi, bhikkhave, mahataṃ pabbatakūṭānaṃ chāyā sāyanhasamayaṃ pathaviyā olambanti ajjholambanti abhippalambanti; evameva kho, bhikkhave, bālaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ, yānissa pubbe pāpakāni <pageBreak edition="Pali Text Society" number="3.0165" /> kammāni katāni kāyena duccaritāni vācāya duccaritāni manasā duccaritāni tānissa tamhi samaye olambanti ajjholambanti abhippalambanti. Tatra, bhikkhave, bālassa evaṃ hoti – ‘akataṃ vata me kalyāṇaṃ, akataṃ kusalaṃ, akataṃ bhīruttāṇaṃ; kataṃ pāpaṃ, kataṃ luddaṃ, kataṃ kibbisaṃ. Yāvatā, bho, akatakalyāṇānaṃ akatakusalānaṃ akatabhīruttāṇānaṃ katapāpānaṃ kataluddānaṃ katakibbisānaṃ gati taṃ gatiṃ pecca gacchāmī’ti. So socati kilamati paridevati urattāḷiṃ kandati sammohaṃ āpajjati. Idampi, bhikkhave, bālo tatiyaṃ diṭṭheva dhamme dukkhaṃ domanassaṃ paṭisaṃvedeti.</paragraph>
    <paragraph line="206">‘‘Sa <pageBreak edition="Thai" number="3.0314" /> kho so, bhikkhave, bālo kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yaṃ kho taṃ, bhikkhave, sammā vadamāno vadeyya – ‘ekantaṃ aniṭṭhaṃ ekantaṃ akantaṃ ekantaṃ amanāpa’nti, nirayameva taṃ sammā vadamāno vadeyya – ‘ekantaṃ aniṭṭhaṃ ekantaṃ <pageBreak edition="Vipassana Research Institut" number="3.0205" /> akantaṃ ekantaṃ amanāpa’nti. Yāvañcidaṃ, bhikkhave, <alternatives line="979" extra="" separator="false"><alternative source-abbr="vri" source="vipassana research institut">upamāpi</alternative><alternative source-abbr="sī." source="sri lanka">upamāhipi</alternative></alternatives>  na sukarā yāva dukkhā nirayā’’ti.</paragraph>
    <paragraph line="207" number="249"> Evaṃ vutte, aññataro bhikkhu bhagavantaṃ etadavoca – ‘‘sakkā pana, bhante, upamaṃ kātu’’nti? ‘‘Sakkā bhikkhū’’ti bhagavā avoca. Seyyathāpi, bhikkhu, coraṃ āgucāriṃ gahetvā rañño dasseyyuṃ – ‘ayaṃ kho, deva, coro āgucārī, imassa yaṃ icchasi taṃ daṇḍaṃ paṇehī’ti. Tamenaṃ rājā evaṃ vadeyya – ‘gacchatha, bho, imaṃ purisaṃ pubbaṇhasamayaṃ sattisatena hanathā’ti <pageBreak edition="Myanmar" number="3.0204" />. Tamenaṃ pubbaṇhasamayaṃ sattisatena haneyyuṃ. Atha rājā <alternatives line="988" extra="" separator="true"><alternative source-abbr="vri" source="vipassana research institut">majjhanhikasamayaṃ</alternative><alternative source-abbr="sī." source="sri lanka">majjhantikasamayaṃ</alternative><alternative source-abbr="syā." source="thai">majjhantikasamayaṃ</alternative><alternative source-abbr="kaṃ." source="kaṃ.">majjhantikasamayaṃ</alternative><alternative source-abbr="ka." source="cambodian">majjhantikasamayaṃ</alternative><alternative source-abbr="pī." source="pali text society">majjhantikaṃ samayaṃ</alternative></alternatives>  evaṃ vadeyya – ‘ambho, kathaṃ so puriso’ti? ‘‘‘Tatheva, deva, jīvatī’ti. Tamenaṃ rājā evaṃ vadeyya – ‘gacchatha, bho, taṃ purisaṃ majjhanhikasamayaṃ sattisatena hanathā’ti. Tamenaṃ majjhanhikasamayaṃ sattisatena haneyyuṃ. Atha rājā sāyanhasamayaṃ evaṃ vadeyya – ‘ambho, kathaṃ so puriso’ti? ‘Tatheva, deva, jīvatī’ti. Tamenaṃ rājā evaṃ vadeyya – ‘gacchatha, bho, taṃ purisaṃ sāyanhasamayaṃ sattisatena hanathā’ti. Tamenaṃ sāyanhasamayaṃ <pageBreak edition="Pali Text Society" number="3.0166" /> sattisatena haneyyuṃ. Taṃ kiṃ maññatha <pageBreak edition="Thai" number="3.0315" />, bhikkhave, api nu so puriso tīhi sattisatehi haññamāno tatonidānaṃ dukkhaṃ domanassaṃ paṭisaṃvediyethā’’ti? ‘‘Ekissāpi, bhante, sattiyā haññamāno so puriso tatonidānaṃ dukkhaṃ domanassaṃ paṭisaṃvediyetha, ko pana vādo tīhi sattisatehī’’ti?</paragraph>
    <paragraph line="208" number="250"> Atha kho bhagavā parittaṃ pāṇimattaṃ pāsāṇaṃ gahetvā bhikkhū āmantesi – ‘‘taṃ kiṃ maññatha, bhikkhave, katamo nu kho mahantataro – yo cāyaṃ mayā paritto pāṇimatto pāsāṇo gahito, yo ca himavā pabbatarājā’’ti? ‘‘Appamattako ayaṃ, bhante, bhagavatā paritto pāṇimatto pāsāṇo gahito, himavantaṃ pabbatarājānaṃ upanidhāya saṅkhampi na upeti, kalabhāgampi na upeti, <alternatives line="1001" extra="" separator="false"><alternative source-abbr="vri" source="vipassana research institut">upanidhampi</alternative><alternative source-abbr="sī." source="sri lanka">upanidhimpi</alternative><alternative source-abbr="pī." source="pali text society">upanidhimpi</alternative></alternatives>  na upeti’’. ‘‘Evameva kho, bhikkhave, yaṃ so puriso tīhi sattisatehi haññamāno tatonidānaṃ dukkhaṃ domanassaṃ paṭisaṃvedeti taṃ nirayakassa dukkhassa upanidhāya saṅkhampi na upeti, kalabhāgampi na upeti, upanidhampi na upeti’’.</paragraph>
    <paragraph line="209">‘‘Tamenaṃ, bhikkhave, nirayapālā pañcavidhabandhanaṃ nāma kammakāraṇaṃ karonti – tattaṃ <alternatives line="1011" extra="" separator="false"><alternative source-abbr="vri" source="vipassana research institut">ayokhilaṃ</alternative><alternative source-abbr="sī." source="sri lanka">ayokhīlaṃ</alternative><alternative source-abbr="syā." source="thai">ayokhīlaṃ</alternative><alternative source-abbr="kaṃ." source="kaṃ.">ayokhīlaṃ</alternative><alternative source-abbr="pī." source="pali text society">ayokhīlaṃ</alternative></alternatives>  hatthe gamenti, tattaṃ ayokhilaṃ dutiye hatthe gamenti, tattaṃ ayokhilaṃ pāde gamenti, tattaṃ ayokhilaṃ dutiye pāde gamenti, tattaṃ ayokhilaṃ majjhe urasmiṃ gamenti. So tattha <pageBreak edition="Vipassana Research Institut" number="3.0206" /> dukkhā tibbā kharā kaṭukā vedanā vedeti, na ca tāva kālaṃ karoti yāva na taṃ pāpakammaṃ <alternatives line="1023" extra="" separator="false"><alternative source-abbr="vri" source="vipassana research institut">byantīhoti</alternative><alternative source-abbr="pī." source="pali text society">byantihoti</alternative><alternative source-abbr="ka." source="cambodian">byantihoti</alternative></alternatives> . Tamenaṃ, bhikkhave, nirayapālā <pageBreak edition="Thai" number="3.0316" /> saṃvesetvā <alternatives line="1033" extra="" separator="false"><alternative source-abbr="vri" source="vipassana research institut">kuṭhārīhi</alternative><alternative source-abbr="ka." source="cambodian">kudhārīhi</alternative></alternatives>  tacchanti. So tattha dukkhā tibbā…pe… byantīhoti. Tamenaṃ, bhikkhave, nirayapālā uddhaṃpādaṃ adhosiraṃ gahetvā vāsīhi tacchanti. So <pageBreak edition="Myanmar" number="3.0205" /> tattha dukkhā tibbā…pe… byantīhoti. Tamenaṃ, bhikkhave, nirayapālā rathe yojetvā ādittāya pathaviyā sampajjalitāya <alternatives line="1042" extra="" separator="false"><alternative source-abbr="vri" source="vipassana research institut">sajotibhūtāya</alternative><alternative source-abbr="syā." source="thai">sañjotibhūtāya</alternative><alternative source-abbr="kaṃ." source="kaṃ.">sañjotibhūtāya</alternative><alternative source-abbr="pī." source="pali text society">sañjotibhūtāya</alternative></alternatives>  sārentipi paccāsārentipi <pageBreak edition="Pali Text Society" number="3.0167" />. So tattha dukkhā tibbā…pe… byantīhoti. Tamenaṃ, bhikkhave, nirayapālā mahantaṃ aṅgārapabbataṃ ādittaṃ sampajjalitaṃ sajotibhūtaṃ āropentipi oropentipi. So tattha dukkhā tibbā kharā kaṭukā vedanā vedeti, na ca tāva kālaṃ karoti yāva na taṃ pāpakammaṃ byantīhoti. Tamenaṃ, bhikkhave, nirayapālā uddhaṃpādaṃ adhosiraṃ gahetvā tattāya lohakumbhiyā pakkhipanti ādittāya sampajjalitāya sajotibhūtāya. So tattha pheṇuddehakaṃ paccati. So tattha pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi tiriyaṃ gacchati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti. Tamenaṃ, bhikkhave, <alternatives line="1053" extra="" separator="false"><alternative source-abbr="vri" source="vipassana research institut">nirayapālā</alternative><alternative source-abbr="ka." source="cambodian">nirayapālā punappunaṃ</alternative></alternatives>  mahāniraye pakkhipanti. So kho pana, bhikkhave, mahānirayo –</paragraph>
    <gatha1 line="210">‘‘Catukkaṇṇo catudvāro, vibhatto bhāgaso mito;</gatha1>
    <gathalast line="211">Ayopākārapariyanto, ayasā paṭikujjito.</gathalast>
    <gatha1 line="212">‘‘Tassa ayomayā bhūmi, jalitā tejasā yutā;</gatha1>
    <gathalast line="213">Samantā yojanasataṃ, pharitvā tiṭṭhati <pageBreak edition="Thai" number="3.0317" /> sabbadā’’.</gathalast>
    <paragraph line="214">‘‘Anekapariyāyenapi kho ahaṃ, bhikkhave, nirayakathaṃ katheyyaṃ; yāvañcidaṃ, bhikkhave, na sukarā akkhānena pāpuṇituṃ yāva dukkhā nirayā.</paragraph>
    <paragraph line="215" number="251"> ‘‘Santi, bhikkhave, tiracchānagatā pāṇā tiṇabhakkhā. Te allānipi tiṇāni sukkhānipi tiṇāni dantullehakaṃ khādanti. Katame ca, bhikkhave, tiracchānagatā pāṇā tiṇabhakkhā? Hatthī assā goṇā gadrabhā ajā migā, ye vā panaññepi keci tiracchānagatā <pageBreak edition="Vipassana Research Institut" number="3.0207" /> pāṇā tiṇabhakkhā. Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṃ maraṇā tesaṃ sattānaṃ sahabyataṃ upapajjati ye te sattā tiṇabhakkhā.</paragraph>
    <paragraph line="216">‘‘Santi, bhikkhave, tiracchānagatā pāṇā gūthabhakkhā. Te dūratova gūthagandhaṃ ghāyitvā dhāvanti – ‘ettha bhuñjissāma, ettha bhuñjissāmā’ti. Seyyathāpi <pageBreak edition="Myanmar" number="3.0206" /> nāma brāhmaṇā āhutigandhena dhāvanti – ‘ettha bhuñjissāma, ettha bhuñjissāmā’ti; evameva kho, bhikkhave, santi tiracchānagatā pāṇā gūthabhakkhā, te dūratova gūthagandhaṃ <pageBreak edition="Pali Text Society" number="3.0168" /> ghāyitvā dhāvanti – ‘ettha bhuñjissāma, ettha bhuñjissāmā’ti. Katame ca, bhikkhave, tiracchānagatā pāṇā gūthabhakkhā? Kukkuṭā sūkarā soṇā siṅgālā, ye vā panaññepi keci tiracchānagatā pāṇā gūthabhakkhā. Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṃ maraṇā tesaṃ sattānaṃ sahabyataṃ <pageBreak edition="Thai" number="3.0318" /> upapajjati ye te sattā gūthabhakkhā.</paragraph>
    <paragraph line="217">‘‘Santi, bhikkhave, tiracchānagatā pāṇā andhakāre jāyanti andhakāre <alternatives line="1062" extra="" separator="false"><alternative source-abbr="vri" source="vipassana research institut">jīyanti</alternative><alternative source-abbr="ka." source="cambodian">jiyyanti</alternative></alternatives>  andhakāre <alternatives line="1071" extra="" separator="false"><alternative source-abbr="vri" source="vipassana research institut">mīyanti</alternative><alternative source-abbr="ka." source="cambodian">miyyanti</alternative></alternatives> . Katame ca, bhikkhave, tiracchānagatā pāṇā andhakāre jāyanti andhakāre jīyanti andhakāre mīyanti? Kīṭā puḷavā <note>paṭaṅgā (syā. kaṃ. ka.)</note> gaṇḍuppādā, ye vā panaññepi keci tiracchānagatā pāṇā andhakāre jāyanti andhakāre jīyanti andhakāre mīyanti. Sa kho so, bhikkhave, bālo idha pubbe rasādo, idha pāpāni kammāni karitvā kāyassa bhedā paraṃ maraṇā tesaṃ sattānaṃ sahabyataṃ upapajjati ye te sattā andhakāre jāyanti andhakāre jīyanti andhakāre mīyanti.</paragraph>
    <paragraph line="218">‘‘Santi, bhikkhave, tiracchānagatā pāṇā udakasmiṃ jāyanti udakasmiṃ jīyanti udakasmiṃ mīyanti. Katame ca, bhikkhave, tiracchānagatā pāṇā udakasmiṃ jāyanti udakasmiṃ jīyanti udakasmiṃ mīyanti? Macchā kacchapā susumārā, ye vā panaññepi keci tiracchānagatā pāṇā udakasmiṃ jāyanti udakasmiṃ jīyanti udakasmiṃ mīyanti. Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṃ maraṇā tesaṃ sattānaṃ sahabyataṃ upapajjati ye te sattā udakasmiṃ jāyanti udakasmiṃ jīyanti udakasmiṃ mīyanti.</paragraph>
    <paragraph line="219">‘‘Santi <pageBreak edition="Vipassana Research Institut" number="3.0208" />, bhikkhave, tiracchānagatā pāṇā asucismiṃ jāyanti asucismiṃ <pageBreak edition="Thai" number="3.0319" /> jīyanti asucismiṃ mīyanti. Katame ca, bhikkhave, tiracchānagatā pāṇā asucismiṃ jāyanti asucismiṃ jīyanti asucismiṃ mīyanti? Ye te, bhikkhave, sattā pūtimacche vā jāyanti pūtimacche vā jīyanti pūtimacche vā mīyanti pūtikuṇape vā…pe… pūtikummāse vā… candanikāya vā… oligalle <pageBreak edition="Myanmar" number="3.0207" /> vā jāyanti, (ye vā panaññepi keci tiracchānagatā pāṇā asucismiṃ jāyanti asucismiṃ jīyanti asucismiṃ mīyanti.) <note>( ) natthi sī. syā. kaṃ. pī. potthakesu</note> Sa kho so, bhikkhave, bālo <pageBreak edition="Pali Text Society" number="3.0169" /> idha pubbe rasādo idha pāpāni kammāni karitvā kāyassa bhedā paraṃ maraṇā tesaṃ sattānaṃ sahabyataṃ upapajjati ye te sattā asucismiṃ jāyanti asucismiṃ jīyanti asucismiṃ mīyanti.</paragraph>
    <paragraph line="220">‘‘Anekapariyāyenapi kho ahaṃ, bhikkhave, tiracchānayonikathaṃ katheyyaṃ; yāvañcidaṃ, bhikkhave, na sukaraṃ akkhānena pāpuṇituṃ yāva dukkhā tiracchānayoni.</paragraph>
    <paragraph line="221" number="252"> ‘‘Seyyathāpi, bhikkhave, puriso ekacchiggalaṃ yugaṃ mahāsamudde pakkhipeyya. Tamenaṃ puratthimo vāto pacchimena saṃhareyya, pacchimo vāto puratthimena saṃhareyya, uttaro vāto dakkhiṇena saṃhareyya, dakkhiṇo vāto uttarena saṃhareyya. Tatrāssa kāṇo kacchapo, so <alternatives line="1093" extra="" separator="true"><alternative source-abbr="vri" source="vipassana research institut">vassasatassa vassasatassa</alternative><alternative source-abbr="sī." source="sri lanka">vassasatassa vassasahassassa vassasatasahassassa</alternative><alternative source-abbr="syā." source="thai">vassasatassa</alternative><alternative source-abbr="kaṃ." source="kaṃ.">vassasatassa</alternative><alternative source-abbr="pī." source="pali text society">vassasatassa</alternative></alternatives>  accayena sakiṃ ummujjeyya. Taṃ kiṃ maññatha, bhikkhave, api nu so kāṇo kacchapo amusmiṃ ekacchiggale yuge gīvaṃ paveseyyā’’ti? (‘‘No hetaṃ, bhante’’.) <note>( ) natthi sī. pī. potthakesu</note> ‘‘<alternatives line="1108" extra="" separator="false"><alternative source-abbr="vri" source="vipassana research institut">Yadi pana</alternative><alternative source-abbr="sī." source="sri lanka">yadi nūna</alternative><alternative source-abbr="syā." source="thai">yadi nūna</alternative><alternative source-abbr="kaṃ." source="kaṃ.">yadi nūna</alternative><alternative source-abbr="pī." source="pali text society">yadi nūna</alternative></alternatives> , bhante, kadāci karahaci <pageBreak edition="Thai" number="3.0320" /> dīghassa addhuno accayenā’’ti. ‘‘Khippataraṃ kho so, bhikkhave, kāṇo kacchapo amusmiṃ ekacchiggale yuge gīvaṃ paveseyya, ato dullabhatarāhaṃ, bhikkhave, manussattaṃ vadāmi sakiṃ vinipātagatena bālena. Taṃ kissa hetu? Na hettha, bhikkhave, atthi dhammacariyā samacariyā kusalakiriyā puññakiriyā. Aññamaññakhādikā ettha, bhikkhave, vattati dubbalakhādikā’’.</paragraph>
    <paragraph line="222">‘‘Sa kho so, bhikkhave, bālo sace kadāci karahaci dīghassa addhuno accayena manussattaṃ āgacchati, yāni tāni nīcakulāni – caṇḍālakulaṃ vā nesādakulaṃ vā <alternatives line="1120" extra="" separator="false"><alternative source-abbr="vri" source="vipassana research institut">venakulaṃ</alternative><alternative source-abbr="sī." source="sri lanka">veṇakulaṃ</alternative><alternative source-abbr="pī." source="pali text society">veṇakulaṃ</alternative></alternatives>  vā rathakārakulaṃ vā pukkusakulaṃ vā. Tathārūpe kule paccājāyati dalidde appannapānabhojane kasiravuttike, yattha kasirena ghāsacchādo labbhati. So ca hoti dubbaṇṇo duddasiko <pageBreak edition="Myanmar" number="3.0208" /> okoṭimako <pageBreak edition="Vipassana Research Institut" number="3.0209" /> <alternatives line="1130" extra="" separator="false"><alternative source-abbr="vri" source="vipassana research institut">bavhābādho</alternative><alternative source-abbr="ka." source="cambodian">bahvābādho</alternative></alternatives>  kāṇo vā kuṇī vā khujjo vā pakkhahato vā na lābhī annassa pānassa vatthassa <pageBreak edition="Pali Text Society" number="3.0170" /> yānassa mālāgandhavilepanassa seyyāvasathapadīpeyyassa. So kāyena duccaritaṃ carati vācāya duccaritaṃ carati manasā duccaritaṃ carati. So kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</paragraph>
    <paragraph line="223">‘‘Seyyathāpi, bhikkhave, akkhadhutto paṭhameneva kaliggahena puttampi jīyetha, dārampi jīyetha, sabbaṃ sāpateyyampi jīyetha, uttaripi <alternatives line="1139" extra="" separator="true"><alternative source-abbr="vri" source="vipassana research institut">adhibandhaṃ</alternative><alternative source-abbr="sī." source="sri lanka">anubandhaṃ</alternative><alternative source-abbr="pī." source="pali text society">anubandhaṃ</alternative><alternative source-abbr="syā." source="thai">addhubandhaṃ</alternative><alternative source-abbr="kaṃ." source="kaṃ.">addhubandhaṃ</alternative></alternatives> <pageBreak edition="Thai" number="3.0321" /> nigaccheyya. Appamattako so, bhikkhave, kaliggaho yaṃ so akkhadhutto paṭhameneva kaliggahena puttampi jīyetha, dārampi jīyetha, sabbaṃ sāpateyyampi jīyetha, uttaripi adhibandhaṃ nigaccheyya. Atha kho ayameva tato mahantataro kaliggaho yaṃ so bālo kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ayaṃ, bhikkhave, kevalā <alternatives line="1151" extra=" ma. ni. 1.244 pāḷiyā saṃsandetabbā" separator="false"><alternative source-abbr="vri" source="vipassana research institut">paripūrā</alternative><alternative source-abbr="sī." source="sri lanka">kevalaparipūrā</alternative><alternative source-abbr="pī." source="pali text society">kevalaparipūrā</alternative></alternatives>  bālabhūmī’’ti.</paragraph>
    <paragraph line="224" number="253"> ‘‘Tīṇimāni, bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni. Katamāni tīṇi? Idha, bhikkhave, paṇḍito sucintitacintī ca hoti subhāsitabhāsī ca sukatakammakārī ca. No cetaṃ, bhikkhave, paṇḍito sucintitacintī ca abhavissa subhāsitabhāsī ca sukatakammakārī ca, <alternatives line="1161" extra="" separator="true"><alternative source-abbr="vri" source="vipassana research institut">kena naṃ</alternative><alternative source-abbr="ka." source="cambodian">na tena naṃ</alternative><alternative source-abbr="?" source="unknown">na naṃ</alternative></alternatives>  paṇḍitā jāneyyuṃ – ‘paṇḍito ayaṃ bhavaṃ sappuriso’ti? Yasmā ca kho, bhikkhave, paṇḍito sucintitacintī ca hoti subhāsitabhāsī ca sukatakammakārī ca tasmā naṃ paṇḍitā jānanti – ‘paṇḍito ayaṃ bhavaṃ sappuriso’ti. Sa kho so, bhikkhave, paṇḍito tividhaṃ diṭṭheva dhamme sukhaṃ somanassaṃ paṭisaṃvedeti. Sace, bhikkhave, paṇḍito sabhāyaṃ vā nisinno hoti, rathikāya vā nisinno hoti, siṅghāṭake vā nisinno hoti; tatra ce jano tajjaṃ tassāruppaṃ kathaṃ manteti <pageBreak edition="Myanmar" number="3.0209" />. Sace, bhikkhave, paṇḍito pāṇātipātā <pageBreak edition="Thai" number="3.0322" /> paṭivirato hoti, adinnādānā paṭivirato hoti, kāmesumicchācārā <pageBreak edition="Pali Text Society" number="3.0171" /> paṭivirato hoti, musāvādā paṭivirato hoti, surāmerayamajjappamādaṭṭhānā paṭivirato hoti; tatra, bhikkhave, paṇḍitassa evaṃ hoti – ‘yaṃ kho jano tajjaṃ tassāruppaṃ kathaṃ manteti; saṃvijjanteva te dhammā mayi, ahañca tesu dhammesu sandissāmī’ti. Idaṃ, bhikkhave, paṇḍito paṭhamaṃ diṭṭheva dhamme sukhaṃ somanassaṃ paṭisaṃvedeti.</paragraph>
    <paragraph line="225" number="254"> ‘‘Puna <pageBreak edition="Vipassana Research Institut" number="3.0210" /> caparaṃ, bhikkhave, paṇḍito passati rājāno coraṃ āgucāriṃ gahetvā vividhā kammakāraṇā kārente – kasāhipi tāḷente vettehipi tāḷente addhadaṇḍakehipi tāḷente hatthampi chindante pādampi chindante hatthapādampi chindante kaṇṇampi chindante nāsampi chindante kaṇṇanāsampi chindante bilaṅgathālikampi karonte saṅkhamuṇḍikampi karonte rāhumukhampi karonte jotimālikampi karonte hatthapajjotikampi karonte erakavattikampi karonte cīrakavāsikampi karonte eṇeyyakampi karonte balisamaṃsikampi karonte kahāpaṇikampi karonte khārāpatacchikampi karonte palighaparivattikampi karonte palālapīṭhakampi karonte tattenapi telena osiñcante sunakhehipi khādāpente jīvantampi sūle uttāsente asināpi sīsaṃ chindante. Tatra, bhikkhave, paṇḍitassa evaṃ hoti – ‘yathārūpānaṃ kho pāpakānaṃ kammānaṃ hetu rājāno coraṃ āgucāriṃ gahetvā vividhā kammakāraṇā kārenti kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti <pageBreak edition="Thai" number="3.0323" />, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, balisamaṃsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṃ chindanti, na te dhammā mayi saṃvijjanti, ahañca na tesu dhammesu sandissāmī’ti. Idampi, bhikkhave, paṇḍito dutiyaṃ diṭṭheva dhamme sukhaṃ somanassaṃ paṭisaṃvedeti.</paragraph>
    <paragraph line="226" number="255"> ‘‘Puna <pageBreak edition="Myanmar" number="3.0210" /> caparaṃ, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ, yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni tānissa tamhi samaye olambanti…pe… seyyathāpi, bhikkhave, mahataṃ pabbatakūṭānaṃ chāyā sāyanhasamayaṃ pathaviyā olambanti ajjholambanti abhippalambanti; evameva kho, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni tānissa tamhi samaye olambanti ajjholambanti abhippalambanti. Tatra, bhikkhave, paṇḍitassa evaṃ hoti <pageBreak edition="Thai" number="3.0324" /> – ‘akataṃ vata me pāpaṃ, akataṃ luddaṃ, akataṃ kibbisaṃ; kataṃ kalyāṇaṃ, kataṃ kusalaṃ, kataṃ bhīruttāṇaṃ. Yāvatā, bho, akatapāpānaṃ akataluddānaṃ akatakibbisānaṃ katakalyāṇānaṃ katakusalānaṃ katabhīruttāṇānaṃ <pageBreak edition="Vipassana Research Institut" number="3.0211" /> gati taṃ gatiṃ pecca gacchāmī’ti. So na socati, na kilamati, na paridevati, na urattāḷiṃ kandati, na sammohaṃ āpajjati. Idampi, bhikkhave, paṇḍito tatiyaṃ diṭṭheva dhamme sukhaṃ somanassaṃ paṭisaṃvedeti.</paragraph>
    <paragraph line="227">‘‘Sa kho so, bhikkhave, paṇḍito kāyena sucaritaṃ caritvā vācāya sucaritaṃ caritvā manasā sucaritaṃ caritvā kāyassa bhedā <pageBreak edition="Pali Text Society" number="3.0172" /> paraṃ maraṇā sugatiṃ saggaṃ lokaṃ upapajjati. Yaṃ kho taṃ, bhikkhave, sammā vadamāno vadeyya – ‘ekantaṃ iṭṭhaṃ ekantaṃ kantaṃ ekantaṃ manāpa’nti, saggameva taṃ sammā vadamāno vadeyya – ‘ekantaṃ iṭṭhaṃ ekantaṃ kantaṃ ekantaṃ manāpa’nti. Yāvañcidaṃ, bhikkhave, upamāpi na sukarā yāva sukhā saggā’’ti.</paragraph>
    <paragraph line="228" number="256"> Evaṃ vutte, aññataro bhikkhu bhagavantaṃ etadavoca – ‘‘sakkā pana, bhante, upamaṃ kātu’’nti? ‘‘Sakkā bhikkhū’’ti bhagavā avoca. ‘‘Seyyathāpi, bhikkhave, rājā cakkavattī sattahi ratanehi samannāgato catūhi ca iddhīhi tatonidānaṃ sukhaṃ somanassaṃ paṭisaṃvedeti. Katamehi sattahi? Idha, bhikkhave, rañño khattiyassa muddhāvasittassa tadahuposathe pannarase sīsaṃnhātassa uposathikassa uparipāsādavaragatassa dibbaṃ <pageBreak edition="Thai" number="3.0325" /> cakkaratanaṃ pātubhavati sahassāraṃ sanemikaṃ sanābhikaṃ sabbākāraparipūraṃ. Taṃ disvāna rañño khattiyassa muddhāvasittassa evaṃ hoti <note>etadahosi (syā. kaṃ. ka.)</note> – ‘sutaṃ kho pana metaṃ <pageBreak edition="Myanmar" number="3.0211" /> yassa rañño khattiyassa muddhāvasittassa tadahuposathe pannarase sīsaṃnhātassa uposathikassa uparipāsādavaragatassa dibbaṃ cakkaratanaṃ pātubhavati sahassāraṃ sanemikaṃ sanābhikaṃ sabbākāraparipūraṃ, so hoti rājā cakkavattīti. Assaṃ nu kho ahaṃ rājā cakkavattī’’’ti?</paragraph>
    <paragraph line="229">‘‘Atha kho, bhikkhave, rājā khattiyo muddhāvasitto vāmena hatthena bhiṅkāraṃ gahetvā dakkhiṇena hatthena cakkaratanaṃ abbhukkirati – ‘pavattatu bhavaṃ cakkaratanaṃ, abhivijinātu bhavaṃ cakkaratana’nti. Atha kho taṃ, bhikkhave, cakkaratanaṃ puratthimaṃ disaṃ pavattati. Anvadeva rājā cakkavattī saddhiṃ caturaṅginiyā senāya. Yasmiṃ kho pana, bhikkhave, padese cakkaratanaṃ patiṭṭhāti tattha rājā cakkavattī vāsaṃ upeti saddhiṃ caturaṅginiyā senāya. Ye kho pana, bhikkhave <pageBreak edition="Pali Text Society" number="3.0173" />, puratthimāya disāya paṭirājāno te rājānaṃ cakkavattiṃ upasaṅkamitvā evamāhaṃsu – ‘ehi kho, mahārāja! Svāgataṃ te, <alternatives line="1181" extra="" separator="false"><alternative source-abbr="vri" source="vipassana research institut">mahārāja</alternative><alternative source-abbr="sī." source="sri lanka">svāgataṃ mahārāja</alternative><alternative source-abbr="syā." source="thai">svāgataṃ mahārāja</alternative><alternative source-abbr="kaṃ." source="kaṃ.">svāgataṃ mahārāja</alternative><alternative source-abbr="pī." source="pali text society">svāgataṃ mahārāja</alternative></alternatives> ! Sakaṃ te, mahārāja! Anusāsa, mahārājā’ti <pageBreak edition="Vipassana Research Institut" number="3.0212" />. Rājā cakkavattī evamāha – ‘pāṇo na hantabbo, adinnaṃ nādātabbaṃ, kāmesumicchā na caritabbā, musā na bhāsitabbā, majjaṃ na pātabbaṃ, yathābhuttañca bhuñjathā’ti. Ye kho pana, bhikkhave, puratthimāya disāya paṭirājāno te rañño cakkavattissa <alternatives line="1193" extra="" separator="false"><alternative source-abbr="vri" source="vipassana research institut">anuyantā</alternative><alternative source-abbr="sī." source="sri lanka">anuyuttā</alternative><alternative source-abbr="syā." source="thai">anuyuttā</alternative><alternative source-abbr="kaṃ." source="kaṃ.">anuyuttā</alternative><alternative source-abbr="pī." source="pali text society">anuyuttā</alternative></alternatives>  bhavanti <note>ahesuṃ (syā. kaṃ. ka.)</note>.</paragraph>
    <paragraph line="230" number="257"> ‘‘Atha kho taṃ, bhikkhave, cakkaratanaṃ puratthimaṃ <pageBreak edition="Thai" number="3.0326" /> samuddaṃ <alternatives line="1215" extra="" separator="false"><alternative source-abbr="vri" source="vipassana research institut">ajjhogāhetvā</alternative><alternative source-abbr="sī." source="sri lanka">ajjhogahetvā</alternative><alternative source-abbr="syā." source="thai">ajjhogahetvā</alternative><alternative source-abbr="kaṃ." source="kaṃ.">ajjhogahetvā</alternative><alternative source-abbr="pī." source="pali text society">ajjhogahetvā</alternative></alternatives>  paccuttaritvā dakkhiṇaṃ disaṃ pavattati…pe… dakkhiṇaṃ samuddaṃ ajjhogāhetvā paccuttaritvā pacchimaṃ disaṃ pavattati… pacchimaṃ samuddaṃ ajjhogāhetvā paccuttaritvā uttaraṃ disaṃ pavattati anvadeva rājā cakkavattī saddhiṃ caturaṅginiyā senāya. Yasmiṃ kho pana, bhikkhave, padese cakkaratanaṃ patiṭṭhāti tattha rājā cakkavattī vāsaṃ upeti saddhiṃ caturaṅginiyā senāya.</paragraph>
    <paragraph line="231">‘‘Ye kho pana, bhikkhave, uttarāya disāya paṭirājāno te rājānaṃ cakkavattiṃ upasaṅkamitvā evamāhaṃsu – ‘ehi kho, mahārāja! Svāgataṃ te, mahārāja! Sakaṃ te, mahārāja! Anusāsa, mahārājā’ti. Rājā cakkavattī evamāha – ‘pāṇo na hantabbo, adinnaṃ nādātabbaṃ, kāmesumicchā na <pageBreak edition="Myanmar" number="3.0212" /> caritabbā, musā na bhāsitabbā, majjaṃ na pātabbaṃ; yathābhuttañca bhuñjathā’ti. Ye kho pana, bhikkhave, uttarāya disāya paṭirājāno te rañño cakkavattissa anuyantā bhavanti.</paragraph>
    <paragraph line="232">‘‘Atha kho taṃ, bhikkhave, cakkaratanaṃ samuddapariyantaṃ pathaviṃ abhivijinitvā tameva rājadhāniṃ paccāgantvā rañño cakkavattissa antepuradvāre akkhāhataṃ maññe tiṭṭhati rañño cakkavattissa antepuradvāraṃ upasobhayamānaṃ. Rañño, bhikkhave, cakkavattissa evarūpaṃ cakkaratanaṃ pātubhavati.</paragraph>
    <paragraph line="233" number="258"> ‘‘Puna caparaṃ, bhikkhave, rañño cakkavattissa hatthiratanaṃ pātubhavati – sabbaseto sattappatiṭṭho iddhimā vehāsaṅgamo uposatho <pageBreak edition="Thai" number="3.0327" /> nāma nāgarājā. Taṃ disvāna rañño cakkavattissa cittaṃ pasīdati – ‘bhaddakaṃ vata, bho, hatthiyānaṃ, sace damathaṃ upeyyā’ti. Atha kho taṃ, bhikkhave, hatthiratanaṃ <pageBreak edition="Pali Text Society" number="3.0174" /> seyyathāpi nāma bhaddo hatthājānīyo dīgharattaṃ suparidanto evameva damathaṃ upeti. Bhūtapubbaṃ, bhikkhave, rājā cakkavattī tameva hatthiratanaṃ vīmaṃsamāno pubbaṇhasamayaṃ <pageBreak edition="Vipassana Research Institut" number="3.0213" /> abhiruhitvā samuddapariyantaṃ pathaviṃ anusaṃyāyitvā tameva rājadhāniṃ paccāgantvā pātarāsamakāsi. Rañño, bhikkhave, cakkavattissa evarūpaṃ hatthiratanaṃ pātubhavati.</paragraph>
    <paragraph line="234">‘‘Puna caparaṃ, bhikkhave, rañño cakkavattissa assaratanaṃ pātubhavati – sabbaseto kāḷasīso muñjakeso iddhimā vehāsaṅgamo valāhako nāma assarājā. Taṃ disvāna rañño cakkavattissa cittaṃ pasīdati – ‘bhaddakaṃ vata, bho, assayānaṃ, sace damathaṃ upeyyā’ti. Atha kho taṃ, bhikkhave, assaratanaṃ seyyathāpi nāma bhaddo assājānīyo dīgharattaṃ suparidanto evameva damathaṃ upeti. Bhūtapubbaṃ, bhikkhave, rājā cakkavattī tameva assaratanaṃ vīmaṃsamāno pubbaṇhasamayaṃ abhiruhitvā samuddapariyantaṃ pathaviṃ anusaṃyāyitvā tameva rājadhāniṃ paccāgantvā pātarāsamakāsi. Rañño, bhikkhave, cakkavattissa evarūpaṃ assaratanaṃ pātubhavati.</paragraph>
    <paragraph line="235">‘‘Puna caparaṃ, bhikkhave, rañño cakkavattissa maṇiratanaṃ pātubhavati. So hoti maṇi veḷuriyo subho jātimā aṭṭhaṃso suparikammakato <pageBreak edition="Thai" number="3.0328" />. Tassa kho pana, bhikkhave, maṇiratanassa ābhā samantā yojanaṃ phuṭā hoti. Bhūtapubbaṃ, bhikkhave, rājā cakkavattī tameva maṇiratanaṃ vīmaṃsamāno caturaṅginiṃ <pageBreak edition="Myanmar" number="3.0213" /> senaṃ sannayhitvā maṇiṃ dhajaggaṃ āropetvā rattandhakāratimisāya pāyāsi. Ye kho pana, bhikkhave, samantā gāmā ahesuṃ te tenobhāsena kammante payojesuṃ ‘divā’ti maññamānā. Rañño, bhikkhave, cakkavattissa evarūpaṃ maṇiratanaṃ pātubhavati.</paragraph>
    <paragraph line="236">‘‘Puna caparaṃ, bhikkhave, rañño cakkavattissa itthiratanaṃ pātubhavati. Sā abhirūpā dassanīyā pāsādikā paramāya vaṇṇapokkharatāya samannāgatā nātidīghā nātirassā nātikisā <pageBreak edition="Pali Text Society" number="3.0175" /> nātithūlā <alternatives line="1227" extra="" separator="false"><alternative source-abbr="vri" source="vipassana research institut">nātikāḷikā</alternative><alternative source-abbr="sī." source="sri lanka">nātikāḷī</alternative><alternative source-abbr="pī." source="pali text society">nātikāḷī</alternative></alternatives>  nāccodātā, atikkantā mānusaṃ vaṇṇaṃ, appattā dibbaṃ vaṇṇaṃ. Tassa kho pana, bhikkhave, itthiratanassa evarūpo kāyasamphasso hoti seyyathāpi nāma tūlapicuno vā kappāsapicuno vā. Tassa kho pana, bhikkhave, itthiratanassa sīte uṇhāni gattāni honti, uṇhe sītāni gattāni honti. Tassa kho pana, bhikkhave, itthiratanassa kāyato candanagandho vāyati, mukhato uppalagandho vāyati. Taṃ kho pana, bhikkhave, itthiratanaṃ rañño cakkavattissa pubbuṭṭhāyinī hoti pacchānipātinī kiṃkārapaṭissāvinī manāpacārinī piyavādinī. Taṃ kho pana, bhikkhave, itthiratanaṃ rājānaṃ cakkavattiṃ <pageBreak edition="Vipassana Research Institut" number="3.0214" /> manasāpi no aticarati, kuto pana kāyena? Rañño, bhikkhave, cakkavattissa evarūpaṃ itthiratanaṃ <pageBreak edition="Thai" number="3.0329" /> pātubhavati.</paragraph>
    <paragraph line="237">‘‘Puna caparaṃ, bhikkhave, rañño cakkavattissa gahapatiratanaṃ pātubhavati. Tassa kammavipākajaṃ dibbacakkhu pātubhavati, yena nidhiṃ passati sassāmikampi assāmikampi. So rājānaṃ cakkavattiṃ upasaṅkamitvā evamāha – ‘appossukko tvaṃ, deva, hohi. Ahaṃ te <alternatives line="1237" extra="" separator="false"><alternative source-abbr="vri" source="vipassana research institut">dhanena dhanakaraṇīyaṃ</alternative><alternative source-abbr="ka." source="cambodian">dhanena karaṇīyaṃ</alternative></alternatives>  karissāmī’ti. Bhūtapubbaṃ, bhikkhave, rājā cakkavattī tameva gahapatiratanaṃ vīmaṃsamāno nāvaṃ abhiruhitvā majjhe gaṅgāya nadiyā sotaṃ <alternatives line="1246" extra="" separator="false"><alternative source-abbr="vri" source="vipassana research institut">ogāhitvā</alternative><alternative source-abbr="sī." source="sri lanka">ogahetvā</alternative><alternative source-abbr="pī." source="pali text society">ogahetvā</alternative></alternatives>  gahapatiratanaṃ etadavoca – ‘attho me, gahapati, hiraññasuvaṇṇenā’ti. ‘Tena hi, mahārāja, ekaṃ tīraṃ nāvā upetū’ti. ‘Idheva me, gahapati, attho hiraññasuvaṇṇenā’ti. Atha kho taṃ, bhikkhave, gahapatiratanaṃ ubhohi hatthehi udake omasitvā pūraṃ hiraññasuvaṇṇassa kumbhiṃ uddharitvā rājānaṃ cakkavattiṃ etadavoca – ‘alamettāvatā, mahārāja! Katamettāvatā, mahārāja! Pūjitamettāvatā, mahārājā’ti. Rājā cakkavattī evamāha – ‘alamettāvatā, gahapati! Katamettāvatā, gahapati! Pūjitamettāvatā, gahapatī’ti <pageBreak edition="Myanmar" number="3.0214" />. Rañño, bhikkhave, cakkavattissa evarūpaṃ gahapatiratanaṃ pātubhavati.</paragraph>
    <paragraph line="238">‘‘Puna caparaṃ, bhikkhave, rañño cakkavattissa pariṇāyakaratanaṃ <pageBreak edition="Pali Text Society" number="3.0176" /> pātubhavati – paṇḍito byatto medhāvī paṭibalo rājānaṃ cakkavattiṃ <alternatives line="1256" extra="" separator="false"><alternative source-abbr="vri" source="vipassana research institut">upayāpetabbaṃ upayāpetuṃ</alternative><alternative source-abbr="sī." source="sri lanka">upaṭṭhapetabbaṃ upaṭṭhapetuṃ</alternative><alternative source-abbr="syā." source="thai">upaṭṭhapetabbaṃ upaṭṭhapetuṃ</alternative><alternative source-abbr="kaṃ." source="kaṃ.">upaṭṭhapetabbaṃ upaṭṭhapetuṃ</alternative><alternative source-abbr="pī." source="pali text society">upaṭṭhapetabbaṃ upaṭṭhapetuṃ</alternative></alternatives>  apayāpetabbaṃ apayāpetuṃ ṭhapetabbaṃ ṭhapetuṃ. So rājānaṃ cakkavattiṃ upasaṅkamitvā evamāha – ‘appossukko tvaṃ <pageBreak edition="Thai" number="3.0330" />, deva, hohi. Ahamanusāsissāmī’ti. Rañño, bhikkhave, cakkavattissa evarūpaṃ pariṇāyakaratanaṃ pātubhavati. Rājā, bhikkhave, cakkavattī imehi sattahi ratanehi samannāgato hoti.</paragraph>
    <paragraph line="239" number="259"> ‘‘Katamāhi catūhi iddhīhi? Idha, bhikkhave, rājā cakkavattī abhirūpo hoti dassanīyo pāsādiko paramāya vaṇṇapokkharatāya samannāgato ativiya aññehi manussehi. Rājā, bhikkhave, cakkavattī imāya paṭhamāya iddhiyā samannāgato hoti.</paragraph>
    <paragraph line="240">‘‘Puna caparaṃ, bhikkhave, rājā cakkavattī dīghāyuko hoti ciraṭṭhitiko ativiya aññehi <pageBreak edition="Vipassana Research Institut" number="3.0215" /> manussehi. Rājā, bhikkhave, cakkavattī imāya dutiyāya iddhiyā samannāgato hoti.</paragraph>
    <paragraph line="241">‘‘Puna caparaṃ, bhikkhave, rājā cakkavattī appābādho hoti appātaṅko samavepākiniyā gahaṇiyā samannāgato nātisītāya nāccuṇhāya ativiya aññehi manussehi. Rājā, bhikkhave, cakkavattī imāya tatiyāya iddhiyā samannāgato hoti.</paragraph>
    <paragraph line="242">‘‘Puna caparaṃ, bhikkhave, rājā cakkavattī brāhmaṇagahapatikānaṃ piyo hoti manāpo. Seyyathāpi, bhikkhave, pitā puttānaṃ piyo hoti manāpo, evameva kho, bhikkhave, rājā cakkavattī brāhmaṇagahapatikānaṃ piyo hoti manāpo. Raññopi, bhikkhave, cakkavattissa brāhmaṇagahapatikā piyā honti manāpā. Seyyathāpi, bhikkhave, pitu puttā piyā honti manāpā, evameva kho, bhikkhave, raññopi cakkavattissa brāhmaṇagahapatikā <pageBreak edition="Thai" number="3.0331" /> piyā honti manāpā.</paragraph>
    <paragraph line="243">‘‘Bhūtapubbaṃ <pageBreak edition="Myanmar" number="3.0215" />, bhikkhave, rājā cakkavattī caturaṅginiyā senāya uyyānabhūmiṃ niyyāsi. Atha kho, bhikkhave, brāhmaṇagahapatikā rājānaṃ cakkavattiṃ upasaṅkamitvā evamāhaṃsu – ‘ataramāno, deva, yāhi yathā taṃ mayaṃ cirataraṃ passeyyāmā’ti. Rājāpi, bhikkhave, cakkavattī sārathiṃ āmantesi – ‘ataramāno <pageBreak edition="Pali Text Society" number="3.0177" />, sārathi, pesehi yathā maṃ brāhmaṇagahapatikā cirataraṃ passeyyu’nti. Rājā, bhikkhave, cakkavattī imāya catutthāya iddhiyā samannāgato hoti. Rājā, bhikkhave, cakkavattī imāhi catūhi iddhīhi samannāgato hoti.</paragraph>
    <paragraph line="244">‘‘Taṃ kiṃ maññatha, bhikkhave, api nu kho rājā cakkavattī imehi sattahi ratanehi samannāgato imāhi catūhi ca iddhīhi tatonidānaṃ sukhaṃ somanassaṃ paṭisaṃvediyethā’’ti? ‘‘Ekamekenapi, bhante, <alternatives line="1268" extra="" separator="false"><alternative source-abbr="vri" source="vipassana research institut">ratanena</alternative><alternative source-abbr="sī." source="sri lanka">tena ratanena</alternative></alternatives>  samannāgato rājā cakkavattī tatonidānaṃ sukhaṃ somanassaṃ paṭisaṃvediyetha, ko pana vādo sattahi ratanehi catūhi ca iddhīhī’’ti?</paragraph>
    <paragraph line="245" number="260"> Atha kho bhagavā parittaṃ pāṇimattaṃ pāsāṇaṃ gahetvā bhikkhū āmantesi – ‘‘taṃ kiṃ maññatha, bhikkhave, katamo nu kho mahantataro – yo cāyaṃ mayā paritto pāṇimatto pāsāṇo <pageBreak edition="Vipassana Research Institut" number="3.0216" /> gahito yo ca himavā pabbatarājā’’ti? ‘‘Appamattako ayaṃ, bhante, bhagavatā paritto pāṇimatto pāsāṇo gahito; himavantaṃ pabbatarājānaṃ upanidhāya saṅkhampi na upeti; kalabhāgampi na upeti; upanidhampi na upetī’’ti. ‘‘Evameva kho, bhikkhave, yaṃ rājā cakkavattī sattahi ratanehi samannāgato <pageBreak edition="Thai" number="3.0332" /> catūhi ca iddhīhi tatonidānaṃ sukhaṃ somanassaṃ paṭisaṃvedeti taṃ dibbassa sukhassa upanidhāya saṅkhampi na upeti; kalabhāgampi na upeti; upanidhampi na upeti’’.</paragraph>
    <paragraph line="246">‘‘Sa kho so, bhikkhave, paṇḍito sace kadāci karahaci dīghassa addhuno accayena manussattaṃ āgacchati, yāni tāni uccākulāni – khattiyamahāsālakulaṃ vā brāhmaṇamahāsālakulaṃ vā gahapatimahāsālakulaṃ vā tathārūpe kule paccājāyati aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe. So ca hoti abhirūpo dassanīyo pāsādiko paramāya <pageBreak edition="Myanmar" number="3.0216" /> vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa. So kāyena sucaritaṃ carati, vācāya sucaritaṃ carati, manasā sucaritaṃ carati. So kāyena <pageBreak edition="Pali Text Society" number="3.0178" /> sucaritaṃ caritvā, vācāya sucaritaṃ caritvā, manasā sucaritaṃ caritvā, kāyassa bhedā paraṃ maraṇā sugatiṃ saggaṃ lokaṃ upapajjati. Seyyathāpi, bhikkhave, akkhadhutto paṭhameneva kaṭaggahena mahantaṃ bhogakkhandhaṃ adhigaccheyya; appamattako so, bhikkhave, kaṭaggaho yaṃ so akkhadhutto paṭhameneva kaṭaggahena mahantaṃ bhogakkhandhaṃ adhigaccheyya. Atha kho ayameva tato mahantataro kaṭaggaho yaṃ so paṇḍito kāyena sucaritaṃ caritvā, vācāya sucaritaṃ caritvā, manasā sucaritaṃ caritvā kāyassa bhedā paraṃ maraṇā sugatiṃ saggaṃ <pageBreak edition="Thai" number="3.0333" /> lokaṃ upapajjati. Ayaṃ, bhikkhave, kevalā paripūrā paṇḍitabhūmī’’ti.</paragraph>
    <paragraph line="247">Idamavoca bhagavā. Attamanā te bhikkhū bhagavato bhāsitaṃ abhinandunti.</paragraph>
    <centered line="248">Bālapaṇḍitasuttaṃ niṭṭhitaṃ navamaṃ.</centered>
    <subhead line="249">10. Devadūtasuttaṃ</subhead>
    <paragraph line="250" number="261"> Evaṃ <pageBreak edition="Thai" number="3.0334" /><pageBreak edition="Vipassana Research Institut" number="3.0217" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi – ‘‘bhikkhavo’’ti. ‘‘Bhadante’’ti te bhikkhū bhagavato paccassosuṃ. Bhagavā etadavoca –</paragraph>
    <paragraph line="251">‘‘Seyyathāpi, bhikkhave, dve agārā <alternatives line="1277" extra="" separator="false"><alternative source-abbr="vri" source="vipassana research institut">sadvārā</alternative><alternative source-abbr="ka." source="cambodian">sandhidvārā</alternative></alternatives> , tattha cakkhumā puriso majjhe ṭhito passeyya manusse gehaṃ pavisantepi nikkhamantepi anucaṅkamantepi anuvicarantepi; evameva kho ahaṃ, bhikkhave, dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāmi – ‘ime vata bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā <pageBreak edition="Myanmar" number="3.0217" /> sammādiṭṭhikā sammādiṭṭhikammasamādānā; te kāyassa bhedā paraṃ maraṇā sugatiṃ saggaṃ lokaṃ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ <pageBreak edition="Pali Text Society" number="3.0179" /> anupavādakā sammādiṭṭhikā sammādiṭṭhikammasamādānā; te kāyassa bhedā paraṃ maraṇā manussesu upapannā. Ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā <pageBreak edition="Thai" number="3.0335" />; te kāyassa bhedā paraṃ maraṇā pettivisayaṃ upapannā. Ime vā pana bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā; te kāyassa bhedā paraṃ maraṇā tiracchānayoniṃ upapannā. Ime vā pana bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā; te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā’’’ti.</paragraph>
    <paragraph line="252" number="262"> ‘‘Tamenaṃ, bhikkhave, nirayapālā nānābāhāsu gahetvā yamassa rañño dassenti – ‘ayaṃ, deva, puriso amatteyyo apetteyyo asāmañño abrāhmañño, na kule jeṭṭhāpacāyī. Imassa <pageBreak edition="Vipassana Research Institut" number="3.0218" /> devo daṇḍaṃ paṇetū’ti. Tamenaṃ, bhikkhave, yamo rājā paṭhamaṃ devadūtaṃ samanuyuñjati samanugāhati samanubhāsati – ‘ambho purisa, na tvaṃ addasa manussesu paṭhamaṃ devadūtaṃ pātubhūta’nti? So evamāha – ‘nāddasaṃ, bhante’ti.</paragraph>
    <paragraph line="253">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu daharaṃ kumāraṃ mandaṃ uttānaseyyakaṃ sake muttakarīse palipannaṃ semāna’nti? So evamāha – ‘addasaṃ, bhante’’’ti.</paragraph>
    <paragraph line="254">‘‘Tamenaṃ, bhikkhave, yamo rājā evamāha – ‘ambho purisa, tassa te viññussa sato mahallakassa <pageBreak edition="Thai" number="3.0336" /> na etadahosi – ahampi khomhi jātidhammo, jātiṃ anatīto. Handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante, pamādassaṃ, bhante’’’ti.</paragraph>
    <paragraph line="255">‘‘Tamenaṃ <pageBreak edition="Myanmar" number="3.0218" />, bhikkhave, yamo rājā evamāha – ‘ambho purisa, pamādavatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te <alternatives line="1286" extra="" separator="false"><alternative source-abbr="vri" source="vipassana research institut">etaṃ pāpakammaṃ</alternative><alternative source-abbr="sī." source="sri lanka">pāpaṃ kammaṃ</alternative><alternative source-abbr="pī." source="pali text society">pāpaṃ kammaṃ</alternative></alternatives>  neva mātarā kataṃ na pitarā kataṃ <pageBreak edition="Pali Text Society" number="3.0180" /> na bhātarā kataṃ na bhaginiyā kataṃ na mittāmaccehi kataṃ na ñātisālohitehi kataṃ na samaṇabrāhmaṇehi kataṃ na devatāhi kataṃ, <alternatives line="1296" extra="" separator="false"><alternative source-abbr="vri" source="vipassana research institut">tayāvetaṃ pāpakammaṃ</alternative><alternative source-abbr="sī." source="sri lanka">pāpaṃ kammaṃ</alternative><alternative source-abbr="pī." source="pali text society">pāpaṃ kammaṃ</alternative></alternatives>  kataṃ, tvaññevetassa vipākaṃ paṭisaṃvedissasī’’’ti.</paragraph>
    <paragraph line="256" number="263"> ‘‘Tamenaṃ, bhikkhave, yamo rājā paṭhamaṃ devadūtaṃ samanuyuñjitvā samanugāhitvā samanubhāsitvā dutiyaṃ devadūtaṃ samanuyuñjati samanugāhati samanubhāsati – ‘ambho purisa, na tvaṃ addasa manussesu dutiyaṃ devadūtaṃ pātubhūta’nti? So evamāha – ‘nāddasaṃ, bhante’’’ti.</paragraph>
    <paragraph line="257">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu itthiṃ vā purisaṃ vā ( ) <note>(āsītikaṃ vā nāvutikaṃ vā vassasatikaṃ vā jātiyā) (ka. sī. syā. kaṃ. pī.) tikaṅguttarepi</note> jiṇṇaṃ gopānasivaṅkaṃ bhoggaṃ daṇḍaparāyanaṃ pavedhamānaṃ gacchantaṃ āturaṃ gatayobbanaṃ khaṇḍadantaṃ palitakesaṃ vilūnaṃ <alternatives line="1309" extra="" separator="true"><alternative source-abbr="vri" source="vipassana research institut">khalitasiraṃ</alternative><alternative source-abbr="sī." source="sri lanka">khalitaṃsiro</alternative><alternative source-abbr="syā." source="thai">khalitaṃsiraṃ</alternative><alternative source-abbr="kaṃ." source="kaṃ.">khalitaṃsiraṃ</alternative><alternative source-abbr="pī." source="pali text society">khalitaṃsiraṃ</alternative></alternatives>  valinaṃ tilakāhatagatta’nti? So evamāha – ‘addasaṃ, bhante’’’ti.</paragraph>
    <paragraph line="258">‘‘Tamenaṃ <pageBreak edition="Vipassana Research Institut" number="3.0219" />, bhikkhave, yamo rājā evamāha – ‘ambho purisa, tassa te viññussa sato <pageBreak edition="Thai" number="3.0337" /> mahallakassa na etadahosi – ahampi khomhi jarādhammo, jaraṃ anatīto. Handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante, pamādassaṃ, bhante’’’ti.</paragraph>
    <paragraph line="259">‘‘Tamenaṃ, bhikkhave, yamo rājā evamāha – ‘ambho purisa, pamādavatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te etaṃ pāpakammaṃ neva mātarā kataṃ na pitarā kataṃ na bhātarā kataṃ na bhaginiyā kataṃ na mittāmaccehi kataṃ na ñātisālohitehi kataṃ na <pageBreak edition="Myanmar" number="3.0219" /> samaṇabrāhmaṇehi kataṃ na devatāhi kataṃ, tayāvetaṃ pāpakammaṃ kataṃ, tvaññevetassa vipākaṃ paṭisaṃvedissasī’’’ti.</paragraph>
    <paragraph line="260" number="264"> ‘‘Tamenaṃ, bhikkhave, yamo rājā dutiyaṃ devadūtaṃ samanuyuñjitvā samanugāhitvā samanubhāsitvā tatiyaṃ devadūtaṃ samanuyuñjati samanugāhati samanubhāsati – ‘ambho <pageBreak edition="Pali Text Society" number="3.0181" /> purisa, na tvaṃ addasa manussesu tatiyaṃ devadūtaṃ pātubhūta’nti? So evamāha – ‘nāddasaṃ, bhante’’’ti.</paragraph>
    <paragraph line="261">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu itthiṃ vā purisaṃ vā ābādhikaṃ dukkhitaṃ bāḷhagilānaṃ sake muttakarīse palipannaṃ semānaṃ aññehi vuṭṭhāpiyamānaṃ aññehi saṃvesiyamāna’nti? So evamāha – ‘addasaṃ, bhante’’’ti.</paragraph>
    <paragraph line="262">‘‘Tamenaṃ, bhikkhave, yamo rājā evamāha – ‘ambho purisa, tassa te viññussa sato mahallakassa na etadahosi – ahampi khomhi byādhidhammo <pageBreak edition="Thai" number="3.0338" />, byādhiṃ anatīto. Handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante, pamādassaṃ, bhante’’’ti.</paragraph>
    <paragraph line="263">‘‘Tamenaṃ, bhikkhave, yamo rājā evamāha – ‘ambho purisa, pamādavatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te etaṃ pāpakammaṃ neva mātarā kataṃ na pitarā kataṃ na bhātarā kataṃ <pageBreak edition="Vipassana Research Institut" number="3.0220" /> na bhaginiyā kataṃ na mittāmaccehi kataṃ na ñātisālohitehi kataṃ na samaṇabrāhmaṇehi kataṃ na devatāhi kataṃ, tayāvetaṃ pāpakammaṃ kataṃ, tvaññevetassa vipākaṃ paṭisaṃvedissasī’’’ti.</paragraph>
    <paragraph line="264" number="265"> ‘‘Tamenaṃ, bhikkhave, yamo rājā tatiyaṃ devadūtaṃ samanuyuñjitvā samanugāhitvā samanubhāsitvā catutthaṃ devadūtaṃ samanuyuñjati samanugāhati samanubhāsati – ‘ambho purisa, na tvaṃ addasa manussesu catutthaṃ devadūtaṃ pātubhūta’nti? So evamāha – ‘nāddasaṃ, bhante’’’ti.</paragraph>
    <paragraph line="265">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu rājāno coraṃ āgucāriṃ gahetvā vividhā kammakāraṇā kārente – kasāhipi tāḷente vettehipi tāḷente addhadaṇḍakehipi tāḷente hatthampi chindante pādampi chindante hatthapādampi chindante kaṇṇampi chindante <pageBreak edition="Myanmar" number="3.0220" /> nāsampi chindante kaṇṇanāsampi chindante bilaṅgathālikampi karonte saṅkhamuṇḍikampi karonte rāhumukhampi karonte jotimālikampi karonte hatthapajjotikampi karonte <pageBreak edition="Thai" number="3.0339" /> erakavattikampi karonte cīrakavāsikampi karonte eṇeyyakampi karonte baḷisamaṃsikampi karonte kahāpaṇikampi karonte khārāpatacchikampi karonte palighaparivattikampi karonte palālapīṭhakampi karonte tattenapi telena osiñcante sunakhehipi khādāpente jīvantampi sūle uttāsente asināpi sīsaṃ chindante’ti? So evamāha – ‘addasaṃ, bhante’’’ti.</paragraph>
    <paragraph line="266">‘‘Tamenaṃ, bhikkhave, yamo rājā evamāha – ‘ambho purisa, tassa te viññussa sato mahallakassa na etadahosi – ye kira, bho, pāpakāni kammāni karonti te diṭṭheva dhamme evarūpā vividhā kammakāraṇā karīyanti, <alternatives line="1321" extra="" separator="false"><alternative source-abbr="vri" source="vipassana research institut">kimaṅgaṃ</alternative><alternative source-abbr="sī." source="sri lanka">kimaṅga</alternative><alternative source-abbr="pī." source="pali text society">kimaṅga</alternative></alternatives>  pana parattha <pageBreak edition="Pali Text Society" number="3.0182" />! Handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante, pamādassaṃ, bhante’’’ti.</paragraph>
    <paragraph line="267">‘‘Tamenaṃ, bhikkhave, yamo rājā evamāha – ‘ambho purisa, pamādavatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te etaṃ pāpakammaṃ neva mātarā kataṃ na pitarā kataṃ na bhātarā kataṃ na bhaginiyā kataṃ na mittāmaccehi kataṃ na ñātisālohitehi kataṃ na samaṇabrāhmaṇehi kataṃ <pageBreak edition="Vipassana Research Institut" number="3.0221" /> na devatāhi kataṃ, tayāvetaṃ pāpakammaṃ kataṃ, tvaññevetassa vipākaṃ paṭisaṃvedissasī’’’ti.</paragraph>
    <paragraph line="268" number="266"> ‘‘Tamenaṃ, bhikkhave, yamo rājā catutthaṃ devadūtaṃ samanuyuñjitvā samanugāhitvā samanubhāsitvā pañcamaṃ devadūtaṃ samanuyuñjati <pageBreak edition="Thai" number="3.0340" /> samanugāhati samanubhāsati – ‘ambho purisa, na tvaṃ addasa manussesu pañcamaṃ devadūtaṃ pātubhūta’nti? So evamāha – ‘nāddasaṃ, bhante’’’ti.</paragraph>
    <paragraph line="269">‘‘Tamenaṃ, bhikkhave, yamo rājā evamāha – ‘ambho purisa, na tvaṃ addasa manussesu itthiṃ vā purisaṃ vā ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajāta’nti? So evamāha – ‘addasaṃ, bhante’’’ti.</paragraph>
    <paragraph line="270">‘‘Tamenaṃ <pageBreak edition="Myanmar" number="3.0221" />, bhikkhave, yamo rājā evamāha – ‘ambho purisa, tassa te viññussa sato mahallakassa na etadahosi – ahampi khomhi maraṇadhammo, maraṇaṃ anatīto. Handāhaṃ kalyāṇaṃ karomi kāyena vācāya manasā’ti? So evamāha – ‘nāsakkhissaṃ, bhante, pamādassaṃ, bhante’’’ti.</paragraph>
    <paragraph line="271">‘‘Tamenaṃ, bhikkhave, yamo rājā evamāha – ‘ambho purisa, pamādavatāya na kalyāṇamakāsi kāyena vācāya manasā. Taggha tvaṃ, ambho purisa, tathā karissanti yathā taṃ pamattaṃ. Taṃ kho pana te etaṃ pāpakammaṃ neva mātarā kataṃ na pitarā kataṃ na bhātarā kataṃ na bhaginiyā kataṃ na mittāmaccehi kataṃ na ñātisālohitehi kataṃ na samaṇabrāhmaṇehi kataṃ na devatāhi kataṃ, tayāvetaṃ pāpakammaṃ kataṃ, tvaññevetassa vipākaṃ paṭisaṃvedissasī’’’ti.</paragraph>
    <paragraph line="272" number="267"> ‘‘Tamenaṃ, bhikkhave, yamo rājā pañcamaṃ devadūtaṃ samanuyuñjitvā samanugāhitvā samanubhāsitvā tuṇhī hoti. Tamenaṃ, bhikkhave, nirayapālā pañcavidhabandhanaṃ <pageBreak edition="Pali Text Society" number="3.0183" /> nāma kammakāraṇaṃ karonti – tattaṃ ayokhilaṃ hatthe gamenti, tattaṃ ayokhilaṃ dutiye <pageBreak edition="Thai" number="3.0341" /> hatthe gamenti, tattaṃ ayokhilaṃ pāde gamenti, tattaṃ ayokhilaṃ dutiye pāde gamenti, tattaṃ ayokhilaṃ majjheurasmiṃ <pageBreak edition="Vipassana Research Institut" number="3.0222" /> gamenti. So tattha dukkhā tibbā kharā kaṭukā vedanā vedeti, na ca tāva kālaṃ karoti yāva na taṃ pāpakammaṃ byantīhoti. Tamenaṃ, bhikkhave, nirayapālā saṃvesetvā kuṭhārīhi tacchanti…pe… tamenaṃ, bhikkhave, nirayapālā uddhaṃpādaṃ adhosiraṃ gahetvā vāsīhi tacchanti…pe… tamenaṃ, bhikkhave, nirayapālā rathe yojetvā ādittāya pathaviyā sampajjalitāya sajotibhūtāya sārentipi, paccāsārentipi…pe… tamenaṃ, bhikkhave, nirayapālā mahantaṃ aṅgārapabbataṃ ādittaṃ sampajjalitaṃ sajotibhūtaṃ āropentipi oropentipi…pe… tamenaṃ, bhikkhave, nirayapālā uddhaṃpādaṃ adhosiraṃ gahetvā tattāya lohakumbhiyā pakkhipanti ādittāya sampajjalitāya sajotibhūtāya. So tattha pheṇuddehakaṃ paccati. So tattha pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi tiriyaṃ gacchati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti. Tamenaṃ, bhikkhave, nirayapālā mahāniraye pakkhipanti. So kho pana, bhikkhave, mahānirayo –</paragraph>
    <gatha1 line="273">‘‘Catukkaṇṇo <pageBreak edition="Myanmar" number="3.0222" /> catudvāro, vibhatto bhāgaso mito;</gatha1>
    <gathalast line="274">Ayopākārapariyanto, ayasā paṭikujjito.</gathalast>
    <gatha1 line="275">‘‘Tassa ayomayā bhūmi, jalitā tejasāyutā;</gatha1>
    <gathalast line="276">Samantā yojanasataṃ, pharitvā tiṭṭhati sabbadā’’ <pageBreak edition="Thai" number="3.0342" />.</gathalast>
    <paragraph line="277" number="268"> ‘‘Tassa kho pana, bhikkhave, mahānirayassa puratthimāya bhittiyā acci uṭṭhahitvā pacchimāya bhittiyā paṭihaññati, pacchimāya bhittiyā acci uṭṭhahitvā puratthimāya bhittiyā <pageBreak edition="Pali Text Society" number="3.0184" /> paṭihaññati, uttarāya bhittiyā acci uṭṭhahitvā dakkhiṇāya bhittiyā paṭihaññati, dakkhiṇāya bhittiyā acci uṭṭhahitvā uttarāya bhittiyā paṭihaññati, heṭṭhā acci uṭṭhahitvā upari paṭihaññati, uparito acci uṭṭhahitvā heṭṭhā paṭihaññati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="278">‘‘Hoti <pageBreak edition="Vipassana Research Institut" number="3.0223" /> kho so, bhikkhave, samayo yaṃ kadāci karahaci dīghassa addhuno accayena tassa mahānirayassa puratthimaṃ dvāraṃ <alternatives line="1331" extra="" separator="false"><alternative source-abbr="vri" source="vipassana research institut">apāpurīyati</alternative><alternative source-abbr="sī." source="sri lanka">avāpurīyati</alternative></alternatives> . So tattha sīghena javena dhāvati. Tassa sīghena javena dhāvato chavimpi ḍayhati, cammampi ḍayhati, maṃsampi ḍayhati, nhārumpi ḍayhati, aṭṭhīnipi sampadhūpāyanti, ubbhataṃ tādisameva hoti. Yato ca kho so, bhikkhave, bahusampatto hoti, atha taṃ dvāraṃ <alternatives line="1340" extra="" separator="false"><alternative source-abbr="vri" source="vipassana research institut">pidhīyati</alternative><alternative source-abbr="sī." source="sri lanka">pithīyati</alternative><alternative source-abbr="syā." source="thai">pithīyati</alternative><alternative source-abbr="kaṃ." source="kaṃ.">pithīyati</alternative><alternative source-abbr="pī." source="pali text society">pithīyati</alternative></alternatives> . So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="279">‘‘Hoti kho so, bhikkhave, samayo yaṃ kadāci karahaci dīghassa addhuno accayena tassa mahānirayassa pacchimaṃ dvāraṃ apāpurīyati…pe… uttaraṃ dvāraṃ apāpurīyati…pe… dakkhiṇaṃ dvāraṃ apāpurīyati <pageBreak edition="Thai" number="3.0343" />. So tattha sīghena javena dhāvati. Tassa sīghena javena dhāvato chavimpi ḍayhati, cammampi ḍayhati, maṃsampi ḍayhati, nhārumpi ḍayhati, aṭṭhīnipi sampadhūpāyanti, ubbhataṃ tādisameva hoti. Yato ca kho so, bhikkhave, bahusampatto hoti, atha taṃ dvāraṃ pidhīyati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="280">‘‘Hoti <pageBreak edition="Myanmar" number="3.0223" /> kho so, bhikkhave, samayo yaṃ kadāci karahaci dīghassa addhuno accayena tassa mahānirayassa puratthimaṃ dvāraṃ apāpurīyati. So tattha sīghena javena dhāvati. Tassa sīghena javena dhāvato chavimpi ḍayhati, cammampi ḍayhati, maṃsampi ḍayhati, nhārumpi ḍayhati, aṭṭhīnipi sampadhūpāyanti, ubbhataṃ tādisameva hoti. So tena dvārena nikkhamati.</paragraph>
    <paragraph line="281" number="269"> ‘‘Tassa kho pana, bhikkhave, mahānirayassa samanantarā <pageBreak edition="Pali Text Society" number="3.0185" /> sahitameva mahanto gūthanirayo. So tattha patati. Tasmiṃ kho pana, bhikkhave, gūthaniraye sūcimukhā pāṇā chaviṃ chindanti, chaviṃ chetvā cammaṃ chindanti, cammaṃ chetvā maṃsaṃ chindanti, maṃsaṃ chetvā nhāruṃ chindanti, nhāruṃ chetvā aṭṭhiṃ chindanti, aṭṭhiṃ chetvā aṭṭhimiñjaṃ khādanti. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="282">‘‘Tassa <pageBreak edition="Vipassana Research Institut" number="3.0224" /> kho pana, bhikkhave, gūthanirayassa samanantarā sahitameva mahanto <pageBreak edition="Thai" number="3.0344" /> kukkulanirayo. So tattha patati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="283">‘‘Tassa kho pana, bhikkhave, kukkulanirayassa samanantarā sahitameva mahantaṃ simbalivanaṃ <alternatives line="1352" extra="" separator="true"><alternative source-abbr="vri" source="vipassana research institut">uddhaṃ</alternative><alternative source-abbr="syā." source="thai">uccaṃ</alternative><alternative source-abbr="kaṃ." source="kaṃ.">uccaṃ</alternative><alternative source-abbr="ka." source="cambodian">ubbhato</alternative></alternatives>  yojanamuggataṃ <alternatives line="1363" extra="" separator="false"><alternative source-abbr="vri" source="vipassana research institut">soḷasaṅgulakaṇṭakaṃ</alternative><alternative source-abbr="sī." source="sri lanka">soḷasaṅgulakaṇḍakaṃ</alternative></alternatives>  ādittaṃ sampajjalitaṃ sajotibhūtaṃ. Tattha āropentipi oropentipi. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="284">‘‘Tassa kho pana, bhikkhave, simbalivanassa samanantarā sahitameva mahantaṃ asipattavanaṃ. So tattha pavisati. Tassa vāteritāni pattāni patitāni hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="285">‘‘Tassa kho pana, bhikkhave, asipattavanassa samanantarā sahitameva mahatī <alternatives line="1372" extra="" separator="false"><alternative source-abbr="vri" source="vipassana research institut">khārodakā nadī</alternative><alternative source-abbr="sī." source="sri lanka">khārodikā nadī</alternative></alternatives> . So tattha patati. So tattha anusotampi vuyhati <pageBreak edition="Myanmar" number="3.0224" />, paṭisotampi vuyhati, anusotapaṭisotampi vuyhati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="286" number="270"> ‘‘Tamenaṃ, bhikkhave, nirayapālā balisena uddharitvā <pageBreak edition="Pali Text Society" number="3.0186" /> thale patiṭṭhāpetvā <pageBreak edition="Thai" number="3.0345" /> evamāhaṃsu – ‘ambho purisa, kiṃ icchasī’ti? So evamāha – ‘jighacchitosmi, bhante’ti. Tamenaṃ, bhikkhave, nirayapālā tattena ayosaṅkunā mukhaṃ vivaritvā ādittena sampajjalitena sajotibhūtena tattaṃ lohaguḷaṃ mukhe pakkhipanti ādittaṃ sampajjalitaṃ sajotibhūtaṃ. So <alternatives line="1381" extra="" separator="true"><alternative source-abbr="vri" source="vipassana research institut">tassa</alternative><alternative source-abbr="ka." source="cambodian">taṃ tassa</alternative><alternative source-abbr="sī." source="sri lanka">tassa</alternative><alternative source-abbr="pī." source="pali text society">tassa</alternative></alternatives>  oṭṭhampi <alternatives line="1392" extra="" separator="false"><alternative source-abbr="vri" source="vipassana research institut">dahati</alternative><alternative source-abbr="sī." source="sri lanka">ḍayhati</alternative><alternative source-abbr="syā." source="thai">ḍayhati</alternative><alternative source-abbr="kaṃ." source="kaṃ.">ḍayhati</alternative><alternative source-abbr="pī." source="pali text society">ḍayhati</alternative></alternatives> , mukhampi dahati, kaṇṭhampi dahati, <alternatives line="1404" extra="" separator="false"><alternative source-abbr="vri" source="vipassana research institut">urampi</alternative><alternative source-abbr="sī." source="sri lanka">udarampi</alternative><alternative source-abbr="syā." source="thai">udarampi</alternative><alternative source-abbr="kaṃ." source="kaṃ.">udarampi</alternative></alternatives>  dahati, antampi antaguṇampi ādāya adhobhāgā nikkhamati. So tattha dukkhā tibbā kharā kaṭukā vedanā vedeti, na ca tāva kālaṅkaroti yāva na taṃ pāpakammaṃ byantīhoti.</paragraph>
    <paragraph line="287">‘‘Tamenaṃ <pageBreak edition="Vipassana Research Institut" number="3.0225" />, bhikkhave, nirayapālā evamāhaṃsu – ‘ambho purisa, kiṃ icchasī’ti? So evamāha – ‘pipāsitosmi, bhante’ti. Tamenaṃ, bhikkhave, nirayapālā tattena ayosaṅkunā mukhaṃ vivaritvā ādittena sampajjalitena sajotibhūtena tattaṃ tambalohaṃ mukhe āsiñcanti ādittaṃ sampajjalitaṃ sajotibhūtaṃ. Taṃ tassa <note>ettha pana pāṭhabhedo natthi</note> oṭṭhampi dahati, mukhampi dahati, kaṇṭhampi dahati, urampi dahati, antampi antaguṇampi ādāya adhobhāgā nikkhamati. So tattha dukkhā tibbā kharā kaṭukā vedanā vedeti, na ca tāva kālaṅkaroti, yāva na taṃ pāpakammaṃ byantīhoti. Tamenaṃ, bhikkhave, nirayapālā puna mahāniraye pakkhipanti.</paragraph>
    <paragraph line="288">‘‘Bhūtapubbaṃ, bhikkhave, yamassa rañño etadahosi – ‘ye kira <pageBreak edition="Thai" number="3.0346" />, bho, loke pāpakāni akusalāni kammāni karonti te evarūpā vividhā kammakāraṇā karīyanti. Aho vatāhaṃ manussattaṃ labheyyaṃ. Tathāgato ca loke uppajjeyya arahaṃ sammāsambuddho. Tañcāhaṃ bhagavantaṃ payirupāseyyaṃ. So ca me bhagavā dhammaṃ deseyya. Tassa cāhaṃ bhagavato dhammaṃ ājāneyya’nti. Taṃ kho panāhaṃ, bhikkhave, nāññassa samaṇassa vā brāhmaṇassa vā sutvā vadāmi, api ca yadeva sāmaṃ ñātaṃ sāmaṃ diṭṭhaṃ sāmaṃ viditaṃ tadevāhaṃ vadāmī’’ti.</paragraph>
    <paragraph line="289" number="271"> Idamavoca <pageBreak edition="Myanmar" number="3.0225" /><pageBreak edition="Pali Text Society" number="3.0187" /> bhagavā. <alternatives line="1418" extra=" evamīdisesu ṭhānesu" separator="false"><alternative source-abbr="vri" source="vipassana research institut">Idaṃ vatvāna</alternative><alternative source-abbr="sī." source="sri lanka">idaṃ vatvā</alternative><alternative source-abbr="pī." source="pali text society">idaṃ vatvā</alternative></alternatives>  sugato athāparaṃ etadavoca satthā –</paragraph>
    <gatha1 line="290">‘‘Coditā devadūtehi, ye pamajjanti māṇavā;</gatha1>
    <gathalast line="291">Te dīgharattaṃ socanti, hīnakāyūpagā narā.</gathalast>
    <gatha1 line="292">‘‘Ye ca kho devadūtehi, santo sappurisā idha;</gatha1>
    <gathalast line="293">Coditā nappamajjanti, ariyadhamme kudācanaṃ.</gathalast>
    <gatha1 line="294">‘‘Upādāne bhayaṃ disvā, jātimaraṇasambhave;</gatha1>
    <gathalast line="295">Anupādā vimuccanti, jātimaraṇasaṅkhaye.</gathalast>
    <gatha1 line="296">‘‘Te <pageBreak edition="Vipassana Research Institut" number="3.0226" /> khemappattā sukhino, diṭṭhadhammābhinibbutā;</gatha1>
    <gathalast line="297">Sabbaverabhayātītā, <alternatives line="1428" extra="" separator="false"><alternative source-abbr="vri" source="vipassana research institut">sabbadukkhaṃ</alternative><alternative source-abbr="ka." source="cambodian">sabbadukkhā</alternative></alternatives>  upaccagu’’nti.</gathalast>
    <centered line="298">Devadūtasuttaṃ niṭṭhitaṃ dasamaṃ.</centered>
    <centered line="299">Suññatavaggo niṭṭhito tatiyo.</centered>
    <gatha1 line="300">Tassuddānaṃ <pageBreak edition="Thai" number="3.0347" /> –</gatha1>
    <gatha1 line="301">Dvidhāva suññatā hoti, abbhutadhammabākulaṃ;</gatha1>
    <gatha2 line="302">Aciravatabhūmijanāmo, anuruddhupakkilesaṃ;</gatha2>
    <gathalast line="303">Bālapaṇḍito devadūtañca te dasāti.</gathalast>
  </content>
</document>