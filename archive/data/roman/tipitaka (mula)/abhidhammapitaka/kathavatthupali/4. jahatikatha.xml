<?xml version="1.0" encoding="utf-8"?>
<document>
  <metadata>
    <versions>
      <version source="a. ni. 6.54" source-abbr="a. ni. 6.54"/>
      <version source="vipassana research institut" source-abbr="vri"/>
      <version source="sri lanka" source-abbr="sī."/>
      <version source="cambodian" source-abbr="ka."/>
    </versions>
    <normativeSource>http://tipitaka.org/romn/cscd/abh03m3.mul3.xml</normativeSource>
    <source>roman/tipitaka (mula)/abhidhammapitaka/kathavatthupali/4. jahatikatha.xml</source>
    <script>roman</script>
    <directory>/tipitaka (mula)/abhidhammapitaka/kathavatthupali</directory>
    <basename>4. jahatikatha</basename>
    <titlePath>4. Jahatikathā - Kathāvatthupāḷi - Abhidhammapiṭaka - Tipiṭaka (Mūla)</titlePath>
  </metadata>
<content>
    <chapter line="1">4. Jahatikathā</chapter>
    <subhead line="2">1. Nasuttāharaṇakathā</subhead>
    <paragraph line="3" number="279"> Jahati <pageBreak edition="Thai" number="0.0127" /><pageBreak edition="Myanmar" number="0.0092" /> puthujjano kāmarāgabyāpādanti? Āmantā. Accantaṃ jahati, anavasesaṃ jahati, appaṭisandhiyaṃ jahati, samūlaṃ jahati, sataṇhaṃ jahati, sānusayaṃ jahati, ariyena <pageBreak edition="Vipassana Research Institut" number="0.0102" /> ñāṇena jahati, ariyena maggena jahati, akuppaṃ <pageBreak edition="Pali Text Society" number="0.0110" /> paṭivijjhanto jahati, anāgāmiphalaṃ sacchikaronto jahatīti? Na hevaṃ vattabbe…pe….</paragraph>
    <paragraph line="4">Vikkhambheti puthujjano kāmarāgabyāpādanti? Āmantā. Accantaṃ vikkhambheti, anavasesaṃ vikkhambheti, appaṭisandhiyaṃ vikkhambheti, samūlaṃ vikkhambheti, sataṇhaṃ vikkhambheti, sānusayaṃ vikkhambheti, ariyena ñāṇena vikkhambheti, ariyena maggena vikkhambheti, akuppaṃ paṭivijjhanto vikkhambheti, anāgāmiphalaṃ sacchikaronto vikkhambhetīti? Na hevaṃ vattabbe…pe….</paragraph>
    <paragraph line="5">Jahati anāgāmiphalasacchikiriyāya paṭipanno puggalo kāmarāgabyāpādaṃ, so ca accantaṃ jahati, anavasesaṃ jahati…pe… anāgāmiphalaṃ sacchikaronto jahatīti? Āmantā. Jahati puthujjano kāmarāgabyāpādaṃ, so ca accantaṃ jahati, anavasesaṃ jahati…pe… anāgāmiphalaṃ sacchikaronto jahatīti? Na hevaṃ vattabbe…pe….</paragraph>
    <paragraph line="6">Vikkhambheti anāgāmiphalasacchikiriyāya paṭipanno puggalo kāmarāgabyāpādaṃ, so ca accantaṃ vikkhambheti, anavasesaṃ vikkhambheti…pe… anāgāmiphalaṃ sacchikaronto vikkhambhetīti? Āmantā. Vikkhambheti <pageBreak edition="Thai" number="0.0128" /> puthujjano kāmarāgabyāpādaṃ, so ca accantaṃ <pageBreak edition="Vipassana Research Institut" number="0.0103" /> vikkhambheti, anavasesaṃ vikkhambheti <pageBreak edition="Pali Text Society" number="0.0111" />…pe… anāgāmiphalaṃ sacchikaronto vikkhambhetīti? Na hevaṃ vattabbe…pe….</paragraph>
    <paragraph line="7">Jahati puthujjano kāmarāgabyāpādaṃ, so ca na accantaṃ jahati, na anavasesaṃ jahati…pe… na anāgāmiphalaṃ sacchikaronto jahatīti? Āmantā. Jahati anāgāmiphalasacchikiriyāya paṭipanno puggalo kāmarāgabyāpādaṃ, so ca na accantaṃ jahati…pe… na anāgāmiphalaṃ sacchikaronto jahatīti? Na hevaṃ vattabbe…pe….</paragraph>
    <paragraph line="8">Vikkhambheti <pageBreak edition="Myanmar" number="0.0093" /> puthujjano kāmarāgabyāpādaṃ, so ca na accantaṃ vikkhambheti, na anavasesaṃ vikkhambheti…pe… na anāgāmiphalaṃ sacchikaronto vikkhambhetīti? Āmantā. Vikkhambheti anāgāmiphalasacchikiriyāya paṭipanno puggalo kāmarāgabyāpādaṃ, so ca na accantaṃ vikkhambheti, na anavasesaṃ vikkhambheti…pe… na anāgāmiphalaṃ sacchikaronto vikkhambhetīti? Na hevaṃ vattabbe…pe….</paragraph>
    <paragraph line="9">Jahati puthujjano kāmarāgabyāpādanti? Āmantā. Katamena maggenāti? Rūpāvacarena maggenāti. Rūpāvacaro maggo niyyāniko khayagāmī bodhagāmī apacayagāmī anāsavo asaṃyojaniyo aganthaniyo <pageBreak edition="Thai" number="0.0129" /> anoghaniyo ayoganiyo anīvaraṇiyo aparāmaṭṭho anupādāniyo asaṃkilesiyoti? Na hevaṃ vattabbe. Nanu rūpāvacaro maggo aniyyāniko na khayagāmī na bodhagāmī na apacayagāmī sāsavo saṃyojaniyo…pe… saṃkilesiyoti? Āmantā. Hañci rūpāvacaro maggo aniyyāniko na khayagāmī…pe… saṃkilesiyo, no ca vata re vattabbe – ‘‘jahati puthujjano rūpāvacarena maggena kāmarāgabyāpāda’’nti.</paragraph>
    <paragraph line="10">Jahati <pageBreak edition="Pali Text Society" number="0.0112" /> anāgāmiphalasacchikiriyāya paṭipanno puggalo anāgāmimaggena kāmarāgabyāpādaṃ, so ca maggo niyyāniko khayagāmī bodhagāmī apacayagāmī anāsavo…pe… asaṃkilesiyoti? Āmantā. Jahati puthujjano rūpāvacarena maggena kāmarāgabyāpādaṃ, so ca maggo niyyāniko khayagāmī bodhagāmī apacayagāmī anāsavo…pe… asaṃkilesiyoti? Na hevaṃ vattabbe…pe….</paragraph>
    <paragraph line="11">Jahati puthujjano rūpāvacarena maggena kāmarāgabyāpādaṃ, so ca maggo aniyyāniko na khayagāmī na bodhagāmī na apacayagāmī sāsavo…pe… saṃkilesiyoti? Āmantā. Jahati anāgāmiphalasacchikiriyāya paṭipanno puggalo anāgāmimaggena kāmarāgabyāpādaṃ, so ca maggo aniyyāniko na khayagāmī na bodhagāmī na apacayagāmī sāsavo…pe… saṃkilesiyoti? Na hevaṃ vattabbe…pe….</paragraph>
    <paragraph line="12" number="280"> Puthujjano <pageBreak edition="Thai" number="0.0130" /> kāmesu vītarāgo saha dhammābhisamayā anāgāmiphale saṇṭhātīti? Āmantā. Arahatte saṇṭhātīti? Na hevaṃ vattabbe…pe….</paragraph>
    <paragraph line="13">Puthujjano <pageBreak edition="Myanmar" number="0.0094" /> kāmesu vītarāgo saha dhammābhisamayā anāgāmiphale saṇṭhātīti? Āmantā. Apubbaṃ acarimaṃ tayo magge bhāvetīti? Na hevaṃ vattabbe…pe….</paragraph>
    <paragraph line="14">Apubbaṃ <pageBreak edition="Vipassana Research Institut" number="0.0104" /> acarimaṃ tayo magge bhāvetīti? Āmantā. Apubbaṃ acarimaṃ tīṇi sāmaññaphalāni sacchikarotīti? Na hevaṃ vattabbe…pe….</paragraph>
    <paragraph line="15">Apubbaṃ acarimaṃ tīṇi sāmaññaphalāni sacchikarotīti? Āmantā. Tiṇṇaṃ phassānaṃ tissannaṃ vedanānaṃ tissannaṃ saññānaṃ tissannaṃ cetanānaṃ tiṇṇaṃ cittānaṃ tissannaṃ saddhānaṃ <pageBreak edition="Pali Text Society" number="0.0113" /> tiṇṇaṃ vīriyānaṃ tissannaṃ satīnaṃ tiṇṇaṃ samādhīnaṃ tissannaṃ paññānaṃ samodhānaṃ hotīti? Na hevaṃ vattabbe…pe….</paragraph>
    <paragraph line="16">Puthujjano kāmesu vītarāgo saha dhammābhisamayā anāgāmiphale saṇṭhātīti? Āmantā. Sotāpattimaggenāti? Na hevaṃ vattabbe…pe….</paragraph>
    <paragraph line="17">Sakadāgāmimaggenāti? Na hevaṃ vattabbe. Katamena maggenāti? Anāgāmimaggenāti. Anāgāmimaggena sakkāyadiṭṭhiṃ vicikicchaṃ sīlabbataparāmāsaṃ jahatīti? Na hevaṃ vattabbe…pe….</paragraph>
    <subhead line="18">2. Suttāharaṇakathā</subhead>
    <paragraph line="19" number="281"> Anāgāmimaggena sakkāyadiṭṭhiṃ vicikicchaṃ sīlabbataparāmāsaṃ jahatīti? Āmantā. Nanu tiṇṇaṃ saṃyojanānaṃ pahānā sotāpattiphalaṃ <pageBreak edition="Thai" number="0.0131" /> vuttaṃ bhagavatāti? Āmantā. Hañci tiṇṇaṃ saṃyojanānaṃ pahānā sotāpattiphalaṃ vuttaṃ bhagavatā, no ca vata re vattabbe – ‘‘anāgāmimaggena sakkāyadiṭṭhiṃ vicikicchaṃ sīlabbataparāmāsaṃ jahatī’’ti. Anāgāmimaggena oḷārikaṃ kāmarāgaṃ oḷārikaṃ byāpādaṃ jahatīti? Na hevaṃ vattabbe…pe….</paragraph>
    <paragraph line="20">Anāgāmimaggena oḷārikaṃ kāmarāgaṃ oḷārikaṃ byāpādaṃ jahatīti? Āmantā. Nanu kāmarāgabyāpādānaṃ tanubhāvā sakadāgāmiphalaṃ vuttaṃ bhagavatāti? Āmantā. Hañci kāmarāgabyāpādānaṃ tanubhāvā sakadāgāmiphalaṃ vuttaṃ bhagavatā, no ca vata re vattabbe – ‘‘anāgāmimaggena <pageBreak edition="Pali Text Society" number="0.0114" /> oḷārikaṃ kāmarāgaṃ oḷārikaṃ byāpādaṃ jahatī’’ti.</paragraph>
    <paragraph line="21">Puthujjano <pageBreak edition="Vipassana Research Institut" number="0.0105" /> kāmesu vītarāgo saha dhammābhisamayā anāgāmiphale saṇṭhātīti? Āmantā. Ye keci dhammaṃ abhisamenti, sabbe te saha dhammābhisamayā anāgāmiphale saṇṭhahantīti? Na hevaṃ vattabbe…pe….</paragraph>
    <paragraph line="22">Na <pageBreak edition="Myanmar" number="0.0095" /> vattabbaṃ – ‘‘jahati puthujjano kāmarāgabyāpāda’’nti? Āmantā. Nanu vuttaṃ bhagavatā –</paragraph>
    <gatha1 line="23">‘‘Ahesuṃ te <note>ahiṃsakā (a. ni. 6.54)</note> atītaṃse, cha satthāro yasassino;</gatha1>
    <gathalast line="24">Nirāmagandhā <alternatives line="11" extra="" separator="false"><alternative source-abbr="vri" source="vipassana research institut">karuṇedhimuttā</alternative><alternative source-abbr="sī." source="sri lanka">karuṇādhimuttā</alternative><alternative source-abbr="ka." source="cambodian">karuṇādhimuttā</alternative></alternatives> , kāmasaṃyojanātigā.</gathalast>
    <gatha1 line="25">‘‘Kāmarāgaṃ virājetvā, brahmalokūpagā ahu;</gatha1>
    <gathalast line="26">Ahesuṃ sāvakā tesaṃ, anekāni satānipi.</gathalast>
    <gatha1 line="27">‘‘Nirāmagandhā karuṇedhimuttā, kāmasaṃyojanātigā;</gatha1>
    <gathalast line="28">Kāmarāgaṃ virājetvā, brahmalokūpagā ahū’’ti <note>a. ni. 6.54</note>.</gathalast>
    <paragraph line="29">Attheva <pageBreak edition="Thai" number="0.0132" /> suttantoti? Āmantā. Tena hi jahati puthujjano kāmarāgabyāpādanti.</paragraph>
    <paragraph line="30">Jahati puthujjano kāmarāgabyāpādanti? Āmantā. Nanu <pageBreak edition="Pali Text Society" number="0.0115" /> vuttaṃ bhagavatā – ‘‘so hi nāma, bhikkhave, sunetto satthā evaṃ dīghāyuko samāno evaṃ ciraṭṭhitiko aparimutto ahosi jātiyā jarāya maraṇena sokehi paridevehi dukkhehi domanassehi upāyāsehi aparimutto dukkhasmāti vadāmi. Taṃ kissa hetu? Catunnaṃ dhammānaṃ ananubodhā appaṭivedhā. Katamesaṃ catunnaṃ? Ariyassa sīlassa ananubodhā appaṭivedhā, ariyassa samādhissa, ariyāya paññāya, ariyāya vimuttiyā ananubodhā appaṭivedhā. Tayidaṃ, bhikkhave, ariyaṃ sīlaṃ anubuddhaṃ paṭividdhaṃ, ariyo samādhi anubuddho paṭividdho, ariyā paññā anubuddhā paṭividdhā, ariyā vimutti anubuddhā paṭividdhā, ucchinnā bhavataṇhā, khīṇā bhavanetti, natthi dāni punabbhavoti.</paragraph>
    <gatha1 line="31">‘‘Sīlaṃ <pageBreak edition="Vipassana Research Institut" number="0.0106" /> samādhi paññā ca, vimutti ca anuttarā;</gatha1>
    <gathalast line="32">Anubuddhā ime dhammā, gotamena yasassinā.</gathalast>
    <gatha1 line="33">‘‘Iti buddho abhiññāya, dhammamakkhāsi bhikkhunaṃ;</gatha1>
    <gathalast line="34">Dukkhassantakaro satthā, cakkhumā parinibbuto’’ti <note>a. ni. 7.66</note>.</gathalast>
    <paragraph line="35">Attheva suttantoti? Āmantā. Tena hi na vattabbaṃ – ‘‘jahati puthujjano kāmarāgabyāpāda’’nti.</paragraph>
    <centered line="36">Jahatikathā niṭṭhitā.</centered>
  </content>
</document>