<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="unknown" source-abbr="?"/>
      <version source="pali text society" source-abbr="pī."/>
      <version source="cambodian" source-abbr="ka."/>
      <version source="ma." source-abbr="ma."/>
      <version source="ni." source-abbr="ni."/>
      <version source="2.460" source-abbr="2.460"/>
      <version source="sri lanka" source-abbr="sī."/>
      <version source="thai" source-abbr="syā."/>
      <version source="kaṃ." source-abbr="kaṃ."/>
    </versions>
    <normativeSource>http://tipitaka.org/romn/cscd/abh03m3.mul24.xml</normativeSource>
    <source>roman/tipitaka (mula)/abhidhammapitaka/kathavatthupali/17. sattarasamavaggo.xml</source>
    <script>roman</script>
    <directory>/tipitaka (mula)/abhidhammapitaka/kathavatthupali</directory>
    <basename>17. sattarasamavaggo</basename>
    <titlePath>17. Sattarasamavaggo - Kathāvatthupāḷi - Abhidhammapiṭaka - Tipiṭaka (Mūla)</titlePath>
  </metadata>
<content>
    <chapter line="1">17. Sattarasamavaggo</chapter>
    <subhead line="2">(166) 1. Arahato puññūpacayakathā</subhead>
    <paragraph line="3" number="776"> Atthi <pageBreak edition="Pali Text Society" number="0.0542" /><pageBreak edition="Vipassana Research Institut" number="0.0438" /> arahato puññūpacayoti? Āmantā. Atthi arahato apuññūpacayoti? Na hevaṃ vattabbe…pe… natthi arahato apuññūpacayoti? Āmantā. Natthi arahato puññūpacayoti? Na hevaṃ vattabbe…pe….</paragraph>
    <paragraph line="4" number="777"> Atthi arahato puññūpacayoti? Āmantā. Arahā puññābhisaṅkhāraṃ abhisaṅkharoti, āneñjābhisaṅkhāraṃ abhisaṅkharoti, gatisaṃvattaniyaṃ kammaṃ karoti, bhavasaṃvattaniyaṃ kammaṃ karoti, issariyasaṃvattaniyaṃ kammaṃ karoti, <alternatives line="3" extra="" separator="false"><alternative source-abbr="vri" source="vipassana research institut">adhipaccasaṃvattaniyaṃ</alternative><alternative source-abbr="?" source="unknown">ādhipaccasaṃvattanikaṃ</alternative></alternatives>  kammaṃ karoti, mahābhogasaṃvattaniyaṃ kammaṃ karoti, mahāparivārasaṃvattaniyaṃ kammaṃ karoti, devasobhagyasaṃvattaniyaṃ kammaṃ karoti, manussasobhagyasaṃvattaniyaṃ kammaṃ karotīti? Na hevaṃ vattabbe…pe….</paragraph>
    <paragraph line="5" number="778"> Atthi arahato puññūpacayoti? Āmantā. Arahā ācinātīti? Na hevaṃ vattabbe…pe… arahā apacinātīti? Na hevaṃ vattabbe <pageBreak edition="Myanmar" number="0.0394" /> …pe… arahā pajahatīti…pe… arahā upādiyatīti…pe… arahā visinetīti…pe… arahā ussinetīti…pe… arahā vidhūpetīti <pageBreak edition="Thai" number="0.0576" />…pe… arahā sandhūpetīti? Na hevaṃ vattabbe…pe… nanu <pageBreak edition="Pali Text Society" number="0.0543" /> arahā nevācināti na apacināti apacinitvā ṭhitoti? Āmantā. Hañci arahā nevācināti nāpacināti apacinitvā ṭhito, no ca vata re vattabbe – ‘‘atthi arahato puññūpacayo’’ti.</paragraph>
    <paragraph line="6">Nanu arahā neva pajahati na upādiyati pajahitvā ṭhito, neva visineti na ussineti visinetvā ṭhito, neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe – ‘‘atthi arahato puññūpacayo’’ti.</paragraph>
    <paragraph line="7" number="779"> Natthi arahato puññūpacayoti? Āmantā. Arahā dānaṃ dadeyyāti? Āmantā <pageBreak edition="Vipassana Research Institut" number="0.0439" />. Hañci arahā dānaṃ dadeyya, no ca vata re vattabbe – ‘‘natthi arahato puññūpacayo’’ti.</paragraph>
    <paragraph line="8">Arahā cīvaraṃ dadeyya…pe… piṇḍapātaṃ dadeyya… senāsanaṃ dadeyya… gilānapaccayabhesajjaparikkhāraṃ dadeyya… khādanīyaṃ dadeyya… bhojanīyaṃ dadeyya… pānīyaṃ dadeyya… cetiyaṃ vandeyya… cetiye mālaṃ āropeyya… gandhaṃ āropeyya… vilepanaṃ āropeyya…pe… cetiyaṃ <alternatives line="11" extra="" separator="false"><alternative source-abbr="vri" source="vipassana research institut">abhidakkhiṇaṃ</alternative><alternative source-abbr="?" source="unknown">padakkhiṇaṃ</alternative></alternatives>  kareyyāti? Āmantā. Hañci arahā cetiyaṃ abhidakkhiṇaṃ kareyya, no ca vata re vattabbe – ‘‘natthi arahato puññūpacayo’’ti.</paragraph>
    <centered line="9">Atthi arahato puññūpacayotikathā niṭṭhitā.</centered>
    <title line="10">17. Sattarasamavaggo</title>
    <subhead line="11">(167) 2. Natthi arahato akālamaccūtikathā</subhead>
    <paragraph line="12" number="780"> Natthi <pageBreak edition="Thai" number="0.0577" /> arahato akālamaccūti? Āmantā. Natthi arahantaghātakoti? Na hevaṃ vattabbe…pe… atthi arahantaghātakoti? Āmantā. Atthi <pageBreak edition="Myanmar" number="0.0395" /><pageBreak edition="Pali Text Society" number="0.0544" /> arahato akālamaccūti? Na hevaṃ vattabbe…pe… natthi arahato akālamaccūti? Āmantā. Yo arahantaṃ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? Sati jīvite jīvitāvasese jīvitā voropetīti. Hañci sati jīvite jīvitāvasese jīvitā voropeti, no ca vata re vattabbe – ‘‘natthi arahato akālamaccū’’ti. Asati jīvite jīvitāvasese jīvitā voropetīti, natthi arahantaghātakoti? Na hevaṃ vattabbe…pe….</paragraph>
    <paragraph line="13" number="781"> Natthi arahato akālamaccūti? Āmantā. Arahato kāye visaṃ na kameyya, satthaṃ na kameyya, aggi na kameyyāti? Na hevaṃ vattabbe…pe… nanu arahato kāye visaṃ kameyya <pageBreak edition="Vipassana Research Institut" number="0.0440" />, satthaṃ kameyya, aggi kameyyāti? Āmantā. Hañci arahato kāye visaṃ kameyya, satthaṃ kameyya, aggi kameyya, no ca vata re vattabbe – ‘‘natthi arahato akālamaccū’’ti.</paragraph>
    <paragraph line="14">Arahato kāye visaṃ na kameyya, satthaṃ na kameyya, aggi na kameyyāti? Āmantā. Natthi arahantaghātakoti? Na hevaṃ vattabbe…pe….</paragraph>
    <paragraph line="15" number="782"> Atthi <pageBreak edition="Thai" number="0.0578" /> arahato akālamaccūti? Āmantā. Nanu vuttaṃ bhagavatā – ‘‘nāhaṃ, bhikkhave, sañcetanikānaṃ kammānaṃ katānaṃ upacitānaṃ appaṭisaṃveditvā byantībhāvaṃ vadāmi; tañca kho diṭṭheva dhamme upapajjaṃ vā apare vā pariyāye’’ti. Attheva suttantoti? Āmantā <pageBreak edition="Pali Text Society" number="0.0545" />. Tena hi natthi arahato akālamaccūti.</paragraph>
    <centered line="16">Natthi arahato akālamaccūtikathā niṭṭhitā.</centered>
    <title line="17">17. Sattarasamavaggo</title>
    <subhead line="18">(168) 3. Sabbamidaṃ kammatotikathā</subhead>
    <paragraph line="19" number="783"> Sabbamidaṃ kammatoti? Āmantā. Kammampi kammatoti? Na hevaṃ vattabbe…pe… sabbamidaṃ kammatoti? Āmantā. Sabbamidaṃ pubbekatahetūti? Na hevaṃ <pageBreak edition="Myanmar" number="0.0396" /> vattabbe…pe… sabbamidaṃ kammatoti? Āmantā. Sabbamidaṃ kammavipākatoti? Na hevaṃ vattabbe…pe….</paragraph>
    <paragraph line="20" number="784"> Sabbamidaṃ kammavipākatoti? Āmantā. Kammavipākena pāṇaṃ haneyyāti? Āmantā. Pāṇātipāto saphaloti? Āmantā. Kammavipāko saphaloti? Na hevaṃ vattabbe…pe… kammavipāko aphaloti? Āmantā. Pāṇātipāto aphaloti? Na hevaṃ vattabbe…pe….</paragraph>
    <paragraph line="21">Kammavipākena <pageBreak edition="Vipassana Research Institut" number="0.0441" /> adinnaṃ ādiyeyya…pe… musā bhaṇeyya… pisuṇaṃ bhaṇeyya… pharusaṃ bhaṇeyya… samphaṃ palapeyya… sandhiṃ chindeyya… nillopaṃ hareyya… ekāgārikaṃ kareyya… paripanthe tiṭṭheyya… paradāraṃ gaccheyya… gāmaghātakaṃ <pageBreak edition="Thai" number="0.0579" /> kareyya… nigamaghātakaṃ kareyya… kammavipākena dānaṃ dadeyya… cīvaraṃ dadeyya <pageBreak edition="Pali Text Society" number="0.0546" /> … piṇḍapātaṃ dadeyya… senāsanaṃ dadeyya… gilānapaccayabhesajjaparikkhāraṃ dadeyyāti? Āmantā. Gilānapaccayabhesajjaparikkhāro saphaloti? Āmantā. Kammavipāko saphaloti? Na hevaṃ vattabbe…pe… kammavipāko aphaloti? Āmantā. Gilānapaccayabhesajjaparikkhāro aphaloti? Na hevaṃ vattabbe…pe….</paragraph>
    <paragraph line="22" number="785"> Na vattabbaṃ – ‘‘sabbamidaṃ kammato’’ti? Āmantā. Nanu vuttaṃ bhagavatā –</paragraph>
    <gatha1 line="23">‘‘Kammunā <alternatives line="19" extra="" separator="true"><alternative source-abbr="vri" source="vipassana research institut">vattatī</alternative><alternative source-abbr="pī." source="pali text society">vattati</alternative><alternative source-abbr="ka." source="cambodian">vattati</alternative><alternative source-abbr="ma." source="ma.">vattati</alternative><alternative source-abbr="ni." source="ni.">vattati</alternative><alternative source-abbr="2.460" source="2.460">vattati</alternative><alternative source-abbr="?" source="unknown">vattate</alternative></alternatives>  loko, kammunā <alternatives line="28" extra="" separator="true"><alternative source-abbr="vri" source="vipassana research institut">vattatī</alternative><alternative source-abbr="pī." source="pali text society">vattati</alternative><alternative source-abbr="ka." source="cambodian">vattati</alternative><alternative source-abbr="ma." source="ma.">vattati</alternative><alternative source-abbr="ni." source="ni.">vattati</alternative><alternative source-abbr="2.460" source="2.460">vattati</alternative><alternative source-abbr="?" source="unknown">vattate</alternative></alternatives>  pajā;</gatha1>
    <gathalast line="24">Kammanibandhanā sattā, rathassāṇīva yāyato <note>ma. ni. 2.460; su. ni. 659</note>.</gathalast>
    <gatha1 line="25">‘‘Kammena kittiṃ labhate pasaṃsaṃ,</gatha1>
    <gatha2 line="26">Kammena jāniñca vadhañca bandhaṃ;</gatha2>
    <gatha3 line="27">Taṃ kammaṃ nānākaraṇaṃ viditvā,</gatha3>
    <gathalast line="28">Kasmā vade natthi kammanti loke’’ti.</gathalast>
    <paragraph line="29">Attheva suttantoti? Āmantā. Tena hi ‘‘sabbamidaṃ kammato’’ti.</paragraph>
    <centered line="30">Sabbamidaṃ kammatotikathā niṭṭhitā.</centered>
    <title line="31">17. Sattarasamavaggo</title>
    <subhead line="32">(169) 4. Indriyabaddhakathā</subhead>
    <paragraph line="33" number="786"> Indriyabaddhaññeva <pageBreak edition="Myanmar" number="0.0397" /> dukkhanti? Āmantā. Indriyabaddhaññeva <pageBreak edition="Thai" number="0.0580" /> aniccaṃ saṅkhataṃ paṭiccasamuppannaṃ <pageBreak edition="Pali Text Society" number="0.0547" /><pageBreak edition="Vipassana Research Institut" number="0.0442" /> khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Na hevaṃ vattabbe…pe… nanu anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Āmantā. Hañci anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ, no ca vata re vattabbe – ‘‘indriyabaddhaññeva dukkha’’nti.</paragraph>
    <paragraph line="34">Anindriyabaddhaṃ aniccaṃ saṅkhataṃ paṭiccasamuppannaṃ…pe… vipariṇāmadhammaṃ, tañca na dukkhanti? Āmantā. Indriyabaddhaṃ aniccaṃ saṅkhataṃ…pe… vipariṇāmadhammaṃ, tañca na dukkhanti? Na hevaṃ vattabbe…pe….</paragraph>
    <paragraph line="35">Indriyabaddhaṃ aniccaṃ saṅkhataṃ…pe… vipariṇāmadhammaṃ, tañca dukkhanti <note>idaṃ-pucchādvayena purimapucchādvayassa purato bhavitabbaṃ</note>? Āmantā. Anindriyabaddhaṃ aniccaṃ saṅkhataṃ…pe… vipariṇāmadhammaṃ, tañca dukkhanti <note>idaṃ-pucchādvayena purimapucchādvayassa purato bhavitabbaṃ</note>? Na hevaṃ vattabbe…pe….</paragraph>
    <paragraph line="36" number="787"> Indriyabaddhaññeva dukkhanti? Āmantā. Nanu yadaniccaṃ taṃ dukkhaṃ <note>saṃ. ni. 3.15</note> vuttaṃ bhagavatā – ‘‘anindriyabaddhaṃ anicca’’nti? Āmantā. Hañci yadaniccaṃ taṃ dukkhaṃ <note>saṃ. ni. 3.15</note> vuttaṃ bhagavatā – anindriyabaddhaṃ aniccaṃ, no ca vata re vattabbe – ‘‘indriyabaddhaññeva dukkha’’nti.</paragraph>
    <paragraph line="37" number="788"> Na vattabbaṃ – ‘‘indriyabaddhaññeva dukkha’’nti? Āmantā. Yathā indriyabaddhassa dukkhassa pariññāya bhagavati brahmacariyaṃ vussati, evamevaṃ anindriyabaddhassa dukkhassa pariññāya bhagavati brahmacariyaṃ vussatīti <pageBreak edition="Thai" number="0.0581" />? Na hevaṃ vattabbe…pe… yathā indriyabaddhaṃ dukkhaṃ pariññātaṃ na puna uppajjati <pageBreak edition="Pali Text Society" number="0.0548" />, evamevaṃ anindriyabaddhaṃ dukkhaṃ pariññātaṃ na puna uppajjatīti? Na hevaṃ vattabbe. Tena hi indriyabaddhaññeva dukkhanti.</paragraph>
    <centered line="38">Indriyabaddhakathā niṭṭhitā.</centered>
    <title line="39">17. Sattarasamavaggo</title>
    <subhead line="40">(170) 5. Ṭhapetvā ariyamaggantikathā</subhead>
    <paragraph line="41" number="789"> Ṭhapetvā <pageBreak edition="Myanmar" number="0.0398" /><pageBreak edition="Vipassana Research Institut" number="0.0443" /> ariyamaggaṃ avasesā saṅkhārā dukkhāti? Āmantā. Dukkhasamudayopi dukkhoti? Na hevaṃ vattabbe…pe… dukkhasamudayopi dukkhoti? Āmantā. Tīṇeva ariyasaccānīti? Na hevaṃ vattabbe…pe… tīṇeva ariyasaccānīti? Āmantā. Nanu cattāri ariyasaccāni vuttāni bhagavatā – dukkhaṃ, dukkhasamudayo, dukkhanirodho, dukkhanirodhagāminī paṭipadāti? Āmantā. Hañci cattāri ariyasaccāni vuttāni bhagavatā – dukkhaṃ, dukkhasamudayo, dukkhanirodho, dukkhanirodhagāminī paṭipadā; no ca vata re vattabbe – ‘‘tīṇeva ariyasaccānī’’ti.</paragraph>
    <paragraph line="42">Dukkhasamudayopi dukkhoti? Āmantā. Kenaṭṭhenāti? Aniccaṭṭhena. Ariyamaggo aniccoti? Āmantā. Ariyamaggo dukkhoti? Na <pageBreak edition="Pali Text Society" number="0.0549" /> hevaṃ vattabbe…pe….</paragraph>
    <paragraph line="43">Ariyamaggo anicco, so ca na dukkhoti? Āmantā. Dukkhasamudayo anicco, so ca na dukkhoti? Na <pageBreak edition="Thai" number="0.0582" /> hevaṃ vattabbe…pe… dukkhasamudayo anicco, so ca dukkhoti? Āmantā. Ariyamaggo anicco, so ca dukkhoti? Na hevaṃ vattabbe…pe….</paragraph>
    <paragraph line="44" number="790"> Na vattabbaṃ – ‘‘ṭhapetvā ariyamaggaṃ avasesā saṅkhārā dukkhā’’ti? Āmantā. Nanu sā dukkhanirodhagāminī paṭipadāti? Āmantā. Hañci sā dukkhanirodhagāminī paṭipadā, tena vata re vattabbe – ‘‘ṭhapetvā ariyamaggaṃ avasesā saṅkhārā dukkhā’’ti.</paragraph>
    <centered line="45">Ṭhapetvā ariyamaggantikathā niṭṭhitā.</centered>
    <title line="46">17. Sattarasamavaggo</title>
    <subhead line="47">(171) 6. Na vattabbaṃ saṅgho dakkhiṇaṃ paṭiggaṇhātikathā</subhead>
    <paragraph line="48" number="791"> Na <pageBreak edition="Vipassana Research Institut" number="0.0444" /> vattabbaṃ – ‘‘saṅgho dakkhiṇaṃ paṭiggaṇhātī’’ti? Āmantā. Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā. Hañci saṅgho āhuneyyo pāhuneyyo <pageBreak edition="Myanmar" number="0.0399" /> dakkhiṇeyyo añjalikaraṇīyo anuttaraṃ puññakkhettaṃ lokassa, tena vata re vattabbe – ‘‘saṅgho dakkhiṇaṃ paṭiggaṇhātī’’ti.</paragraph>
    <paragraph line="49">Na vattabbaṃ – ‘‘saṅgho dakkhiṇaṃ paṭiggaṇhātī’’ti? Āmantā. Nanu cattāro purisayugā aṭṭhapurisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā <pageBreak edition="Thai" number="0.0583" /><pageBreak edition="Pali Text Society" number="0.0550" /> vuttā bhagavatā, tena vata re vattabbe – ‘‘saṅgho dakkhiṇaṃ paṭiggaṇhātī’’ti.</paragraph>
    <paragraph line="50">Na vattabbaṃ – ‘‘saṅgho dakkhiṇaṃ paṭiggaṇhātī’’ti? Āmantā. Nanu atthi keci saṅghassa dānaṃ dentīti? Āmantā. Hañci atthi keci saṅghassa dānaṃ denti, tena vata re vattabbe – ‘‘saṅgho dakkhiṇaṃ paṭiggaṇhātī’’ti. Nanu atthi keci saṅghassa cīvaraṃ denti…pe… piṇḍapātaṃ denti… senāsanaṃ denti… gilānapaccayabhesajjaparikkhāraṃ denti… khādanīyaṃ denti… bhojanīyaṃ denti…pe… pānīyaṃ dentīti? Āmantā. Hañci atthi keci saṅghassa pānīyaṃ denti, tena vata re vattabbe – ‘‘saṅgho dakkhiṇaṃ paṭiggaṇhātī’’ti.</paragraph>
    <paragraph line="51">Na vattabbaṃ – ‘‘saṅgho dakkhiṇaṃ paṭiggaṇhātī’’ti? Āmantā. Nanu vuttaṃ bhagavatā –</paragraph>
    <gatha1 line="52">‘‘Āhutiṃ jātavedova, mahāmeghaṃva medanī;</gatha1>
    <gathalast line="53">Saṅgho samādhisampanno, paṭiggaṇhāti dakkhiṇa’’nti.</gathalast>
    <paragraph line="54">Attheva suttantoti? Āmantā. Tena hi saṅgho dakkhiṇaṃ paṭiggaṇhātīti.</paragraph>
    <paragraph line="55" number="792"> Saṅgho <pageBreak edition="Vipassana Research Institut" number="0.0445" /> dakkhiṇaṃ paṭiggaṇhātīti? Āmantā. Maggo paṭiggaṇhāti, phalaṃ paṭiggaṇhātīti? Na hevaṃ vattabbe…pe….</paragraph>
    <centered line="56">Na vattabbaṃ saṅgho dakkhiṇaṃ paṭiggaṇhātītikathā niṭṭhitā.</centered>
    <title line="57">17. Sattarasamavaggo</title>
    <subhead line="58">(172) 7. Na vattabbaṃ saṅgho dakkhiṇaṃ visodhetītikathā</subhead>
    <paragraph line="59" number="793"> Na <pageBreak edition="Pali Text Society" number="0.0551" /><pageBreak edition="Thai" number="0.0584" /> vattabbaṃ – ‘‘saṅgho dakkhiṇaṃ visodhetī’’ti? Āmantā. Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā. Hañci saṅgho āhuneyyo…pe… anuttaraṃ <pageBreak edition="Myanmar" number="0.0400" /> puññakkhettaṃ lokassa, tena vata re vattabbe – ‘‘saṅgho dakkhiṇaṃ visodhetī’’ti.</paragraph>
    <paragraph line="60">Na vattabbaṃ – ‘‘saṅgho dakkhiṇaṃ visodhetī’’ti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe – ‘‘saṅgho dakkhiṇaṃ visodhetī’’ti.</paragraph>
    <paragraph line="61">Na vattabbaṃ – ‘‘saṅgho dakkhiṇaṃ visodhetī’’ti? Āmantā. Nanu atthi keci saṅghassa dānaṃ datvā dakkhiṇaṃ ārādhentīti? Āmantā. Hañci atthi keci saṅghassa dānaṃ datvā dakkhiṇaṃ ārādhenti, tena vata re vattabbe – ‘‘saṅgho dakkhiṇaṃ visodhetī’’ti.</paragraph>
    <paragraph line="62">Nanu atthi keci saṅghassa cīvaraṃ datvā…pe… piṇḍapātaṃ datvā…pe… senāsanaṃ datvā… gilānapaccayabhesajjaparikkhāraṃ datvā… khādanīyaṃ datvā… bhojanīyaṃ datvā…pe… pānīyaṃ <pageBreak edition="Vipassana Research Institut" number="0.0446" /> datvā dakkhiṇaṃ ārādhentīti? Āmantā. Hañci atthi keci <pageBreak edition="Thai" number="0.0585" /> saṅghassa pānīyaṃ datvā dakkhiṇaṃ ārādhenti, tena vata re vattabbe – ‘‘saṅgho dakkhiṇaṃ visodhetī’’ti.</paragraph>
    <paragraph line="63" number="794"> Saṅgho dakkhiṇaṃ visodhetīti? Āmantā. Maggo <pageBreak edition="Pali Text Society" number="0.0552" /> visodheti, phalaṃ visodhetīti? Na hevaṃ vattabbe…pe….</paragraph>
    <centered line="64">Na vattabbaṃ saṅgho dakkhiṇaṃ visodhetītikathā niṭṭhitā.</centered>
    <title line="65">17. Sattarasamavaggo</title>
    <subhead line="66">(173) 8. Na vattabbaṃ saṅgho bhuñjatītikathā</subhead>
    <paragraph line="67" number="795"> Na vattabbaṃ – ‘‘saṅgho bhuñjati pivati khādati sāyatī’’ti? Āmantā. Nanu atthi keci saṅghabhattāni karonti, uddesabhattāni karonti, yāgupānāni karontīti? Āmantā. Hañci atthi keci saṅghabhattāni karonti, uddesabhattāni karonti, yāgupānāni karonti, tena vata re vattabbe – ‘‘saṅgho bhuñjati pivati khādati sāyatī’’ti.</paragraph>
    <paragraph line="68">Na <pageBreak edition="Myanmar" number="0.0401" /> vattabbaṃ – ‘‘saṅgho bhuñjati pivati khādati sāyatī’’ti? Āmantā. Nanu vuttaṃ bhagavatā – ‘‘gaṇabhojanaṃ paramparabhojanaṃ atirittabhojanaṃ anatirittabhojana’’nti? Āmantā. Hañci vuttaṃ bhagavatā – ‘‘gaṇabhojanaṃ paramparabhojanaṃ atirittabhojanaṃ anatirittabhojanaṃ’’, tena vata re vattabbe – ‘‘saṅgho bhuñjati pivati khādati sāyatī’’ti.</paragraph>
    <paragraph line="69">Na vattabbaṃ – ‘‘saṅgho bhuñjati pivati khādati sāyatī’’ti? Āmantā. Nanu aṭṭha pānāni vuttāni bhagavatā – ambapānaṃ, jambupānaṃ <pageBreak edition="Thai" number="0.0586" />, cocapānaṃ, mocapānaṃ, <alternatives line="52" extra=" mahāva. 300 pana passitabbaṃ" separator="false"><alternative source-abbr="vri" source="vipassana research institut">madhukapānaṃ</alternative><alternative source-abbr="sī." source="sri lanka">madhupānaṃ</alternative><alternative source-abbr="syā." source="thai">madhupānaṃ</alternative><alternative source-abbr="kaṃ." source="kaṃ.">madhupānaṃ</alternative><alternative source-abbr="pī." source="pali text society">madhupānaṃ</alternative></alternatives>,  muddikapānaṃ, sālukapānaṃ, phārusakapānanti? Āmantā. Hañci aṭṭha pānāni vuttāni bhagavatā – ambapānaṃ, jambupānaṃ, cocapānaṃ, mocapānaṃ, madhukapānaṃ, muddikapānaṃ <pageBreak edition="Pali Text Society" number="0.0553" />, sālukapānaṃ, phārusakapānaṃ, tena vata re vattabbe – ‘‘saṅgho bhuñjati pivati khādati sāyatī’’ti.</paragraph>
    <paragraph line="70" number="796"> Saṅgho bhuñjati pivati khādati sāyatīti? Āmantā. Maggo bhuñjati pivati khādati sāyati, phalaṃ bhuñjati pivati khādati sāyatīti? Na hevaṃ vattabbe…pe….</paragraph>
    <centered line="71">Na vattabbaṃ saṅgho bhuñjatītikathā niṭṭhitā.</centered>
    <title line="72">17. Sattarasamavaggo</title>
    <subhead line="73">(174) 9. Na vattabbaṃ saṅghassadinnaṃ mahapphalantikathā</subhead>
    <paragraph line="74" number="797"> Na vattabbaṃ – ‘‘saṅghassa dinnaṃ mahapphala’’nti? Āmantā. Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā. Hañci saṅgho āhuneyyo…pe… anuttaraṃ puññakkhettaṃ lokassa, tena vata re vattabbe – ‘‘saṅghassa dinnaṃ mahapphala’’nti.</paragraph>
    <paragraph line="75">Na vattabbaṃ – ‘‘saṅghassa dinnaṃ mahapphala’’nti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā <pageBreak edition="Thai" number="0.0587" /> dakkhiṇeyyā vuttā bhagavatā, tena vata re vattabbe – ‘‘saṅghassa dinnaṃ mahapphala’’nti.</paragraph>
    <paragraph line="76" number="798"> Na <pageBreak edition="Myanmar" number="0.0402" /> vattabbaṃ – ‘‘saṅghassa dinnaṃ mahapphala’’nti? Āmantā. Nanu vuttaṃ bhagavatā – ‘‘saṅghe, gotami, dehi, saṅghe te dinne ahañceva pūjito bhavissāmi saṅgho cā’’ti <note>ma. ni. 3.376</note>. Attheva <pageBreak edition="Pali Text Society" number="0.0554" /> suttantoti? Āmantā. Tena hi saṅghassa dinnaṃ mahapphalanti.</paragraph>
    <paragraph line="77">Na <pageBreak edition="Vipassana Research Institut" number="0.0448" /> vattabbaṃ – ‘‘saṅghassa dinnaṃ mahapphala’’nti? Āmantā. Nanu sakko devānamindo bhagavantaṃ etadavoca –</paragraph>
    <gatha1 line="78">‘‘Yajamānānaṃ manussānaṃ, puññapekkhāna pāṇinaṃ;</gatha1>
    <gathalast line="79">Karotaṃ opadhikaṃ puññaṃ, kattha dinnaṃ mahapphalanti.</gathalast>
    <gatha1 line="80">‘‘Cattāro ca paṭipannā, cattāro ca phale ṭhitā;</gatha1>
    <gathalast line="81">Esa saṅgho ujubhūto, paññāsīlasamāhito.</gathalast>
    <gatha1 line="82">‘‘Yajamānānaṃ manussānaṃ, puññapekkhāna pāṇinaṃ;</gatha1>
    <gathalast line="83">Karotaṃ opadhikaṃ puññaṃ, saṅghe dinnaṃ mahapphala’’nti <note>saṃ. ni. 1.262; vi. va. 642, 751</note>.</gathalast>
    <gatha1 line="84">‘‘Eso hi saṅgho vipulo mahaggato,</gatha1>
    <gatha2 line="85">Esappameyyo udadhīva sāgaro;</gatha2>
    <gatha3 line="86">Ete hi seṭṭhā <alternatives line="66" extra="" separator="false"><alternative source-abbr="vri" source="vipassana research institut">naravīrasāvakā</alternative><alternative source-abbr="ka." source="cambodian">narasīhasāvakā</alternative></alternatives> ,</gatha3>
    <gathalast line="87">Pabhaṅkarā dhammamudīrayanti.</gathalast>
    <gatha1 line="88">‘‘Tesaṃ sudinnaṃ suhutaṃ suyiṭṭhaṃ,</gatha1>
    <gatha2 line="89">Ye saṅghamuddissa dadanti dānaṃ;</gatha2>
    <gatha3 line="90">Sā <pageBreak edition="Thai" number="0.0588" /> dakkhiṇā saṅghagatā patiṭṭhitā,</gatha3>
    <gathalast line="91">Mahapphalā lokavidūna vaṇṇitā.</gathalast>
    <gatha1 line="92">‘‘Etādisaṃ yaññamanussarantā,</gatha1>
    <gatha2 line="93">Ye vedajātā <alternatives line="74" extra="" separator="false"><alternative source-abbr="vri" source="vipassana research institut">vicaranti</alternative><alternative source-abbr="sī." source="sri lanka">viharanti</alternative><alternative source-abbr="ka." source="cambodian">viharanti</alternative></alternatives>  loke;</gatha2>
    <gatha3 line="94">Vineyya maccheramalaṃ samūlaṃ,</gatha3>
    <gathalast line="95">Aninditā saggamupenti ṭhāna’’nti <note>vi. va. 645, 754</note>.</gathalast>
    <paragraph line="96">Attheva <pageBreak edition="Pali Text Society" number="0.0555" /> suttantoti? Āmantā. Tena hi saṅghassa dinnaṃ mahapphalanti.</paragraph>
    <centered line="97">Na vattabbaṃ saṅghassa dinnaṃ mahapphalantikathā niṭṭhitā.</centered>
    <title line="98">17. Sattarasamavaggo</title>
    <subhead line="99">(175) 10. Na vattabbaṃ buddhassadinnaṃ mahapphalantikathā</subhead>
    <paragraph line="100" number="799"> Na <pageBreak edition="Myanmar" number="0.0403" /><pageBreak edition="Vipassana Research Institut" number="0.0449" /> vattabbaṃ – ‘‘buddhassa dinnaṃ mahapphala’’nti? Āmantā. Nanu bhagavā dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo appaṭipuggaloti? Āmantā. Hañci bhagavā dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo appaṭipuggalo, tena vata re vattabbe – ‘‘buddhassa dinnaṃ mahapphala’’nti.</paragraph>
    <paragraph line="101">Na vattabbaṃ – ‘‘buddhassa dinnaṃ mahapphala’’nti? Āmantā. Atthi koci buddhena samasamo – sīlena samādhinā paññāyāti? Natthi <pageBreak edition="Thai" number="0.0589" />. Hañci natthi koci buddhena samasamo – sīlena samādhinā paññāya, tena vata re vattabbe – ‘‘buddhassa dinnaṃ mahapphala’’nti.</paragraph>
    <paragraph line="102">Na vattabbaṃ – ‘‘buddhassa dinnaṃ mahapphala’’nti? Āmantā. Nanu vuttaṃ bhagavatā –</paragraph>
    <gatha1 line="103">‘‘Nayimasmiṃ vā loke parasmiṃ <pageBreak edition="Pali Text Society" number="0.0556" /> vā pana,</gatha1>
    <gatha2 line="104">Buddhena seṭṭho ca samo ca vijjati;</gatha2>
    <gatha3 line="105">Yamāhuneyyānaṃ aggataṃ gato,</gatha3>
    <gathalast line="106">Puññatthikānaṃ vipulapphalesina’’nti <note>vi. va. 1047</note>.</gathalast>
    <paragraph line="107">Attheva suttantoti? Āmantā. Tena hi buddhassa dinnaṃ mahapphalanti.</paragraph>
    <centered line="108">Na vattabbaṃ buddhassa dinnaṃ mahapphalantikathā niṭṭhitā.</centered>
    <title line="109">17. Sattarasamavaggo</title>
    <subhead line="110">(176) 11. Dakkhiṇāvisuddhikathā</subhead>
    <paragraph line="111" number="800"> Dāyakatova <pageBreak edition="Vipassana Research Institut" number="0.0450" /> dānaṃ visujjhati, no paṭiggāhakatoti? Āmantā. Nanu atthi keci paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassāti? Āmantā <pageBreak edition="Myanmar" number="0.0404" />. Hañci atthi keci paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa, no ca vata re vattabbe – ‘‘dāyakatova dānaṃ visujjhati, no paṭiggāhakato’’ti.</paragraph>
    <paragraph line="112">Dāyakatova dānaṃ visujjhati, no paṭiggāhakatoti? Āmantā <pageBreak edition="Thai" number="0.0590" />. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, no ca vata re vattabbe – ‘‘dāyakatova dānaṃ visujjhati, no paṭiggāhakato’’ti.</paragraph>
    <paragraph line="113">Dāyakatova dānaṃ visujjhati, no paṭiggāhakatoti? Āmantā. Nanu <pageBreak edition="Pali Text Society" number="0.0557" /> atthi keci sotāpanne dānaṃ datvā dakkhiṇaṃ ārādhentīti? Āmantā. Hañci atthi keci sotāpanne dānaṃ datvā dakkhiṇaṃ ārādhenti, no ca vata re vattabbe – ‘‘dāyakatova dānaṃ visujjhati, no paṭiggāhakato’’ti.</paragraph>
    <paragraph line="114">Nanu atthi keci sakadāgāmissa…pe… anāgāmissa…pe… arahato dānaṃ datvā dakkhiṇaṃ ārādhentīti? Āmantā. Hañci atthi keci arahato dānaṃ datvā dakkhiṇaṃ ārādhenti, no ca vata re vattabbe – ‘‘dāyakatova dānaṃ visujjhati, no paṭiggāhakato’’ti.</paragraph>
    <paragraph line="115" number="801"> Paṭiggāhakato dānaṃ visujjhatīti? Āmantā. Añño aññassa kārako, parakataṃ sukhadukkhaṃ, añño karoti añño paṭisaṃvedetīti? Na hevaṃ vattabbe…pe….</paragraph>
    <paragraph line="116">Dāyakatova dānaṃ visujjhati, no paṭiggāhakatoti? Āmantā. Nanu vuttaṃ bhagavatā – ‘‘catasso <pageBreak edition="Vipassana Research Institut" number="0.0451" /> kho imā, ānanda, dakkhiṇā visuddhiyo! Katamā catasso? Atthānanda, dakkhiṇā dāyakato visujjhati, no paṭiggāhakato; atthānanda, dakkhiṇā paṭiggāhakato visujjhati, no dāyakato <pageBreak edition="Thai" number="0.0591" />; atthānanda, dakkhiṇā dāyakato ceva visujjhati paṭiggāhakato ca; atthānanda, dakkhiṇā neva dāyakato visujjhati, no paṭiggāhakato. Imā kho, ānanda, catasso dakkhiṇā visuddhiyo’’ti <note>ma. ni. 3.381</note>. Attheva <pageBreak edition="Myanmar" number="0.0405" /> suttantoti? Āmantā. Tena hi na vattabbaṃ – ‘‘dāyakatova dānaṃ visujjhati, no paṭiggāhakato’’ti.</paragraph>
    <centered line="117">Dakkhiṇāvisuddhikathā niṭṭhitā.</centered>
    <centered line="118">Sattarasamavaggo.</centered>
    <paragraph line="119">Tassuddānaṃ –</paragraph>
    <paragraph line="120">Atthi <pageBreak edition="Thai" number="0.0592" /><pageBreak edition="Pali Text Society" number="0.0558" /> arahato puññūpacayo, natthi arahato akālamaccu, sabbamidaṃ kammato, indriyabaddhaññeva dukkhaṃ, ṭhapetvā ariyamaggaṃ avasesā saṅkhārā dukkhā, saṅgho dakkhiṇaṃ paṭiggaṇhāti, saṅgho dakkhiṇaṃ visodheti, saṅgho bhuñjati pivati khādati sāyati, saṅghassa dinnaṃ mahapphalaṃ, atthi dānaṃ <alternatives line="91" extra="" separator="false"><alternative source-abbr="vri" source="vipassana research institut">visuddhiyāti</alternative><alternative source-abbr="syā." source="thai">visujjhatīti</alternative></alternatives> .</paragraph>
  </content>
</document>