<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m3.mul30.xml</normativeSource>
<archivePath>roman/tipitaka (mula)/abhidhammapitaka/kathavatthupali/23. tevisatimavaggo.xml</archivePath>
<titlePath>23. Tevīsatimavaggo - Kathāvatthupāḷi - Abhidhammapiṭaka - Tipiṭaka (Mūla)</titlePath>
</metadata>
<body>
<chapter line="1">23. Tevīsatimavaggo</chapter>
<subhead line="2">(218) 1. Ekādhippāyakathā</subhead>
<paragraph line="3" number="908"> Ekādhippāyena <pageBreak edition="M" number="0.0450" /><pageBreak edition="P" number="0.0622" /> methuno dhammo paṭisevitabboti? Āmantā. Ekādhippāyena assamaṇena <pageBreak edition="V" number="0.0502" /> hotabbaṃ, abhikkhunā hotabbaṃ, chinnamūlena hotabbaṃ pārājikena hotabbanti? Na hevaṃ vattabbe…pe… ekādhippāyena methuno dhammo paṭisevitabboti? Āmantā. Ekādhippāyena pāṇo hantabbo, adinnaṃ ādiyitabbaṃ, musā bhaṇitabbā, pisuṇaṃ bhaṇitabbaṃ, pharusaṃ bhaṇitabbaṃ, samphaṃ palapitabbaṃ, sandhi cheditabbo, nillopaṃ hātabbaṃ, ekāgārikaṃ kātabbaṃ, paripanthe ṭhātabbaṃ, paradāro gantabbo, gāmaghātako kātabbo, nigamaghātako kātabboti? Na hevaṃ vattabbe…pe….</paragraph>
<centered line="4">Ekādhippāyakathā niṭṭhitā.</centered>
<title line="5">23. Tevīsatimavaggo</title>
<subhead line="6">(219) 2. Arahantavaṇṇakathā</subhead>
<paragraph line="7" number="909"> Arahantānaṃ vaṇṇena amanussā methunaṃ dhammaṃ paṭisevantīti? Āmantā. Arahantānaṃ vaṇṇena amanussā pāṇaṃ hananti…pe… adinnaṃ ādiyanti, musā bhaṇanti, pisuṇaṃ bhaṇanti, pharusaṃ bhaṇanti, samphaṃ palapanti, sandhiṃ chindanti, nillopaṃ haranti, ekāgārikaṃ <pageBreak edition="T" number="0.0657" /> karonti, paripanthe tiṭṭhanti, paradāraṃ gacchanti, gāmaghātakaṃ karonti…pe… nigamaghātakaṃ karontīti? Na hevaṃ vattabbe…pe….</paragraph>
<centered line="8">Arahantavaṇṇakathā niṭṭhitā.</centered>
<title line="9">23. Tevīsatimavaggo</title>
<subhead line="10">(220-4) 3-7. Issariyakāmakārikādikathā</subhead>
<paragraph line="11" number="910"> Bodhisatto <pageBreak edition="P" number="0.0623" /> issariyakāmakārikāhetu vinipātaṃ gacchatīti? Āmantā. Bodhisatto issariyakāmakārikāhetu nirayaṃ gacchati <pageBreak edition="M" number="0.0451" />, sañjīvaṃ gacchati, kālasuttaṃ gacchati, tāpanaṃ gacchati, <alternatives line="3" extra="null" separator="false"><alternative source-abbr="vri" source="vipassana research institut">mahātāpanaṃ</alternative><alternative source-abbr="sī." source="sri lanka">patāpanaṃ</alternative><alternative source-abbr="syā." source="thai">patāpanaṃ</alternative><alternative source-abbr="kaṃ." source="kaṃ.">patāpanaṃ</alternative><alternative source-abbr="pī." source="pali text society">patāpanaṃ</alternative></alternatives>  gacchati, saṅghātakaṃ gacchati, roruvaṃ gacchati…pe… avīciṃ gacchatīti? Na hevaṃ vattabbe…pe….</paragraph>
<paragraph line="12">Bodhisatto <pageBreak edition="V" number="0.0503" /> issariyakāmakārikāhetu vinipātaṃ gacchatīti? Āmantā. ‘‘Bodhisatto issariyakāmakārikāhetu vinipātaṃ gacchatī’’ti – attheva suttantoti? Natthi. Hañci ‘‘bodhisatto issariyakāmakārikāhetu vinipātaṃ gacchatī’’ti – nattheva suttanto, no ca vata re vattabbe – ‘‘bodhisatto issariyakāmakārikāhetu vinipātaṃ gacchatī’’ti.</paragraph>
<paragraph line="13" number="911"> Bodhisatto issariyakāmakārikāhetu gabbhaseyyaṃ okkamatīti? Āmantā. Bodhisatto issariyakāmakārikāhetu nirayaṃ upapajjeyya, tiracchānayoniṃ upapajjeyyāti? Na hevaṃ vattabbe…pe….</paragraph>
<paragraph line="14">Bodhisatto issariyakāmakārikāhetu gabbhaseyyaṃ okkamatīti <pageBreak edition="T" number="0.0658" />? Āmantā. Bodhisatto iddhimāti? Na hevaṃ vattabbe…pe… bodhisatto iddhimāti? Āmantā. Bodhisattena chandiddhipādo bhāvito…pe… vīriyiddhipādo…pe… cittiddhipādo…pe… vīmaṃsiddhipādo bhāvitoti? Na hevaṃ vattabbe…pe….</paragraph>
<paragraph line="15">Bodhisatto <pageBreak edition="P" number="0.0624" /> issariyakāmakārikāhetu gabbhaseyyaṃ okkamatīti? Āmantā. ‘‘Bodhisatto issariyakāmakārikāhetu gabbhaseyyaṃ okkamatī’’ti – attheva suttantoti? Natthi. Hañci ‘‘bodhisatto issariyakāmakārikāhetu gabbhaseyyaṃ okkamatī’’ti – nattheva suttanto, no ca vata re vattabbe – ‘‘bodhisatto issariyakāmakārikāhetu gabbhaseyyaṃ okkamatī’’ti.</paragraph>
<paragraph line="16" number="912"> Bodhisatto issariyakāmakārikāhetu dukkarakārikaṃ akāsīti? Āmantā. Bodhisatto issariyakāmakārikāhetu ‘‘sassato loko’’ti paccāgacchi, ‘‘asassato loko’’ti…pe… ‘‘antavā loko’’ti…pe… ‘‘anantavā loko’’ti… ‘‘taṃ jīvaṃ taṃ sarīra’’nti <pageBreak edition="M" number="0.0452" />… ‘‘aññaṃ jīvaṃ aññaṃ sarīra’’nti… ‘‘hoti tathāgato paraṃ maraṇā’’ti… ‘‘na hoti tathāgato paraṃ maraṇā’’ti… ‘‘hoti ca na ca hoti tathāgato paraṃ maraṇā’’ti…pe… ‘‘neva hoti na na hoti tathāgato paraṃ maraṇā’’ti paccāgacchīti? Na hevaṃ vattabbe…pe….</paragraph>
<paragraph line="17">Bodhisatto issariyakāmakārikāhetu dukkarakārikaṃ akāsīti? Āmantā. ‘‘Bodhisatto issariyakāmakārikāhetu dukkarakārikaṃ akāsī’’ti – attheva suttantoti? Natthi. Hañci ‘‘bodhisatto <pageBreak edition="V" number="0.0504" /> issariyakāmakārikāhetu <pageBreak edition="T" number="0.0659" /> dukkarakārikaṃ akāsī’’ti – nattheva suttanto, no ca vata re vattabbe – ‘‘bodhisatto issariyakāmakārikāhetu dukkarakārikaṃ akāsī’’ti.</paragraph>
<paragraph line="18" number="913"> Bodhisatto issariyakāmakārikāhetu <alternatives line="11" extra="null" separator="false"><alternative source-abbr="vri" source="vipassana research institut">aparantapaṃ</alternative><alternative source-abbr="saṃ. ni. 1.137" source="saṃ. ni. 1.137">amaraṃ tapaṃ</alternative></alternatives>  akāsi, aññaṃ satthāraṃ uddisīti? Āmantā. Bodhisatto issariyakāmakārikāhetu ‘‘sassato loko’’ti paccāgacchi…pe… <pageBreak edition="P" number="0.0625" /> ‘‘neva hoti na na hoti tathāgato paraṃ maraṇā’’ti paccāgacchīti? Na hevaṃ vattabbe…pe….</paragraph>
<paragraph line="19" number="914"> Bodhisatto issariyakāmakārikāhetu aññaṃ satthāraṃ uddisīti? Āmantā. ‘‘Bodhisatto issariyakāmakārikāhetu aññaṃ satthāraṃ uddisī’’ti – attheva suttantoti? Natthi. Hañci ‘‘bodhisatto issariyakāmakārikāhetu aññaṃ satthāraṃ uddisī’’ti – nattheva suttanto, no ca vata re vattabbe – ‘‘bodhisatto issariyakāmakārikāhetu aññaṃ satthāraṃ uddisī’’ti.</paragraph>
<centered line="20">Issariyakāmakārikākathā niṭṭhitā.</centered>
<title line="21">23. Tevīsatimavaggo</title>
<subhead line="22">(225) 8. Patirūpakathā</subhead>
<paragraph line="23" number="915"> Atthi na rāgo rāgapatirūpakoti? Āmantā. Atthi na phasso phassapatirūpako, atthi na vedanā vedanāpatirūpikā, atthi na saññā saññāpatirūpikā <pageBreak edition="M" number="0.0453" />, atthi na cetanā cetanāpatirūpikā, atthi na cittaṃ cittapatirūpakaṃ, atthi na saddhā saddhāpatirūpikā, atthi na vīriyaṃ vīriyapatirūpakaṃ, atthi na sati satipatirūpikā, atthi na samādhi samādhipatirūpako <pageBreak edition="T" number="0.0660" />, atthi na paññā paññāpatirūpikāti? Na hevaṃ vattabbe…pe….</paragraph>
<paragraph line="24" number="916"> Atthi na doso dosapatirūpako, atthi na moho mohapatirūpako, atthi na kileso <pageBreak edition="V" number="0.0505" /> kilesapatirūpakoti? Āmantā. Atthi <pageBreak edition="P" number="0.0626" /> na phasso phassapatirūpako…pe… atthi na paññā paññāpatirūpikāti? Na hevaṃ vattabbe…pe….</paragraph>
<centered line="25">Patirūpakathā niṭṭhitā.</centered>
<title line="26">23. Tevīsatimavaggo</title>
<subhead line="27">(226) 9. Aparinipphannakathā</subhead>
<paragraph line="28" number="917"> Rūpaṃ aparinipphannanti? Āmantā. Rūpaṃ na aniccaṃ na saṅkhataṃ na paṭiccasamuppannaṃ na khayadhammaṃ na vayadhammaṃ na virāgadhammaṃ na nirodhadhammaṃ na vipariṇāmadhammanti? Na hevaṃ vattabbe…pe… nanu rūpaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Āmantā. Hañci rūpaṃ aniccaṃ saṅkhataṃ…pe… vipariṇāmadhammaṃ, no ca vata re vattabbe – ‘‘rūpaṃ aparinipphanna’’nti.</paragraph>
<paragraph line="29">Dukkhaññeva parinipphannanti? Āmantā. Nanu yadaniccaṃ taṃ dukkhaṃ <note>saṃ. ni. 3.15</note> vuttaṃ bhagavatā – ‘‘rūpaṃ anicca’’nti? Āmantā. Hañci yadaniccaṃ taṃ dukkhaṃ vuttaṃ bhagavatā – ‘‘rūpaṃ aniccaṃ’’, no ca vata re vattabbe – ‘‘dukkhaññeva parinipphanna’’nti…pe….</paragraph>
<paragraph line="30" number="918"> Vedanā <pageBreak edition="T" number="0.0661" />…pe… saññā… saṅkhārā… viññāṇaṃ… cakkhāyatanaṃ…pe… dhammāyatanaṃ… cakkhudhātu… dhammadhātu… cakkhundriyaṃ…pe… aññātāvindriyaṃ aparinipphannanti? Āmantā. Aññātāvindriyaṃ <pageBreak edition="P" number="0.0627" /> na aniccaṃ…pe… na vipariṇāmadhammanti? Na hevaṃ vattabbe…pe… nanu aññātāvindriyaṃ aniccaṃ saṅkhataṃ…pe… vipariṇāmadhammanti? Āmantā. Hañci aññātāvindriyaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ, no ca vata re vattabbe – ‘‘aññātāvindriyaṃ aparinipphanna’’nti.</paragraph>
<paragraph line="31">Dukkhaññeva <pageBreak edition="M" number="0.0454" /><pageBreak edition="V" number="0.0506" /> parinipphannanti? Āmantā. Nanu yadaniccaṃ taṃ dukkhaṃ vuttaṃ bhagavatā – ‘‘aññātāvindriyaṃ anicca’’nti? Āmantā. Hañci yadaniccaṃ taṃ dukkhaṃ vuttaṃ bhagavatā – ‘‘aññātāvindriyaṃ aniccaṃ’’, no ca vata re vattabbe – ‘‘dukkhaññeva parinipphanna’’nti.</paragraph>
<centered line="32">Aparinipphannakathā niṭṭhitā.</centered>
<centered line="33">Tevīsatimavaggo.</centered>
<paragraph line="34">Tassuddānaṃ –</paragraph>
<paragraph line="35">Ekādhippāyena methuno dhammo paṭisevitabbo, arahantānaṃ vaṇṇena amanussā methunaṃ dhammaṃ paṭisevanti, bodhisatto issariyakāmakārikāhetu vinipātaṃ gacchati, gabbhaseyyaṃ okkamati, dukkarakārikaṃ akāsi <pageBreak edition="T" number="0.0662" />, aparantapaṃ akāsi, aññaṃ satthāraṃ uddisi, atthi na rāgo rāgapatirūpako atthi na doso dosapatirūpako atthi na moho mohapatirūpako atthi na kileso kilesapatirūpako, rūpaṃ aparinipphannaṃ aññātāvindriyaṃ aparinipphannanti.</paragraph>
<centered line="36">Khuddako aḍḍhapaṇṇāsako.</centered>
<paragraph line="37">Tassuddānaṃ –</paragraph>
<paragraph line="38">Navaṃ, nibbuti, ekādhippāyoti.</paragraph>
<paragraph line="39">Paṇṇāsakuddānaṃ –</paragraph>
<gatha1 line="40">Mahāniyāmo <pageBreak edition="P" number="0.0628" />, anusayā, niggaho, khuddakapañcamo;</gatha1>
<gatha2 line="41">Parappavādamaddanā, suttamūlasamāhitā;</gatha2>
<gathalast line="42">Ujjotanā satthusamaye, kathāvatthupakaraṇeti.</gathalast>
<centered line="43">Pañcattiṃsabhāṇavāraṃ</centered>
<centered line="44">Kathāvatthupakaraṇaṃ niṭṭhitaṃ.</centered>
</body>
</document>