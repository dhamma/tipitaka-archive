<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m3.mul29.xml</normativeSource>
<archivePath>roman/tipitaka (mula)/abhidhammapitaka/kathavatthupali/22. bavisatimavaggo.xml</archivePath>
<title>22. Bāvīsatimavaggo - Kathāvatthupāḷi - Abhidhammapiṭaka - Tipiṭaka (Mūla)</title>
</metadata>
<body>
<chapter line="1">22. Bāvīsatimavaggo</chapter>
<subhead line="2">(208) 1. Parinibbānakathā</subhead>
<paragraph line="3" number="892">Atthi <pageBreak edition="P" number="0.0613" />kiñci saṃyojanaṃ appahāya parinibbānanti? Āmantā. Atthi kiñci sakkāyadiṭṭhiṃ appahāya…pe… anottappaṃ appahāya parinibbānanti? Na hevaṃ vattabbe…pe….</paragraph>
<paragraph line="4">Atthi kiñci saṃyojanaṃ appahāya parinibbānanti? Āmantā. Arahā sarāgo…pe… sakilesoti? Na hevaṃ vattabbe…pe… nanu arahā nirāgo…pe… nikkilesoti? Āmantā. Hañci <pageBreak edition="T" number="0.0646" />arahā nirāgo…pe… nikkileso, no ca vata re vattabbe – ‘‘atthi kiñci saṃyojanaṃ appahāya parinibbāna’’nti.</paragraph>
<paragraph line="5" number="893">Na vattabbaṃ – ‘‘atthi kiñci saṃyojanaṃ appahāya parinibbāna’’nti? Āmantā <pageBreak edition="V" number="0.0494" />. Arahā sabbaṃ buddhavisayaṃ jānātīti? Na hevaṃ vattabbe. Tena hi atthi kiñci saṃyojanaṃ appahāya parinibbānanti.</paragraph>
<centered line="6">Parinibbānakathā niṭṭhitā.</centered>
<title line="7">22. Bāvīsatimavaggo</title>
<subhead line="8">(209) 2. Kusalacittakathā</subhead>
<paragraph line="9" number="894">Arahā <pageBreak edition="M" number="0.0443" />kusalacitto parinibbāyatīti? Āmantā. Arahā puññābhisaṅkhāraṃ abhisaṅkharonto… āneñjābhisaṅkhāraṃ abhisaṅkharonto… gatisaṃvattaniyaṃ kammaṃ <pageBreak edition="P" number="0.0614" />karonto… bhavasaṃvattaniyaṃ kammaṃ karonto… issariyasaṃvattaniyaṃ kammaṃ karonto… adhipaccasaṃvattaniyaṃ kammaṃ karonto… mahābhogasaṃvattaniyaṃ kammaṃ karonto… mahāparivārasaṃvattaniyaṃ kammaṃ karonto… devasobhagyasaṃvattaniyaṃ kammaṃ karonto… manussasobhagyasaṃvattaniyaṃ kammaṃ karonto parinibbāyatīti? Na hevaṃ vattabbe…pe….</paragraph>
<paragraph line="10">Arahā kusalacitto parinibbāyatīti? Āmantā. Arahā ācinanto apacinanto pajahanto upādiyanto visinento ussinento vidhūpento sandhūpento parinibbāyatīti? Na hevaṃ vattabbe <pageBreak edition="T" number="0.0647" />…pe… nanu arahā nevācināti na apacināti apacinitvā ṭhitoti? Āmantā. Hañci arahā nevācināti na apacināti apacinitvā ṭhito, no ca vata re vattabbe – ‘‘arahā kusalacitto parinibbāyatī’’ti. Nanu arahā neva pajahati na upādiyati pajahitvā ṭhito, neva visineti na ussineti visinetvā ṭhito; nanu arahā neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe – ‘‘arahā kusalacitto parinibbāyatī’’ti.</paragraph>
<paragraph line="11" number="895">Na vattabbaṃ – ‘‘arahā kusalacitto parinibbāyatī’’ti? Āmantā. Nanu arahā <pageBreak edition="V" number="0.0495" />upaṭṭhitassati sato sampajāno parinibbāyatīti? Āmantā. Hañci arahā upaṭṭhitassati sato sampajāno parinibbāyati, tena vata re vattabbe – ‘‘arahā kusalacitto parinibbāyatī’’ti.</paragraph>
<centered line="12">Kusalacittakathā niṭṭhitā.</centered>
<title line="13">22. Bāvīsatimavaggo</title>
<subhead line="14">(210) 3. Āneñjakathā</subhead>
<paragraph line="15" number="896">Arahā <pageBreak edition="M" number="0.0444" /><pageBreak edition="P" number="0.0615" />āneñje ṭhito parinibbāyatīti? Āmantā. Nanu arahā pakaticitte ṭhito parinibbāyatīti? Āmantā. Hañci arahā pakaticitte ṭhito parinibbāyati, no ca vata re vattabbe – ‘‘arahā āneñje ṭhito parinibbāyatī’’ti.</paragraph>
<paragraph line="16">Arahā <pageBreak edition="T" number="0.0648" />āneñje ṭhito parinibbāyatīti? Āmantā. Arahā kiriyamaye citte ṭhito parinibbāyatīti? Na hevaṃ vattabbe…pe… nanu arahā vipākacitte ṭhito parinibbāyatīti? Āmantā. Hañci arahā vipākacitte ṭhito parinibbāyati, no ca vata re vattabbe – ‘‘arahā āneñje ṭhito parinibbāyatī’’ti.</paragraph>
<paragraph line="17">Arahā āneñje ṭhito parinibbāyatīti? Āmantā. Arahā kiriyābyākate citte ṭhito parinibbāyatīti? Na hevaṃ vattabbe…pe… nanu arahā vipākābyākate citte ṭhito parinibbāyatīti? Āmantā. Hañci arahā vipākābyākate citte ṭhito parinibbāyati, no ca vata re vattabbe – ‘‘arahā āneñje ṭhito parinibbāyatī’’ti.</paragraph>
<paragraph line="18"><pageBreak edition="V" number="0.0496" /><note>dī. ni. 2.219</note>? Āmantā. Hañci bhagavā catutthajjhānā vuṭṭhahitvā samanantarā parinibbuto, no ca vata re vattabbe – ‘‘arahā āneñje ṭhito parinibbāyatī’’ti.</paragraph>
<centered line="19">Āneñjakathā niṭṭhitā.</centered>
<title line="20">22. Bāvīsatimavaggo</title>
<subhead line="21">(211) 4. Dhammābhisamayakathā</subhead>
<paragraph line="22" number="897">Atthi <pageBreak edition="P" number="0.0616" />gabbhaseyyāya dhammābhisamayoti? Āmantā. Atthi gabbhaseyyāya dhammadesanā, dhammassavanaṃ, dhammasākacchā, paripucchā, sīlasamādānaṃ <pageBreak edition="T" number="0.0649" />, indriyesu guttadvāratā, bhojane mattaññutā, pubbarattāpararattaṃ jāgariyānuyogoti <pageBreak edition="M" number="0.0445" />? Na hevaṃ vattabbe…pe… natthi gabbhaseyyāya dhammadesanā, dhammassavanaṃ…pe… pubbarattāpararattaṃ jāgariyānuyogoti? Āmantā. Hañci natthi gabbhaseyyāya dhammadesanā, dhammassavanaṃ…pe… pubbarattāpararattaṃ jāgariyānuyogo, no ca vata re vattabbe – ‘‘atthi gabbhaseyyāya dhammābhisamayo’’ti.</paragraph>
<paragraph line="23">Atthi gabbhaseyyāya dhammābhisamayoti? Āmantā. Nanu dve paccayā sammādiṭṭhiyā uppādāya – parato ca ghoso, yoniso ca manasikāroti? Āmantā. Hañci dve paccayā sammādiṭṭhiyā uppādāya – parato ca ghoso, yoniso ca manasikāro, no ca vata re vattabbe – ‘‘atthi gabbhaseyyāya dhammābhisamayo’’ti.</paragraph>
<paragraph line="24">Atthi gabbhaseyyāya dhammābhisamayoti? Āmantā. Suttassa pamattassa muṭṭhassatissa asampajānassa dhammābhisamayoti? Na hevaṃ vattabbe…pe….</paragraph>
<centered line="25">Dhammābhisamayakathā niṭṭhitā.</centered>
<title line="26">22. Bāvīsatimavaggo</title>
<subhead line="27">(212-4) 5-7. Tissopikathā</subhead>
<paragraph line="28" number="898">Atthi <pageBreak edition="V" number="0.0497" />gabbhaseyyāya arahattappattīti? Āmantā. Suttassa <pageBreak edition="P" number="0.0617" />pamattassa muṭṭhassatissa asampajānassa arahattappattīti? Na <pageBreak edition="T" number="0.0650" />hevaṃ vattabbe…pe….</paragraph>
<paragraph line="29" number="899">Atthi supinagatassa dhammābhisamayoti? Āmantā. Suttassa pamattassa muṭṭhassatissa asampajānassa dhammābhisamayoti? Na hevaṃ vattabbe…pe….</paragraph>
<paragraph line="30" number="900">Atthi supinagatassa arahattappattīti? Āmantā. Suttassa pamattassa muṭṭhassatissa asampajānassa arahattappattīti? Na hevaṃ vattabbe…pe….</paragraph>
<centered line="31">Tissopikathā niṭṭhitā.</centered>
<title line="32">22. Bāvīsatimavaggo</title>
<subhead line="33">(215) 8. Abyākatakathā</subhead>
<paragraph line="34" number="901">Sabbaṃ <pageBreak edition="M" number="0.0446" />supinagatassa cittaṃ abyākatanti? Āmantā. Supinantena pāṇaṃ haneyyāti? Āmantā. Hañci supinantena pāṇaṃ haneyya, no ca vata re vattabbe – ‘‘sabbaṃ supinagatassa cittaṃ abyākata’’nti.</paragraph>
<paragraph line="35">Supinantena adinnaṃ ādiyeyya…pe… musā bhaṇeyya, pisuṇaṃ bhaṇeyya, pharusaṃ bhaṇeyya, samphaṃ palapeyya, sandhiṃ chindeyya, nillopaṃ hareyya, ekāgārikaṃ kareyya, paripanthe tiṭṭheyya, paradāraṃ gaccheyya, gāmaghātakaṃ kareyya, nigamaghātakaṃ kareyya, supinantena methunaṃ dhammaṃ paṭiseveyya <pageBreak edition="V" number="0.0498" />, supinagatassa asuci mucceyya, supinantena dānaṃ dadeyya, cīvaraṃ dadeyya, piṇḍapātaṃ dadeyya, senāsanaṃ dadeyya, gilānapaccayabhesajjaparikkhāraṃ dadeyya, khādanīyaṃ dadeyya, bhojanīyaṃ dadeyya, pānīyaṃ dadeyya, cetiyaṃ vandeyya, cetiye mālaṃ āropeyya, gandhaṃ āropeyya <pageBreak edition="T" number="0.0651" />, vilepanaṃ āropeyya…pe… cetiyaṃ abhidakkhiṇaṃ kareyyāti? Āmantā <pageBreak edition="P" number="0.0618" />. Hañci supinantena cetiyaṃ abhidakkhiṇaṃ kareyya, no ca vata re vattabbe – ‘‘sabbaṃ supinagatassa cittaṃ abyākata’’nti.</paragraph>
<paragraph line="36" number="902">Na vattabbaṃ – ‘‘sabbaṃ supinagatassa cittaṃ abyākata’’nti? Āmantā. Nanu supinagatassa cittaṃ abbohāriyaṃ vuttaṃ bhagavatāti? Āmantā. Hañci supinagatassa cittaṃ abbohāriyaṃ vuttaṃ bhagavatā, tena vata re vattabbe – ‘‘sabbaṃ supinagatassa cittaṃ abyākata’’nti.</paragraph>
<centered line="37">Abyākatakathā niṭṭhitā.</centered>
<title line="38">22. Bāvīsatimavaggo</title>
<subhead line="39">(216) 9. Āsevanapaccayakathā</subhead>
<paragraph line="40" number="903"><pageBreak edition="M" number="0.0447" /><note>a. ni. 8.40</note>. Attheva suttantoti? Āmantā. Tena hi atthi kāci āsevanapaccayatāti.</paragraph>
<paragraph line="41"><pageBreak edition="T" number="0.0652" /><pageBreak edition="V" number="0.0499" /><pageBreak edition="P" number="0.0619" /><note>a. ni. 8.40</note>! Attheva suttantoti? Āmantā. Tena hi atthi kāci āsevanapaccayatāti.</paragraph>
<paragraph line="42" number="904">Natthi kāci āsevanapaccayatāti? Āmantā. Nanu vuttaṃ bhagavatā – ‘‘micchādiṭṭhi, bhikkhave, āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā’’ti. Attheva suttantoti? Āmantā. Tena hi atthi kāci āsevanapaccayatāti.</paragraph>
<paragraph line="43">Natthi kāci āsevanapaccayatāti? Āmantā. Nanu vuttaṃ bhagavatā – ‘‘micchāsaṅkappo…pe… micchāsamādhi, bhikkhave, āsevito bhāvito…pe… pettivisayasaṃvattaniko’’ti! Attheva suttantoti <pageBreak edition="T" number="0.0653" />? Āmantā. Tena hi atthi kāci āsevanapaccayatāti.</paragraph>
<paragraph line="44" number="905">Natthi <pageBreak edition="M" number="0.0448" />kāci āsevanapaccayatāti? Āmantā. Nanu vuttaṃ bhagavatā – ‘‘sammādiṭṭhi, bhikkhave, āsevitā bhāvitā bahulīkatā amatogadhā hoti amataparāyanā amatapariyosānā’’ti! Attheva suttantoti? Āmantā. Tena hi atthi kāci āsevanapaccayatāti.</paragraph>
<paragraph line="45">Natthi kāci āsevanapaccayatāti? Āmantā. Nanu vuttaṃ bhagavatā – ‘‘sammāsaṅkappo, bhikkhave, āsevito bhāvito bahulīkato…pe… sammāsamādhi, bhikkhave, āsevito bhāvito <pageBreak edition="V" number="0.0500" />bahulīkato amatogadho <pageBreak edition="P" number="0.0620" />hoti amataparāyano amatapariyosāno’’ti attheva suttantoti, āmantā. Tena hi atthi kāci āsevanapaccayatāti.</paragraph>
<centered line="46">Āsevanapaccayakathā niṭṭhitā.</centered>
<title line="47">22. Bāvīsatimavaggo</title>
<subhead line="48">(217) 10. Khaṇikakathā</subhead>
<paragraph line="49" number="906">Ekacittakkhaṇikā sabbe dhammāti? Āmantā. Citte mahāpathavī saṇṭhāti, mahāsamuddo saṇṭhāti, sinerupabbatarājā saṇṭhāti, āpo saṇṭhāti, tejo saṇṭhāti, vāyo saṇṭhāti, tiṇakaṭṭhavanappatayo saṇṭhahantīti? Na hevaṃ vattabbe…pe….</paragraph>
<paragraph line="50">Ekacittakkhaṇikā sabbe dhammāti? Āmantā. Cakkhāyatanaṃ cakkhuviññāṇena sahajātanti? Na hevaṃ vattabbe…pe… cakkhāyatanaṃ <pageBreak edition="T" number="0.0654" /> cakkhuviññāṇena sahajātanti? Āmantā. Nanu āyasmā sāriputto etadavoca – ‘‘ajjhattikañceva, āvuso, cakkhuṃ aparibhinnaṃ hoti, bāhirā ca rūpā na āpāthaṃ āgacchanti, no ca tajjo samannāhāro hoti, neva tāva tajjassa <alternatives line="12"><alternative source-abbr="vri" source="vipassana research institut">viññāṇabhāgassa</alternative><alternative source-abbr="bahūsu" source="bahūsu">viññāṇabhāvassa</alternative></alternatives> <pageBreak edition="M" number="0.0449" /><note>ma. ni. 1.306</note>! Attheva suttantoti? Āmantā. Tena hi na vattabbaṃ – ‘‘cakkhāyatanaṃ cakkhuviññāṇena sahajāta’’nti.</paragraph>
<paragraph line="51"><pageBreak edition="P" number="0.0621" /><pageBreak edition="V" number="0.0501" /><pageBreak edition="T" number="0.0655" /><note>ma. ni. 1.306</note>! Attheva suttantoti? Āmantā. Tena hi na vattabbaṃ – ‘‘kāyāyatanaṃ kāyaviññāṇena sahajāta’’nti.</paragraph>
<paragraph line="52" number="907">Na vattabbaṃ – ‘‘ekacittakkhaṇikā sabbe dhammā’’ti? Āmantā. Sabbe dhammā niccā dhuvā sassatā avipariṇāmadhammāti? Na hevaṃ vattabbe. Tena hi ekacittakkhaṇikā sabbe dhammāti.</paragraph>
<centered line="53">Khaṇikakathā niṭṭhitā.</centered>
<centered line="54">Bāvīsatimavaggo.</centered>
<paragraph line="55">Tassuddānaṃ –</paragraph>
<paragraph line="56">Atthi kiñci saṃyojanaṃ appahāya parinibbānaṃ, arahā kusalacitto parinibbāyati, arahā āneñje ṭhito parinibbāyati, atthi gabbhaseyyāya dhammābhisamayo, atthi gabbhaseyyāya arahattappatti, atthi supinagatassa dhammābhisamayo, atthi supinagatassa arahattappatti, sabbaṃ supinagatassa cittaṃ abyākataṃ, natthi kāci āsevanapaccayatā, ekacittakkhaṇikā sabbe dhammāti.</paragraph>
</body>
</document>