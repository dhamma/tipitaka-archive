<?xml version="1.0" encoding="utf-8"?>
<document>
  <metadata>
    <versions>
      <version source="vipassana research institut" source-abbr="vri"/>
      <version source="thai" source-abbr="syā."/>
    </versions>
    <normativeSource>http://tipitaka.org/romn/cscd/abh03m3.mul8.xml</normativeSource>
    <source>roman/tipitaka (mula)/abhidhammapitaka/kathavatthupali/9. hevatthikatha.xml</source>
    <script>roman</script>
    <directory>/tipitaka (mula)/abhidhammapitaka/kathavatthupali</directory>
    <basename>9. hevatthikatha</basename>
    <titlePath>9. Hevatthikathā - Kathāvatthupāḷi - Abhidhammapiṭaka - Tipiṭaka (Mūla)</titlePath>
  </metadata>
<content>
    <chapter line="1">9. Hevatthikathā</chapter>
    <paragraph line="2" number="304"> Atītaṃ atthīti? Hevatthi, heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā <pageBreak edition="Thai" number="0.0178" /> atthīti vā esese ekaṭṭhe same samabhāge tajjāteti? Na hevaṃ vattabbe…pe….</paragraph>
    <paragraph line="3">Anāgataṃ atthīti? Hevatthi, heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo <pageBreak edition="Vipassana Research Institut" number="0.0138" /> natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṃ vattabbe…pe….</paragraph>
    <paragraph line="4">Paccuppannaṃ <pageBreak edition="Myanmar" number="0.0125" /> atthīti? Hevatthi, heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā <pageBreak edition="Pali Text Society" number="0.0160" />. Atthaṭṭho natthaṭṭho…pe… same samabhāge tajjāteti? Na hevaṃ vattabbe…pe….</paragraph>
    <paragraph line="5" number="305"> Atītaṃ hevatthi, heva natthīti? Āmantā. Kintatthi, kinti natthīti? Atītaṃ atītanti hevatthi, atītaṃ anāgatanti heva natthi, atītaṃ paccuppannanti heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṃ vattabbe…pe….</paragraph>
    <paragraph line="6">Anāgataṃ <pageBreak edition="Thai" number="0.0179" /> hevatthi, heva natthīti? Āmantā. Kintatthi, kinti natthīti? Anāgataṃ anāgatanti hevatthi, anāgataṃ atītanti heva natthi, anāgataṃ paccuppannanti heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho, natthaṭṭho atthaṭṭho…pe… same samabhāge tajjāteti? Na hevaṃ vattabbe…pe….</paragraph>
    <paragraph line="7">Paccuppannaṃ hevatthi, heva natthīti? Āmantā. Kintatthi, kinti natthīti? Paccuppannaṃ paccuppannanti hevatthi, paccuppannaṃ <pageBreak edition="Pali Text Society" number="0.0161" /> atītanti heva natthi, paccuppannaṃ anāgatanti heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho…pe… same samabhāge tajjāteti? Na hevaṃ vattabbe…pe….</paragraph>
    <paragraph line="8">Na vattabbaṃ – ‘‘atītaṃ hevatthi, heva natthi; anāgataṃ hevatthi, heva natthi; paccuppannaṃ hevatthi, heva natthī’’ti? Āmantā. Atītaṃ anāgatanti hevatthi, atītaṃ paccuppannanti hevatthi, anāgataṃ atītanti hevatthi, anāgataṃ paccuppannanti hevatthi, paccuppannaṃ atītanti hevatthi <pageBreak edition="Vipassana Research Institut" number="0.0139" />, paccuppannaṃ anāgatanti hevatthīti? Na hevaṃ vattabbe.…Pe…. Tena hi atītaṃ hevatthi heva natthi, anāgataṃ hevatthi heva natthi, paccuppannaṃ hevatthi, heva natthīti.</paragraph>
    <paragraph line="9" number="306"> Rūpaṃ atthīti? Hevatthi, heva natthīti. Sevatthi, seva natthīti <pageBreak edition="Thai" number="0.0180" />? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho, natthaṭṭho <pageBreak edition="Myanmar" number="0.0126" /> atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? Na hevaṃ vattabbe…pe….</paragraph>
    <paragraph line="10">Vedanā… saññā… saṅkhārā… viññāṇaṃ atthīti? Hevatthi, heva natthīti. Sevatthi <pageBreak edition="Pali Text Society" number="0.0162" />, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho…pe… same samabhāge tajjāteti? Na hevaṃ vattabbe…pe….</paragraph>
    <paragraph line="11">Rūpaṃ hevatthi, heva natthīti? Āmantā. Kintatthi, kinti natthīti? Rūpaṃ rūpanti hevatthi, rūpaṃ vedanāti hevaṃ natthi…pe… rūpaṃ saññāti heva natthi…pe… rūpaṃ saṅkhārāti heva natthi…pe… rūpaṃ viññāṇanti heva natthīti. Sevatthi, seva natthīti? Na hevaṃ vattabbe…pe… sevatthi, seva natthīti? Āmantā. Atthaṭṭho natthaṭṭho…pe… same samabhāge tajjāteti? Na hevaṃ vattabbe…pe….</paragraph>
    <paragraph line="12">Vedanā… saññā… saṅkhārā… viññāṇaṃ hevatthi, heva natthīti? Āmantā. Kintatthi, kinti natthīti? Viññāṇaṃ viññāṇanti hevatthi. Viññāṇaṃ rūpanti heva natthi…pe… viññāṇaṃ vedanāti heva natthi…pe… viññāṇaṃ saññāti heva natthi…pe… viññāṇaṃ saṅkhārāti heva natthīti. Sevatthi, seva natthīti? Na hevaṃ vattabbe…pe… sevatthi <pageBreak edition="Thai" number="0.0181" />, seva natthīti? Āmantā. Atthaṭṭho natthaṭṭho…pe… same samabhāge tajjāteti? Na <pageBreak edition="Pali Text Society" number="0.0163" /> hevaṃ vattabbe…pe….</paragraph>
    <paragraph line="13">Na vattabbaṃ – ‘‘rūpaṃ hevatthi, heva natthīti; vedanā… saññā… saṅkhārā… viññāṇaṃ hevatthi, heva natthīti? Āmantā. Rūpaṃ vedanāti hevatthi…pe… rūpaṃ saññāti hevatthi…pe… rūpaṃ saṅkhārāti hevatthi…pe… rūpaṃ viññāṇanti hevatthi… vedanā… saññā <pageBreak edition="Vipassana Research Institut" number="0.0140" />… saṅkhārā… viññāṇaṃ rūpanti hevatthi… viññāṇaṃ vedanāti hevatthi… viññāṇaṃ saññāti hevatthi… viññāṇaṃ saṅkhārāti hevatthīti? Na hevaṃ vattabbe…pe… tena hi rūpaṃ hevatthi, heva natthi; vedanā… saññā… saṅkhārā… viññāṇaṃ hevatthi, heva natthīti.</paragraph>
    <centered line="14">Hevatthikathā niṭṭhitā.</centered>
    <paragraph line="15">Tassuddānaṃ –</paragraph>
    <gatha1 line="16">Upalabbho <pageBreak edition="Myanmar" number="0.0127" /> parihāni, brahmacariyavāso odhiso;</gatha1>
    <gatha2 line="17">Pariññā kāmarāgappahānaṃ, sabbatthivādo āyatanaṃ;</gatha2>
    <gathalast line="18"><alternatives line="3" extra="" separator="false"><alternative source-abbr="vri" source="vipassana research institut">Atītānāgato subhaṅgo</alternative><alternative source-abbr="syā." source="thai">atītānāgatesu bhāgo</alternative></alternatives> , sabbe dhammā satipaṭṭhānā.</gathalast>
    <centered line="19">Hevatthi heva natthīti.</centered>
    <centered line="20">Paṭhamavaggo</centered>
    <centered line="21">Mahāvaggo.</centered>
  </content>
</document>