<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m3.mul14.xml</normativeSource>
<archivePath>roman/tipitaka (mula)/abhidhammapitaka/kathavatthupali/7. sattamavaggo.xml</archivePath>
<titlePath>7. Sattamavaggo - Kathāvatthupāḷi - Abhidhammapiṭaka - Tipiṭaka (Mūla)</titlePath>
</metadata>
<body>
<chapter line="1">7. Sattamavaggo</chapter>
<subhead line="2">(63) 1. Saṅgahitakathā</subhead>
<paragraph line="3" number="471"> Natthi <pageBreak edition="T" number="0.0363" /><pageBreak edition="P" number="0.0335" /><pageBreak edition="V" number="0.0280" /> keci dhammā kehici dhammehi <alternatives line="3" extra="null" separator="false"><alternative source-abbr="vri" source="vipassana research institut">saṅgahitāti</alternative><alternative source-abbr="pī." source="pali text society">saṅgahītāti</alternative></alternatives> ? Āmantā. Nanu atthi keci dhammā kehici dhammehi gaṇanaṃ gacchanti uddesaṃ gacchanti pariyāpannāti? Āmantā. Hañci atthi keci dhammā kehici dhammehi gaṇanaṃ gacchanti <pageBreak edition="M" number="0.0251" /> uddesaṃ gacchanti pariyāpannā, no ca vata re vattabbe – ‘‘natthi keci dhammā kehici dhammehi saṅgahitā’’ti.</paragraph>
<paragraph line="4"><alternatives line="11" extra="null" separator="false"><alternative source-abbr="vri" source="vipassana research institut">Cakkhāyatanaṃ katamakkhandhagaṇanaṃ</alternative><alternative source-abbr="sī." source="sri lanka">katamaṃ khandhagaṇanaṃ</alternative><alternative source-abbr="pī." source="pali text society">katamaṃ khandhagaṇanaṃ</alternative><alternative source-abbr="ka." source="cambodian">katamaṃ khandhagaṇanaṃ</alternative></alternatives>  gacchatīti? Rūpakkhandhagaṇanaṃ gacchatīti. Hañci cakkhāyatanaṃ rūpakkhandhagaṇanaṃ gacchati, tena vata re vattabbe – ‘‘cakkhāyatanaṃ rūpakkhandhena saṅgahita’’nti. Sotāyatanaṃ…pe… ghānāyatanaṃ…pe… jivhāyatanaṃ…pe… kāyāyatanaṃ katamakkhandhagaṇanaṃ gacchatīti? Rūpakkhandhagaṇanaṃ gacchatīti. Hañci kāyāyatanaṃ rūpakkhandhagaṇanaṃ gacchati, tena vata re vattabbe – ‘‘kāyāyatanaṃ rūpakkhandhena saṅgahita’’nti.</paragraph>
<paragraph line="5">Rūpāyatanaṃ…pe… saddāyatanaṃ…pe… gandhāyatanaṃ…pe… rasāyatanaṃ…pe… phoṭṭhabbāyatanaṃ katamakkhandhagaṇanaṃ gacchatīti? Rūpakkhandhagaṇanaṃ gacchatīti. Hañci phoṭṭhabbāyatanaṃ rūpakkhandhagaṇanaṃ gacchati, tena vata re vattabbe – ‘‘phoṭṭhabbāyatanaṃ rūpakkhandhena saṅgahita’’nti.</paragraph>
<paragraph line="6">Sukhā <pageBreak edition="T" number="0.0364" /> vedanā katamakkhandhagaṇanaṃ gacchatīti? Vedanākkhandhagaṇanaṃ gacchatīti. Hañci sukhā vedanā vedanākkhandhagaṇanaṃ gacchati, tena vata re vattabbe – ‘‘sukhā vedanā vedanākkhandhena saṅgahitā’’ti. Dukkhā vedanā…pe… adukkhamasukhā vedanā katamakkhandhagaṇanaṃ gacchatīti? Vedanākkhandhagaṇanaṃ <pageBreak edition="P" number="0.0336" /> gacchatīti. Hañci adukkhamasukhā vedanā vedanākkhandhagaṇanaṃ gacchati, tena vata re vattabbe – ‘‘adukkhamasukhā vedanā vedanākkhandhena saṅgahitā’’ti.</paragraph>
<paragraph line="7">Cakkhusamphassajā saññā katamakkhandhagaṇanaṃ gacchatīti? Saññākkhandhagaṇanaṃ gacchatīti. Hañci cakkhusamphassajā saññā saññākkhandhagaṇanaṃ gacchati, tena vata re vattabbe – ‘‘cakkhusamphassajā saññā saññākkhandhena saṅgahitā’’ti. Sotasamphassajā saññā…pe… manosamphassajā saññā katamakkhandhagaṇanaṃ gacchatīti? Saññākkhandhagaṇanaṃ gacchatīti. Hañci manosamphassajā <pageBreak edition="V" number="0.0281" /> saññā saññākkhandhagaṇanaṃ gacchati, tena vata re vattabbe – ‘‘manosamphassajā saññā saññākkhandhena saṅgahitā’’ti.</paragraph>
<paragraph line="8">Cakkhusamphassajā cetanā…pe… manosamphassajā cetanā katamakkhandhagaṇanaṃ gacchatīti? Saṅkhārakkhandhagaṇanaṃ gacchatīti. Hañci manosamphassajā cetanā saṅkhārakkhandhagaṇanaṃ gacchati, tena vata re vattabbe – ‘‘manosamphassajā cetanā saṅkhārakkhandhena saṅgahitā’’ti.</paragraph>
<paragraph line="9">Cakkhuviññāṇaṃ <pageBreak edition="M" number="0.0252" />…pe… manoviññāṇaṃ katamakkhandhagaṇanaṃ gacchatīti <pageBreak edition="T" number="0.0365" />? Viññāṇakkhandhagaṇanaṃ gacchatīti. Hañci manoviññāṇaṃ viññāṇakkhandhagaṇanaṃ gacchati, tena vata re vattabbe – ‘‘manoviññāṇaṃ viññāṇakkhandhena saṅgahita’’nti.</paragraph>
<paragraph line="10" number="472"> Yathā dāmena vā yottena vā dve balibaddā saṅgahitā, sikkāya piṇḍapāto saṅgahito, sā gaddulena saṅgahito; evameva te dhammā tehi dhammehi saṅgahitāti <note>sakavādivacanaṃ (aṭṭhakathā passitabbā)</note>? Hañci dāmena vā yottena vā dve balībaddā saṅgahitā, sikkāya <pageBreak edition="P" number="0.0337" /> piṇḍapāto saṅgahito, sā gaddulena saṅgahito, tena vata re vattabbe – ‘‘atthi keci dhammā kehici dhammehi saṅgahitā’’ti <note>sakavādivacanaṃ (aṭṭhakathā passitabbā)</note>.</paragraph>
<centered line="11">Saṅgahitakathā niṭṭhitā.</centered>
<title line="12">7. Sattamavaggo</title>
<subhead line="13">(64) 2. Sampayuttakathā</subhead>
<paragraph line="14" number="473"> Natthi keci dhammā kehici dhammehi sampayuttāti? Āmantā. Nanu atthi keci dhammā kehici dhammehi sahagatā sahajātā saṃsaṭṭhā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā kehici dhammehi sahagatā sahajātā saṃsaṭṭhā <pageBreak edition="V" number="0.0282" /> ekuppādā ekanirodhā ekavatthukā ekārammaṇā, no ca vata re vattabbe – ‘‘natthi keci dhammā kehici dhammehi sampayuttā’’ti.</paragraph>
<paragraph line="15">Vedanākkhandho saññākkhandhena sahajātoti? Āmantā. Hañci vedanākkhandho saññākkhandhena sahajāto, tena vata re vattabbe – ‘‘vedanākkhandho saññākkhandhena sampayutto’’ti.</paragraph>
<paragraph line="16">Vedanākkhandho saṅkhārakkhandhena… viññāṇakkhandhena sahajātoti? Āmantā. Hañci <pageBreak edition="T" number="0.0366" /> vedanākkhandho viññāṇakkhandhena sahajāto, tena vata re vattabbe – ‘‘vedanākkhandho viññāṇakkhandhena sampayutto’’ti.</paragraph>
<paragraph line="17">Saññākkhandho <pageBreak edition="M" number="0.0253" />… saṅkhārakkhandho… viññāṇakkhandho vedanākhandhena… saññākkhandhena… saṅkhārakkhandhena sahajātoti? Āmantā. Hañci viññāṇakkhandho saṅkhārakkhandhena sahajāto <pageBreak edition="P" number="0.0338" />, tena vata re vattabbe – ‘‘viññāṇakkhandho saṅkhārakkhandhena sampayutto’’ti.</paragraph>
<paragraph line="18" number="474"> Yathā tilamhi telaṃ anugataṃ anupaviṭṭhaṃ, ucchumhi raso anugato anupaviṭṭho; evameva te dhammā tehi dhammehi anugatā anupaviṭṭhāti? Na hevaṃ vattabbe…pe….</paragraph>
<centered line="19">Sampayuttakathā niṭṭhitā.</centered>
<title line="20">7. Sattamavaggo</title>
<subhead line="21">(65) 3. Cetasikakathā</subhead>
<paragraph line="22" number="475"> Natthi cetasiko dhammoti? Āmantā. Nanu atthi keci dhammā cittena sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā cittena sahagatā sahajātā saṃsaṭṭhā sampayuttā <pageBreak edition="T" number="0.0367" /> ekuppādā ekanirodhā ekavatthukā ekārammaṇā, no ca vata re vattabbe – ‘‘natthi cetasiko dhammo’’ti.</paragraph>
<paragraph line="23">Phasso <pageBreak edition="V" number="0.0283" /> cittena sahajātoti? Āmantā. Hañci phasso cittena sahajāto, tena vata re vattabbe – ‘‘phasso cetasiko’’ti. Vedanā…pe… saññā… cetanā… saddhā… vīriyaṃ… sati… samādhi… paññā… rāgo… doso… moho…pe… anottappaṃ cittena sahajātanti? Āmantā. Hañci anottappaṃ cittena sahajātaṃ, tena vata re vattabbe – ‘‘anottappaṃ cetasika’’nti.</paragraph>
<paragraph line="24" number="476"> Cittena sahajātāti katvā cetasikāti? Āmantā. Phassena sahajātāti <pageBreak edition="M" number="0.0254" /> katvā <alternatives line="33" extra="null" separator="false"><alternative source-abbr="vri" source="vipassana research institut">phassasikāti</alternative><alternative source-abbr="pī." source="pali text society">phassikāti</alternative><alternative source-abbr="aṭṭha." source="aṭṭha.">phassikāti</alternative></alternatives> ? Āmantā. Cittena sahajātāti katvā cetasikāti? Āmantā <pageBreak edition="P" number="0.0339" />. Vedanāya… saññāya… cetanāya… saddhāya… vīriyena… satiyā… samādhinā… paññāya… rāgena… dosena… mohena…pe… anottappena sahajātāti katvā <alternatives line="41" extra="null" separator="false"><alternative source-abbr="vri" source="vipassana research institut">anottappāsikāti</alternative><alternative source-abbr="?" source="unknown">anottappikāti</alternative></alternatives> ? Āmantā.</paragraph>
<paragraph line="25" number="477"> Natthi cetasiko dhammoti? Āmantā. Nanu vuttaṃ bhagavatā –</paragraph>
<gatha1 line="26">‘‘Cittañhidaṃ cetasikā ca dhammā,</gatha1>
<gatha2 line="27">Anattato saṃviditassa honti;</gatha2>
<gatha3 line="28">Hīnappaṇītaṃ tadubhaye viditvā,</gatha3>
<gathalast line="29">Sammaddaso vedi palokadhamma’’nti.</gathalast>
<paragraph line="30">Attheva suttantoti? Āmantā. Tena hi atthi cetasiko dhammoti.</paragraph>
<paragraph line="31">Natthi cetasiko dhammoti? Āmantā. Nanu vuttaṃ bhagavatā <pageBreak edition="T" number="0.0368" /> – ‘‘idha, kevaṭṭa, bhikkhu parasattānaṃ parapuggalānaṃ cittampi ādisati cetasikampi ādisati vitakkitampi ādisati vicāritampi ādisati – ‘evampi te mano, itthampi te mano, itipi te citta’’’nti <note>dī. ni. 1.485</note>. Attheva suttantoti? Āmantā. Tena hi atthi cetasiko dhammoti.</paragraph>
<centered line="32">Cetasikakathā niṭṭhitā.</centered>
<title line="33">7. Sattamavaggo</title>
<subhead line="34">(66) 4. Dānakathā</subhead>
<paragraph line="35" number="478"> Cetasiko <pageBreak edition="V" number="0.0284" /> dhammo dānanti? Āmantā. Labbhā <pageBreak edition="P" number="0.0340" /> cetasiko dhammo paresaṃ dātunti? Na hevaṃ vattabbe …pe… labbhā cetasiko dhammo paresaṃ dātunti? Āmantā. Labbhā phasso paresaṃ dātunti? Na hevaṃ vattabbe …pe… labbhā vedanā…pe… saññā… cetanā… saddhā… vīriyaṃ… sati… samādhi… paññā paresaṃ dātunti? Na hevaṃ vattabbe…pe….</paragraph>
<paragraph line="36" number="479"> Na <pageBreak edition="M" number="0.0255" /> vattabbaṃ – cetasiko dhammo dānanti? Āmantā. Dānaṃ aniṭṭhaphalaṃ akantaphalaṃ amanuññaphalaṃ secanakaphalaṃ dukkhudrayaṃ dukkhavipākanti? Na hevaṃ vattabbe…pe… nanu dānaṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākanti? Āmantā. Hañci dānaṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākaṃ <pageBreak edition="T" number="0.0369" />, tena vata re vattabbe – ‘‘cetasiko dhammo dāna’’nti.</paragraph>
<paragraph line="37">Dānaṃ iṭṭhaphalaṃ vuttaṃ bhagavatā, cīvaraṃ dānanti <note>upari vuccamānāya paravādīpucchāya sadisā, aṭṭhakathā oloketabbā</note>? Āmantā. Cīvaraṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākanti? Na hevaṃ vattabbe…pe… dānaṃ iṭṭhaphalaṃ vuttaṃ bhagavatā, piṇḍapāto senāsanaṃ gilānapaccayabhesajjaparikkhāro dānanti? Āmantā. Gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo sukhudrayo sukhavipākoti? Na hevaṃ vattabbe…pe….</paragraph>
<paragraph line="38" number="480"> Na vattabbaṃ – ‘‘cetasiko dhammo dāna’’nti? Āmantā. Nanu vuttaṃ bhagavatā –</paragraph>
<gatha1 line="39">‘‘Saddhā <pageBreak edition="P" number="0.0341" /> hiriyaṃ kusalañca dānaṃ,</gatha1>
<gatha2 line="40">Dhammā ete sappurisānuyātā;</gatha2>
<gatha3 line="41">Etañhi maggaṃ diviyaṃ vadanti,</gatha3>
<gathalast line="42">Etena hi gacchati devaloka’’nti <note>a. ni. 8.32</note>.</gathalast>
<paragraph line="43">Attheva <pageBreak edition="V" number="0.0285" /> suttantoti? Āmantā. Tena hi cetasiko dhammo dānanti.</paragraph>
<paragraph line="44">Na vattabbaṃ – ‘‘cetasiko dhammo dāna’’nti? Āmantā. Nanu vuttaṃ bhagavatā – ‘‘pañcimāni, bhikkhave, dānāni mahādānāni aggaññāni rattaññāni vaṃsaññāni porāṇāni asaṅkiṇṇāni asaṅkiṇṇapubbāni, na saṅkiyanti na saṅkiyissanti, appaṭikuṭṭhāni samaṇehi <pageBreak edition="T" number="0.0370" /> brāhmaṇehi viññūhi! Katamāni pañca? Idha, bhikkhave, ariyasāvako pāṇātipātaṃ pahāya pāṇātipātā paṭivirato hoti. Pāṇātipātā paṭivirato, bhikkhave, ariyasāvako aparimāṇānaṃ sattānaṃ abhayaṃ deti averaṃ deti <alternatives line="58" extra="null" separator="false"><alternative source-abbr="vri" source="vipassana research institut">abyābajjhaṃ</alternative><alternative source-abbr="syā." source="thai">abyāpajjhaṃ</alternative><alternative source-abbr="ka." source="cambodian">abyāpajjhaṃ</alternative></alternatives>  deti. Aparimāṇānaṃ sattānaṃ abhayaṃ datvā averaṃ datvā abyābajjhaṃ datvā aparimāṇassa abhayassa averassa abyābajjhassa bhāgī hoti. Idaṃ, bhikkhave <pageBreak edition="M" number="0.0256" />, paṭhamaṃ dānaṃ mahādānaṃ aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ, na saṅkiyati na saṅkiyissati, appaṭikuṭṭhaṃ samaṇehi brāhmaṇehi viññūhi. Puna caparaṃ, bhikkhave, ariyasāvako adinnādānaṃ pahāya…pe… kāmesumicchācāraṃ pahāya…pe… musāvādaṃ pahāya…pe… surāmerayamajjapamādaṭṭhānaṃ pahāya surāmerayamajjapamādaṭṭhānā paṭivirato hoti. Surāmerayamajjapamādaṭṭhānā paṭivirato, bhikkhave, ariyasāvako aparimāṇānaṃ sattānaṃ abhayaṃ deti averaṃ deti abyābajjhaṃ deti. Aparimāṇānaṃ sattānaṃ abhayaṃ datvā averaṃ datvā abyābajjhaṃ datvā aparimāṇassa abhayassa averassa abyābajjhassa bhāgī hoti. Idaṃ, bhikkhave <pageBreak edition="P" number="0.0342" />, pañcamaṃ dānaṃ mahādānaṃ aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ, na saṅkiyati na saṅkiyissati, appaṭikuṭṭhaṃ samaṇehi brāhmaṇehi viññūhi. Imāni kho, bhikkhave, pañca dānāni mahādānāni aggaññāni rattaññāni vaṃsaññāni porāṇāni asaṅkiṇṇāni asaṅkiṇṇapubbāni, na <pageBreak edition="T" number="0.0371" /> saṅkiyanti na saṅkiyissanti, appaṭikuṭṭhāni samaṇehi brāhmaṇehi viññūhī’’ti <note>a. ni. 8.39</note>. Attheva suttantoti? Āmantā. Tena hi cetasiko dhammo dānanti.</paragraph>
<paragraph line="45" number="481"> Na vattabbaṃ – ‘‘deyyadhammo dāna’’nti? Āmantā. Nanu vuttaṃ bhagavatā – ‘‘idhekacco annaṃ deti, pānaṃ deti, vatthaṃ deti, yānaṃ deti, mālaṃ deti, gandhaṃ deti, vilepanaṃ deti, seyyaṃ deti, āvasathaṃ deti, padīpeyyaṃ detī’’ti <note>saṃ. ni. 3.362-391 thokaṃ visadisaṃ</note>! Attheva suttantoti? Āmantā. Tena hi deyyadhammo dānanti.</paragraph>
<paragraph line="46" number="482"> Deyyadhammo <pageBreak edition="V" number="0.0286" /> dānanti? Āmantā. Deyyadhammo iṭṭhaphalo kantaphalo manuññaphalo asecanakaphalo sukhudrayo sukhavipākoti? Na hevaṃ vattabbe…pe… dānaṃ iṭṭhaphalaṃ vuttaṃ bhagavatā, cīvaraṃ dānanti? Āmantā. Cīvaraṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākanti? Na hevaṃ vattabbe…pe… dānaṃ iṭṭhaphalaṃ vuttaṃ bhagavatā, piṇḍapāto dānaṃ… senāsanaṃ dānaṃ… gilānapaccayabhesajjaparikkhāro dānanti? Āmantā. Gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo <pageBreak edition="M" number="0.0257" /> sukhudrayo sukhavipākoti? Na <pageBreak edition="P" number="0.0343" /> hevaṃ vattabbe…pe… tena hi na vattabbaṃ – ‘‘deyyadhammo dāna’’nti.</paragraph>
<centered line="47">Dānakathā niṭṭhitā.</centered>
<title line="48">7. Sattamavaggo</title>
<subhead line="49">(67) 5. Paribhogamayapuññakathā</subhead>
<paragraph line="50" number="483"> Paribhogamayaṃ <pageBreak edition="T" number="0.0372" /> puññaṃ vaḍḍhatīti? Āmantā. Paribhogamayo phasso vaḍḍhati, vedanā vaḍḍhati, saññā vaḍḍhati, cetanā vaḍḍhati, cittaṃ vaḍḍhati, saddhā vaḍḍhati, vīriyaṃ vaḍḍhati, sati vaḍḍhati, samādhi vaḍḍhati, paññā vaḍḍhatīti? Na hevaṃ vattabbe…pe….</paragraph>
<paragraph line="51">Paribhogamayaṃ puññaṃ vaḍḍhatīti? Āmantā. Latā viya vaḍḍhati, māluvā viya vaḍḍhati, rukkho viya vaḍḍhati, tiṇaṃ viya vaḍḍhati, muñjapuñjo viya vaḍḍhatīti? Na hevaṃ vattabbe…pe….</paragraph>
<paragraph line="52" number="484"> Paribhogamayaṃ puññaṃ vaḍḍhatīti? Āmantā. Dāyako dānaṃ datvā na samannāharati, hoti puññanti? Āmantā. <alternatives line="72" extra="null" separator="true"><alternative source-abbr="vri" source="vipassana research institut">Anāvaṭṭentassa</alternative><alternative source-abbr="sī." source="sri lanka">anāvaṭṭantassa</alternative><alternative source-abbr="pī." source="pali text society">anāvaṭṭantassa</alternative><alternative source-abbr="ka." source="cambodian">anāvaṭṭantassa</alternative><alternative source-abbr="syā." source="thai">anāvajjhantassa</alternative></alternatives>  hoti… anābhogassa hoti… asamannāharantassa hoti… amanasikarontassa hoti… acetayantassa hoti… apatthayantassa hoti… appaṇidahantassa hotīti? Na hevaṃ vattabbe…pe… nanu āvaṭṭentassa hoti… ābhogassa <pageBreak edition="V" number="0.0287" /> hoti… samannāharantassa hoti… manasikarontassa hoti… cetayantassa hoti… patthayantassa hoti… paṇidahantassa hotīti? Āmantā. Hañci <pageBreak edition="P" number="0.0344" /> āvaṭṭentassa hoti… ābhogassa hoti… samannāharantassa hoti… manasikarontassa hoti… cetayantassa hoti… patthayantassa hoti… paṇidahantassa hoti, no ca vata re vattabbe – ‘‘paribhogamayaṃ puññaṃ vaḍḍhatī’’ti.</paragraph>
<paragraph line="53" number="485"> Paribhogamayaṃ <pageBreak edition="T" number="0.0373" /> puññaṃ vaḍḍhatīti? Āmantā. Dāyako dānaṃ datvā kāmavitakkaṃ vitakketi, byāpādavitakkaṃ vitakketi, vihiṃsāvitakkaṃ vitakketi <pageBreak edition="M" number="0.0258" />, hoti puññanti? Āmantā. Dvinnaṃ phassānaṃ…pe… dvinnaṃ cittānaṃ samodhānaṃ hotīti? Na hevaṃ vattabbe…pe… dvinnaṃ phassānaṃ…pe… dvinnaṃ cittānaṃ samodhānaṃ hotīti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe… kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā – ‘‘cattārimāni, bhikkhave, suvidūravidūrāni! Katamāni cattāri? Nabhañca, bhikkhave, pathavī ca – idaṃ paṭhamaṃ suvidūravidūraṃ. Orimañca, bhikkhave, tīraṃ samuddassa pārimañca tīraṃ – idaṃ dutiyaṃ suvidūravidūraṃ. Yato ca, bhikkhave, verocano abbhudeti yattha ca atthameti – idaṃ tatiyaṃ suvidūravidūraṃ. Satañca, bhikkhave, dhammo asatañca dhammo – idaṃ catutthaṃ suvidūravidūraṃ. Imāni kho, bhikkhave, cattāri suvidūravidūrānīti.</paragraph>
<gatha1 line="54">‘‘Nabhañca dūre pathavī ca dūre,</gatha1>
<gatha2 line="55">Pāraṃ samuddassa tadāhu dūre;</gatha2>
<gatha3 line="56">Yato <pageBreak edition="P" number="0.0345" /> ca verocano abbhudeti,</gatha3>
<gathalast line="57">Pabhaṅkaro yattha ca atthameti.</gathalast>
<gatha1 line="58">‘‘Tato <pageBreak edition="T" number="0.0374" /> have dūrataraṃ vadanti,</gatha1>
<gatha2 line="59">Satañca dhammaṃ asatañca dhammaṃ;</gatha2>
<gatha3 line="60">Abyāyiko hoti sataṃ samāgamo,</gatha3>
<gathalast line="61">Yāvampi tiṭṭheyya tatheva hoti.</gathalast>
<gatha1 line="62">‘‘Khippañhi <pageBreak edition="V" number="0.0288" /> <alternatives line="81" extra="null" separator="false"><alternative source-abbr="vri" source="vipassana research institut">veti</alternative><alternative source-abbr="bahūsu" source="bahūsu">khippaṃhaveti</alternative></alternatives>  asataṃ samāgamo;</gatha1>
<gathalast line="63">Tasmā sataṃ dhammo asabbhi ārakā’’ti <note>a. ni. 4.47</note>.</gathalast>
<paragraph line="64">Attheva suttantoti? Āmantā. Tena hi na vattabbaṃ – ‘‘kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantī’’ti.</paragraph>
<paragraph line="65" number="486"> Na vattabbaṃ – ‘‘paribhogamayaṃ puññaṃ vaḍḍhatī’’ti? Āmantā. Nanu vuttaṃ bhagavatā –</paragraph>
<gatha1 line="66">‘‘Ārāmaropā vanaropā, ye janā setukārakā;</gatha1>
<gathalast line="67">Papañca udapānañca, ye dadanti upassayaṃ.</gathalast>
<gatha1 line="68">‘‘Tesaṃ <pageBreak edition="M" number="0.0259" /> divā ca ratto ca, sadā puññaṃ pavaḍḍhati;</gatha1>
<gathalast line="69">Dhammaṭṭhā sīlasampannā, te janā saggagāmino’’ti <note>saṃ. ni. 1.47</note>.</gathalast>
<paragraph line="70">Attheva suttantoti? Āmantā. Tena hi paribhogamayaṃ puññaṃ vaḍḍhatīti.</paragraph>
<paragraph line="71">Na vattabbaṃ – ‘‘paribhogamayaṃ puññaṃ vaḍḍhatī’’ti? Āmantā. Nanu vuttaṃ bhagavatā – ‘‘cattārome, bhikkhave, puññābhisandā <pageBreak edition="P" number="0.0346" /> kusalābhisandā <pageBreak edition="T" number="0.0375" /> sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti! Katame cattāro? Yassa, bhikkhave, bhikkhu cīvaraṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. Yassa, bhikkhave, bhikkhu piṇḍapātaṃ paribhuñjamāno…pe… senāsanaṃ paribhuñjamāno…pe… gilānapaccayabhesajjaparikkhāraṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. Ime kho, bhikkhave, cattāro puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya <pageBreak edition="V" number="0.0289" /> manāpāya hitāya sukhāya saṃvattantī’’ti <note>a. ni. 4.51</note>. Attheva suttantoti? Āmantā. Tena hi paribhogamayaṃ puññaṃ vaḍḍhatīti.</paragraph>
<paragraph line="72" number="487"> Paribhogamayaṃ puññaṃ vaḍḍhatīti? Āmantā. Dāyako dānaṃ deti, paṭiggāhako paṭiggahetvā na paribhuñjati chaḍḍeti vissajjeti, hoti puññanti? Āmantā. Hañci dāyako dānaṃ deti, paṭiggāhako paṭiggahetvā na paribhuñjati chaḍḍeti vissajjeti, hoti <pageBreak edition="T" number="0.0376" /> puññaṃ; no ca vata re vattabbe – ‘‘paribhogamayaṃ puññaṃ vaḍḍhatī’’ti.</paragraph>
<paragraph line="73">Paribhogamayaṃ puññaṃ vaḍḍhatīti? Āmantā. Dāyako dānaṃ deti, paṭiggāhake paṭiggahite rājāno vā haranti, corā vā haranti, aggi vā dahati, udakaṃ vā vahati, appiyā vā dāyādā haranti, hoti puññanti? Āmantā <pageBreak edition="M" number="0.0260" />. Hañci dāyako dānaṃ deti, paṭiggāhake paṭiggahite rājāno vā haranti, corā vā haranti, aggi vā dahati, udakaṃ vā vahati, appiyā vā dāyādā haranti, hoti puññaṃ; no ca vata <pageBreak edition="P" number="0.0347" /> re vattabbe – ‘‘paribhogamayaṃ puññaṃ vaḍḍhatī’’ti.</paragraph>
<centered line="74">Paribhogamayapuññakathā niṭṭhitā.</centered>
<title line="75">7. Sattamavaggo</title>
<subhead line="76">(68) 6. Itodinnakathā</subhead>
<paragraph line="77" number="488"> Ito dinnena tattha yāpentīti? Āmantā. Ito cīvaraṃ denti taṃ cīvaraṃ tattha paribhuñjantīti? Na hevaṃ vattabbe…pe… ito piṇḍapātaṃ denti, ito senāsanaṃ denti, ito gilānapaccayabhesajjaparikkhāraṃ denti, ito khādanīyaṃ denti, ito bhojanīyaṃ denti, ito pānīyaṃ denti; taṃ pānīyaṃ tattha paribhuñjantīti? Na hevaṃ vattabbe…pe….</paragraph>
<paragraph line="78">Ito <pageBreak edition="V" number="0.0290" /> dinnena tattha yāpentīti? Āmantā. Añño aññassa <pageBreak edition="T" number="0.0377" /> kārako parakataṃ sukhadukkhaṃ añño karoti, añño paṭisaṃvedetīti? Na hevaṃ vattabbe…pe….</paragraph>
<paragraph line="79" number="489"> Na vattabbaṃ – ‘‘ito dinnena tattha yāpentī’’ti? Āmantā. Nanu petā attano atthāya dānaṃ dentaṃ anumodenti, cittaṃ pasādenti, pītiṃ uppādenti, somanassaṃ paṭilabhantīti? Āmantā. Hañci petā attano atthāya dānaṃ dentaṃ anumodenti, cittaṃ pasādenti, pītiṃ uppādenti, somanassaṃ paṭilabhanti; tena vata re vattabbe – ‘‘ito dinnena tattha yāpentī’’ti.</paragraph>
<paragraph line="80" number="490"> Na vattabbaṃ – ‘‘ito dinnena tattha yāpentī’’ti? Āmantā. Nanu vuttaṃ bhagavatā –</paragraph>
<gatha1 line="81">‘‘Unname udakaṃ vuṭṭhaṃ, yathāninnaṃ pavattati;</gatha1>
<gathalast line="82">Evameva <pageBreak edition="P" number="0.0348" /> ito dinnaṃ, petānaṃ upakappati.</gathalast>
<gatha1 line="83">‘‘Yathā <pageBreak edition="M" number="0.0261" /> vārivahā pūrā, paripūrenti sāgaraṃ;</gatha1>
<gathalast line="84">Evameva ito dinnaṃ, petānaṃ upakappati.</gathalast>
<gatha1 line="85">‘‘Na hi tattha kasī atthi, gorakkhettha na vijjati;</gatha1>
<gatha2 line="86">Vaṇijjā tādisī natthi, hiraññena <alternatives line="98" extra="null" separator="false"><alternative source-abbr="vri" source="vipassana research institut">kayākayaṃ</alternative><alternative source-abbr="sī." source="sri lanka">kayakkayaṃ</alternative><alternative source-abbr="pī." source="pali text society">kayakkayaṃ</alternative></alternatives> ;</gatha2>
<gathalast line="87">Ito dinnena yāpenti, petā kālaṅkatā tahi’’nti <note>khu. pā. 7.6; pe. va. 19</note>.</gathalast>
<paragraph line="88">Attheva suttantoti? Āmantā. Tena hi ito dinnena tattha yāpentīti.</paragraph>
<paragraph line="89" number="491"> Na <pageBreak edition="T" number="0.0378" /> vattabbaṃ – ‘‘ito dinnena tattha yāpentī’’ti? Āmantā. Nanu vuttaṃ bhagavatā – ‘‘pañcimāni, bhikkhave, ṭhānāni sampassantā mātāpitaro puttaṃ icchanti kule jāyamānaṃ! Katamāni pañca? Bhaṭo vā no bharissati, kiccaṃ vā no karissati, kulavaṃso ciraṃ ṭhassati, dāyajjaṃ paṭipajjissati, atha vā pana petānaṃ kālaṅkatānaṃ dakkhiṇaṃ anuppadassati <pageBreak edition="V" number="0.0291" /> – imāni kho, bhikkhave, pañca ṭhānāni sampassantā mātāpitaro puttaṃ icchanti kule jāyamāna’’nti.</paragraph>
<gatha1 line="90">‘‘Pañca ṭhānāni sampassaṃ, puttaṃ icchanti paṇḍitā;</gatha1>
<gathalast line="91">Bhaṭo vā no bharissati, kiccaṃ vā no karissati.</gathalast>
<gatha1 line="92">‘‘Kulavaṃso ciraṃ tiṭṭhe, dāyajjaṃ paṭipajjati;</gatha1>
<gathalast line="93">Atha <pageBreak edition="P" number="0.0349" /> vā pana petānaṃ, dakkhiṇaṃ anuppadassati.</gathalast>
<gatha1 line="94">‘‘Ṭhānānetāni sampassaṃ, puttaṃ icchanti paṇḍitā;</gatha1>
<gathalast line="95">Tasmā santo sappurisā, kataññū katavedino.</gathalast>
<gatha1 line="96">‘‘Bharanti mātāpitaro, pubbe katamanussaraṃ;</gatha1>
<gathalast line="97">Karonti tesaṃ kiccāni, yathā taṃ pubbakārinaṃ.</gathalast>
<gatha1 line="98">‘‘Ovādakārī bhaṭaposī, kulavaṃsaṃ ahāpayaṃ;</gatha1>
<gathalast line="99">Saddho sīlena sampanno, putto hoti pasaṃsiyo’’ti <note>a. ni. 5.31</note>.</gathalast>
<paragraph line="100">Attheva suttantoti? Āmantā. Tena hi ito dinnena tattha yāpentīti.</paragraph>
<centered line="101">Ito dinnakathā niṭṭhitā.</centered>
<title line="102">7. Sattamavaggo</title>
<subhead line="103">(69) 7. Pathavī kammavipākotikathā</subhead>
<paragraph line="104" number="492"> Pathavī <pageBreak edition="T" number="0.0379" /><pageBreak edition="M" number="0.0262" /> kammavipākoti? Āmantā. Sukhavedaniyā dukkhavedaniyā adukkhamasukhavedaniyā, sukhāya vedanāya sampayuttā, dukkhāya vedanāya sampayuttā, adukkhamasukhāya <pageBreak edition="V" number="0.0292" /> vedanāya sampayuttā, phassena sampayuttā, vedanāya sampayuttā, saññāya sampayuttā, cetanāya sampayuttā, cittena sampayuttā, sārammaṇā; atthi tāya <alternatives line="112" extra="null" separator="false"><alternative source-abbr="vri" source="vipassana research institut">āvaṭṭanā</alternative><alternative source-abbr="syā." source="thai">āvajjanā</alternative><alternative source-abbr="kaṃ." source="kaṃ.">āvajjanā</alternative></alternatives>  ābhogo samannāhāro manasikāro cetanā patthanā paṇidhīti? Na <pageBreak edition="P" number="0.0350" /> hevaṃ vattabbe…pe… nanu na sukhavedaniyā na dukkhavedaniyā na adukkhamasukhavedaniyā, na sukhāya vedanāya sampayuttā, na dukkhāya vedanāya sampayuttā, na adukkhamasukhāya vedanāya sampayuttā, na phassena sampayuttā, na vedanāya sampayuttā, na saññāya sampayuttā, na cetanāya sampayuttā, na cittena sampayuttā, anārammaṇā; natthi tāya āvaṭṭanā ābhogo samannāhāro manasikāro cetanā patthanā paṇidhīti? Āmantā. Hañci na sukhavedaniyā na dukkhavedaniyā…pe… anārammaṇā; natthi tāya āvaṭṭanā…pe… paṇidhi, no ca vata re vattabbe – ‘‘pathavī kammavipāko’’ti.</paragraph>
<paragraph line="105">Phasso kammavipāko, phasso sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya…pe… adukkhamasukhāya vedanāya sampayutto phassena sampayutto vedanāya sampayutto <pageBreak edition="T" number="0.0380" /> saññāya sampayutto cetanāya sampayutto cittena sampayutto sārammaṇo; atthi tassa āvaṭṭanā…pe… paṇidhīti? Āmantā. Pathavī kammavipāko, pathavī sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya…pe… adukkhamasukhāya vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā; atthi tāya āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe …pe… pathavī kammavipāko, pathavī na sukhavedaniyā na dukkhavedaniyā…pe… anārammaṇā; natthi tāya āvaṭṭanā…pe… paṇidhīti? Āmantā. Phasso kammavipāko, phasso na sukhavedaniyo na dukkhavedaniyo <pageBreak edition="M" number="0.0263" /> …pe… anārammaṇo; natthi tassa āvaṭṭanā…pe… paṇidhīti? Na hevaṃ vattabbe…pe….</paragraph>
<paragraph line="106">Pathavī kammavipākoti? Āmantā. Pathavī paggahaniggahupagā chedanabhedanupagāti? Āmantā <pageBreak edition="P" number="0.0351" />. Kammavipāko paggahaniggahupago chedanabhedanupagoti? Na hevaṃ vattabbe…pe….</paragraph>
<paragraph line="107">Labbhā <pageBreak edition="V" number="0.0293" /> pathavī ketuṃ vikketuṃ āṭhapetuṃ ocinituṃ vicinitunti? Āmantā. Labbhā kammavipāko ketuṃ vikketuṃ āṭhapetuṃ ocinituṃ vicinitunti? Na hevaṃ vattabbe…pe….</paragraph>
<paragraph line="108" number="493"> Pathavī <pageBreak edition="T" number="0.0381" /> paresaṃ sādhāraṇāti? Āmantā. Kammavipāko paresaṃ sādhāraṇoti? Na hevaṃ vattabbe…pe….</paragraph>
<paragraph line="109">Kammavipāko paresaṃ sādhāraṇoti? Āmantā. Nanu vuttaṃ bhagavatā –</paragraph>
<gatha1 line="110">‘‘Asādhāraṇamaññesaṃ, acoraharaṇo nidhi;</gatha1>
<gathalast line="111">Kayirātha macco puññāni, sace sucaritaṃ care’’ti <note>khu. pā. 8.9 khuddakapāṭhe, thokaṃ visadisaṃ</note>.</gathalast>
<paragraph line="112">Attheva suttantoti? Āmantā. Tena hi na vattabbaṃ – ‘‘kammavipāko paresaṃ sādhāraṇo’’ti.</paragraph>
<paragraph line="113">Pathavī kammavipākoti? Āmantā. Paṭhamaṃ pathavī saṇṭhāti, pacchā sattā uppajjantīti? Āmantā. Paṭhamaṃ vipāko uppajjati, pacchā vipākapaṭilābhāya kammaṃ karontīti? Na hevaṃ vattabbe…pe….</paragraph>
<paragraph line="114">Pathavī sabbasattānaṃ kammavipākoti? Āmantā <pageBreak edition="P" number="0.0352" />. Sabbe sattā pathaviṃ paribhuñjantīti? Na hevaṃ vattabbe…pe… sabbe sattā pathaviṃ paribhuñjantīti? Āmantā. Atthi keci pathaviṃ aparibhuñjitvā parinibbāyantīti? Āmantā. Atthi keci kammavipākaṃ akhepetvā parinibbāyantīti? Na hevaṃ vattabbe…pe….</paragraph>
<paragraph line="115">Pathavī cakkavattisattassa kammavipākoti? Āmantā. Aññe sattā pathaviṃ paribhuñjantīti? Āmantā. Cakkavattisattassa kammavipākaṃ aññe sattā paribhuñjantīti? Na hevaṃ vattabbe…pe… cakkavattisattassa kammavipākaṃ aññe sattā paribhuñjantīti? Āmantā <pageBreak edition="T" number="0.0382" />. Cakkavattisattassa phassaṃ vedanaṃ saññaṃ cetanaṃ <pageBreak edition="M" number="0.0264" /> cittaṃ saddhaṃ vīriyaṃ satiṃ samādhiṃ paññaṃ aññe sattā paribhuñjantīti? Na hevaṃ vattabbe…pe….</paragraph>
<paragraph line="116" number="494"> Na <pageBreak edition="V" number="0.0294" /> vattabbaṃ – ‘‘pathavī kammavipāko’’ti? Āmantā. Nanu atthi issariyasaṃvattaniyaṃ kammaṃ adhipaccasaṃvattaniyaṃ kammanti? Āmantā. Hañci atthi issariyasaṃvattaniyaṃ kammaṃ adhipaccasaṃvattaniyaṃ kammaṃ, tena vata re vattabbe – ‘‘pathavī kammavipāko’’ti.</paragraph>
<centered line="117">Pathavī kammavipākotikathā niṭṭhitā.</centered>
<title line="118">7. Sattamavaggo</title>
<subhead line="119">(70) 8. Jarāmaraṇaṃ vipākotikathā</subhead>
<paragraph line="120" number="495"> Jarāmaraṇaṃ <pageBreak edition="P" number="0.0353" /> vipākoti? Āmantā. Sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ, vedanāya sampayuttaṃ, saññāya sampayuttaṃ, cetanāya sampayuttaṃ, cittena sampayuttaṃ, sārammaṇaṃ; atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe…pe… nanu na sukhavedaniyaṃ na dukkhavedaniyaṃ…pe… anārammaṇaṃ; natthi tassa āvaṭṭanā…pe… paṇidhīti? Āmantā. Hañci na sukhavedaniyaṃ na dukkhavedaniyaṃ…pe… anārammaṇaṃ; natthi tassa āvaṭṭanā <pageBreak edition="T" number="0.0383" /> …pe… paṇidhi, no ca vata re vattabbe – ‘‘jarāmaraṇaṃ vipāko’’ti.</paragraph>
<paragraph line="121">Phasso vipāko, phasso sukhavedaniyo dukkhavedaniyo…pe… sārammaṇo; atthi tassa āvaṭṭanā…pe… paṇidhīti? Āmantā. Jarāmaraṇaṃ vipāko, jarāmaraṇaṃ sukhavedaniyaṃ dukkhavedaniyaṃ…pe… sārammaṇaṃ; atthi tassa āvaṭṭanā…pe… paṇidhīti? Na hevaṃ vattabbe…pe….</paragraph>
<paragraph line="122">Jarāmaraṇaṃ vipāko, jarāmaraṇaṃ na sukhavedaniyaṃ na dukkhavedaniyaṃ…pe… anārammaṇaṃ; natthi tassa āvaṭṭanā…pe… paṇidhīti? Āmantā. Phasso vipāko, phasso na sukhavedaniyo <pageBreak edition="V" number="0.0295" /> na dukkhavedaniyo…pe… anārammaṇo; natthi tassa āvaṭṭanā…pe… paṇidhīti? Na hevaṃ vattabbe…pe….</paragraph>
<paragraph line="123" number="496"> Akusalānaṃ <pageBreak edition="M" number="0.0265" /> dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Kusalānaṃ dhammānaṃ jarāmaraṇaṃ, kusalānaṃ dhammānaṃ vipākoti? Na <pageBreak edition="P" number="0.0354" /> hevaṃ vattabbe…pe….</paragraph>
<paragraph line="124">Kusalānaṃ dhammānaṃ jarāmaraṇaṃ, na vattabbaṃ – ‘‘kusalānaṃ dhammānaṃ vipāko’’ti? Āmantā. Akusalānaṃ dhammānaṃ jarāmaraṇaṃ, na vattabbaṃ – ‘‘akusalānaṃ dhammānaṃ vipāko’’ti? Na hevaṃ vattabbe…pe….</paragraph>
<paragraph line="125">Kusalānaṃ <pageBreak edition="T" number="0.0384" /> dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Akusalānaṃ dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe…pe….</paragraph>
<paragraph line="126">Akusalānaṃ dhammānaṃ jarāmaraṇaṃ, na vattabbaṃ – ‘‘kusalānaṃ dhammānaṃ vipāko’’ti? Āmantā. Kusalānaṃ dhammānaṃ jarāmaraṇaṃ, na vattabbaṃ – ‘‘akusalānaṃ dhammānaṃ vipāko’’ti? Na hevaṃ vattabbe…pe….</paragraph>
<paragraph line="127">Kusalānañca akusalānañca dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Kusalānañca akusalānañca dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe…pe….</paragraph>
<paragraph line="128">Kusalānañca akusalānañca dhammānaṃ jarāmaraṇaṃ, na vattabbaṃ – ‘‘kusalānaṃ dhammānaṃ vipāko’’ti? Āmantā. Kusalānañca akusalānañca dhammānaṃ jarāmaraṇaṃ, na vattabbaṃ – ‘‘akusalānaṃ dhammānaṃ vipāko’’ti? Na hevaṃ vattabbe…pe….</paragraph>
<paragraph line="129" number="497"> Na vattabbaṃ – ‘‘jarāmaraṇaṃ vipāko’’ti? Āmantā. Nanu atthi dubbaṇṇasaṃvattaniyaṃ kammaṃ appāyukasaṃvattaniyaṃ kammanti? Āmantā. Hañci atthi dubbaṇṇasaṃvattaniyaṃ <pageBreak edition="V" number="0.0296" /> kammaṃ appāyukasaṃvattaniyaṃ <pageBreak edition="P" number="0.0355" /> kammaṃ, tena vata re vattabbe – ‘‘jarāmaraṇaṃ vipāko’’ti.</paragraph>
<centered line="130">Jarāmaraṇaṃ vipākotikathā niṭṭhitā.</centered>
<title line="131">7. Sattamavaggo</title>
<subhead line="132">(71) 9. Ariyadhammavipākakathā</subhead>
<paragraph line="133" number="498"> Natthi <pageBreak edition="M" number="0.0266" /> ariyadhammavipākoti? Āmantā. Nanu mahapphalaṃ sāmaññaṃ mahapphalaṃ brahmaññanti? Āmantā. Hañci mahapphalaṃ sāmaññaṃ <pageBreak edition="T" number="0.0385" /> mahapphalaṃ brahmaññaṃ, no ca vata re vattabbe – ‘‘natthi ariyadhammavipāko’’ti.</paragraph>
<paragraph line="134">Natthi ariyadhammavipākoti? Āmantā. Nanu atthi sotāpattiphalanti? Āmantā. Hañci atthi sotāpattiphalaṃ, no ca vata re vattabbe – ‘‘natthi ariyadhammavipāko’’ti. Nanu atthi sakadāgāmiphalaṃ…pe… anāgāmiphalaṃ…pe… arahattaphalanti? Āmantā. Hañci atthi arahattaphalaṃ, no ca vata re vattabbe – ‘‘natthi ariyadhammavipāko’’ti.</paragraph>
<paragraph line="135">Sotāpattiphalaṃ na vipākoti? Āmantā. Dānaphalaṃ na vipākoti? Na hevaṃ vattabbe…pe… sotāpattiphalaṃ na vipākoti? Āmantā. Sīlaphalaṃ…pe… bhāvanāphalaṃ na vipākoti? Na hevaṃ vattabbe…pe….</paragraph>
<paragraph line="136">Sakadāgāmiphalaṃ…pe… anāgāmiphalaṃ…pe… arahattaphalaṃ na vipākoti? Āmantā. Dānaphalaṃ <pageBreak edition="P" number="0.0356" /> na vipākoti? Na hevaṃ vattabbe…pe… arahattaphalaṃ na vipākoti? Āmantā. Sīlaphalaṃ…pe… bhāvanāphalaṃ na vipākoti? Na hevaṃ vattabbe…pe… dānaphalaṃ vipākoti? Āmantā. Sotāpattiphalaṃ vipākoti? Na hevaṃ vattabbe…pe….</paragraph>
<paragraph line="137">Dānaphalaṃ <pageBreak edition="V" number="0.0297" /> vipākoti? Āmantā. Sakadāgāmiphalaṃ…pe… anāgāmiphalaṃ…pe… arahattaphalaṃ vipākoti? Na hevaṃ vattabbe…pe… sīlaphalaṃ…pe… bhāvanāphalaṃ vipākoti? Āmantā. Sotāpattiphalaṃ vipākoti? Na hevaṃ vattabbe…pe… bhāvanāphalaṃ vipākoti? Āmantā. Sakadāgāmiphalaṃ…pe… anāgāmiphalaṃ <pageBreak edition="T" number="0.0386" /> …pe… arahattaphalaṃ vipākoti? Na hevaṃ vattabbe…pe….</paragraph>
<paragraph line="138" number="499"> Kāmāvacaraṃ kusalaṃ savipākanti? Āmantā. Lokuttaraṃ kusalaṃ savipākanti? Na hevaṃ vattabbe…pe… rūpāvacaraṃ kusalaṃ…pe… arūpāvacaraṃ kusalaṃ savipākanti? Āmantā. Lokuttaraṃ kusalaṃ savipākanti? Na hevaṃ vattabbe…pe….</paragraph>
<paragraph line="139">Lokuttaraṃ <pageBreak edition="M" number="0.0267" /> kusalaṃ avipākanti? Āmantā. Kāmāvacaraṃ kusalaṃ avipākanti? Na hevaṃ vattabbe…pe… lokuttaraṃ kusalaṃ avipākanti? Āmantā <pageBreak edition="P" number="0.0357" />. Rūpāvacaraṃ…pe… arūpāvacaraṃ kusalaṃ avipākanti? Na hevaṃ vattabbe…pe….</paragraph>
<paragraph line="140" number="500"> Kāmāvacaraṃ kusalaṃ savipākaṃ ācayagāmīti? Āmantā. Lokuttaraṃ kusalaṃ savipākaṃ ācayagāmīti? Na hevaṃ vattabbe…pe… rūpāvacaraṃ…pe… arūpāvacaraṃ kusalaṃ savipākaṃ ācayagāmīti? Āmantā. Lokuttaraṃ kusalaṃ savipākaṃ ācayagāmīti? Na hevaṃ vattabbe…pe….</paragraph>
<paragraph line="141">Lokuttaraṃ kusalaṃ savipākaṃ apacayagāmīti? Āmantā. Kāmāvacaraṃ kusalaṃ savipākaṃ apacayagāmīti? Na hevaṃ vattabbe…pe…. Lokuttaraṃ kusalaṃ savipākaṃ apacayagāmīti? Āmantā. Rūpāvacaraṃ…pe… arūpāvacaraṃ kusalaṃ savipākaṃ apacayagāmīti? Na hevaṃ vattabbe…pe….</paragraph>
<centered line="142">Ariyadhammavipākakathā niṭṭhitā.</centered>
<title line="143">7. Sattamavaggo</title>
<subhead line="144">(72) 10. Vipāko vipākadhammadhammotikathā</subhead>
<paragraph line="145" number="501"> Vipāko <pageBreak edition="T" number="0.0387" /><pageBreak edition="V" number="0.0298" /> vipākadhammadhammoti? Āmantā. Tassa vipāko vipākadhammadhammoti? Na hevaṃ vattabbe…pe… tassa vipāko vipākadhammadhammoti? Āmantā. Tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti? Na <pageBreak edition="P" number="0.0358" /> hevaṃ vattabbe…pe….</paragraph>
<paragraph line="146">Vipāko vipākadhammadhammoti? Āmantā. Vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti? Na hevaṃ vattabbe…pe….</paragraph>
<paragraph line="147">Vipāko vipākadhammadhammoti? Āmantā. Vipāko ca vipākadhammadhammo ca vipākadhammadhammo ca vipāko ca sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti? Na hevaṃ vattabbe…pe….</paragraph>
<paragraph line="148">Vipāko <pageBreak edition="M" number="0.0268" /> vipākadhammadhammoti? Āmantā. Taññeva akusalaṃ so akusalassa vipāko, taññeva kusalaṃ so kusalassa vipākoti? Na hevaṃ vattabbe…pe….</paragraph>
<paragraph line="149">Vipāko vipākadhammadhammoti? Āmantā. Yeneva cittena pāṇaṃ hanati teneva cittena niraye paccati, yeneva cittena dānaṃ deti teneva cittena sagge modatīti? Na hevaṃ vattabbe…pe….</paragraph>
<paragraph line="150" number="502"> Na <pageBreak edition="T" number="0.0388" /> vattabbaṃ – ‘‘vipāko vipākadhammadhammo’’ti? Āmantā. Nanu vipākā cattāro <pageBreak edition="V" number="0.0299" /> khandhā arūpino aññamaññapaccayāti? Āmantā. Hañci vipākā cattāro khandhā arūpino aññamaññapaccayā, tena vata re vattabbe – ‘‘vipāko vipākadhammadhammo’’ti.</paragraph>
<centered line="151">Vipāko vipākadhammadhammotikathā niṭṭhitā.</centered>
<centered line="152">Sattamavaggo.</centered>
<paragraph line="153">Tassuddānaṃ –</paragraph>
<paragraph line="154">Saṅgaho <pageBreak edition="P" number="0.0359" />, sampayutto, cetasiko dhammo, cetasikaṃ dānaṃ, paribhogamayaṃ puññaṃ vaḍḍhati, ito dinnena tattha yāpenti, pathavī kammavipāko, jarāmaraṇaṃ vipāko, natthi ariyadhammavipāko, vipāko vipākadhammadhammoti.</paragraph>
</body>
</document>