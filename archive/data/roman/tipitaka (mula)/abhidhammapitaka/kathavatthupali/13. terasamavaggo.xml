<?xml version="1.0" encoding="utf-8"?>
<document>
  <metadata>
    <versions>
      <version source="unknown" source-abbr="?"/>
      <version source="sri lanka" source-abbr="sī."/>
      <version source="cambodian" source-abbr="ka."/>
      <version source="vipassana research institut" source-abbr="vri"/>
      <version source="pali text society" source-abbr="pī."/>
    </versions>
    <normativeSource>http://tipitaka.org/romn/cscd/abh03m3.mul20.xml</normativeSource>
    <source>roman/tipitaka (mula)/abhidhammapitaka/kathavatthupali/13. terasamavaggo.xml</source>
    <script>roman</script>
    <directory>/tipitaka (mula)/abhidhammapitaka/kathavatthupali</directory>
    <basename>13. terasamavaggo</basename>
    <titlePath>13. Terasamavaggo - Kathāvatthupāḷi - Abhidhammapiṭaka - Tipiṭaka (Mūla)</titlePath>
  </metadata>
<content>
    <chapter line="1">13. Terasamavaggo</chapter>
    <subhead line="2">(126) 1. Kappaṭṭhakathā</subhead>
    <paragraph line="3" number="654"> Kappaṭṭho <pageBreak edition="Pali Text Society" number="0.0476" /><pageBreak edition="Vipassana Research Institut" number="0.0384" /> kappaṃ tiṭṭheyyāti? Āmantā. Kappo ca saṇṭhāti buddho ca loke uppajjatīti? Na hevaṃ vattabbe…pe…. Kappaṭṭho <pageBreak edition="Thai" number="0.0506" /> kappaṃ tiṭṭheyyāti? Āmantā. Kappo ca saṇṭhāti saṅgho ca bhijjatīti? Na hevaṃ vattabbe…pe… kappaṭṭho kappaṃ tiṭṭheyyāti? Āmantā. Kappo ca saṇṭhāti kappaṭṭho ca kappaṭṭhiyaṃ kammaṃ karotīti? Na hevaṃ vattabbe…pe… kappaṭṭho kappaṃ tiṭṭheyyāti? Āmantā. Kappo ca saṇṭhāti kappaṭṭho ca puggalo kālaṃ karotīti? Na hevaṃ vattabbe…pe….</paragraph>
    <paragraph line="4" number="655"> Kappaṭṭho kappaṃ tiṭṭheyyāti? Āmantā. Atītaṃ kappaṃ tiṭṭheyya, anāgataṃ kappaṃ tiṭṭheyyāti? Na hevaṃ vattabbe…pe… kappaṭṭho kappaṃ tiṭṭheyyāti? Āmantā. Dve kappe tiṭṭheyya… tayo kappe tiṭṭheyya… cattāro kappe tiṭṭheyyāti? Na hevaṃ vattabbe…pe….</paragraph>
    <paragraph line="5" number="656"> Kappaṭṭho kappaṃ tiṭṭheyyāti? Āmantā. Kappaṭṭho kappe ḍayhante kattha gacchatīti? Aññaṃ lokadhātuṃ gacchatīti. Mato gacchati, vehāsaṃ gacchatīti? Mato gacchatīti. Kappaṭṭhiyaṃ kammaṃ aparāpariyavepakkanti? Na <pageBreak edition="Pali Text Society" number="0.0477" /> hevaṃ vattabbe…pe… <note>vehāsaṃ gacchatīti (?) ayaṃ hi paravādissa paṭiññāyeva, kathā. 621-623 navamapantiyaṃ viya</note> vehāsaṃ gacchatīti? Āmantā <note>vehāsaṃ gacchatīti (?) ayaṃ hi paravādissa paṭiññāyeva, kathā. 621-623 navamapantiyaṃ viya</note>. Kappaṭṭho iddhimāti? Na hevaṃ vattabbe…pe… kappaṭṭho iddhimāti? Āmantā. Kappaṭṭhena <pageBreak edition="Myanmar" number="0.0346" /> chandiddhipādo bhāvito vīriyiddhipādo bhāvito cittiddhipādo bhāvito vīmaṃsiddhipādo bhāvitoti? Na hevaṃ vattabbe…pe….</paragraph>
    <paragraph line="6" number="657"> Na vattabbaṃ – ‘‘kappaṭṭho kappaṃ tiṭṭheyyā’’ti? Āmantā. Nanu vuttaṃ bhagavatā –</paragraph>
    <gatha1 line="7">‘‘Āpāyiko <pageBreak edition="Thai" number="0.0507" /> nerayiko, kappaṭṭho saṅghabhedako;</gatha1>
    <gatha2 line="8">Vaggarato adhammaṭṭho, yogakkhemā padhaṃsati;</gatha2>
    <gathalast line="9">Saṅghaṃ samaggaṃ bhetvāna <note>bhinditvā (sī. ka.)</note>, kappaṃ nirayamhi paccatī’’ti <note>cūḷava. 354; a. ni. 10.39; itivu. 18</note>.</gathalast>
    <paragraph line="10">Attheva <pageBreak edition="Vipassana Research Institut" number="0.0385" /> suttantoti? Āmantā. Tena hi kappaṭṭho kappaṃ tiṭṭheyyāti.</paragraph>
    <centered line="11">Kappaṭṭhakathā niṭṭhitā.</centered>
    <title line="12">13. Terasamavaggo</title>
    <subhead line="13">(127) 2. Kusalapaṭilābhakathā</subhead>
    <paragraph line="14" number="658"> Kappaṭṭho kusalaṃ cittaṃ na paṭilabheyyāti? Āmantā. Kappaṭṭho dānaṃ dadeyyāti? Āmantā. Hañci kappaṭṭho dānaṃ dadeyya, no ca vata re vattabbe – ‘‘kappaṭṭho kusalaṃ cittaṃ na paṭilabheyyā’’ti.</paragraph>
    <paragraph line="15">Kappaṭṭho kusalaṃ cittaṃ na paṭilabheyyāti? Āmantā. Kappaṭṭho cīvaraṃ dadeyya…pe… piṇḍapātaṃ dadeyya…pe… senāsanaṃ dadeyya…pe… gilānapaccayabhesajjaparikkhāraṃ dadeyya <pageBreak edition="Pali Text Society" number="0.0478" />… khādanīyaṃ dadeyya… bhojanīyaṃ dadeyya… pānīyaṃ dadeyya… cetiyaṃ vandeyya… cetiye mālaṃ āropeyya… gandhaṃ āropeyya… vilepanaṃ āropeyya…pe… cetiyaṃ <alternatives line="27" extra="" separator="false"><alternative source-abbr="vri" source="vipassana research institut">abhidakkhiṇaṃ</alternative><alternative source-abbr="pī." source="pali text society">padakkhiṇaṃ</alternative></alternatives>  kareyyāti? Āmantā. Hañci kappaṭṭho cetiyaṃ abhidakkhiṇaṃ kareyya, no ca vata re vattabbe – ‘‘kappaṭṭho kusalaṃ cittaṃ na paṭilabheyyā’’ti…pe….</paragraph>
    <paragraph line="16" number="659"> Kappaṭṭho <pageBreak edition="Thai" number="0.0508" /><pageBreak edition="Myanmar" number="0.0347" /> kusalaṃ cittaṃ paṭilabheyyāti? Āmantā. Tato vuṭṭhānaṃ kusalaṃ cittaṃ paṭilabheyyāti? Āmantā. Rūpāvacaraṃ…pe… arūpāvacaraṃ…pe… lokuttaraṃ kusalaṃ cittaṃ paṭilabheyyāti? Na hevaṃ vattabbe…pe….</paragraph>
    <centered line="17">Kusalapaṭilābhakathā niṭṭhitā.</centered>
    <title line="18">13. Terasamavaggo</title>
    <subhead line="19">(128) 3. Anantarāpayuttakathā</subhead>
    <paragraph line="20" number="660"> Anantarāpayutto <pageBreak edition="Vipassana Research Institut" number="0.0386" /> puggalo sammattaniyāmaṃ okkameyyāti? Āmantā. Micchattaniyāmañca sammattaniyāmañca ubho okkameyyāti? Na hevaṃ vattabbe…pe… anantarāpayutto puggalo sammattaniyāmaṃ okkameyyāti? Āmantā. Nanu taṃ kammaṃ payuttaṃ kukkuccaṃ uppāditaṃ vippaṭisāriyaṃ janitanti? Āmantā. Hañci taṃ kammaṃ payuttaṃ kukkuccaṃ uppāditaṃ vippaṭisāriyaṃ janitaṃ, no ca vata re vattabbe – ‘‘anantarāpayutto puggalo sammattaniyāmaṃ okkameyyā’’ti.</paragraph>
    <paragraph line="21" number="661"> Anantarāpayutto <pageBreak edition="Pali Text Society" number="0.0479" /> puggalo abhabbo sammattaniyāmaṃ okkamitunti? Āmantā. Mātā jīvitā voropitā… pitā jīvitā voropito… arahā jīvitā voropito… duṭṭhena cittena tathāgatassa lohitaṃ uppāditaṃ… saṅgho bhinnoti? Na hevaṃ vattabbe…pe….</paragraph>
    <paragraph line="22">Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ <pageBreak edition="Thai" number="0.0509" /> <alternatives line="35" extra="" separator="false"><alternative source-abbr="vri" source="vipassana research institut">paṭivinetvā</alternative><alternative source-abbr="sī." source="sri lanka">paṭivinodetvā</alternative><alternative source-abbr="pī." source="pali text society">paṭivinodetvā</alternative><alternative source-abbr="ka." source="cambodian">paṭivinodetvā</alternative></alternatives>  abhabbo sammattaniyāmaṃ okkamitunti? Āmantā. Mātā jīvitā voropitā… pitā jīvitā voropito…pe… saṅgho bhinnoti? Na hevaṃ vattabbe…pe….</paragraph>
    <paragraph line="23">Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti? Āmantā. Nanu taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītanti? Āmantā. Hañci taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ <pageBreak edition="Myanmar" number="0.0348" /> paṭivinītaṃ, no ca vata re vattabbe – ‘‘anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitu’’nti.</paragraph>
    <paragraph line="24" number="662"> Anantarāpayutto puggalo sammattaniyāmaṃ okkameyyāti? Āmantā. Nanu taṃ kammaṃ <pageBreak edition="Vipassana Research Institut" number="0.0387" /> payutto āsīti? Āmantā. Hañci taṃ kammaṃ payutto āsi, no ca vata re vattabbe – ‘‘anantarāpayutto puggalo sammattaniyāmaṃ okkameyyā’’ti.</paragraph>
    <centered line="25">Anantarāpayuttakathā niṭṭhitā.</centered>
    <title line="26">13. Terasamavaggo</title>
    <subhead line="27">(129) 4. Niyatassa niyāmakathā</subhead>
    <paragraph line="28" number="663"> Niyato <pageBreak edition="Pali Text Society" number="0.0480" /> niyāmaṃ okkamatīti? Āmantā. Micchattaniyato sammattaniyāmaṃ okkamati, sammattaniyato micchattaniyāmaṃ okkamatīti? Na <pageBreak edition="Thai" number="0.0510" /> hevaṃ vattabbe…pe….</paragraph>
    <paragraph line="29">Niyato niyāmaṃ okkamatīti? Āmantā. Pubbe maggaṃ bhāvetvā pacchā niyāmaṃ okkamatīti? Na hevaṃ vattabbe…pe… pubbe sotāpattimaggaṃ bhāvetvā pacchā sotāpattiniyāmaṃ okkamatīti? Na hevaṃ vattabbe…pe… pubbe sakadāgāmi…pe… anāgāmi…pe… arahattamaggaṃ bhāvetvā pacchā arahattaniyāmaṃ okkamatīti? Na hevaṃ vattabbe…pe….</paragraph>
    <paragraph line="30">Pubbe satipaṭṭhānaṃ…pe… sammappadhānaṃ… iddhipādaṃ… indriyaṃ… balaṃ… bojjhaṅgaṃ bhāvetvā pacchā niyāmaṃ okkamatīti? Na hevaṃ vattabbe…pe….</paragraph>
    <paragraph line="31" number="664"> Na vattabbaṃ – ‘‘niyato niyāmaṃ okkamatī’’ti? Āmantā. Bhabbo bodhisatto tāya jātiyā dhammaṃ nābhisametunti? Na hevaṃ vattabbe. Tena hi niyato niyāmaṃ okkamatīti.</paragraph>
    <centered line="32">Niyatassa niyāmakathā niṭṭhitā.</centered>
    <title line="33">13. Terasamavaggo</title>
    <subhead line="34">(130) 5. Nivutakathā</subhead>
    <paragraph line="35" number="665"> Nivuto <pageBreak edition="Myanmar" number="0.0349" /><pageBreak edition="Vipassana Research Institut" number="0.0388" /> nīvaraṇaṃ jahatīti? Āmantā. Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti? Na <pageBreak edition="Pali Text Society" number="0.0481" /> hevaṃ vattabbe…pe… rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti <pageBreak edition="Thai" number="0.0511" />? Na hevaṃ vattabbe…pe….</paragraph>
    <paragraph line="36">Rāgo cittasampayutto, maggo cittasampayuttoti? Āmantā. Dvinnaṃ phassānaṃ…pe… dvinnaṃ cittānaṃ samodhānaṃ hotīti? Na hevaṃ vattabbe…pe… rāgo akusalo, maggo kusaloti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe….</paragraph>
    <paragraph line="37" number="666"> Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā – ‘‘cattārimāni, bhikkhave, suvidūravidūrāni! Katamāni cattāri? Nabhañca, bhikkhave, pathavī ca – idaṃ paṭhamaṃ suvidūravidūraṃ…pe… tasmā sataṃ dhammo asabbhi ārakā’’ti. Attheva suttantoti? Āmantā. Tena hi na vattabbaṃ – ‘‘kusalākusalā…pe… sammukhībhāvaṃ āgacchantī’’ti.</paragraph>
    <paragraph line="38">Nivuto nīvaraṇaṃ jahatīti? Āmantā. Nanu vuttaṃ bhagavatā – ‘‘so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmetī’’ti! Attheva suttantoti? Āmantā. Tena hi na vattabbaṃ – ‘‘nivuto nīvaraṇaṃ jahatī’’ti…pe….</paragraph>
    <paragraph line="39" number="667"> Na vattabbaṃ – ‘‘nivuto nīvaraṇaṃ jahatī’’ti? Āmantā. Nanu vuttaṃ bhagavatā – ‘‘tassa evaṃ jānato evaṃ passato <pageBreak edition="Pali Text Society" number="0.0482" /> kāmāsavāpi cittaṃ vimuccati…pe… avijjāsavāpi <pageBreak edition="Vipassana Research Institut" number="0.0389" /> cittaṃ vimuccatī’’ti! Attheva suttantoti <pageBreak edition="Thai" number="0.0512" />? Āmantā. Tena hi nivuto nīvaraṇaṃ jahatīti.</paragraph>
    <centered line="40">Nivutakathā niṭṭhitā.</centered>
    <title line="41">13. Terasamavaggo</title>
    <subhead line="42">(131) 6. Sammukhībhūtakathā</subhead>
    <paragraph line="43" number="668"> Sammukhībhūto <pageBreak edition="Myanmar" number="0.0350" /> saṃyojanaṃ jahatīti? Āmantā. Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti? Na hevaṃ vattabbe…pe… rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti? Na hevaṃ vattabbe…pe….</paragraph>
    <paragraph line="44">Rāgo cittasampayutto, maggo cittasampayuttoti? Āmantā. Dvinnaṃ phassānaṃ…pe… dvinnaṃ cittānaṃ samodhānaṃ hotīti? Na hevaṃ vattabbe…pe… rāgo akusalo, maggo kusaloti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe….</paragraph>
    <paragraph line="45" number="669"> Kusalākusalā…pe… sammukhībhāvaṃ āgacchantīti? Āmantā. Nanu vuttaṃ bhagavatā – ‘‘cattārimāni, bhikkhave, suvidūravidūrāni! Katamāni cattāri? Nabhañca, bhikkhave, pathavī ca – idaṃ paṭhamaṃ suvidūravidūraṃ…pe… tasmā sataṃ dhammo asabbhi ārakā’’ti. Attheva suttantoti? Āmantā. Tena hi na vattabbaṃ – ‘‘kusalākusalā…pe… sammukhībhāvaṃ <pageBreak edition="Thai" number="0.0513" /> āgacchantī’’ti.</paragraph>
    <paragraph line="46">Sammukhībhūto <pageBreak edition="Pali Text Society" number="0.0483" /> saṃyojanaṃ jahatīti? Āmantā. Nanu vuttaṃ bhagavatā – ‘‘so evaṃ samāhite <pageBreak edition="Vipassana Research Institut" number="0.0390" /> citte…pe… āsavānaṃ khayañāṇāya cittaṃ abhininnāmetī’’ti! Attheva suttantoti? Āmantā. Tena hi na vattabbaṃ – ‘‘sammukhībhūto saṃyojanaṃ jahatī’’ti.</paragraph>
    <paragraph line="47" number="670"> Na vattabbaṃ – ‘‘sammukhībhūto saṃyojanaṃ jahatī’’ti? Āmantā. Nanu vuttaṃ bhagavatā – ‘‘tassa evaṃ jānato evaṃ passato kāmāsavāpi cittaṃ vimuccati…pe… avijjāsavāpi cittaṃ vimuccatī’’ti! Attheva suttantoti? Āmantā. Tena hi sammukhībhūto saṃyojanaṃ jahatīti.</paragraph>
    <centered line="48">Sammukhībhūtakathā niṭṭhitā.</centered>
    <title line="49">13. Terasamavaggo</title>
    <subhead line="50">(132) 7. Samāpanno assādetikathā</subhead>
    <paragraph line="51" number="671"> Samāpanno <pageBreak edition="Myanmar" number="0.0351" /> assādeti, jhānanikanti jhānārammaṇāti? Āmantā. Taṃ jhānaṃ tassa jhānassa ārammaṇanti? Na hevaṃ vattabbe…pe… taṃ jhānaṃ tassa jhānassa ārammaṇanti? Āmantā. Tena phassena taṃ phassaṃ phusati, tāya vedanāya taṃ vedanaṃ vedeti, tāya saññāya taṃ saññaṃ sañjānāti, tāya cetanāya taṃ cetanaṃ ceteti, tena cittena taṃ cittaṃ cinteti, tena vitakkena taṃ vitakkaṃ vitakketi, tena vicārena taṃ vicāraṃ vicāreti <pageBreak edition="Thai" number="0.0514" />, tāya pītiyā taṃ pīti piyāyati, tāya satiyā taṃ satiṃ sarati, tāya paññāya taṃ paññaṃ pajānātīti? Na hevaṃ vattabbe…pe….</paragraph>
    <paragraph line="52">Jhānanikanti <pageBreak edition="Pali Text Society" number="0.0484" /> cittasampayuttā, jhānaṃ cittasampayuttanti? Āmantā. Dvinnaṃ phassānaṃ…pe… dvinnaṃ cittānaṃ samodhānaṃ hotīti? Na hevaṃ vattabbe…pe….</paragraph>
    <paragraph line="53">Jhānanikanti akusalaṃ, jhānaṃ kusalanti? Āmantā. Kusalākusalā sāvajjānavajjā hīnapaṇītā <pageBreak edition="Vipassana Research Institut" number="0.0391" /> kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe….</paragraph>
    <paragraph line="54" number="672"> Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā – ‘‘cattārimāni, bhikkhave, suvidūravidūrāni! Katamāni cattāri? Nabhañca, bhikkhave, pathavī ca – idaṃ paṭhamaṃ suvidūravidūraṃ…pe… tasmā sataṃ dhammo asabbhi ārakā’’ti. Attheva suttantoti? Āmantā. Tena hi na vattabbaṃ – ‘‘kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantī’’ti.</paragraph>
    <paragraph line="55" number="673"> Na vattabbaṃ – ‘‘samāpanno assādeti, jhānanikanti jhānārammaṇā’’ti? Āmantā. Nanu vuttaṃ bhagavatā – ‘‘idha, bhikkhave, bhikkhu vivicceva kāmehi vivicca akusalehi dhammehi paṭhamaṃ jhānaṃ upasampajja viharati, so taṃ assādeti taṃ nikāmeti tena ca vittiṃ āpajjati; vitakkavicārānaṃ vūpasamā…pe… dutiyaṃ jhānaṃ…pe… tatiyaṃ jhānaṃ…pe… catutthaṃ jhānaṃ upasampajja viharati <pageBreak edition="Myanmar" number="0.0352" />, so taṃ assādeti taṃ nikāmeti <pageBreak edition="Thai" number="0.0515" /> tena ca vittiṃ āpajjatī’’ti <note>a. ni. 4.123</note>! Attheva suttantoti? Āmantā. Tena hi samāpanno assādeti, jhānanikanti jhānārammaṇāti.</paragraph>
    <centered line="56">Samāpanno assādetikathā niṭṭhitā.</centered>
    <title line="57">13. Terasamavaggo</title>
    <subhead line="58">(133) 8. Asātarāgakathā</subhead>
    <paragraph line="59" number="674"> Atthi <pageBreak edition="Pali Text Society" number="0.0485" /> asātarāgoti? Āmantā. Dukkhābhinandino sattā, atthi keci dukkhaṃ patthenti pihenti esanti gavesanti pariyesanti, dukkhaṃ ajjhosāya tiṭṭhantīti? Na hevaṃ <pageBreak edition="Vipassana Research Institut" number="0.0392" /> vattabbe…pe… nanu sukhābhinandino sattā, atthi keci sukhaṃ patthenti pihenti esanti gavesanti pariyesanti, sukhaṃ ajjhosāya tiṭṭhantīti? Āmantā. Hañci sukhābhinandino sattā, atthi keci sukhaṃ patthenti pihenti esanti gavesanti pariyesanti, sukhaṃ ajjhosāya tiṭṭhanti, no ca vata re vattabbe – ‘‘atthi asātarāgo’’ti.</paragraph>
    <paragraph line="60">Atthi asātarāgoti? Āmantā. Dukkhāya vedanāya rāgānusayo anuseti, sukhāya vedanāya paṭighānusayo anusetīti? Na hevaṃ vattabbe…pe… nanu sukhāya vedanāya rāgānusayo anuseti, dukkhāya vedanāya paṭighānusayo anusetīti? Āmantā. Hañci sukhāya vedanāya rāgānusayo anuseti, dukkhāya vedanāya paṭighānusayo anuseti, no ca vata re vattabbe – ‘‘atthi asātarāgo’’ti.</paragraph>
    <paragraph line="61" number="675"> Na <pageBreak edition="Thai" number="0.0516" /> vattabbaṃ – ‘‘atthi asātarāgo’’ti? Āmantā. Nanu vuttaṃ bhagavatā – ‘‘so evaṃ anurodhavirodhaṃ samāpanno yaṃ kiñci vedanaṃ vedayati sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati abhivadati ajjhosāya tiṭṭhatī’’ti <note>ma. ni. 3.409 mahātaṇhāsaṅkhaye</note>! Attheva suttantoti? Āmantā. Tena hi atthi asātarāgoti.</paragraph>
    <centered line="62">Asātarāgakathā niṭṭhitā.</centered>
    <title line="63">13. Terasamavaggo</title>
    <subhead line="64">(134) 9. Dhammataṇhā abyākatātikathā</subhead>
    <paragraph line="65" number="676"> Dhammataṇhā <pageBreak edition="Myanmar" number="0.0353" /><pageBreak edition="Pali Text Society" number="0.0486" /> abyākatāti? Āmantā. Vipākābyākatā kiriyābyākatā rūpaṃ nibbānaṃ cakkhāyatanaṃ…pe… phoṭṭhabbāyatananti? Na hevaṃ vattabbe…pe….</paragraph>
    <paragraph line="66">Dhammataṇhā abyākatāti? Āmantā. Rūpataṇhā abyākatāti? Na hevaṃ vattabbe <pageBreak edition="Vipassana Research Institut" number="0.0393" /> …pe… dhammataṇhā abyākatāti? Āmantā. Saddataṇhā…pe… gandhataṇhā…pe… rasataṇhā…pe… phoṭṭhabbataṇhā abyākatāti? Na hevaṃ vattabbe…pe….</paragraph>
    <paragraph line="67">Rūpataṇhā akusalāti? Āmantā. Dhammataṇhā akusalāti? Na hevaṃ vattabbe…pe… saddataṇhā…pe… phoṭṭhabbataṇhā akusalāti? Āmantā. Dhammataṇhā akusalāti? Na <pageBreak edition="Thai" number="0.0517" /> hevaṃ vattabbe…pe….</paragraph>
    <paragraph line="68" number="677"> Dhammataṇhā abyākatāti? Āmantā. Nanu taṇhā akusalā vuttā bhagavatāti? Āmantā. Hañci taṇhā akusalā vuttā bhagavatā, no ca vata re vattabbe – ‘‘dhammataṇhā abyākatā’’ti.</paragraph>
    <paragraph line="69">Dhammataṇhā abyākatāti? Āmantā. Nanu lobho akusalo vutto bhagavatā, dhammataṇhā lobhoti? Āmantā. Hañci lobho akusalo vutto bhagavatā, dhammataṇhā lobho, no ca vata re vattabbe – ‘‘dhammataṇhā abyākatā’’ti.</paragraph>
    <paragraph line="70" number="678"> Dhammataṇhā lobho abyākatoti? Āmantā <pageBreak edition="Pali Text Society" number="0.0487" />. Rūpataṇhā lobho abyākatoti? Na hevaṃ vattabbe…pe… dhammataṇhā lobho abyākatoti? Āmantā. Saddataṇhā…pe… phoṭṭhabbataṇhā lobho abyākatoti? Na hevaṃ vattabbe…pe….</paragraph>
    <paragraph line="71">Rūpataṇhā lobho akusaloti? Āmantā. Dhammataṇhā lobho akusaloti? Na hevaṃ vattabbe…pe… saddataṇhā…pe… phoṭṭhabbataṇhā lobho akusaloti? Āmantā. Dhammataṇhā lobho akusaloti? Na hevaṃ vattabbe…pe….</paragraph>
    <paragraph line="72" number="679"> Dhammataṇhā <pageBreak edition="Myanmar" number="0.0354" /> abyākatāti? Āmantā. Nanu vuttaṃ bhagavatā – ‘‘yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ – kāmataṇhā, bhavataṇhā, vibhavataṇhā’’ti <note>mahāva. 14; dī. ni. 2.400</note>! Attheva suttantoti <pageBreak edition="Thai" number="0.0518" />? Āmantā. Tena hi na vattabbaṃ – ‘‘dhammataṇhā abyākatā’’ti.</paragraph>
    <paragraph line="73" number="680"> Na <pageBreak edition="Vipassana Research Institut" number="0.0394" /> vattabbaṃ – ‘‘dhammataṇhā abyākatā’’ti? Āmantā. Nanu sā dhammataṇhāti? Āmantā. Hañci sā dhammataṇhā, tena vata re vattabbe – ‘‘dhammataṇhā abyākatā’’ti.</paragraph>
    <centered line="74">Dhammataṇhā abyākatātikathā niṭṭhitā.</centered>
    <title line="75">13. Terasamavaggo</title>
    <subhead line="76">(135) 10. Dhammataṇhā na dukkhasamudayotikathā</subhead>
    <paragraph line="77" number="681"> Dhammataṇhā <pageBreak edition="Pali Text Society" number="0.0488" /> na dukkhasamudayoti? Āmantā. Rūpataṇhā na dukkhasamudayoti? Na hevaṃ vattabbe…pe… dhammataṇhā na dukkhasamudayoti? Āmantā. Saddataṇhā…pe… gandhataṇhā…pe… rasataṇhā…pe… phoṭṭhabbataṇhā na dukkhasamudayoti? Na hevaṃ vattabbe…pe….</paragraph>
    <paragraph line="78">Rūpataṇhā dukkhasamudayoti? Āmantā. Dhammataṇhā dukkhasamudayoti? Na hevaṃ vattabbe…pe… saddataṇhā…pe… gandhataṇhā…pe… rasataṇhā…pe… phoṭṭhabbataṇhā dukkhasamudayoti? Āmantā. Dhammataṇhā dukkhasamudayoti? Na hevaṃ vattabbe…pe….</paragraph>
    <paragraph line="79" number="682"> Dhammataṇhā na dukkhasamudayoti? Āmantā. Nanu taṇhā dukkhasamudayo vutto bhagavatāti? Āmantā. Hañci taṇhā dukkhasamudayo <pageBreak edition="Thai" number="0.0519" /> vutto bhagavatā, no ca vata re vattabbe – ‘‘dhammataṇhā na dukkhasamudayo’’ti. Dhammataṇhā na dukkhasamudayoti? Āmantā. Nanu lobho dukkhasamudayo <pageBreak edition="Myanmar" number="0.0355" /> vutto bhagavatā, dhammataṇhā lobhoti? Āmantā. Hañci lobho dukkhasamudayo vutto bhagavatā, dhammataṇhā lobho, no ca vata re vattabbe – ‘‘dhammataṇhā na dukkhasamudayo’’ti.</paragraph>
    <paragraph line="80" number="683"> Dhammataṇhā lobho, na dukkhasamudayoti? Āmantā. Rūpataṇhā lobho, na dukkhasamudayoti <pageBreak edition="Vipassana Research Institut" number="0.0395" />? Na hevaṃ vattabbe…pe… dhammataṇhā <pageBreak edition="Pali Text Society" number="0.0489" /> lobho, na dukkhasamudayoti? Āmantā. Saddataṇhā…pe… gandhataṇhā…pe… rasataṇhā…pe… phoṭṭhabbataṇhā lobho, na dukkhasamudayoti? Na hevaṃ vattabbe…pe….</paragraph>
    <paragraph line="81">Rūpataṇhā lobho dukkhasamudayoti? Āmantā. Dhammataṇhā lobho dukkhasamudayoti? Na hevaṃ vattabbe…pe… saddataṇhā…pe… phoṭṭhabbataṇhā lobho dukkhasamudayoti? Āmantā. Dhammataṇhā lobho dukkhasamudayoti? Na hevaṃ vattabbe…pe….</paragraph>
    <paragraph line="82" number="684"> Dhammataṇhā na dukkhasamudayoti? Āmantā. Nanu vuttaṃ bhagavatā – ‘‘yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ – kāmataṇhā, bhavataṇhā, vibhavataṇhā’’ti! Attheva suttantoti? Āmantā. Tena hi na vattabbaṃ – ‘‘dhammataṇhā na dukkhasamudayo’’ti.</paragraph>
    <paragraph line="83" number="685"> Na <pageBreak edition="Thai" number="0.0520" /> vattabbaṃ – ‘‘dhammataṇhā na dukkhasamudayo’’ti? Āmantā. Nanu sā dhammataṇhāti? Āmantā. Hañci sā dhammataṇhā, tena vata re vattabbe – ‘‘dhammataṇhā na dukkhasamudayo’’ti.</paragraph>
    <centered line="84">Dhammataṇhā na dukkhasamudayotikathā niṭṭhitā.</centered>
    <centered line="85">Terasamavaggo.</centered>
    <paragraph line="86">Tassuddānaṃ –</paragraph>
    <paragraph line="87">Kappaṭṭho <pageBreak edition="Pali Text Society" number="0.0490" /> kappaṃ tiṭṭheyya, kappaṭṭho kusalaṃ cittaṃ na paṭilabheyya, anantarāpayutto puggalo sammattaniyāmaṃ okkameyya, niyato niyāmaṃ okkamati, nivuto nīvaraṇaṃ jahati, sammukhībhūto saṃyojanaṃ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti.</paragraph>
  </content>
</document>