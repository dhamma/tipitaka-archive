<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m8.mul13.xml</normativeSource>
<archivePath>roman/tipitaka (mula)/abhidhammapitaka/patthanapali-2/19. atitarammanattikam.xml</archivePath>
<title>19. Atītārammaṇattikaṃ - Paṭṭhānapāḷi-2 - Abhidhammapiṭaka - Tipiṭaka (Mūla)</title>
</metadata>
<body>
<chapter line="1">19. Atītārammaṇattikaṃ</chapter>
<title line="2">1. Paṭiccavāro</title>
<title line="3">1. Paccayānulomaṃ</title>
<title line="4">1. Vibhaṅgavāro</title>
<subhead line="5">Hetupaccayo</subhead>
<paragraph line="6" number="1">Atītārammaṇaṃ <pageBreak edition="T" number="2.0550" /><pageBreak edition="M" number="2.0419" /><pageBreak edition="V" number="2.0489" />dhammaṃ paṭicca atītārammaṇo dhammo uppajjati hetupaccayā – atītārammaṇaṃ ekaṃ khandhaṃ paṭicca tayo khandhā…pe… dve khandhe paṭicca dve khandhā. Paṭisandhikkhaṇe atītārammaṇaṃ ekaṃ khandhaṃ paṭicca tayo khandhā…pe… dve khandhe paṭicca dve khandhā. (1)</paragraph>
<paragraph line="7" number="2">Anāgatārammaṇaṃ dhammaṃ paṭicca anāgatārammaṇo dhammo uppajjati hetupaccayā – anāgatārammaṇaṃ ekaṃ khandhaṃ paṭicca tayo khandhā…pe… dve khandhā. (1)</paragraph>
<paragraph line="8" number="3">Paccuppannārammaṇaṃ dhammaṃ paṭicca paccuppannārammaṇo dhammo uppajjati hetupaccayā – paccuppannārammaṇaṃ ekaṃ khandhaṃ paṭicca tayo khandhā…pe… dve khandhā. Paṭisandhikkhaṇe paccuppannārammaṇaṃ ekaṃ khandhaṃ paṭicca tayo khandhā…pe… dve khandhā. (1)</paragraph>
<subhead line="9">Ārammaṇapaccayādi</subhead>
<paragraph line="10" number="4">Atītārammaṇaṃ <pageBreak edition="V" number="2.0490" />dhammaṃ paṭicca atītārammaṇo dhammo uppajjati ārammaṇapaccayā… adhipatipaccayā (adhipatiyā paṭisandhi natthi)… anantarapaccayā… samanantarapaccayā… sahajātapaccayā… aññamaññapaccayā… nissayapaccayā… upanissayapaccayā… purejātapaccayā… āsevanapaccayā (purejātepi āsevanepi paṭisandhi natthi)… kammapaccayā… <pageBreak edition="T" number="2.0551" />vipākapaccayā (vipākaṃ atītārammaṇaṃ ekaṃ khandhaṃ, tissopi pañhā paripuṇṇā. Pavattipaṭisandhi kātabbā)… āhārapaccayā… indriyapaccayā… jhānapaccayā… maggapaccayā… sampayuttapaccayā… vippayuttapaccayā… atthipaccayā… natthipaccayā… vigatapaccayā… avigatapaccayā.</paragraph>
<title line="11">1. Paccayānulomaṃ</title>
<title line="12">2. Saṅkhyāvāro</title>
<paragraph line="13" number="5">Hetuyā tīṇi, ārammaṇe tīṇi, adhipatiyā tīṇi…pe… (sabbattha tīṇi), vigate tīṇi, avigate tīṇi (evaṃ gaṇetabbaṃ).</paragraph>
<centered line="14">Anulomaṃ.</centered>
<title line="15">2. Paccayapaccanīyaṃ</title>
<title line="16">1. Vibhaṅgavāro</title>
<subhead line="17">Nahetupaccayo</subhead>
<paragraph line="18" number="6">Atītārammaṇaṃ <pageBreak edition="M" number="2.0420" />dhammaṃ paṭicca atītārammaṇo dhammo uppajjati nahetupaccayā – ahetukaṃ atītārammaṇaṃ ekaṃ khandhaṃ paṭicca tayo khandhā…pe… dve khandhe…pe… ahetukapaṭisandhikkhaṇe <pageBreak edition="V" number="2.0491" />…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</paragraph>
<paragraph line="19" number="7">Anāgatārammaṇaṃ dhammaṃ paṭicca anāgatārammaṇo dhammo uppajjati nahetupaccayā – ahetukaṃ anāgatārammaṇaṃ ekaṃ khandhaṃ paṭicca tayo khandhā…pe… dve khandhe…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</paragraph>
<paragraph line="20" number="8">Paccuppannārammaṇaṃ dhammaṃ paṭicca paccuppannārammaṇo dhammo uppajjati nahetupaccayā – ahetukaṃ paccuppannārammaṇaṃ ekaṃ khandhaṃ <pageBreak edition="T" number="2.0552" />paṭicca tayo khandhā…pe… dve khandhe…pe… ahetukapaṭisandhikkhaṇe…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</paragraph>
<subhead line="21">Naadhipatipaccayo</subhead>
<paragraph line="22" number="9">Atītārammaṇaṃ dhammaṃ paṭicca atītārammaṇo dhammo uppajjati naadhipatipaccayā (anulomasahajātasadisaṃ).</paragraph>
<subhead line="23">Napurejātapaccayo</subhead>
<paragraph line="24" number="10">Atītārammaṇaṃ dhammaṃ paṭicca atītārammaṇo dhammo uppajjati napurejātapaccayā – arūpe atītārammaṇaṃ ekaṃ khandhaṃ paṭicca…pe… dve khandhe…pe… paṭisandhikkhaṇe…pe…. (1)</paragraph>
<paragraph line="25">Anāgatārammaṇaṃ dhammaṃ paṭicca anāgatārammaṇo dhammo uppajjati napurejātapaccayā – arūpe anāgatārammaṇaṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
<paragraph line="26">Paccuppannārammaṇaṃ dhammaṃ paṭicca paccuppannārammaṇo dhammo uppajjati napurejātapaccayā – paṭisandhikkhaṇe paccuppannārammaṇaṃ ekaṃ khandhaṃ paṭicca…pe… dve khandhe…pe…. (1)</paragraph>
<subhead line="27">Napacchājātapaccayādi</subhead>
<paragraph line="28" number="11">Atītārammaṇaṃ <pageBreak edition="M" number="2.0421" /><pageBreak edition="V" number="2.0492" />dhammaṃ paṭicca atītārammaṇo dhammo uppajjati napacchājātapaccayā… naāsevanapaccayā (naadhipatisadisā)… nakammapaccayā – atītārammaṇe khandhe paṭicca atītārammaṇā cetanā. (1)</paragraph>
<paragraph line="29">Anāgatārammaṇaṃ dhammaṃ paṭicca anāgatārammaṇo dhammo uppajjati nakammapaccayā – anāgatārammaṇe khandhe paṭicca anāgatārammaṇā <pageBreak edition="T" number="2.0553" />cetanā. (1)</paragraph>
<paragraph line="30">Paccuppannārammaṇaṃ dhammaṃ paṭicca paccuppannārammaṇo dhammo uppajjati nakammapaccayā – paccuppannārammaṇe khandhe paṭicca paccuppannārammaṇā cetanā. (1)</paragraph>
<subhead line="31">Navipākapaccayo</subhead>
<paragraph line="32" number="12">Atītārammaṇaṃ dhammaṃ paṭicca atītārammaṇo dhammo uppajjati navipākapaccayā…pe… (navipāke paṭisandhi natthi).</paragraph>
<subhead line="33">Najhānapaccayo</subhead>
<paragraph line="34" number="13">Paccuppannārammaṇaṃ dhammaṃ paṭicca paccuppannārammaṇo dhammo uppajjati najhānapaccayā – pañcaviññāṇasahagataṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
<subhead line="35">Namaggapaccayo</subhead>
<paragraph line="36" number="14">Atītārammaṇaṃ dhammaṃ paṭicca atītārammaṇo dhammo uppajjati namaggapaccayā – ahetukaṃ atītārammaṇaṃ ekaṃ khandhaṃ paṭicca tayo khandhā…pe… (nahetusadisā tisso pañhā, moho natthi ).</paragraph>
<subhead line="37">Navippayuttapaccayo</subhead>
<paragraph line="38" number="15">Atītārammaṇaṃ <pageBreak edition="V" number="2.0493" />dhammaṃ paṭicca atītārammaṇo dhammo uppajjati navippayuttapaccayā – arūpe atītārammaṇaṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
<paragraph line="39">Anāgatārammaṇaṃ dhammaṃ paṭicca anāgatārammaṇo dhammo uppajjati navippayuttapaccayā – arūpe anāgatārammaṇaṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
<title line="40">2. Paccayapaccanīyaṃ</title>
<title line="41">2. Saṅkhyāvāro</title>
<paragraph line="42" number="16">Nahetuyā <pageBreak edition="M" number="2.0422" />tīṇi, naadhipatiyā napurejāte napacchājāte naāsevane nakamme navipāke tīṇi, najhāne ekaṃ, namagge tīṇi, navippayutte <pageBreak edition="T" number="2.0554" />dve (evaṃ gaṇetabbaṃ).</paragraph>
<centered line="43">Paccanīyaṃ.</centered>
<title line="44">3. Paccayānulomapaccanīyaṃ</title>
<subhead line="45">Hetudukaṃ</subhead>
<paragraph line="46" number="17">Hetupaccayā naadhipatiyā tīṇi, napurejāte napacchājāte naāsevane nakamme navipāke tīṇi, navippayutte dve (evaṃ gaṇetabbaṃ).</paragraph>
<centered line="47">Anulomapaccanīyaṃ.</centered>
<title line="48">4. Paccayapaccanīyānulomaṃ</title>
<paragraph line="49" number="18">Nahetupaccayā <pageBreak edition="V" number="2.0494" />ārammaṇe tīṇi…pe… (sabbattha tīṇi) avigate tīṇi (evaṃ gaṇetabbaṃ).</paragraph>
<centered line="50">Paccanīyānulomaṃ.</centered>
<centered line="51">Paṭiccavāro.</centered>
<title line="52">2-6. Sahajāta-paccaya-nissaya-saṃsaṭṭha-sampayuttavāro</title>
<paragraph line="53">(Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā.)</paragraph>
<title line="54">7. Pañhāvāro</title>
<title line="55">1. Paccayānulomaṃ</title>
<title line="56">1. Vibhaṅgavāro</title>
<subhead line="57">Hetupaccayo</subhead>
<paragraph line="58" number="19">Atītārammaṇo dhammo atītārammaṇassa dhammassa hetupaccayena paccayo – atītārammaṇā hetū sampayuttakānaṃ khandhānaṃ hetupaccayena <pageBreak edition="M" number="2.0423" />paccayo. Paṭisandhikkhaṇe atītārammaṇā hetū sampayuttakānaṃ khandhānaṃ hetupaccayena paccayo. (1)</paragraph>
<paragraph line="59">Anāgatārammaṇo dhammo anāgatārammaṇassa dhammassa hetupaccayena paccayo – anāgatārammaṇā hetū sampayuttakānaṃ khandhānaṃ hetupaccayena paccayo. (1)</paragraph>
<paragraph line="60">Paccuppannārammaṇo <pageBreak edition="T" number="2.0555" />dhammo paccuppannārammaṇassa dhammassa hetupaccayena paccayo – paccuppannārammaṇā <pageBreak edition="V" number="2.0495" />hetū sampayuttakānaṃ khandhānaṃ hetupaccayena paccayo. Paṭisandhikkhaṇe paccuppannārammaṇā hetū sampayuttakānaṃ khandhānaṃ hetupaccayena paccayo. (1)</paragraph>
<subhead line="61">Ārammaṇapaccayo</subhead>
<paragraph line="62" number="20">Atītārammaṇo dhammo atītārammaṇassa dhammassa ārammaṇapaccayena paccayo – atītaṃ viññāṇañcāyatanaṃ paccavekkhati, nevasaññānāsaññāyatanaṃ paccavekkhati. Atītārammaṇaṃ atītaṃ iddhividhañāṇaṃ paccavekkhati, cetopariyañāṇaṃ… pubbenivāsānussatiñāṇaṃ… yathākammūpagañāṇaṃ paccavekkhati. Ariyā atītārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Atītārammaṇe atīte khandhe aniccato dukkhato anattato vipassati, assādeti abhinandati; taṃ ārabbha atītārammaṇo rāgo uppajjati, diṭṭhi…pe… vicikicchā…pe… uddhaccaṃ…pe… domanassaṃ uppajjati. Atītārammaṇā atītā khandhā cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (1)</paragraph>
<paragraph line="63">Atītārammaṇo dhammo anāgatārammaṇassa dhammassa ārammaṇapaccayena paccayo – anāgataṃ viññāṇañcāyatanaṃ paccavekkhati, nevasaññānāsaññāyatanaṃ paccavekkhati. Atītārammaṇaṃ anāgataṃ iddhividhañāṇaṃ paccavekkhati, cetopariyañāṇaṃ…pe… pubbenivāsānussatiñāṇaṃ…pe… yathākammūpagañāṇaṃ paccavekkhati. Atītārammaṇe anāgate khandhe aniccato…pe… <pageBreak edition="T" number="2.0556" />vipassati, assādeti abhinandati; taṃ ārabbha anāgatārammaṇo rāgo uppajjati…pe… domanassaṃ uppajjati. Atītārammaṇā anāgatā khandhā cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (2)</paragraph>
<paragraph line="64">Atītārammaṇo <pageBreak edition="M" number="2.0424" />dhammo paccuppannārammaṇassa dhammassa ārammaṇapaccayena paccayo – cetopariyañāṇena atītārammaṇapaccuppannacittasamaṅgissa cittaṃ jānāti. Atītārammaṇā paccuppannā khandhā cetopariyañāṇassa, āvajjanāya ārammaṇapaccayena paccayo. (3)</paragraph>
<paragraph line="65" number="21">Anāgatārammaṇo <pageBreak edition="V" number="2.0496" />dhammo anāgatārammaṇassa dhammassa ārammaṇapaccayena paccayo – anāgatārammaṇaṃ anāgataṃ iddhividhañāṇaṃ paccavekkhati, cetopariyañāṇaṃ…pe… anāgataṃsañāṇaṃ…pe… anāgatārammaṇe anāgate khandhe aniccato…pe… vipassati, assādeti abhinandati; taṃ ārabbha anāgatārammaṇo rāgo uppajjati…pe… domanassaṃ uppajjati. Anāgatārammaṇā anāgatā khandhā cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
<paragraph line="66">Anāgatārammaṇo dhammo atītārammaṇassa dhammassa ārammaṇapaccayena paccayo – anāgatārammaṇaṃ atītaṃ iddhividhañāṇaṃ paccavekkhati, cetopariyañāṇaṃ… anāgataṃsañāṇaṃ…pe… ariyā anāgatārammaṇe pahīne kilese paccavekkhanti, vikkhambhite kilese paccavekkhanti. Pubbe samudāciṇṇe kilese jānanti. Anāgatārammaṇe atīte khandhe aniccato…pe… vipassati <pageBreak edition="T" number="2.0557" />, assādeti abhinandati; taṃ ārabbha atītārammaṇo rāgo uppajjati…pe… domanassaṃ uppajjati. Anāgatārammaṇā atītā khandhā cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (2)</paragraph>
<paragraph line="67">Anāgatārammaṇo dhammo paccuppannārammaṇassa dhammassa ārammaṇapaccayena paccayo – cetopariyañāṇena anāgatārammaṇapaccuppannacittasamaṅgissa cittaṃ jānāti. Anāgatārammaṇā paccuppannā khandhā cetopariyañāṇassa, āvajjanāya ārammaṇapaccayena paccayo. (3)</paragraph>
<paragraph line="68" number="22">Paccuppannārammaṇo dhammo paccuppannārammaṇassa dhammassa ārammaṇapaccayena paccayo – cetopariyañāṇena paccuppannārammaṇapaccuppannacittasamaṅgissa cittaṃ jānāti. Paccuppannārammaṇā paccuppannā khandhā cetopariyañāṇassa, āvajjanāya ārammaṇapaccayena paccayo. (1)</paragraph>
<paragraph line="69">Paccuppannārammaṇo <pageBreak edition="M" number="2.0425" />dhammo atītārammaṇassa dhammassa ārammaṇapaccayena paccayo – atītaṃ dibbaṃ cakkhuṃ paccavekkhati, dibbaṃ sotadhātuṃ paccavekkhati, paccuppannārammaṇaṃ atītaṃ iddhividhañāṇaṃ paccavekkhati, cetopariyañāṇaṃ paccavekkhati. Ariyā paccuppannārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti <pageBreak edition="V" number="2.0497" />. Paccuppannārammaṇe atīte khandhe aniccato…pe… vipassati, assādeti abhinandati <pageBreak edition="T" number="2.0558" />; taṃ ārabbha atītārammaṇo rāgo uppajjati…pe… domanassaṃ uppajjati. Paccuppannārammaṇā atītā khandhā cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (2)</paragraph>
<paragraph line="70">Paccuppannārammaṇo dhammo anāgatārammaṇassa dhammassa ārammaṇapaccayena paccayo – anāgataṃ dibbaṃ cakkhuṃ paccavekkhati, dibbaṃ sotadhātuṃ paccavekkhati, paccuppannārammaṇaṃ anāgataṃ iddhividhañāṇaṃ paccavekkhati, cetopariyañāṇaṃ…pe… paccuppannārammaṇe anāgate khandhe aniccato…pe… vipassati…pe… taṃ ārabbha anāgatārammaṇo rāgo uppajjati…pe… domanassaṃ uppajjati. Paccuppannārammaṇā anāgatā khandhā cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (3)</paragraph>
<subhead line="71">Adhipatipaccayo</subhead>
<paragraph line="72" number="23">Atītārammaṇo dhammo atītārammaṇassa dhammassa adhipatipaccayena paccayo – ārammaṇādhipati, sahajātādhipati. <bold>Ārammaṇādhipati</bold>– atītaṃ viññāṇañcāyatanaṃ garuṃ katvā paccavekkhati, nevasaññānāsaññāyatanaṃ garuṃ katvā paccavekkhati. Atītārammaṇaṃ atītaṃ iddhividhañāṇaṃ garuṃ katvā paccavekkhati, cetopariyañāṇaṃ…pe… pubbenivāsānussatiñāṇaṃ…pe… yathākammūpagañāṇaṃ garuṃ katvā paccavekkhati. Atītārammaṇe atīte khandhe garuṃ katvā assādeti abhinandati, taṃ garuṃ katvā atītārammaṇo rāgo uppajjati, diṭṭhi uppajjati <pageBreak edition="T" number="2.0559" />. <bold>Sahajātādhipati</bold>– atītārammaṇādhipati sampayuttakānaṃ khandhānaṃ adhipatipaccayena paccayo. (1)</paragraph>
<paragraph line="73">Atītārammaṇo dhammo anāgatārammaṇassa dhammassa adhipatipaccayena paccayo. <bold>Ārammaṇādhipati</bold>– anāgataṃ viññāṇañcāyatanaṃ garuṃ katvā…pe… nevasaññānāsaññāyatanaṃ <pageBreak edition="M" number="2.0426" />…pe… atītārammaṇaṃ anāgataṃ iddhividhañāṇaṃ garuṃ katvā…pe… cetopariyañāṇaṃ…pe… pubbenivāsānussatiñāṇaṃ…pe… yathākammūpagañāṇaṃ…pe… atītārammaṇe anāgate khandhe garuṃ <pageBreak edition="V" number="2.0498" />katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. (2)</paragraph>
<paragraph line="74" number="24">Anāgatārammaṇo dhammo anāgatārammaṇassa dhammassa adhipatipaccayena paccayo – ārammaṇādhipati, sahajātādhipati. <bold>Ārammaṇādhipati</bold>– anāgatārammaṇaṃ anāgataṃ iddhividhañāṇaṃ garuṃ katvā…pe… cetopariyañāṇaṃ…pe… anāgataṃsañāṇaṃ garuṃ katvā paccavekkhati. Anāgatārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. <bold>Sahajātādhipati</bold>– anāgatārammaṇādhipati sampayuttakānaṃ khandhānaṃ adhipatipaccayena paccayo. (1)</paragraph>
<paragraph line="75">Anāgatārammaṇo dhammo atītārammaṇassa dhammassa adhipatipaccayena paccayo. <bold>Ārammaṇādhipati</bold>– anāgatārammaṇaṃ atītaṃ iddhividhañāṇaṃ garuṃ katvā…pe… cetopariyañāṇaṃ…pe… <pageBreak edition="T" number="2.0560" />anāgataṃsañāṇaṃ garuṃ katvā…pe… anāgatārammaṇe atīte khandhe garuṃ katvā assādeti abhinandati; taṃ garuṃ katvā atītārammaṇo rāgo uppajjati, diṭṭhi uppajjati. (2)</paragraph>
<paragraph line="76" number="25">Paccuppannārammaṇo dhammo paccuppannārammaṇassa dhammassa adhipatipaccayena paccayo. <bold>Sahajātādhipati</bold>– paccuppannārammaṇādhipati sampayuttakānaṃ khandhānaṃ adhipatipaccayena paccayo. (1)</paragraph>
<paragraph line="77">Paccuppannārammaṇo dhammo atītārammaṇassa dhammassa adhipatipaccayena paccayo. <bold>Ārammaṇādhipati</bold>– atītaṃ dibbaṃ cakkhuṃ garuṃ katvā paccavekkhati, dibbaṃ sotadhātuṃ garuṃ katvā paccavekkhati, paccuppannārammaṇaṃ atītaṃ iddhividhañāṇaṃ garuṃ katvā…pe… cetopariyañāṇaṃ garuṃ katvā…pe… paccuppannārammaṇe atīte khandhe garuṃ katvā assādeti abhinandati; taṃ garuṃ katvā atītārammaṇo rāgo uppajjati, diṭṭhi uppajjati. (2)</paragraph>
<paragraph line="78">Paccuppannārammaṇo dhammo anāgatārammaṇassa dhammassa adhipatipaccayena paccayo. <bold>Ārammaṇādhipati</bold>– anāgataṃ dibbaṃ cakkhuṃ garuṃ katvā paccavekkhati, dibbaṃ <pageBreak edition="M" number="2.0427" />sotadhātuṃ garuṃ katvā <pageBreak edition="V" number="2.0499" />…pe… paccuppannārammaṇaṃ anāgataṃ iddhividhañāṇaṃ garuṃ katvā…pe… cetopariyañāṇaṃ garuṃ katvā…pe… paccuppannārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. (3)</paragraph>
<subhead line="79">Anantarapaccayo</subhead>
<paragraph line="80" number="26">Atītārammaṇo dhammo atītārammaṇassa dhammassa anantarapaccayena <pageBreak edition="T" number="2.0561" />paccayo – purimā purimā atītārammaṇā khandhā pacchimānaṃ pacchimānaṃ atītārammaṇānaṃ khandhānaṃ anantarapaccayena paccayo. (1)</paragraph>
<paragraph line="81">Atītārammaṇo dhammo anāgatārammaṇassa dhammassa anantarapaccayena paccayo – atītārammaṇaṃ bhavaṅgaṃ anāgatārammaṇāya āvajjanāya anantarapaccayena paccayo. (2)</paragraph>
<paragraph line="82">Atītārammaṇo dhammo paccuppannārammaṇassa dhammassa anantarapaccayena paccayo – atītārammaṇaṃ cuticittaṃ paccuppannārammaṇassa paṭisandhicittassa anantarapaccayena paccayo. Atītārammaṇaṃ bhavaṅgaṃ paccuppannārammaṇāya āvajjanāya anantarapaccayena paccayo. (3)</paragraph>
<paragraph line="83" number="27">Anāgatārammaṇo dhammo anāgatārammaṇassa dhammassa anantarapaccayena paccayo – purimā purimā anāgatārammaṇā khandhā pacchimānaṃ pacchimānaṃ anāgatārammaṇānaṃ khandhānaṃ anantarapaccayena paccayo. (1)</paragraph>
<paragraph line="84">Anāgatārammaṇo dhammo atītārammaṇassa dhammassa anantarapaccayena paccayo – anāgatārammaṇaṃ iddhividhañāṇaṃ atītārammaṇassa vuṭṭhānassa…pe… cetopariyañāṇaṃ atītārammaṇassa vuṭṭhānassa…pe… anāgataṃsañāṇaṃ atītārammaṇassa vuṭṭhānassa…pe… anāgatārammaṇā khandhā atītārammaṇassa vuṭṭhānassa anantarapaccayena paccayo. (2)</paragraph>
<paragraph line="85" number="28">Paccuppannārammaṇo dhammo paccuppannārammaṇassa dhammassa <pageBreak edition="T" number="2.0562" />anantarapaccayena paccayo – purimā purimā paccuppannārammaṇā khandhā pacchimānaṃ pacchimānaṃ paccuppannārammaṇānaṃ khandhānaṃ anantarapaccayena paccayo. Paccuppannārammaṇaṃ paṭisandhicittaṃ paccuppannārammaṇassa bhavaṅgassa…pe… paccuppannārammaṇaṃ bhavaṅgaṃ paccuppannārammaṇassa bhavaṅgassa anantarapaccayena paccayo. (1)</paragraph>
<paragraph line="86">Paccuppannārammaṇo <pageBreak edition="M" number="2.0428" /><pageBreak edition="V" number="2.0500" />dhammo atītārammaṇassa dhammassa anantarapaccayena paccayo – paccuppannārammaṇaṃ paṭisandhicittaṃ atītārammaṇassa bhavaṅgassa…pe… paccuppannārammaṇaṃ bhavaṅgaṃ atītārammaṇassa bhavaṅgassa…pe… paccuppannārammaṇā khandhā atītārammaṇassa vuṭṭhānassa anantarapaccayena paccayo. (2)</paragraph>
<subhead line="87">Samanantarapaccayo</subhead>
<paragraph line="88" number="29">Atītārammaṇo dhammo atītārammaṇassa dhammassa samanantarapaccayena paccayo (anantarasadisaṃ).</paragraph>
<subhead line="89">Sahajātapaccayādi</subhead>
<paragraph line="90" number="30">Atītārammaṇo dhammo atītārammaṇassa dhammassa sahajātapaccayena paccayo… aññamaññapaccayena paccayo… nissayapaccayena paccayo…(tayopi paccayā paṭiccavārasadisā).</paragraph>
<subhead line="91">Upanissayapaccayo</subhead>
<paragraph line="92" number="31">Atītārammaṇo dhammo atītārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – atītārammaṇā aniccānupassanā, dukkhānupassanā, anattānupassanā atītārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</paragraph>
<paragraph line="93">Atītārammaṇo <pageBreak edition="T" number="2.0563" />dhammo anāgatārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – atītārammaṇā aniccānupassanā, dukkhānupassanā, anattānupassanā anāgatārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</paragraph>
<paragraph line="94">Atītārammaṇo dhammo paccuppannārammaṇassa dhammassa upanissayapaccayena paccayo – <bold>anantarūpanissayo</bold><pageBreak edition="V" number="2.0501" />, <bold>pakatūpanissayo…pe…</bold>. Pakatūpanissayo – atītārammaṇā aniccānupassanā, dukkhānupassanā, anattānupassanā paccuppannārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (3)</paragraph>
<paragraph line="95" number="32">Anāgatārammaṇo <pageBreak edition="M" number="2.0429" />dhammo anāgatārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – anāgatārammaṇā aniccānupassanā, dukkhānupassanā, anattānupassanā anāgatārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</paragraph>
<paragraph line="96">Anāgatārammaṇo dhammo atītārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – anāgatārammaṇā aniccānupassanā, dukkhānupassanā, anattānupassanā atītārammaṇāya aniccānupassanāya <pageBreak edition="T" number="2.0564" />, dukkhānupassanāya, anattānupassanāya upanissayapaccayena paccayo. (2)</paragraph>
<paragraph line="97">Anāgatārammaṇo dhammo paccuppannārammaṇassa dhammassa upanissayapaccayena paccayo. <bold>Pakatūpanissayo</bold>– anāgatārammaṇā aniccānupassanā, dukkhānupassanā, anattānupassanā paccuppannārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (3)</paragraph>
<paragraph line="98" number="33">Paccuppannārammaṇo dhammo paccuppannārammaṇassa dhammassa upanissayapaccayena paccayo – <bold>anantarūpanissayo, pakatūpanissayo…pe…</bold>. Pakatūpanissayo – paccuppannārammaṇā aniccānupassanā, dukkhānupassanā, anattānupassanā paccuppannārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</paragraph>
<paragraph line="99">Paccuppannārammaṇo dhammo atītārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – paccuppannārammaṇā aniccānupassanā, dukkhānupassanā, anattānupassanā atītārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</paragraph>
<paragraph line="100">Paccuppannārammaṇo <pageBreak edition="V" number="2.0502" />dhammo anāgatārammaṇassa dhammassa upanissayapaccayena paccayo – <bold>ārammaṇūpanissayo, pakatūpanissayo…pe…</bold><pageBreak edition="T" number="2.0565" />. Pakatūpanissayo – paccuppannārammaṇā aniccānupassanā, dukkhānupassanā, anattānupassanā anāgatārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (3)</paragraph>
<subhead line="101">Āsevanapaccayo</subhead>
<paragraph line="102" number="34">Atītārammaṇo <pageBreak edition="M" number="2.0430" />dhammo atītārammaṇassa dhammassa āsevanapaccayena paccayo – purimā purimā atītārammaṇā khandhā pacchimānaṃ pacchimānaṃ atītārammaṇānaṃ khandhānaṃ āsevanapaccayena paccayo. (1)</paragraph>
<paragraph line="103">Anāgatārammaṇo dhammo anāgatārammaṇassa dhammassa āsevanapaccayena paccayo – purimā purimā anāgatārammaṇā khandhā pacchimānaṃ pacchimānaṃ anāgatārammaṇānaṃ khandhānaṃ āsevanapaccayena paccayo. (1)</paragraph>
<paragraph line="104">Paccuppannārammaṇo dhammo paccuppannārammaṇassa dhammassa āsevanapaccayena paccayo – purimā purimā paccuppannārammaṇā khandhā pacchimānaṃ pacchimānaṃ paccuppannārammaṇānaṃ khandhānaṃ āsevanapaccayena paccayo. (1)</paragraph>
<subhead line="105">Kammapaccayo</subhead>
<paragraph line="106" number="35">Atītārammaṇo dhammo atītārammaṇassa dhammassa kammapaccayena paccayo – sahajātā, nānākkhaṇikā. <bold>Sahajātā</bold>– atītārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe…pe…. <bold>Nānākkhaṇikā</bold>– atītārammaṇā cetanā vipākānaṃ atītārammaṇānaṃ khandhānaṃ kammapaccayena paccayo. (1)</paragraph>
<paragraph line="107">Atītārammaṇo <pageBreak edition="T" number="2.0566" />dhammo anāgatārammaṇassa dhammassa kammapaccayena paccayo. <bold>Nānākkhaṇikā</bold>– atītārammaṇā cetanā vipākānaṃ anāgatārammaṇānaṃ khandhānaṃ kammapaccayena paccayo. (2)</paragraph>
<paragraph line="108">Atītārammaṇo <pageBreak edition="V" number="2.0503" />dhammo paccuppannārammaṇassa dhammassa kammapaccayena paccayo. <bold>Nānākkhaṇikā</bold>– atītārammaṇā cetanā vipākānaṃ paccuppannārammaṇānaṃ khandhānaṃ kammapaccayena paccayo. (3)</paragraph>
<paragraph line="109" number="36">Anāgatārammaṇo dhammo anāgatārammaṇassa dhammassa kammapaccayena paccayo – sahajātā, nānākkhaṇikā. <bold>Sahajātā</bold>– anāgatārammaṇā cetanā sampayuttakānaṃ khandhānaṃ kammapaccayena paccayo. <bold>Nānākkhaṇikā</bold>– anāgatārammaṇā cetanā vipākānaṃ anāgatārammaṇānaṃ khandhānaṃ kammapaccayena paccayo. (1)</paragraph>
<paragraph line="110">Anāgatārammaṇo <pageBreak edition="M" number="2.0431" />dhammo atītārammaṇassa dhammassa kammapaccayena paccayo. <bold>Nānākkhaṇikā</bold>– anāgatārammaṇā cetanā vipākānaṃ atītārammaṇānaṃ khandhānaṃ kammapaccayena paccayo. (2)</paragraph>
<paragraph line="111">Anāgatārammaṇo dhammo paccuppannārammaṇassa dhammassa kammapaccayena paccayo. <bold>Nānākkhaṇikā</bold>– anāgatārammaṇā cetanā vipākānaṃ paccuppannārammaṇānaṃ khandhānaṃ kammapaccayena paccayo. (3)</paragraph>
<paragraph line="112" number="37">Paccuppannārammaṇo dhammo paccuppannārammaṇassa dhammassa kammapaccayena paccayo – sahajātā, nānākkhaṇikā. <bold>Sahajātā</bold><pageBreak edition="T" number="2.0567" />– paccuppannārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe…pe… <bold>nānākkhaṇikā</bold>– paccuppannārammaṇā cetanā vipākānaṃ paccuppannārammaṇānaṃ khandhānaṃ kammapaccayena paccayo. (1)</paragraph>
<paragraph line="113">Paccuppannārammaṇo dhammo atītārammaṇassa dhammassa kammapaccayena paccayo. <bold>Nānākkhaṇikā</bold>– paccuppannārammaṇā cetanā vipākānaṃ atītārammaṇānaṃ khandhānaṃ kammapaccayena paccayo. (2)</paragraph>
<paragraph line="114">Paccuppannārammaṇo dhammo anāgatārammaṇassa dhammassa kammapaccayena paccayo. <bold>Nānākkhaṇikā</bold><pageBreak edition="V" number="2.0504" />– paccuppannārammaṇā cetanā vipākānaṃ anāgatārammaṇānaṃ khandhānaṃ kammapaccayena paccayo. (3)</paragraph>
<subhead line="115">Vipākapaccayādi</subhead>
<paragraph line="116" number="38">Atītārammaṇo dhammo atītārammaṇassa dhammassa vipākapaccayena paccayo… āhārapaccayena paccayo… indriyapaccayena paccayo… jhānapaccayena paccayo… maggapaccayena paccayo… sampayuttapaccayena paccayo… atthipaccayena paccayo… natthipaccayena paccayo… vigatapaccayena paccayo… avigatapaccayena paccayo.</paragraph>
<title line="117">1. Paccayānulomaṃ</title>
<title line="118">2. Saṅkhyāvāro</title>
<subhead line="119">Suddhaṃ</subhead>
<paragraph line="120" number="39">Hetuyā tīṇi, ārammaṇe nava, adhipatiyā satta, anantare satta, samanantare satta, sahajāte aññamaññe nissaye tīṇi, upanissaye <pageBreak edition="M" number="2.0432" />nava, āsevane tīṇi, kamme nava, vipāke tīṇi, āhāre tīṇi, indriye jhāne magge sampayutte tīṇi, atthiyā tīṇi, natthiyā satta, vigate satta, avigate tīṇi <pageBreak edition="T" number="2.0568" />(evaṃ gaṇetabbaṃ).</paragraph>
<centered line="121">Anulomaṃ.</centered>
<subhead line="122">Paccanīyuddhāro</subhead>
<paragraph line="123" number="40">Atītārammaṇo dhammo atītārammaṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… kammapaccayena paccayo. (1)</paragraph>
<paragraph line="124">Atītārammaṇo <pageBreak edition="V" number="2.0505" />dhammo anāgatārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (2)</paragraph>
<paragraph line="125">Atītārammaṇo dhammo paccuppannārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (3)</paragraph>
<paragraph line="126" number="41">Anāgatārammaṇo dhammo anāgatārammaṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… kammapaccayena paccayo. (1)</paragraph>
<paragraph line="127">Anāgatārammaṇo dhammo atītārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (2)</paragraph>
<paragraph line="128">Anāgatārammaṇo dhammo paccuppannārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (3)</paragraph>
<paragraph line="129" number="42">Paccuppannārammaṇo dhammo paccuppannārammaṇassa dhammassa <pageBreak edition="T" number="2.0569" />ārammaṇapaccayena paccayo… sahajātapaccayena paccayo… upanissayapaccayena paccayo… kammapaccayena paccayo. (1)</paragraph>
<paragraph line="130">Paccuppannārammaṇo dhammo atītārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (2)</paragraph>
<paragraph line="131">Paccuppannārammaṇo <pageBreak edition="M" number="2.0433" />dhammo anāgatārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (3)</paragraph>
<title line="132">2. Paccayapaccanīyaṃ</title>
<title line="133">2. Saṅkhyāvāro</title>
<paragraph line="134" number="43">Nahetuyā <pageBreak edition="V" number="2.0506" />nava, naārammaṇe nava, naadhipatiyā nava, naanantare nava, nasamanantare nava (saṃkhittaṃ, sabbattha nava), novigate nava, noavigate nava (evaṃ gaṇetabbaṃ).</paragraph>
<centered line="135">Paccanīyaṃ.</centered>
<title line="136">3. Paccayānulomapaccanīyaṃ</title>
<subhead line="137">Hetudukaṃ</subhead>
<paragraph line="138" number="44">Hetupaccayā naārammaṇe tīṇi, naadhipatiyā naanantare nasamanantare naupanissaye napurejāte napacchājāte naāsevane nakamme navipāke tīṇi (sabbattha tīṇi, saṃkhittaṃ), nonatthiyā novigate tīṇi (evaṃ gaṇetabbaṃ).</paragraph>
<centered line="139">Anulomapaccanīyaṃ.</centered>
<title line="140">4. Paccayapaccanīyānulomaṃ</title>
<subhead line="141">Nahetudukaṃ</subhead>
<paragraph line="142" number="45">Nahetupaccayā ārammaṇe nava, adhipatiyā satta, anantare satta, samanantare satta, sahajāte tīṇi, aññamaññe tīṇi, nissaye tīṇi, upanissaye nava, āsevane tīṇi, kamme nava, vipāke tīṇi <pageBreak edition="T" number="2.0570" />, āhāre indriye jhāne magge sampayutte atthiyā tīṇi, natthiyā satta, vigate satta, avigate tīṇi (evaṃ gaṇetabbaṃ).</paragraph>
<centered line="143">Paccanīyānulomaṃ.</centered>
<centered line="144">Pañhāvāro.</centered>
<centered line="145">Atītārammaṇattikaṃ niṭṭhitaṃ.</centered>
</body>
</document>