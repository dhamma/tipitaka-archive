<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m8.mul12.xml</normativeSource>
<archivePath>roman/tipitaka (mula)/abhidhammapitaka/patthanapali-2/18. atitattikam.xml</archivePath>
<title>18. Atītattikaṃ - Paṭṭhānapāḷi-2 - Abhidhammapiṭaka - Tipiṭaka (Mūla)</title>
</metadata>
<body>
<chapter line="1">18. Atītattikaṃ</chapter>
<title line="2">7. Pañhāvāro</title>
<title line="3">1. Paccayānulomaṃ</title>
<title line="4">1. Vibhaṅgavāro</title>
<subhead line="5">Hetupaccayo</subhead>
<paragraph line="6" number="1">Paccuppanno <pageBreak edition="M" number="2.0412" /><pageBreak edition="V" number="2.0481" />dhammo paccuppannassa dhammassa hetupaccayena paccayo – paccuppannā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe…pe…. (1)</paragraph>
<subhead line="7">Ārammaṇapaccayo</subhead>
<paragraph line="8" number="2">Atīto dhammo paccuppannassa dhammassa ārammaṇapaccayena paccayo – dānaṃ datvā sīlaṃ samādiyitvā uposathakammaṃ…pe… paccavekkhati, pubbe suciṇṇāni paccavekkhati, jhānā vuṭṭhahitvā jhānaṃ paccavekkhati. Ariyā maggā vuṭṭhahitvā maggaṃ paccavekkhanti, phalaṃ paccavekkhanti, pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Atītaṃ cakkhuṃ aniccato dukkhato anattato vipassati…pe… domanassaṃ uppajjati. Atītaṃ sotaṃ…pe… ghānaṃ… jivhaṃ… kāyaṃ… rūpe… sadde… gandhe… rase… phoṭṭhabbe… vatthuṃ… atīte khandhe aniccato dukkhato anattato <pageBreak edition="V" number="2.0482" />vipassati <pageBreak edition="T" number="2.0542" />, assādeti abhinandati, taṃ ārabbha rāgo uppajjati, diṭṭhi uppajjati, vicikicchā… uddhaccaṃ… domanassaṃ uppajjati, ākāsānañcāyatanaṃ viññāṇañcāyatanassa ārammaṇapaccayena paccayo. Ākiñcaññāyatanaṃ nevasaññānāsaññāyatanassa ārammaṇapaccayena paccayo. Atītā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (1)</paragraph>
<paragraph line="9" number="3">Anāgato dhammo paccuppannassa dhammassa ārammaṇapaccayena paccayo – anāgataṃ cakkhuṃ…pe… vatthuṃ… anāgate khandhe aniccato…pe… domanassaṃ uppajjati. Anāgatā khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
<paragraph line="10">Paccuppanno dhammo paccuppannassa dhammassa ārammaṇapaccayena paccayo – paccuppannaṃ cakkhuṃ…pe… kāyaṃ… rūpe… sadde… gandhe… rase… phoṭṭhabbe… vatthuṃ… paccuppanne <pageBreak edition="M" number="2.0413" />khandhe aniccato…pe… domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa…pe… paccuppannā khandhā iddhividhañāṇassa, āvajjanāya ārammaṇapaccayena paccayo. (1)</paragraph>
<subhead line="11">Adhipatipaccayo</subhead>
<paragraph line="12" number="4">Atīto dhammo paccuppannassa dhammassa adhipatipaccayena paccayo <pageBreak edition="T" number="2.0543" />. <bold>Ārammaṇādhipati</bold>– dānaṃ datvā sīlaṃ samādiyitvā…pe… pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati. Ariyā maggā vuṭṭhahitvā maggaṃ garuṃ katvā paccavekkhanti, phalaṃ garuṃ katvā paccavekkhanti. Atītaṃ cakkhuṃ…pe… kāyaṃ… rūpe… sadde… gandhe… rase… phoṭṭhabbe… vatthuṃ… atīte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1) Anāgato dhammo paccuppannassa dhammassa adhipatipaccayena paccayo. <bold>Ārammaṇādhipati</bold>– anāgataṃ <pageBreak edition="V" number="2.0483" />cakkhuṃ…pe… vatthuṃ… anāgate khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</paragraph>
<paragraph line="13">Paccuppanno dhammo paccuppannassa dhammassa adhipatipaccayena paccayo – ārammaṇādhipati, sahajātādhipati. <bold>Ārammaṇādhipati</bold>– paccuppannaṃ cakkhuṃ…pe… vatthuṃ… paccuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <bold>Sahajātādhipati</bold>– paccuppannādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</paragraph>
<subhead line="14">Anantarapaccayo</subhead>
<paragraph line="15" number="5">Atīto dhammo paccuppannassa dhammassa anantarapaccayena paccayo – purimā purimā atītā khandhā pacchimānaṃ pacchimānaṃ paccuppannānaṃ khandhānaṃ anantarapaccayena paccayo. Anulomaṃ gotrabhussa… anulomaṃ <pageBreak edition="T" number="2.0544" />vodānassa… gotrabhu maggassa… vodānaṃ maggassa… maggo phalassa… phalaṃ phalassa… anulomaṃ phalasamāpattiyā… nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo. (1)</paragraph>
<subhead line="16">Samanantarapaccayo</subhead>
<paragraph line="17" number="6">Atīto <pageBreak edition="M" number="2.0414" />dhammo paccuppannassa dhammassa samanantarapaccayena paccayo (anantarasadisaṃ). (1)</paragraph>
<subhead line="18">Sahajātapaccayādi</subhead>
<paragraph line="19" number="7">Paccuppanno dhammo paccuppannassa dhammassa sahajātapaccayena paccayo… aññamaññapaccayena paccayo… nissayapaccayena paccayo (saṃkhittaṃ). (1)</paragraph>
<subhead line="20">Upanissayapaccayo</subhead>
<paragraph line="21" number="8">Atīto <pageBreak edition="V" number="2.0484" />dhammo paccuppannassa dhammassa upanissayapaccayena <pageBreak edition="T" number="2.0545" />paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – atītaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, jhānaṃ uppādeti, vipassanaṃ… maggaṃ… abhiññaṃ… samāpattiṃ uppādeti, mānaṃ jappeti, diṭṭhiṃ gaṇhāti. Atītaṃ sīlaṃ…pe… paññaṃ… rāgaṃ…pe… patthanaṃ… kāyikaṃ sukhaṃ… kāyikaṃ dukkhaṃ upanissāya dānaṃ deti sīlaṃ samādiyati, uposathakammaṃ…pe… samāpattiṃ uppādeti, pāṇaṃ hanati…pe… saṅghaṃ bhindati. Atītā saddhā…pe… paññā, rāgo…pe… patthanā, kāyikaṃ sukhaṃ… kāyikaṃ dukkhaṃ… paccuppannāya saddhāya…pe… paññāya, rāgassa…pe… patthanāya…pe… phalasamāpattiyā upanissayapaccayena paccayo. (1)</paragraph>
<paragraph line="22">Anāgato dhammo paccuppannassa dhammassa upanissayapaccayena paccayo – <bold>ārammaṇūpanissayo, pakatūpanissayo…pe…</bold>. Pakatūpanissayo – anāgataṃ cakkhusampadaṃ patthayamāno…pe… sotasampadaṃ… ghānasampadaṃ jivhāsampadaṃ… kāyasampadaṃ… vaṇṇasampadaṃ… saddasampadaṃ… gandhasampadaṃ… rasasampadaṃ… phoṭṭhabbasampadaṃ…patthayamāno…pe… anāgate khandhe patthayamāno dānaṃ deti, sīlaṃ samādiyati, uposathakammaṃ… anāgatā cakkhusampadā…pe… vaṇṇasampadā…pe… phoṭṭhabbasampadā… anāgatā khandhā paccuppannāya saddhāya…pe… paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</paragraph>
<paragraph line="23">Paccuppanno dhammo paccuppannassa dhammassa upanissayapaccayena paccayo – <bold>ārammaṇūpanissayo, pakatūpanissayo…pe…</bold>. Pakatūpanissayo – paccuppannaṃ <pageBreak edition="M" number="2.0415" />utuṃ upanissāya jhānaṃ uppādeti, vipassanaṃ…pe… paccuppannaṃ bhojanaṃ senāsanaṃ upanissāya jhānaṃ uppādeti…pe… samāpattiṃ uppādeti. Paccuppannaṃ utu… bhojanaṃ… senāsanaṃ paccuppannāya saddhāya…pe… paññāya kāyikassa…pe… phalasamāpattiyā upanissayapaccayena paccayo. (1)</paragraph>
<subhead line="24">Purejātapaccayo</subhead>
<paragraph line="25" number="9">Paccuppanno <pageBreak edition="V" number="2.0485" />dhammo paccuppannassa dhammassa purejātapaccayena paccayo – ārammaṇapurejātaṃ, vatthupurejātaṃ. <bold>Ārammaṇapurejātaṃ</bold>– cakkhuṃ…pe… vatthuṃ aniccato…pe… domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa purejātapaccayena <pageBreak edition="T" number="2.0546" />paccayo. <bold>Vatthupurejātaṃ</bold>– cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa… vatthu paccuppannānaṃ khandhānaṃ purejātapaccayena paccayo. (1)</paragraph>
<subhead line="26">Pacchājātapaccayo</subhead>
<paragraph line="27" number="10">Paccuppanno dhammo paccuppannassa dhammassa pacchājātapaccayena paccayo – pacchājātā paccuppannā khandhā purejātassa imassa kāyassa pacchājātapaccayena paccayo. (1)</paragraph>
<subhead line="28">Āsevanapaccayo</subhead>
<paragraph line="29" number="11">Atīto dhammo paccuppannassa dhammassa āsevanapaccayena paccayo – purimā purimā atītā khandhā pacchimānaṃ pacchimānaṃ paccuppannānaṃ khandhānaṃ āsevanapaccayena paccayo. Anulomaṃ gotrabhussa… anulomaṃ vodānassa… gotrabhu maggassa… vodānaṃ maggassa āsevanapaccayena paccayo. (1)</paragraph>
<subhead line="30">Kammapaccayo</subhead>
<paragraph line="31" number="12">Atīto dhammo paccuppannassa dhammassa kammapaccayena paccayo. <bold>Nānākkhaṇikā</bold>– atītā cetanā paccuppannānaṃ vipākānaṃ khandhānaṃ kaṭattā ca rūpānaṃ kammapaccayena paccayo. (1)</paragraph>
<paragraph line="32">Paccuppanno <pageBreak edition="M" number="2.0416" />dhammo paccuppannassa dhammassa kammapaccayena paccayo – paccuppannā cetanā sampayuttakānaṃ <pageBreak edition="V" number="2.0486" />khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe paccuppannā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1)</paragraph>
<subhead line="33">Vipākapaccayo</subhead>
<paragraph line="34" number="13">Paccuppanno dhammo paccuppannassa dhammassa vipākapaccayena <pageBreak edition="T" number="2.0547" />paccayo – vipāko paccuppano eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo…pe… dve khandhā…pe… paṭisandhikkhaṇe…pe… khandhā vatthussa vipākapaccayena paccayo. (1)</paragraph>
<subhead line="35">Āhārapaccayādi</subhead>
<paragraph line="36" number="14">Paccuppanno dhammo paccuppannassa dhammassa āhārapaccayena paccayo… indriyapaccayena paccayo… jhānapaccayena paccayo… maggapaccayena paccayo… sampayuttapaccayena paccayo… vippayuttapaccayena paccayo – sahajātaṃ, purejātaṃ, pacchājātaṃ. <bold>Sahajātā</bold>– paccuppannā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe paccuppannā khandhā kaṭattārūpānaṃ vippayuttapaccayena paccayo, khandhā vatthussa vippayuttapaccayena paccayo, vatthu khandhānaṃ vippayuttapaccayena paccayo. <bold>Purejātaṃ</bold>– cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa… vatthu paccuppannānaṃ khandhānaṃ vippayuttapaccayena paccayo. <bold>Pacchājātā</bold>– paccuppannā khandhā purejātassa imassa kāyassa vippayuttapaccayena paccayo. (1)</paragraph>
<subhead line="37">Atthipaccayo</subhead>
<paragraph line="38" number="15">Paccuppanno dhammo paccuppannassa dhammassa atthipaccayena paccayo (uppannattike atthisadisaṃ). (1)</paragraph>
<subhead line="39">Natthivigatāvigatapaccayā</subhead>
<paragraph line="40" number="16">Atīto dhammo paccuppannassa dhammassa natthipaccayena paccayo… vigatapaccayena paccayo.</paragraph>
<paragraph line="41">Paccuppanno dhammo paccuppannassa dhammassa avigatapaccayena <pageBreak edition="T" number="2.0548" />paccayo…pe….</paragraph>
<title line="42">1. Paccayānulomaṃ</title>
<title line="43">2. Saṅkhyāvāro</title>
<paragraph line="44" number="17">Hetuyā <pageBreak edition="M" number="2.0417" /><pageBreak edition="V" number="2.0487" />ekaṃ, ārammaṇe tīṇi, adhipatiyā tīṇi, anantare ekaṃ, samanantare ekaṃ, sahajāte aññamaññe nissaye ekaṃ, upanissaye tīṇi, purejāte pacchājāte āsevane ekaṃ, kamme dve, vipāke āhāre ekaṃ…pe… avigate ekaṃ (evaṃ gaṇetabbaṃ).</paragraph>
<centered line="45">Anulomaṃ.</centered>
<subhead line="46">Paccanīyuddhāro</subhead>
<paragraph line="47" number="18">Atīto dhammo paccuppannassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (1)</paragraph>
<paragraph line="48">Anāgato dhammo paccuppannassa dhammassa ārammaṇapaccayena paccayo… upanissayapaccayena paccayo. (1)</paragraph>
<paragraph line="49">Paccuppanno dhammo paccuppannassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… purejātapaccayena paccayo… pacchājātapaccayena paccayo… āhārapaccayena paccayo… indriyapaccayena paccayo. (1)</paragraph>
<title line="50">2. Paccayapaccanīyaṃ</title>
<title line="51">2. Saṅkhyāvāro</title>
<paragraph line="52" number="19">Nahetuyā tīṇi, naārammaṇe tīṇi, naadhipatiyā tīṇi, naanantare tīṇi <pageBreak edition="V" number="2.0488" />…pe… nasampayutte tīṇi, navippayutte tīṇi, noatthiyā dve, nonatthiyā tīṇi, novigate tīṇi, noavigate dve (evaṃ gaṇetabbaṃ).</paragraph>
<centered line="53">Paccanīyaṃ.</centered>
<title line="54">3. Paccayānulomapaccanīyaṃ</title>
<paragraph line="55" number="20">Hetupaccayā <pageBreak edition="T" number="2.0549" /><pageBreak edition="M" number="2.0418" />naārammaṇe ekaṃ, naadhipatiyā naanantare nasamanantare naaññamaññe naupanissaye…pe… nasampayutte navippayutte nonatthiyā novigate ekaṃ (evaṃ gaṇetabbaṃ).</paragraph>
<centered line="56">Anulomapaccanīyaṃ.</centered>
<title line="57">4. Paccayapaccanīyānulomaṃ</title>
<paragraph line="58" number="21">Nahetupaccayā ārammaṇe tīṇi, adhipatiyā tīṇi, anantare samanantare sahajāte aññamaññe nissaye ekaṃ, upanissaye tīṇi, purejāte ekaṃ, pacchājāte āsevane ekaṃ…pe… kamme dve, vipāke ekaṃ (imesu padesu ekaṃyeva), avigate ekaṃ (evaṃ gaṇetabbaṃ).</paragraph>
<centered line="59">Paccanīyānulomaṃ.</centered>
<centered line="60">Pañhāvāro.</centered>
<centered line="61">Atītattikaṃ niṭṭhitaṃ.</centered>
</body>
</document>