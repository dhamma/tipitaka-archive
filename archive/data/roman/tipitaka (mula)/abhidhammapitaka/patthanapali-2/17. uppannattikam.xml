<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m8.mul11.xml</normativeSource>
<archivePath>roman/tipitaka (mula)/abhidhammapitaka/patthanapali-2/17. uppannattikam.xml</archivePath>
<title>17. Uppannattikaṃ - Paṭṭhānapāḷi-2 - Abhidhammapiṭaka - Tipiṭaka (Mūla)</title>
</metadata>
<body>
<chapter line="1">17. Uppannattikaṃ</chapter>
<title line="2">7. Pañhāvāro</title>
<title line="3">1. Paccayānulomaṃ</title>
<title line="4">1. Vibhaṅgavāro</title>
<subhead line="5">Hetupaccayo</subhead>
<paragraph line="6" number="1">Uppanno <pageBreak edition="T" number="2.0532" /><pageBreak edition="M" number="2.0405" /><pageBreak edition="V" number="2.0472" />dhammo uppannassa dhammassa hetupaccayena paccayo – uppannā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe uppannā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (1)</paragraph>
<subhead line="7">Ārammaṇapaccayo</subhead>
<paragraph line="8" number="2">Uppanno dhammo uppannassa dhammassa ārammaṇapaccayena paccayo – uppannaṃ cakkhuṃ aniccato dukkhato anattato vipassati, assādeti abhinandati, taṃ ārabbha rāgo uppajjati, diṭṭhi uppajjati, vicikicchā…pe… uddhaccaṃ…pe… domanassaṃ uppajjati. Uppannaṃ sotaṃ… ghānaṃ… jivhaṃ… kāyaṃ… rūpe… sadde… gandhe… rase… phoṭṭhabbe… vatthuṃ… uppanne khandhe aniccato dukkhato anattato vipassati…pe… domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa <pageBreak edition="V" number="2.0473" />…pe… phoṭṭhabbāyatanaṃ kāyaviññāṇassa…pe… uppannā khandhā iddhividhañāṇassa āvajjanāya ārammaṇapaccayena paccayo. (1)</paragraph>
<paragraph line="9" number="3">Anuppanno dhammo uppannassa dhammassa ārammaṇapaccayena paccayo – anuppanne rūpe… sadde… gandhe… rase… phoṭṭhabbe… anuppanne khandhe aniccato dukkhato anattato vipassati…pe… domanassaṃ <pageBreak edition="T" number="2.0533" />uppajjati. Anuppannā khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
<paragraph line="10" number="4">Uppādī dhammo uppannassa dhammassa ārammaṇapaccayena paccayo – uppādiṃ cakkhuṃ…pe… kāyaṃ… rūpe… gandhe… rase… phoṭṭhabbe… vatthuṃ… uppādī khandhe aniccato dukkhato anattato…pe… domanassaṃ uppajjati. Uppādī khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
<subhead line="11">Adhipatipaccayo</subhead>
<paragraph line="12" number="5">Uppanno <pageBreak edition="M" number="2.0406" />dhammo uppannassa dhammassa adhipatipaccayena paccayo – ārammaṇādhipati, sahajātādhipati. <bold>Ārammaṇādhipati</bold>– uppannaṃ cakkhuṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. Uppannaṃ sotaṃ… ghānaṃ… jivhaṃ… kāyaṃ… rūpe… sadde… gandhe… rase… phoṭṭhabbe… vatthuṃ… uppanne khandhe garuṃ katvā assādeti abhinandati, taṃ garuṃ katvā rāgo uppajjati…pe…. <bold>Sahajātādhipati</bold>– uppannā adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</paragraph>
<paragraph line="13">Anuppanno dhammo uppannassa dhammassa adhipatipaccayena paccayo. <bold>Ārammaṇādhipati</bold>– anuppanne rūpe… sadde… gandhe… rase… phoṭṭhabbe… anuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</paragraph>
<paragraph line="14">Uppādī <pageBreak edition="T" number="2.0534" />dhammo uppannassa dhammassa adhipatipaccayena paccayo. <bold>Ārammaṇādhipati</bold>– uppādiṃ <pageBreak edition="V" number="2.0474" />cakkhuṃ…pe… kāyaṃ… rūpe…pe… phoṭṭhabbe… vatthuṃ… uppādī khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</paragraph>
<subhead line="15">Sahajātapaccayo</subhead>
<paragraph line="16" number="6">Uppanno dhammo uppannassa dhammassa sahajātapaccayena paccayo – uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ sahajātapaccayena paccayo…pe… dve khandhā dvinnaṃ khandhānaṃ cittasamuṭṭhānānañca rūpānaṃ sahajātapaccayena paccayo. Paṭisandhikkhaṇe uppanno eko khandho tiṇṇannaṃ khandhānaṃ kaṭattā ca rūpānaṃ sahajātapaccayena paccayo…pe… dve khandhā dvinnaṃ khandhānaṃ kaṭattā ca rūpānaṃ sahajātapaccayena paccayo. Khandhā vatthussa sahajātapaccayena paccayo. Vatthu khandhānaṃ sahajātapaccayena paccayo. Ekaṃ mahābhūtaṃ tiṇṇannaṃ mahābhūtānaṃ sahajātapaccayena paccayo…pe… dve mahābhūtā…pe… mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ sahajātapaccayena paccayo. Bāhiraṃ… āhārasamuṭṭhānaṃ… utusamuṭṭhānaṃ… asaññasattānaṃ ekaṃ mahābhūtaṃ…pe… dve mahābhūtā…pe… mahābhūtā kaṭattārūpānaṃ upādārūpānaṃ sahajātapaccayena paccayo. (1)</paragraph>
<subhead line="17">Aññamaññapaccayo</subhead>
<paragraph line="18" number="7">Uppanno <pageBreak edition="M" number="2.0407" />dhammo uppannassa dhammassa aññamaññapaccayena paccayo – uppanno eko khandho tiṇṇannaṃ khandhānaṃ aññamaññapaccayena paccayo…pe… dve khandhā…pe… paṭisandhikkhaṇe uppanno <pageBreak edition="T" number="2.0535" />eko khandho tiṇṇannaṃ khandhānaṃ vatthussa ca aññamaññapaccayena paccayo. Dve khandhā…pe… khandhā vatthussa aññamaññapaccayena paccayo. Vatthu khandhānaṃ aññamaññapaccayena paccayo. Ekaṃ mahābhūtaṃ…pe… bāhiraṃ… āhārasamuṭṭhānaṃ… utusamuṭṭhānaṃ… asaññasattānaṃ ekaṃ mahābhūtaṃ tiṇṇannaṃ mahābhūtānaṃ aññamaññapaccayena paccayo…pe… dve mahābhūtā…pe…. (1)</paragraph>
<subhead line="19">Nissayapaccayo</subhead>
<paragraph line="20" number="8">Uppanno dhammo uppannassa dhammassa nissayapaccayena paccayo – uppanno eko khandho tiṇṇannaṃ <pageBreak edition="V" number="2.0475" />khandhānaṃ cittasamuṭṭhānānañca rūpānaṃ nissayapaccayena paccayo…pe… dve khandhā…pe… paṭisandhikkhaṇe…pe… khandhā vatthussa…pe… vatthu khandhānaṃ…pe… ekaṃ mahābhūtaṃ…pe… bāhiraṃ… āhārasamuṭṭhānaṃ… utusamuṭṭhānaṃ… asaññasattānaṃ ekaṃ mahābhūtaṃ…pe… mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa…pe… vatthu uppannānaṃ khandhānaṃ nissayapaccayena paccayo. (1)</paragraph>
<subhead line="21">Upanissayapaccayo</subhead>
<paragraph line="22" number="9">Uppanno dhammo uppannassa dhammassa upanissayapaccayena paccayo – <bold>ārammaṇūpanissayo, pakatūpanissayo…pe…</bold>pakatūpanissayo – uppannaṃ utuṃ upanissāya jhānaṃ uppādeti, vipassanaṃ…pe… maggaṃ…pe… abhiññaṃ…pe… samāpattiṃ uppādeti, mānaṃ jappeti, diṭṭhiṃ gaṇhāti. Uppannaṃ bhojanaṃ…pe… senāsanaṃ upanissāya jhānaṃ uppādeti vipassanaṃ…pe… maggaṃ…pe… abhiññaṃ…pe… samāpattiṃ uppādeti, mānaṃ jappeti, diṭṭhiṃ gaṇhāti. Uppannaṃ utu… <pageBreak edition="T" number="2.0536" />bhojanaṃ… senāsanaṃ uppannāya saddhāya…pe… paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</paragraph>
<paragraph line="23">Anuppanno dhammo uppannassa dhammassa upanissayapaccayena paccayo – <bold>ārammaṇūpanissayo, pakatūpanissayo…pe…</bold>. Pakatūpanissayo – anuppannaṃ <pageBreak edition="M" number="2.0408" />vaṇṇasampadaṃ patthayamāno dānaṃ deti, sīlaṃ samādiyati, uposathakammaṃ karoti. Anuppannaṃ saddasampadaṃ… gandhasampadaṃ… rasasampadaṃ… phoṭṭhabbasampadaṃ… anuppanne khandhe patthayamāno dānaṃ deti, sīlaṃ samādiyati, uposathakammaṃ karoti. Anuppannā vaṇṇasampadā…pe… anuppannā khandhā uppannāya saddhāya…pe… paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</paragraph>
<paragraph line="24">Uppādī dhammo uppannassa dhammassa upanissayapaccayena paccayo – <bold>ārammaṇūpanissayo, pakatūpanissayo…pe…</bold>. Pakatūpanissayo – uppādiṃ cakkhusampadaṃ patthayamāno dānaṃ deti, sīlaṃ samādiyati, uposathakammaṃ karoti. Uppādiṃ sotasampadaṃ…pe… kāyasampadaṃ…pe… vaṇṇasampadaṃ <pageBreak edition="V" number="2.0476" />… gandhasampadaṃ… rasasampadaṃ… phoṭṭhabbasampadaṃ… uppādī khandhe patthayamāno dānaṃ deti, sīlaṃ samādiyati, uposathakammaṃ karoti. Uppādī cakkhusampadā…pe… kāyasampadā… vaṇṇasampadā…pe… phoṭṭhabbasampadā… uppādī khandhā uppannāya saddhāya…pe… paññāya, kāyikassa sukhassa, kāyikassa dukkhassa, maggassa, phalasamāpattiyā <pageBreak edition="T" number="2.0537" />upanissayapaccayena paccayo. (1)</paragraph>
<subhead line="25">Purejātapaccayo</subhead>
<paragraph line="26" number="10">Uppanno dhammo uppannassa dhammassa purejātapaccayena paccayo – ārammaṇapurejātaṃ, vatthupurejātaṃ. <bold>Ārammaṇapurejātaṃ</bold>– cakkhuṃ…pe… vatthuṃ aniccato dukkhato anattato vipassati, assādeti abhinandati, taṃ ārabbha rāgo uppajjati…pe… domanassaṃ uppajjati dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa purejātapaccayena paccayo. <bold>Vatthupurejātaṃ</bold>– cakkhāyatanaṃ cakkhuviññāṇassa…pe… vatthu uppannānaṃ khandhānaṃ purejātapaccayena paccayo. (1)</paragraph>
<subhead line="27">Pacchājātapaccayo</subhead>
<paragraph line="28" number="11">Uppanno dhammo uppannassa dhammassa pacchājātapaccayena paccayo – pacchājātā uppannā khandhā purejātassa imassa kāyassa pacchājātapaccayena paccayo. (1)</paragraph>
<subhead line="29">Kammapaccayo</subhead>
<paragraph line="30" number="12">Uppanno <pageBreak edition="M" number="2.0409" />dhammo uppannassa dhammassa kammapaccayena paccayo – uppannā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe uppannā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1)</paragraph>
<subhead line="31">Vipākapaccayo</subhead>
<paragraph line="32" number="13">Uppanno <pageBreak edition="V" number="2.0477" />dhammo uppannassa dhammassa vipākapaccayena paccayo – vipāko uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo…pe… dve khandhā…pe… paṭisandhikkhaṇe <pageBreak edition="T" number="2.0538" />uppanno eko khandho tiṇṇannaṃ khandhānaṃ kaṭattā ca rūpānaṃ…pe… dve khandhā…pe… khandhā vatthussa vipākapaccayena paccayo. (1)</paragraph>
<subhead line="33">Āhārapaccayo</subhead>
<paragraph line="34" number="14">Uppanno dhammo uppannassa dhammassa āhārapaccayena paccayo – uppannā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. Paṭisandhikkhaṇe…pe… kabaḷīkāro āhāro imassa kāyassa āhārapaccayena paccayo. (1)</paragraph>
<subhead line="35">Indriyapaccayo</subhead>
<paragraph line="36" number="15">Uppanno dhammo uppannassa dhammassa indriyapaccayena paccayo – uppannā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo. Paṭisandhikkhaṇe…pe… cakkhundriyaṃ cakkhuviññāṇassa…pe… kāyindriyaṃ kāyaviññāṇassa…pe… rūpajīvitindriyaṃ kaṭattārūpānaṃ indriyapaccayena paccayo. (1)</paragraph>
<subhead line="37">Jhānapaccayādi</subhead>
<paragraph line="38" number="16">Uppanno dhammo uppannassa dhammassa jhānapaccayena paccayo… maggapaccayena paccayo… sampayuttapaccayena paccayo… vippayuttapaccayena paccayo – sahajātaṃ, purejātaṃ, pacchājātaṃ. <bold>Sahajātā</bold>– uppannā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe uppannā khandhā kaṭattārūpānaṃ vippayuttapaccayena paccayo. Khandhā vatthussa, vatthu khandhānaṃ vippayuttapaccayena paccayo. <bold>Purejātaṃ</bold>– cakkhāyatanaṃ cakkhuviññāṇassa <pageBreak edition="M" number="2.0410" />…pe… kāyāyatanaṃ kāyaviññāṇassa… vatthu uppannānaṃ khandhānaṃ vippayuttapaccayena paccayo. <bold>Pacchājātā</bold>– uppannā khandhā purejātassa imassa kāyassa vippayuttapaccayena <pageBreak edition="T" number="2.0539" />paccayo. (1)</paragraph>
<subhead line="39">Atthipaccayo</subhead>
<paragraph line="40" number="17">Uppanno <pageBreak edition="V" number="2.0478" />dhammo uppannassa dhammassa atthipaccayena paccayo – sahajātaṃ, purejātaṃ, pacchājātaṃ, āhāraṃ, indriyaṃ. <bold>Sahajāto</bold>– uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe… dve khandhā…pe… paṭisandhikkhaṇe…pe… ekaṃ mahābhūtaṃ…pe… bāhiraṃ… āhārasamuṭṭhānaṃ… utusamuṭṭhānaṃ… asaññasattānaṃ…pe…. <bold>Purejātaṃ</bold>– cakkhuṃ aniccato…pe… vatthuṃ aniccato…pe… domanassaṃ uppajjati, dibbena cakkhunā rūpaṃ passati, dibbāya sotudhātuyā saddaṃ suṇāti, rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa atthipaccayena paccayo. Cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa…pe… vatthu uppannānaṃ khandhānaṃ atthipaccayena paccayo. <bold>Pacchājātā</bold>– uppannā khandhā purejātassa imassa kāyassa atthipaccayena paccayo. <bold>Kabaḷīkāro āhāro</bold>imassa kāyassa atthipaccayena paccayo. <bold>Rūpajīvitindriyaṃ</bold>kaṭattārūpānaṃ atthipaccayena paccayo. (1)</paragraph>
<subhead line="41">Avigatapaccayo</subhead>
<paragraph line="42" number="18">Uppanno dhammo uppannassa dhammassa avigatapaccayena paccayo…pe….</paragraph>
<title line="43">1. Paccayānulomaṃ</title>
<title line="44">2. Saṅkhyāvāro</title>
<paragraph line="45" number="19">Hetuyā ekaṃ, ārammaṇe tīṇi, adhipatiyā tīṇi, sahajāte ekaṃ, aññamaññe ekaṃ, nissaye ekaṃ, upanissaye tīṇi, purejāte ekaṃ, pacchājāte kamme vipāke āhāre indriye jhāne magge sampayutte vippayutte atthiyā avigate ekaṃ (evaṃ <pageBreak edition="T" number="2.0540" />gaṇetabbaṃ).</paragraph>
<centered line="46">Anulomaṃ.</centered>
<subhead line="47">Paccanīyuddhāro</subhead>
<paragraph line="48" number="20">Uppanno <pageBreak edition="M" number="2.0411" /><pageBreak edition="V" number="2.0479" />dhammo uppannassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… purejātapaccayena paccayo… pacchājātapaccayena paccayo… āhārapaccayena paccayo… indriyapaccayena paccayo. (1)</paragraph>
<paragraph line="49">Anuppanno dhammo uppannassa dhammassa ārammaṇapaccayena paccayo, upanissayapaccayena paccayo. (1)</paragraph>
<paragraph line="50">Uppādī dhammo uppannassa dhammassa ārammaṇapaccayena paccayo… upanissayapaccayena paccayo. (1)</paragraph>
<title line="51">2. Paccayapaccanīyaṃ</title>
<title line="52">2. Saṅkhyāvāro</title>
<paragraph line="53" number="21">Nahetuyā tīṇi, naārammaṇe tīṇi, naadhipatiyā tīṇi…pe… navippayutte tīṇi, noatthiyā dve, nonatthiyā tīṇi, novigate tīṇi, noavigate dve (evaṃ gaṇetabbaṃ).</paragraph>
<centered line="54">Paccanīyaṃ.</centered>
<title line="55">3. Paccayānulomapaccanīyaṃ</title>
<paragraph line="56" number="22">Hetupaccayā naārammaṇe ekaṃ…pe… nonatthiyā novigate ekaṃ.</paragraph>
<centered line="57">Anulomapaccanīyaṃ.</centered>
<title line="58">4. Paccanīyānulomaṃ</title>
<paragraph line="59" number="23">Nahetupaccayā <pageBreak edition="V" number="2.0480" />ārammaṇe tīṇi, adhipatiyā tīṇi, sahajāte ekaṃ, aññamaññe ekaṃ, nissaye ekaṃ, upanissaye tīṇi, purejāte ekaṃ, pacchājāte ekaṃ, kamme vipāke āhāre indriye jhāne <pageBreak edition="T" number="2.0541" />magge sampayutte vippayutte atthiyā avigate ekaṃ.</paragraph>
<centered line="60">Paccanīyānulomaṃ.</centered>
<centered line="61">Uppannattikaṃ niṭṭhitaṃ.</centered>
</body>
</document>