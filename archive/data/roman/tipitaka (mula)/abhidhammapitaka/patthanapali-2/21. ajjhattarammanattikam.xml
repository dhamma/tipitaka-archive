<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m8.mul15.xml</normativeSource>
<archivePath>roman/tipitaka (mula)/abhidhammapitaka/patthanapali-2/21. ajjhattarammanattikam.xml</archivePath>
<titlePath>21. Ajjhattārammaṇattikaṃ - Paṭṭhānapāḷi-2 - Abhidhammapiṭaka - Tipiṭaka (Mūla)</titlePath>
</metadata>
<body>
<chapter line="1">21. Ajjhattārammaṇattikaṃ</chapter>
<title line="2">1. Paṭiccavāro</title>
<title line="3">1. Paccayānulomaṃ</title>
<title line="4">1. Vibhaṅgavāro</title>
<subhead line="5">Hetupaccayo</subhead>
<paragraph line="6" number="1"> Ajjhattārammaṇaṃ <pageBreak edition="T" number="2.0595" /><pageBreak edition="M" number="2.0454" /><pageBreak edition="V" number="2.0530" /> dhammaṃ paṭicca ajjhattārammaṇo dhammo uppajjati hetupaccayā – ajjhattārammaṇaṃ ekaṃ khandhaṃ paṭicca tayo khandhā…pe… dve khandhe…pe… paṭisandhikkhaṇe ajjhattārammaṇaṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
<paragraph line="7">Bahiddhārammaṇaṃ dhammaṃ paṭicca bahiddhārammaṇo dhammo uppajjati hetupaccayā – bahiddhārammaṇaṃ ekaṃ khandhaṃ paṭicca tayo khandhā…pe… dve khandhe…pe… paṭisandhikkhaṇe bahiddhārammaṇaṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
<subhead line="8">Ārammaṇapaccayādi</subhead>
<paragraph line="9" number="2"> Ajjhattārammaṇaṃ dhammaṃ paṭicca ajjhattārammaṇo dhammo uppajjati ārammaṇapaccayā…pe… avigatapaccayā (saṃkhittaṃ).</paragraph>
<title line="10">1. Paccayānulomaṃ</title>
<title line="11">2. Saṅkhyāvāro</title>
<paragraph line="12" number="3"> Hetupaccayā <pageBreak edition="V" number="2.0531" /> ārammaṇe dve (saṃkhittaṃ, sabbattha dve), avigate dve (evaṃ gaṇetabbaṃ).</paragraph>
<centered line="13">Anulomaṃ.</centered>
<title line="14">2. Paccayapaccanīyaṃ</title>
<title line="15">1. Vibhaṅgavāro</title>
<subhead line="16">Nahetupaccayo</subhead>
<paragraph line="17" number="4"> Ajjhattārammaṇaṃ dhammaṃ paṭicca ajjhattārammaṇo dhammo uppajjati nahetupaccayā – ahetukaṃ ajjhattārammaṇaṃ ekaṃ khandhaṃ paṭicca tayo khandhā…pe… dve khandhe…pe… ahetukapaṭisandhikkhaṇe ajjhattārammaṇaṃ ekaṃ khandhaṃ paṭicca tayo khandhā…pe… dve khandhe…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato <pageBreak edition="T" number="2.0596" /> moho. (1)</paragraph>
<paragraph line="18">Bahiddhārammaṇaṃ <pageBreak edition="M" number="2.0455" /> dhammaṃ paṭicca bahiddhārammaṇo dhammo uppajjati nahetupaccayā – ahetukaṃ bahiddhārammaṇaṃ ekaṃ khandhaṃ paṭicca tayo khandhā…pe… dve khandhe…pe… ahetukapaṭisandhikkhaṇe…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</paragraph>
<subhead line="19">Naadhipatipaccayādi</subhead>
<paragraph line="20" number="5"> Ajjhattārammaṇaṃ dhammaṃ paṭicca ajjhattārammaṇo dhammo uppajjati naadhipatipaccayā <pageBreak edition="V" number="2.0532" />… (anulomasahajātasadisaṃ, ninnānākaraṇaṃ) napurejātapaccayā – arūpe ajjhattārammaṇaṃ ekaṃ khandhaṃ paṭicca…pe… paṭisandhikkhaṇe…pe…. (1)</paragraph>
<paragraph line="21" number="6"> Bahiddhārammaṇaṃ dhammaṃ paṭicca bahiddhārammaṇo dhammo uppajjati napurejātapaccayā – arūpe bahiddhārammaṇaṃ ekaṃ khandhaṃ paṭicca tayo khandhā…pe…. Paṭisandhikkhaṇe…pe… napacchājātapaccayā… naāsevanapaccayā… (sahajātasadisaṃ) nakammapaccayā – ajjhattārammaṇe khandhe paṭicca ajjhattārammaṇā cetanā.</paragraph>
<paragraph line="22">Bahiddhārammaṇaṃ dhammaṃ paṭicca bahiddhārammaṇo dhammo uppajjati nakammapaccayā – bahiddhārammaṇe khandhe paṭicca bahiddhārammaṇā cetanā.</paragraph>
<subhead line="23">Navipākapaccayādi</subhead>
<paragraph line="24" number="7"> Ajjhattārammaṇaṃ dhammaṃ paṭicca ajjhattārammaṇo dhammo uppajjati navipākapaccayā (paṭisandhi natthi)… najhānapaccayā…pe… pañcaviññāṇasahagataṃ ajjhattārammaṇaṃ ekaṃ…pe…. (1)</paragraph>
<paragraph line="25">Bahiddhārammaṇaṃ <pageBreak edition="T" number="2.0597" /> dhammaṃ paṭicca bahiddhārammaṇo dhammo uppajjati najhānapaccayā – pañcaviññāṇasahagataṃ bahiddhārammaṇaṃ ekaṃ khandhaṃ paṭicca tayo khandhā…pe… namaggapaccayā (nahetusadiso. Moho natthi)… navippayuttapaccayā – arūpe ajjhattārammaṇaṃ ekaṃ khandhaṃ paṭicca tayo khandhā…pe…. (1)</paragraph>
<paragraph line="26">Bahiddhārammaṇaṃ dhammaṃ paṭicca bahiddhārammaṇo dhammo uppajjati navippayuttapaccayā – arūpe bahiddhārammaṇaṃ ekaṃ khandhaṃ paṭicca tayo khandhā…pe…. (1)</paragraph>
<title line="27">2. Paccayapaccanīyaṃ</title>
<title line="28">2. Saṅkhyāvāro</title>
<paragraph line="29" number="8"> Nahetuyā <pageBreak edition="M" number="2.0456" /><pageBreak edition="V" number="2.0533" /> dve, naadhipatiyā dve, napurejāte dve, napacchājāte dve, naāsevane nakamme navipāke najhāne namagge navippayutte dve (evaṃ gaṇetabbaṃ).</paragraph>
<centered line="30">Paccanīyaṃ.</centered>
<title line="31">3. Paccayānulomapaccanīyaṃ</title>
<paragraph line="32" number="9"> Hetupaccayā naadhipatiyā dve…pe… navipāke dve, navippayutte dve (evaṃ gaṇetabbaṃ).</paragraph>
<centered line="33">Anulomapaccanīyaṃ.</centered>
<title line="34">4. Paccayapaccanīyānulomaṃ</title>
<paragraph line="35" number="10"> Nahetupaccayā ārammaṇe dve, anantare dve, samanantare dve…pe… magge dve…pe… avigate dve (evaṃ gaṇetabbaṃ).</paragraph>
<centered line="36">Paccanīyānulomaṃ.</centered>
<centered line="37">Paṭiccavāro.</centered>
<title line="38">2-6. Sahajāta-paccaya-nissaya-saṃsaṭṭha-sampayuttavāro</title>
<paragraph line="39">(Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā.)</paragraph>
<title line="40">7. Pañhāvāro</title>
<title line="41">1. Paccayānulomaṃ</title>
<title line="42">1. Vibhaṅgavāro</title>
<subhead line="43">Hetupaccayo</subhead>
<paragraph line="44" number="11"> Ajjhattārammaṇo <pageBreak edition="T" number="2.0598" /><pageBreak edition="V" number="2.0534" /> dhammo ajjhattārammaṇassa dhammassa hetupaccayena paccayo – ajjhattārammaṇā hetū sampayuttakānaṃ khandhānaṃ hetupaccayena paccayo. Paṭisandhikkhaṇe ajjhattārammaṇā hetū sampayuttakānaṃ khandhānaṃ hetupaccayena paccayo. (1)</paragraph>
<paragraph line="45">Bahiddhārammaṇo <pageBreak edition="M" number="2.0457" /> dhammo bahiddhārammaṇassa dhammassa hetupaccayena paccayo – bahiddhārammaṇā hetū sampayuttakānaṃ khandhānaṃ…pe… paṭisandhikkhaṇe…pe…. (1)</paragraph>
<subhead line="46">Ārammaṇapaccayo</subhead>
<paragraph line="47" number="12"> Ajjhattārammaṇo dhammo ajjhattārammaṇassa dhammassa ārammaṇapaccayena paccayo – ajjhattaṃ viññāṇañcāyatanaṃ paccavekkhati, nevasaññānāsaññāyatanaṃ paccavekkhati, ajjhattārammaṇaṃ ajjhattaṃ dibbaṃ cakkhuṃ paccavekkhati, dibbaṃ sotadhātuṃ…pe… iddhividhañāṇaṃ…pe… pubbenivāsānussatiñāṇaṃ…pe… yathākammūpagañāṇaṃ…pe… anāgataṃsañāṇaṃ paccavekkhati. Ariyā ajjhattārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Ajjhattārammaṇe ajjhatte khandhe aniccato…pe… vipassati, assādeti abhinandati, taṃ ārabbha ajjhattārammaṇo rāgo uppajjati…pe… domanassaṃ uppajjati. Ajjhattārammaṇā ajjhattā khandhā pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
<paragraph line="48">Ajjhattārammaṇo dhammo bahiddhārammaṇassa dhammassa ārammaṇapaccayena <pageBreak edition="T" number="2.0599" /> paccayo – bahiddhā viññāṇañcāyatanaṃ <pageBreak edition="V" number="2.0535" /> paccavekkhati, nevasaññānāsaññāyatanaṃ paccavekkhati. Ajjhattārammaṇaṃ bahiddhā dibbaṃ cakkhuṃ paccavekkhati, dibbaṃ sotadhātuṃ…pe… iddhividhañāṇaṃ…pe… pubbenivāsānussatiñāṇaṃ…pe… yathākammūpagañāṇaṃ…pe… anāgataṃsañāṇaṃ paccavekkhati, ajjhattārammaṇe bahiddhā khandhe aniccato dukkhato anattato vipassati…pe… cetopariyañāṇena ajjhattārammaṇabahiddhācittasamaṅgissa cittaṃ jānāti, ajjhattārammaṇā bahiddhā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</paragraph>
<paragraph line="49" number="13"> Bahiddhārammaṇo dhammo bahiddhārammaṇassa dhammassa ārammaṇapaccayena paccayo – bahiddhārammaṇaṃ bahiddhā dibbaṃ cakkhuṃ paccavekkhati, dibbaṃ sotadhātuṃ paccavekkhati. Iddhividhañāṇaṃ…pe… cetopariyañāṇaṃ…pe… pubbenivāsānussatiñāṇaṃ…pe… yathākammūpagañāṇaṃ…pe… anāgataṃsañāṇaṃ paccavekkhati. Bahiddhārammaṇe bahiddhā khandhe aniccato dukkhato anattato vipassati…pe… cetopariyañāṇena bahiddhārammaṇabahiddhācittasamaṅgissa cittaṃ jānāti. Bahiddhārammaṇā <pageBreak edition="M" number="2.0458" /> bahiddhā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
<paragraph line="50">Bahiddhārammaṇo dhammo ajjhattārammaṇassa dhammassa ārammaṇapaccayena paccayo – dānaṃ datvā sīlaṃ samādiyitvā uposathakammaṃ <pageBreak edition="T" number="2.0600" /> katvā taṃ paccavekkhati, pubbe suciṇṇāni paccavekkhati, jhānā vuṭṭhahitvā jhānaṃ paccavekkhati. Ariyā maggā vuṭṭhahitvā maggaṃ paccavekkhanti, phalaṃ paccavekkhanti, bahiddhārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Bahiddhārammaṇaṃ ajjhattaṃ dibbaṃ cakkhuṃ paccavekkhati, dibbaṃ sotadhātuṃ… iddhividhañāṇaṃ… cetopariyañāṇaṃ… pubbenivāsānussatiñāṇaṃ… yathākammūpagañāṇaṃ… anāgataṃsañāṇaṃ… bahiddhārammaṇe ajjhatte khandhe aniccato…pe… vipassati, assādeti abhinandati, taṃ ārabbha ajjhattārammaṇo rāgo uppajjati…pe… domanassaṃ uppajjati. Bahiddhārammaṇā ajjhattā khandhā iddhividhañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</paragraph>
<subhead line="51">Adhipatipaccayo</subhead>
<paragraph line="52" number="14"> Ajjhattārammaṇo <pageBreak edition="V" number="2.0536" /> dhammo ajjhattārammaṇassa dhammassa adhipatipaccayena paccayo – ārammaṇādhipati, sahajātādhipati. <bold>Ārammaṇādhipati</bold> – ajjhattaṃ viññāṇañcāyatanaṃ garuṃ katvā paccavekkhati, nevasaññānāsaññāyatanaṃ garuṃ katvā paccavekkhati. Ajjhattārammaṇaṃ ajjhattaṃ dibbaṃ cakkhuṃ garuṃ katvā…pe… dibbaṃ sotadhātuṃ…pe… iddhividhañāṇaṃ… pubbenivāsānussatiñāṇaṃ… yathākammūpagañāṇaṃ… anāgataṃsañāṇaṃ garuṃ katvā…pe… ajjhattārammaṇe ajjhatte khandhe garuṃ katvā assādeti abhinandati, taṃ garuṃ katvā ajjhattārammaṇo rāgo <pageBreak edition="T" number="2.0601" /> uppajjati, diṭṭhi uppajjati. <bold>Sahajātādhipati</bold> – ajjhattārammaṇādhipati sampayuttakānaṃ khandhānaṃ adhipatipaccayena paccayo. (1)</paragraph>
<paragraph line="53" number="15"> Bahiddhārammaṇo dhammo bahiddhārammaṇassa dhammassa adhipatipaccayena paccayo. <bold>Sahajātādhipati</bold> – bahiddhārammaṇādhipati sampayuttakānaṃ khandhānaṃ adhipatipaccayena paccayo. (1)</paragraph>
<paragraph line="54">Bahiddhārammaṇo <pageBreak edition="M" number="2.0459" /> dhammo ajjhattārammaṇassa dhammassa adhipatipaccayena paccayo. <bold>Ārammaṇādhipati</bold> – dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati, pubbe suciṇṇāni…pe… jhānā vuṭṭhahitvā…pe… ariyā maggā vuṭṭhahitvā maggaṃ… phalaṃ garuṃ katvā paccavekkhanti. Bahiddhārammaṇaṃ ajjhattaṃ dibbaṃ cakkhuṃ garuṃ katvā…pe… dibbaṃ sotadhātuṃ… iddhividhañāṇaṃ… cetopariyañāṇaṃ… pubbenivāsānussatiñāṇaṃ… yathākammūpagañāṇaṃ… anāgataṃsañāṇaṃ garuṃ katvā paccavekkhati, bahiddhārammaṇe ajjhatte khandhe garuṃ katvā assādeti abhinandati, taṃ garuṃ katvā ajjhattārammaṇo rāgo uppajjati, diṭṭhi uppajjati. (2)</paragraph>
<subhead line="55">Anantarapaccayo</subhead>
<paragraph line="56" number="16"> Ajjhattārammaṇo dhammo ajjhattārammaṇassa dhammassa anantarapaccayena paccayo – purimā purimā ajjhattārammaṇā khandhā pacchimānaṃ pacchimānaṃ ajjhattārammaṇānaṃ khandhānaṃ anantarapaccayena paccayo. (1)</paragraph>
<paragraph line="57">Ajjhattārammaṇo <pageBreak edition="V" number="2.0537" /> dhammo bahiddhārammaṇassa dhammassa anantarapaccayena <pageBreak edition="T" number="2.0602" /> paccayo – ajjhattārammaṇaṃ cuticittaṃ bahiddhārammaṇassa upapatticittassa anantarapaccayena paccayo. Ajjhattārammaṇaṃ bhavaṅgaṃ bahiddhārammaṇāya āvajjanāya anantarapaccayena paccayo. Ajjhattārammaṇā khandhā bahiddhārammaṇassa vuṭṭhānassa anantarapaccayena paccayo. Ajjhattārammaṇaṃ anulomaṃ gotrabhussa… anulomaṃ vodānassa… anulomaṃ phalasamāpattiyā… nirodhā vuṭṭhahantassa… nevasaññānāsaññāyatanaṃ phalasamāpattiyā anantarapaccayena paccayo. (2)</paragraph>
<paragraph line="58" number="17"> Bahiddhārammaṇo dhammo bahiddhārammaṇassa dhammassa anantarapaccayena paccayo – purimā purimā bahiddhārammaṇā khandhā pacchimānaṃ pacchimānaṃ bahiddhārammaṇānaṃ khandhānaṃ anantarapaccayena paccayo. Bahiddhārammaṇaṃ anulomaṃ gotrabhussa… anulomaṃ vodānassa… gotrabhu maggassa… vodānaṃ maggassa… maggo phalassa… phalaṃ phalassa… anulomaṃ phalasamāpattiyā anantarapaccayena paccayo. (1)</paragraph>
<paragraph line="59">Bahiddhārammaṇo dhammo ajjhattārammaṇassa dhammassa anantarapaccayena paccayo – bahiddhārammaṇaṃ cuticittaṃ ajjhattārammaṇassa upapatticittassa anantarapaccayena paccayo. Bahiddhārammaṇaṃ bhavaṅgaṃ ajjhattārammaṇāya āvajjanāya anantarapaccayena <pageBreak edition="M" number="2.0460" /> paccayo. Bahiddhārammaṇā khandhā ajjhattārammaṇassa vuṭṭhānassa anantarapaccayena paccayo. (2)</paragraph>
<subhead line="60">Samanantarapaccayādi</subhead>
<paragraph line="61" number="18"> Ajjhattārammaṇo <pageBreak edition="T" number="2.0603" /> dhammo ajjhattārammaṇassa dhammassa samanantarapaccayena paccayo…pe… sahajātapaccayena paccayo… aññamaññapaccayena paccayo… nissayapaccayena paccayo.</paragraph>
<subhead line="62">Upanissayapaccayo</subhead>
<paragraph line="63" number="19"> Ajjhattārammaṇo dhammo ajjhattārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – ajjhattārammaṇā <pageBreak edition="V" number="2.0538" /> aniccānupassanā, dukkhānupassanā, anattānupassanā, ajjhattārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</paragraph>
<paragraph line="64">Ajjhattārammaṇo dhammo bahiddhārammaṇassa dhammassa upanissayapaccayena paccayo – <bold>anantarūpanissayo, pakatūpanissayo…pe…</bold>. Pakatūpanissayo – ajjhattārammaṇā aniccānupassanā, dukkhānupassanā, anattānupassanā bahiddhārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</paragraph>
<paragraph line="65" number="20"> Bahiddhārammaṇo dhammo bahiddhārammaṇassa dhammassa upanissayapaccayena paccayo – <bold>anantarūpanissayo, pakatūpanissayo…pe…</bold>. Pakatūpanissayo – bahiddhārammaṇā aniccānupassanā, dukkhānupassanā, anattānupassanā bahiddhārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</paragraph>
<paragraph line="66">Bahiddhārammaṇo dhammo ajjhattārammaṇassa dhammassa upanissayapaccayena paccayo – <bold>ārammaṇūpanissayo, anantarūpanissayo, pakatūpanissayo…pe…</bold>. Pakatūpanissayo – bahiddhārammaṇā aniccānupassanā <pageBreak edition="T" number="2.0604" />, dukkhānupassanā, anattānupassanā ajjhattārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</paragraph>
<subhead line="67">Āsevanapaccayo</subhead>
<paragraph line="68" number="21"> Ajjhattārammaṇo <pageBreak edition="M" number="2.0461" /> dhammo ajjhattārammaṇassa dhammassa āsevanapaccayena paccayo – purimā purimā ajjhattārammaṇā khandhā pacchimānaṃ pacchimānaṃ ajjhattārammaṇānaṃ khandhānaṃ āsevanapaccayena paccayo. (1)</paragraph>
<paragraph line="69">Ajjhattārammaṇo dhammo bahiddhārammaṇassa dhammassa āsevanapaccayena paccayo – ajjhattārammaṇaṃ anulomaṃ gotrabhussa, anulomaṃ vodānassa āsevanapaccayena paccayo. (2)</paragraph>
<paragraph line="70">Bahiddhārammaṇo dhammo bahiddhārammaṇassa dhammassa āsevanapaccayena paccayo – purimā purimā <pageBreak edition="V" number="2.0539" /> bahiddhārammaṇā khandhā pacchimānaṃ pacchimānaṃ bahiddhārammaṇānaṃ khandhānaṃ āsevanapaccayena paccayo. Bahiddhārammaṇaṃ anulomaṃ gotrabhussa… anulomaṃ vodānassa… gotrabhu maggassa… vodānaṃ maggassa āsevanapaccayena paccayo. (1)</paragraph>
<subhead line="71">Kammapaccayo</subhead>
<paragraph line="72" number="22"> Ajjhattārammaṇo dhammo ajjhattārammaṇassa dhammassa kammapaccayena paccayo – sahajātā, nānākkhaṇikā. <bold>Sahajātā</bold> – ajjhattārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe…pe…. <bold>Nānākkhaṇikā</bold> – ajjhattārammaṇā cetanā vipākānaṃ ajjhattārammaṇānaṃ khandhānaṃ kammapaccayena paccayo. (1)</paragraph>
<paragraph line="73">Ajjhattārammaṇo dhammo bahiddhārammaṇassa dhammassa kammapaccayena <pageBreak edition="T" number="2.0605" /> paccayo. <bold>Nānākkhaṇikā</bold> – ajjhattārammaṇā cetanā vipākānaṃ bahiddhārammaṇānaṃ khandhānaṃ kammapaccayena paccayo. (2)</paragraph>
<paragraph line="74">Bahiddhārammaṇo dhammo bahiddhārammaṇassa dhammassa kammapaccayena paccayo – sahajātā, nānākkhaṇikā. <bold>Sahajātā</bold> – bahiddhārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe…pe…. <bold>Nānākkhaṇikā</bold> – bahiddhārammaṇā cetanā vipākānaṃ bahiddhārammaṇānaṃ khandhānaṃ kammapaccayena paccayo. (1)</paragraph>
<paragraph line="75">Bahiddhārammaṇo dhammo ajjhattārammaṇassa dhammassa kammapaccayena paccayo. Nānākkhaṇikā – bahiddhārammaṇā cetanā vipākānaṃ ajjhattārammaṇānaṃ khandhānaṃ kammapaccayena paccayo. (2)</paragraph>
<subhead line="76">Vipākapaccayādi</subhead>
<paragraph line="77" number="23"> Ajjhattārammaṇo <pageBreak edition="M" number="2.0462" /> dhammo ajjhattārammaṇassa dhammassa vipākapaccayena paccayo…pe… āhārapaccayena paccayo… indriyapaccayena paccayo… jhānapaccayena paccayo <pageBreak edition="V" number="2.0540" />… maggapaccayena paccayo… sampayuttapaccayena paccayo… atthipaccayena paccayo… natthipaccayena paccayo…vigatapaccayena paccayo… avigatapaccayena paccayo.</paragraph>
<title line="78">1. Paccayānulomaṃ</title>
<title line="79">2. Saṅkhyāvāro</title>
<subhead line="80">Suddhaṃ</subhead>
<paragraph line="81" number="24"> Hetuyā dve, ārammaṇe cattāri, adhipatiyā tīṇi, anantare cattāri, samanantare cattāri, sahajāte dve, aññamaññe dve, nissaye dve, upanissaye cattāri, āsevane tīṇi, kamme cattāri, vipāke dve …pe… (sabbattha dve <pageBreak edition="T" number="2.0606" />), sampayutte dve, atthiyā dve, natthiyā cattāri, vigate cattāri, avigate dve (evaṃ gaṇetabbaṃ).</paragraph>
<centered line="82">Anulomaṃ.</centered>
<subhead line="83">Paccanīyuddhāro</subhead>
<paragraph line="84" number="25"> Ajjhattārammaṇo dhammo ajjhattārammaṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… kammapaccayena paccayo. (1)</paragraph>
<paragraph line="85">Ajjhattārammaṇo dhammo bahiddhārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (2)</paragraph>
<paragraph line="86">Bahiddhārammaṇo dhammo bahiddhārammaṇassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… kammapaccayena paccayo. (1)</paragraph>
<paragraph line="87">Bahiddhārammaṇo dhammo ajjhattārammaṇassa dhammassa ārammaṇapaccayena paccayo… upanissayapaccayena paccayo… kammapaccayena paccayo. (2)</paragraph>
<title line="88">2. Paccayapaccanīyaṃ</title>
<title line="89">2. Saṅkhyāvāro</title>
<paragraph line="90" number="26"> Nahetuyā <pageBreak edition="M" number="2.0463" /><pageBreak edition="V" number="2.0541" /> cattāri, naārammaṇe cattāri, naadhipatiyā cattāri, naanantare cattāri (saṃkhittaṃ, sabbattha cattāri), napurejāte napacchājāte naāsevane…pe… navippayutte cattāri…pe… noavigate cattāri (evaṃ gaṇetabbaṃ).</paragraph>
<centered line="91">Paccanīyaṃ.</centered>
<title line="92">3. Paccayānulomapaccanīyaṃ</title>
<paragraph line="93" number="27"> Hetupaccayā <pageBreak edition="T" number="2.0607" /> naārammaṇe dve, naadhipatiyā dve, naanantare nasamanantare naupanissaye naāsevane nakamme…pe… nonatthiyā novigate dve (sabbattha dve. Evaṃ gaṇetabbaṃ).</paragraph>
<centered line="94">Anulomapaccanīyaṃ.</centered>
<title line="95">4. Paccayapaccanīyānulomaṃ</title>
<paragraph line="96" number="28"> Nahetupaccayā ārammaṇe cattāri, adhipatiyā tīṇi, anantare cattāri, samanantare cattāri, sahajāte aññamaññe nissaye dve, upanissaye cattāri, āsevane tīṇi, kamme cattāri, vipāke dve…pe… sampayutte dve, atthiyā dve, natthiyā cattāri, vigate cattāri, avigate dve (evaṃ gaṇetabbaṃ).</paragraph>
<centered line="97">Paccanīyānulomaṃ.</centered>
<centered line="98">Pañhāvāro.</centered>
<centered line="99">Ajjhattārammaṇattikaṃ niṭṭhitaṃ.</centered>
</body>
</document>