<?xml version="1.0"?>
<document>
<metadata>
<normativeSource>http://tipitaka.org/romn/cscd/abh02m.mul15.xml</normativeSource>
<archivePath>roman/tipitaka (mula)/abhidhammapitaka/vibhangapali/16. nanavibhango.xml</archivePath>
<titlePath>16. Ñāṇavibhaṅgo - Vibhaṅgapāḷi - Abhidhammapiṭaka - Tipiṭaka (Mūla)</titlePath>
</metadata>
<body>
<chapter line="1">16. Ñāṇavibhaṅgo</chapter>
<subhead line="2">1. Ekakamātikā</subhead>
<paragraph line="3" number="751"> Ekavidhena <pageBreak edition="M" number="0.0323" /><pageBreak edition="P" number="0.0306" /><pageBreak edition="V" number="0.0348" /> ñāṇavatthu – pañca viññāṇā na hetū, ahetukā, hetuvippayuttā, sappaccayā, saṅkhatā, arūpā, lokiyā, sāsavā, saṃyojaniyā, ganthaniyā, oghaniyā, yoganiyā, nīvaraṇiyā, parāmaṭṭhā, upādāniyā, saṃkilesikā, abyākatā, sārammaṇā, acetasikā, vipākā, upādinnupādāniyā, asaṃkiliṭṭhasaṃkilesikā, na savitakkasavicārā, na avitakkavicāramattā, avitakkaavicārā, na pītisahagatā, neva dassanena na bhāvanāya pahātabbā, neva dassanena na bhāvanāya pahātabbahetukā, nevācayagāmināpacayagāmino, nevasekkhanāsekkhā <pageBreak edition="P" number="0.0307" />, parittā, kāmāvacarā, na rūpāvacarā, na arūpāvacarā, pariyāpannā, no apariyāpannā, aniyatā, aniyyānikā,</paragraph>
<paragraph line="4">Uppannavatthukā uppannārammaṇā,</paragraph>
<paragraph line="5">(3) Purejātavatthukā purejātārammaṇā</paragraph>
<paragraph line="6">(4) Ajjhattikavatthukā bāhirārammaṇā</paragraph>
<paragraph line="7">(5) Asambhinnavatthukā asambhinnārammaṇā</paragraph>
<paragraph line="8">(6) Nānāvatthukā nānārammaṇā</paragraph>
<paragraph line="9">(7) Na aññamaññassa <pageBreak edition="T" number="0.0420" /> gocaravisayaṃ paccanubhonti</paragraph>
<paragraph line="10">(8) Na asamannāhārā uppajjanti</paragraph>
<paragraph line="11">(9) Na <pageBreak edition="V" number="0.0349" /> amanasikārā uppajjanti</paragraph>
<paragraph line="12">(10) Na abbokiṇṇā uppajjanti</paragraph>
<paragraph line="13">(11) Na apubbaṃ acarimaṃ uppajjanti</paragraph>
<paragraph line="14">(12) Na aññamaññassa samanantarā uppajjanti</paragraph>
<paragraph line="15">(13) Pañca viññāṇā anābhogā</paragraph>
<paragraph line="16">(14) Pañcahi viññāṇehi na <alternatives line="3" extra="null" separator="false"><alternative source-abbr="vri" source="vipassana research institut">kañci</alternative><alternative source-abbr="sī." source="sri lanka">kiñci</alternative><alternative source-abbr="ka." source="cambodian">kiñci</alternative></alternatives>  dhammaṃ paṭivijānāti aññatra abhinipātamattā</paragraph>
<paragraph line="17">(15) Pañcannaṃ viññāṇānaṃ samanantarāpi na kañci dhammaṃ paṭivijānāti</paragraph>
<paragraph line="18">(16) Pañcahi viññāṇehi na kañci iriyāpathaṃ kappeti</paragraph>
<paragraph line="19">(17) Pañcannaṃ viññāṇānaṃ samanantarāpi na kañci iriyāpathaṃ kappeti</paragraph>
<paragraph line="20">(18) Pañcahi viññāṇehi na kāyakammaṃ na vacīkammaṃ paṭṭhapeti</paragraph>
<paragraph line="21">(19) Pañcannaṃ viññāṇānaṃ samanantarāpi na kāyakammaṃ na vacīkammaṃ paṭṭhapeti</paragraph>
<paragraph line="22">(20) Pañcahi viññāṇehi na kusalākusalaṃ dhammaṃ samādiyati</paragraph>
<paragraph line="23">(21) Pañcannaṃ viññāṇānaṃ samanantarāpi na kusalākusalaṃ dhammaṃ samādiyati</paragraph>
<paragraph line="24">(22) Pañcahi <pageBreak edition="P" number="0.0308" /> viññāṇehi na samāpajjati na vuṭṭhāti</paragraph>
<paragraph line="25">(23) Pañcannaṃ viññāṇānaṃ samanantarāpi na samāpajjati na vuṭṭhāti</paragraph>
<paragraph line="26">(24) Pañcahi viññāṇehi na cavati na uppajjati</paragraph>
<paragraph line="27">(25) Pañcannaṃ viññāṇānaṃ samanantarāpi na cavati na uppajjati</paragraph>
<paragraph line="28">(26) Pañcahi viññāṇehi na supati na <pageBreak edition="M" number="0.0324" /> paṭibujjhati na supinaṃ passati</paragraph>
<paragraph line="29">(27) Pañcannaṃ viññāṇānaṃ samanantarāpi na supati na paṭibujjhati na supinaṃ passati, yāthāvakavatthuvibhāvanā paññā</paragraph>
<centered line="30">Evaṃ ekavidhena ñāṇavatthu.</centered>
<subhead line="31">2. Dukamātikā</subhead>
<paragraph line="32" number="752"><bold>Duvidhena</bold><pageBreak edition="V" number="0.0350" /><bold>ñāṇavatthu –</bold></paragraph>
<paragraph line="33">(1) Lokiyā paññā, lokuttarā paññā</paragraph>
<paragraph line="34">(2) Kenaci viññeyyā paññā, kenaci na viññeyyā paññā</paragraph>
<paragraph line="35">(3) Sāsavā paññā <pageBreak edition="T" number="0.0421" />, anāsavā paññā</paragraph>
<paragraph line="36">(4) Āsavavippayuttā sāsavā paññā, āsavavippayuttā anāsavā paññā</paragraph>
<paragraph line="37">(5) Saṃyojaniyā paññā, asaṃyojaniyā paññā</paragraph>
<paragraph line="38">(6) Saṃyojanavippayuttā saṃyojaniyā paññā, saṃyojanavippayuttā asaṃyojaniyā paññā</paragraph>
<paragraph line="39">(7) Ganthaniyā paññā, aganthaniyā paññā</paragraph>
<paragraph line="40">(8) Ganthavippayuttā ganthaniyā paññā, ganthavippayuttā aganthaniyā paññā</paragraph>
<paragraph line="41">(9) Oghaniyā paññā, anoghaniyā paññā</paragraph>
<paragraph line="42">(10) Oghavippayuttā oghaniyā paññā, oghavippayuttā anoghaniyā paññā</paragraph>
<paragraph line="43">(11) Yoganiyā paññā, ayoganiyā paññā</paragraph>
<paragraph line="44">(12) Yogavippayuttā yoganiyā paññā, yogavippayuttā ayoganiyā paññā</paragraph>
<paragraph line="45">(13) Nīvaraṇiyā paññā, anīvaraṇiyā paññā</paragraph>
<paragraph line="46">(14) Nīvaraṇavippayuttā nīvaraṇiyā paññā, nīvaraṇavippayuttā anīvaraṇiyā paññā</paragraph>
<paragraph line="47">(15) Parāmaṭṭhā <pageBreak edition="P" number="0.0309" /> paññā, aparāmaṭṭhā paññā</paragraph>
<paragraph line="48">(16) Parāmāsavippayuttā parāmaṭṭhā paññā, parāmāsavippayuttā aparāmaṭṭhā paññā</paragraph>
<paragraph line="49">(17) Upādinnā paññā, anupādinnā paññā</paragraph>
<paragraph line="50">(18) Upādāniyā paññā, anupādāniyā paññā</paragraph>
<paragraph line="51">(19) Upādānavippayuttā <pageBreak edition="V" number="0.0351" /> upādāniyā paññā, upādānavippayuttā anupādāniyā paññā</paragraph>
<paragraph line="52">(20) Saṃkilesikā paññā, asaṃkilesikā paññā</paragraph>
<paragraph line="53">(21) Kilesavippayuttā saṃkilesikā paññā, kilesavippayuttā asaṃkilesikā paññā</paragraph>
<paragraph line="54">(22) Savitakkā paññā, avitakkā paññā</paragraph>
<paragraph line="55">(23) Savicārā paññā, avicārā paññā</paragraph>
<paragraph line="56">(24) Sappītikā paññā, appītikā paññā</paragraph>
<paragraph line="57">(25) Pītisahagatā paññā, na pītisahagatā paññā</paragraph>
<paragraph line="58">(26) Sukhasahagatā paññā, na sukhasahagatā paññā</paragraph>
<paragraph line="59">(27) Upekkhāsahagatā paññā, na upekkhāsahagatā paññā</paragraph>
<paragraph line="60">(28) Kāmāvacarā paññā <pageBreak edition="T" number="0.0422" />, na kāmāvacarā paññā</paragraph>
<paragraph line="61">(29) Rūpāvacarā paññā, na rūpāvacarā paññā</paragraph>
<paragraph line="62">(30) Arūpāvacarā paññā, na arūpāvacarā paññā</paragraph>
<paragraph line="63">(31) Pariyāpannā paññā, apariyāpannā paññā</paragraph>
<paragraph line="64">(32) Niyyānikā paññā, aniyyānikā paññā</paragraph>
<paragraph line="65">(33) Niyatā paññā, aniyatā paññā</paragraph>
<paragraph line="66">(34) Sauttarā paññā <pageBreak edition="M" number="0.0325" />, anuttarā paññā</paragraph>
<paragraph line="67">(35) Atthajāpikā paññā, jāpitatthā paññā</paragraph>
<centered line="68">Evaṃ duvidhena ñāṇavatthu.</centered>
<subhead line="69">3. Tikamātikā</subhead>
<paragraph line="70" number="753"> Tividhena <pageBreak edition="P" number="0.0310" /><pageBreak edition="V" number="0.0352" /> ñāṇavatthu –</paragraph>
<paragraph line="71">(1) Cintāmayā paññā, sutamayā paññā, bhāvanāmayā paññā</paragraph>
<paragraph line="72">(2) Dānamayā paññā, sīlamayā paññā, bhāvanāmayā paññā</paragraph>
<paragraph line="73">(3) Adhisīle paññā, adhicitte paññā, adhipaññāya paññā</paragraph>
<paragraph line="74">(4) Āyakosallaṃ, apāyakosallaṃ, upāyakosallaṃ</paragraph>
<paragraph line="75">(5) Vipākā paññā, vipākadhammadhammā paññā, nevavipākanavipākadhammadhammā paññā</paragraph>
<paragraph line="76">(6) Upādinnupādāniyā paññā, anupādinnupādāniyā paññā, anupādinnaanupādāniyā paññā</paragraph>
<paragraph line="77">(7) Savitakkasavicārā paññā, avitakkavicāramattā paññā, avitakkaavicārā paññā</paragraph>
<paragraph line="78">(8) Pītisahagatā paññā, sukhasahagatā paññā, upekkhāsahagatā paññā</paragraph>
<paragraph line="79">(9) Ācayagāminī paññā, apacayagāminī paññā, nevācayagāmināpacayagāminī paññā</paragraph>
<paragraph line="80">(10) Sekkhā paññā, asekkhā paññā, nevasekkhanāsekkhā paññā</paragraph>
<paragraph line="81">(11) Parittā paññā, mahaggatā paññā, appamāṇā paññā</paragraph>
<paragraph line="82">(12) Parittārammaṇā paññā, mahaggatārammaṇā paññā, appamāṇārammaṇā paññā</paragraph>
<paragraph line="83">(13) Maggārammaṇā paññā, maggahetukā paññā, maggādhipatinī paññā</paragraph>
<paragraph line="84">(14) Uppannā paññā <pageBreak edition="T" number="0.0423" />, anuppannā paññā, uppādinī paññā</paragraph>
<paragraph line="85">(15) Atītā <pageBreak edition="P" number="0.0311" /> paññā, anāgatā paññā, paccuppannā paññā</paragraph>
<paragraph line="86">(16) Atītārammaṇā paññā, anāgatārammaṇā paññā, paccuppannārammaṇā paññā</paragraph>
<paragraph line="87">(17) Ajjhattā <pageBreak edition="V" number="0.0353" /> paññā, bahiddhā paññā, ajjhattabahiddhā paññā</paragraph>
<paragraph line="88">(18) Ajjhattārammaṇā paññā, bahiddhārammaṇā paññā, ajjhattabahiddhārammaṇā paññā</paragraph>
<paragraph line="89">(19) Savitakkasavicārā paññā atthi vipākā, atthi vipākadhammadhammā, atthi nevavipākanavipākadhammadhammā</paragraph>
<paragraph line="90">(20) Atthi upādinnupādāniyā, atthi anupādinnupādāniyā, atthi anupādinnaanupādāniyā</paragraph>
<paragraph line="91">(21) Atthi pītisahagatā, atthi sukhasahagatā, atthi upekkhāsahagatā</paragraph>
<paragraph line="92">(22) Atthi ācayagāminī, atthi apacayagāminī, atthi nevācayagāmināpacayagāminī</paragraph>
<paragraph line="93">(23) Atthi sekkhā, atthi asekkhā, atthi nevasekkhanāsekkhā</paragraph>
<paragraph line="94">(24) Atthi parittā, atthi mahaggatā, atthi appamāṇā</paragraph>
<paragraph line="95">(25) Atthi parittārammaṇā, atthi mahaggatārammaṇā, atthi appamāṇārammaṇā</paragraph>
<paragraph line="96">(26) Atthi maggārammaṇā, atthi maggahetukā, atthi maggādhipatinī</paragraph>
<paragraph line="97">(27) Atthi uppannā, atthi anuppannā, atthi uppādinī</paragraph>
<paragraph line="98">(28) Atthi atītā, atthi anāgatā <pageBreak edition="M" number="0.0326" />, atthi paccuppannā</paragraph>
<paragraph line="99">(29) Atthi <pageBreak edition="P" number="0.0312" /> atītārammaṇā, atthi anāgatārammaṇā, atthi paccuppannārammaṇā</paragraph>
<paragraph line="100">(30) Atthi ajjhattā, atthi bahiddhā, atthi ajjhattabahiddhā</paragraph>
<paragraph line="101">(31) Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā</paragraph>
<paragraph line="102">(32) Avitakkavicāramattā paññā atthi vipākā, atthi vipākadhammadhammā, atthi nevavipākanavipākadhammadhammā</paragraph>
<paragraph line="103">(33) Atthi upādinnupādāniyā, atthi anupādinnupādāniyā, atthi anupādinnaanupādāniyā</paragraph>
<paragraph line="104">(34) Atthi <pageBreak edition="V" number="0.0354" /> ācayagāminī, atthi apacayagāminī, atthi nevācayagāmināpacayagāminī</paragraph>
<paragraph line="105">(35) Atthi sekkhā, atthi asekkhā, atthi nevasekkhanāsekkhā</paragraph>
<paragraph line="106">(36) Atthi uppannā, atthi anuppannā, atthi uppādinī</paragraph>
<paragraph line="107">(37) Atthi atītā, atthi anāgatā, atthi paccuppannā</paragraph>
<paragraph line="108">(38) Atthi ajjhattā, atthi bahiddhā, atthi ajjhattabahiddhā</paragraph>
<paragraph line="109">(39) Avitakkaavicārā paññā atthi vipākā, atthi vipākadhammadhammā, atthi nevavipākanavipākadhammadhammā</paragraph>
<paragraph line="110">(40) Atthi upādinnupādāniyā, atthi anuppādinnupādāniyā, atthi anuppādinnaanupādāniyā</paragraph>
<paragraph line="111">(41) Atthi pītisahagatā, atthi sukhasahagatā, atthi upekkhāsahagatā</paragraph>
<paragraph line="112">(42) Atthi ācayagāminī, atthi apacayagāminī, atthi nevācayagāmināpacayagāminī</paragraph>
<paragraph line="113">(43) Atthi <pageBreak edition="P" number="0.0313" /> sekkhā, atthi asekkhā, atthi nevasekkhanāsekkhā</paragraph>
<paragraph line="114">(44) Atthi parittārammaṇā, atthi mahaggatārammaṇā, atthi appamāṇārammaṇā</paragraph>
<paragraph line="115">(45) Atthi maggārammaṇā, atthi maggahetukā, atthi maggādhipatinī</paragraph>
<paragraph line="116">(46) Atthi uppannā, atthi anuppannā, atthi uppādinī</paragraph>
<paragraph line="117">(47) Atthi atītā, atthi anāgatā, atthi paccuppannā</paragraph>
<paragraph line="118">(48) Atthi atītārammaṇā, atthi anāgatārammaṇā, atthi paccuppannārammaṇā</paragraph>
<paragraph line="119">(49) Atthi ajjhattā, atthi bahiddhā, atthi ajjhattabahiddhā</paragraph>
<paragraph line="120">(50) Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā</paragraph>
<paragraph line="121">(51) Pītisahagatā <pageBreak edition="V" number="0.0355" /> paññā sukhasahagatā paññā atthi vipākā, atthi vipākadhammadhammā, atthi nevavipākanavipākadhammadhammā <pageBreak edition="T" number="0.0424" /></paragraph>
<paragraph line="122">(52) Atthi <pageBreak edition="T" number="0.0425" /> upādinnupādāniyā, atthi anupādinnupādāniyā, atthi anupādinnaanupādāniyā</paragraph>
<paragraph line="123">(53) Atthi savitakkasavicārā, atthi avitakkavicāramattā, atthi avitakkaavicārā</paragraph>
<paragraph line="124">(54) Atthi ācayagāminī, atthi apacayagāminī, atthi nevācayagāmināpacayagāminī</paragraph>
<paragraph line="125">(55) Atthi sekkhā, atthi asekkhā, atthi nevasekkhanāsekkhā</paragraph>
<paragraph line="126">(56) Atthi parittā, atthi mahaggatā, atthi appamāṇā</paragraph>
<paragraph line="127">(57) Atthi <pageBreak edition="P" number="0.0314" /> parittārammaṇā, atthi mahaggatārammaṇā, atthi appamāṇārammaṇā</paragraph>
<paragraph line="128">(58) Atthi maggārammaṇā <pageBreak edition="M" number="0.0327" />, atthi maggahetukā, atthi maggādhipatinī</paragraph>
<paragraph line="129">(59) Atthi uppannā, atthi anuppannā, atthi uppādinī</paragraph>
<paragraph line="130">(60) Atthi atītā, atthi anāgatā, atthi paccuppannā</paragraph>
<paragraph line="131">(61) Atthi atītārammaṇā, atthi anāgatārammaṇā, atthi paccuppannārammaṇā</paragraph>
<paragraph line="132">(62) Atthi ajjhatā, atthi bahiddhā, atthi ajjhattabahiddhā</paragraph>
<paragraph line="133">(63) Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā</paragraph>
<paragraph line="134">(64) Upekkhāsahagatā paññā atthi vipākā, atthi vipākadhammadhammā, atthi nevavipākanavipākadhammadhammā</paragraph>
<paragraph line="135">(65) Atthi upādinnupādāniyā, atthi anupādinnupādāniyā, atthi anupādinnaanupādāniyā</paragraph>
<paragraph line="136">(66) Atthi ācayagāminī, atthi apacayagāminī, atthi nevācayagāmināpacayagāminī</paragraph>
<paragraph line="137">(67) Atthi <pageBreak edition="V" number="0.0356" /> sekkhā, atthi asekkhā, atthi nevasekkhanāsekkhā</paragraph>
<paragraph line="138">(68) Atthi parittā, atthi mahaggatā, atthi appamāṇā</paragraph>
<paragraph line="139">(69) Atthi parittārammaṇā, atthi mahaggatārammaṇā, atthi appamāṇārammaṇā</paragraph>
<paragraph line="140">(70) Atthi maggārammaṇā, atthi maggahetukā, atthi maggādhipatinī</paragraph>
<paragraph line="141">(71) Atthi <pageBreak edition="T" number="0.0426" /><pageBreak edition="P" number="0.0315" /> uppannā, atthi anuppannā, atthi uppādinī</paragraph>
<paragraph line="142">(72) Atthi atītā, atthi anāgatā, atthi paccuppannā</paragraph>
<paragraph line="143">(73) Atthi atītārammaṇā, atthi anāgatārammaṇā, atthi paccuppannārammaṇā</paragraph>
<paragraph line="144">(74) Atthi ajjhattā, atthi bahiddhā, atthi ajjhattabahiddhā</paragraph>
<paragraph line="145">(75) Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā</paragraph>
<centered line="146">Evaṃ tividhena ñāṇavatthu.</centered>
<subhead line="147">4. Catukkamātikā</subhead>
<paragraph line="148" number="754"> Catubbidhena ñāṇavatthu –</paragraph>
<paragraph line="149">(1) Kammassakatañāṇaṃ, saccānulomikaṃ ñāṇaṃ, maggasamaṅgissa ñāṇaṃ, phalasamaṅgissa ñāṇaṃ</paragraph>
<paragraph line="150">(2) Dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya ñāṇaṃ</paragraph>
<paragraph line="151">(3) Kāmāvacarā paññā, rūpāvacarā paññā, arūpāvacarā paññā, apariyāpannā paññā</paragraph>
<paragraph line="152">(4) Dhamme ñāṇaṃ, anvaye ñāṇaṃ, <alternatives line="11" extra=" passa dīghanikāye" separator="false"><alternative source-abbr="vri" source="vipassana research institut">pariye</alternative><alternative source-abbr="sabbattha" source="sabbattha">paricce</alternative></alternatives>  ñāṇaṃ, <alternatives line="19" extra=" passa dīghanikāye" separator="false"><alternative source-abbr="vri" source="vipassana research institut">sammutiñāṇaṃ</alternative><alternative source-abbr="syā." source="thai">sammatiñāṇaṃ</alternative></alternatives> </paragraph>
<paragraph line="153">(5) Atthi <pageBreak edition="V" number="0.0357" /> paññā ācayāya no apacayāya, atthi paññā apacayāya no ācayāya, atthi paññā ācayāya ceva apacayāya ca, atthi paññā nevācayāya no apacayāya</paragraph>
<paragraph line="154">(6) Atthi paññā nibbidāya no paṭivedhāya, atthi paññā paṭivedhāya no nibbidāya, atthi paññā nibbidāya ceva paṭivedhāya ca, atthi paññā neva nibbidāya no paṭivedhāya</paragraph>
<paragraph line="155">(7) Hānabhāginī <pageBreak edition="P" number="0.0316" /> paññā, ṭhitibhāginī paññā, visesabhāginī paññā, nibbedhabhāginī paññā</paragraph>
<paragraph line="156">(8) Catasso <pageBreak edition="M" number="0.0328" /> paṭisambhidā</paragraph>
<paragraph line="157">(9) Catasso paṭipadā</paragraph>
<paragraph line="158">(10) Cattāri ārammaṇāni</paragraph>
<paragraph line="159">(11) Jarāmaraṇe ñāṇaṃ, jarāmaraṇasamudaye ñāṇaṃ, jarāmaraṇanirodhe ñāṇaṃ, jarāmaraṇanirodhagāminiyā paṭipadāya <pageBreak edition="T" number="0.0427" /> ñāṇaṃ</paragraph>
<paragraph line="160">(12-21) Jātiyā ñāṇaṃ…pe… bhave ñāṇaṃ…pe… upādāne ñāṇaṃ…pe… taṇhāya ñāṇaṃ…pe… vedanāya ñāṇaṃ…pe… phasse ñāṇaṃ…pe… saḷāyatane ñāṇaṃ…pe… nāmarūpe ñāṇaṃ…pe… viññāṇe ñāṇaṃ…pe… saṅkhāresu ñāṇaṃ, saṅkhārasamudaye ñāṇaṃ, saṅkhāranirodhe ñāṇaṃ, saṅkhāranirodhagāminiyā paṭipadāya ñāṇaṃ. Evaṃ catubbidhena ñāṇavatthu.</paragraph>
<subhead line="161">5. Pañcakamātikā</subhead>
<paragraph line="162" number="755"> Pañcavidhena ñāṇavatthu –</paragraph>
<paragraph line="163">(1) Pañcaṅgiko sammāsamādhi (2) pañcañāṇiko sammāsamādhi</paragraph>
<paragraph line="164">Evaṃ pañcavidhena ñāṇavatthu.</paragraph>
<subhead line="165">6. Chakkamātikā</subhead>
<paragraph line="166" number="756"> Chabbidhena <pageBreak edition="V" number="0.0358" /> ñāṇavatthu –</paragraph>
<paragraph line="167">(1) Chasu abhiññāsu paññā</paragraph>
<paragraph line="168">Evaṃ chabbidhena ñāṇavatthu.</paragraph>
<subhead line="169">7. Sattakamātikā</subhead>
<paragraph line="170" number="757"> Sattavidhena ñāṇavatthu –</paragraph>
<paragraph line="171">(1) Sattasattati ñāṇavatthūni</paragraph>
<paragraph line="172">Evaṃ sattavidhena ñāṇavatthu.</paragraph>
<subhead line="173">8. Aṭṭhakamātikā</subhead>
<paragraph line="174" number="758"> Aṭṭhavidhena <pageBreak edition="P" number="0.0317" /> ñāṇavatthu –</paragraph>
<paragraph line="175">(1) Catūsu maggesu, catūsu phalesu paññā</paragraph>
<paragraph line="176">Evaṃ aṭṭhavidhena ñāṇavatthu.</paragraph>
<subhead line="177">9. Navakamātikā</subhead>
<paragraph line="178" number="759"> Navavidhena ñāṇavatthu –</paragraph>
<paragraph line="179">(1) Navasu anupubbavihārasamāpattīsu paññā</paragraph>
<paragraph line="180">Evaṃ navavidhena ñāṇavatthu.</paragraph>
<subhead line="181">10. Dasakamātikā</subhead>
<paragraph line="182" number="760">Dasavidhena <pageBreak edition="V" number="0.0359" /> ñāṇavatthu – dasa tathāgatassa tathāgatabalāni yehi balehi samannāgato tathāgato āsabhaṃ ṭhānaṃ paṭijānāti, parisāsu <pageBreak edition="M" number="0.0329" /> sīhanādaṃ nadati, brahmacakkaṃ pavatteti. Katamāni dasa?</paragraph>
<paragraph line="183">(1) Idha tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti. Yampi tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti <pageBreak edition="T" number="0.0428" />.</paragraph>
<paragraph line="184">(2) Puna caparaṃ tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāti. Yampi tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="185">(3) Puna caparaṃ tathāgato sabbatthagāminiṃ paṭipadaṃ yathābhūtaṃ pajānāti. Yampi tathāgato sabbatthagāminiṃ paṭipadaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="186">(4) Puna caparaṃ tathāgato <alternatives line="27" extra=" ma. ni. 1.148" separator="false"><alternative source-abbr="vri" source="vipassana research institut">anekadhātu nānādhātulokaṃ</alternative><alternative source-abbr="syā." source="thai">anekadhātuṃ nānādhātuṃ lokaṃ</alternative></alternatives>  yathābhūtaṃ pajānāti. Yampi tathāgato anekadhātu nānādhātulokaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="187">(5) Puna caparaṃ tathāgato sattānaṃ nānādhimuttikataṃ yathābhūtaṃ pajānāti. Yampi tathāgato sattānaṃ <pageBreak edition="V" number="0.0360" /> nānādhimuttikataṃ <pageBreak edition="P" number="0.0318" /> yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="188">(6) Puna caparaṃ tathāgato parasattānaṃ parapuggalānaṃ indriyaparopariyattaṃ yathābhūtaṃ pajānāti. Yampi tathāgato parasattānaṃ parapuggalānaṃ indriyaparopariyattaṃ yathābhūtaṃ pajānāti <pageBreak edition="T" number="0.0429" />, idampi tathāgatassa tathāgatabalaṃ <pageBreak edition="M" number="0.0330" /> hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="189">(7) Puna caparaṃ tathāgato jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ pajānāti. Yampi tathāgato jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="190">(8) Puna caparaṃ tathāgato pubbenivāsānussatiṃ yathābhūtaṃ pajānāti. Yampi tathāgato pubbenivāsānussatiṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="191">(9) Puna caparaṃ tathāgato sattānaṃ cutūpapātaṃ yathābhūtaṃ pajānāti. Yampi tathāgato sattānaṃ cutūpapātaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.</paragraph>
<paragraph line="192">(10) Puna caparaṃ tathāgato āsavānaṃ khayaṃ yathābhūtaṃ pajānāti. Yampi tathāgato āsavānaṃ khayaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. Imāni <pageBreak edition="V" number="0.0361" /> dasa tathāgatassa tathāgatabalāni, yehi balehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ <pageBreak edition="T" number="0.0430" /> nadati, brahmacakkaṃ pavatteti.</paragraph>
<centered line="193">Evaṃ dasavidhena ñāṇavatthu.</centered>
<title line="194">Mātikā</title>
<subhead line="195">1. Ekakaniddeso</subhead>
<paragraph line="196" number="761"> Pañca <pageBreak edition="M" number="0.0331" /> viññāṇā <pageBreak edition="P" number="0.0319" /> na hetumeva, ahetukameva, hetuvippayuttameva, sappaccayameva, saṅkhatameva, arūpameva, lokiyameva, sāsavameva, saṃyojaniyameva, ganthaniyameva, oghaniyameva, yoganiyameva, nīvaraṇiyameva, parāmaṭṭhameva, upādāniyameva, saṃkilesikameva, abyākatameva, sārammaṇameva, acetasikameva, vipākameva, upādinnupādāniyameva, asaṃkiliṭṭhasaṃkilesikameva, na savitakkasavicārameva, na avitakkavicāramattameva, avitakkaavicārameva, na pītisahagatameva, neva dassanena na bhāvanāya pahātabbameva, neva dassanena na bhāvanāya pahātabbahetukameva, nevācayagāmināpacayagāmimeva, nevasekkhanāsekkhameva, parittameva, kāmāvacarameva, na rūpāvacarameva, na arūpāvacarameva, pariyāpannameva, no apariyāpannameva, aniyatameva, aniyyānikameva, uppannaṃ manoviññāṇaviññeyyameva, aniccameva, jarābhibhūtameva.</paragraph>
<paragraph line="197" number="762"> Pañca viññāṇā uppannavatthukā, uppannārammaṇāti uppannasmiṃ vatthusmiṃ uppanne ārammaṇe uppajjanti.</paragraph>
<paragraph line="198">Purejātavatthukā, purejātārammaṇāti purejātasmiṃ vatthusmiṃ purejāte ārammaṇe uppajjanti.</paragraph>
<paragraph line="199">Ajjhattikavatthukā <pageBreak edition="V" number="0.0362" />, bāhirārammaṇāti pañcannaṃ viññāṇānaṃ vatthu ajjhattikā ārammaṇā bāhirā.</paragraph>
<paragraph line="200">Asambhinnavatthukā, asambhinnārammaṇāti asambhinnasmiṃ vatthusmiṃ asambhinne <pageBreak edition="T" number="0.0431" /> ārammaṇe uppajjanti.</paragraph>
<paragraph line="201">Nānāvatthukā, nānārammaṇāti aññaṃ cakkhuviññāṇassa vatthu ca ārammaṇañca, aññaṃ sotaviññāṇassa vatthu ca ārammaṇañca, aññaṃ ghānaviññāṇassa vatthu ca ārammaṇañca, aññaṃ jivhāviññāṇassa vatthu ca ārammaṇañca, aññaṃ kāyaviññāṇassa vatthu ca ārammaṇañca.</paragraph>
<paragraph line="202" number="763"> Na aññamaññassa gocaravisayaṃ paccanubhontīti cakkhuviññāṇassa gocaravisayaṃ sotaviññāṇaṃ na paccanubhoti, sotaviññāṇassa gocaravisayampi cakkhuviññāṇaṃ na paccanubhoti. Cakkhuviññāṇassa gocaravisayaṃ ghānaviññāṇaṃ na paccanubhoti, ghānaviññāṇassa gocaravisayampi cakkhuviññāṇaṃ <pageBreak edition="M" number="0.0332" /> na paccanubhoti. Cakkhuviññāṇassa gocaravisayaṃ jivhāviññāṇaṃ na <pageBreak edition="P" number="0.0320" /> paccanubhoti, jivhāviññāṇassa gocaravisayampi cakkhuviññāṇaṃ na paccanubhoti. Cakkhuviññāṇassa gocaravisayaṃ kāyaviññāṇaṃ na paccanubhoti, kāyaviññāṇassa gocaravisayampi cakkhuviññāṇaṃ na paccanubhoti. Sotaviññāṇassa…pe… ghānaviññāṇassa…pe… jivhāviññāṇassa…pe… kāyaviññāṇassa gocaravisayaṃ cakkhuviññāṇaṃ na paccanubhoti, cakkhuviññāṇassa gocaravisayampi kāyaviññāṇaṃ na paccanubhoti. Kāyaviññāṇassa gocaravisayaṃ sotaviññāṇaṃ na paccanubhoti, sotaviññāṇassa gocaravisayampi kāyaviññāṇaṃ na paccanubhoti. Kāyaviññāṇassa gocaravisayaṃ ghānaviññāṇaṃ na paccanubhoti, ghānaviññāṇassa gocaravisayampi kāyaviññāṇaṃ na paccanubhoti. Kāyaviññāṇassa gocaravisayaṃ jivhāviññāṇaṃ na <pageBreak edition="T" number="0.0432" /> paccanubhoti, jivhāviññāṇassa gocaravisayampi kāyaviññāṇaṃ na paccanubhoti.</paragraph>
<paragraph line="203" number="764"> Na asamannāhārā uppajjantīti samannāharantassa uppajjanti.</paragraph>
<paragraph line="204">Na <pageBreak edition="V" number="0.0363" /> amanasikārā uppajjantīti manasikarontassa uppajjanti.</paragraph>
<paragraph line="205">Na abbokiṇṇā uppajjantīti na paṭipāṭiyā uppajjanti.</paragraph>
<paragraph line="206">Na apubbaṃ acarimaṃ uppajjantīti na ekakkhaṇe uppajjanti.</paragraph>
<paragraph line="207" number="765"> Na aññamaññassa samanantarā uppajjantīti cakkhuviññāṇassa uppannasamanantarā sotaviññāṇaṃ na uppajjati, sotaviññāṇassa uppannasamanantarāpi cakkhuviññāṇaṃ na uppajjati. Cakkhuviññāṇassa uppannasamanantarā ghānaviññāṇaṃ na uppajjati, ghānaviññāṇassa uppannasamanantarāpi cakkhuviññāṇaṃ na uppajjati. Cakkhuviññāṇassa uppannasamanantarā jivhāviññāṇaṃ na uppajjati, jivhāviññāṇassa uppannasamanantarāpi cakkhuviññāṇaṃ na uppajjati. Cakkhuviññāṇassa uppannasamanantarā kāyaviññāṇaṃ na uppajjati, kāyaviññāṇassa uppannasamanantarāpi cakkhuviññāṇaṃ na uppajjati. Sotaviññāṇassa…pe… ghānaviññāṇassa…pe… jivhāviññāṇassa…pe… kāyaviññāṇassa uppannasamanantarā cakkhuviññāṇaṃ na uppajjati, cakkhuviññāṇassa uppannasamanantarāpi kāyaviññāṇaṃ na uppajjati. Kāyaviññāṇassa uppannasamanantarā sotaviññāṇaṃ na uppajjati, sotaviññāṇassa uppannasamanantarāpi <pageBreak edition="M" number="0.0333" /> kāyaviññāṇaṃ na uppajjati. Kāyaviññāṇassa uppannasamanantarā ghānaviññāṇaṃ na uppajjati, ghānaviññāṇassa <pageBreak edition="T" number="0.0433" /><pageBreak edition="P" number="0.0321" /> uppannasamanantarāpi kāyaviññāṇaṃ na uppajjati. Kāyaviññāṇassa uppannasamanantarā jivhāviññāṇaṃ na uppajjati, jivhāviññāṇassa uppannasamanantarāpi kāyaviññāṇaṃ na uppajjati.</paragraph>
<paragraph line="208" number="766"> Pañca viññāṇā anābhogāti pañcannaṃ viññāṇānaṃ natthi āvaṭṭanā vā ābhogo vā samannāhāro vā manasikāro vā.</paragraph>
<paragraph line="209">Pañcahi viññāṇehi na kañci dhammaṃ paṭivijānātīti pañcahi viññāṇehi na kañci dhammaṃ paṭivijānāti.</paragraph>
<paragraph line="210">Aññatra abhinipātamattāti aññatra āpātamattā.</paragraph>
<paragraph line="211">Pañcannaṃ <pageBreak edition="V" number="0.0364" /> viññāṇānaṃ samanantarāpi na kañci dhammaṃ paṭivijānātīti pañcannaṃ viññāṇānaṃ samanantarā manodhātuyāpi na kañci dhammaṃ paṭivijānāti.</paragraph>
<paragraph line="212">Pañcahi viññāṇehi na kañci iriyāpathaṃ kappetīti pañcahi viññāṇehi na kañci iriyāpathaṃ kappeti – gamanaṃ vā ṭhānaṃ vā nisajjaṃ vā seyyaṃ vā.</paragraph>
<paragraph line="213">Pañcannaṃ viññāṇānaṃ samanantarāpi na kañci iriyāpathaṃ kappetīti pañcannaṃ viññāṇānaṃ samanantarā manodhātuyāpi na kañci iriyāpathaṃ kappeti – gamanaṃ vā ṭhānaṃ vā nisajjaṃ vā seyyaṃ vā.</paragraph>
<paragraph line="214">Pañcahi viññāṇehi na kāyakammaṃ na vacīkammaṃ paṭṭhapetīti pañcahi viññāṇehi na kāyakammaṃ na vacīkammaṃ paṭṭhapeti.</paragraph>
<paragraph line="215">Pañcannaṃ viññāṇānaṃ samanantarāpi na kāyakammaṃ na vacīkammaṃ paṭṭhapetīti pañcannaṃ viññāṇānaṃ samanantarā manodhātuyāpi na kāyakammaṃ na vacīkammaṃ paṭṭhapeti.</paragraph>
<paragraph line="216">Pañcahi viññāṇehi na kusalākusalaṃ dhammaṃ samādiyatīti <pageBreak edition="T" number="0.0434" /> pañcahi viññāṇehi na kusalākusalaṃ dhammaṃ samādiyati.</paragraph>
<paragraph line="217">Pañcannaṃ viññāṇānaṃ samanantarāpi na kusalākusalaṃ dhammaṃ samādiyatīti pañcannaṃ viññāṇānaṃ samanantarā manodhātuyāpi na kusalākusalaṃ dhammaṃ samādiyati.</paragraph>
<paragraph line="218">Pañcahi viññāṇehi na samāpajjati na vuṭṭhātīti pañcahi viññāṇehi na samāpajjati na vuṭṭhāti.</paragraph>
<paragraph line="219">Pañcannaṃ <pageBreak edition="M" number="0.0334" /> viññāṇānaṃ samanantarāpi na samāpajjati na vuṭṭhātīti pañcannaṃ viññāṇānaṃ <pageBreak edition="P" number="0.0322" /> samanantarā manodhātuyāpi na samāpajjati na vuṭṭhāti.</paragraph>
<paragraph line="220">Pañcahi <pageBreak edition="V" number="0.0365" /> viññāṇehi na cavati na uppajjatīti pañcahi viññāṇehi na cavati na uppajjati.</paragraph>
<paragraph line="221">Pañcannaṃ viññāṇānaṃ samanantarāpi na cavati na uppajjatīti pañcannaṃ viññāṇānaṃ samanantarā manodhātuyāpi na cavati na uppajjati.</paragraph>
<paragraph line="222">Pañcahi viññāṇehi na supati na paṭibujjhati na supinaṃ passatīti pañcahi viññāṇehi na supati na paṭibujjhati na supinaṃ passati.</paragraph>
<paragraph line="223">Pañcannaṃ viññāṇānaṃ samanantarāpi na supati na paṭibujjhati na supinaṃ passatīti pañcannaṃ viññāṇānaṃ samanantarā manodhātuyāpi na supati na paṭibujjhati na supinaṃ passati. Evaṃ yāthāvakavatthuvibhāvanā paññā.</paragraph>
<centered line="224">Evaṃ ekavidhena ñāṇavatthu.</centered>
<centered line="225">Ekakaṃ.</centered>
<subhead line="226">2. Dukaniddeso</subhead>
<paragraph line="227" number="767"> (1) Tīsu bhūmīsu kusalābyākate paññā lokiyā paññā, catūsu maggesu catūsu phalesu paññā lokuttarā paññā.</paragraph>
<paragraph line="228">(2) Sabbāva paññā <pageBreak edition="T" number="0.0435" /> kenaci viññeyyā, kenaci na viññeyyā.</paragraph>
<paragraph line="229">(3) Tīsu bhūmīsu kusalābyākate paññā sāsavā paññā, catūsu maggesu catūsu phalesu paññā anāsavā paññā.</paragraph>
<paragraph line="230">(4) Tīsu bhūmīsu kusalābyākate paññā āsavavippayuttā sāsavā paññā, catūsu maggesu catūsu phalesu paññā āsavavippayuttā anāsavā paññā.</paragraph>
<paragraph line="231">(5) Tīsu <pageBreak edition="V" number="0.0366" /> bhūmīsu kusalābyākate paññā saṃyojaniyā paññā, catūsu maggesu catūsu phalesu paññā asaṃyojaniyā paññā.</paragraph>
<paragraph line="232">(6) Tīsu bhūmīsu kusalābyākate paññā saṃyojanavippayuttā saṃyojaniyā paññā, catūsu maggesu catūsu phalesu paññā saṃyojanavippayuttā asaṃyojaniyā paññā.</paragraph>
<paragraph line="233">(7) Tīsu <pageBreak edition="M" number="0.0335" /> bhūmīsu kusalābyākate paññā ganthaniyā paññā, catūsu maggesu catūsu phalesu paññā aganthaniyā paññā.</paragraph>
<paragraph line="234">(8) Tīsu bhūmīsu kusalābyākate paññā ganthavippayuttā ganthaniyā paññā, catūsu maggesu catūsu phalesu paññā ganthavippayuttā aganthaniyā paññā.</paragraph>
<paragraph line="235">(9) Tīsu bhūmīsu kusalābyākate paññā oghaniyā paññā, catūsu maggesu catūsu phalesu paññā anoghaniyā paññā.</paragraph>
<paragraph line="236">(10) Tīsu <pageBreak edition="P" number="0.0323" /> bhūmīsu kusalābyākate paññā oghavippayuttā oghaniyā paññā, catūsu maggesu catūsu phalesu paññā oghavippayuttā anoghaniyā paññā.</paragraph>
<paragraph line="237">(11) Tīsu bhūmīsu kusalābyākate paññā yoganiyā paññā, catūsu maggesu catūsu phalesu paññā ayoganiyā paññā.</paragraph>
<paragraph line="238">(12) Tīsu bhūmīsu kusalābyākate paññā yogavippayuttā yoganiyā paññā, catūsu maggesu catūsu phalesu <pageBreak edition="T" number="0.0436" /> paññā yogavippayuttā ayoganiyā paññā.</paragraph>
<paragraph line="239">(13) Tīsu bhūmīsu kusalābyākate paññā nīvaraṇiyā paññā, catūsu maggesu catūsu phalesu paññā anīvaraṇiyā paññā.</paragraph>
<paragraph line="240">(14) Tīsu <pageBreak edition="V" number="0.0367" /> bhūmīsu kusalābyākate paññā nīvaraṇavippayuttā nīvaraṇiyā paññā, catūsu maggesu catūsu phalesu paññā nīvaraṇavippayuttā anīvaraṇiyā paññā.</paragraph>
<paragraph line="241">(15) Tīsu bhūmīsu kusalābyākate paññā parāmaṭṭhā paññā, catūsu maggesu catūsu phalesu paññā aparāmaṭṭhā paññā.</paragraph>
<paragraph line="242">(16) Tīsu bhūmīsu kusalābyākate paññā parāmāsavippayuttā parāmaṭṭhā paññā, catūsu maggesu catūsu phalesu paññā parāmāsavippayuttā aparāmaṭṭhā paññā.</paragraph>
<paragraph line="243">(17) Tīsu bhūmīsu vipāke paññā upādinnā paññā, tīsu bhūmīsu kusale tīsu bhūmīsu kiriyābyākate catūsu maggesu catūsu phalesu paññā anupādinnā paññā.</paragraph>
<paragraph line="244">(18) Tīsu bhūmīsu kusalābyākate paññā upādāniyā paññā, catūsu maggesu catūsu phalesu paññā anupādāniyā paññā.</paragraph>
<paragraph line="245">(19) Tīsu bhūmīsu kusalābyākate paññā upādānavippayuttā upādāniyā paññā, catūsu maggesu catūsu phalesu paññā upādānavippayuttā anupādāniyā paññā.</paragraph>
<paragraph line="246">(20) Tīsu bhūmīsu kusalābyākate paññā saṃkilesikā paññā, catūsu maggesu catūsu phalesu paññā asaṃkilesikā paññā.</paragraph>
<paragraph line="247">(21) Tīsu bhūmīsu kusalābyākate <pageBreak edition="M" number="0.0336" /> paññā kilesavippayuttā saṃkilesikā paññā, catūsu maggesu catūsu phalesu paññā kilesavippayuttā asaṃkilesikā paññā.</paragraph>
<paragraph line="248">(22) Vitakkasampayuttā paññā savitakkā paññā, vitakkavippayuttā <pageBreak edition="T" number="0.0437" /> paññā avitakkā paññā.</paragraph>
<paragraph line="249">(23) Vicārasampayuttā <pageBreak edition="V" number="0.0368" /> paññā savicārā paññā, vicāravippayuttā paññā avicārā paññā.</paragraph>
<paragraph line="250">(24) Pītisampayuttā paññā sappītikā paññā, pītivippayuttā paññā appītikā paññā.</paragraph>
<paragraph line="251">(25) Pītisampayuttā paññā pītisahagatā paññā, pītivippayuttā paññā na pītisahagatā paññā.</paragraph>
<paragraph line="252">(26) Sukhasampayuttā <pageBreak edition="P" number="0.0324" /> paññā sukhasahagatā paññā, sukhavippayuttā paññā na sukhasahagatā paññā.</paragraph>
<paragraph line="253">(27) Upekkhāsampayuttā paññā upekkhāsahagatā paññā, upekkhāvippayuttā paññā na upekkhāsahagatā paññā.</paragraph>
<paragraph line="254">(28) Kāmāvacarakusalābyākate paññā kāmāvacarā paññā, rūpāvacarā paññā arūpāvacarā paññā, apariyāpannā paññā na kāmāvacarā paññā.</paragraph>
<paragraph line="255">(29) Rūpāvacarakusalābyākate paññā rūpāvacarā paññā, kāmāvacarā paññā arūpāvacarā paññā apariyāpannā paññā na rūpāvacarā paññā.</paragraph>
<paragraph line="256">(30) Arūpāvacarakusalābyākate paññā arūpāvacarā paññā, kāmāvacarā paññā rūpāvacarā paññā apariyāpannā paññā na arūpāvacarā paññā.</paragraph>
<paragraph line="257">(31) Tīsu bhūmīsu kusalābyākate paññā pariyāpannā paññā, catūsu maggesu catūsu phalesu paññā apariyāpannā paññā.</paragraph>
<paragraph line="258">(32) Catūsu <pageBreak edition="V" number="0.0369" /> maggesu paññā niyyānikā paññā, tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyyānikā paññā.</paragraph>
<paragraph line="259">(33) Catūsu maggesu paññā niyatā paññā, tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyatā <pageBreak edition="T" number="0.0438" /> paññā.</paragraph>
<paragraph line="260">(34) Tīsu bhūmīsu kusalābyākate paññā sauttarā paññā, catūsu maggesu catūsu phalesu paññā anuttarā paññā.</paragraph>
<paragraph line="261">(35) Tattha katamā atthajāpikā paññā?</paragraph>
<paragraph line="262">Catūsu bhūmīsu kusale arahato abhiññaṃ uppādentassa samāpattiṃ uppādentassa kiriyābyākate paññā atthajāpikā paññā, catūsu bhūmīsu vipāke arahato uppannāya abhiññāya uppannāya samāpattiyā kiriyābyākate paññā jāpitatthā paññā.</paragraph>
<centered line="263">Evaṃ duvidhena ñāṇavatthu.</centered>
<centered line="264">Dukaṃ.</centered>
<subhead line="265">3. Tikaniddeso</subhead>
<paragraph line="266" number="768"> (1. Ka) tattha <pageBreak edition="M" number="0.0337" /> katamā cintāmayā paññā?</paragraph>
<paragraph line="267">Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ aniccanti vā vedanā…pe… saññā… saṅkhārā… viññāṇaṃ <pageBreak edition="P" number="0.0325" /> aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ <pageBreak edition="V" number="0.0370" /> mudiṃ pekkhaṃ dhammanijjhānakkhantiṃ parato assutvā paṭilabhati – ayaṃ vuccati ‘‘cintāmayā paññā’’.</paragraph>
<paragraph line="268">(Kha) tattha katamā sutamayā paññā? Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ aniccanti vā vedanā…pe… saññā… saṅkhārā… viññāṇaṃ aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato sutvā paṭilabhati – ayaṃ vuccati ‘‘sutamayā paññā’’.</paragraph>
<paragraph line="269">(Ga) sabbāpi samāpannassa paññā bhāvanāmayā <pageBreak edition="T" number="0.0439" /> paññā.</paragraph>
<paragraph line="270" number="769"> (2. Ka) tattha katamā dānamayā paññā? Dānaṃ ārabbha dānādhigaccha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘dānamayā paññā’’.</paragraph>
<paragraph line="271">(Kha) tattha katamā sīlamayā paññā? Sīlaṃ ārabbha sīlādhigaccha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘sīlamayā paññā’’.</paragraph>
<paragraph line="272">(Ga) sabbāpi samāpannassa paññā bhāvanāmayā paññā.</paragraph>
<paragraph line="273" number="770"> (3. Ka) tattha katamā adhisīle paññā? Pātimokkhasaṃvaraṃ saṃvarantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘adhisīle paññā’’.</paragraph>
<paragraph line="274">(Kha) tattha katamā adhicitte paññā? Rūpāvacarārūpāvacarasamāpattiṃ samāpajjantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘adhicitte paññā’’.</paragraph>
<paragraph line="275">(Ga) tattha <pageBreak edition="M" number="0.0338" /><pageBreak edition="V" number="0.0371" /> katamā adhipaññāya paññā? Catūsu maggesu catūsu phalesu paññā – ayaṃ vuccati ‘‘adhipaññāya paññā’’.</paragraph>
<paragraph line="276" number="771"> (4. Ka) tattha katamaṃ āyakosallaṃ? ‘‘Ime dhamme manasikaroto anuppannā ceva akusalā dhammā na uppajjanti, uppannā ca akusalā dhammā pahīyanti. Ime vā panime dhamme manasikaroto anuppannā ceva kusalā dhammā uppajjanti, uppannā ca kusalā dhammā <pageBreak edition="T" number="0.0440" /> bhiyyobhāvāya vepullāya bhāvanāya pāripūriyā saṃvattantī’’ti – yā tattha paññā pajānanā…pe… amoho <pageBreak edition="P" number="0.0326" /> dhammavicayo sammādiṭṭhi – idaṃ vuccati ‘‘āyakosallaṃ’’.</paragraph>
<paragraph line="277">(Kha) tattha katamaṃ apāyakosallaṃ? ‘‘Ime dhamme manasikaroto anuppannā ceva kusalā dhammā na uppajjanti, uppannā ca kusalā dhammā nirujjhanti. Ime vā panime dhamme manasikaroto anuppannā ceva akusalā dhammā uppajjanti, uppannā ca akusalā dhammā bhiyyobhāvāya vepullāya saṃvattantī’’ti – yā tattha paññā pajānanā…pe… amoho dhammavicayo sammādiṭṭhi – idaṃ vuccati ‘‘apāyakosallaṃ’’.</paragraph>
<paragraph line="278">(Ga) sabbāpi tatrupāyā paññā upāyakosallaṃ.</paragraph>
<paragraph line="279" number="772"> (5. Ka) catūsu bhūmīsu vipāke paññā vipākā paññā.</paragraph>
<paragraph line="280">(Kha) catūsu bhūmīsu kusale paññā vipākadhammadhammā paññā.</paragraph>
<paragraph line="281">(Ga) tīsu bhūmīsu kiriyābyākate paññā nevavipākanavipākadhammadhammā paññā.</paragraph>
<paragraph line="282" number="773"> (6. Ka) tīsu bhūmīsu vipāke paññā upādinnupādāniyā paññā.</paragraph>
<paragraph line="283">(Kha) tīsu bhūmīsu kusale tīsu bhūmīsu kiriyābyākate paññā anupādinnupādāniyā paññā.</paragraph>
<paragraph line="284">(Ga) catūsu <pageBreak edition="V" number="0.0372" /> maggesu catūsu phalesu paññā anupādinnaanupādāniyā paññā.</paragraph>
<paragraph line="285" number="774"> (7. Ka) vitakkavicārasampayuttā paññā savitakkasavicārā paññā.</paragraph>
<paragraph line="286">(Kha) vitakkavippayuttā vicārasampayuttā paññā avitakkavicāramattā paññā.</paragraph>
<paragraph line="287">(Ga) vitakkavicāravippayuttā paññā avitakkaavicārā paññā.</paragraph>
<paragraph line="288" number="775"> (8. Ka) pītisampayuttā paññā pītisahagatā paññā.</paragraph>
<paragraph line="289">(Kha) sukhasampayuttā <pageBreak edition="T" number="0.0441" /> paññā sukhasahagatā paññā.</paragraph>
<paragraph line="290">(Ga) upekkhāsampayuttā paññā upekkhāsahagatā paññā.</paragraph>
<paragraph line="291" number="776"> (9. Ka) tīsu <pageBreak edition="M" number="0.0339" /> bhūmīsu kusale paññā ācayagāminī paññā.</paragraph>
<paragraph line="292">(Kha) catūsu maggesu paññā apacayagāminī paññā.</paragraph>
<paragraph line="293">(Ga) catūsu bhūmīsu vipāke tīsu bhūmīsu kiriyābyākate paññā nevācayagāmināpacayagāminī paññā.</paragraph>
<paragraph line="294" number="777"> (10. Ka) catūsu maggesu tīsu phalesu paññā sekkhā paññā.</paragraph>
<paragraph line="295">(Kha) <alternatives line="35" extra="null" separator="true"><alternative source-abbr="vri" source="vipassana research institut">upariṭṭhimā</alternative><alternative source-abbr="syā." source="thai">upariṭṭhime</alternative><alternative source-abbr="ka." source="cambodian">upariṭṭhimaṃ</alternative></alternatives>  arahattaphale paññā asekkhā paññā.</paragraph>
<paragraph line="296">(Ga) tīsu bhūmīsu kusale tīsu bhūmīsu vipāke tīsu bhūmīsu kiriyābyākate paññā nevasekkhanāsekkhā paññā.</paragraph>
<paragraph line="297" number="778"> (11. Ka) kāmāvacarakusalābyākate <pageBreak edition="V" number="0.0373" /> paññā parittā paññā.</paragraph>
<paragraph line="298">(Kha) rūpāvacarārūpāvacarakusalābyākate paññā mahaggatā paññā.</paragraph>
<paragraph line="299">(Ga) catūsu maggesu catūsu phalesu paññā appamāṇā paññā.</paragraph>
<paragraph line="300" number="779"> (12. Ka) tattha katamā parittārammaṇā paññā? Paritte <pageBreak edition="P" number="0.0327" /> dhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘parittārammaṇā paññā’’.</paragraph>
<paragraph line="301" number="780"> (Kha) tattha katamā mahaggatārammaṇā paññā? Mahaggate dhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘mahaggatārammaṇā paññā’’.</paragraph>
<paragraph line="302" number="781"> (Ga) tattha katamā appamāṇārammaṇā paññā? Appamāṇe dhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘appamāṇārammaṇā <pageBreak edition="T" number="0.0442" /> paññā’’.</paragraph>
<paragraph line="303" number="782"> (13. Ka) tattha katamā maggārammaṇā paññā? Ariyamaggaṃ ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘maggārammaṇā paññā’’.</paragraph>
<paragraph line="304">(Kha) catūsu maggesu paññā maggahetukā paññā.</paragraph>
<paragraph line="305" number="783"> (Ga) tattha katamā maggādhipatinī paññā? Ariyamaggaṃ adhipatiṃ karitvā yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘maggādhipatinī paññā’’.</paragraph>
<paragraph line="306" number="784"> (14) Catūsu <pageBreak edition="M" number="0.0340" /><pageBreak edition="V" number="0.0374" /> bhūmīsu vipāke paññā siyā uppannā, siyā uppādinī, na vattabbā anuppannāti. Catūsu bhūmīsu kusale tīsu bhūmīsu kiriyābyākate paññā siyā uppannā, siyā anuppannā, na vattabbā uppādinīti.</paragraph>
<paragraph line="307" number="785"> (15) Sabbāva paññā siyā atītā, siyā anāgatā, siyā paccuppannā.</paragraph>
<paragraph line="308" number="786"> (16. Ka) tattha katamā atītārammaṇā paññā? Atīte dhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘atītārammaṇā paññā’’.</paragraph>
<paragraph line="309" number="787"> (Kha) tattha katamā anāgatārammaṇā paññā? Anāgate dhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘anāgatārammaṇā paññā’’.</paragraph>
<paragraph line="310" number="788"> (Ga) tattha katamā paccuppannārammaṇā paññā? Paccuppanne dhamme ārabbha yā uppajjati paññā pajānanā <pageBreak edition="T" number="0.0443" /> …pe… amoho dhammavicayo sammādiṭṭhi – ayaṃ vuccati ‘‘paccuppannārammaṇā paññā’’.</paragraph>
<paragraph line="311" number="789"> (17) Sabbāva paññā siyā ajjhattā, siyā bahiddhā, siyā ajjhattabahiddhā.</paragraph>
<paragraph line="312" number="790"> (18. Ka) tattha katamā ajjhattārammaṇā paññā? Ajjhatte dhamme ārabbha yā uppajjati paññā pajānanā…pe… <pageBreak edition="P" number="0.0328" /> amoho dhammavicayo sammādiṭṭhi – ayaṃ vuccati ‘‘ajjhattārammaṇā paññā’’.</paragraph>
<paragraph line="313" number="791"> (Kha) tattha katamā bahiddhārammaṇā paññā? Bahiddhādhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘bahiddhārammaṇā paññā’’.</paragraph>
<paragraph line="314" number="792"> (Ga) tattha <pageBreak edition="V" number="0.0375" /> katamā ajjhattabahiddhārammaṇā paññā? Ajjhattabahiddhā dhamme ārabbha yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘ajjhattabahiddhārammaṇā paññā’’.</paragraph>
<centered line="315">Evaṃ tividhena ñāṇavatthu.</centered>
<centered line="316">Tikaṃ.</centered>
<subhead line="317">4. Catukkaniddeso</subhead>
<paragraph line="318" number="793"> (1. Ka) tattha <pageBreak edition="M" number="0.0341" /> katamaṃ kammassakatañāṇaṃ? ‘‘Atthi dinnaṃ, atthi yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko, atthi ayaṃ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentī’’ti – yā evarūpā paññā pajānanā…pe… amoho <pageBreak edition="T" number="0.0444" /> dhammavicayo sammādiṭṭhi – idaṃ vuccati ‘‘kammassakatañāṇaṃ’’. Ṭhapetvā saccānulomikaṃ ñāṇaṃ, sabbāpi sāsavā kusalā paññā kammassakatañāṇaṃ.</paragraph>
<paragraph line="319">(Kha) tattha katamaṃ saccānulomikaṃ ñāṇaṃ? ‘‘Rūpaṃ anicca’’nti vā vedanā…pe… saññā… saṅkhārā… ‘‘viññāṇaṃ anicca’’nti vā yā evarūpī anulomikā khanti diṭṭhi ruci mudi pekkhā dhammanijjhānakkhanti – idaṃ vuccati ‘‘saccānulomikaṃ ñāṇaṃ’’.</paragraph>
<paragraph line="320">(Ga) catūsu maggesu paññā maggasamaṅgissa ñāṇaṃ.</paragraph>
<paragraph line="321">(Gha) catūsu phalesu paññā phalasamaṅgissa ñāṇaṃ.</paragraph>
<paragraph line="322" number="794"> (2) Maggasamaṅgissa <pageBreak edition="V" number="0.0376" /> ñāṇaṃ dukkhepetaṃ ñāṇaṃ, dukkhasamudayepetaṃ ñāṇaṃ, dukkhanirodhepetaṃ ñāṇaṃ, dukkhanirodhagāminiyā paṭipadāyapetaṃ ñāṇaṃ.</paragraph>
<paragraph line="323">(Ka) tattha katamaṃ dukkhe ñāṇaṃ? Dukkhaṃ ārabbha yā uppajjati paññā pajānanā…pe… amoho dhammavicayo sammādiṭṭhi – idaṃ vuccati ‘‘dukkhe ñāṇaṃ’’.</paragraph>
<paragraph line="324">(Kha-gha) dukkhasamudayaṃ ārabbha…pe… dukkhanirodhaṃ ārabbha…pe… dukkhanirodhagāminiṃ <pageBreak edition="P" number="0.0329" /> paṭipadaṃ ārabbha yā uppajjati paññā pajānanā…pe… amoho dhammavicayo sammādiṭṭhi – idaṃ vuccati ‘‘dukkhanirodhagāminiyā paṭipadāya ñāṇaṃ’’.</paragraph>
<paragraph line="325" number="795"> (3) Kāmāvacarakusalābyākate paññā kāmāvacarā paññā, rūpāvacarakusalābyākate paññā rūpāvacarā paññā, arūpāvacarakusalābyākate paññā arūpāvacarā paññā, catūsu maggesu catūsu phalesu paññā apariyāpannā paññā.</paragraph>
<paragraph line="326" number="796"> (4. Ka) tattha <pageBreak edition="T" number="0.0445" /> katamaṃ dhamme ñāṇaṃ? Catūsu maggesu catūsu phalesu paññā dhamme ñāṇaṃ.</paragraph>
<paragraph line="327">(Kha) so iminā dhammena ñātena diṭṭhena pattena viditena pariyogāḷhena atītānāgatena nayaṃ neti. ‘‘Ye hi keci atītamaddhānaṃ samaṇā vā <pageBreak edition="M" number="0.0342" /> brāhmaṇā vā dukkhaṃ <alternatives line="44" extra=" evamuparipi" separator="false"><alternative source-abbr="vri" source="vipassana research institut">abbhaññaṃsu</alternative><alternative source-abbr="syā." source="thai">abbhaññiṃsu</alternative></alternatives> , dukkhasamudayaṃ abbhaññaṃsu, dukkhanirodhaṃ abbhaññaṃsu, dukkhanirodhagāminiṃ paṭipadaṃ abbhaññaṃsu, imaññeva te dukkhaṃ abbhaññaṃsu, imaññeva te dukkhasamudayaṃ abbhaññaṃsu, imaññeva te dukkhanirodhaṃ abbhaññaṃsu, imaññeva te dukkhanirodhagāminiṃ paṭipadaṃ abbhaññaṃsu. Ye hi keci anāgatamaddhānaṃ samaṇā vā brāhmaṇā vā dukkhaṃ abhijānissanti, dukkhasamudayaṃ abhijānissanti, dukkhanirodhaṃ abhijānissanti, dukkhanirodhagāminiṃ paṭipadaṃ abhijānissanti, imaññeva te dukkhaṃ abhijānissanti, imaññeva te dukkhasamudayaṃ abhijānissanti, imaññeva te dukkhanirodhaṃ abhijānissanti, imaññeva te dukkhanirodhagāminiṃ paṭipadaṃ abhijānissantī’’ti – yā tattha paññā pajānanā…pe… amoho dhammavicayo sammādiṭṭhi – idaṃ vuccati ‘‘anvaye ñāṇaṃ’’.</paragraph>
<paragraph line="328">(Ga) tattha <pageBreak edition="V" number="0.0377" /> katamaṃ pariye ñāṇaṃ? Idha bhikkhu parasattānaṃ parapuggalānaṃ cetasā ceto paricca pajānāti. Sarāgaṃ vā cittaṃ ‘‘sarāgaṃ citta’’nti pajānāti, vītarāgaṃ vā cittaṃ ‘‘vītarāgaṃ citta’’nti pajānāti, sadosaṃ vā cittaṃ ‘‘sadosaṃ citta’’nti pajānāti, vītadosaṃ vā cittaṃ ‘‘vītadosaṃ citta’’nti pajānāti, samohaṃ vā cittaṃ ‘‘samohaṃ citta’’nti pajānāti, vītamohaṃ vā cittaṃ ‘‘vītamohaṃ citta’’nti pajānāti <pageBreak edition="T" number="0.0446" />, saṃkhittaṃ vā cittaṃ ‘‘saṃkhittaṃ citta’’nti pajānāti, vikkhittaṃ vā cittaṃ ‘‘vikkhittaṃ citta’’nti pajānāti, mahaggataṃ vā cittaṃ ‘‘mahaggataṃ citta’’nti pajānāti, amahaggataṃ vā cittaṃ ‘‘amahaggataṃ citta’’nti pajānāti, sauttaraṃ vā cittaṃ ‘‘sauttaraṃ citta’’nti pajānāti, anuttaraṃ vā cittaṃ ‘‘anuttaraṃ citta’’nti pajānāti, samāhitaṃ vā cittaṃ ‘‘samāhitaṃ citta’’nti pajānāti, asamāhitaṃ vā cittaṃ ‘‘asamāhitaṃ citta’’nti pajānāti, vimuttaṃ vā cittaṃ ‘‘vimuttaṃ citta’’nti pajānāti, avimuttaṃ vā cittaṃ ‘‘avimuttaṃ citta’’nti pajānātīti – yā tattha paññā <pageBreak edition="P" number="0.0330" /> pajānanā…pe… amoho dhammavicayo sammādiṭṭhi – idaṃ vuccati ‘‘pariye ñāṇaṃ’’.</paragraph>
<paragraph line="329">(Gha) ṭhapetvā dhamme ñāṇaṃ anvaye ñāṇaṃ pariye ñāṇaṃ, avasesā paññā sammutiñāṇaṃ.</paragraph>
<paragraph line="330" number="797"> (5. Ka) tattha katamā paññā ācayāya no apacayāya? Kāmāvacarakusale paññā ācayāya no apacayāya.</paragraph>
<paragraph line="331">(Kha) catūsu maggesu paññā apacayāya <pageBreak edition="M" number="0.0343" /> no ācayāya.</paragraph>
<paragraph line="332">(Ga) rūpāvacarārūpāvacarakusale paññā ācayāya ceva apacayāya ca.</paragraph>
<paragraph line="333">(Gha) avasesā paññā neva ācayāya no apacayāya.</paragraph>
<paragraph line="334" number="798"> (6. Ka) tattha katamā paññā nibbidāya no paṭivedhāya? Yāya paññāya kāmesu vītarāgo hoti, na ca abhiññāyo paṭivijjhati na ca saccāni – ayaṃ vuccati ‘‘paññā nibbidāya no paṭivedhāya’’.</paragraph>
<paragraph line="335">(Kha) sveva <pageBreak edition="V" number="0.0378" /> paññāya kāmesu vītarāgo samāno abhiññāyo paṭivijjhati na ca saccāni – ayaṃ vuccati ‘‘paññā paṭivedhāya no nibbidāya’’.</paragraph>
<paragraph line="336">(Ga) catūsu <pageBreak edition="T" number="0.0447" /> maggesu paññā nibbidāya ceva paṭivedhāya ca.</paragraph>
<paragraph line="337">(Gha) avasesā paññā neva nibbidāya no paṭivedhāya.</paragraph>
<paragraph line="338" number="799"> (7. Ka) tattha katamā hānabhāginī paññā? Paṭhamassa jhānassa lābhiṃ kāmasahagatā saññāmanasikārā samudācaranti hānabhāginī paññā.</paragraph>
<paragraph line="339">(Kha) tadanudhammatā sati santiṭṭhati ṭhitibhāginī paññā.</paragraph>
<paragraph line="340">(Ga) avitakkasahagatā saññāmanasikārā samudācaranti visesabhāginī paññā.</paragraph>
<paragraph line="341">(Gha) nibbidāsahagatā saññāmanasikārā samudācaranti virāgūpasañhitā nibbedhabhāginī paññā. Dutiyassa jhānassa lābhiṃ vitakkasahagatā saññāmanasikārā samudācaranti hānabhāginī paññā. Tadanudhammatā sati santiṭṭhati ṭhitibhāginī paññā. Upekkhāsahagatā saññāmanasikārā samudācaranti visesabhāginī paññā. Nibbidāsahagatā saññāmanasikārā samudācaranti virāgūpasañhitā nibbedhabhāginī paññā. Tatiyassa jhānassa lābhiṃ pītisukhasahagatā saññāmanasikārā samudācaranti hānabhāginī paññā. Tadanudhammatā sati santiṭṭhati ṭhitibhāginī paññā. Adukkhamasukhasahagatā saññāmanasikārā samudācaranti visesabhāginī <pageBreak edition="P" number="0.0331" /> paññā. Nibbidāsahagatā saññāmanasikārā samudācaranti virāgūpasañhitā nibbedhabhāginī paññā. Catutthassa jhānassa lābhiṃ upekkhāsahagatā saññāmanasikārā samudācaranti hānabhāginī paññā. Tadanudhammatā sati santiṭṭhati ṭhitibhāginī paññā. Ākāsānañcāyatanasahagatā saññāmanasikārā <pageBreak edition="V" number="0.0379" /> samudācaranti visesabhāginī paññā. Nibbidāsahagatā saññāmanasikārā samudācaranti virāgūpasañhitā nibbedhabhāginī <pageBreak edition="T" number="0.0448" /> paññā. Ākāsānañcāyatanassa lābhiṃ rūpasahagatā saññāmanasikārā samudācaranti hānabhāginī paññā. Tadanudhammatā sati santiṭṭhati ṭhitibhāginī <pageBreak edition="M" number="0.0344" /> paññā. Viññāṇañcāyatanasahagatā saññāmanasikārā samudācaranti visesabhāginī paññā. Nibbidāsahagatā saññāmanasikārā samudācaranti virāgūpasañhitā nibbedhabhāginī paññā. Viññāṇañcāyatanassa lābhiṃ ākāsānañcāyatanasahagatā saññāmanasikārā samudācaranti hānabhāginī paññā. Tadanudhammatā sati santiṭṭhati ṭhitibhāginī paññā. Ākiñcaññāyatanasahagatā saññāmanasikārā samudācaranti visesabhāginī paññā. Nibbidāsahagatā saññāmanasikārā samudācaranti virāgūpasañhitā nibbedhabhāginī paññā. Ākiñcaññāyatanassa lābhiṃ viññāṇañcāyatanasahagatā saññāmanasikārā samudācaranti hānabhāginī paññā. Tadanudhammatā sati santiṭṭhati ṭhitibhāginī paññā. Nevasaññānāsaññāyatanasahagatā saññāmanasikārā samudācaranti visesabhāginī paññā. Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.</paragraph>
<paragraph line="342" number="800"> (8) Tattha katamā catasso paṭisambhidā? Atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā. Atthe ñāṇaṃ atthapaṭisambhidā, dhamme ñāṇaṃ dhammapaṭisambhidā, tatra dhammaniruttābhilāpe ñāṇaṃ niruttipaṭisambhidā, ñāṇesu ñāṇaṃ paṭibhānapaṭisambhidā <pageBreak edition="T" number="0.0449" />. Imā catasso paṭisambhidā.</paragraph>
<paragraph line="343" number="801"> (9) Tattha katamā catasso paṭipadā? Dukkhapaṭipadā dandhābhiññā paññā, dukkhapaṭipadā khippābhiññā paññā, sukhapaṭipadā dandhābhiññā paññā, sukhapaṭipadā khippābhiññā paññā.</paragraph>
<paragraph line="344">(Ka) tattha katamā dukkhapaṭipadā dandhābhiññā paññā? Kicchena <pageBreak edition="P" number="0.0332" /> kasirena samādhiṃ uppādentassa dandhaṃ taṇṭhānaṃ abhijānantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘dukkhapaṭipadā dandhābhiññā paññā’’.</paragraph>
<paragraph line="345">(Kha) tattha katamā dukkhapaṭipadā khippābhiññā paññā? Kicchena kasirena samādhiṃ uppādentassa khippaṃ taṇṭhānaṃ abhijānantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘dukkhapaṭipadā khippābhiññā paññā’’.</paragraph>
<paragraph line="346">(Ga) tattha <pageBreak edition="M" number="0.0345" /><pageBreak edition="V" number="0.0380" /> katamā sukhapaṭipadā dandhābhiññā paññā? Akicchena akasirena samādhiṃ uppādentassa dandhaṃ taṇṭhānaṃ abhijānantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘sukhapaṭipadā dandhābhiññā paññā’’.</paragraph>
<paragraph line="347">(Gha) tattha katamā sukhapaṭipadā khippābhiññā paññā? Akicchena akasirena samādhiṃ uppādentassa khippaṃ taṇṭhānaṃ abhijānantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘sukhapaṭipadā khippābhiññā paññā’’. Imā catasso paṭipadā.</paragraph>
<paragraph line="348" number="802"> (10) Tattha <pageBreak edition="T" number="0.0450" /> katamāni cattāri ārammaṇāni? Parittā parittārammaṇā paññā, parittā appamāṇārammaṇā paññā, appamāṇā parittārammaṇā paññā, appamāṇā appamāṇārammaṇā paññā.</paragraph>
<paragraph line="349">(Ka) tattha katamā parittā parittārammaṇā paññā? Samādhissa na nikāmalābhissa ārammaṇaṃ thokaṃ pharantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘parittā parittārammaṇā paññā’’.</paragraph>
<paragraph line="350">(Kha) tattha katamā parittā appamāṇārammaṇā paññā? Samādhissa na nikāmalābhissa ārammaṇaṃ vipulaṃ pharantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘parittā appamāṇārammaṇā paññā’’.</paragraph>
<paragraph line="351">(Ga) tattha katamā appamāṇā parittārammaṇā paññā? Samādhissa nikāmalābhissa ārammaṇaṃ thokaṃ pharantassa yā uppajjati paññā pajānanā…pe… amoho dhammavicayo sammādiṭṭhi – ayaṃ vuccati ‘‘appamāṇā parittārammaṇā paññā’’.</paragraph>
<paragraph line="352">(Gha) tattha katamā appamāṇā appamāṇārammaṇā paññā? Samādhissa nikāmalābhissa ārammaṇaṃ vipulaṃ pharantassa yā uppajjati paññā pajānanā…pe… amoho dhammavicayo <pageBreak edition="P" number="0.0333" /> sammādiṭṭhi <pageBreak edition="V" number="0.0381" /> – ayaṃ vuccati ‘‘appamāṇā appamāṇārammaṇā paññā’’. Imāni cattāri ārammaṇāni.</paragraph>
<paragraph line="353">(11) Maggasamaṅgissa ñāṇaṃ jarāmaraṇepetaṃ ñāṇaṃ, jarāmaraṇasamudayepetaṃ ñāṇaṃ, jarāmaraṇanirodhepetaṃ ñāṇaṃ, jarāmaraṇanirodhagāminiyā <pageBreak edition="T" number="0.0451" /> paṭipadāyapetaṃ ñāṇaṃ.</paragraph>
<paragraph line="354">(Ka) tattha <pageBreak edition="M" number="0.0346" /> katamaṃ jarāmaraṇe ñāṇaṃ? Jarāmaraṇaṃ ārabbha yā uppajjati paññā pajānanā…pe… amoho dhammavicayo sammādiṭṭhi – idaṃ vuccati ‘‘jarāmaraṇe ñāṇaṃ’’.</paragraph>
<paragraph line="355">(Kha-gha) jarāmaraṇasamudayaṃ ārabbha…pe… jarāmaraṇanirodhaṃ ārabbha…pe… jarāmaraṇanirodhagāminiṃ paṭipadaṃ ārabbha yā uppajjati paññā pajānanā…pe… amoho dhammavicayo sammādiṭṭhi – idaṃ vuccati ‘‘jarāmaraṇanirodhagāminiyā paṭipadāya ñāṇaṃ’’.</paragraph>
<paragraph line="356" number="803"> (12-21) Dhammasamaṅgissa ñāṇaṃ jātiyāpetaṃ ñāṇaṃ…pe… bhavepetaṃ ñāṇaṃ…pe… upādānepetaṃ ñāṇaṃ…pe… taṇhāyapetaṃ ñāṇaṃ…pe… vedanāyapetaṃ ñāṇaṃ…pe… phassepetaṃ ñāṇaṃ…pe… saḷāyatanepetaṃ ñāṇaṃ…pe… nāmarūpepetaṃ ñāṇaṃ…pe… viññāṇepetaṃ ñāṇaṃ…pe… saṅkhāresupetaṃ ñāṇaṃ, saṅkhārasamudayepetaṃ ñāṇaṃ, saṅkhāranirodhepetaṃ ñāṇaṃ, saṅkhāranirodhagāminiyā paṭipadāyapetaṃ ñāṇaṃ.</paragraph>
<paragraph line="357">Tattha katamaṃ saṅkhāresu ñāṇaṃ? Saṅkhāre ārabbha yā uppajjati paññā pajānanā…pe… amoho dhammavicayo sammādiṭṭhi – idaṃ vuccati ‘‘saṅkhāresu ñāṇaṃ’’.</paragraph>
<paragraph line="358">Saṅkhārasamudayaṃ ārabbha…pe… saṅkhāranirodhaṃ ārabbha…pe… saṅkhāranirodhagāminiṃ paṭipadaṃ ārabbha yā uppajjati paññā pajānanā…pe… amoho dhammavicayo sammādiṭṭhi – idaṃ vuccati ‘‘saṅkhāranirodhagāminiyā paṭipadāya ñāṇaṃ. Evaṃ catubbidhena ñāṇavatthu.</paragraph>
<centered line="359">Catukkaṃ.</centered>
<subhead line="360">5. Pañcakaniddeso</subhead>
<paragraph line="361" number="804"> (1) Tattha <pageBreak edition="T" number="0.0452" /><pageBreak edition="P" number="0.0334" /><pageBreak edition="V" number="0.0382" /> katamo pañcaṅgiko sammāsamādhi? Pītipharaṇatā, sukhapharaṇatā, cetopharaṇatā, ālokapharaṇatā, paccavekkhaṇānimittaṃ. Dvīsu jhānesu paññā pītipharaṇatā. Tīsu jhānesu paññā sukhapharaṇatā. Paracitte ñāṇaṃ cetopharaṇatā. Dibbacakkhu ālokapharaṇatā. Tamhā tamhā samādhimhā vuṭṭhitassa paccavekkhaṇāñāṇaṃ paccavekkhaṇānimittaṃ. Ayaṃ vuccati pañcaṅgiko sammāsamādhi.</paragraph>
<paragraph line="362">(2) Tattha <pageBreak edition="M" number="0.0347" /> katamo pañcañāṇiko sammāsamādhi? ‘‘Ayaṃ samādhi paccuppannasukho ceva āyatiñca sukhavipāko’’ti paccattaññeva ñāṇaṃ uppajjati. ‘‘Ayaṃ samādhi ariyo nirāmiso’’ti paccattaññeva ñāṇaṃ uppajjati. ‘‘Ayaṃ samādhi akāpurisasevito’’ti paccattaññeva ñāṇaṃ uppajjati. ‘‘Ayaṃ samādhi santo paṇīto paṭippassaddhaladdho ekodibhāvādhigato na sasaṅkhāraniggayhavāritagato’’ti paccattaññeva ñāṇaṃ uppajjati. So kho panāhaṃ imaṃ samādhiṃ sato samāpajjāmi sato vuṭṭhahāmī’’ti paccattaññeva ñāṇaṃ uppajjati. Ayaṃ pañcañāṇiko sammāsamādhi. Evaṃ pañcavidhena ñāṇavatthu.</paragraph>
<centered line="363">Pañcakaṃ.</centered>
<subhead line="364">6. Chakkaniddeso</subhead>
<paragraph line="365" number="805"> Tattha katamā chasu abhiññāsu paññā? Iddhividhe ñāṇaṃ, sotadhātuvisuddhiyā ñāṇaṃ, paracitte ñāṇaṃ, pubbenivāsānussatiyā ñāṇaṃ, sattānaṃ cutūpapāte ñāṇaṃ, āsavānaṃ khaye ñāṇaṃ – imā chasu abhiññāsu paññā. Evaṃ chabbidhena ñāṇavatthu.</paragraph>
<centered line="366">Chakkaṃ.</centered>
<subhead line="367">7. Sattakaniddeso</subhead>
<paragraph line="368" number="806"> Tattha <pageBreak edition="T" number="0.0453" /><pageBreak edition="V" number="0.0383" /> katamāni sattasattati ñāṇavatthūni? Jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ, atītampi addhānaṃ jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ, anāgatampi addhānaṃ jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ. Yampissa taṃ dhammaṭṭhitiñāṇaṃ tampi khayadhammaṃ vayadhammaṃ virāgadhammaṃ nirodhadhammanti ñāṇaṃ; bhavapaccayā jātīti ñāṇaṃ…pe… upādānapaccayā <pageBreak edition="P" number="0.0335" /> bhavoti ñāṇaṃ…pe… taṇhāpaccayā upādānanti ñāṇaṃ…pe… vedanāpaccayā taṇhāti ñāṇaṃ…pe… phassapaccayā vedanāti ñāṇaṃ…pe… saḷāyatanapaccayā phassoti ñāṇaṃ…pe… nāmarūpapaccayā saḷāyatananti ñāṇaṃ…pe… viññāṇapaccayā nāmarūpanti ñāṇaṃ…pe… saṅkhārapaccayā viññāṇanti ñāṇaṃ…pe… avijjāpaccayā saṅkhārāti ñāṇaṃ, asati avijjāya natthi saṅkhārāti ñāṇaṃ, atītampi addhānaṃ avijjāpaccayā saṅkhārāti ñāṇaṃ, asati avijjāya natthi saṅkhārāti ñāṇaṃ, anāgatampi addhānaṃ <pageBreak edition="M" number="0.0348" /> avijjāpaccayā saṅkhārāti ñāṇaṃ, asati avijjāya natthi saṅkhārāti ñāṇaṃ. Yampissa taṃ dhammaṭṭhitiñāṇaṃ tampi khayadhammaṃ vayadhammaṃ virāgadhammaṃ nirodhadhammanti ñāṇaṃ. Imāni sattasattati ñāṇavatthūni. Evaṃ sattavidhena ñāṇavatthu.</paragraph>
<centered line="369">Sattakaṃ.</centered>
<subhead line="370">8. Aṭṭhakaniddeso</subhead>
<paragraph line="371" number="807"> Tattha katamā catūsu maggesu catūsu phalesu paññā? Sotāpattimagge paññā, sotāpattiphale paññā <pageBreak edition="T" number="0.0454" />, sakadāgāmimagge paññā, sakadāgāmiphale paññā, anāgāmimagge paññā, anāgāmiphale paññā, arahattamagge paññā, arahattaphale paññā – imā catūsu maggesu catūsu phalesu paññā. Evaṃ aṭṭhavidhena ñāṇavatthu.</paragraph>
<centered line="372">Aṭṭhakaṃ.</centered>
<subhead line="373">9. Navakaniddeso</subhead>
<paragraph line="374" number="808"> Tattha <pageBreak edition="V" number="0.0384" /> katamā navasu anupubbavihārasamāpattīsu paññā? Paṭhamajjhānasamāpattiyā paññā, dutiyajjhānasamāpattiyā paññā, tatiyajjhānasamāpattiyā paññā, catutthajjhānasamāpattiyā paññā, ākāsānañcāyatanasamāpattiyā paññā, viññāṇañcāyatanasamāpattiyā paññā, ākiñcaññāyatanasamāpattiyā paññā, nevasaññānāsaññāyatanasamāpattiyā paññā, saññāvedayitanirodhasamāpattiyā vuṭṭhitassa paccavekkhaṇāñāṇaṃ – imā navasu anupubbavihārasamāpattīsu paññā. Evaṃ navavidhena ñāṇavatthu.</paragraph>
<centered line="375">Navakaṃ.</centered>
<subhead line="376">10. Dasakaniddeso</subhead>
<paragraph line="377" number="809"> (1) Tattha katamaṃ tathāgatassa ṭhānañca ṭhānato aṭṭhānañca aṭṭhānato yathābhūtaṃ ñāṇaṃ? Idha tathāgato ‘‘aṭṭhānametaṃ anavakāso yaṃ diṭṭhisampanno puggalo kañci saṅkhāraṃ niccato upagaccheyya, netaṃ <pageBreak edition="P" number="0.0336" /> ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puthujjano kañci saṅkhāraṃ niccato upagaccheyya, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ diṭṭhisampanno puggalo kañci saṅkhāraṃ sukhato upagaccheyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puthujjano kañci saṅkhāraṃ sukhato upagaccheyya, ṭhānametaṃ vijjatī’’ti pajānāti. ‘‘Aṭṭhānametaṃ <pageBreak edition="M" number="0.0349" /> anavakāso yaṃ diṭṭhisampanno puggalo kañci dhammaṃ atthato upagaccheyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puthujjano kañci dhammaṃ atthato upagaccheyya, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ diṭṭhisampanno <pageBreak edition="T" number="0.0455" /> puggalo mātaraṃ jīvitā voropeyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puthujjano mātaraṃ jīvitā voropeyya, ṭhānametaṃ vijjatī’’ti pajānāti.</paragraph>
<paragraph line="378">Aṭṭhānametaṃ anavakāso yaṃ diṭṭhisampanno puggalo pitaraṃ jīvitā voropeyya…pe… arahantaṃ <pageBreak edition="V" number="0.0385" /> jīvitā voropeyya…pe… paduṭṭhena cittena tathāgatassa lohitaṃ uppādeyya…pe… saṅghaṃ bhindeyya…pe… aññaṃ satthāraṃ uddiseyya…pe… aṭṭhamaṃ bhavaṃ nibbatteyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puthujjano aṭṭhamaṃ bhavaṃ nibbatteyya, ṭhānametaṃ vijjatī’’ti pajānāti.</paragraph>
<paragraph line="379">‘‘Aṭṭhānametaṃ anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ ekissā lokadhātuyā eko arahaṃ sammāsambuddho uppajjeyya, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ ekissā lokadhātuyā dve rājāno <alternatives line="52" extra="null" separator="false"><alternative source-abbr="vri" source="vipassana research institut">cakkavattī</alternative><alternative source-abbr="sī." source="sri lanka">cakkavatti</alternative><alternative source-abbr="syā." source="thai">cakkavatti</alternative></alternatives>  apubbaṃ acarimaṃ uppajjeyyuṃ, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ ekissā lokadhātuyā eko rājā cakkavattī uppajjeyya, ṭhānametaṃ vijjatī’’ti pajānāti.</paragraph>
<paragraph line="380">‘‘Aṭṭhānametaṃ anavakāso <pageBreak edition="T" number="0.0456" /> yaṃ itthī arahaṃ assa sammāsambuddho, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puriso arahaṃ assa sammāsambuddho, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ itthī rājā assa cakkavattī, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puriso rājā assa cakkavattī, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ itthī sakkattaṃ kareyya, mārattaṃ <pageBreak edition="P" number="0.0337" /> kareyya, brahmattaṃ kareyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ puriso sakkattaṃ kareyya, mārattaṃ kareyya, brahmattaṃ kareyya, ṭhānametaṃ vijjatī’’ti pajānāti.</paragraph>
<paragraph line="381">‘‘Aṭṭhānametaṃ <pageBreak edition="M" number="0.0350" /> anavakāso yaṃ kāyaduccaritassa iṭṭho kanto manāpo vipāko nibbatteyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ kāyaduccaritassa aniṭṭho akanto amanāpo vipāko nibbatteyya, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ vacīduccaritassa…pe… yaṃ manoduccaritassa iṭṭho kanto manāpo vipāko nibbatteyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ vacīduccaritassa…pe… yaṃ manoduccaritassa aniṭṭho akanto amanāpo vipāko nibbatteyya, ṭhānametaṃ vijjatī’’ti pajānāti.</paragraph>
<paragraph line="382">‘‘Aṭṭhānametaṃ anavakāso yaṃ kāyasucaritassa aniṭṭho akanto amanāpo vipāko nibbatteyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ kāyasucaritassa iṭṭho kanto manāpo vipāko <pageBreak edition="T" number="0.0457" /> nibbatteyya, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ vacīsucaritassa…pe… yaṃ manosucaritassa aniṭṭho akanto amanāpo vipāko nibbatteyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati <pageBreak edition="V" number="0.0386" /> yaṃ vacīsucaritassa…pe… yaṃ manosucaritassa iṭṭho kanto manāpo vipāko nibbatteyya, ṭhānametaṃ vijjatī’’ti pajānāti.</paragraph>
<paragraph line="383">‘‘Aṭṭhānametaṃ anavakāso yaṃ kāyaduccaritasamaṅgī tannidānaṃ tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ kāyaduccaritasamaṅgī tannidānaṃ tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, ṭhānametaṃ vijjatī’’ti pajānāti. ‘‘Aṭṭhānametaṃ anavakāso yaṃ vacīduccaritasamaṅgī…pe… yaṃ manoduccaritasamaṅgī tannidānaṃ tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ vacīduccaritasamaṅgī…pe… yaṃ manoduccaritasamaṅgī tannidānaṃ tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, ṭhānametaṃ vijjatī’’ti pajānāti.</paragraph>
<paragraph line="384">‘‘Aṭṭhānametaṃ anavakāso yaṃ kāyasucaritasamaṅgī tannidānaṃ tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ kāyasucaritasamaṅgī tannidānaṃ tappaccayā kāyassa bhedā paraṃ maraṇā sugatiṃ <pageBreak edition="M" number="0.0351" /> saggaṃ <pageBreak edition="P" number="0.0338" /> lokaṃ upapajjeyya, ṭhānametaṃ <pageBreak edition="T" number="0.0458" /> vijjatī’’ti pajānāti. ‘‘Aṭṭhānametaṃ anavakāso yaṃ vacīsucaritasamaṅgī…pe… yaṃ manosucaritasamaṅgī tannidānaṃ tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, netaṃ ṭhānaṃ vijjatī’’ti pajānāti. ‘‘Ṭhānañca kho etaṃ vijjati yaṃ vacīsucaritasamaṅgī <pageBreak edition="V" number="0.0387" /> …pe… yaṃ manosucaritasamaṅgī tannidānaṃ tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, ṭhānametaṃ vijjatī’’ti pajānāti. ‘‘Ye ye dhammā yesaṃ yesaṃ dhammānaṃ hetū paccayā upādāya taṃ taṃ ṭhānaṃ, ye ye dhammā yesaṃ yesaṃ dhammānaṃ na hetū appaccayā upādāya taṃ taṃ aṭṭhāna’’nti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa ṭhānañca ṭhānato aṭṭhānañca aṭṭhānato yathābhūtaṃ ñāṇaṃ.</paragraph>
<paragraph line="385" number="810"> (2) Tattha katamaṃ tathāgatassa atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇaṃ? Idha tathāgato pajānāti – ‘‘atthekaccāni pāpakāni kammasamādānāni gatisampattipaṭibāḷhāni na vipaccanti. Atthekaccāni pāpakāni kammasamādānāni upadhisampattipaṭibāḷhāni na vipaccanti. Atthekaccāni pāpakāni kammasamādānāni kālasampattipaṭibāḷhāni na vipaccanti. Atthekaccāni pāpakāni kammasamādānāni payogasampattipaṭibāḷhāni na vipaccanti.</paragraph>
<paragraph line="386">‘‘Atthekaccāni <pageBreak edition="T" number="0.0459" /> pāpakāni kammasamādānāni gativipattiṃ āgamma vipaccanti. Atthekaccāni pāpakāni kammasamādānāni upadhivipattiṃ āgamma vipaccanti. Atthekaccāni pāpakāni kammasamādānāni kālavipattiṃ āgamma vipaccanti. Atthekaccāni pāpakāni kammasamādānāni payogavipattiṃ āgamma vipaccanti.</paragraph>
<paragraph line="387">‘‘Atthekaccāni kalyāṇāni kammasamādānāni gativipattipaṭibāḷhāni na vipaccanti. Atthekaccāni kalyāṇāni kammasamādānāni upadhivipattipaṭibāḷhāni na vipaccanti. Atthekaccāni kalyāṇāni kammasamādānāni kālavipattipaṭibāḷhāni na vipaccanti. Atthekaccāni kalyāṇāni kammasamādānāni payogavipattipaṭibāḷhāni na vipaccanti.</paragraph>
<paragraph line="388">‘‘Atthekaccāni kalyāṇāni kammasamādānāni gatisampattiṃ āgamma vipaccanti. Atthekaccāni kalyāṇāni kammasamādānāni upadhisampattiṃ āgamma vipaccanti. Atthekaccāni <pageBreak edition="P" number="0.0339" /> kalyāṇāni kammasamādānāni kālasampattiṃ āgamma vipaccanti. Atthekaccāni <pageBreak edition="M" number="0.0352" /> kalyāṇāni kammasamādānāni payogasampattiṃ āgamma vipaccantī’’ti. Yā tattha <pageBreak edition="V" number="0.0388" /> paññā pajānanā…pe… amoho dhammavicayo sammādiṭṭhi – idaṃ tathāgatassa atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇaṃ.</paragraph>
<paragraph line="389" number="811"> (3) Tattha katamaṃ tathāgatassa sabbatthagāminiṃ paṭipadaṃ yathābhūtaṃ ñāṇaṃ? Idha tathāgato ‘‘ayaṃ maggo ayaṃ paṭipadā <alternatives line="60" extra="null" separator="false"><alternative source-abbr="vri" source="vipassana research institut">nirayagāmī’’ti</alternative><alternative source-abbr="syā." source="thai">nirayagāminī’’ti</alternative></alternatives>  pajānāti, ‘‘ayaṃ maggo ayaṃ paṭipadā <alternatives line="68" extra=" evamuparipi. aṭṭhakathā oloketabbā" separator="false"><alternative source-abbr="vri" source="vipassana research institut">tiracchānayonigāmī’’ti</alternative><alternative source-abbr="syā." source="thai">tiracchānagāminī’’ti</alternative></alternatives>  pajānāti, ‘‘ayaṃ maggo ayaṃ paṭipadā pettivisayagāmī’’ti pajānāti, ‘‘ayaṃ maggo ayaṃ paṭipadā manussalokagāmī’’ti pajānāti, ‘‘ayaṃ maggo ayaṃ paṭipadā devalokagāmī’’ti pajānāti, ‘‘ayaṃ maggo ayaṃ paṭipadā nibbānagāmī’’ti pajānātīti <pageBreak edition="T" number="0.0460" />. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa sabbatthagāminiṃ paṭipadaṃ yathābhūtaṃ ñāṇaṃ.</paragraph>
<paragraph line="390" number="812"> (4) Tattha katamaṃ tathāgatassa anekadhātunānādhātulokaṃ yathābhūtaṃ ñāṇaṃ? Idha tathāgato khandhanānattaṃ pajānāti, āyatananānattaṃ pajānāti, dhātunānattaṃ pajānāti, anekadhātunānādhātulokanānattaṃ pajānātīti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa anekadhātunānādhātulokaṃ yathābhūtaṃ ñāṇaṃ.</paragraph>
<paragraph line="391" number="813"> (5) Tattha katamaṃ tathāgatassa sattānaṃ nānādhimuttikataṃ yathābhūtaṃ ñāṇaṃ? Idha tathāgato pajānāti – ‘‘santi sattā hīnādhimuttikā, santi sattā paṇītādhimuttikā. Hīnādhimuttikā sattā hīnādhimuttike satte sevanti bhajanti payirupāsanti. Paṇītādhimuttikā sattā paṇītādhimuttike satte sevanti bhajanti payirupāsanti.</paragraph>
<paragraph line="392">‘‘Atītampi addhānaṃ hīnādhimuttikā sattā hīnādhimuttike satte seviṃsu bhajiṃsu payirupāsiṃsu, paṇītādhimuttikā sattā paṇītādhimuttike satte seviṃsu bhajiṃsu payirupāsiṃsu.</paragraph>
<paragraph line="393">‘‘Anāgatampi addhānaṃ hīnādhimuttikā sattā hīnādhimuttike satte sevissanti bhajissanti payirupāsissanti, paṇītādhimuttikā sattā paṇītādhimuttike <pageBreak edition="M" number="0.0353" /> satte <pageBreak edition="P" number="0.0340" /> sevissanti bhajissanti payirupāsissantī’’ti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa sattānaṃ nānādhimuttikataṃ yathābhūtaṃ ñāṇaṃ.</paragraph>
<paragraph line="394" number="814"> (6) Tattha <pageBreak edition="T" number="0.0461" /><pageBreak edition="V" number="0.0389" /> katamaṃ tathāgatassa parasattānaṃ parapuggalānaṃ indriyaparopariyattaṃ yathābhūtaṃ ñāṇaṃ? Idha tathāgato sattānaṃ āsayaṃ pajānāti, anusayaṃ pajānāti, caritaṃ pajānāti, adhimuttiṃ pajānāti, apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti.</paragraph>
<paragraph line="395" number="815"> Katamo ca sattānaṃ āsayo? ‘‘Sassato loko’’ti vā, ‘‘asassato loko’’ti vā, ‘‘antavā loko’’ti vā, ‘‘anantavā loko’’ti vā, ‘‘taṃ jīvaṃ taṃ sarīra’’nti vā, ‘‘aññaṃ jīvaṃ aññaṃ sarīra’’nti vā, ‘‘hoti tathāgato paraṃ maraṇāti vā, ‘‘na hoti tathāgato paraṃ maraṇā’’ti vā, ‘‘hoti ca na ca hoti tathāgato paraṃ maraṇā’’ti vā, ‘‘neva hoti na na hoti tathāgato paraṃ maraṇā’’ti vā, iti bhavadiṭṭhisannissitā vā sattā honti vibhavadiṭṭhisannissitā vā. Ete vā pana ubho ante anupagamma idappaccayatā paṭiccasamuppannesu dhammesu anulomikā khanti paṭiladdhā hoti yathābhūtaṃ ñāṇaṃ. Ayaṃ sattānaṃ āsayo.</paragraph>
<paragraph line="396" number="816"> Katamo ca sattānaṃ anusayo? Sattānusayā – kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo. Yaṃ loke piyarūpaṃ sātarūpaṃ ettha sattānaṃ rāgānusayo anuseti. Yaṃ loke appiyarūpaṃ asātarūpaṃ ettha sattānaṃ paṭighānusayo anuseti. Iti imesu dvīsu dhammesu avijjānupatitā. Tadekaṭṭho māno ca diṭṭhi ca vicikicchā ca daṭṭhabbā. Ayaṃ sattānaṃ anusayo.</paragraph>
<paragraph line="397" number="817"> Katamañca sattānaṃ caritaṃ? Puññābhisaṅkhāro, apuññābhisaṅkhāro <pageBreak edition="T" number="0.0462" />, āneñjābhisaṅkhāro, parittabhūmako vā mahābhūmako vā – idaṃ sattānaṃ caritaṃ.</paragraph>
<paragraph line="398" number="818"> Katamā <pageBreak edition="M" number="0.0354" /> ca sattānaṃ adhimutti? Santi sattā hīnādhimuttikā, santi sattā paṇītādhimuttikā. Hīnādhimuttikā sattā hīnādhimuttike satte sevanti bhajanti <pageBreak edition="P" number="0.0341" /> payirupāsanti. Paṇītādhimuttikā sattā paṇītādhimuttike satte sevanti bhajanti payirupāsanti.</paragraph>
<paragraph line="399">Atītampi <pageBreak edition="V" number="0.0390" /> addhānaṃ hīnādhimuttikā sattā hīnādhimuttike satte seviṃsu bhajiṃsu payirupāsiṃsu. Paṇītādhimuttikā sattā paṇītādhimuttike satte seviṃsu bhajiṃsu payirupāsiṃsu.</paragraph>
<paragraph line="400">Anāgatampi addhānaṃ hīnādhimuttikā sattā hīnādhimuttike satte sevissanti bhajissanti payirupāsissanti. Paṇītādhimuttikā sattā paṇītādhimuttike satte sevissanti bhajissanti payirupāsissanti. Ayaṃ sattānaṃ adhimutti.</paragraph>
<paragraph line="401" number="819"> Katame te sattā mahārajakkhā? Dasa kilesavatthūni – lobho, doso, moho, māno, diṭṭhi, vicikicchā, thinaṃ, uddhaccaṃ, ahirikaṃ, anottappaṃ. Yesaṃ sattānaṃ imāni dasa kilesavatthūni āsevitāni bhāvitāni bahulīkatāni ussadagatāni, ime te sattā mahārajakkhā.</paragraph>
<paragraph line="402" number="820"> Katame te sattā apparajakkhā? Yesaṃ sattānaṃ imāni dasa kilesavatthūni anāsevitāni abhāvitāni abahulīkatāni anussadagatāni, ime te sattā apparajakkhā.</paragraph>
<paragraph line="403" number="821"> Katame te sattā mudindriyā? Pañcindriyāni – saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Yesaṃ sattānaṃ imāni pañcindriyāni anāsevitāni abhāvitāni abahulīkatāni anussadagatāni, ime <pageBreak edition="T" number="0.0463" /> te sattā mudindriyā.</paragraph>
<paragraph line="404" number="822"> Katame te sattā tikkhindriyā? Yesaṃ sattānaṃ imāni pañcindriyāni āsevitāni bhāvitāni bahulīkatāni ussadagatāni, ime te sattā tikkhindriyā.</paragraph>
<paragraph line="405" number="823"> Katame <pageBreak edition="M" number="0.0355" /> te sattā dvākārā? Ye te sattā pāpāsayā pāpānusayā pāpacaritā pāpādhimuttikā mahārajakkhā mudindriyā, ime te sattā dvākārā.</paragraph>
<paragraph line="406" number="824"> Katame te sattā svākārā? Ye te sattā kalyāṇāsayā kalyāṇacaritā kalyāṇādhimuttikā apparajakkhā tikkhindriyā, ime te sattā svākārā.</paragraph>
<paragraph line="407" number="825"> Katame <pageBreak edition="V" number="0.0391" /> te sattā duviññāpayā? Ye ca te sattā dvākārā, teva te sattā duviññāpayā. Ye ca te sattā svākārā, teva te sattā suviññāpayā.</paragraph>
<paragraph line="408" number="826"> Katame te sattā abhabbā? Ye te sattā kammāvaraṇena samannāgatā kilesāvaraṇena samannāgatā vipākāvaraṇena samannāgatā assaddhā acchandikā duppaññā abhabbā niyāmaṃ okkamituṃ kusalesu dhammesu sammattaṃ, ime te sattā abhabbā.</paragraph>
<paragraph line="409" number="827"> Katame <pageBreak edition="P" number="0.0342" /> te sattā bhabbā? Ye te sattā na kammāvaraṇena samannāgatā na kilesāvaraṇena samannāgatā na vipākāvaraṇena samannāgatā saddhā chandikā paññavanto bhabbā niyāmaṃ okkamituṃ kusalesu dhammesu sammattaṃ, ime te sattā bhabbāti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa parasattānaṃ parapuggalānaṃ indriyaparopariyattaṃ yathābhūtaṃ ñāṇaṃ.</paragraph>
<paragraph line="410" number="828"> (7) Tattha katamaṃ tathāgatassa jhānavimokkhasamādhisamāpattīnaṃ saṃkilesaṃ <pageBreak edition="T" number="0.0464" /> vodānaṃ yathābhūtaṃ ñāṇaṃ? Jhāyīti. Cattāro jhāyī. Atthekacco jhāyī <alternatives line="76" extra="null" separator="false"><alternative source-abbr="vri" source="vipassana research institut">sampattiyeva</alternative><alternative source-abbr="ka." source="cambodian">sampattiyeva</alternative></alternatives>  samānaṃ vipattīti pacceti, atthekacco jhāyī <alternatives line="84" extra="null" separator="false"><alternative source-abbr="vri" source="vipassana research institut">vipattiṃyeva</alternative><alternative source-abbr="ka." source="cambodian">vipattiyeva</alternative></alternatives>  samānaṃ sampattīti pacceti, atthekacco jhāyī sampattiyeva samānaṃ sampattīti pacceti, atthekacco jhāyī vipattiyeva samānaṃ vipattīti pacceti – ime cattāro jhāyī.</paragraph>
<paragraph line="411">Aparepi cattāro jhāyī. Atthekacco jhāyī dandhaṃ samāpajjati khippaṃ vuṭṭhāti, atthekacco jhāyī khippaṃ samāpajjati dandhaṃ vuṭṭhāti, atthekacco jhāyī <pageBreak edition="M" number="0.0356" /> dandhaṃ samāpajjati dandhaṃ vuṭṭhāti, atthekacco jhāyī khippaṃ samāpajjati khippaṃ vuṭṭhāti – ime cattāro jhāyī.</paragraph>
<paragraph line="412">Aparepi cattāro jhāyī. Atthekacco jhāyī samādhismiṃ samādhikusalo hoti, na samādhismiṃ samāpattikusalo; atthekacco jhāyī samādhismiṃ samāpattikusalo hoti, na samādhismiṃ samādhikusalo; atthekacco jhāyī samādhismiṃ samādhikusalo ca hoti, samādhismiṃ samāpattikusalo ca; atthekacco jhāyī neva samādhismiṃ samādhikusalo hoti, na samādhismiṃ samāpattikusalo – ime cattāro jhāyī.</paragraph>
<paragraph line="413">‘‘Jhāna’’nti <pageBreak edition="V" number="0.0392" />. Cattāri jhānāni – paṭhamaṃ jhānaṃ, dutiyaṃ jhānaṃ, tatiyaṃ jhānaṃ, catutthaṃ jhānaṃ.</paragraph>
<paragraph line="414">‘‘Vimokkho’’ti. Aṭṭha vimokkhā. Rūpī rūpāni passati – ayaṃ paṭhamo vimokkho.</paragraph>
<paragraph line="415">Ajjhattaṃ arūpasaññī bahiddhā rūpāni passati – ayaṃ dutiyo vimokkho.</paragraph>
<paragraph line="416">Subhanteva adhimutto hoti – ayaṃ tatiyo vimokkho.</paragraph>
<paragraph line="417">Sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘‘ananto <pageBreak edition="T" number="0.0465" /> ākāso’’ti ākāsānañcāyatanaṃ upasampajja viharati – ayaṃ catuttho vimokkho.</paragraph>
<paragraph line="418">Sabbaso ākāsānañcāyatanaṃ samatikkamma ‘‘anantaṃ viññāṇa’’nti viññāṇañcāyatanaṃ upasampajja viharati – ayaṃ pañcamo vimokkho.</paragraph>
<paragraph line="419">Sabbaso viññāṇañcāyatanaṃ samatikkamma <pageBreak edition="P" number="0.0343" /> ‘‘natthi kiñci’’ti ākiñcaññāyatanaṃ upasampajja viharati – ayaṃ chaṭṭho vimokkho.</paragraph>
<paragraph line="420">Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati – ayaṃ sattamo vimokkho.</paragraph>
<paragraph line="421">Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati – ayaṃ aṭṭhamo vimokkho.</paragraph>
<paragraph line="422">‘‘Samādhī’’ti. Tayo samādhī – savitakkasavicāro samādhi, avitakkavicāramatto samādhi, avitakkaavicāro samādhi.</paragraph>
<paragraph line="423">‘‘Samāpattī’’ti <pageBreak edition="M" number="0.0357" /><pageBreak edition="V" number="0.0393" />. Nava anupubbavihārasamāpattiyo – paṭhamajjhānasamāpatti, dutiyajjhānasamāpatti, tatiyajjhānasamāpatti, catutthajjhānasamāpatti, ākāsānañcāyatanasamāpatti, viññāṇañcāyatanasamāpatti, ākiñcaññāyatanasamāpatti, nevasaññānāsaññāyatanasamāpatti, saññāvedayitanirodhasamāpatti.</paragraph>
<paragraph line="424">‘‘Saṃkilesa’’nti hānabhāgiyo dhammo. ‘‘Vodāna’’nti visesabhāgiyo dhammo. ‘‘Vuṭṭhāna’’nti. Vodānampi vuṭṭhānaṃ, tamhā tamhā samādhimhā vuṭṭhānampi vuṭṭhānanti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇaṃ.</paragraph>
<paragraph line="425" number="829"> (8) Tattha katamaṃ tathāgatassa pubbenivāsānussati yathābhūtaṃ ñāṇaṃ <pageBreak edition="T" number="0.0466" />? Idha tathāgato anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe ‘‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’’ti. Iti sākāraṃ sauddesaṃ anekavihitaṃ pubbenivāsaṃ anussaratīti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa pubbenivāsānussati yathābhūtaṃ ñāṇaṃ.</paragraph>
<paragraph line="426" number="830"> (9) Tattha <pageBreak edition="P" number="0.0344" /> katamaṃ tathāgatassa sattānaṃ cutūpapātaṃ yathābhūtaṃ ñāṇaṃ? Idha tathāgato dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti – ‘‘ime vata bhonto sattā kāyaduccaritena samannāgatā vacīduccaritena samannāgatā manoduccaritena <pageBreak edition="M" number="0.0358" /> samannāgatā ariyānaṃ upavādakā micchādiṭṭhikā micchādiṭṭhikammasamādānā. Te kāyassa bhedā paraṃ maraṇā apāyaṃ duggatiṃ vinipātaṃ nirayaṃ <pageBreak edition="T" number="0.0467" /> upapannā. Ime vā pana bhonto <pageBreak edition="V" number="0.0394" /> sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā. Te kāyassa bhedā paraṃ maraṇā sugatiṃ saggaṃ lokaṃ upapannā’’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānātīti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa sattānaṃ cutūpapātaṃ yathābhūtaṃ ñāṇaṃ.</paragraph>
<paragraph line="427" number="831"> (10) Tattha katamaṃ tathāgatassa āsavānaṃ khayaṃ yathābhūtaṃ ñāṇaṃ? Idha tathāgato āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatīti. Yā tattha paññā pajānanā…pe… amoho dhammavicayo sammādiṭṭhi – idaṃ tathāgatassa āsavānaṃ khayaṃ yathābhūtaṃ ñāṇanti.</paragraph>
<centered line="428">Dasakaṃ.</centered>
<centered line="429">Ñāṇavibhaṅgo niṭṭhito.</centered>
</body>
</document>