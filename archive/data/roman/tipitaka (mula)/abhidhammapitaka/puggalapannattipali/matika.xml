<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m2.mul0.xml</normativeSource>
<archivePath>roman/tipitaka (mula)/abhidhammapitaka/puggalapannattipali/matika.xml</archivePath>
<title>Mātikā - Puggalapaññattipāḷi - Abhidhammapiṭaka - Tipiṭaka (Mūla)</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<nikaya line="2">Abhidhammapiṭake</nikaya>
<book line="3">Puggalapaññattipāḷi</book>
<chapter line="4">Mātikā</chapter>
<subhead line="5">1. Ekakauddeso</subhead>
<paragraph line="6" number="1">Cha <pageBreak edition="T" number="0.0129" /><pageBreak edition="P" number="0.0001" /><pageBreak edition="M" number="0.0101" /><pageBreak edition="V" number="0.0103" />paññattiyo – khandhapaññatti, āyatanapaññatti, dhātupaññatti, saccapaññatti, indriyapaññatti, puggalapaññattīti.</paragraph>
<paragraph line="7" number="2">Kittāvatā khandhānaṃ khandhapaññatti? Yāvatā pañcakkhandhā – rūpakkhandho, vedanākkhandho, saññākkhandho, saṅkhārakkhandho, viññāṇakkhandho; ettāvatā khandhānaṃ khandhapaññatti.</paragraph>
<paragraph line="8" number="3">Kittāvatā <pageBreak edition="V" number="0.0104" />āyatanānaṃ āyatanapaññatti? Yāvatā dvādasāyatanāni – cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ; ettāvatā āyatanānaṃ āyatanapaññatti.</paragraph>
<paragraph line="9" number="4">Kittāvatā <pageBreak edition="T" number="0.0130" />dhātūnaṃ dhātupaññatti? Yāvatā aṭṭhārasa dhātuyo – cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu; ettāvatā dhātūnaṃ dhātupaññatti.</paragraph>
<paragraph line="10" number="5">Kittāvatā <pageBreak edition="P" number="0.0002" /><pageBreak edition="M" number="0.0102" />saccānaṃ saccapaññatti? Yāvatā cattāri saccāni – dukkhasaccaṃ, samudayasaccaṃ, nirodhasaccaṃ, maggasaccaṃ; ettāvatā saccānaṃ saccapaññatti.</paragraph>
<paragraph line="11" number="6">Kittāvatā indriyānaṃ indriyapaññatti? Yāvatā bāvīsatindriyāni – cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, yaṃ, aññātāvindriyaṃ; ettāvatā indriyānaṃ indriyapaññatti.</paragraph>
<paragraph line="12" number="7"><bold>Kittāvatā</bold><pageBreak edition="T" number="0.0131" /><bold>puggalānaṃ puggalapaññatti?</bold></paragraph>
<paragraph line="13">(1) Samayavimutto</paragraph>
<paragraph line="14">(2) Asamayavimutto</paragraph>
<paragraph line="15">(3) Kuppadhammo</paragraph>
<paragraph line="16">(4) Akuppadhammo</paragraph>
<paragraph line="17">(5) Parihānadhammo</paragraph>
<paragraph line="18">(6) Aparihānadhammo</paragraph>
<paragraph line="19">(7) Cetanābhabbo <pageBreak edition="V" number="0.0105" /></paragraph>
<paragraph line="20">(8) Anurakkhaṇābhabbo</paragraph>
<paragraph line="21">(9) Puthujjano</paragraph>
<paragraph line="22">(10) Gotrabhū</paragraph>
<paragraph line="23">(11) Bhayūparato</paragraph>
<paragraph line="24">(12) Abhayūparato</paragraph>
<paragraph line="25">(13) Bhabbāgamano</paragraph>
<paragraph line="26">(14) Abhabbāgamano</paragraph>
<paragraph line="27">(15) Niyato</paragraph>
<paragraph line="28">(16) Aniyato</paragraph>
<paragraph line="29">(17) Paṭipannako <pageBreak edition="M" number="0.0103" /></paragraph>
<paragraph line="30">(18) Phaleṭhito</paragraph>
<paragraph line="31">(19) Samasīsī</paragraph>
<paragraph line="32">(20) Ṭhitakappī</paragraph>
<paragraph line="33">(21) Ariyo</paragraph>
<paragraph line="34">(22) Anariyo</paragraph>
<paragraph line="35">(23) Sekkho</paragraph>
<paragraph line="36">(24) Asekkho</paragraph>
<paragraph line="37">(25) Nevasekkhanāsekkho</paragraph>
<paragraph line="38">(26) Tevijjo</paragraph>
<paragraph line="39">(27) Chaḷabhiñño</paragraph>
<paragraph line="40">(28) Sammāsambuddho <pageBreak edition="P" number="0.0003" /><pageBreak edition="V" number="0.0106" /></paragraph>
<paragraph line="41">(29) <alternatives line="3"><alternative lang="vri">Paccekasambuddho</alternative><alternative lang="sī.">paccekabuddho</alternative></alternatives> </paragraph>
<paragraph line="42">(30) Ubhatobhāgavimutto</paragraph>
<paragraph line="43">(31) Paññāvimutto</paragraph>
<paragraph line="44">(32) Kāyasakkhī</paragraph>
<paragraph line="45">(33) Diṭṭhippatto</paragraph>
<paragraph line="46">(34) Saddhāvimutto</paragraph>
<paragraph line="47">(35) Dhammānusārī</paragraph>
<paragraph line="48">(36) Saddhānusārī</paragraph>
<paragraph line="49">(37) Sattakkhattuparamo</paragraph>
<paragraph line="50">(38) Kolaṅkolo</paragraph>
<paragraph line="51">(39) Ekabījī</paragraph>
<paragraph line="52">(40) Sakadāgāmī <pageBreak edition="M" number="0.0104" /></paragraph>
<paragraph line="53">(41) Anāgāmī</paragraph>
<paragraph line="54">(42) Antarāparinibbāyī</paragraph>
<paragraph line="55">(43) Upahaccaparinibbāyī</paragraph>
<paragraph line="56">(44) Asaṅkhāraparinibbāyī</paragraph>
<paragraph line="57">(45) Sasaṅkhāraparinibbāyī</paragraph>
<paragraph line="58">(46) Uddhaṃsotoakaniṭṭhagāmī</paragraph>
<paragraph line="59">(47) Sotāpanno</paragraph>
<paragraph line="60">(48) Sotāpattiphalasacchikiriyāya paṭipanno</paragraph>
<paragraph line="61">(49) Sakadāgāmī <pageBreak edition="V" number="0.0107" /></paragraph>
<paragraph line="62">(50) Sakadāgāmiphalasacchikiriyāya paṭipanno</paragraph>
<paragraph line="63">(51) Anāgāmī</paragraph>
<paragraph line="64">(52) Anāgāmiphalasacchikiriyāya paṭipanno</paragraph>
<paragraph line="65">(53) Arahā</paragraph>
<paragraph line="66">(54) <alternatives line="11"><alternative lang="vri">Arahattaphalasacchikiriyāya</alternative><alternative lang="sī.">arahattāya</alternative></alternatives> paṭipanno</paragraph>
<centered line="67">Ekakaṃ.</centered>
<subhead line="68">2. Dukauddeso</subhead>
<paragraph line="69" number="8"><bold>Dve</bold><pageBreak edition="T" number="0.0132" /><bold>puggalā –</bold></paragraph>
<paragraph line="70">(1) Kodhano ca, upanāhī ca.</paragraph>
<paragraph line="71">(2) Makkhī ca, <alternatives line="19"><alternative lang="vri">paḷāsī</alternative><alternative lang="syā. ka.">palāsī</alternative></alternatives> ca.</paragraph>
<paragraph line="72">(3) Issukī ca, maccharī ca.</paragraph>
<paragraph line="73">(4) Saṭho ca, māyāvī ca.</paragraph>
<paragraph line="74">(5) Ahiriko <pageBreak edition="M" number="0.0105" />ca, anottappī ca.</paragraph>
<paragraph line="75">(6) Dubbaco ca, pāpamitto ca.</paragraph>
<paragraph line="76">(7) Indriyesu <pageBreak edition="P" number="0.0004" />aguttadvāro ca, bhojane amattaññū ca.</paragraph>
<paragraph line="77">(8) Muṭṭhassati ca, asampajāno ca.</paragraph>
<paragraph line="78">(9) Sīlavipanno ca, diṭṭhivipanno ca.</paragraph>
<paragraph line="79">(10) Ajjhattasaṃyojano <pageBreak edition="V" number="0.0108" />ca, bahiddhāsaṃyojano ca.</paragraph>
<paragraph line="80">(11) Akkodhano ca, anupanāhī ca.</paragraph>
<paragraph line="81">(12) Amakkhī ca, apaḷāsī ca.</paragraph>
<paragraph line="82">(13) Anissukī ca, amaccharī ca.</paragraph>
<paragraph line="83">(14) Asaṭho ca, amāyāvī ca.</paragraph>
<paragraph line="84">(15) Hirimā ca, ottappī ca.</paragraph>
<paragraph line="85">(16) Suvaco ca, kalyāṇamitto ca.</paragraph>
<paragraph line="86">(17) Indriyesu guttadvāro ca, bhojane mattaññū ca.</paragraph>
<paragraph line="87">(18) Upaṭṭhitassati ca, sampajāno ca.</paragraph>
<paragraph line="88">(19) Sīlasampanno ca, diṭṭhisampanno ca.</paragraph>
<paragraph line="89">(20) Dve puggalā dullabhā lokasmiṃ.</paragraph>
<paragraph line="90">(21) Dve puggalā duttappayā.</paragraph>
<paragraph line="91">(22) Dve puggalā sutappayā.</paragraph>
<paragraph line="92">(23) Dvinnaṃ puggalānaṃ āsavā vaḍḍhanti.</paragraph>
<paragraph line="93">(24) Dvinnaṃ puggalānaṃ āsavā na vaḍḍhanti.</paragraph>
<paragraph line="94">(25) Hīnādhimutto ca, paṇītādhimutto ca.</paragraph>
<paragraph line="95">(26) Titto ca, tappetā ca.</paragraph>
<centered line="96">Dukaṃ.</centered>
<subhead line="97">3. Tikauddeso</subhead>
<paragraph line="98" number="9"><bold>Tayo</bold><pageBreak edition="M" number="0.0106" /><pageBreak edition="V" number="0.0109" /><bold>puggalā –</bold></paragraph>
<paragraph line="99">(1) Nirāso, āsaṃso, vigatāso.</paragraph>
<paragraph line="100">(2) Tayo gilānūpamā puggalā.</paragraph>
<paragraph line="101">(3) Kāyasakkhī, diṭṭhippatto, saddhāvimutto.</paragraph>
<paragraph line="102">(4) Gūthabhāṇī, pupphabhāṇī, madhubhāṇī.</paragraph>
<paragraph line="103">(5) Arukūpamacitto puggalo, vijjūpamacitto puggalo <pageBreak edition="T" number="0.0133" />, vajirūpamacitto puggalo.</paragraph>
<paragraph line="104">(6) Andho, ekacakkhu, dvicakkhu.</paragraph>
<paragraph line="105">(7) Avakujjapañño puggalo, <alternatives line="27"><alternative lang="vri">ucchaṅgapañño</alternative><alternative lang="syā.">uccaṅgupañño</alternative></alternatives> puggalo, puthupañño puggalo.</paragraph>
<paragraph line="106">(8) Atthekacco <pageBreak edition="P" number="0.0005" />puggalo kāmesu ca bhavesu ca avītarāgo, atthekacco puggalo kāmesu vītarāgo bhavesu avītarāgo, atthekacco puggalo kāmesu ca bhavesu ca vītarāgo.</paragraph>
<paragraph line="107">(9) Pāsāṇalekhūpamo puggalo, pathavilekhūpamo puggalo, udakalekhūpamo puggalo.</paragraph>
<paragraph line="108">(10) Tayo potthakūpamā puggalā.</paragraph>
<paragraph line="109">(11) Tayo kāsikavatthūpamā puggalā.</paragraph>
<paragraph line="110">(12) Suppameyyo, duppameyyo, appameyyo.</paragraph>
<paragraph line="111">(13) Atthekacco puggalo na sevitabbo na bhajitabbo na payirupāsitabbo, atthekacco puggalo sevitabbo bhajitabbo payirupāsitabbo, atthekacco puggalo sakkatvā garuṃ <alternatives line="35"><alternative lang="vri">katvā</alternative><alternative lang="sī.">garukatvā</alternative></alternatives> sevitabbo bhajitabbo payirupāsitabbo.</paragraph>
<paragraph line="112">(14) Atthekacco <pageBreak edition="M" number="0.0107" />puggalo jigucchitabbo na sevitabbo na bhajitabbo na payirupāsitabbo, atthekacco puggalo ajjhupekkhitabbo na sevitabbo na bhajitabbo na payirupāsitabbo; atthekacco puggalo sevitabbo bhajitabbo payirupāsitabbo.</paragraph>
<paragraph line="113">(15) Atthekacco puggalo sīlesu <alternatives line="43"><alternative lang="vri">paripūrakārī</alternative><alternative lang="syā.">paripūrīkārī</alternative></alternatives> , samādhismiṃ mattaso kārī, paññāya mattaso <pageBreak edition="V" number="0.0110" />kārī; atthekacco puggalo sīlesu ca paripūrakārī, samādhismiñca paripūrakārī, paññāya mattaso kārī; atthekacco puggalo sīlesu ca paripūrakārī, samādhismiñca paripūrakārī, paññāya ca paripūrakārī.</paragraph>
<paragraph line="114">(16) Tayo satthāro.</paragraph>
<paragraph line="115">(17) Aparepi tayo satthāro.</paragraph>
<centered line="116">Tikaṃ.</centered>
<subhead line="117">4. Catukkauddeso</subhead>
<paragraph line="118" number="10"><bold>Cattāro</bold><pageBreak edition="T" number="0.0134" /><bold>puggalā –</bold></paragraph>
<paragraph line="119">(1) Asappuriso, asappurisena asappurisataro, sappuriso, sappurisena sappurisataro.</paragraph>
<paragraph line="120">(2) Pāpo, pāpena pāpataro, kalyāṇo, kalyāṇena kalyāṇataro.</paragraph>
<paragraph line="121">(3) Pāpadhammo <pageBreak edition="P" number="0.0006" />, pāpadhammena pāpadhammataro, kalyāṇadhammo, kalyāṇadhammena kalyāṇadhammataro.</paragraph>
<paragraph line="122">(4) Sāvajjo, vajjabahulo, <alternatives line="51"><alternative lang="vri">appavajjo</alternative><alternative lang="syā. ka.">appasāvajjo</alternative></alternatives> , anavajjo.</paragraph>
<paragraph line="123">(5) Ugghaṭitaññū, <alternatives line="59"><alternative lang="vri">vipañcitaññū</alternative><alternative lang="sī.">vipacitaññū</alternative></alternatives> , neyyo, padaparamo.</paragraph>
<paragraph line="124">(6) Yuttappaṭibhāno <pageBreak edition="M" number="0.0108" />, no muttappaṭibhāno, muttappaṭibhāno, no yuttappaṭibhāno, yuttappaṭibhāno ca muttappaṭibhāno ca, neva yuttappaṭibhāno no muttappaṭibhāno.</paragraph>
<paragraph line="125">(7) Cattāro dhammakathikā puggalā.</paragraph>
<paragraph line="126">(8) Cattāro valāhakūpamā puggalā.</paragraph>
<paragraph line="127">(9) Cattāro mūsikūpamā puggalā.</paragraph>
<paragraph line="128">(10) Cattāro <pageBreak edition="V" number="0.0111" />ambūpamā puggalā.</paragraph>
<paragraph line="129">(11) Cattāro kumbhūpamā puggalā.</paragraph>
<paragraph line="130">(12) Cattāro udakarahadūpamā puggalā.</paragraph>
<paragraph line="131">(13) Cattāro <alternatives line="67"><alternative lang="vri">balībaddūpamā</alternative><alternative lang="sī.">balibaddūpamā</alternative></alternatives> puggalā.</paragraph>
<paragraph line="132">(14) Cattāro āsīvisūpamā puggalā.</paragraph>
<paragraph line="133">(15) Atthekacco puggalo ananuvicca apariyogāhetvā avaṇṇārahassa vaṇṇaṃ bhāsitā hoti, atthekacco puggalo ananuvicca apariyogāhetvā vaṇṇārahassa avaṇṇaṃ bhāsitā hoti, atthekacco puggalo ananuvicca apariyogāhetvā appasādanīye ṭhāne pasādaṃ upadaṃsitā hoti, atthekacco puggalo ananuvicca apariyogāhetvā pasādanīye ṭhāne appasādaṃ upadaṃsitā hoti.</paragraph>
<paragraph line="134">(16) Atthekacco puggalo anuvicca pariyogāhetvā avaṇṇārahassa <pageBreak edition="T" number="0.0135" />avaṇṇaṃ bhāsitā hoti, atthekacco puggalo anuvicca pariyogāhetvā vaṇṇārahassa vaṇṇaṃ bhāsitā hoti, atthekacco puggalo anuvicca pariyogāhetvā appasādanīye ṭhāne appasādaṃ upadaṃsitā hoti, atthekacco puggalo anuvicca pariyogāhetvā pasādanīye ṭhāne pasādaṃ upadaṃsitā hoti.</paragraph>
<paragraph line="135">(17) Atthekacco puggalo avaṇṇārahassa avaṇṇaṃ bhāsitā hoti bhūtaṃ tacchaṃ kālena, no ca kho vaṇṇārahassa vaṇṇaṃ bhāsitā hoti bhūtaṃ tacchaṃ kālena; atthekacco puggalo vaṇṇārahassa vaṇṇaṃ bhāsitā <pageBreak edition="M" number="0.0109" />hoti bhūtaṃ tacchaṃ kālena, no ca kho avaṇṇārahassa avaṇṇaṃ bhāsitā hoti bhūtaṃ tacchaṃ kālena; atthekacco puggalo avaṇṇārahassa ca avaṇṇaṃ bhāsitā hoti bhūtaṃ <pageBreak edition="P" number="0.0007" />tacchaṃ kālena; vaṇṇārahassa ca vaṇṇaṃ bhāsitā hoti bhūtaṃ tacchaṃ kālena, atthekacco puggalo neva avaṇṇārahassa avaṇṇaṃ bhāsitā hoti bhūtaṃ tacchaṃ kālena, no ca vaṇṇārahassa vaṇṇaṃ bhāsitā hoti bhūtaṃ tacchaṃ kālena.</paragraph>
<paragraph line="136">(18) Uṭṭhānaphalūpajīvī no puññaphalūpajīvī, puññaphalūpajīvī no uṭṭhānaphalūpajīvī, uṭṭhānaphalūpajīvī ca puññaphalūpajīvī ca, neva uṭṭhānaphalūpajīvī no puññaphalūpajīvī.</paragraph>
<paragraph line="137">(19) Tamo <pageBreak edition="V" number="0.0112" />tamaparāyano, tamo jotiparāyano, joti tamaparāyano, joti jotiparāyano.</paragraph>
<paragraph line="138">(20) Oṇatoṇato, oṇatuṇṇato, uṇṇatoṇato, uṇṇatuṇṇato.</paragraph>
<paragraph line="139">(21) Cattāro rukkhūpamā puggalā.</paragraph>
<paragraph line="140">(22) Rūpappamāṇo, rūpappasanno, ghosappamāṇo, ghosappasanno.</paragraph>
<paragraph line="141">(23) Lūkhappamāṇo, lūkhappasanno <pageBreak edition="T" number="0.0136" />, dhammappamāṇo, dhammappasanno.</paragraph>
<paragraph line="142">(24) Atthekacco puggalo attahitāya paṭipanno hoti, no parahitāya; atthekacco puggalo parahitāya paṭipanno hoti, no attahitāya; atthekacco puggalo attahitāya ceva paṭipanno hoti parahitāya ca; atthekacco puggalo neva attahitāya paṭipanno hoti no parahitāya.</paragraph>
<paragraph line="143">(25) Atthekacco puggalo attantapo hoti attaparitāpanānuyogamanuyutto; atthekacco puggalo parantapo hoti paraparitāpanānuyogamanuyutto; atthekacco puggalo attantapo ca hoti attaparitāpanānuyogamanuyutto <pageBreak edition="M" number="0.0110" />, parantapo ca paraparitāpanānuyogamanuyutto; atthekacco puggalo neva attantapo hoti na attaparitāpanānuyogamanuyutto, na parantapo na paraparitāpanānuyogamanuyutto. So anattantapo aparantapo diṭṭheva dhamme nicchāto nibbuto <alternatives line="75"><alternative lang="vri">sītībhūto</alternative><alternative lang="sī. ka.">sītibhūto</alternative></alternatives> sukhappaṭisaṃvedī brahmabhūtena attanā viharati.</paragraph>
<paragraph line="144">(26) Sarāgo, sadoso, samoho, samāno.</paragraph>
<paragraph line="145">(27) Atthekacco puggalo lābhī hoti ajjhattaṃ cetosamathassa, na lābhī adhipaññādhammavipassanāya; atthekacco <pageBreak edition="P" number="0.0008" />puggalo lābhī hoti adhipaññādhammavipassanāya, na lābhī ajjhattaṃ cetosamathassa; atthekacco puggalo lābhī ceva hoti ajjhattaṃ cetosamathassa, lābhī ca adhipaññādhammavipassanāya; atthekacco puggalo neva lābhī hoti ajjhattaṃ cetosamathassa, na lābhī adhipaññādhammavipassanāya.</paragraph>
<paragraph line="146">(28) Anusotagāmī <pageBreak edition="V" number="0.0113" /> puggalo, paṭisotagāmī puggalo, ṭhitatto puggalo, tiṇṇo <alternatives line="83"><alternative lang="vri">pāraṅgato</alternative><alternative lang="sī. syā.">pāragato</alternative></alternatives> thale tiṭṭhati brāhmaṇo.</paragraph>
<paragraph line="147">(29) Appassuto <pageBreak edition="T" number="0.0137" />sutena anupapanno, appassuto sutena upapanno, bahussuto sutena anupapanno, bahussuto sutena upapanno.</paragraph>
<paragraph line="148">(30) Samaṇamacalo, samaṇapadumo, samaṇapuṇḍarīko, samaṇesu samaṇasukhumālo.</paragraph>
<centered line="149">Catukkaṃ.</centered>
<subhead line="150">5. Pañcakauddeso</subhead>
<paragraph line="151" number="11"><bold>Pañca puggalā –</bold></paragraph>
<paragraph line="152">(1) Atthekacco puggalo <alternatives line="91"><alternative lang="vri">ārabhati</alternative><alternative lang="sī. syā.">ārambhati</alternative></alternatives> ca vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā <pageBreak edition="M" number="0.0111" />akusalā dhammā aparisesā nirujjhanti. Atthekacco puggalo ārabhati na vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ pajānāti, yatthassa te uppannā pāpakā akusalā dhammā aparisesā <pageBreak edition="T" number="0.0138" />nirujjhanti.</paragraph>
<paragraph line="153">(2) Datvā <pageBreak edition="P" number="0.0009" /><pageBreak edition="V" number="0.0114" />avajānāti, saṃvāsena avajānāti, ādheyyamukho hoti, lolo hoti, mando momūho hoti.</paragraph>
<paragraph line="154">(3) Pañca yodhājīvūpamā puggalā.</paragraph>
<paragraph line="155">(4) Pañca piṇḍapātikā.</paragraph>
<paragraph line="156">(5) Pañca khalupacchābhattikā.</paragraph>
<paragraph line="157">(6) Pañca ekāsanikā.</paragraph>
<paragraph line="158">(7) Pañca paṃsukūlikā.</paragraph>
<paragraph line="159">(8) Pañca tecīvarikā.</paragraph>
<paragraph line="160">(9) Pañca āraññikā.</paragraph>
<paragraph line="161">(10) Pañca rukkhamūlikā.</paragraph>
<paragraph line="162">(11) Pañca abbhokāsikā.</paragraph>
<paragraph line="163">(12) Pañca nesajjikā.</paragraph>
<paragraph line="164">(13) Pañca yathāsanthatikā.</paragraph>
<paragraph line="165">(14) Pañca sosānikā.</paragraph>
<centered line="166">Pañcakaṃ.</centered>
<subhead line="167">6. Chakkauddeso</subhead>
<paragraph line="168" number="12"><bold>Cha</bold><pageBreak edition="M" number="0.0112" /><bold>puggalā –</bold></paragraph>
<paragraph line="169">(1) Atthekacco puggalo pubbe ananussutesu dhammesu sāmaṃ saccāni abhisambujjhati, tattha ca sabbaññutaṃ pāpuṇāti <alternatives line="99"><alternative lang="vri">balesu</alternative><alternative lang="pī.">phalesu</alternative></alternatives> ca vasībhāvaṃ. Atthekacco puggalo pubbe ananussutesu dhammesu <pageBreak edition="V" number="0.0115" />sāmaṃ saccāni abhisambujjhati, na ca tattha sabbaññutaṃ pāpuṇāti na ca balesu vasībhāvaṃ. Atthekacco puggalo pubbe ananussutesu dhammesu sāmaṃ saccāni anabhisambujjhati, diṭṭhe ceva dhamme dukkhassantakaro hoti sāvakapāramiñca pāpuṇāti. Atthekacco puggalo pubbe ananussutesu dhammesu sāmaṃ saccāni anabhisambujjhati <pageBreak edition="T" number="0.0139" />, diṭṭheva dhamme dukkhassantakaro hoti, na ca sāvakapāramiṃ pāpuṇāti. Atthekacco puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, anāgāmī hoti <alternatives line="107"><alternative lang="vri">anāgantā</alternative><alternative lang="syā. ka.">anāgantvā</alternative></alternatives>  itthattaṃ. Atthekacco puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, <alternatives line="115"><alternative lang="vri">āgāmī</alternative><alternative lang="syā. ka.">sotāpannasakadāgāmī</alternative></alternatives> hoti āgantā itthattaṃ.</paragraph>
<centered line="170">Chakkaṃ.</centered>
<subhead line="171">7. Sattakauddeso</subhead>
<paragraph line="172" number="13"><bold>Satta puggalā –</bold></paragraph>
<paragraph line="173">(1) Satta <pageBreak edition="P" number="0.0010" />udakūpamā puggalā. Sakiṃ nimuggo nimuggova hoti, ummujjitvā nimujjati, ummujjitvā ṭhito hoti, ummujjitvā vipassati viloketi, ummujjitvā patarati, ummujjitvā paṭigādhappatto hoti, ummujjitvā tiṇṇo hoti pāraṅgato thale tiṭṭhati brāhmaṇo.</paragraph>
<paragraph line="174">(2) Ubhatobhāgavimutto <pageBreak edition="M" number="0.0113" />, paññāvimutto, kāyasakkhī, diṭṭhippatto, saddhāvimutto, dhammānusārī, saddhānusārī.</paragraph>
<centered line="175">Sattakaṃ.</centered>
<subhead line="176">8. Aṭṭhakauddeso</subhead>
<paragraph line="177" number="14"><bold>Aṭṭha <pageBreak edition="V" number="0.0116" />puggalā –</bold></paragraph>
<paragraph line="178">(1) Cattāro maggasamaṅgino, cattāro phalasamaṅgino puggalā.</paragraph>
<centered line="179">Aṭṭhakaṃ.</centered>
<subhead line="180">9. Navakauddeso</subhead>
<paragraph line="181" number="15"><bold>Nava</bold><pageBreak edition="T" number="0.0140" /><bold>puggalā –</bold></paragraph>
<paragraph line="182">(1) Sammāsambuddho, paccekasambuddho, ubhatobhāgavimutto, paññāvimutto, kāyasakkhī, diṭṭhippatto, saddhāvimutto, dhammānusārī, saddhānusārī.</paragraph>
<centered line="183">Navakaṃ.</centered>
<subhead line="184">10. Dasakauddeso</subhead>
<paragraph line="185" number="16"><bold>Dasa puggalā –</bold></paragraph>
<paragraph line="186">(1) Pañcannaṃ idha niṭṭhā, pañcannaṃ idha vihāya niṭṭhā.</paragraph>
<centered line="187">Dasakaṃ.</centered>
<centered line="188">Puggalapaññattimātikā niṭṭhitā.</centered>
</body>
</document>