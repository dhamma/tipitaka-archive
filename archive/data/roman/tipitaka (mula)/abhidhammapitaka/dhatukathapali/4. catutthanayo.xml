<?xml version="1.0"?>
<document>
<metadata>
<normativeSource>http://tipitaka.org/romn/cscd/abh03m1.mul4.xml</normativeSource>
<archivePath>roman/tipitaka (mula)/abhidhammapitaka/dhatukathapali/4. catutthanayo.xml</archivePath>
<titlePath>4. Catutthanayo - Dhātukathāpāḷi - Abhidhammapiṭaka - Tipiṭaka (Mūla)</titlePath>
</metadata>
<body>
<chapter line="1">4. Catutthanayo</chapter>
<title line="2">4. Saṅgahitenasaṅgahitapadaniddeso</title>
<paragraph line="3" number="191"> Samudayasaccena <pageBreak edition="P" number="0.0039" /><pageBreak edition="M" number="0.0033" /><pageBreak edition="V" number="0.0034" /> ye dhammā… maggasaccena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, tehi dhammehi ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi <pageBreak edition="T" number="0.0040" /> katihāyatanehi katihi dhātūhi saṅgahitā? Te dhammā ekena khandhena ekenāyatanena ekāya dhātuyā saṅgahitā.</paragraph>
<paragraph line="4" number="192"> Itthindriyena ye dhammā… purisindriyena ye dhammā… sukhindriyena ye dhammā… dukkhindriyena ye dhammā… somanassindriyena ye dhammā… domanassindriyena ye dhammā… upekkhindriyena ye dhammā… saddhindriyena ye dhammā… vīriyindriyena ye dhammā… satindriyena ye dhammā… samādhindriyena ye dhammā… paññindriyena ye dhammā… anaññātaññassāmītindriyena ye dhammā… aññindriyena ye dhammā… aññātāvindriyena ye dhammā….</paragraph>
<paragraph line="5">Avijjāya ye dhammā… avijjāpaccayā saṅkhārena ye dhammā… saḷāyatanapaccayā phassena ye dhammā… vedanāpaccayā taṇhāya ye dhammā… taṇhāpaccayā upādānena ye dhammā… kammabhavena ye dhammā… sokena ye dhammā… paridevena ye dhammā… dukkhena ye dhammā… domanassena ye dhammā… upāyāsena ye dhammā….</paragraph>
<paragraph line="6">Satipaṭṭhānena ye dhammā… sammappadhānena ye dhammā… appamaññāya ye dhammā… pañcahi indriyehi ye dhammā… pañcahi balehi ye dhammā… sattahi bojjhaṅgehi ye dhammā… ariyena aṭṭhaṅgikena <pageBreak edition="V" number="0.0035" /> maggena ye dhammā… phassena ye dhammā… cetanāya ye dhammā… adhimokkhena ye dhammā… manasikārena ye dhammā <pageBreak edition="P" number="0.0040" />….</paragraph>
<paragraph line="7">Hetūhi dhammehi ye dhammā… hetūhi ceva sahetukehi ca dhammehi ye dhammā… hetūhi ceva hetusampayuttehi ca dhammehi <pageBreak edition="T" number="0.0041" /> ye dhammā… āsavehi… saṃyojanehi… ganthehi… oghehi… yogehi… nīvaraṇehi… parāmāsehi… upādānehi… kilesehi dhammehi ye dhammā… kilesehi ceva <pageBreak edition="M" number="0.0034" /> saṃkilesikehi ca dhammehi ye dhammā… kilesehi ceva saṃkiliṭṭhehi ca dhammehi ye dhammā… kilesehi ceva kilesasampayuttehi ca dhammehi ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, tehi dhammehi ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā ekena khandhena ekenāyatanena ekāya dhātuyā saṅgahitā.</paragraph>
<gatha1 line="8">Dve saccā pannarasindriyā, ekādasa paṭiccapadā;</gatha1>
<gathalast line="9">Uddhaṃ puna ekādasa, gocchakapadamettha <alternatives line="3" extra="null" separator="false"><alternative source-abbr="vri" source="vipassana research institut">tiṃsavidhāti</alternative><alternative source-abbr="pī." source="pali text society">tiṃsavidhanti</alternative></alternatives> .</gathalast>
<centered line="10">Saṅgahitenasaṅgahitapadaniddeso catuttho.</centered>
</body>
</document>