<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh03m1.mul7.xml</normativeSource>
    <source>roman/tipitaka (mula)/abhidhammapitaka/dhatukathapali/7. sattamanayo.xml</source>
    <script>roman</script>
    <directory>/tipitaka (mula)/abhidhammapitaka/dhatukathapali</directory>
    <basename>7. sattamanayo</basename>
    <titlePath>7. Sattamanayo - Dhātukathāpāḷi - Abhidhammapiṭaka - Tipiṭaka (Mūla)</titlePath>
  </metadata>
<content>
    <chapter line="1">7. Sattamanayo</chapter>
    <title line="2">7. Sampayuttenavippayuttapadaniddeso</title>
    <paragraph line="3" number="306"> Vedanākkhandhena <pageBreak edition="Pali Text Society" number="0.0063" /><pageBreak edition="Myanmar" number="0.0056" /><pageBreak edition="Vipassana Research Institut" number="0.0057" /> ye dhammā… saññākkhandhena ye dhammā… saṅkhārakkhandhena ye dhammā… viññāṇakkhandhena ye dhammā… manāyatanena ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</paragraph>
    <paragraph line="4" number="307"> Cakkhuviññāṇadhātuyā ye dhammā…pe… manodhātuyā ye dhammā… manoviññāṇadhātuyā ye dhammā sampayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi ekāya dhātuyā vippayuttā.</paragraph>
    <paragraph line="5" number="308"> Manindriyena ye dhammā sampayuttā, tehi dhammehi ye dhammā vippayuttā… te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</paragraph>
    <paragraph line="6" number="309"> Upekkhindriyena ye dhammā sampayuttā, tehi dhammehi ye <pageBreak edition="Thai" number="0.0071" /> dhammā vippayuttā… te dhammā na kehici khandhehi na kehici āyatanehi pañcahi dhātūhi vippayuttā.</paragraph>
    <paragraph line="7" number="310"> Saṅkhārapaccayā viññāṇena ye dhammā… saḷāyatanapaccayā phassena ye dhammā… phassapaccayā <pageBreak edition="Vipassana Research Institut" number="0.0058" /> vedanāya ye dhammā… phassena ye dhammā… vedanāya ye dhammā… saññāya ye dhammā… cetanāya ye dhammā… cittena ye dhammā… manasikārena ye dhammā sampayuttā, tehi dhammehi ye dhammā vippayuttā… te dhammā catūhi <pageBreak edition="Pali Text Society" number="0.0064" /> khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</paragraph>
    <paragraph line="8" number="311"> Adhimokkhena ye dhammā sampayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi ekāya dhātuyā vippayuttā.</paragraph>
    <paragraph line="9" number="312"> Adukkhamasukhāya <pageBreak edition="Myanmar" number="0.0057" /> vedanāya sampayuttehi dhammehi ye dhammā… upekkhāsahagatehi dhammehi ye dhammā sampayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi pañcahi dhātūhi vippayuttā.</paragraph>
    <paragraph line="10" number="313"> Savitakkasavicārehi dhammehi ye dhammā sampayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi ekāya dhātuyā vippayuttā.</paragraph>
    <paragraph line="11" number="314"> Cittehi dhammehi ye dhammā… cetasikehi dhammehi ye dhammā… cittasampayuttehi dhammehi ye dhammā <pageBreak edition="Thai" number="0.0072" />… cittasaṃsaṭṭhehi dhammehi ye dhammā… cittasaṃsaṭṭhasamuṭṭhānehi dhammehi ye dhammā… cittasaṃsaṭṭhasamuṭṭhānasahabhūhi dhammehi ye dhammā… cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā vippayuttā… te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</paragraph>
    <paragraph line="12" number="315"> Savitakkehi dhammehi ye dhammā… savicārehi dhammehi ye dhammā sampayuttā, tehi dhammehi ye dhammā vippayuttā… te dhammā na kehici khandhehi na kehici āyatanehi ekāya dhātuyā vippayuttā.</paragraph>
    <paragraph line="13" number="316"> Upekkhāsahagatehi dhammehi ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā na kehici khandhehi na kehici āyatanehi pañcahi dhātūhi vippayuttā.</paragraph>
    <gatha1 line="14">Khandhā <pageBreak edition="Pali Text Society" number="0.0065" /><pageBreak edition="Vipassana Research Institut" number="0.0059" /> caturo āyatanañca mekaṃ;</gatha1>
    <gathalast line="15">Dhātūsu satta dvepi ca indriyato.</gathalast>
    <gatha1 line="16">Tayo paṭicca tathariva phassapañcamā;</gatha1>
    <gathalast line="17">Adhimuccanā manasi tikesu tīṇi.</gathalast>
    <gatha1 line="18">Sattantarā dve ca manena yuttā;</gatha1>
    <gathalast line="19">Vitakkavicāraṇā upekkhakāya cāti.</gathalast>
    <centered line="20">Sampayuttenavippayuttapadaniddeso sattamo.</centered>
  </content>
</document>