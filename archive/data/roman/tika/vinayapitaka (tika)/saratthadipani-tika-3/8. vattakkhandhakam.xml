<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin02t.tik27.xml</normativeSource>
    <source>roman/tika/vinayapitaka (tika)/saratthadipani-tika-3/8. vattakkhandhakam.xml</source>
    <script>roman</script>
    <directory>/tika/vinayapitaka (tika)/saratthadipani-tika-3</directory>
    <basename>8. vattakkhandhakam</basename>
    <titlePath>8. Vattakkhandhakaṃ - Sāratthadīpanī-ṭīkā-3 - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">8. Vattakkhandhakaṃ</chapter>
    <subhead line="2">Āgantukavattakathāvaṇṇanā</subhead>
    <paragraph line="3" number="356-357"> Vattakkhandhake <pageBreak edition="Myanmar" number="3.0423" /><pageBreak edition="Vipassana Research Institut" number="3.0386" /><bold>uparipiṭṭhito</bold>ti piṭṭhisaṅghāṭassa uparibhāgato, dvārabāhassa uparipadesatoti attho. <bold>Vissajjetabba</bold>nti sukkhāpanatthaṃ ātape vissajjitabbaṃ. <bold>Abhivādāpetabbo</bold>ti tassa vasse pucchite yadi daharo hoti, sayameva vandissati, tadā imināva vandāpito nāma hoti. <bold>Nilloketabbo</bold>ti oloketabbo. <bold>Yathābhāga</bold>nti pubbe paññattaṃ padesabhāgaṃ anatikkamitvā. <bold>Santānaka</bold>nti uṇṇanābhisuttaṃ. <bold>Ullokā</bold>ti gehassa uparibhāgato paṭṭhāya, paṭhamaṃ uparibhāgo sammajjitabboti vuttaṃ hoti.</paragraph>
    <subhead line="4">Āvāsikavattakathāvaṇṇanā</subhead>
    <paragraph line="5" number="359"><bold>Mahāāvāse</bold>ti mahāvihārasadise mahāāvāse.</paragraph>
    <subhead line="6">Anumodanavattakathāvaṇṇanā</subhead>
    <paragraph line="7" number="362"><bold>Pañcame nisinne</bold>ti anumodanatthāya nisinne. <bold>Upanisinnakathā</bold> nāma bahūsu sannipatitesu parikathākathanaṃ.</paragraph>
    <subhead line="8">Bhattaggavattakathāvaṇṇanā</subhead>
    <paragraph line="9" number="364"><bold>Manussānaṃ parivisanaṭṭhāna</bold>nti yattha manussā saputtadārā āvasitvā denti. <bold>Hatthadhovanaudakaṃ sandhāyā</bold>ti bhuttāvissa bhojanāvasāne hatthadhovanaudakaṃ sandhāya. Tenevāha <bold>‘‘antarā pipāsitena pana…pe… hatthā na dhovitabbā’’</bold>ti. Potthakesu pana ‘‘pānīyaṃ pivitvā <pageBreak edition="Vipassana Research Institut" number="3.0387" /> hatthā na dhovitabbā’’ti likhanti, ‘‘hatthā dhovitabbā’’ti pāṭhena bhavitabbanti amhākaṃ khanti. Aññathā ‘‘na tāva udakanti idaṃ hatthadhovanaudakaṃ sandhāya vutta’’nti vatvā ‘‘antarā pipāsitena panā’’tiādinā vuttaviseso na upalabbhati. Atha mataṃ <bold>‘‘na tāva therena udakaṃ paṭiggahetabba</bold>nti idaṃ kiṃ pānīyapaṭiggahaṇaṃ sandhāya vuttaṃ, udāhu hatthadhovanaudakaggahaṇaṃ sandhāyāti āsaṅkānivattanatthaṃ ‘idaṃ hatthadhovanaudakaṃ sandhāya <pageBreak edition="Myanmar" number="3.0424" /> vutta’ntiādi kathita’’nti, tañca na, tattha āsaṅkāya eva asambhavato. Na hi bhagavā ‘‘yāva aññe na bhuttāvino honti, tāva pānīyaṃ na pātabba’’nti vakkhatīti sakkā viññātuṃ. Yadi cetaṃ pānīyapaṭiggahaṇaṃ sandhāya vuttaṃ, ‘‘na tāva therena udakaṃ paṭiggahetabba’’nti udakasaddappayogo ca na kattabbo siyā, aṭṭhakathāyañca ‘‘idaṃ hatthadhovanaudakaṃ sandhāya vutta’’nti vatvā tena nivattitabbamatthaṃ dassentena ‘‘antarā pipāsitena pana gale vilaggāmisena vā pānīyaṃ pivitabba’’nti ettakameva vattabbaṃ, ‘‘pānīyaṃ pivitvā hatthā na dhovitabbā’’ti evaṃ pana na vattabbanti. <bold>Dhure nisinnā hontī</bold>ti dvārasamīpe nisinnā honti.</paragraph>
    <subhead line="10">Piṇḍacārikavattakathāvaṇṇanā</subhead>
    <paragraph line="11" number="366"><bold>Parāmasatī</bold>ti gaṇhāti. <bold>Ṭhapeti vā</bold>ti ‘‘tiṭṭhatha, bhante’’ti vadantī ṭhapeti nāma.</paragraph>
    <subhead line="12">Āraññikavattakathāvaṇṇanā</subhead>
    <paragraph line="13" number="367"><bold>Kenajja, bhante, yutta</bold>nti kena nakkhattena ajja cando yuttoti evaṃ vadantena nakkhattaṃ pucchitaṃ hoti.</paragraph>
    <subhead line="14">Senāsanavattakathāvaṇṇanā</subhead>
    <paragraph line="15" number="369-370"><bold>Aṅgaṇe</bold>ti abbhokāse. <bold>Na vuḍḍhaṃ anāpucchā</bold>ti ettha tassa ovarake tadupacāre ca āpucchitabbanti vadanti. <bold>Bhojanasālādīsupi evameva paṭipajjitabba</bold>nti bhojanasālādīsupi uddesadānādi āpucchitvāva kātabbanti attho.</paragraph>
    <subhead line="16">Vaccakuṭivattakathāvaṇṇanā</subhead>
    <paragraph line="17" number="373-374"><bold>Idaṃ</bold><pageBreak edition="Vipassana Research Institut" number="3.0388" /><bold>ativivaṭa</bold>nti idaṃ ṭhānaṃ gumbādīhi appaṭicchannattā ativiya pakāsanaṃ. <bold>Nibaddhagamanatthāyā</bold>ti attano nibaddhagamanatthāya. <bold>Puggalikaṭṭhānaṃ vā</bold>ti attano vihāraṃ sandhāya vuttaṃ. Sesamettha suviññeyyameva.</paragraph>
    <paragraph line="18">Imasmiṃ <pageBreak edition="Myanmar" number="3.0425" /> vattakkhandhake āgatāni āgantukāvāsikagamiyānumodanabhattaggapiṇḍacārikāraññika senāsana jantāghara vaccakuṭi upajjhācariya saddhivihārika antevāsikavattāni <bold>cuddasa mahāvattāni</bold> nāma, ito aññāni pana kadāci tajjanīyakammakatādikāleyeva caritabbāni <bold>asīti khandhakavattānī</bold>ti veditabbāni. <bold>Gaṇṭhipadesu</bold> pana ‘‘imāniyeva cuddasa mahāvattāni aggahitaggahaṇena gahiyamānāni asīti khandhakavattāānī’’ti vuttaṃ, taṃ na gahetabbaṃ.</paragraph>
    <centered line="19">Vattakkhandhakavaṇṇanā niṭṭhitā.</centered>
  </content>
</document>