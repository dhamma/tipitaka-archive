<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02t.tik45.xml</normativeSource>
    <archivePath>roman/tika/vinayapitaka (tika)/saratthadipani-tika-3/aparadutiyagathasanganikam.xml</archivePath>
    <baseFileName>aparadutiyagathasanganikam</baseFileName>
    <titlePath>Aparadutiyagāthāsaṅgaṇikaṃ - Sāratthadīpanī-ṭīkā-3 - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Aparadutiyagāthāsaṅgaṇikaṃ</chapter>
    <subhead line="2">Kāyikādiāpattivaṇṇanā</subhead>
    <paragraph line="3" number="474"> Vinaye garukā <bold>vinayagarukā</bold>. Kiñcāpi idaṃ dvīsu gāthāsu āgataṃ, aññehi pana missetvā vuttabhāvato nānākaraṇaṃ paccetabbaṃ.</paragraph>
    <subhead line="4">Desanāgāminiyādivaṇṇanā</subhead>
    <paragraph line="5" number="475"><bold>Dve saṃvāsakabhūmiyo</bold>ti ettha <bold>bhūmī</bold>ti avatthā. Aṅgahīnatā kāraṇavekallavasenapi veditabbāti āha <bold>‘‘apicetthā’’</bold>tiādi. <bold>Esa nayo</bold>ti ‘‘apicetthā’’tiādinā vuttanayo. <bold>Vanappatiṃ chindantassa pārājika</bold>nti adinnādāne vanappatikathāya āgataṃ parasantakaṃ sandhāya vuttaṃ. <bold>Vissaṭṭhichaḍḍane</bold>ti sukkavissaṭṭhiyā mocane. <bold>Dukkaṭā katā</bold>ti dukkaṭaṃ vuttaṃ. <bold>Paṭhamasikkhāpadamhiyevā</bold>ti bhikkhunovādakavaggassa paṭhamasikkhāpadeyeva. Āmakadhaññaṃ viññāpetvā bhuñjantiyā pubbapayoge dukkaṭaṃ, ajjhohāre pācittiyaṃ.</paragraph>
    <subhead line="6">Pācittiyavaṇṇanā</subhead>
    <paragraph line="7" number="476"><bold>Abbhuṇhasīlo</bold>ti <pageBreak edition="V" number="3.0449" /> abhinavasīlo.</paragraph>
    <paragraph line="8" number="478"><bold>Asuttaka</bold>nti suttavirahitaṃ, suttato apanītaṃ natthīti attho.</paragraph>
  </content>
</document>