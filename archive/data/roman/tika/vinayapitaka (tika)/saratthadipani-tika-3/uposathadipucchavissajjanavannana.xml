<?xml version="1.0"?>
<document>
<metadata>
<normativeSource>http://tipitaka.org/romn/cscd/vin02t.tik37.xml</normativeSource>
<archivePath>roman/tika/vinayapitaka (tika)/saratthadipani-tika-3/uposathadipucchavissajjanavannana.xml</archivePath>
<title>Uposathādipucchāvissajjanāvaṇṇanā - Sāratthadīpanī-ṭīkā-3 - Vinayapiṭaka (ṭīkā) - Tīkā</title>
</metadata>
<body>
<chapter line="1">Uposathādipucchāvissajjanāvaṇṇanā</chapter>
<paragraph line="2" number="332">‘‘Saṅghaṃ, bhante, pavāremītiādi pavāraṇākathā nāmā’’ti <bold>gaṇṭhipadesu</bold>vuttaṃ.</paragraph>
<subhead line="3">Atthavasapakaraṇavaṇṇanā</subhead>
<paragraph line="4" number="334"><bold>Paṭhamapārājikavaṇṇanāyameva vutta</bold>nti ‘‘saṅghasuṭṭhutāyā’’tiādīnaṃ atthavaṇṇanaṃ sandhāya vuttaṃ. <bold>Dasakkhattuṃ yojanāya padasataṃ vutta</bold>nti ekamūlakanaye dasakkhattuṃ yojanāya katāya saṅkhalikanaye vuttapadehi saddhiṃ padasataṃ vuttanti evamattho gahetabbo. Aññathā ekamūlake eva naye na sakkā padasataṃ laddhuṃ. Ekamūlakanayehi purimapacchimapadāni ekato katvā ekekasmiṃ vāre nava nava padāni vuttānīti dasakkhattuṃ yojanāya navuti padāniyeva labbhanti. Tasmā tāni navuti padāni saṅkhalikanaye baddhacakkavasena yojite dasa padāni labbhantīti tehi saddhiṃ padasatanti sakkā vattuṃ. Ito aññathā pana ubhosupi <pageBreak edition="M" number="3.0484" />nayesu visuṃ visuṃ atthasataṃ dhammasatañca yathā labbhati, tathā paṭhamapārājikasaṃvaṇṇanāyameva amhehi dassitaṃ, taṃ tattha vuttanayeneva gahetabbaṃ. Purimapacchimapadāni ekattena gahetvā ‘‘padasata’’nti vuttattā <bold>‘‘tattha pacchimassa pacchimassa padassa vasena atthasataṃ, purimassa purimassa vasena dhammasata’’</bold>nti vuttaṃ. Tasmiṃ padasate ‘‘saṅghasuṭṭhū’’tiādinā vuttapurimapadānaṃ vasena dhammasataṃ, ‘‘saṅghaphāsū’’tiādinā vuttapacchimapadānaṃ vasena atthasatanti adhippāyo.</paragraph>
<centered line="5">Mahāvaggavaṇṇanā niṭṭhitā.</centered>
</body>
</document>