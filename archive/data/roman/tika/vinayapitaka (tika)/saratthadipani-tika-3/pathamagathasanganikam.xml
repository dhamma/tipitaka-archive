<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin02t.tik38.xml</normativeSource>
    <archivePath>roman/tika/vinayapitaka (tika)/saratthadipani-tika-3/pathamagathasanganikam.xml</archivePath>
    <baseFileName>pathamagathasanganikam</baseFileName>
    <titlePath>Paṭhamagāthāsaṅgaṇikaṃ - Sāratthadīpanī-ṭīkā-3 - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Paṭhamagāthāsaṅgaṇikaṃ</chapter>
    <subhead line="2">Sattanagaresu paññattasikkhāpadavaṇṇanā</subhead>
    <paragraph line="3" number="335"><bold>Aḍḍhuḍḍhasatānī</bold>ti <pageBreak edition="M" number="3.0485" /><pageBreak edition="V" number="3.0443" /> tīṇi satāni paññāsañca sikkhāpadāni. <bold>Viggaha</bold>nti manussaviggahaṃ. <bold>Atireka</bold>nti dasāhaparamaṃ atirekacīvaraṃ. <bold>Kāḷaka</bold>nti ‘‘suddhakāḷakāna’’nti vuttakāḷakaṃ. <bold>Bhūta</bold>nti bhūtārocanaṃ. <bold>Paramparabhatta</bold>nti paramparabhojanaṃ. <bold>Bhikkhunīsu ca akkoso</bold>ti ‘‘yā pana bhikkhunī bhikkhuṃ akkoseyya vā paribhāseyya vā’’ti (pāci. 1029) vuttasikkhāpadaṃ. <bold>Antaravāsaka</bold>nti aññātikāya bhikkhuniyā cīvarapaṭiggaṇhanaṃ. <bold>Rūpiya</bold>nti rūpiyasaṃvohāraṃ. <bold>Sutta</bold>nti ‘‘sāmaṃ suttaṃ viññāpetvā tantavāyehī’’ti (pārā. 637) vuttasikkhāpadaṃ. <bold>Ujjhāpanake</bold>ti ujjhāpanake khiyyanake pācittiyaṃ. <bold>Pācitapiṇḍa</bold>nti bhikkhunīparipācitaṃ. <bold>Cīvaraṃ datvā</bold>ti ‘‘samaggena saṅghena cīvaraṃ datvā’’ti (pāci. 485) vuttasikkhāpadaṃ. <bold>Vosāsantī</bold>ti ‘‘bhikkhū paneva kulesu nimantitā bhuñjanti, tatra cesā bhikkhunī’’ti (pāci. 558) vuttapāṭidesanīyaṃ. <bold>Giragga</bold>nti ‘‘yā pana bhikkhunī naccaṃ vā gītaṃ vā’’ti (pāci. 834) vuttasikkhāpadaṃ. <bold>Cariyā</bold>ti ‘‘antovassaṃ cārikaṃ careyyā’’ti (pāci. 970) ca, ‘‘vassaṃvutthā cārikaṃ na pakkameyyā’’ti (pāci. 974) ca vuttasikkhāpadadvayaṃ. <bold>Chandadānenā</bold>ti pārivāsikena chandadānena.</paragraph>
    <paragraph line="4"><bold>Pārājikāni cattārī</bold>ti bhikkhunīnaṃ cattāri pārājikāni. <bold>Kuṭī</bold>ti kuṭikārasikkhāpadaṃ. <bold>Kosiya</bold>nti kosiyamissakasikkhāpadaṃ. <bold>Seyyā</bold>ti anupasampannena sahaseyyasikkhāpadaṃ. <bold>Khaṇane</bold>ti pathavīkhaṇanaṃ. <bold>Gaccha devate</bold>ti bhūtagāmasikkhāpadaṃ. <bold>Siñca</bold>nti sappāṇakaudakasiñcanaṃ. <bold>Mahāvihāro</bold>ti mahallakavihāro. <bold>Añña</bold>nti aññavādakaṃ. <bold>Dvāra</bold>nti yāva dvārakosā. <bold>Sahadhammo</bold>ti sahadhammikaṃ vuccamāno. <bold>Payopāna</bold>nti surusurukārakaṃ. <bold>Eḷakalomānī</bold>ti eḷakalomadhovāpanaṃ. <bold>Patto</bold>ti ūnapañcabandhanapatto. <bold>Ovādo</bold>ti bhikkhunupassayaṃ upasaṅkamitvā ovādo. <bold>Bhesajja</bold>nti taduttaribhesajjaviññāpanaṃ. <bold>Sūcī</bold>ti aṭṭhimayādisūcigharaṃ. <bold>Āraññiko</bold>ti <pageBreak edition="V" number="3.0444" /> ‘‘yāni kho pana tāni āraññakāni senāsanānī’’tiādinā (pāci. 570) vuttapāṭidesanīyaṃ <pageBreak edition="M" number="3.0486" />. <bold>Ovādo</bold>ti ‘‘yā pana bhikkhunī ovādāya vā saṃvāsāya vā na gaccheyyā’’ti (pāci. 1055) vuttasikkhāpadaṃ.</paragraph>
    <paragraph line="5"><bold>Pārājikāni cattārī</bold>tiādinā chasu nagaresu paññattaṃ ekato sampiṇḍitvā sāvatthiyā paññattaṃ visuṃ gaṇetvā sabbāneva sikkhāpadāni dvīhi rāsīhi saṅgaṇhāti.</paragraph>
    <centered line="6">Sattanagaresu paññattasikkhāpadavaṇṇanā niṭṭhitā.</centered>
    <subhead line="7">Catuvipattivaṇṇanā</subhead>
    <paragraph line="8" number="336"><bold>Ekatiṃsa garukā</bold> nāma ubhato aṭṭha pārājikā, bhikkhūnaṃ terasa, bhikkhunīnaṃ dasa saṅghādisesā. <bold>Aṭṭhettha anavasesā</bold>ti etesu yathāvuttagarukesu sādhāraṇāsādhāraṇavasena aṭṭha pārājikā anavasesā nāma.</paragraph>
    <subhead line="9">Asādhāraṇādivaṇṇanā</subhead>
    <paragraph line="10" number="338"> ‘‘Dhovanañca paṭiggaho’’ti gāthā aṭṭhakathācariyānaṃ. Tattha <bold>dhovanañca paṭiggaho</bold>ti aññātikāya bhikkhuniyā cīvaradhovāpanaṃ cīvarapaṭiggahaṇañca. <bold>Koseyya…pe… dve lomā</bold>ti eḷakalomavagge ādito satta sikkhāpadāni vuttāni. <bold>Vassikā</bold>ti vassikasāṭikasikkhāpadaṃ. <bold>Āraññakena cā</bold>ti sāsaṅkasikkhāpadaṃ vuttaṃ. <bold>Paṇīta</bold>nti paṇītabhojanaviññatti. <bold>Ūna</bold>nti ūnavīsativassasikkhāpadaṃ. <bold>Nisīdane ca yā sikkhā, vassikā yā ca sāṭikā</bold>ti nisīdanavassikasāṭikānaṃ pamāṇātikkamo.</paragraph>
    <paragraph line="11">Āpattikkhandhā ceva uposathādīni ca ‘‘pārājikasaṅghādisesā’’tiādinā vibhattattā <bold>‘‘vibhattiyo’’</bold>ti vuttāni. <bold>Tevīsati saṅghādisesā</bold>ti bhikkhunīnaṃ āgatāni dasa, bhikkhūnaṃ terasāti tevīsati. <bold>Dvecattālīsa nissaggiyā</bold>tiādīsupi eseva nayo. <bold>Dvīhi…pe… kiccaṃ ekena sammatī</bold>ti dvīhi vivādādhikaraṇaṃ, catūhi anuvādādhikaraṇaṃ, tīhi āpattādhikaraṇaṃ, ekena kiccādhikaraṇaṃ sammatīti attho.</paragraph>
    <paragraph line="12" number="339"><bold>Niraṅkato</bold>ti <pageBreak edition="V" number="3.0445" /> saṅghamhā apasārito.</paragraph>
  </content>
</document>