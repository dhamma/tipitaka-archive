<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin02t.tik1.xml</normativeSource>
    <source>roman/tika/vinayapitaka (tika)/saratthadipani-tika-3/6. patidesaniyakandam.xml</source>
    <script>roman</script>
    <directory>/tika/vinayapitaka (tika)/saratthadipani-tika-3</directory>
    <basename>6. patidesaniyakandam</basename>
    <titlePath>6. Pāṭidesanīyakaṇḍaṃ - Sāratthadīpanī-ṭīkā-3 - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">6. Pāṭidesanīyakaṇḍaṃ</chapter>
    <subhead line="2">Pāṭidesanīyasikkhāpadavaṇṇanā</subhead>
    <paragraph line="3" number="552"> Pāṭidesanīyesu <pageBreak edition="Myanmar" number="3.0103" /><pageBreak edition="Vipassana Research Institut" number="3.0094" /> paṭhame <bold>‘‘gārayhaṃ āvusotiādi paṭidesetabbākāradassana’’</bold>nti vacanato pāḷiyaṃ āgatanayeneva āpatti desetabbā. <bold>Asappāya</bold>nti saggamokkhānaṃ ahitaṃ ananukūlaṃ. Sesamettha uttānameva. Paripuṇṇūpasampannatā, aññātikatā, antaraghare ṭhitāya hatthato sahatthā paṭiggahaṇaṃ, yāvakālikatā, ajjhoharaṇanti imāni panettha pañca aṅgāni.</paragraph>
    <paragraph line="4" number="557-562"> Dutiyatatiyacatutthesu natthi vattabbaṃ, aṅgesu pana dutiye paripuṇṇūpasampannatā, pañcabhojanatā, antaraghare ṭhitāya anuññātappakārato aññathā vosāsanā, anivāraṇā, ajjhohāroti imāni pañca aṅgāni.</paragraph>
    <paragraph line="5">Tatiye sekkhasammatatā, pubbe animantitatā, agilānatā, gharūpacārokkamanaṃ, ṭhapetvā niccabhattādīni aññaṃ āmisaṃ gahetvā bhuñjananti imāni pañca aṅgāni.</paragraph>
    <paragraph line="6">Catutthe yathāvuttaāraññakasenāsanatā, yāvakālikassa atatthajātakatā, agilānatā, agilānāvasesakatā, appaṭisaṃviditatā, ajjhārāme paṭiggahaṇaṃ, ajjhoharaṇanti imāni satta aṅgāni.</paragraph>
    <centered line="7">Pāṭidesanīyasikkhāpadavaṇṇanā niṭṭhitā.</centered>
    <centered line="8">Pāṭidesanīyakaṇḍaṃ niṭṭhitaṃ.</centered>
  </content>
</document>