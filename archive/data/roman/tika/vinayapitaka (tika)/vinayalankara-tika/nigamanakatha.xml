<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin08t.nrf35.xml</normativeSource>
    <archivePath>roman/tika/vinayapitaka (tika)/vinayalankara-tika/nigamanakatha.xml</archivePath>
    <baseFileName>nigamanakatha</baseFileName>
    <titlePath>Nigamanakathā - Vinayālaṅkāra-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Nigamanakathā</chapter>
    <hangnum line="2" number="1"></hangnum>
    <gatha1 line="3"> Jambudīpatale <pageBreak edition="Myanmar" number="2.0432" /> ramme, marammavisaye sute;</gatha1>
    <gathalast line="4">Tambadīparaṭṭhe ṭhitaṃ, puraṃ ratananāmakaṃ.</gathalast>
    <hangnum line="5" number="2"></hangnum>
    <gatha1 line="6"> Jinasāsanapajjotaṃ <pageBreak edition="Vipassana Research Institut" number="2.0321" />, anekaratanākaraṃ;</gatha1>
    <gathalast line="7">Sādhujjanānamāvāsaṃ, soṇṇapāsādalaṅkataṃ.</gathalast>
    <hangnum line="8" number="3"></hangnum>
    <gatha1 line="9"> Tasmiṃ ratanapuramhi, rājānekaraṭṭhissaro;</gatha1>
    <gathalast line="10">Sirīsudhammarājāti, mahāadhipatīti ca.</gathalast>
    <hangnum line="11" number="4"></hangnum>
    <gatha1 line="12"> Evaṃnāmo mahātejo, rajjaṃ kāresi dhammato;</gatha1>
    <gathalast line="13">Kārāpesi rājā <bold>maṇi-cūḷaṃ</bold> mahantacetiyaṃ.</gathalast>
    <hangnum line="14" number="5"></hangnum>
    <gatha1 line="15"> Tassa kāle brahāraññe, <bold>tiriyo</bold> nāma <bold>pabbato</bold>;</gatha1>
    <gathalast line="16">Pubbakāraññavāsīnaṃ, nivāso bhāvanāraho.</gathalast>
    <hangnum line="17" number="6"></hangnum>
    <gatha1 line="18"> Aṭṭhārasahi dosehi, mutto pañcaṅgupāgato;</gatha1>
    <gathalast line="19">Araññalakkhaṇaṃ patto, baddhasīmāyalaṅkato.</gathalast>
    <hangnum line="20" number="7"></hangnum>
    <gatha1 line="21"> Tasmiṃ pabbate vasanto, mahāthero supākaṭo;</gatha1>
    <gathalast line="22"><bold>Tipeṭakālaṅkāro</bold>ti, dvikkhattuṃ laddhalañchano.</gathalast>
    <hangnum line="23" number="8"></hangnum>
    <gatha1 line="24"> Tebhātukanarindānaṃ, garubhūto supesalo;</gatha1>
    <gathalast line="25">Kusalo pariyattimhi, paṭipattimhi kārako.</gathalast>
    <hangnum line="26" number="9"></hangnum>
    <gatha1 line="27"> Sohaṃ lajjīpesalehi, bhikkhūhi abhiyācito;</gatha1>
    <gathalast line="28">Sāsanassopakārāya, akāsiṃ sīlavaḍḍhanaṃ.</gathalast>
    <hangnum line="29" number="10"></hangnum>
    <gatha1 line="30"><bold>Vinayālaṅkāraṃ</bold> nāma, lajjīnaṃ upakārakaṃ;</gatha1>
    <gathalast line="31">Suṭṭhu vinayasaṅgaha-vaṇṇanaṃ sādhusevitaṃ.</gathalast>
    <hangnum line="32" number="11"></hangnum>
    <gatha1 line="33"> Rūpachiddanāsakaṇṇe <pageBreak edition="Myanmar" number="2.0433" /><pageBreak edition="Vipassana Research Institut" number="2.0322" />, sampatte jinasāsane;</gatha1>
    <gathalast line="34">Chiddasuññasuññarūpe, kaliyugamhi āgate.</gathalast>
    <hangnum line="35" number="12"></hangnum>
    <gatha1 line="36"> Niṭṭhāpitā ayaṃ ṭīkā, mayā sāsanakāraṇā;</gatha1>
    <gathalast line="37">Dvīsu soṇṇavihāresu, dvikkhattuṃ laddhaketunā.</gathalast>
    <hangnum line="38" number="13"></hangnum>
    <gatha1 line="39"> Iminā puññakammena, aññena kusalena ca;</gatha1>
    <gathalast line="40">Ito cutāhaṃ dutiye, attabhāvamhi āgate.</gathalast>
    <hangnum line="41" number="14"></hangnum>
    <gatha1 line="42"> Himavantapadesamhi, pabbate gandhamādane;</gatha1>
    <gathalast line="43">Āsanne maṇiguhāya, mañjūsakadumassa ca.</gathalast>
    <hangnum line="44" number="15"></hangnum>
    <gatha1 line="45"> Tasmiṃ hessaṃ bhummadevo, atidīghāyuko varo;</gatha1>
    <gathalast line="46">Paññāvīriyasampanno, buddhasāsanamāmako.</gathalast>
    <hangnum line="47" number="16"></hangnum>
    <gatha1 line="48"> Yāva tiṭṭhati sāsanaṃ, tāva cetiyavandanaṃ;</gatha1>
    <gathalast line="49">Bodhipūjaṃ saṅghapūjaṃ, kareyyaṃ tuṭṭhamānaso.</gathalast>
    <hangnum line="50" number="17"></hangnum>
    <gatha1 line="51"> Bhikkhūnaṃ paṭipannānaṃ, veyyāvaccaṃ kareyyahaṃ;</gatha1>
    <gathalast line="52">Pariyattābhiyuttānaṃ, kaṅkhāvinodayeyyahaṃ.</gathalast>
    <hangnum line="53" number="18"></hangnum>
    <gatha1 line="54"> Sāsanaṃ paggaṇhantānaṃ, rājūnaṃ sahāyo assaṃ;</gatha1>
    <gathalast line="55">Sāsanaṃ niggaṇhantānaṃ, vāretuṃ samattho assaṃ.</gathalast>
    <hangnum line="56" number="19"></hangnum>
    <gatha1 line="57"> Sāsanantaradhāne tu, mañjūsaṃ rukkhamuttamaṃ;</gatha1>
    <gathalast line="58">Nandamūlañca pabbhāraṃ, niccaṃ pūjaṃ kareyyahaṃ.</gathalast>
    <hangnum line="59" number="20"></hangnum>
    <gatha1 line="60"> Yadā <pageBreak edition="Vipassana Research Institut" number="2.0323" /> tu paccekabuddhā, uppajjanti mahāyasā;</gatha1>
    <gathalast line="61">Tadā tesaṃ niccakappaṃ, upaṭṭhānaṃ kareyyahaṃ.</gathalast>
    <hangnum line="62" number="21"></hangnum>
    <gatha1 line="63"> Teneva attabhāvena, yāva buddhuppādā ahaṃ;</gatha1>
    <gathalast line="64">Tiṭṭhanto buddhuppādamhi, manussesu bhavāmahaṃ.</gathalast>
    <hangnum line="65" number="22"></hangnum>
    <gatha1 line="66"> Metteyyassa <pageBreak edition="Myanmar" number="2.0434" /> bhagavato, pabbajitvāna sāsane;</gatha1>
    <gathalast line="67">Tosayitvāna jinaṃ taṃ, labhe byākaraṇuttamaṃ.</gathalast>
    <hangnum line="68" number="23"></hangnum>
    <gatha1 line="69"> Byākaraṇaṃ labhitvāna, pūretvā sabbapāramī;</gatha1>
    <gathalast line="70">Anāgatamhi addhāne, buddho hessaṃ sadevaketi.</gathalast>
    <centered line="71">Vinayālaṅkāraṭīkā samattā.</centered>
  </content>
</document>