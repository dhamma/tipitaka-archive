<?xml version="1.0"?>
<document>
<metadata>
<normativeSource>http://tipitaka.org/romn/cscd/vin10t.nrf6.xml</normativeSource>
<archivePath>roman/tika/vinayapitaka (tika)/vinayavinicchaya-uttaravinicchaya/mahavibhangasangahakatha.xml</archivePath>
<title>Mahāvibhaṅgasaṅgahakathā - Vinayavinicchaya-uttaravinicchaya - Vinayapiṭaka (ṭīkā) - Tīkā</title>
</metadata>
<body>
<chapter line="1">Mahāvibhaṅgasaṅgahakathā</chapter>
<hangnum line="2" number="4"></hangnum>
<gatha1 line="3">Methunaṃ <pageBreak edition="V" number="0.0270" />paṭisevanto, kati āpattiyo phuse;</gatha1>
<gathalast line="4">Methunaṃ paṭisevanto, tisso āpattiyo phuse.</gathalast>
<hangnum line="5" number="5"></hangnum>
<gatha1 line="6">Bhave pārājikaṃ khette, yebhuyyakkhāyite pana;</gatha1>
<gathalast line="7">Thullaccayaṃ mukhe vaṭṭa-kate vuttaṃ tu dukkaṭaṃ.</gathalast>
<hangnum line="8" number="6"></hangnum>
<gatha1 line="9">Adinnaṃ ādiyanto yo;</gatha1>
<gatha2 line="10">Kati āpattiyo phuse;</gatha2>
<gatha3 line="11">Adinnaṃ ādiyanto so;</gatha3>
<gathalast line="12">Tisso āpattiyo phuse.</gathalast>
<hangnum line="13" number="7"></hangnum>
<gatha1 line="14">Pañcamāsagghane <pageBreak edition="M" number="0.0306" />vāpi, adhike vā parājayo;</gatha1>
<gathalast line="15">Māse vā dukkaṭaṃ ūne, majjhe thullaccayaṃ tato.</gathalast>
<hangnum line="16" number="8"></hangnum>
<gatha1 line="17">Manussajātiṃ mārento;</gatha1>
<gatha2 line="18">Kati āpattiyo phuse;</gatha2>
<gatha3 line="19">Manussajātiṃ mārento;</gatha3>
<gathalast line="20">Tisso āpattiyo phuse.</gathalast>
<hangnum line="21" number="9"></hangnum>
<gatha1 line="22">Manussamuddissopātaṃ, khaṇane dukkaṭaṃ siyā;</gatha1>
<gathalast line="23">Dukkhe thullaccayaṃ jāte, mate pārājikaṃ siyā.</gathalast>
<hangnum line="24" number="10"></hangnum>
<gatha1 line="25">Asantaṃ uttariṃ dhammaṃ, vadamattūpanāyikaṃ;</gatha1>
<gathalast line="26">Kati āpajjatāpattī? Tisso āpattiyo phuse.</gathalast>
<hangnum line="27" number="11"></hangnum>
<gatha1 line="28">Asantaṃ uttariṃ dhammaṃ, bhaṇantassa parājayo;</gatha1>
<gathalast line="29">Thullaccayaṃ pariyāye, ñāte, no ce tu dukkaṭaṃ.</gathalast>
<centered line="30">Pārājikakathā.</centered>
<hangnum line="31" number="12"></hangnum>
<gatha1 line="32">Bhaṇa sukkaṃ vimocento;</gatha1>
<gatha2 line="33">Kati āpattiyo phuse;</gatha2>
<gatha3 line="34">Suṇa <pageBreak edition="V" number="0.0271" />sukkaṃ vimocento;</gatha3>
<gathalast line="35">Tisso āpattiyo phuse.</gathalast>
<hangnum line="36" number="13"></hangnum>
<gatha1 line="37">Garukaṃ yadi ceteti, upakkamati muccati;</gatha1>
<gathalast line="38">Dvaṅge thullaccayaṃ vuttaṃ, payoge dukkaṭaṃ siyā.</gathalast>
<hangnum line="39" number="14"></hangnum>
<gatha1 line="40">Ito paṭṭhāya muñcitvā, pañhāpucchanamattakaṃ;</gatha1>
<gathalast line="41">Vissajjanavaseneva, hoti atthavinicchayo.</gathalast>
<hangnum line="42" number="15"></hangnum>
<gatha1 line="43">Itthiyā kāyasaṃsagge, tisso āpattiyo phuse;</gatha1>
<gathalast line="44">Āmasantassa kāyena, kāyaṃ tu garukaṃ siyā.</gathalast>
<hangnum line="45" number="16"></hangnum>
<gatha1 line="46">Kāyena kāyabaddhaṃ tu, phusaṃ thullaccayaṃ phuse;</gatha1>
<gathalast line="47">Paṭibaddhena kāyena, paṭibaddhe tu dukkaṭaṃ.</gathalast>
<hangnum line="48" number="17"></hangnum>
<gatha1 line="49">Itthiṃ <pageBreak edition="M" number="0.0307" />duṭṭhullavācāhi, tisso obhāsato siyuṃ;</gatha1>
<gathalast line="50">Vaṇṇāvaṇṇaṃ vadaṃ dvinnaṃ, maggānaṃ garukaṃ phuse.</gathalast>
<hangnum line="51" number="18"></hangnum>
<gatha1 line="52">Vaṇṇādibhaññe ādissa, ubbhajāṇumadhakkhakaṃ;</gatha1>
<gathalast line="53">Hoti thullaccayaṃ, kāya-paṭibaddhe tu dukkaṭaṃ.</gathalast>
<hangnum line="54" number="19"></hangnum>
<gatha1 line="55">Attakāmacariyāya, vadato vaṇṇamitthiyā;</gatha1>
<gathalast line="56">Santike garukaṃ hoti, sace jānāti sā pana.</gathalast>
<hangnum line="57" number="20"></hangnum>
<gatha1 line="58">Santike paṇḍakassāpi, tassa thullaccayaṃ siyā;</gatha1>
<gathalast line="59">Tiracchānagatassāpi, santike dukkaṭaṃ mataṃ.</gathalast>
<hangnum line="60" number="21"></hangnum>
<gatha1 line="61">Paṭiggaṇhanavīmaṃsā, paccāharaṇakattike;</gatha1>
<gathalast line="62">Sañcarittaṃ samāpanne, garukaṃ niddise budho.</gathalast>
<hangnum line="63" number="22"></hangnum>
<gatha1 line="64">Tassa dvaṅgasamāyoge, hoti thullaccayaṃ tathā;</gatha1>
<gathalast line="65">Aṅge sati panekasmiṃ, hoti āpatti dukkaṭaṃ.</gathalast>
<hangnum line="66" number="23"></hangnum>
<gatha1 line="67">Saṃyācikāya ca kuṭiṃ;</gatha1>
<gatha2 line="68">Vihārañca mahallakaṃ;</gatha2>
<gatha3 line="69">Kārāpeti sace bhikkhu;</gatha3>
<gathalast line="70">Tisso āpattiyo phuse.</gathalast>
<hangnum line="71" number="24"></hangnum>
<gatha1 line="72">Payoge dukkaṭaṃ vuttaṃ, ekapiṇḍe anāgate;</gatha1>
<gathalast line="73">Hoti thullaccayaṃ, tasmiṃ, piṇḍe garukamāgate.</gathalast>
<hangnum line="74" number="25"></hangnum>
<gatha1 line="75">Pārājikena <pageBreak edition="V" number="0.0272" />dhammena, bhikkhuṃ amūlakenidha;</gatha1>
<gathalast line="76">Anuddhaṃseti yo tassa, tisso āpattiyo siyuṃ.</gathalast>
<hangnum line="77" number="26"></hangnum>
<gatha1 line="78">Okāsaṃ na ca kāretvā, hutvā cāvanacetano;</gatha1>
<gathalast line="79">Sace codeti saṅghādi-sesena saha dukkaṭaṃ.</gathalast>
<hangnum line="80" number="27"></hangnum>
<gatha1 line="81">Okāsaṃ pana kāretvā, hutvā akkosacetano;</gatha1>
<gathalast line="82">Codeti omasavāde, pācittiṃ paridīpaye.</gathalast>
<hangnum line="83" number="28"></hangnum>
<gatha1 line="84">Anantarasamānova <pageBreak edition="M" number="0.0308" />, navame aññabhāgiye;</gatha1>
<gathalast line="85">Sabbo āpattibhedo hi, natthi kāci visesatā.</gathalast>
<hangnum line="86" number="29"></hangnum>
<gatha1 line="87">Saṅghassa bhedako bhikkhu, yāvatatiyakaṃ pana;</gatha1>
<gathalast line="88">Samanubhāsanāyeva, gāhaṃ na paṭinissajaṃ.</gathalast>
<hangnum line="89" number="30"></hangnum>
<gatha1 line="90">Ñattiyā dukkaṭaṃ, dvīhi, kammavācāhi thullataṃ;</gatha1>
<gathalast line="91">Kammavācāya osāne, āpatti garukaṃ siyā.</gathalast>
<hangnum line="92" number="31"></hangnum>
<gatha1 line="93">Bhedānuvattake ceva, dubbace kuladūsake;</gatha1>
<gathalast line="94">Saṅghabhedakatulyova, hoti āpattinicchayo.</gathalast>
<centered line="95">Saṅghādisesakathā.</centered>
<hangnum line="96" number="32"></hangnum>
<gatha1 line="97">Atikkamanto atirekacīvaraṃ;</gatha1>
<gatha2 line="98">Dasāhamāpajjati ekameva;</gatha2>
<gatha3 line="99">Nissaggipācittiyamekarattiṃ;</gatha3>
<gathalast line="100">Ticīvarenāpi vinā vasanto.</gathalast>
<hangnum line="101" number="33"></hangnum>
<gatha1 line="102">Māsaṃ atikkamanto hi, gahetvā kālacīvaraṃ;</gatha1>
<gathalast line="103">Ekaṃ āpajjatāpattiṃ, nissaggiyamudīritaṃ.</gathalast>
<hangnum line="104" number="34"></hangnum>
<gatha1 line="105">Aññātikāya yaṃ kiñci;</gatha1>
<gatha2 line="106">Purāṇacīvaraṃ pana;</gatha2>
<gatha3 line="107">Dhovāpeti sace tassa;</gatha3>
<gathalast line="108">Honti āpattiyo duve.</gathalast>
<hangnum line="109" number="35"></hangnum>
<gatha1 line="110">Dhovāpeti payogasmiṃ, dukkaṭaṃ samudāhaṭaṃ;</gatha1>
<gathalast line="111">Nissaggiyāva pācitti, hoti dhovāpite pana.</gathalast>
<hangnum line="112" number="36"></hangnum>
<gatha1 line="113">Aññātikāya <pageBreak edition="V" number="0.0273" />hatthamhā, cīvaraṃ paṭigaṇhato;</gatha1>
<gathalast line="114">Gahaṇe dukkaṭaṃ vuttaṃ, pācitti gahite siyā.</gathalast>
<hangnum line="115" number="37"></hangnum>
<gatha1 line="116">Aññātakaṃ gahapatiṃ, gahapatānimeva vā;</gatha1>
<gathalast line="117">Cīvaraṃ viññāpento dve, bhikkhu āpattiyo phuse.</gathalast>
<hangnum line="118" number="38"></hangnum>
<gatha1 line="119">Viññāpeti <pageBreak edition="M" number="0.0309" />payogasmiṃ, dukkaṭaṃ parikittitaṃ;</gatha1>
<gathalast line="120">Viññāpite ca nissaggi, pācitti pariyāputā.</gathalast>
<hangnum line="121" number="39"></hangnum>
<gatha1 line="122">Bhikkhu cīvaramaññātiṃ, viññāpento taduttariṃ;</gatha1>
<gathalast line="123">Payoge dukkaṭaṃ, viññā-pite nissaggiyaṃ phuse.</gathalast>
<hangnum line="124" number="40"></hangnum>
<gatha1 line="125">Aññātakaṃ kañci upāsakaṃ vā;</gatha1>
<gatha2 line="126">Upāsikaṃ vā upasaṅkamitvā;</gatha2>
<gatha3 line="127">Pubbeva hutvā pana appavārito;</gatha3>
<gathalast line="128">Vatthe vikappaṃ paṭipajjamāno.</gathalast>
<hangnum line="129" number="41"></hangnum>
<gatha1 line="130">Duve āpajjatāpattī, payoge dukkaṭaṃ siyā;</gatha1>
<gathalast line="131">Vikappaṃ pana āpanne, nissaggiyamudīritaṃ.</gathalast>
<hangnum line="132" number="42"></hangnum>
<gatha1 line="133">Aññātiṃ upasaṅkamma, pubbeyevappavārito;</gatha1>
<gathalast line="134">Vikappaṃ cīvare bhikkhu, āpajjanto duve phuse.</gathalast>
<hangnum line="135" number="43"></hangnum>
<gatha1 line="136">Tathātirekatikkhattuṃ, codanāya ca bhikkhu ce;</gatha1>
<gathalast line="137">Gantvātirekachakkhattuṃ, ṭhānenapi ca cīvaraṃ.</gathalast>
<hangnum line="138" number="44"></hangnum>
<gatha1 line="139">Nipphādeti sace tassa, honti āpattiyo duve;</gatha1>
<gathalast line="140">Payoge dukkaṭaṃ, tassa, lābhe nissaggiyaṃ siyā.</gathalast>
<centered line="141">Kathinavaggo paṭhamo.</centered>
<hangnum line="142" number="45"></hangnum>
<gatha1 line="143">Dosā kosiyavaggassa, dvedveādīsu pañcasu;</gatha1>
<gathalast line="144">Payoge dukkaṭaṃ vuttaṃ, lābhe nissaggiyaṃ siyā.</gathalast>
<hangnum line="145" number="46"></hangnum>
<gatha1 line="146">Gahetveḷakalomāni, tiyojanamatikkamaṃ;</gatha1>
<gathalast line="147">Dukkaṭaṃ paṭhame pāde, nissaggiṃ dutiye phuse.</gathalast>
<hangnum line="148" number="47"></hangnum>
<gatha1 line="149">Bhikkhu bhikkhuniyaññāya, dhovāpeteḷalomakaṃ;</gatha1>
<gathalast line="150">Payoge dukkaṭaṃ, tassa, dhote nissaggiyaṃ siyā.</gathalast>
<hangnum line="151" number="48"></hangnum>
<gatha1 line="152">Rūpiyaṃ <pageBreak edition="M" number="0.0310" /><pageBreak edition="V" number="0.0274" />paṭigaṇhanto, dve panāpattiyo phuse;</gatha1>
<gathalast line="153">Payoge dukkaṭaṃ vuttaṃ, nissaggi gahite siyā.</gathalast>
<hangnum line="154" number="49"></hangnum>
<gatha1 line="155">Nānākāraṃ samāpajjaṃ, saṃvohārañca rūpiye;</gatha1>
<gathalast line="156">Samāpanne ca nissaggiṃ, payoge dukkaṭaṃ phuse.</gathalast>
<hangnum line="157" number="50"></hangnum>
<gatha1 line="158">Nānappakārakaṃ bhikkhu, āpajje kayavikkayaṃ;</gatha1>
<gathalast line="159">Payoge dukkaṭaṃ, tasmiṃ, kate nissaggiyaṃ phuse.</gathalast>
<centered line="160">Kosiyavaggo dutiyo.</centered>
<hangnum line="161" number="51"></hangnum>
<gatha1 line="162">Pattaṃ atikkamentassa, dasāhamatirekakaṃ;</gatha1>
<gathalast line="163">Tassa nissaggiyāpatti, hoti ekāva bhikkhuno.</gathalast>
<hangnum line="164" number="52"></hangnum>
<gatha1 line="165">Apañcabandhane patte, vijjamānepi bhikkhuno;</gatha1>
<gathalast line="166">Aññaṃ pana navaṃ pattaṃ, cetāpeti sace pana.</gathalast>
<hangnum line="167" number="53"></hangnum>
<gatha1 line="168">Dve panāpattiyo bhikkhu, āpajjati, na saṃsayo;</gatha1>
<gathalast line="169">Payoge dukkaṭaṃ, tassa, lābhe nissaggiyaṃ phuse.</gathalast>
<hangnum line="170" number="54"></hangnum>
<gatha1 line="171">Paṭiggahetvā bhesajjaṃ, sattāhaṃ yo atikkame;</gatha1>
<gathalast line="172">Ekaṃ nissaggiyāpattiṃ, āpajjati hi so pana.</gathalast>
<hangnum line="173" number="55"></hangnum>
<gatha1 line="174">Akāle pariyesanto, vassasāṭikacīvaraṃ;</gatha1>
<gathalast line="175">Payoge dukkaṭaṃ, tassa, lābhe nissaggiyaṃ phuse.</gathalast>
<hangnum line="176" number="56"></hangnum>
<gatha1 line="177">Bhikkhuno cīvaraṃ datvā, acchindanto duve phuse;</gatha1>
<gathalast line="178">Payoge dukkaṭaṃ vuttaṃ, haṭe nissaggiyaṃ siyā.</gathalast>
<hangnum line="179" number="57"></hangnum>
<gatha1 line="180">Viññāpetvā sayaṃ suttaṃ, tantavāyehi cīvaraṃ;</gatha1>
<gathalast line="181">Vāyāpeti sace bhikkhu, dve panāpattiyo phuse.</gathalast>
<hangnum line="182" number="58"></hangnum>
<gatha1 line="183">Yo panaññātakasseva, tantavāye samecca ce;</gatha1>
<gathalast line="184">Vikappaṃ cīvare bhikkhu, āpajjaṃ appavārito.</gathalast>
<hangnum line="185" number="59"></hangnum>
<gatha1 line="186">Dve <pageBreak edition="M" number="0.0311" />panāpattiyo so hi, āpajjati, na saṃsayo;</gatha1>
<gathalast line="187">Payoge dukkaṭaṃ, tassa, lābhe nissaggiyaṃ siyā.</gathalast>
<hangnum line="188" number="60"></hangnum>
<gatha1 line="189">Paṭiggahetvā acceka-saññitaṃ pana cīvaraṃ;</gatha1>
<gathalast line="190">Kālaṃ atikkamento taṃ, ekaṃ nissaggiyaṃ phuse.</gathalast>
<hangnum line="191" number="61"></hangnum>
<gatha1 line="192">Tiṇṇamaññataraṃ <pageBreak edition="V" number="0.0275" />vatthaṃ, nidahitvā gharedhikaṃ;</gatha1>
<gathalast line="193">Chārattato vinā tena, vasaṃ nissaggiyaṃ phuse.</gathalast>
<hangnum line="194" number="62"></hangnum>
<gatha1 line="195">Jānaṃ pariṇataṃ lābhaṃ, saṅghikaṃ attano pana;</gatha1>
<gathalast line="196">Pariṇāmeti ce bhikkhu, dve panāpattiyo phuse.</gathalast>
<hangnum line="197" number="63"></hangnum>
<gatha1 line="198">Payoge dukkaṭaṃ hoti, nissaggi pariṇāmite;</gatha1>
<gathalast line="199">Sabbattha appanāvāra-parihāni katā mayā.</gathalast>
<centered line="200">Pattavaggo tatiyo.</centered>
<centered line="201">Tiṃsanissaggiyakathā.</centered>
<hangnum line="202" number="64"></hangnum>
<gatha1 line="203">Vadantassa musāvādaṃ, pañca āpattiyo siyuṃ;</gatha1>
<gathalast line="204">Manussuttaridhamme tu, abhūtasmiṃ parājayo.</gathalast>
<hangnum line="205" number="65"></hangnum>
<gatha1 line="206">Codanāya garuṃ bhikkhuṃ, amūlantimavatthunā;</gatha1>
<gathalast line="207">Pariyāyavacane ñāte, thullaccayamudīritaṃ.</gathalast>
<hangnum line="208" number="66"></hangnum>
<gatha1 line="209">No ce paṭivijānāti, dukkaṭaṃ samudāhaṭaṃ;</gatha1>
<gathalast line="210">Sampajānamusāvāde, pācitti paridīpitā.</gathalast>
<hangnum line="211" number="67"></hangnum>
<gatha1 line="212">Āpattiyo duve vuttā, bhikkhussomasato pana;</gatha1>
<gathalast line="213">Pācitti upasampannaṃ, dukkaṭaṃ itaraṃ siyā.</gathalast>
<hangnum line="214" number="68"></hangnum>
<gatha1 line="215">Pesuññaharaṇe dvepi, honti, pācittiyaṃ pana;</gatha1>
<gathalast line="216">Upasampannapesuññe, sese āpatti dukkaṭaṃ.</gathalast>
<hangnum line="217" number="69"></hangnum>
<gatha1 line="218">Padasonupasampannaṃ <pageBreak edition="M" number="0.0312" />, dhammaṃ vāceti ce duve;</gatha1>
<gathalast line="219">Payoge dukkaṭaṃ, pāde, pāde pācittiyaṃ siyā.</gathalast>
<hangnum line="220" number="70"></hangnum>
<gatha1 line="221">Tirattānupasampanna-sahaseyyāya uttariṃ;</gatha1>
<gathalast line="222">Payoge dukkaṭaṃ vuttaṃ, panne pācittiyaṃ siyā.</gathalast>
<hangnum line="223" number="71"></hangnum>
<gatha1 line="224">Kappeti mātugāmena, sahaseyyaṃ sace pana;</gatha1>
<gathalast line="225">Dve so āpajjatāpattī, rattiyaṃ dukkaṭādayo.</gathalast>
<hangnum line="226" number="72"></hangnum>
<gatha1 line="227">Uddhaṃ chappañcavācāhi, dhammaṃ deseti itthiyā;</gatha1>
<gathalast line="228">Payoge dukkaṭaṃ, pāde, pāde pācittiyaṃ siyā.</gathalast>
<hangnum line="229" number="73"></hangnum>
<gatha1 line="230">Bhūtaṃ <pageBreak edition="V" number="0.0276" />anupasampanne, manussuttaridhammakaṃ;</gatha1>
<gathalast line="231">Āroceti sace tassa, honti dve dukkaṭādayo.</gathalast>
<hangnum line="232" number="74"></hangnum>
<gatha1 line="233">Vadaṃ anupasampanne, duṭṭhullāpattimaññato;</gatha1>
<gathalast line="234">Payoge dukkaṭaṃ tassa, pācittārocite siyā.</gathalast>
<hangnum line="235" number="75"></hangnum>
<gatha1 line="236">Pathaviṃ khaṇato tassa, payoge dukkaṭaṃ mataṃ;</gatha1>
<gathalast line="237">Pahāre ca pahāre ca, pācitti pariyāputā.</gathalast>
<centered line="238">Musāvādavaggo paṭhamo.</centered>
<hangnum line="239" number="76"></hangnum>
<gatha1 line="240">Bhūtagāmaṃ tu pātento, dve panāpattiyo phuse;</gatha1>
<gathalast line="241">Payoge dukkaṭaṃ, tassa, pāte pācitti dīpitā.</gathalast>
<hangnum line="242" number="77"></hangnum>
<gatha1 line="243">Aññenaññaṃ vadantassa, dve siyuṃ aññavādake;</gatha1>
<gathalast line="244">Aropite dukkaṭaṃ tu, hoti pācitti ropite.</gathalast>
<hangnum line="245" number="78"></hangnum>
<gatha1 line="246">Ujjhāpento paraṃ bhikkhuṃ, dve panāpattiyo phuse;</gatha1>
<gathalast line="247">Payoge dukkaṭaṃ, ujjhā-pite pācittiyaṃ siyā.</gathalast>
<hangnum line="248" number="79"></hangnum>
<gatha1 line="249">Ajjhokāse tu mañcādiṃ, santharitvāna saṅghikaṃ;</gatha1>
<gathalast line="250">Pakkamanto anāpucchā, āpattiṃ duvidhaṃ phuse.</gathalast>
<hangnum line="251" number="80"></hangnum>
<gatha1 line="252">Leḍḍupāte <pageBreak edition="M" number="0.0313" />atikkante, pādena paṭhamena tu;</gatha1>
<gathalast line="253">Dukkaṭaṃ, dutiyenāpi, pācitti paridīpaye.</gathalast>
<hangnum line="254" number="81"></hangnum>
<gatha1 line="255">Vihāre saṅghike seyyaṃ, santharitvā anuddharaṃ;</gatha1>
<gathalast line="256">Anāpucchā pakkamanto, duvidhāpattiyo phuse.</gathalast>
<hangnum line="257" number="82"></hangnum>
<gatha1 line="258">Parikkhepe atikkante, pādena paṭhamena tu;</gatha1>
<gathalast line="259">Dukkaṭaṃ pana uddiṭṭhaṃ, pācitti dutiyena tu.</gathalast>
<hangnum line="260" number="83"></hangnum>
<gatha1 line="261">Vihāre saṅghike jānaṃ, pubbūpagatabhikkhukaṃ;</gatha1>
<gathalast line="262">Seyyaṃ kappayato honti, payoge dukkaṭādayo.</gathalast>
<hangnum line="263" number="84"></hangnum>
<gatha1 line="264">Saṅghikā kupito bhikkhuṃ, nikkaḍḍhati vihārato;</gatha1>
<gathalast line="265">Payoge dukkaṭaṃ vuttaṃ, sesaṃ nikkaḍḍhite siyā.</gathalast>
<hangnum line="266" number="85"></hangnum>
<gatha1 line="267">Vihāre saṅghike bhikkhu, vehāsakuṭiyūpari;</gatha1>
<gathalast line="268">Āhaccapādake sīdaṃ, phuse dve dukkaṭādayo.</gathalast>
<hangnum line="269" number="86"></hangnum>
<gatha1 line="270">Adhiṭṭhitvā <pageBreak edition="V" number="0.0277" />dvattipariyāye, uttarimpi adhiṭṭhato;</gatha1>
<gathalast line="271">Payoge dukkaṭaṃ hoti, pācitti panadhiṭṭhite.</gathalast>
<hangnum line="272" number="87"></hangnum>
<gatha1 line="273">Jānaṃ sappāṇakaṃ toyaṃ, tiṇaṃ vā siñcato pana;</gatha1>
<gathalast line="274">Payoge dukkaṭaṃ hoti, sitte pācittiyaṃ siyā.</gathalast>
<centered line="275">Bhūtagāmavaggo dutiyo.</centered>
<hangnum line="276" number="88"></hangnum>
<gatha1 line="277">Phuse bhikkhuniyo bhikkhu, ovadanto asammato;</gatha1>
<gathalast line="278">Payoge dukkaṭaṃ, tassa, pācittovadite siyā.</gathalast>
<hangnum line="279" number="89"></hangnum>
<gatha1 line="280">Dutiye tatiye ceva, catutthepi ca sabbaso;</gatha1>
<gathalast line="281">Paṭhamena samānāva, āpattīnaṃ vibhāgatā.</gathalast>
<hangnum line="282" number="90"></hangnum>
<gatha1 line="283">Cīvaraṃ bhikkhu aññāti-kāya dento duve phuse;</gatha1>
<gathalast line="284">Payoge dukkaṭaṃ vuttaṃ, dinne pācittiyaṃ siyā.</gathalast>
<hangnum line="285" number="91"></hangnum>
<gatha1 line="286">Aññātikabhikkhuniyā <pageBreak edition="M" number="0.0314" />, bhikkhu sibbeyya cīvaraṃ;</gatha1>
<gathalast line="287">Payoge dukkaṭaṃ tassa, pācitti pana sibbite.</gathalast>
<hangnum line="288" number="92"></hangnum>
<gatha1 line="289">Addhānaññatra samayā, bhikkhu bhikkhuniyā saha;</gatha1>
<gathalast line="290">Saṃvidhāya tu gacchanto, phuse dve dukkaṭādayo.</gathalast>
<hangnum line="291" number="93"></hangnum>
<gatha1 line="292">Nāvekaṃ abhirūhanto, bhikkhu bhikkhuniyā saha;</gatha1>
<gathalast line="293">Saṃvidhāya phuse dvepi, payoge dukkaṭādayo.</gathalast>
<hangnum line="294" number="94"></hangnum>
<gatha1 line="295">Jānaṃ bhikkhuniyā piṇḍa-pātaṃ tu paripācitaṃ;</gatha1>
<gathalast line="296">Bhuñjanto duvidhāpatti-māpajjati, na saṃsayo.</gathalast>
<hangnum line="297" number="95"></hangnum>
<gatha1 line="298">‘‘Bhuñjissāmī’’ti ce bhattaṃ, paṭiggaṇhāti dukkaṭaṃ;</gatha1>
<gathalast line="299">Ajjhohārapayogesu, pācitti paridīpitā.</gathalast>
<hangnum line="300" number="96"></hangnum>
<gatha1 line="301">Bhikkhu bhikkhuniyā saddhiṃ, nisajjaṃ tu raho pana;</gatha1>
<gathalast line="302">Kappento hi phuse dvepi, payoge dukkaṭādayo.</gathalast>
<centered line="303">Ovādavaggo tatiyo.</centered>
<hangnum line="304" number="97"></hangnum>
<gatha1 line="305">Taduttariṃ āvasatha-piṇḍaṃ tu paribhuñjato;</gatha1>
<gathalast line="306">Anantarassa vaggassa, navamena samo nayo.</gathalast>
<hangnum line="307" number="98"></hangnum>
<gatha1 line="308">Dutiye <pageBreak edition="V" number="0.0278" />tatiye cāpi, viseso natthi kocipi;</gatha1>
<gathalast line="309">Anantarasamānāva, āpattīnaṃ vibhāgatā.</gathalast>
<hangnum line="310" number="99"></hangnum>
<gatha1 line="311">Dvattipatte gahetvāna, gaṇhato hi taduttariṃ;</gatha1>
<gathalast line="312">Payoge dukkaṭaṃ vuttaṃ, pācitti gahite siyā.</gathalast>
<hangnum line="313" number="100"></hangnum>
<gatha1 line="314">Pañcame paṭhameneva, samo āpattinicchayo;</gatha1>
<gathalast line="315">Chaṭṭhe anatirittena, bhuttāviṃ tu pavāritaṃ.</gathalast>
<hangnum line="316" number="101"></hangnum>
<gatha1 line="317">Abhihaṭṭhuṃ pavārento, dve panāpattiyo phuse;</gatha1>
<gathalast line="318">Vacanena ca tasseva, ‘‘bhuñjissāmī’’ti gaṇhati.</gathalast>
<hangnum line="319" number="102"></hangnum>
<gatha1 line="320">Gahaṇe <pageBreak edition="M" number="0.0315" />dukkaṭaṃ tassa, piṭake samudāhaṭaṃ;</gatha1>
<gathalast line="321">Bhojanassa panosāne, pācitti pariyāputā.</gathalast>
<hangnum line="322" number="103"></hangnum>
<gatha1 line="323">Sattame aṭṭhame ceva, navame dasamepi ca;</gatha1>
<gathalast line="324">Paṭhamena samānāva, āpattīnaṃ vibhāgatā.</gathalast>
<centered line="325">Bhojanavaggo catuttho.</centered>
<hangnum line="326" number="104"></hangnum>
<gatha1 line="327">Acelakādino dento, sahatthā bhojanādikaṃ;</gatha1>
<gathalast line="328">Payoge dukkaṭaṃ patto, dinne pācittiyaṃ phuse.</gathalast>
<hangnum line="329" number="105"></hangnum>
<gatha1 line="330">Dāpetvā vā adāpetvā, uyyojento duve phuse;</gatha1>
<gathalast line="331">Payoge dukkaṭaṃ, tasmiṃ, pācittuyyojite siyā.</gathalast>
<hangnum line="332" number="106"></hangnum>
<gatha1 line="333">Nisajjaṃ bhikkhu kappento, kule pana sabhojane;</gatha1>
<gathalast line="334">Āpattiyo phuse dvepi, payoge dukkaṭādayo.</gathalast>
<hangnum line="335" number="107"></hangnum>
<gatha1 line="336">Catutthe pañcame vāpi, viseso natthi kocipi;</gatha1>
<gathalast line="337">Tatiyena samānāva, āpattigaṇanā siyā.</gathalast>
<hangnum line="338" number="108"></hangnum>
<gatha1 line="339">Santaṃ bhikkhuṃ anāpucchā, sabhatto ca nimantito;</gatha1>
<gathalast line="340">Kulesu pana cārittaṃ, āpajjanto duve phuse.</gathalast>
<hangnum line="341" number="109"></hangnum>
<gatha1 line="342">Paṭhamena ca pādena, ummārātikkame pana;</gatha1>
<gathalast line="343">Dukkaṭaṃ piṭake vuttaṃ, pācitti dutiyena tu.</gathalast>
<hangnum line="344" number="110"></hangnum>
<gatha1 line="345">Taduttariṃ tu bhesajjaṃ, viññāpento duve phuse;</gatha1>
<gathalast line="346">Payoge dukkaṭaṃ, viññā-pite pācittiyaṃ siyā.</gathalast>
<hangnum line="347" number="111"></hangnum>
<gatha1 line="348">Uyyuttaṃ <pageBreak edition="V" number="0.0279" />dassanatthāya, gacchanto dve phuse balaṃ;</gatha1>
<gathalast line="349">Gacchato dukkaṭaṃ vuttaṃ, hoti pācitti passato.</gathalast>
<hangnum line="350" number="112"></hangnum>
<gatha1 line="351">Atirekatirattaṃ tu, senāya vasato duve;</gatha1>
<gathalast line="352">Payoge dukkaṭaṃ vuttaṃ, pācitti vasite siyā.</gathalast>
<hangnum line="353" number="113"></hangnum>
<gatha1 line="354">Uyyodhikaṃ <pageBreak edition="M" number="0.0316" />tu gacchanto, dve panāpattiyo phuse;</gatha1>
<gathalast line="355">Gacchanto dukkaṭaṃ vuttaṃ, hoti pācitti passato.</gathalast>
<centered line="356">Acelakavaggo pañcamo.</centered>
<hangnum line="357" number="114"></hangnum>
<gatha1 line="358">Suraṃ vā pana mereyyaṃ, pivanto dve phuse muni;</gatha1>
<gathalast line="359">Gaṇhato dukkaṭaṃ pātuṃ, pīte pācittiyaṃ siyā.</gathalast>
<hangnum line="360" number="115"></hangnum>
<gatha1 line="361">Bhikkhaṅgulipatodena, hāsento dve phuse have;</gatha1>
<gathalast line="362">Payoge dukkaṭaṃ tassa, pācitti hasite siyā.</gathalast>
<hangnum line="363" number="116"></hangnum>
<gatha1 line="364">Kīḷanto udake bhikkhu, dve panāpattiyo phuse;</gatha1>
<gathalast line="365">Dukkaṭaṃ gopphakā heṭṭhā, pācittuparigopphake.</gathalast>
<hangnum line="366" number="117"></hangnum>
<gatha1 line="367">Yo panādariyaṃ bhikkhu, karonto dve phuse have;</gatha1>
<gathalast line="368">Payoge dukkaṭaṃ vuttaṃ, kate pācittiyaṃ siyā.</gathalast>
<hangnum line="369" number="118"></hangnum>
<gatha1 line="370">Bhiṃsāpento have bhikkhu, dve panāpattiyo phuse;</gatha1>
<gathalast line="371">Payoge dukkaṭaṃ, bhiṃsā-pite pācittiyaṃ siyā.</gathalast>
<hangnum line="372" number="119"></hangnum>
<gatha1 line="373">Jotiṃ samādahitvāna, visibbento duve phuse;</gatha1>
<gathalast line="374">Payoge dukkaṭaṃ vuttaṃ, pācittiyaṃ visīvite.</gathalast>
<hangnum line="375" number="120"></hangnum>
<gatha1 line="376">Oraso addhamāsassa, nhāyanto dve phuse have;</gatha1>
<gathalast line="377">Payoge dukkaṭaṃ, nhāna-ssosāne itaraṃ siyā.</gathalast>
<hangnum line="378" number="121"></hangnum>
<gatha1 line="379">Dubbaṇṇakaraṇānaṃ tu, tiṇṇamekamanādiya;</gatha1>
<gathalast line="380">Cīvaraṃ paribhuñjanto, dve phuse dukkaṭādayo.</gathalast>
<hangnum line="381" number="122"></hangnum>
<gatha1 line="382">Cīvaraṃ bhikkhuādīnaṃ, vikappetvā anuddharaṃ;</gatha1>
<gathalast line="383">Dve phuse paribhuñjanto, payoge dukkaṭādayo.</gathalast>
<hangnum line="384" number="123"></hangnum>
<gatha1 line="385">Bhikkhussāpanidhento <pageBreak edition="M" number="0.0317" />dve, phuse pattādikaṃ pana;</gatha1>
<gathalast line="386">Payoge dukkaṭaṃ, tasmiṃ, sesāpanihite siyā.</gathalast>
<centered line="387">Surāpānavaggo chaṭṭho.</centered>
<hangnum line="388" number="124"></hangnum>
<gatha1 line="389">Sañcicca <pageBreak edition="V" number="0.0280" />jīvitā pāṇaṃ, voropento tapodhano;</gatha1>
<gathalast line="390">Āpattiyo catassova, āpajjati, na saṃsayo.</gathalast>
<hangnum line="391" number="125"></hangnum>
<gatha1 line="392">Anodissakamopātaṃ, khaṇato hoti dukkaṭaṃ;</gatha1>
<gathalast line="393">Manusso marati tasmiṃ, patitvā ce parājayo.</gathalast>
<hangnum line="394" number="126"></hangnum>
<gatha1 line="395">Yakkho vāpi tiracchāna-gato manussaviggaho;</gatha1>
<gathalast line="396">Patitvā maratī peto, tassa thullaccayaṃ siyā.</gathalast>
<hangnum line="397" number="127"></hangnum>
<gatha1 line="398">Tiracchānagate tasmiṃ, nipatitvā mate pana;</gatha1>
<gathalast line="399">Tassa pācittiyāpatti, paññattā paṭubuddhinā.</gathalast>
<hangnum line="400" number="128"></hangnum>
<gatha1 line="401">Jānaṃ sappāṇakaṃ toyaṃ, paribhuñjaṃ duve phuse;</gatha1>
<gathalast line="402">Payoge dukkaṭaṃ tassa, bhutte pācittiyaṃ siyā.</gathalast>
<hangnum line="403" number="129"></hangnum>
<gatha1 line="404">Nihatādhikaraṇaṃ jānaṃ, ukkoṭento duve phuse;</gatha1>
<gathalast line="405">Payoge dukkaṭaṃ vuttaṃ, pācittukkoṭite siyā.</gathalast>
<hangnum line="406" number="130"></hangnum>
<gatha1 line="407">Jānaṃ bhikkhussa duṭṭhullaṃ, chādento pana vajjakaṃ;</gatha1>
<gathalast line="408">Ekamāpajjatāpattiṃ, pācittimiti dīpitaṃ.</gathalast>
<hangnum line="409" number="131"></hangnum>
<gatha1 line="410">Ūnavīsativassaṃ tu, karonto upasampadaṃ;</gatha1>
<gathalast line="411">Payoge dukkaṭaṃ patto, sesā sampādite siyā.</gathalast>
<hangnum line="412" number="132"></hangnum>
<gatha1 line="413">Jānaṃ tu theyyasatthena, saṃvidhāya saheva ca;</gatha1>
<gathalast line="414">Tatheva mātugāmena, maggaṃ tu paṭipajjato.</gathalast>
<hangnum line="415" number="133"></hangnum>
<gatha1 line="416">Dve panāpattiyo honti, payoge dukkaṭaṃ mataṃ;</gatha1>
<gathalast line="417">Paṭipanne panuddiṭṭhaṃ, pācittiyamanantaraṃ.</gathalast>
<hangnum line="418" number="134"></hangnum>
<gatha1 line="419">Accajaṃ <pageBreak edition="M" number="0.0318" />pāpikaṃ diṭṭhiṃ, ñattiyā dukkaṭaṃ phuse;</gatha1>
<gathalast line="420">Kammavācāya osāne, hoti pācitti bhikkhuno.</gathalast>
<hangnum line="421" number="135"></hangnum>
<gatha1 line="422">Tathākaṭānudhammena, saṃbhuñjanto duve phuse;</gatha1>
<gathalast line="423">Payoge dukkaṭaṃ tassa, bhutte pācittiyaṃ siyā.</gathalast>
<hangnum line="424" number="136"></hangnum>
<gatha1 line="425">Nāsitaṃ samaṇuddesaṃpalāpento duve phuse;</gatha1>
<gathalast line="426">Payoge dukkaṭaṃ vuttaṃ, pācitti upalāpite.</gathalast>
<centered line="427">Sappāṇakavaggo sattamo.</centered>
<hangnum line="428" number="137"></hangnum>
<gatha1 line="429">Vuccamānassa <pageBreak edition="V" number="0.0281" />bhikkhussa, bhikkhūhi sahadhammikaṃ;</gatha1>
<gathalast line="430">‘‘Na sakkhissāmi’’iccevaṃ, bhaṇato dukkaṭādayo.</gathalast>
<hangnum line="431" number="138"></hangnum>
<gatha1 line="432">Vinayaṃ tu vivaṇṇento, dve panāpattiyo phuse;</gatha1>
<gathalast line="433">Payoge dukkaṭaṃ tassa, pācitteva vivaṇṇite.</gathalast>
<hangnum line="434" number="139"></hangnum>
<gatha1 line="435">Mohento dve phuse, mohe, dukkaṭaṃ tu aropite;</gatha1>
<gathalast line="436">Ropite pana mohasmiṃ, pācittiyamudīritaṃ.</gathalast>
<hangnum line="437" number="140"></hangnum>
<gatha1 line="438">Pahāraṃ kupito dento, bhikkhussa dve phuse have;</gatha1>
<gathalast line="439">Payoge dukkaṭaṃ vuttaṃ, pācitti pahaṭe siyā.</gathalast>
<hangnum line="440" number="141"></hangnum>
<gatha1 line="441">Bhikkhussa kupito bhikkhu, uggiraṃ talasattikaṃ;</gatha1>
<gathalast line="442">Dve phuse dukkaṭaṃ yoge, pācittuggirite siyā.</gathalast>
<hangnum line="443" number="142"></hangnum>
<gatha1 line="444">Bhikkhu saṅghādisesena, amūleneva codayaṃ;</gatha1>
<gathalast line="445">Dve phuse dukkaṭaṃ yoge, pācittuddhaṃsite siyā.</gathalast>
<hangnum line="446" number="143"></hangnum>
<gatha1 line="447">Bhikkhu sañcicca kukkuccaṃ, janayanto hi bhikkhuno;</gatha1>
<gathalast line="448">Dve phuse dukkaṭaṃ yoge, pācittuppādite siyā.</gathalast>
<hangnum line="449" number="144"></hangnum>
<gatha1 line="450">Tiṭṭhantupassutiṃ bhikkhu, dve panāpattiyo phuse;</gatha1>
<gathalast line="451">Gacchato dukkaṭaṃ sotuṃ, pācitti suṇato siyā.</gathalast>
<hangnum line="452" number="145"></hangnum>
<gatha1 line="453">Dhammikānaṃ <pageBreak edition="M" number="0.0319" />tu kammānaṃ, chandaṃ datvā tato puna;</gatha1>
<gathalast line="454">Khīyanadhammamāpajjaṃ, dve phuse dukkaṭādayo.</gathalast>
<hangnum line="455" number="146"></hangnum>
<gatha1 line="456">Saṅghe vinicchaye niṭṭhaṃ, agate chandamattano;</gatha1>
<gathalast line="457">Adatvā gacchato tassa, dve panāpattiyo siyuṃ.</gathalast>
<hangnum line="458" number="147"></hangnum>
<gatha1 line="459">Hatthapāsaṃ tu saṅghassa, jahato hoti dukkaṭaṃ;</gatha1>
<gathalast line="460">Jahite hatthapāsasmiṃ, hoti pācitti bhikkhuno.</gathalast>
<hangnum line="461" number="148"></hangnum>
<gatha1 line="462">Samaggena ca saṅghena, datvāna saha cīvaraṃ;</gatha1>
<gathalast line="463">Khīyanto dve phuse pacchā, payoge dukkaṭādayo.</gathalast>
<hangnum line="464" number="149"></hangnum>
<gatha1 line="465">Lābhaṃ pariṇataṃ jānaṃ, saṅghikaṃ puggalassa hi;</gatha1>
<gathalast line="466">Dve phuse pariṇāmento, payoge dukkaṭādayo.</gathalast>
<centered line="467">Sahadhammikavaggo aṭṭhamo.</centered>
<hangnum line="468" number="150"></hangnum>
<gatha1 line="469">Pubbe <pageBreak edition="V" number="0.0282" />avidito hutvā, rañño antepuraṃ pana;</gatha1>
<gathalast line="470">Pavisantassa bhikkhuno, dve panāpattiyo siyuṃ.</gathalast>
<hangnum line="471" number="151"></hangnum>
<gatha1 line="472">Paṭhamena ca pādena, ummārātikkame pana;</gatha1>
<gathalast line="473">Dukkaṭaṃ pana uddiṭṭhaṃ, pācitti dutiyena tu.</gathalast>
<hangnum line="474" number="152"></hangnum>
<gatha1 line="475">Ratanaṃ pana gaṇhanto, dve panāpattiyo phuse;</gatha1>
<gathalast line="476">Payoge dukkaṭaṃ tassa, pācitti gahite siyā.</gathalast>
<hangnum line="477" number="153"></hangnum>
<gatha1 line="478">Santaṃ bhikkhuṃ anāpucchā, vikāle gāmakaṃ pana;</gatha1>
<gathalast line="479">Samaṇo pavisaṃ dose, āpajjati duve pana.</gathalast>
<hangnum line="480" number="154"></hangnum>
<gatha1 line="481">Paṭhamena ca pādena, parikkhepaṃ atikkame;</gatha1>
<gathalast line="482">Dukkaṭaṃ tassa niddiṭṭhaṃ, pācitti dutiyena tu.</gathalast>
<hangnum line="483" number="155"></hangnum>
<gatha1 line="484">Aṭṭhidantavisāṇābhi-nibbattaṃ sūciyā gharaṃ;</gatha1>
<gathalast line="485">Kārāpento phuse dvepi, payoge dukkaṭādayo.</gathalast>
<hangnum line="486" number="156"></hangnum>
<gatha1 line="487">Pamāṇātītamañcādiṃ <pageBreak edition="M" number="0.0320" />, kārāpento duve phuse;</gatha1>
<gathalast line="488">Payoge dukkaṭaṃ vuttaṃ, sesā kārāpite siyā.</gathalast>
<hangnum line="489" number="157"></hangnum>
<gatha1 line="490">Tūlonaddhaṃ tu mañcādiṃ, kārāpento duve phuse;</gatha1>
<gathalast line="491">Payoge dukkaṭaṃ, tasmiṃ, sesā kārāpite siyā.</gathalast>
<hangnum line="492" number="158"></hangnum>
<gatha1 line="493">Sattame aṭṭhame ceva, navame dasamepi ca;</gatha1>
<gathalast line="494">Anantarasamoyeva, āpattīnaṃ vinicchayo.</gathalast>
<centered line="495">Ratanavaggo navamo.</centered>
<centered line="496">Pācittiyakathā.</centered>
<hangnum line="497" number="159"></hangnum>
<gatha1 line="498">Catūsu duvidhāpatti, pāṭidesaniyesupi;</gatha1>
<gathalast line="499">Avisesena niddiṭṭhā, buddhenādiccabandhunā.</gathalast>
<hangnum line="500" number="160"></hangnum>
<gatha1 line="501">‘‘Bhuñjissāmī’’ti bhikkhussa, dukkaṭaṃ paṭigaṇhato;</gatha1>
<gathalast line="502">Ajjhohāresu sabbattha, pāṭidesaniyaṃ siyā.</gathalast>
<centered line="503">Pāṭidesanīyakathā.</centered>
<hangnum line="504" number="161"></hangnum>
<gatha1 line="505">Sekhiyesu <pageBreak edition="V" number="0.0283" />ca dhammesu, ekāvāpatti dīpitā;</gatha1>
<gathalast line="506">Anādaravaseneva, dukkaṭaṃ samudāhaṭaṃ.</gathalast>
<centered line="507">Sekhiyakathā.</centered>
<hangnum line="508" number="162"></hangnum>
<gatha1 line="509">Paññattā methunaṃ dhammaṃ, paṭisevanapaccayā;</gatha1>
<gathalast line="510">Kati āpattiyo honti? Catassova bhavanti hi.</gathalast>
<hangnum line="511" number="163"></hangnum>
<gatha1 line="512">Methunaṃ paṭisevanto, allokāsappavesane;</gatha1>
<gathalast line="513">Mate akkhāyite vāpi, bhikkhu pārājikaṃ phuse.</gathalast>
<hangnum line="514" number="164"></hangnum>
<gatha1 line="515">Thullaccayaṃ tu yebhuyya-kkhāyite, dukkaṭaṃ tathā;</gatha1>
<gathalast line="516">Mukhe vaṭṭakate vuttaṃ, pācitti jatumaṭṭhake.</gathalast>
<hangnum line="517" number="165"></hangnum>
<gatha1 line="518">Paññattā <pageBreak edition="M" number="0.0321" />kāyasaṃsaggaṃ, samāpajjanapaccayā;</gatha1>
<gathalast line="519">Kati āpattiyo honti? Pañca āpattiyo siyuṃ.</gathalast>
<hangnum line="520" number="166"></hangnum>
<gatha1 line="521">Avassutassa posassa, tathā bhikkhuniyāpi ca;</gatha1>
<gathalast line="522">Pārājikamadhakkhādi-gahaṇaṃ sādiyantiyā.</gathalast>
<hangnum line="523" number="167"></hangnum>
<gatha1 line="524">Kāyena phusato kāyaṃ, bhikkhussa garukaṃ siyā;</gatha1>
<gathalast line="525">Kāyena kāyabaddhaṃ tu, phusaṃ thullaccayaṃ siyā.</gathalast>
<hangnum line="526" number="168"></hangnum>
<gatha1 line="527">Paṭibaddhena kāyena, paṭibaddhaṃ tu dukkaṭaṃ;</gatha1>
<gathalast line="528">Pācittiyaṃ panuddiṭṭhaṃ, tassaṅgulipatodake.</gathalast>
<hangnum line="529" number="169"></hangnum>
<gatha1 line="530">Sesesu sekhiyantesu, āpattīnaṃ vinicchayo;</gatha1>
<gathalast line="531">Heṭṭhā vuttanayeneva, veditabbo vibhāvinā.</gathalast>
<centered line="532">Mahāvibhaṅgasaṅgaho niṭṭhito.</centered>
</body>
</document>