<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin10t.nrf3.xml</normativeSource>
    <archivePath>roman/tika/vinayapitaka (tika)/vinayavinicchaya-uttaravinicchaya/mahavaggo.xml</archivePath>
    <baseFileName>mahavaggo</baseFileName>
    <titlePath>Mahāvaggo - Vinayavinicchaya-uttaravinicchaya - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Mahāvaggo</chapter>
    <subhead line="2">Mahākhandhakakathā</subhead>
    <subhead line="3">Pabbajjākathā</subhead>
    <hangnum line="4" number="2444"></hangnum>
    <gatha1 line="5"> Sīlakkhandhādiyuttena <pageBreak edition="Myanmar" number="0.0236" /><pageBreak edition="Vipassana Research Institut" number="0.0208" />, subhakkhandhena desite;</gatha1>
    <gathalast line="6">Khandhakepi pavakkhāmi, samāsena vinicchayaṃ.</gathalast>
    <hangnum line="7" number="2445"></hangnum>
    <gatha1 line="8"> Mātarā ananuññātaṃ, pitarā vāpi bhikkhuno;</gatha1>
    <gathalast line="9">Bhaṇḍukammamapucchitvā, pabbājentassa dukkaṭaṃ.</gathalast>
    <hangnum line="10" number="2446"></hangnum>
    <gatha1 line="11"> Uddesaparipucchāya, sayaṃ ce byāvaṭo siyā;</gatha1>
    <gathalast line="12">Daharo āṇāpetabbo, pabbājetvānayāti ca.</gathalast>
    <hangnum line="13" number="2447"></hangnum>
    <gatha1 line="14"> Upajjhāyamathuddissa, avutto daharo pana;</gatha1>
    <gathalast line="15">Pabbājeti sace taṃ so, sayamevāpi vaṭṭati.</gathalast>
    <hangnum line="16" number="2448"></hangnum>
    <gatha1 line="17"> Sāmaṇeropi vattabbo, daharo natthi tattha ce;</gatha1>
    <gathalast line="18">‘‘Khaṇḍasīmamimaṃ netvā, pabbājetvānayā’’ti ca.</gathalast>
    <hangnum line="19" number="2449"></hangnum>
    <gatha1 line="20"> Saraṇāni panetassa, dātabbāneva attanā;</gatha1>
    <gathalast line="21">Evampi bhikkhunāyeva, hoti pabbājito naro.</gathalast>
    <hangnum line="22" number="2450"></hangnum>
    <gatha1 line="23"> Purisaṃ bhikkhuto añño, pabbājeti na vaṭṭati;</gatha1>
    <gathalast line="24">Itthiṃ bhikkhunito añño, pabbājeti na vaṭṭati.</gathalast>
    <hangnum line="25" number="2451"></hangnum>
    <gatha1 line="26"> Sāmaṇeropi vā dātuṃ, sāmaṇerīpi vā tathā;</gatha1>
    <gathalast line="27">Āṇattiyā ubhinnampi, kāsāyāni labhanti te.</gathalast>
    <hangnum line="28" number="2452"></hangnum>
    <gatha1 line="29"> Sayameva ca yaṃ kiñci, pabbājentena bhikkhunā;</gatha1>
    <gathalast line="30">Kesāpanayanaṃ katvā, paṭhamaṃ udake puna.</gathalast>
    <hangnum line="31" number="2453"></hangnum>
    <gatha1 line="32"> Nhāpetabbo <pageBreak edition="Myanmar" number="0.0237" /><pageBreak edition="Vipassana Research Institut" number="0.0209" /> siyā suṭṭhu, ghaṃsitvā gomayādinā;</gatha1>
    <gathalast line="33">Sarīre pīḷakā vāpi, kacchu vā tassa honti ce.</gathalast>
    <hangnum line="34" number="2454"></hangnum>
    <gatha1 line="35"> Mātā yathā niyaṃputtaṃ, na jigucchati sabbaso;</gatha1>
    <gathalast line="36">Nhāpetabbova yatinā, tatheva ajigucchatā.</gathalast>
    <hangnum line="37" number="2455"></hangnum>
    <gatha1 line="38"> Kasmā? Panettakenāpi, upakārena sāsane;</gatha1>
    <gathalast line="39">So sadā balavasneho, hotupajjhāyakādisu.</gathalast>
    <hangnum line="40" number="2456"></hangnum>
    <gatha1 line="41"> Vinodetvā panuppannaṃ, ukkaṇṭhaṃ kulaputtakā;</gatha1>
    <gathalast line="42">Sikkhāyo paripūretvā, nibbānaṃ pāpuṇanti hi.</gathalast>
    <hangnum line="43" number="2457"></hangnum>
    <gatha1 line="44"> Gandhacuṇṇena vā pacchā, cuṇṇenapi haliddiyā;</gatha1>
    <gathalast line="45">Sarīraṃ tassa sīsañca, ubbaṭṭetvā punappunaṃ.</gathalast>
    <hangnum line="46" number="2458"></hangnum>
    <gatha1 line="47"> Gihigandhaṃ vinodetvā, kāsāyāni panekato;</gatha1>
    <gathalast line="48">Dvattikkhattuṃ sakiṃ vāpi, dātabbānissa bhikkhunā.</gathalast>
    <hangnum line="49" number="2459"></hangnum>
    <gatha1 line="50"> Atha hatthepi vā tassa, adatvā sayameva taṃ;</gatha1>
    <gathalast line="51">Acchādeti upajjhāyo, vaṭṭatācariyopi vā.</gathalast>
    <hangnum line="52" number="2460"></hangnum>
    <gatha1 line="53"> Nivāseti anāṇatto, so pārupati vā sayaṃ;</gatha1>
    <gathalast line="54">Apanetvā tato sabbaṃ, puna dātabbameva taṃ.</gathalast>
    <hangnum line="55" number="2461"></hangnum>
    <gatha1 line="56"> Bhikkhunā tu sahatthena, tathā āṇattiyāpi vā;</gatha1>
    <gathalast line="57">Dinnaṃ vaṭṭati kāsāvaṃ, nādinnaṃ pana vaṭṭati.</gathalast>
    <hangnum line="58" number="2462"></hangnum>
    <gatha1 line="59"> Tasseva santakaṃ vāpi, kā kathā attasantake;</gatha1>
    <gathalast line="60">Vandāpetvā tattha bhikkhū, kārāpetvāna ukkuṭiṃ.</gathalast>
    <hangnum line="61" number="2463"></hangnum>
    <gatha1 line="62"> Añjaliṃ paggahāpetvā, dātabbaṃ saraṇattayaṃ;</gatha1>
    <gathalast line="63">Paṭipāṭivaseneva, na ca uppaṭipāṭiyā.</gathalast>
    <hangnum line="64" number="2464"></hangnum>
    <gatha1 line="65"> Sace ekapadaṃ vāpi, deti ekakkharampi vā;</gatha1>
    <gathalast line="66">Paṭipāṭiṃ virajjhitvā, gahitaṃ ce na vaṭṭati.</gathalast>
    <hangnum line="67" number="2465"></hangnum>
    <gatha1 line="68"> Tikkhattuṃ yadi vā deti, buddhaṃ saraṇameva vā;</gatha1>
    <gathalast line="69">Tathā sesesu cevampi, na dinnāneva honti hi.</gathalast>
    <hangnum line="70" number="2466"></hangnum>
    <gatha1 line="71"> Katvānunāsikantāni <pageBreak edition="Myanmar" number="0.0238" />, ekābaddhāni vā pana;</gatha1>
    <gathalast line="72">Vicchinditvātha ma-ntāni, dātabbāni vijānatā.</gathalast>
    <hangnum line="73" number="2467"></hangnum>
    <gatha1 line="74"> Upasampadakammaṃ <pageBreak edition="Vipassana Research Institut" number="0.0210" /> tu, ekatosuddhiyā siyā;</gatha1>
    <gathalast line="75">Na hoti pana pabbajjā, ubhatosuddhiyā vinā.</gathalast>
    <hangnum line="76" number="2468"></hangnum>
    <gatha1 line="77"> Tasmā ācariyenāpi, tathāntevāsikenapi;</gatha1>
    <gathalast line="78">Bu-ddha-kārādayo vaṇṇā, ṭhānakaraṇasampadaṃ.</gathalast>
    <hangnum line="79" number="2469"></hangnum>
    <gatha1 line="80"> Ahāpentena vattabbā, pabbajjāguṇamicchatā;</gatha1>
    <gathalast line="81">Ekavaṇṇavināsena, pabbajjā hi na rūhati.</gathalast>
    <hangnum line="82" number="2470"></hangnum>
    <gatha1 line="83"> Yadi siddhāpi pabbajjā, saraṇāgamanatova hi;</gatha1>
    <gathalast line="84">Dātabbā dasa sīlāni, pūraṇatthāya bhikkhunā.</gathalast>
    <centered line="85">Pabbajjākathā.</centered>
    <hangnum line="86" number="2471"></hangnum>
    <gatha1 line="87"> Upajjhāyamathācariyaṃ, nissāya vasatā pana;</gatha1>
    <gathalast line="88">Kattabbāneva vattāni, piyasīlena bhikkhunā.</gathalast>
    <hangnum line="89" number="2472"></hangnum>
    <gatha1 line="90"> Āsanaṃ paññapetabbaṃ, dantakaṭṭhaṃ mukhodakaṃ;</gatha1>
    <gathalast line="91">Dātabbaṃ tassa kālena, sace yāgu bhavissati.</gathalast>
    <hangnum line="92" number="2473"></hangnum>
    <gatha1 line="93"> Yāgu tassupanetabbā, saṅghato kulatopi vā;</gatha1>
    <gathalast line="94">Patte vattañca kātabbaṃ, vattaṃ gāmappavesane.</gathalast>
    <hangnum line="95" number="2474"></hangnum>
    <gatha1 line="96"> Cīvare yāni vattāni, vuttāni hi mahesinā;</gatha1>
    <gathalast line="97">Senāsane tathā pāda-pīṭhakathalikādisu.</gathalast>
    <hangnum line="98" number="2475"></hangnum>
    <gatha1 line="99"> Evamādīni vattāni, sabbāni pana rogato;</gatha1>
    <gathalast line="100">Vuṭṭhānāgamanantāni, sattatiṃsasataṃ siyuṃ.</gathalast>
    <hangnum line="101" number="2476"></hangnum>
    <gatha1 line="102"> Vattabhedena sabbattha, dukkaṭaṃ tu pakāsitaṃ;</gatha1>
    <gathalast line="103">Anādaravaseneva, akarontassa bhikkhuno.</gathalast>
    <centered line="104">Upajjhāyācariyavattakathā.</centered>
    <hangnum line="105" number="2477"></hangnum>
    <gatha1 line="106"> Upajjhāyassa <pageBreak edition="Myanmar" number="0.0239" /> vattāni, tathā saddhivihārike;</gatha1>
    <gathalast line="107">Sataṃ terasa honteva, tathāntevāsikepi ca.</gathalast>
    <centered line="108">Saddhivihārikantevāsikavattakathā.</centered>
    <hangnum line="109" number="2478"></hangnum>
    <gatha1 line="110"> Pakkante vāpi vibbhante, pakkhasaṅkantake mate;</gatha1>
    <gathalast line="111">Āṇattiyā upajjhāyā, passambhati ca nissayo.</gathalast>
    <hangnum line="112" number="2479"></hangnum>
    <gatha1 line="113"> Hoti ācariyamhāpi, chadhā nissayabhedanaṃ;</gatha1>
    <gathalast line="114">Pakkante <pageBreak edition="Vipassana Research Institut" number="0.0211" /> vāpi vibbhante, pakkhasaṅkantake mate.</gathalast>
    <hangnum line="115" number="2480"></hangnum>
    <gatha1 line="116"> Āṇattiyaṃ ubhinnampi, dhuranikkhepanepi ca;</gatha1>
    <gathalast line="117">Ekekassa ubhinnaṃ vā, nālaye sati bhijjati.</gathalast>
    <hangnum line="118" number="2481"></hangnum>
    <gatha1 line="119"> Upajjhāyasamodhāna-gatassāpi ca bhijjati;</gatha1>
    <gathalast line="120">Dassanaṃ savanañcāti, samodhānaṃ dvidhā mataṃ.</gathalast>
    <hangnum line="121" number="2482"></hangnum>
    <gatha1 line="122"> Addhikassa gilānassa, gilānupaṭṭhakassa ca;</gatha1>
    <gathalast line="123">Yācitassa na dosova, vasituṃ nissayaṃ vinā.</gathalast>
    <hangnum line="124" number="2483"></hangnum>
    <gatha1 line="125"> Jānatā attano ceva, vane phāsuvihārataṃ;</gatha1>
    <gathalast line="126">Sabhāge dāyakesante, vasitumpi ca vaṭṭati.</gathalast>
    <centered line="127">Nissayapaṭippassambhanakathā.</centered>
    <hangnum line="128" number="2484"></hangnum>
    <gatha1 line="129"> Kuṭṭhiṃ gaṇḍiṃ kilāsiñca, sosiñca apamārikaṃ;</gatha1>
    <gathalast line="130">Tathā rājabhaṭaṃ coraṃ, likhitaṃ kārabhedakaṃ.</gathalast>
    <hangnum line="131" number="2485"></hangnum>
    <gatha1 line="132"> Kasāhataṃ narañceva, purisaṃ lakkhaṇāhataṃ;</gatha1>
    <gathalast line="133">Iṇāyikañca dāsañca, pabbājentassa dukkaṭaṃ.</gathalast>
    <hangnum line="134" number="2486"></hangnum>
    <gatha1 line="135"> Hatthacchinnamaḷacchinnaṃ, pādacchinnañca puggalaṃ;</gatha1>
    <gathalast line="136">Kaṇṇanāsaṅgulicchinnaṃ, kaṇḍaracchinnameva ca.</gathalast>
    <hangnum line="137" number="2487"></hangnum>
    <gatha1 line="138"> Kāṇaṃ kuṇiñca khujjañca, vāmanaṃ phaṇahatthakaṃ;</gatha1>
    <gathalast line="139">Khañjaṃ pakkhahatañceva, sīpadiṃ pāparoginaṃ.</gathalast>
    <hangnum line="140" number="2488"></hangnum>
    <gatha1 line="141"> Jarāya <pageBreak edition="Myanmar" number="0.0240" /> dubbalaṃ andhaṃ, badhirañceva mammanaṃ;</gatha1>
    <gathalast line="142">Pīṭhasappiṃ tathā mūgaṃ, pabbājentassa dukkaṭaṃ.</gathalast>
    <hangnum line="143" number="2489"></hangnum>
    <gatha1 line="144"> Atidīghotirasso vā, atikālopi vā tathā;</gatha1>
    <gathalast line="145">Accodātopi vā maṭṭha-tambalohanidassano.</gathalast>
    <hangnum line="146" number="2490"></hangnum>
    <gatha1 line="147"> Atithūlo atikisso, mahāsīsopi vā tathā;</gatha1>
    <gathalast line="148">Atikhuddakasīsena, sahitena yuttopi vā.</gathalast>
    <hangnum line="149" number="2491"></hangnum>
    <gatha1 line="150"> Kuṭakuṭakasīso <pageBreak edition="Vipassana Research Institut" number="0.0212" /> vā, tathā sikharasīsako;</gatha1>
    <gathalast line="151">Veḷunāḷisamānena, sīsena ca yuto naro.</gathalast>
    <hangnum line="152" number="2492"></hangnum>
    <gatha1 line="153"> Kappasīsopi pabbhāra-sīso vā vaṇasīsako;</gatha1>
    <gathalast line="154">Tathā kaṇṇikakeso vā, thūlakesopi vā tathā.</gathalast>
    <hangnum line="155" number="2493"></hangnum>
    <gatha1 line="156"> Pūtinillomasīso vā, jātipaṇḍarakesako;</gatha1>
    <gathalast line="157">Jātiyā tambakeso vā, tathevāvaṭṭasīsako.</gathalast>
    <hangnum line="158" number="2494"></hangnum>
    <gatha1 line="159"> Sīsalomekabaddhehi, bhamukehi yutopi vā;</gatha1>
    <gathalast line="160">Sambaddhabhamuko vāpi, nillomabhamukopi vā.</gathalast>
    <hangnum line="161" number="2495"></hangnum>
    <gatha1 line="162"> Mahantakhuddanetto vā, tathā visamalocano;</gatha1>
    <gathalast line="163">Kekaro vāpi gambhīra-netto visamacakkalo.</gathalast>
    <hangnum line="164" number="2496"></hangnum>
    <gatha1 line="165"> Jatumūsikakaṇṇo vā, hatthikaṇṇopi vā pana;</gatha1>
    <gathalast line="166">Chiddamattakakaṇṇo vā, tathevāviddhakaṇṇako.</gathalast>
    <hangnum line="167" number="2497"></hangnum>
    <gatha1 line="168"> Tathā ṭaṅkitakaṇṇo vā, pūtikaṇṇopi vā pana;</gatha1>
    <gathalast line="169">Yonakādippabhedopi, nāyaṃ parisadūsako.</gathalast>
    <hangnum line="170" number="2498"></hangnum>
    <gatha1 line="171"> Atipiṅgalanetto vā, tathā nippakhumakkhi vā;</gatha1>
    <gathalast line="172">Assupaggharanetto vā, pakkapupphitalocano.</gathalast>
    <hangnum line="173" number="2499"></hangnum>
    <gatha1 line="174"> Tatheva ca mahānāso, atikhuddakanāsiko;</gatha1>
    <gathalast line="175">Tathā cipiṭanāso vā, naro kuṭilanāsiko.</gathalast>
    <hangnum line="176" number="2500"></hangnum>
    <gatha1 line="177"> Niccavissavanāso <pageBreak edition="Myanmar" number="0.0241" /> vā, yo vā pana mahāmukho;</gatha1>
    <gathalast line="178">Vaṅkabhinnamukho vāpi, mahāoṭṭhopi vā pana.</gathalast>
    <hangnum line="179" number="2501"></hangnum>
    <gatha1 line="180"> Tathā tanukaoṭṭho vā, vipuluttaraoṭṭhako;</gatha1>
    <gathalast line="181">Oṭṭhachinnopi uppakka-mukho eḷamukhopi vā.</gathalast>
    <hangnum line="182" number="2502"></hangnum>
    <gatha1 line="183"> Saṅkhatuṇḍopi duggandha-mukho vā pana puggalo;</gatha1>
    <gathalast line="184">Mahādantopi accantaṃ, tathā asuradantako.</gathalast>
    <hangnum line="185" number="2503"></hangnum>
    <gatha1 line="186"> Heṭṭhā uparito vāpi, bahinikkhantadantako;</gatha1>
    <gathalast line="187">Adanto pūtidanto vā, atikhuddakadantako.</gathalast>
    <hangnum line="188" number="2504"></hangnum>
    <gatha1 line="189"> Yassa dantantare danto, kāḷakadantasannibho;</gatha1>
    <gathalast line="190">Sukhumova ṭhito, taṃ ce, pabbājetumpi vaṭṭati.</gathalast>
    <hangnum line="191" number="2505"></hangnum>
    <gatha1 line="192"> Yo <pageBreak edition="Vipassana Research Institut" number="0.0213" /> mahāhanuko poso;</gatha1>
    <gatha2 line="193">Dīghena hanunā yuto;</gatha2>
    <gatha3 line="194">Cipiṭahanuko vāpi;</gatha3>
    <gathalast line="195">Rassena hanunā yuto.</gathalast>
    <hangnum line="196" number="2506"></hangnum>
    <gatha1 line="197"> Nimmassudāṭhiko vāpi, atidīghagalopi vā;</gatha1>
    <gathalast line="198">Atirassagalopi vā, bhinnagaṇṭhigalopi vā.</gathalast>
    <hangnum line="199" number="2507"></hangnum>
    <gatha1 line="200"> Tathā bhaṭṭhaṃsakūṭo vā, bhinnapiṭṭhiuropi vā;</gatha1>
    <gathalast line="201">Sudīgharassahattho vā, kacchukaṇḍusamāyuto.</gathalast>
    <hangnum line="202" number="2508"></hangnum>
    <gatha1 line="203"> Mahānisadamaṃso vā, uddhanaggupamāyuto;</gatha1>
    <gathalast line="204">Vātaṇḍiko mahāūru, saṅghaṭṭanakajāṇuko.</gathalast>
    <hangnum line="205" number="2509"></hangnum>
    <gatha1 line="206"> Bhinnajāṇu mahājāṇu, dīghajaṅgho vijaṅghako;</gatha1>
    <gathalast line="207">Vikaṭo vāpi paṇho vā, tathā ubbaddhapiṇḍiko.</gathalast>
    <hangnum line="208" number="2510"></hangnum>
    <gatha1 line="209"> Yaṭṭhijaṅgho mahājaṅgho, mahāpādopi yo naro;</gatha1>
    <gathalast line="210">Tathā piṭṭhikapādo vā, mahāpaṇhipi vā pana.</gathalast>
    <hangnum line="211" number="2511"></hangnum>
    <gatha1 line="212"> Vaṅkapādo <pageBreak edition="Myanmar" number="0.0242" /> naro yo vā, gaṇṭhikaṅgulikopi vā;</gatha1>
    <gathalast line="213">Yo panandhanakho vāpi, kāḷapūtinakhopi ca.</gathalast>
    <hangnum line="214" number="2512"></hangnum>
    <gatha1 line="215"> Iccevamādikaṃ kañci, naraṃ parisadūsakaṃ;</gatha1>
    <gathalast line="216">Pabbājentassa bhikkhussa, hoti āpatti dukkaṭaṃ.</gathalast>
    <centered line="217">Parisadūsakakathā.</centered>
    <hangnum line="218" number="2513"></hangnum>
    <gatha1 line="219"> ‘‘Sāmaṇerajja mā khāda, mā bhuñja ca pivā’’ti ca;</gatha1>
    <gathalast line="220">Nivārentassa āhāraṃ, hoti āpatti dukkaṭaṃ.</gathalast>
    <hangnum line="221" number="2514"></hangnum>
    <gatha1 line="222"> ‘‘Nivāressāmi āhāra’’-miti vā pattacīvaraṃ;</gatha1>
    <gathalast line="223">Anto nikkhipato sabba-payogesupi dukkaṭaṃ.</gathalast>
    <hangnum line="224" number="2515"></hangnum>
    <gatha1 line="225"> Dubbacasāmaṇerassa, anācārassa kevalaṃ;</gatha1>
    <gathalast line="226">Daṇḍakammaṃ have katvā, hitakāmena bhikkhunā.</gathalast>
    <hangnum line="227" number="2516"></hangnum>
    <gatha1 line="228"> Yāguṃ vā pana bhattaṃ vā, dassetvā kira bhāsituṃ;</gatha1>
    <gathalast line="229">‘‘Āhaṭe daṇḍakamme tvaṃ, lacchasīda’’nti vaṭṭati.</gathalast>
    <hangnum line="230" number="2517"></hangnum>
    <gatha1 line="231"> Aparādhānurūpena <pageBreak edition="Vipassana Research Institut" number="0.0214" />, daṇḍakammaṃ tu kāraye;</gatha1>
    <gathalast line="232">Vālikāsalilādīna-māharāpanameva taṃ.</gathalast>
    <hangnum line="233" number="2518"></hangnum>
    <gatha1 line="234"> Sīse vā nikkhipāpetuṃ, pāsāṇādīni kānici;</gatha1>
    <gathalast line="235">Nipajjāpetumuṇhe vā, pāsāṇe bhūmiyāpi vā.</gathalast>
    <hangnum line="236" number="2519"></hangnum>
    <gatha1 line="237"> Udakaṃ vā pavesetuṃ, na ca vaṭṭati bhikkhuno;</gatha1>
    <gathalast line="238">Idhāvaraṇamattaṃ tu, daṇḍakammaṃ pakāsitaṃ.</gathalast>
    <centered line="239">Nivāraṇakathā.</centered>
    <hangnum line="240" number="2520"></hangnum>
    <gatha1 line="241"> Pakkhopakkamikāsittā, catuttho panusūyako;</gatha1>
    <gathalast line="242">Napuṃsakena pañcete, paṇḍakā paridīpitā.</gathalast>
    <hangnum line="243" number="2521"></hangnum>
    <gatha1 line="244"> Tesu āsittusūyānaṃ, pabbajjā na nivāritā;</gatha1>
    <gathalast line="245">Itaresaṃ tu tiṇṇampi, paṇḍakānaṃ nivāritā.</gathalast>
    <hangnum line="246" number="2522"></hangnum>
    <gatha1 line="247"> Vāritā <pageBreak edition="Myanmar" number="0.0243" /> yassa pabbajjā, nāsetabboti so mato;</gatha1>
    <gathalast line="248">Tividhe pana te ñatvā, pabbājentassa dukkaṭaṃ.</gathalast>
    <centered line="249">Paṇḍakakathā.</centered>
    <hangnum line="250" number="2523"></hangnum>
    <gatha1 line="251"> Liṅgattheno ca saṃvāsa-ttheno tadubhayassa ca;</gatha1>
    <gathalast line="252">Theyyasaṃvāsako nāma, tividhopi pavuccati.</gathalast>
    <hangnum line="253" number="2524"></hangnum>
    <gatha1 line="254"> Sayameva ca yo tattha, pabbajitvā na gaṇhati;</gatha1>
    <gathalast line="255">Bhikkhuvassāni vā neva, yathāvuḍḍhampi vandanaṃ.</gathalast>
    <hangnum line="256" number="2525"></hangnum>
    <gatha1 line="257"> Liṅgattheno ayaṃ liṅga-mattassa thenato siyā;</gatha1>
    <gathalast line="258">Yo ca pabbajito hutvā, bhikkhuvassāni gaṇhati.</gathalast>
    <hangnum line="259" number="2526"></hangnum>
    <gatha1 line="260"> Saṃvāsaṃ sādiyantova, saṃvāsatthenako mato;</gatha1>
    <gathalast line="261">Ubhayatthenako vutta-nayoyeva, yathāha ca.</gathalast>
    <hangnum line="262" number="2527"></hangnum>
    <gatha1 line="263"> ‘‘Rājadubbhikkhakantāra-rogaveribhayehi vā;</gatha1>
    <gathalast line="264">Cīvarāharaṇatthaṃ vā, liṅgamādiyatīdha yo.</gathalast>
    <hangnum line="265" number="2528"></hangnum>
    <gatha1 line="266"> Saṃvāsaṃ nādhivāseti, yāva so suddhamānaso;</gatha1>
    <gathalast line="267">Theyyasaṃvāsako nāma, tāva esa na vuccati’’.</gathalast>
    <centered line="268">Theyyasaṃvāsakakathā.</centered>
    <hangnum line="269" number="2529"></hangnum>
    <gatha1 line="270"> ‘‘Titthiyohaṃ <pageBreak edition="Vipassana Research Institut" number="0.0215" /> bhavissa’’nti, upasampannabhikkhu ce;</gatha1>
    <gathalast line="271">Saliṅgeneva yo yāti, titthiyānamupassayaṃ.</gathalast>
    <hangnum line="272" number="2530"></hangnum>
    <gatha1 line="273"> Gacchato padavārena, hoti āpatti dukkaṭaṃ;</gatha1>
    <gathalast line="274">Hoti titthiyapakkanto, liṅge tesaṃ tu nissite.</gathalast>
    <hangnum line="275" number="2531"></hangnum>
    <gatha1 line="276"> ‘‘Titthiyohaṃ bhavissa’’nti, kusacīrādikaṃ pana;</gatha1>
    <gathalast line="277">Sayameva nivāseti, sopi pakkantako siyā.</gathalast>
    <hangnum line="278" number="2532"></hangnum>
    <gatha1 line="279"> Naggo <pageBreak edition="Myanmar" number="0.0244" /> ājīvakādīnaṃ, gantvā tesaṃ upassayaṃ;</gatha1>
    <gathalast line="280">Luñcāpeti sace kese, vattānādiyatīdha vā.</gathalast>
    <hangnum line="281" number="2533"></hangnum>
    <gatha1 line="282"> Morapiñchādikaṃ tesaṃ, liṅgaṃ gaṇhāti vā sace;</gatha1>
    <gathalast line="283">Sārato ceva vā tesaṃ, pabbajjaṃ laddhimeva vā.</gathalast>
    <hangnum line="284" number="2534"></hangnum>
    <gatha1 line="285"> Hoti titthiyapakkanto, na panesa vimuccati;</gatha1>
    <gathalast line="286">Naggassa gacchato vuttaṃ, padavārena dukkaṭaṃ.</gathalast>
    <hangnum line="287" number="2535"></hangnum>
    <gatha1 line="288"> Vutto anupasampanna-vasena theyyavāsako;</gatha1>
    <gathalast line="289">Tathā titthiyapakkanto, upasampannabhikkhunā.</gathalast>
    <centered line="290">Titthiyapakkantakathā.</centered>
    <hangnum line="291" number="2536"></hangnum>
    <gatha1 line="292"> Nāgo vāpi supaṇṇo vā, yakkho sakkopi vā idha;</gatha1>
    <gathalast line="293">Tiracchānagato vutto, pabbājetuṃ na vaṭṭati.</gathalast>
    <centered line="294">Tiracchānakathā.</centered>
    <hangnum line="295" number="2537"></hangnum>
    <gatha1 line="296"> Pañcānantarike pose, pabbājentassa dukkaṭaṃ;</gatha1>
    <gathalast line="297">Ubhatobyañjanañceva, tathā bhikkhunidūsakaṃ.</gathalast>
    <hangnum line="298" number="2538"></hangnum>
    <gatha1 line="299"> Ekatoupasampannaṃ, bhikkhunīnaṃ tu santike;</gatha1>
    <gathalast line="300">Dūsetvā pana so neva, bhikkhunīdūsako siyā.</gathalast>
    <hangnum line="301" number="2539"></hangnum>
    <gatha1 line="302"> Sace anupasampanna-dūsako upasampadaṃ;</gatha1>
    <gathalast line="303">Labhateva ca pabbajjaṃ, sā ca neva parājitā.</gathalast>
    <centered line="304">Ekādasaabhabbapuggalakathā.</centered>
    <hangnum line="305" number="2540"></hangnum>
    <gatha1 line="306"> Nūpasampādanīyova <pageBreak edition="Vipassana Research Institut" number="0.0216" />, anupajjhāyako naro;</gatha1>
    <gathalast line="307">Karoto dukkaṭaṃ hoti, na kuppati sace kataṃ.</gathalast>
    <hangnum line="308" number="2541"></hangnum>
    <gatha1 line="309"> Kuppatīti <pageBreak edition="Myanmar" number="0.0245" /> vadanteke, na gahetabbameva taṃ;</gatha1>
    <gathalast line="310">Sesesupi ayaṃ ñeyyo, nayo sabbattha viññunā.</gathalast>
    <hangnum line="311" number="2542"></hangnum>
    <gatha1 line="312"> Upasampadakammassa, abhabbā pañcavīsati;</gatha1>
    <gathalast line="313">Ajānitvā kato cāpi, osāro nāsanāraho.</gathalast>
    <hangnum line="314" number="2543"></hangnum>
    <gatha1 line="315"> Hatthacchinnādibāttiṃsa, kuṭṭhiādi ca terasa;</gatha1>
    <gathalast line="316">Apatto tesamosāro, kato ce pana rūhati.</gathalast>
    <hangnum line="317" number="2544"></hangnum>
    <gatha1 line="318"> Ekūpajjhāyako hoti;</gatha1>
    <gatha2 line="319">Honti ācariyā tayo;</gatha2>
    <gatha3 line="320">Upasampadāpekkhā ca;</gatha3>
    <gathalast line="321">Honti dve vā tayopi vā.</gathalast>
    <hangnum line="322" number="2545"></hangnum>
    <gatha1 line="323"> Tīhi ācariyeheva, ekato anusāvanaṃ;</gatha1>
    <gathalast line="324">Osāretvā kataṃ kammaṃ, na ca kuppati kappati.</gathalast>
    <hangnum line="325" number="2546"></hangnum>
    <gatha1 line="326"> Ekūpajjhāyako hoti;</gatha1>
    <gatha2 line="327">Ācariyopi tathekato;</gatha2>
    <gatha3 line="328">Upasampadāpekkhā ca;</gatha3>
    <gathalast line="329">Honti dve vā tayopi vā.</gathalast>
    <hangnum line="330" number="2547"></hangnum>
    <gatha1 line="331"> Anupubbena sāvetvā, tesaṃ nāmaṃ tu tena ca;</gatha1>
    <gathalast line="332">Ekato anusāvetvā, katampi ca na kuppati.</gathalast>
    <hangnum line="333" number="2548"></hangnum>
    <gatha1 line="334"> Nānupajjhāyakenāpi, nānācariyakena ca;</gatha1>
    <gathalast line="335">Aññamaññānusāvetvā, kataṃ kammañca vaṭṭati.</gathalast>
    <hangnum line="336" number="2549"></hangnum>
    <gatha1 line="337"> Sumano tissatherassa, anusāveti sissakaṃ;</gatha1>
    <gathalast line="338">Tisso sumanatherassa, anusāveti sissakaṃ.</gathalast>
    <hangnum line="339" number="2550"></hangnum>
    <gatha1 line="340"> Nānupajjhāyakeneva, ekācariyakenidha;</gatha1>
    <gathalast line="341">Upasampadā paṭikkhittā, buddhenādiccabandhunā.</gathalast>
    <centered line="342">Mahākhandhakakathā.</centered>
    <title line="343">Uposathakkhandhakakathā</title>
    <hangnum line="344" number="2551"></hangnum>
    <gatha1 line="345"> Baddhābaddhavaseneva <pageBreak edition="Myanmar" number="0.0246" /><pageBreak edition="Vipassana Research Institut" number="0.0217" />, sīmā nāma dvidhā matā;</gatha1>
    <gathalast line="346">Nimittena nimittaṃ tu, ghaṭetvā pana sammatā.</gathalast>
    <hangnum line="347" number="2552"></hangnum>
    <gatha1 line="348"> Ayaṃ sīmāvipattīhi, ekādasahi vajjitā;</gatha1>
    <gathalast line="349">Baddhā nāma siyā sīmā, sā tisampattisaṃyutā.</gathalast>
    <hangnum line="350" number="2553"></hangnum>
    <gatha1 line="351"> Khaṇḍasamānasaṃvāsā-vippavāsādibhedato;</gatha1>
    <gathalast line="352">Iti baddhā tidhā vuttā, abaddhāpi tidhā matā.</gathalast>
    <hangnum line="353" number="2554"></hangnum>
    <gatha1 line="354"> Gāmato udakukkhepā, sattabbhantaratopi ca;</gatha1>
    <gathalast line="355">Tattha gāmaparicchedo, <bold>‘‘gāmasīmā’’</bold>ti vuccati.</gathalast>
    <hangnum line="356" number="2555"></hangnum>
    <gatha1 line="357"> Jātassare samudde vā, nadiyā vā samantato;</gatha1>
    <gathalast line="358">Majjhimassudakukkhepo, <bold>udakukkhepa</bold>saññito.</gathalast>
    <hangnum line="359" number="2556"></hangnum>
    <gatha1 line="360"> Agāmake araññe tu, sattevabbhantarā pana;</gatha1>
    <gathalast line="361">Samantato ayaṃ sīmā, <bold>sattabbhantara</bold>nāmikā.</gathalast>
    <hangnum line="362" number="2557"></hangnum>
    <gatha1 line="363"> Ekaṃ abbhantaraṃ vuttaṃ, aṭṭhavīsatihatthakaṃ;</gatha1>
    <gathalast line="364">Guḷukkhepanayeneva, udakukkhepakā matā.</gathalast>
    <hangnum line="365" number="2558"></hangnum>
    <gatha1 line="366"> Imā dve pana sīmāyo, vaḍḍhanti parisāvasā;</gatha1>
    <gathalast line="367">Abbhantarūdakukkhepā, ṭhitokāsā paraṃ siyuṃ.</gathalast>
    <hangnum line="368" number="2559"></hangnum>
    <gatha1 line="369"> Ṭhito antoparicchede, hatthapāsaṃ vihāya vā;</gatha1>
    <gathalast line="370">Tattakaṃ anatikkamma, paricchedampi vā paraṃ.</gathalast>
    <hangnum line="371" number="2560"></hangnum>
    <gatha1 line="372"> Ṭhito kammaṃ vikopeti, iti aṭṭhakathānayo;</gatha1>
    <gathalast line="373">Tasmā so hatthapāse vā, kātabbo bahi vā pana.</gathalast>
    <hangnum line="374" number="2561"></hangnum>
    <gatha1 line="375"> Baddhasīmāya saṇṭhānaṃ, nimittaṃ disakittanaṃ;</gatha1>
    <gathalast line="376">Ñatvā pamāṇaṃ sodhetvā, sīmaṃ bandheyya paṇḍito.</gathalast>
    <hangnum line="377" number="2562"></hangnum>
    <gatha1 line="378"> Tikoṇaṃ <pageBreak edition="Myanmar" number="0.0247" /> caturassañca, vaṭṭañca paṇavūpamaṃ;</gatha1>
    <gathalast line="379">Vitānaṃ dhanukākāraṃ, mudiṅgasakaṭūpamaṃ.</gathalast>
    <hangnum line="380" number="2563"></hangnum>
    <gatha1 line="381"> Pabbataṃ <pageBreak edition="Vipassana Research Institut" number="0.0218" /> vanaṃ pāsāṇaṃ, rukkhaṃ maggañca vammikaṃ;</gatha1>
    <gathalast line="382">Udakañca nadiñcāti, nimittānaṭṭha dīpaye.</gathalast>
    <hangnum line="383" number="2564"></hangnum>
    <gatha1 line="384"> Tesu tīṇi nimittāni, ādiṃ katvā samantato;</gatha1>
    <gathalast line="385">Nimittānaṃ satenāpi, bandhituṃ pana vaṭṭati.</gathalast>
    <hangnum line="386" number="2565"></hangnum>
    <gatha1 line="387"> Tiyojanaparā sīmā, ukkaṭṭhāti pakāsitā;</gatha1>
    <gathalast line="388">Ekavīsati bhikkhūnaṃ, gaṇhantī heṭṭhimā matā.</gathalast>
    <hangnum line="389" number="2566"></hangnum>
    <gatha1 line="390"> Ukkaṭṭhāyapi ukkaṭṭhā, heṭṭhimāyapi heṭṭhimā;</gatha1>
    <gathalast line="391">Etā dvepi asīmāti, vuttā ādiccabandhunā.</gathalast>
    <hangnum line="392" number="2567"></hangnum>
    <gatha1 line="393"> Nimittaṃ pana kittetvā, sabbameva samantato;</gatha1>
    <gathalast line="394">Pacchā ñattidutiyena, sīmaṃ bandhitumarahati.</gathalast>
    <hangnum line="395" number="2568"></hangnum>
    <gatha1 line="396"> Bandhitvānantaraṃ pacchā, cīvarāvippavāsakaṃ;</gatha1>
    <gathalast line="397">Sammannitvāna baddhā sā-vippavāsāti vuccati.</gathalast>
    <hangnum line="398" number="2569"></hangnum>
    <gatha1 line="399"> Nadīsarasamuddesu, sīmaṃ bandhati ce pana;</gatha1>
    <gathalast line="400">Na vottharati teneva, asīmāti jinobravi.</gathalast>
    <centered line="401">Sīmākathā.</centered>
    <hangnum line="402" number="2570"></hangnum>
    <gatha1 line="403"> Dinakārakakattabbā-kārānañca vasā pana;</gatha1>
    <gathalast line="404">Navevuposathā vuttā, buddhenādiccabandhunā.</gathalast>
    <hangnum line="405" number="2571"></hangnum>
    <gatha1 line="406"> Cātuddaso pannaraso, sāmaggī ca uposatho;</gatha1>
    <gathalast line="407">Divaseneva niddiṭṭhā, tayopete uposathā.</gathalast>
    <hangnum line="408" number="2572"></hangnum>
    <gatha1 line="409"> Saṅghe uposatho ceva, gaṇe puggaluposatho;</gatha1>
    <gathalast line="410">Kārakānaṃ vaseneva, tayo vuttā uposathā.</gathalast>
    <hangnum line="411" number="2573"></hangnum>
    <gatha1 line="412"> Suttuddesābhidhāno <pageBreak edition="Myanmar" number="0.0248" /> ca, pārisuddhiuposatho;</gatha1>
    <gathalast line="413">Adhiṭṭhānanti niddiṭṭhā, tayo kammenuposathā.</gathalast>
    <hangnum line="414" number="2574"></hangnum>
    <gatha1 line="415"> Saṅghassa pātimokkho ca, pārisuddhi gaṇassa ca;</gatha1>
    <gathalast line="416">Adhiṭṭhānamathekassa, niddiṭṭhaṃ pana satthunā.</gathalast>
    <hangnum line="417" number="2575"></hangnum>
    <gatha1 line="418"> Pātimokkhassa uddesā, pañca vuttā mahesinā;</gatha1>
    <gathalast line="419">Nidānaṃ uddisitvāna, sāvetabbaṃ tu sesakaṃ.</gathalast>
    <hangnum line="420" number="2576"></hangnum>
    <gatha1 line="421"> Ayameva <pageBreak edition="Vipassana Research Institut" number="0.0219" /> nayo ñeyyo, sesesupi ca viññunā;</gatha1>
    <gathalast line="422">Cattāro bhikkhunīnañca, uddesā navime pana.</gathalast>
    <hangnum line="423" number="2577"></hangnum>
    <gatha1 line="424"> Pātimokkhassa uddeso, kātabbova uposathe;</gatha1>
    <gathalast line="425">Antarāyaṃ vinā ceva, anuddeso nivārito.</gathalast>
    <hangnum line="426" number="2578"></hangnum>
    <gatha1 line="427"> Thero ca issaro tassa;</gatha1>
    <gatha2 line="428">‘‘Therādheyya’’nti pāṭhato;</gatha2>
    <gatha3 line="429">Avattantena ajjhiṭṭho;</gatha3>
    <gathalast line="430">Yassa so pana vattati.</gathalast>
    <hangnum line="431" number="2579"></hangnum>
    <gatha1 line="432"> Uddisante samappā vā, āgacchanti sace pana;</gatha1>
    <gathalast line="433">Uddiṭṭhaṃ taṃ suuddiṭṭhaṃ, sāvetabbaṃ tu sesakaṃ.</gathalast>
    <hangnum line="434" number="2580"></hangnum>
    <gatha1 line="435"> Uddiṭṭhamatte bhikkhūnaṃ, parisāyuṭṭhitāya vā;</gatha1>
    <gathalast line="436">Pārisuddhi tu kattabbā, mūle tesaṃ, sace bahū.</gathalast>
    <hangnum line="437" number="2581"></hangnum>
    <gatha1 line="438"> Sammajjituṃ padīpetuṃ, paññāpetuṃ dakāsane;</gatha1>
    <gathalast line="439">Viniddiṭṭhassa therena, akarontassa dukkaṭaṃ.</gathalast>
    <hangnum line="440" number="2582"></hangnum>
    <gatha1 line="441"> Katvā sammajjanaṃ dīpaṃ, ṭhapetvā udakāsanaṃ;</gatha1>
    <gathalast line="442">Gaṇañattiṃ ṭhapetvāva, kattabbo tīhuposatho.</gathalast>
    <hangnum line="443" number="2583"></hangnum>
    <gatha1 line="444"> Pubbakiccaṃ samāpetvā, adhiṭṭheyya panekako;</gatha1>
    <gathalast line="445">No ce adhiṭṭhaheyyassa, hoti āpatti dukkaṭaṃ.</gathalast>
    <hangnum line="446" number="2584"></hangnum>
    <gatha1 line="447"> Adhammena <pageBreak edition="Myanmar" number="0.0249" /> ca vaggena, samaggena adhammato;</gatha1>
    <gathalast line="448">Tathā dhammena vaggena, samaggena ca dhammato.</gathalast>
    <hangnum line="449" number="2585"></hangnum>
    <gatha1 line="450"> Uposathassa etāni, kammānīti jinobravi;</gatha1>
    <gathalast line="451">Catūsvapi panetesu, catutthaṃ dhammikaṃ mataṃ.</gathalast>
    <hangnum line="452" number="2586"></hangnum>
    <gatha1 line="453"> Adhammenidha vaggo hi, katamo cetthuposatho?</gatha1>
    <gathalast line="454">Vasanti ekasīmāyaṃ, cattāro yattha bhikkhuno.</gathalast>
    <hangnum line="455" number="2587"></hangnum>
    <gatha1 line="456"> Ekassa pārisuddhiṃ te, ānayitvā tayo janā;</gatha1>
    <gathalast line="457">Karonti pārisuddhiṃ ce, adhammo vagguposatho.</gathalast>
    <hangnum line="458" number="2588"></hangnum>
    <gatha1 line="459"> Adhammena samaggo hi, cattāro bhikkhunekato;</gatha1>
    <gathalast line="460">Karonti pārisuddhiṃ ce, samaggo hotyadhammiko.</gathalast>
    <hangnum line="461" number="2589"></hangnum>
    <gatha1 line="462"> Dhammena <pageBreak edition="Vipassana Research Institut" number="0.0220" /> pana vaggo hi, katamo so uposatho;</gatha1>
    <gathalast line="463">Vasanti ekasīmāyaṃ, cattāro yattha bhikkhuno.</gathalast>
    <hangnum line="464" number="2590"></hangnum>
    <gatha1 line="465"> Ekassa pārisuddhiṃ te, ānayitvā tayo janā;</gatha1>
    <gathalast line="466">Pātimokkhuddisante ce, vaggo dhammenuposatho.</gathalast>
    <hangnum line="467" number="2591"></hangnum>
    <gatha1 line="468"> Dhammato hi samaggo so;</gatha1>
    <gatha2 line="469">Cattāro bhikkhunekato;</gatha2>
    <gatha3 line="470">Pātimokkhuddisantīdha;</gatha3>
    <gathalast line="471">Samaggo dhammato mato.</gathalast>
    <hangnum line="472" number="2592"></hangnum>
    <gatha1 line="473"> Vagge samagge vaggoti, saññino vimatissa vā;</gatha1>
    <gathalast line="474">Uposathaṃ karontassa, hoti āpatti dukkaṭaṃ.</gathalast>
    <hangnum line="475" number="2593"></hangnum>
    <gatha1 line="476"> Bhedādhippāyato tassa, hoti thullaccayaṃ pana;</gatha1>
    <gathalast line="477">Vagge samaggenāpatti, samaggoti ca saññino.</gathalast>
    <hangnum line="478" number="2594"></hangnum>
    <gatha1 line="479"> Ukkhittena gahaṭṭhena, sesehi sahadhammihi;</gatha1>
    <gathalast line="480">Cutanikkhittasikkhehi, ekādasahi vā saha.</gathalast>
    <hangnum line="481" number="2595"></hangnum>
    <gatha1 line="482"> Uposatho na kātabbo, sabhāgāpattikena vā;</gatha1>
    <gathalast line="483">Chandena pārivutthena, karoto hoti dukkaṭaṃ.</gathalast>
    <hangnum line="484" number="2596"></hangnum>
    <gatha1 line="485"> Adesetvā <pageBreak edition="Myanmar" number="0.0250" /> panāpattiṃ, nāvikatvāna vematiṃ;</gatha1>
    <gathalast line="486">Uposatho na kātabbo, dine vā anuposathe.</gathalast>
    <hangnum line="487" number="2597"></hangnum>
    <gatha1 line="488"> Uposathe panāvāsā, sabhikkhumhā ca bhikkhunā;</gatha1>
    <gathalast line="489">Āvāso vā anāvāso, na gantabbo kudācanaṃ.</gathalast>
    <hangnum line="490" number="2598"></hangnum>
    <gatha1 line="491"> Yasmiṃ uposathe kiccaṃ;</gatha1>
    <gatha2 line="492">Āvāse pana vattati;</gatha2>
    <gatha3 line="493">So ce sabhikkhuko nāma;</gatha3>
    <gathalast line="494">Āvāsoti pakāsito.</gathalast>
    <hangnum line="495" number="2599"></hangnum>
    <gatha1 line="496"> Uposatho kimatthāya, kimatthāya pavāraṇā;</gatha1>
    <gathalast line="497">Uposatho samaggattho, visuddhatthā pavāraṇā.</gathalast>
    <hangnum line="498" number="2600"></hangnum>
    <gatha1 line="499"> Kopetuṃ dhammikaṃ kammaṃ, paṭikkoseyya dukkaṭaṃ;</gatha1>
    <gathalast line="500">Chandaṃ vā kāyasāmaggiṃ, adentassapi dukkaṭaṃ.</gathalast>
    <hangnum line="501" number="2601"></hangnum>
    <gatha1 line="502"> Hoti <pageBreak edition="Vipassana Research Institut" number="0.0221" /> pañcavidho saṅgho, catuvaggādibhedato;</gatha1>
    <gathalast line="503">So ca kattabbakammassa, vasena paridīpito.</gathalast>
    <hangnum line="504" number="2602"></hangnum>
    <gatha1 line="505"> Pavāraṇaṃ tathābbhānaṃ, kammañca upasampadaṃ;</gatha1>
    <gathalast line="506">Ṭhapetvā catuvaggena, akattabbaṃ na vijjati.</gathalast>
    <hangnum line="507" number="2603"></hangnum>
    <gatha1 line="508"> Pañcavaggena abbhānaṃ, majjhadesūpasampadaṃ;</gatha1>
    <gathalast line="509">Dasavaggena abbhānaṃ, vinā sabbaṃ tu vaṭṭati.</gathalast>
    <hangnum line="510" number="2604"></hangnum>
    <gatha1 line="511"> Kammaṃ vīsativaggena, na kattabbaṃ na kiñcipi;</gatha1>
    <gathalast line="512">Ūne dosoti ñāpetuṃ, nādhike atirekatā.</gathalast>
    <hangnum line="513" number="2605"></hangnum>
    <gatha1 line="514"> Cattāro pakatattāva, kammappattāti dīpitā;</gatha1>
    <gathalast line="515">Catuvaggena kattabbe, sesesu ca ayaṃ nayo.</gathalast>
    <hangnum line="516" number="2606"></hangnum>
    <gatha1 line="517"> Catuvaggādikattabbaṃ, katvāsaṃvāsapuggalaṃ;</gatha1>
    <gathalast line="518">Gaṇapūraṃ karontassa, kataṃ kuppati dukkaṭaṃ.</gathalast>
    <hangnum line="519" number="2607"></hangnum>
    <gatha1 line="520"> Parivāsādikammepi <pageBreak edition="Myanmar" number="0.0251" />, tatraṭṭhaṃ gaṇapūrakaṃ;</gatha1>
    <gathalast line="521">Katvā pana karontānaṃ, tathā, sesaṃ tu vaṭṭati.</gathalast>
    <centered line="522">Uposathakkhandhakakathā.</centered>
    <title line="523">Vassūpanāyikakkhandhakakathā</title>
    <hangnum line="524" number="2608"></hangnum>
    <gatha1 line="525"> Purimā pacchimā cāti, duve vassūpanāyikā;</gatha1>
    <gathalast line="526">Ālayo vā vacībhedo, kattabbo upagacchatā.</gathalast>
    <hangnum line="527" number="2609"></hangnum>
    <gatha1 line="528"> Vassūpagamanaṃ vāpi, jānaṃ anupagacchato;</gatha1>
    <gathalast line="529">Temāsamavasitvā vā, carantassapi dukkaṭaṃ.</gathalast>
    <hangnum line="530" number="2610"></hangnum>
    <gatha1 line="531"> Rukkhassa susire chatte, cāṭichavakuṭīsu vā;</gatha1>
    <gathalast line="532">Ajjhokāsepi vā vassaṃ, upagantuṃ na vaṭṭati.</gathalast>
    <hangnum line="533" number="2611"></hangnum>
    <gatha1 line="534"> Vassacchede anāpatti, antarāyo sace siyā;</gatha1>
    <gathalast line="535">Chinnavassassa bhikkhussa, vāritāva pavāraṇā.</gathalast>
    <hangnum line="536" number="2612"></hangnum>
    <gatha1 line="537"> Mātāpitūnaṃ <pageBreak edition="Vipassana Research Institut" number="0.0222" /> pana dassanatthaṃ;</gatha1>
    <gatha2 line="538">Pañcannamatthe sahadhammikānaṃ;</gatha2>
    <gatha3 line="539">Daṭṭhuṃ gilānaṃ tadupaṭṭhakānaṃ;</gatha3>
    <gathalast line="540">Bhattādi nesaṃ pariyesanatthaṃ.</gathalast>
    <hangnum line="541" number="2613"></hangnum>
    <gatha1 line="542"> Tathānabhirataṃ gantvā, vūpakāsessamuṭṭhitaṃ;</gatha1>
    <gathalast line="543">Diṭṭhiṃ vā tassa kukkuccaṃ, vinodessāmahanti vā.</gathalast>
    <hangnum line="544" number="2614"></hangnum>
    <gatha1 line="545"> Evaṃ sattāhakiccena, bhikkhunā vinayaññunā;</gatha1>
    <gathalast line="546">Apesitepi gantabbaṃ, pageva pahite pana.</gathalast>
    <hangnum line="547" number="2615"></hangnum>
    <gatha1 line="548"> Vassaṃ upagatenettha, animantitabhikkhunā;</gatha1>
    <gathalast line="549">Dhammassa savanatthāya, gantuṃ pana na vaṭṭati.</gathalast>
    <hangnum line="550" number="2616"></hangnum>
    <gatha1 line="551"> ‘‘Asukaṃ <pageBreak edition="Myanmar" number="0.0252" /> nāma divasaṃ, sannipāto bhavissati’’;</gatha1>
    <gathalast line="552">Iccevaṃ katikā pubbaṃ, katā ce pana vaṭṭati.</gathalast>
    <hangnum line="553" number="2617"></hangnum>
    <gatha1 line="554"> ‘‘Dhovissāmi rajissāmi, bhaṇḍaka’’nti na vaṭṭati;</gatha1>
    <gathalast line="555">Sacācariyupajjhāyā, pahiṇanti ca vaṭṭati.</gathalast>
    <hangnum line="556" number="2618"></hangnum>
    <gatha1 line="557"> Uddesādīnamatthāya, gantuṃ neva ca vaṭṭati;</gatha1>
    <gathalast line="558">Garūnaṃ dassanatthāya, gantuṃ labhati puggalo.</gathalast>
    <hangnum line="559" number="2619"></hangnum>
    <gatha1 line="560"> Sace ācariyo ‘‘ajja, mā gacchāhī’’ti bhāsati;</gatha1>
    <gathalast line="561">Ratticchede anāpatti, hotīti paridīpitā.</gathalast>
    <hangnum line="562" number="2620"></hangnum>
    <gatha1 line="563"> Yassa kassaci ñātissa, upaṭṭhākakulassa vā;</gatha1>
    <gathalast line="564">Gacchato dassanatthāya, ratticchede ca dukkaṭaṃ.</gathalast>
    <hangnum line="565" number="2621"></hangnum>
    <gatha1 line="566"> ‘‘Āgamissāmi ajjeva, gantvāhaṃ gāmaka’’nti ca;</gatha1>
    <gathalast line="567">Sace pāpuṇituṃ gacchaṃ, na sakkoteva vaṭṭati.</gathalast>
    <hangnum line="568" number="2622"></hangnum>
    <gatha1 line="569"> Vaje satthepi nāvāyaṃ, tīsu ṭhānesu bhikkhuno;</gatha1>
    <gathalast line="570">Vassacchede anāpatti, pavāretuñca vaṭṭati.</gathalast>
    <hangnum line="571" number="2623"></hangnum>
    <gatha1 line="572"> Sati paccayavekalle, sarīrāphāsutāya vā;</gatha1>
    <gathalast line="573">Eseva antarāyoti, vassaṃ chetvāpi pakkame.</gathalast>
    <hangnum line="574" number="2624"></hangnum>
    <gatha1 line="575"> Yena kenantarāyena, vassaṃ nopagato hi yo;</gatha1>
    <gathalast line="576">Dutiyā upagantabbā, chinnavassena vā pana.</gathalast>
    <hangnum line="577" number="2625"></hangnum>
    <gatha1 line="578"> Vassaṃ <pageBreak edition="Vipassana Research Institut" number="0.0223" /> anupagantvā vā, tadaheva ca gacchati;</gatha1>
    <gathalast line="579">Bahiddhā eva sattāhaṃ, upagantvāpi vā pana.</gathalast>
    <hangnum line="580" number="2626"></hangnum>
    <gatha1 line="581"> Vītināmeti ce tassa, purimāpi na vijjati;</gatha1>
    <gathalast line="582">Paṭissave ca bhikkhussa, hoti āpatti dukkaṭaṃ.</gathalast>
    <hangnum line="583" number="2627"></hangnum>
    <gatha1 line="584"> Vassaṃ panupagantvā ca, uṭṭhāpetvā na cāruṇaṃ;</gatha1>
    <gathalast line="585">Gacchato pana sattāha-karaṇeneva bhikkhuno.</gathalast>
    <hangnum line="586" number="2628"></hangnum>
    <gatha1 line="587"> Antoyeva ca sattāhaṃ, nivattantassa tassa tu;</gatha1>
    <gathalast line="588">Anāpattīti ko vādo, vasitvā bahi gacchato.</gathalast>
    <hangnum line="589" number="2629"></hangnum>
    <gatha1 line="590"> ‘‘Vasissāmīdha <pageBreak edition="Myanmar" number="0.0253" /> vassa’’nti, ālayo yadi vijjati;</gatha1>
    <gathalast line="591">Nopetasatiyā vassaṃ, tena senāsanaṃ pana.</gathalast>
    <hangnum line="592" number="2630"></hangnum>
    <gatha1 line="593"> Gahitaṃ suggahitaṃ hoti, chinnavasso na hoti so;</gatha1>
    <gathalast line="594">Labhateva pavāretuṃ, na doso koci vijjati.</gathalast>
    <hangnum line="595" number="2631"></hangnum>
    <gatha1 line="596"> ‘‘Imasmiṃ vihāre temāsaṃ, imaṃ vassaṃ upemi’’ti;</gatha1>
    <gathalast line="597">Nicchārite ca tikkhattuṃ, vassaṃ upagato siyā.</gathalast>
    <hangnum line="598" number="2632"></hangnum>
    <gatha1 line="599"> Ādiṃ tu navamiṃ katvā, gantuṃ vaṭṭati bhikkhuno;</gatha1>
    <gathalast line="600">Āgacchatu ca pacchā so, mā vā doso na vijjati.</gathalast>
    <centered line="601">Vassūpanāyikakkhandhakakathā.</centered>
    <title line="602">Pavāraṇakkhandhakakathā</title>
    <hangnum line="603" number="2633"></hangnum>
    <gatha1 line="604"> Cātuddasī pañcadasī, sāmaggī ca pavāraṇā;</gatha1>
    <gathalast line="605">Tevācī dvekavācī ca, saṅghe ca gaṇapuggale.</gathalast>
    <hangnum line="606" number="2634"></hangnum>
    <gatha1 line="607"> Etā pana munindena, vuttā nava pavāraṇā;</gatha1>
    <gathalast line="608">Tīṇi kammāni muñcitvā, anteneva pavāraye.</gathalast>
    <hangnum line="609" number="2635"></hangnum>
    <gatha1 line="610"> Pubbakiccaṃ samāpetvā, pattakalle samānite;</gatha1>
    <gathalast line="611">Ñattiṃ ṭhapetvā saṅghena, kattabbā hi pavāraṇā.</gathalast>
    <hangnum line="612" number="2636"></hangnum>
    <gatha1 line="613"> Pavārentesu <pageBreak edition="Vipassana Research Institut" number="0.0224" /> theresu, nisīdeyya navo pana;</gatha1>
    <gathalast line="614">Sayaṃ yāva pavāreyya, tāva ukkuṭikañhi so.</gathalast>
    <hangnum line="615" number="2637"></hangnum>
    <gatha1 line="616"> Ñattiṃ vatvā pavāreyyuṃ, cattāro vā tayopi vā;</gatha1>
    <gathalast line="617">Pubbakiccaṃ samāpetvā, ekāvāse vasanti ce.</gathalast>
    <hangnum line="618" number="2638"></hangnum>
    <gatha1 line="619"> Aññamaññaṃ pavāreyyuṃ, vinā ñattiṃ duve janā;</gatha1>
    <gathalast line="620">Adhiṭṭheyya panekopi, sesā saṅghapavāraṇā.</gathalast>
    <hangnum line="621" number="2639"></hangnum>
    <gatha1 line="622"> Pavārite <pageBreak edition="Myanmar" number="0.0254" /> ca saṅghasmiṃ, kareyyanāgato pana;</gatha1>
    <gathalast line="623">Avuṭṭho chinnavasso vā, pārisuddhiuposathaṃ.</gathalast>
    <hangnum line="624" number="2640"></hangnum>
    <gatha1 line="625"> Pañca yasmiṃ panāvāse, cattāro vā tayopi vā;</gatha1>
    <gathalast line="626">Ekekassa haritvāna, samaṇā te pavāraṇaṃ.</gathalast>
    <hangnum line="627" number="2641"></hangnum>
    <gatha1 line="628"> Aññamaññaṃ pavārenti, sace āpatti dukkaṭaṃ;</gatha1>
    <gathalast line="629">Sesaṃ uposathe vutta-nayenidha naye budho.</gathalast>
    <hangnum line="630" number="2642"></hangnum>
    <gatha1 line="631"> Pārisuddhippadānena, sampādetattano suciṃ;</gatha1>
    <gathalast line="632">Chandadānena saṅghassa, sabbaṃ sādheti, nattano.</gathalast>
    <hangnum line="633" number="2643"></hangnum>
    <gatha1 line="634"> Tasmā pana ubhinnampi, kiccasiddhatthamevidha;</gatha1>
    <gathalast line="635">Pārisuddhipi dātabbā, chandaṃ dentena bhikkhunā.</gathalast>
    <hangnum line="636" number="2644"></hangnum>
    <gatha1 line="637"> Chandekena bahūnampi, hātabbo pārisuddhipi;</gatha1>
    <gathalast line="638">Paramparāhaṭo chando, na gacchati visuddhiyā.</gathalast>
    <hangnum line="639" number="2645"></hangnum>
    <gatha1 line="640"> Chandaṃ vā pārisuddhiṃ vā, gahetvā vā pavāraṇaṃ;</gatha1>
    <gathalast line="641">Sāmaṇerādibhāvaṃ vā, paṭijāneyya hārako.</gathalast>
    <hangnum line="642" number="2646"></hangnum>
    <gatha1 line="643"> Sace so saṅghamappatvā, vibbhameyya mareyya vā;</gatha1>
    <gathalast line="644">Nāhaṭañceva taṃ sabbaṃ, patvā cevaṃ siyāhaṭaṃ.</gathalast>
    <hangnum line="645" number="2647"></hangnum>
    <gatha1 line="646"> Saṅghaṃ patvā pamatto vā, sutto vā khittacittako;</gatha1>
    <gathalast line="647">Nāroceti anāpatti, hoti sañcicca dukkaṭaṃ.</gathalast>
    <hangnum line="648" number="2648"></hangnum>
    <gatha1 line="649"> Ye te vipassanāyuttā, rattindivamatanditā;</gatha1>
    <gathalast line="650">Pubbarattāpararattaṃ, vipassanaparāyaṇā.</gathalast>
    <hangnum line="651" number="2649"></hangnum>
    <gatha1 line="652"> Laddhaphāsuvihārānaṃ, siyā na parihāniti;</gatha1>
    <gathalast line="653">Pavāraṇāya saṅgāho, vutto kattikamāsake.</gathalast>
    <centered line="654">Pavāraṇakkhandhakakathā.</centered>
    <title line="655">Cammakkhandhakakathā</title>
    <hangnum line="656" number="2650"></hangnum>
    <gatha1 line="657"> Eḷakājamigānaṃ <pageBreak edition="Myanmar" number="0.0255" /><pageBreak edition="Vipassana Research Institut" number="0.0225" /> tu, cammaṃ vaṭṭati bhikkhuno;</gatha1>
    <gathalast line="658">Rohiteṇikuraṅgānaṃ, pasadaṃmigamātuyā.</gathalast>
    <hangnum line="659" number="2651"></hangnum>
    <gatha1 line="660"> Ṭhapetvā cammametesaṃ, aññaṃ dukkaṭavatthukaṃ;</gatha1>
    <gathalast line="661">Thavikopāhane sabbaṃ, cammaṃ vaṭṭatyamānusaṃ.</gathalast>
    <hangnum line="662" number="2652"></hangnum>
    <gatha1 line="663"> Vaṭṭanti majjhime dese, na guṇaṅguṇupāhanā;</gatha1>
    <gathalast line="664">Vaṭṭanti antoārāme, sabbatthāpi ca rogino.</gathalast>
    <hangnum line="665" number="2653"></hangnum>
    <gatha1 line="666"> Puṭakhallakabaddhā ca, tatheva pāliguṇṭhimā;</gatha1>
    <gathalast line="667">Tūlapuṇṇā na vaṭṭanti, sabbanīlādayopi ca.</gathalast>
    <hangnum line="668" number="2654"></hangnum>
    <gatha1 line="669"> Citrā upāhanā meṇḍa-visāṇūpamavaddhikā;</gatha1>
    <gathalast line="670">Na ca vaṭṭanti morassa, piñchena parisibbitā.</gathalast>
    <hangnum line="671" number="2655"></hangnum>
    <gatha1 line="672"> Majjārakāḷakolūka-sīhabyagghuddadīpinaṃ;</gatha1>
    <gathalast line="673">Ajinassa ca cammena, na vaṭṭati parikkhaṭā.</gathalast>
    <hangnum line="674" number="2656"></hangnum>
    <gatha1 line="675"> Puṭādiṃ apanetvā vā, chinditvā vāpi sabbaso;</gatha1>
    <gathalast line="676">Vaṇṇabhedaṃ tathā katvā, dhāretabbā upāhanā.</gathalast>
    <hangnum line="677" number="2657"></hangnum>
    <gatha1 line="678"> Sabbāpi pana dhāretuṃ, na ca vaṭṭanti pādukā;</gatha1>
    <gathalast line="679">Ṭhapetvā tattha passāva- vaccācamanapādukā.</gathalast>
    <hangnum line="680" number="2658"></hangnum>
    <gatha1 line="681"> Āsandiñceva pallaṅkaṃ, uccāsayanasaññitaṃ;</gatha1>
    <gathalast line="682">Atikkantapamāṇaṃ tu, sevamānassa dukkaṭaṃ.</gathalast>
    <hangnum line="683" number="2659"></hangnum>
    <gatha1 line="684"> Gonakaṃ kuttakaṃ cittaṃ, paṭikaṃ paṭalikampi ca;</gatha1>
    <gathalast line="685">Ekantalomiṃ vikatiṃ, tūlikaṃ uddalomikaṃ.</gathalast>
    <hangnum line="686" number="2660"></hangnum>
    <gatha1 line="687"> Kaṭṭissaṃ pana koseyyaṃ, hatthiassarathattharaṃ;</gatha1>
    <gathalast line="688">Kadalimigapavara-paccattharaṇakampi ca.</gathalast>
    <hangnum line="689" number="2661"></hangnum>
    <gatha1 line="690"> Heṭṭhā <pageBreak edition="Myanmar" number="0.0256" /> rattavitānassa, dvidhā rattūpadhānakaṃ;</gatha1>
    <gathalast line="691">Akappiyamidaṃ sabbaṃ, dukkaṭaṃ paribhuñjato.</gathalast>
    <hangnum line="692" number="2662"></hangnum>
    <gatha1 line="693"> Heṭṭhā <pageBreak edition="Vipassana Research Institut" number="0.0226" /> akappiye paccatthare sati na vaṭṭati;</gatha1>
    <gathalast line="694">Uddhaṃ setavitānampi, tasmiṃ asati vaṭṭati.</gathalast>
    <hangnum line="695" number="2663"></hangnum>
    <gatha1 line="696"> Āsandiṃ pana pallaṅkaṃ, ṭhapetvā tūlikampi ca;</gatha1>
    <gathalast line="697">Sesaṃ pana ca sabbampi, labhate gihisantakaṃ.</gathalast>
    <hangnum line="698" number="2664"></hangnum>
    <gatha1 line="699"> Dhammāsane anāpatti, bhattaggepi nisīdituṃ;</gatha1>
    <gathalast line="700">Bhūmattharaṇake tattha, sayitumpi ca vaṭṭati.</gathalast>
    <centered line="701">Cammakkhandhakakathā.</centered>
    <title line="702">Bhesajjakkhandhakakathā</title>
    <hangnum line="703" number="2665"></hangnum>
    <gatha1 line="704"> Vuttā gahapatissāpi, sammutussāvanantikā;</gatha1>
    <gathalast line="705">Gonisādīti kappiyā, catasso honti bhūmiyo.</gathalast>
    <hangnum line="706" number="2666"></hangnum>
    <gatha1 line="707"> Saṅghassa santakaṃ gehaṃ, santakaṃ bhikkhunopi vā;</gatha1>
    <gathalast line="708">Kappiyaṃ pana kattabbaṃ, sahaseyyappahonakaṃ.</gathalast>
    <hangnum line="709" number="2667"></hangnum>
    <gatha1 line="710"> Ṭhapetvā bhikkhumaññehi, dinnaṃ kappiyabhūmiyā;</gatha1>
    <gathalast line="711">Atthāya santakaṃ tesaṃ, gehaṃ <bold>gahapate</bold>vidaṃ.</gathalast>
    <hangnum line="712" number="2668"></hangnum>
    <gatha1 line="713"> Sā hi <bold>sammutikā</bold> nāma, yā hi saṅghena sammatā;</gatha1>
    <gathalast line="714">Kammavācamavatvā vā, vaṭṭatevāpalokanaṃ.</gathalast>
    <hangnum line="715" number="2669"></hangnum>
    <gatha1 line="716"> Paṭhamiṭṭhakapāsāṇa-thambhādiṭṭhapane pana;</gatha1>
    <gathalast line="717">‘‘Kappiyakuṭiṃ karomā’’ti, vadantehi samantato.</gathalast>
    <hangnum line="718" number="2670"></hangnum>
    <gatha1 line="719"> Ukkhipitvā ṭhapentesu, āmasitvā paresu vā;</gatha1>
    <gathalast line="720">Sayamevukkhipitvā vā, ṭhapeyyu<bold>ssāvanantikā</bold>.</gathalast>
    <hangnum line="721" number="2671"></hangnum>
    <gatha1 line="722"> Iṭṭhakādipatiṭṭhānaṃ <pageBreak edition="Myanmar" number="0.0257" />, bhikkhūnaṃ vadataṃ pana;</gatha1>
    <gathalast line="723">Vācāya pariyosānaṃ, samakālaṃ tu vaṭṭati.</gathalast>
    <hangnum line="724" number="2672"></hangnum>
    <gatha1 line="725"> Ārāmo aparikkhitto, sakalo bhuyyatopi vā;</gatha1>
    <gathalast line="726">Duvidhopi ca viññūhi, <bold>gonisādī</bold>ti vuccati.</gathalast>
    <hangnum line="727" number="2673"></hangnum>
    <gatha1 line="728"> Etā <pageBreak edition="Vipassana Research Institut" number="0.0227" /> pana catassopi, honti kappiyabhūmiyo;</gatha1>
    <gathalast line="729">Ettha pakkañca vutthañca, sabbaṃ vaṭṭati āmisaṃ.</gathalast>
    <hangnum line="730" number="2674"></hangnum>
    <gatha1 line="731"> Ussāvanantikā yā sā, thambhādīsu adhiṭṭhitā;</gatha1>
    <gathalast line="732">Thambhādīsvapanītesu, tadaññesupi tiṭṭhati.</gathalast>
    <hangnum line="733" number="2675"></hangnum>
    <gatha1 line="734"> Apanītesu sabbesu, siyā jahitavatthukā;</gatha1>
    <gathalast line="735">Gonisādī parikkhittā, sesā chadananāsato.</gathalast>
    <hangnum line="736" number="2676"></hangnum>
    <gatha1 line="737"> Bhikkhuṃ ṭhapetvā aññesaṃ, hatthato ca paṭiggaho;</gatha1>
    <gathalast line="738">Tesañca sannidhi anto- vuttaṃ bhikkhussa vaṭṭati.</gathalast>
    <hangnum line="739" number="2677"></hangnum>
    <gatha1 line="740"> Bhikkhussa bhikkhuniyā vā, santakaṃ saṅghikampi vā;</gatha1>
    <gathalast line="741">Antovutthañca pakkañca, ubhinnaṃ na ca vaṭṭati.</gathalast>
    <hangnum line="742" number="2678"></hangnum>
    <gatha1 line="743"> Akappakuṭiyā vutthaṃ, sappiādivimissitaṃ;</gatha1>
    <gathalast line="744">‘‘Antovuttha’’nti niddiṭṭhaṃ, paṭhamaṃ kālikadvayaṃ.</gathalast>
    <hangnum line="745" number="2679"></hangnum>
    <gatha1 line="746"> Teheva sappiādīhi, bhikkhunā yāvajīvikaṃ;</gatha1>
    <gathalast line="747">Pakkaṃ taṃ pana sattāhaṃ, vaṭṭateva nirāmisaṃ.</gathalast>
    <hangnum line="748" number="2680"></hangnum>
    <gatha1 line="749"> Sace āmisasaṃsaṭṭhaṃ, pakkaṃ taṃ paribhuñjati;</gatha1>
    <gathalast line="750">Antovutthañca bhiyyopi, sāmapakkañca bhuñjati.</gathalast>
    <hangnum line="751" number="2681"></hangnum>
    <gatha1 line="752"> Yāvakālikamāhāro, pānakaṃ yāmakālikaṃ;</gatha1>
    <gathalast line="753">Sattāhakālikaṃ nāma, sappiādikapañcakaṃ.</gathalast>
    <hangnum line="754" number="2682"></hangnum>
    <gatha1 line="755"> Sesaṃ pana haliddādi, bhesajjaṃ yāvajīvikaṃ;</gatha1>
    <gathalast line="756">Catudhā kālikā vuttā, udakaṃ hotyakālikaṃ.</gathalast>
    <hangnum line="757" number="2683"></hangnum>
    <gatha1 line="758"> Paṭiggahavaseneva, kālātītā tikālikā;</gatha1>
    <gathalast line="759">Honti dosakarā bhuttā, abhuttaṃ tatiyampi ca.</gathalast>
    <hangnum line="760" number="2684"></hangnum>
    <gatha1 line="761"> Ambaṃ <pageBreak edition="Myanmar" number="0.0258" /> jambu ca cocañca, mocañca madhu muddikā;</gatha1>
    <gathalast line="762">Sālu phārusakañcāti, pānakaṃ aṭṭhadhā mataṃ.</gathalast>
    <hangnum line="763" number="2685"></hangnum>
    <gatha1 line="764"> Pānakatthamanuññātaṃ, phalaṃ pakkañca āmakaṃ;</gatha1>
    <gathalast line="765">Pānahetu paṭikkhitto, savatthukapaṭiggaho.</gathalast>
    <hangnum line="766" number="2686"></hangnum>
    <gatha1 line="767"> Ambapakkaṃ sukoṭṭetvā, madditvā udake pana;</gatha1>
    <gathalast line="768">Pacchā parissavaṃ katvā, pātuṃ vaṭṭati pānakaṃ.</gathalast>
    <hangnum line="769" number="2687"></hangnum>
    <gatha1 line="770"> Vaṭṭatādiccapākaṃ <pageBreak edition="Vipassana Research Institut" number="0.0228" /> tu, aggipakkaṃ na vaṭṭati;</gatha1>
    <gathalast line="771">Eseva ca nayo sesa-pānakesupi dīpito.</gathalast>
    <hangnum line="772" number="2688"></hangnum>
    <gatha1 line="773"> Pupphapattaphalucchūnaṃ, cattāro panime rasā;</gatha1>
    <gathalast line="774">Anuññātā imānaṭṭha, pānāni anujānatā.</gathalast>
    <hangnum line="775" number="2689"></hangnum>
    <gatha1 line="776"> Sabbo puppharaso vutto, madhukassa rasaṃ vinā;</gatha1>
    <gathalast line="777">Sabbo pattaraso vutto, pakkaḍākarasaṃ vinā.</gathalast>
    <hangnum line="778" number="2690"></hangnum>
    <gatha1 line="779"> Sattannaṃ sānulomānaṃ, dhaññānaṃ phalajaṃ rasaṃ;</gatha1>
    <gathalast line="780">Ṭhapetvānumato sabbo, vikāle phalajo raso.</gathalast>
    <hangnum line="781" number="2691"></hangnum>
    <gatha1 line="782"> Yāvakālikapattāna-mapi sītudake kato;</gatha1>
    <gathalast line="783">Madditvādiccapākopi, vikāle pana vaṭṭati.</gathalast>
    <hangnum line="784" number="2692"></hangnum>
    <gatha1 line="785"> Tālañca nāḷikerañca, panasaṃ labujampi ca;</gatha1>
    <gathalast line="786">Tipusālābukumbhaṇḍaṃ, tathā pussaphalampi ca.</gathalast>
    <hangnum line="787" number="2693"></hangnum>
    <gatha1 line="788"> Evameḷālukañcāti, navetāni phalāni hi;</gatha1>
    <gathalast line="789">Aparaṇṇañca sabbampi, sattadhaññānulomikaṃ.</gathalast>
    <hangnum line="790" number="2694"></hangnum>
    <gatha1 line="791"> Badaraṃ timbarū selu, kosambaṃ karamaddakaṃ;</gatha1>
    <gathalast line="792">Mātuluṅgakapitthañca, vettaṃ ciñcaphalampi ca.</gathalast>
    <hangnum line="793" number="2695"></hangnum>
    <gatha1 line="794"> Phalānaṃ evamādīnaṃ, khuddakānaṃ raso pana;</gatha1>
    <gathalast line="795">Aṭṭhapānānulomattā, niddiṭṭho anulomike.</gathalast>
    <hangnum line="796" number="2696"></hangnum>
    <gatha1 line="797"> Sānulomassa <pageBreak edition="Myanmar" number="0.0259" /> dhaññassa, ṭhapetvā phalajaṃ rasaṃ;</gatha1>
    <gathalast line="798">Añño phalaraso natthi, ayāmakāliko idha.</gathalast>
    <centered line="799">Bhesajjakkhandhakakathā.</centered>
    <title line="800">Kathinakkhandhakakathā</title>
    <hangnum line="801" number="2697"></hangnum>
    <gatha1 line="802"> Bhikkhūnaṃ vuṭṭhavassānaṃ, kathinatthāramabravi;</gatha1>
    <gathalast line="803">Pañcannaṃ ānisaṃsānaṃ, kāraṇā munipuṅgavo.</gathalast>
    <hangnum line="804" number="2698"></hangnum>
    <gatha1 line="805"> Na <pageBreak edition="Vipassana Research Institut" number="0.0229" /> ullikhitamattādi-catuvīsativajjitaṃ;</gatha1>
    <gathalast line="806">Cīvaraṃ bhikkhunādāya, uddharitvā purāṇakaṃ.</gathalast>
    <hangnum line="807" number="2699"></hangnum>
    <gatha1 line="808"> Navaṃ adhiṭṭhahitvāva, vattabbaṃ vacasā puna;</gatha1>
    <gathalast line="809">‘‘Imināntaravāsena, kathinaṃ attharāmi’’ti.</gathalast>
    <hangnum line="810" number="2700"></hangnum>
    <gatha1 line="811"> Vutte tikkhattumiccevaṃ, kathinaṃ hoti atthataṃ;</gatha1>
    <gathalast line="812">Saṅghaṃ panupasaṅkamma, ādāya kathinaṃ iti.</gathalast>
    <hangnum line="813" number="2701"></hangnum>
    <gatha1 line="814"> ‘‘Atthataṃ kathinaṃ bhante, saṅghassa anumodatha;</gatha1>
    <gathalast line="815">Dhammiko kathinatthāro’’, vattabbaṃ tena bhikkhunā.</gathalast>
    <hangnum line="816" number="2702"></hangnum>
    <gatha1 line="817"> ‘‘Suatthataṃ tayā bhante, saṅghassa kathinaṃ puna;</gatha1>
    <gathalast line="818">Dhammiko kathinatthāro, anumodāmi’’tīraye.</gathalast>
    <hangnum line="819" number="2703"></hangnum>
    <gatha1 line="820"> Kathinassa ca kiṃ mūlaṃ, kiṃ vatthu kā ca bhūmiyo;</gatha1>
    <gathalast line="821">Katidhammavido bhikkhu, kathinatthāramarahati.</gathalast>
    <hangnum line="822" number="2704"></hangnum>
    <gatha1 line="823"> Mūlamekaṃ, siyā vatthu, tividhaṃ, bhūmiyo cha ca;</gatha1>
    <gathalast line="824">Aṭṭhadhammavido bhikkhu, kathinatthāramarahati.</gathalast>
    <hangnum line="825" number="2705"></hangnum>
    <gatha1 line="826"> Saṅgho mūlanti niddiṭṭhaṃ, vatthu hoti ticīvaraṃ;</gatha1>
    <gathalast line="827">Khomādīni cha vuttāni, cīvarāni cha bhūmiyo.</gathalast>
    <hangnum line="828" number="2706"></hangnum>
    <gatha1 line="829"> Pubbapaccuddharādhiṭṭhā-natthāro <pageBreak edition="Myanmar" number="0.0260" /> mātikāpi ca;</gatha1>
    <gathalast line="830">Palibodho ca uddhāro, ānisaṃsā panaṭṭhime.</gathalast>
    <hangnum line="831" number="2707"></hangnum>
    <gatha1 line="832"> Dhovanañca vicāro ca, chedanaṃ bandhanampi ca;</gatha1>
    <gathalast line="833">Sibbanaṃ rajanaṃ kappaṃ, <bold>‘‘pubbakicca’’</bold>nti vuccati.</gathalast>
    <hangnum line="834" number="2708"></hangnum>
    <gatha1 line="835"> Saṅghāṭi uttarāsaṅgo, atho antaravāsako;</gatha1>
    <gathalast line="836">Paccuddhāro adhiṭṭhānaṃ, atthāropesameva tu.</gathalast>
    <hangnum line="837" number="2709"></hangnum>
    <gatha1 line="838"> Pakkamanañca niṭṭhānaṃ, sanniṭṭhānañca nāsanaṃ;</gatha1>
    <gathalast line="839">Savanāsā ca sīmā ca, sahubbhāroti aṭṭhimā.</gathalast>
    <hangnum line="840" number="2710"></hangnum>
    <gatha1 line="841"> Katacīvaramādāya, āvāse nirapekkhako;</gatha1>
    <gathalast line="842">Atikkantāya sīmāya, hoti <bold>pakkamanantikā</bold>.</gathalast>
    <hangnum line="843" number="2711"></hangnum>
    <gatha1 line="844"> Ānisaṃsamathādāya, vihāre anapekkhako;</gatha1>
    <gathalast line="845">Gantvā pana vihāraṃ so, aññaṃ sukhavihārikaṃ.</gathalast>
    <hangnum line="846" number="2712"></hangnum>
    <gatha1 line="847"> Tattha <pageBreak edition="Vipassana Research Institut" number="0.0230" /> taṃ viharantova, karoti yadi cīvaraṃ;</gatha1>
    <gathalast line="848">Niṭṭhite cīvare tasmiṃ, <bold>niṭṭhānantā</bold>ti vuccati.</gathalast>
    <hangnum line="849" number="2713"></hangnum>
    <gatha1 line="850"> ‘‘Cīvaraṃ na karissāmi, na paccessaṃ tamassamaṃ’’;</gatha1>
    <gathalast line="851">Evaṃ tu dhuranikkhepe, <bold>sanniṭṭhānantikā</bold> matā.</gathalast>
    <hangnum line="852" number="2714"></hangnum>
    <gatha1 line="853"> Kathinacchādanaṃ laddhā, ‘‘na paccessa’’nti ce gato;</gatha1>
    <gathalast line="854">Karontasseva naṭṭhaṃ vā, daḍḍhaṃ vā <bold>nāsanantikā</bold>.</gathalast>
    <hangnum line="855" number="2715"></hangnum>
    <gatha1 line="856"> Laddhānisaṃso sāpekkho, bahisīmaṃ gato pana;</gatha1>
    <gathalast line="857">Suṇāti cantarubbhāraṃ, sā hoti <bold>savanantikā</bold>.</gathalast>
    <hangnum line="858" number="2716"></hangnum>
    <gatha1 line="859"> Cīvarāsāya pakkanto, bahisīmaṃ gato pana;</gatha1>
    <gathalast line="860">‘‘Dassāmi cīvaraṃ tuyhaṃ’’, vutto savati kenaci.</gathalast>
    <hangnum line="861" number="2717"></hangnum>
    <gatha1 line="862"> Puna vutte ‘‘na sakkomi, dātunti tava cīvaraṃ’’;</gatha1>
    <gathalast line="863">Āsāya chinnamattāya, <bold>āsāvacchedikā</bold> matā.</gathalast>
    <hangnum line="864" number="2718"></hangnum>
    <gatha1 line="865"> Vassaṃvuṭṭhavihāramhā <pageBreak edition="Myanmar" number="0.0261" />, vihāraññaṃ gato siyā;</gatha1>
    <gathalast line="866">Āgacchaṃ antarāmagge, taduddhāramatikkame.</gathalast>
    <hangnum line="867" number="2719"></hangnum>
    <gatha1 line="868"> Tassa so kathinuddhāro, <bold>sīmātikkantiko</bold> mato;</gatha1>
    <gathalast line="869">Kathinānisaṃsamādāya, sāpekkhova sace gato.</gathalast>
    <hangnum line="870" number="2720"></hangnum>
    <gatha1 line="871"> Sambhuṇāti punāgantvā, kathinuddhārameva ce;</gatha1>
    <gathalast line="872">Tassa so kathinuddhāro, <bold>‘‘sahubbhāro’’</bold>ti vuccati.</gathalast>
    <hangnum line="873" number="2721"></hangnum>
    <gatha1 line="874"> Pakkamanañca niṭṭhānaṃ, sanniṭṭhānañca sīmato;</gatha1>
    <gathalast line="875">Cattāro puggalādhīnā, saṅghādhīnantarubbharo.</gathalast>
    <hangnum line="876" number="2722"></hangnum>
    <gatha1 line="877"> Nāsanaṃ savanañceva, āsāvacchedikāpi ca;</gatha1>
    <gathalast line="878">Tayopi kathinubbhārā, na tu saṅghā, na bhikkhuto.</gathalast>
    <hangnum line="879" number="2723"></hangnum>
    <gatha1 line="880"> Āvāsapalibodho ca, palibodho ca cīvare;</gatha1>
    <gathalast line="881">Palibodhā duve vuttā, yuttamuttatthavādinā.</gathalast>
    <hangnum line="882" number="2724"></hangnum>
    <gatha1 line="883"> Aṭṭhannaṃ mātikānaṃ vā, antarubbhāratopi vā;</gatha1>
    <gathalast line="884">Ubbhārāpi duve vuttā, kathinassa mahesinā.</gathalast>
    <hangnum line="885" number="2725"></hangnum>
    <gatha1 line="886"> Anāmantāsamādānaṃ, gaṇato yāvadatthikaṃ;</gatha1>
    <gathalast line="887">Tattha yo cīvaruppādo, ānisaṃsā ca pañcime.</gathalast>
    <centered line="888">Kathinakkhandhakakathā.</centered>
    <title line="889">Cīvarakkhandhakakathā</title>
    <hangnum line="890" number="2726"></hangnum>
    <gatha1 line="891"> Cīvarassa <pageBreak edition="Vipassana Research Institut" number="0.0231" /> panuppādā, aṭṭha cīvaramātikā;</gatha1>
    <gathalast line="892">Sīmāya deti, katikā, bhikkhāpaññattiyā, tathā.</gathalast>
    <hangnum line="893" number="2727"></hangnum>
    <gatha1 line="894"> Saṅghassa, ubhatosaṅghe, vassaṃvuṭṭhassa deti ca,;</gatha1>
    <gathalast line="895">Ādissa, puggalassāti, aṭṭhimā pana mātikā.</gathalast>
    <hangnum line="896" number="2728"></hangnum>
    <gatha1 line="897"> Tattha <pageBreak edition="Myanmar" number="0.0262" /><bold>sīmāya detī</bold>ti, antosīmaṃ gatehi tu;</gatha1>
    <gathalast line="898">Bhikkhūhi bhājetabbanti, vaṇṇitaṃ varavaṇṇinā.</gathalast>
    <hangnum line="899" number="2729"></hangnum>
    <gatha1 line="900"><bold>Katikāya ca dinnaṃ</bold> ye, vihārā ekalābhakā;</gatha1>
    <gathalast line="901">Ettha dinnañca sabbehi, bhājetabbanti vuccati.</gathalast>
    <hangnum line="902" number="2730"></hangnum>
    <gatha1 line="903"> Saṅghassa dhuvakārā hi, yattha karīyanti tattha ca;</gatha1>
    <gathalast line="904"><bold>Bhikkhāpaññattiyā dinnaṃ,</bold> dinnaṃ vuttaṃ mahesinā.</gathalast>
    <hangnum line="905" number="2731"></hangnum>
    <gatha1 line="906"><bold>Saṅghassa</bold> pana yaṃ dinnaṃ, ujubhūtena cetasā;</gatha1>
    <gathalast line="907">Tañhi sammukhibhūtena, bhājetabbanti vuccati.</gathalast>
    <hangnum line="908" number="2732"></hangnum>
    <gatha1 line="909"><bold>Ubhatosaṅgha</bold> muddissa, deti saddhāya cīvaraṃ;</gatha1>
    <gathalast line="910">Thokā vā bahu vā bhikkhū, samabhāgova vaṭṭati.</gathalast>
    <hangnum line="911" number="2733"></hangnum>
    <gatha1 line="912"><bold>Vassaṃvuṭṭhassa saṅghassa,</bold> cīvaraṃ deti yaṃ pana;</gatha1>
    <gathalast line="913">Taṃ tasmiṃ vuṭṭhavassena, bhājetabbanti vaṇṇitaṃ.</gathalast>
    <hangnum line="914" number="2734"></hangnum>
    <gatha1 line="915"> Yāguyā pana bhatte vā, <bold>detiādissa</bold> ce pana;</gatha1>
    <gathalast line="916">Cīvaraṃ tattha tattheva, yojetabbaṃ vijānatā.</gathalast>
    <hangnum line="917" number="2735"></hangnum>
    <gatha1 line="918"> Puggalaṃ pana uddissa, cīvaraṃ yaṃ tu dīyati;</gatha1>
    <gathalast line="919"><bold>Puggalodissakaṃ</bold> nāma, dānaṃ taṃ tu pavuccati.</gathalast>
    <hangnum line="920" number="2736"></hangnum>
    <gatha1 line="921"> Sahadhammikesu yo koci, pañcasvapi ‘‘mamaccaye;</gatha1>
    <gathalast line="922">Ayaṃ mayhaṃ parikkhāro, mātuyā pitunopi vā.</gathalast>
    <hangnum line="923" number="2737"></hangnum>
    <gatha1 line="924"> Upajjhāyassa vā hotu’’, vadaticcevameva ce;</gatha1>
    <gathalast line="925">Na hoti pana taṃ tesaṃ, saṅghasseva ca santakaṃ.</gathalast>
    <hangnum line="926" number="2738"></hangnum>
    <gatha1 line="927"> Pañcannaṃ <pageBreak edition="Vipassana Research Institut" number="0.0232" /> accaye dānaṃ, na ca rūhati kiñcipi;</gatha1>
    <gathalast line="928">Saṅghasseva ca taṃ hoti, gihīnaṃ pana rūhati.</gathalast>
    <hangnum line="929" number="2739"></hangnum>
    <gatha1 line="930"> Bhikkhu vā sāmaṇero vā, kālaṃ bhikkhunupassaye;</gatha1>
    <gathalast line="931">Karotyassa parikkhārā, bhikkhūnaṃyeva santakā.</gathalast>
    <hangnum line="932" number="2740"></hangnum>
    <gatha1 line="933"> Bhikkhunī <pageBreak edition="Myanmar" number="0.0263" /> sāmaṇerī vā, vihārasmiṃ sace matā;</gatha1>
    <gathalast line="934">Honti tassā parikkhārā, bhikkhunīnaṃ tu santakā.</gathalast>
    <hangnum line="935" number="2741"></hangnum>
    <gatha1 line="936"> ‘‘Dehi netvāsukassā’’ti, dinnaṃ taṃ purimassa tu;</gatha1>
    <gathalast line="937">‘‘Idaṃ dammī’’ti dinnaṃ taṃ, pacchimasseva santakaṃ.</gathalast>
    <hangnum line="938" number="2742"></hangnum>
    <gatha1 line="939"> Evaṃ dinnavidhiṃ ñatvā, matassa vāmatassa vā;</gatha1>
    <gathalast line="940">Vissāsaṃ vāpi gaṇheyya, gaṇhe matakacīvaraṃ.</gathalast>
    <hangnum line="941" number="2743"></hangnum>
    <gatha1 line="942"> Mūlapattaphalakkhandha-tacapupphappabhedato;</gatha1>
    <gathalast line="943">Chabbidhaṃ rajanaṃ vuttaṃ, vantadosena tādinā.</gathalast>
    <hangnum line="944" number="2744"></hangnum>
    <gatha1 line="945"> Mūle haliddiṃ, khandhesu, mañjeṭṭhaṃ tuṅgahārakaṃ;</gatha1>
    <gathalast line="946">Pattesu alliyā pattaṃ, tathā pattañca nīliyā.</gathalast>
    <hangnum line="947" number="2745"></hangnum>
    <gatha1 line="948"> Kusumbhaṃ kiṃsukaṃ pupphe, tace loddañca kaṇḍulaṃ;</gatha1>
    <gathalast line="949">Ṭhapetvā rajanaṃ sabbaṃ, phalaṃ sabbampi vaṭṭati.</gathalast>
    <hangnum line="950" number="2746"></hangnum>
    <gatha1 line="951"> Kiliṭṭhasāṭakaṃ vāpi, dubbaṇṇaṃ vāpi cīvaraṃ;</gatha1>
    <gathalast line="952">Alliyā pana pattena, dhovituṃ pana vaṭṭati.</gathalast>
    <hangnum line="953" number="2747"></hangnum>
    <gatha1 line="954"> Cīvarānaṃ kathā sesā, paṭhame kathine pana;</gatha1>
    <gathalast line="955">Tattha vuttanayeneva, veditabbā vibhāvinā.</gathalast>
    <centered line="956">Cīvarakkhandhakakathā.</centered>
    <centered line="957">Mahāvaggo niṭṭhito.</centered>
  </content>
</document>