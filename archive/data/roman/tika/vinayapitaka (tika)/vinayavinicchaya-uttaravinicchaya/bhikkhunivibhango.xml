<?xml version="1.0"?>
<document>
<metadata>
<normativeSource>http://tipitaka.org/romn/cscd/vin10t.nrf2.xml</normativeSource>
<archivePath>roman/tika/vinayapitaka (tika)/vinayavinicchaya-uttaravinicchaya/bhikkhunivibhango.xml</archivePath>
<title>Bhikkhunīvibhaṅgo - Vinayavinicchaya-uttaravinicchaya - Vinayapiṭaka (ṭīkā) - Tīkā</title>
</metadata>
<body>
<chapter line="1">Bhikkhunīvibhaṅgo</chapter>
<hangnum line="2" number="1964"></hangnum>
<gatha1 line="3">Bhikkhunīnaṃ <pageBreak edition="M" number="0.0186" /><pageBreak edition="V" number="0.0163" />hitatthāya, vibhaṅgaṃ yaṃ jinobravi;</gatha1>
<gathalast line="4">Tasmiṃ api samāsena, kiñcimattaṃ bhaṇāmahaṃ.</gathalast>
<title line="5">Pārājikakathā</title>
<hangnum line="6" number="1965"></hangnum>
<gatha1 line="7">Chandaso methunaṃ dhammaṃ, paṭiseveyya yā pana;</gatha1>
<gathalast line="8">Hoti pārājikā nāma, samaṇī sā pavuccati.</gathalast>
<hangnum line="9" number="1966"></hangnum>
<gatha1 line="10">Manussapurisādīnaṃ, navannaṃ yassa kassaci;</gatha1>
<gathalast line="11">Sajīvassāpyajīvassa, santhataṃ vā asanthataṃ.</gathalast>
<hangnum line="12" number="1967"></hangnum>
<gatha1 line="13">Attano tividhe magge, yebhuyyakkhāyitādikaṃ;</gatha1>
<gathalast line="14">Aṅgajātaṃ pavesentī, allokāse parājitā.</gathalast>
<hangnum line="15" number="1968"></hangnum>
<gatha1 line="16">Ito paramavatvāva, sādhāraṇavinicchayaṃ;</gatha1>
<gathalast line="17">Asādhāraṇamevāhaṃ, bhaṇissāmi samāsato.</gathalast>
<hangnum line="18" number="1969"></hangnum>
<gatha1 line="19">Adhakkhakaṃ sarīrakaṃ, yadubbhajāṇumaṇḍalaṃ;</gatha1>
<gathalast line="20">Sarīrakena ce tena, phuseyya bhikkhunī pana.</gathalast>
<hangnum line="21" number="1970"></hangnum>
<gatha1 line="22">Avassutassāvassutā, manussapuggalassa yā;</gatha1>
<gathalast line="23">Sarīramassa tena vā, phuṭṭhā pārājikā siyā.</gathalast>
<hangnum line="24" number="1971"></hangnum>
<gatha1 line="25">Kapparassa panuddhampi, gahitaṃ ubbhajāṇunā;</gatha1>
<gathalast line="26">Yathāvuttappakārena, kāyenānena attano.</gathalast>
<hangnum line="27" number="1972"></hangnum>
<gatha1 line="28">Purisassa tathā kāya- paṭibaddhaṃ phusantiyā;</gatha1>
<gathalast line="29">Tathā yathāparicchinna- kāyabaddhena attano.</gathalast>
<hangnum line="30" number="1973"></hangnum>
<gatha1 line="31">Avasesena vā tassa, kāyaṃ kāyena attano;</gatha1>
<gathalast line="32">Hoti thullaccayaṃ tassā, payoge purisassa ca.</gathalast>
<hangnum line="33" number="1974"></hangnum>
<gatha1 line="34">Yakkhapetatiracchāna- paṇḍakānaṃ <pageBreak edition="M" number="0.0187" /><pageBreak edition="V" number="0.0164" />adhakkhakaṃ;</gatha1>
<gathalast line="35">Ubbhajāṇuṃ tathevassā, ubhatovassave sati.</gathalast>
<hangnum line="36" number="1975"></hangnum>
<gatha1 line="37">Ekatovassave cāpi, thullaccayamudīritaṃ;</gatha1>
<gathalast line="38">Avasese ca sabbattha, hoti āpatti dukkaṭaṃ.</gathalast>
<hangnum line="39" number="1976"></hangnum>
<gatha1 line="40">Ubbhakkhakamadhojāṇu-maṇḍalaṃ pana yaṃ idha;</gatha1>
<gathalast line="41">Kapparassa ca heṭṭhāpi, gataṃ ettheva saṅgahaṃ.</gathalast>
<hangnum line="42" number="1977"></hangnum>
<gatha1 line="43">Kelāyati sace bhikkhu, saddhiṃ bhikkhuniyā pana;</gatha1>
<gathalast line="44">Ubhinnaṃ kāyasaṃsagga-rāge sati hi bhikkhuno.</gathalast>
<hangnum line="45" number="1978"></hangnum>
<gatha1 line="46">Hoti saṅghādisesova, nāso bhikkhuniyā siyā;</gatha1>
<gathalast line="47">Kāyasaṃsaggarāgo ca, sace bhikkhuniyā siyā.</gathalast>
<hangnum line="48" number="1979"></hangnum>
<gatha1 line="49">Bhikkhuno methuno rāgo, gehapemampi vā bhave;</gatha1>
<gathalast line="50">Tassā thullaccayaṃ vuttaṃ, bhikkhuno hoti dukkaṭaṃ.</gathalast>
<hangnum line="51" number="1980"></hangnum>
<gatha1 line="52">Ubhinnaṃ methune rāge, gehapemepi vā sati;</gatha1>
<gathalast line="53">Avisesena niddiṭṭhaṃ, ubhinnaṃ dukkaṭaṃ pana.</gathalast>
<hangnum line="54" number="1981"></hangnum>
<gatha1 line="55">Yassa yattha manosuddhaṃ, tassa tattha na dosatā;</gatha1>
<gathalast line="56">Ubhinnampi anāpatti, ubhinnaṃ cittasuddhiyā.</gathalast>
<hangnum line="57" number="1982"></hangnum>
<gatha1 line="58">Kāyasaṃsaggarāgena, bhinditvā paṭhamaṃ pana;</gatha1>
<gathalast line="59">Pacchā dūseti ce neva, hoti bhikkhunidūsako.</gathalast>
<hangnum line="60" number="1983"></hangnum>
<gatha1 line="61">Atha bhikkhuniyā phuṭṭho, sādiyantova cetasā;</gatha1>
<gathalast line="62">Niccalo hoti ce bhikkhu, na hotāpatti bhikkhuno.</gathalast>
<hangnum line="63" number="1984"></hangnum>
<gatha1 line="64">Bhikkhunī bhikkhunā phuṭṭhā, sace hotipi niccalā;</gatha1>
<gathalast line="65">Adhivāseti samphassaṃ, tassā pārājikaṃ siyā.</gathalast>
<hangnum line="66" number="1985"></hangnum>
<gatha1 line="67">Tathā thullaccayaṃ khette, dukkaṭañca viniddise;</gatha1>
<gathalast line="68">Vuttattā ‘‘kāyasaṃsaggaṃ, sādiyeyyā’’ti satthunā.</gathalast>
<hangnum line="69" number="1986"></hangnum>
<gatha1 line="70">Tassā kriyasamuṭṭhānaṃ, evaṃ sati na dissati;</gatha1>
<gathalast line="71">Idaṃ tabbahuleneva, nayena paridīpitaṃ.</gathalast>
<hangnum line="72" number="1987"></hangnum>
<gatha1 line="73">Anāpatti <pageBreak edition="M" number="0.0188" />asañcicca, ajānitvāmasantiyā;</gatha1>
<gathalast line="74">Sati āmasane tassā, phassaṃ vāsādiyantiyā.</gathalast>
<hangnum line="75" number="1988"></hangnum>
<gatha1 line="76">Vedanaṭṭāya <pageBreak edition="V" number="0.0165" />vā khitta-cittāyummattikāya vā;</gatha1>
<gathalast line="77">Samuṭṭhānādayo tulyā, paṭhamantimavatthunā.</gathalast>
<centered line="78">Ubbhajāṇumaṇḍalakathā.</centered>
<hangnum line="79" number="1989"></hangnum>
<gatha1 line="80">Pārājikattaṃ jānanti, saliṅge tu ṭhitāya hi;</gatha1>
<gathalast line="81">‘‘Na kassaci parassāhaṃ, ārocessāmi dāni’’ti.</gathalast>
<hangnum line="82" number="1990"></hangnum>
<gatha1 line="83">Dhure nikkhittamattasmiṃ, sā ca pārājikā siyā;</gatha1>
<gathalast line="84">Ayaṃ vajjapaṭicchādi- nāmikā pana nāmato.</gathalast>
<hangnum line="85" number="1991"></hangnum>
<gatha1 line="86">Sesaṃ sappāṇavaggasmiṃ, duṭṭhullena samaṃ naye;</gatha1>
<gathalast line="87">Viseso tatra pācitti, idha pārājikaṃ siyā.</gathalast>
<centered line="88">Vajjapaṭicchādikathā.</centered>
<hangnum line="89" number="1992"></hangnum>
<gatha1 line="90">Saṅghenukkhittako bhikkhu, ṭhito ukkhepane pana;</gatha1>
<gathalast line="91">Yaṃdiṭṭhiko ca so tassā, diṭṭhiyā gahaṇena taṃ.</gathalast>
<hangnum line="92" number="1993"></hangnum>
<gatha1 line="93">Anuvatteyya yā bhikkhuṃ, bhikkhunī sā visumpi ca;</gatha1>
<gathalast line="94">Saṅghamajjhepi aññāhi, vuccamānā tatheva ca.</gathalast>
<hangnum line="95" number="1994"></hangnum>
<gatha1 line="96">Acajantīva taṃ vatthuṃ, gahetvā yadi tiṭṭhati;</gatha1>
<gathalast line="97">Tassa kammassa osāne, ukkhittassānuvattikā.</gathalast>
<hangnum line="98" number="1995"></hangnum>
<gatha1 line="99">Hoti pārājikāpannā, hotāsākiyadhītarā;</gatha1>
<gathalast line="100">Puna appaṭisandheyā, dvidhā bhinnā silā viya.</gathalast>
<hangnum line="101" number="1996"></hangnum>
<gatha1 line="102">Adhamme pana kammasmiṃ, niddiṭṭhaṃ tikadukkaṭaṃ;</gatha1>
<gathalast line="103">Samuṭṭhānādayo sabbe, vuttā samanubhāsane.</gathalast>
<centered line="104">Ukkhittānuvattikakathā.</centered>
<hangnum line="105" number="1997"></hangnum>
<gatha1 line="106">Apārājikakhettassa <pageBreak edition="M" number="0.0189" />, gahaṇaṃ yassa kassaci;</gatha1>
<gathalast line="107">Aṅgassa pana taṃ hattha-ggahaṇanti pavuccati.</gathalast>
<hangnum line="108" number="1998"></hangnum>
<gatha1 line="109">Pārutassa nivatthassa, gahaṇaṃ yassa kassaci;</gatha1>
<gathalast line="110">Etaṃ saṅghāṭiyā kaṇṇa-ggahaṇanti pavuccati.</gathalast>
<hangnum line="111" number="1999"></hangnum>
<gatha1 line="112">Kāyasaṃsaggasaṅkhāta-asaddhammassa <pageBreak edition="V" number="0.0166" />kāraṇā;</gatha1>
<gathalast line="113">Bhikkhunī hatthapāsasmiṃ, tiṭṭheyya purisassa vā.</gathalast>
<hangnum line="114" number="2000"></hangnum>
<gatha1 line="115">Sallapeyya tathā tattha, ṭhatvā tu purisena vā;</gatha1>
<gathalast line="116">Saṅketaṃ vāpi gaccheyya, iccheyyā gamanassa vā.</gathalast>
<hangnum line="117" number="2001"></hangnum>
<gatha1 line="118">Tadatthāya paṭicchanna-ṭṭhānañca paviseyya vā;</gatha1>
<gathalast line="119">Upasaṃhareyya kāyaṃ vā, hatthapāse ṭhitā pana.</gathalast>
<hangnum line="120" number="2002"></hangnum>
<gatha1 line="121">Ayamassamaṇī hoti, vinaṭṭhā aṭṭhavatthukā;</gatha1>
<gathalast line="122">Abhabbā punaruḷhāya, chinno tālova matthake.</gathalast>
<hangnum line="123" number="2003"></hangnum>
<gatha1 line="124">Anulomena vā vatthuṃ, paṭilomena vā cutā;</gatha1>
<gathalast line="125">Aṭṭhamaṃ paripūrentī, tathekantarikāya vā.</gathalast>
<hangnum line="126" number="2004"></hangnum>
<gatha1 line="127">Athādito panekaṃ vā, dve vā tīṇipi satta vā;</gatha1>
<gathalast line="128">Satakkhattumpi pūrentī, neva pārājikā siyā.</gathalast>
<hangnum line="129" number="2005"></hangnum>
<gatha1 line="130">Āpattiyo panāpannā, desetvā tāhi muccati;</gatha1>
<gathalast line="131">Dhuranikkhepanaṃ katvā, desitā gaṇanūpikā.</gathalast>
<hangnum line="132" number="2006"></hangnum>
<gatha1 line="133">Na hotāpattiyā aṅgaṃ, saussāhāya desitā;</gatha1>
<gathalast line="134">Desanāgaṇanaṃ neti, desitāpi adesitā.</gathalast>
<hangnum line="135" number="2007"></hangnum>
<gatha1 line="136">Anāpatti asañcicca, ajānitvā karontiyā;</gatha1>
<gathalast line="137">Samuṭṭhānādayo sabbe, anantarasamā matā.</gathalast>
<hangnum line="138" number="2008"></hangnum>
<gatha1 line="139">‘‘Asaddhammo’’ti nāmettha, kāyasaṃsagganāmako;</gatha1>
<gathalast line="140">Ayamuddisito attho, sabbaaṭṭhakathāsupi.</gathalast>
<hangnum line="141" number="2009"></hangnum>
<gatha1 line="142">Viññū <pageBreak edition="M" number="0.0190" />paṭibalo kāya-saṃsaggaṃ paṭipajjituṃ;</gatha1>
<gathalast line="143">Kāyasaṃsaggabhāve tu, sādhakaṃ vacanaṃ idaṃ.</gathalast>
<centered line="144">Aṭṭhavatthukakathā.</centered>
<hangnum line="145" number="2010"></hangnum>
<gatha1 line="146">Avassutā paṭicchādī, ukkhittā aṭṭhavatthukā;</gatha1>
<gathalast line="147">Asādhāraṇapaññattā, catassova mahesinā.</gathalast>
<centered line="148">Pārājikakathā niṭṭhitā.</centered>
<title line="149">Saṅghādisesakathā</title>
<hangnum line="150" number="2011"></hangnum>
<gatha1 line="151">Yā <pageBreak edition="V" number="0.0167" />pana bhikkhunī ussayavādā;</gatha1>
<gatha2 line="152">Aṭṭakarī mukharī vihareyya;</gatha2>
<gatha3 line="153">Yena kenaci narenidha saddhiṃ;</gatha3>
<gathalast line="154">Sā garukaṃ kira dosamupeti.</gathalast>
<hangnum line="155" number="2012"></hangnum>
<gatha1 line="156">Sakkhiṃ vāpi sahāyaṃ vā, pariyesati dukkaṭaṃ;</gatha1>
<gathalast line="157">Pade pade tathā aṭṭaṃ, kātuṃ gacchantiyāpi ca.</gathalast>
<hangnum line="158" number="2013"></hangnum>
<gatha1 line="159">Āroceti sace pubbaṃ, bhikkhunī attano kathaṃ;</gatha1>
<gathalast line="160">Disvā vohārikaṃ tassā, hoti āpatti dukkaṭaṃ.</gathalast>
<hangnum line="161" number="2014"></hangnum>
<gatha1 line="162">Āroceti sace pacchā, itaro attano kathaṃ;</gatha1>
<gathalast line="163">Hoti bhikkhuniyā tassā, thullaccayamanantaraṃ.</gathalast>
<hangnum line="164" number="2015"></hangnum>
<gatha1 line="165">Ārocetitaro pubbaṃ, sace so attano kathaṃ;</gatha1>
<gathalast line="166">Pacchā bhikkhunī ce pubba-sadisova vinicchayo.</gathalast>
<hangnum line="167" number="2016"></hangnum>
<gatha1 line="168">‘‘Ārocehī’’ti vuttā ce, ‘‘kathaṃ tava mamāpi ca’’;</gatha1>
<gathalast line="169">Ārocetu yathākāmaṃ, paṭhame dukkaṭaṃ siyā.</gathalast>
<hangnum line="170" number="2017"></hangnum>
<gatha1 line="171">Dutiyārocane <pageBreak edition="M" number="0.0191" />tassā, thullaccayamudīritaṃ;</gatha1>
<gathalast line="172">Upāsakena vuttepi, ayameva vinicchayo.</gathalast>
<hangnum line="173" number="2018"></hangnum>
<gatha1 line="174">Ārocitakathaṃ sutvā, ubhinnampi yathā tathā;</gatha1>
<gathalast line="175">Vinicchaye kate tehi, aṭṭe pana ca niṭṭhite.</gathalast>
<hangnum line="176" number="2019"></hangnum>
<gatha1 line="177">Aṭṭassa pariyosāne, jaye bhikkhuniyā pana;</gatha1>
<gathalast line="178">Parājayepi vā tassā, hoti saṅghādisesatā.</gathalast>
<hangnum line="179" number="2020"></hangnum>
<gatha1 line="180">Dūtaṃ vāpi pahiṇitvā, āgantvāna sayampi vā;</gatha1>
<gathalast line="181">Paccatthikamanussehi, ākaḍḍhīyati yā pana.</gathalast>
<hangnum line="182" number="2021"></hangnum>
<gatha1 line="183">Ārāme pana aññehi, anācāraṃ kataṃ sace;</gatha1>
<gathalast line="184">Anodissa paraṃ kiñci, rakkhaṃ yācati tattha yā.</gathalast>
<hangnum line="185" number="2022"></hangnum>
<gatha1 line="186">Yāya <pageBreak edition="V" number="0.0168" />kiñci avuttāva, dhammaṭṭhā sayameva tu;</gatha1>
<gathalast line="187">Sutvā taṃ aññato aṭṭaṃ, niṭṭhāpenti sace pana.</gathalast>
<hangnum line="188" number="2023"></hangnum>
<gatha1 line="189">Tassā, ummattikādīna-manāpatti pakāsitā;</gatha1>
<gathalast line="190">Kathinena samuṭṭhānaṃ, tulyaṃ sakiriyaṃ idaṃ.</gathalast>
<centered line="191">Aṭṭakārikathā.</centered>
<hangnum line="192" number="2024"></hangnum>
<gatha1 line="193">Jānantī bhikkhunī coriṃ, vajjhaṃ viditameva yā;</gatha1>
<gathalast line="194">Saṅghaṃ anapaloketvā, rājānaṃ gaṇameva vā.</gathalast>
<hangnum line="195" number="2025"></hangnum>
<gatha1 line="196">Vuṭṭhāpeyya vinā kappaṃ, corivuṭṭhāpanaṃ pana;</gatha1>
<gathalast line="197">Saṅghādisesamāpatti-māpannā nāma hoti sā.</gathalast>
<hangnum line="198" number="2026"></hangnum>
<gatha1 line="199">Pañcamāsagghanaṃ yāya, haritaṃ parasantakaṃ;</gatha1>
<gathalast line="200">Atirekagghanaṃ vāpi, ayaṃ ‘‘corī’’ti vuccati.</gathalast>
<hangnum line="201" number="2027"></hangnum>
<gatha1 line="202">Bhikkhunīsu panaññāsu, titthiyesupi vā tathā;</gatha1>
<gathalast line="203">Yā pabbajitapubbā sā, ayaṃ ‘‘kappā’’ti vuccati.</gathalast>
<hangnum line="204" number="2028"></hangnum>
<gatha1 line="205">Vuṭṭhāpeti <pageBreak edition="M" number="0.0192" />ca yā coriṃ, ṭhapetvā kappamevidaṃ;</gatha1>
<gathalast line="206">Sace ācariniṃ pattaṃ, cīvaraṃ pariyesati.</gathalast>
<hangnum line="207" number="2029"></hangnum>
<gatha1 line="208">Sammannati ca sīmaṃ vā, tassā āpatti dukkaṭaṃ;</gatha1>
<gathalast line="209">Ñattiyā dukkaṭaṃ dvīhi, kammavācāhi ca dvayaṃ.</gathalast>
<hangnum line="210" number="2030"></hangnum>
<gatha1 line="211">Thullaccayassa, kammante, garukaṃ niddise budho;</gatha1>
<gathalast line="212">Gaṇo ācarinī ceva, na ca muccati dukkaṭaṃ.</gathalast>
<hangnum line="213" number="2031"></hangnum>
<gatha1 line="214">Anāpatti ajānantī, vuṭṭhāpeti, tatheva ca;</gatha1>
<gathalast line="215">Kappaṃ vā apaloketvā, tassā ummattikāya vā.</gathalast>
<hangnum line="216" number="2032"></hangnum>
<gatha1 line="217">Corivuṭṭhāpanaṃ nāma, jāyate vācacittato;</gatha1>
<gathalast line="218">Kāyavācādito ceva, sacittañca kriyākriyaṃ.</gathalast>
<centered line="219">Corivuṭṭhāpanakathā.</centered>
<hangnum line="220" number="2033"></hangnum>
<gatha1 line="221">Gāmantaraṃ nadīpāraṃ, gaccheyyekāva yā sace;</gatha1>
<gathalast line="222">Ohīyeyya gaṇamhā vā, rattiṃ vippavaseyya vā.</gathalast>
<hangnum line="223" number="2034"></hangnum>
<gatha1 line="224">Paṭhamāpattikaṃ <pageBreak edition="V" number="0.0169" />dhammaṃ, sāpannā garukaṃ siyā;</gatha1>
<gathalast line="225">Sakagāmā anāpatti, ñātabbā nikkhamantiyā.</gathalast>
<hangnum line="226" number="2035"></hangnum>
<gatha1 line="227">Nikkhamitvā tato aññaṃ, gāmaṃ gacchantiyā pana;</gatha1>
<gathalast line="228">Dukkaṭaṃ padavārena, veditabbaṃ vibhāvinā.</gathalast>
<hangnum line="229" number="2036"></hangnum>
<gatha1 line="230">Ekena padavārena, gāmassa itarassa ca;</gatha1>
<gathalast line="231">Parikkhepe atikkante, upacārokkamepi vā.</gathalast>
<hangnum line="232" number="2037"></hangnum>
<gatha1 line="233">Thullaccayaṃ atikkante, okkante dutiyena tu;</gatha1>
<gathalast line="234">Pādena garukāpatti, hoti bhikkhuniyā pana.</gathalast>
<hangnum line="235" number="2038"></hangnum>
<gatha1 line="236">Nikkhamitvā sace pacchā, sakaṃ gāmaṃ visantiyā;</gatha1>
<gathalast line="237">Ayameva nayo ñeyyo, vaticchiddena vā tathā.</gathalast>
<hangnum line="238" number="2039"></hangnum>
<gatha1 line="239">Pākārena <pageBreak edition="M" number="0.0193" />vihārassa, bhūmiṃ tu pavisantiyā;</gatha1>
<gathalast line="240">Kappiyanti paviṭṭhattā, na doso koci vijjati.</gathalast>
<hangnum line="241" number="2040"></hangnum>
<gatha1 line="242">Bhikkhunīnaṃ vihārassa, bhūmi tāsaṃ tu kappiyā;</gatha1>
<gathalast line="243">Hoti bhikkhuvihārassa, bhūmi tāsamakappiyā.</gathalast>
<hangnum line="244" number="2041"></hangnum>
<gatha1 line="245">Hatthiassarathādīhi, iddhiyā vā visantiyā;</gatha1>
<gathalast line="246">Anāpatti siyāpatti, padasā gamane pana.</gathalast>
<hangnum line="247" number="2042"></hangnum>
<gatha1 line="248">Yaṃ kiñci sakagāmaṃ vā, paragāmampi vā tathā;</gatha1>
<gathalast line="249">Bahigāme pana ṭhatvā, āpatti pavisantiyā.</gathalast>
<hangnum line="250" number="2043"></hangnum>
<gatha1 line="251">Lakkhaṇenupapannāya, nadiyā dutiyaṃ vinā;</gatha1>
<gathalast line="252">Pāraṃ gacchati yā tīraṃ, tassā samaṇiyā pana.</gathalast>
<hangnum line="253" number="2044"></hangnum>
<gatha1 line="254">Paṭhamaṃ uddharitvāna, pādaṃ tīre ṭhapentiyā;</gatha1>
<gathalast line="255">Hoti thullaccayāpatti, dutiyātikkame garu.</gathalast>
<hangnum line="256" number="2045"></hangnum>
<gatha1 line="257">Antaranadiyaṃyeva, saddhiṃ dutiyikāya hi;</gatha1>
<gathalast line="258">Bhaṇḍitvā orimaṃ tīraṃ, tathā paccuttarantiyā.</gathalast>
<hangnum line="259" number="2046"></hangnum>
<gatha1 line="260">Iddhiyā setunā nāvā-yānarajjūhi vā pana;</gatha1>
<gathalast line="261">Evampi ca paraṃ tīraṃ, anāpattuttarantiyā.</gathalast>
<hangnum line="262" number="2047"></hangnum>
<gatha1 line="263">Nhāyituṃ pivituṃ vāpi, otiṇṇātha nadiṃ puna;</gatha1>
<gathalast line="264">Padasāvorimaṃ tīraṃ, paccuttarati vaṭṭati.</gathalast>
<hangnum line="265" number="2048"></hangnum>
<gatha1 line="266">Padasā <pageBreak edition="V" number="0.0170" />otaritvāna, nadiṃ uttaraṇe pana;</gatha1>
<gathalast line="267">Ārohitvā tathā setuṃ, anāpattuttarantiyā.</gathalast>
<hangnum line="268" number="2049"></hangnum>
<gatha1 line="269">Setunā upagantvā vā, yānākāsehi vā sace;</gatha1>
<gathalast line="270">Yāti uttaraṇe kāle, padasā garukaṃ phuse.</gathalast>
<hangnum line="271" number="2050"></hangnum>
<gatha1 line="272">Nadiyā pārimaṃ tīraṃ, ito orimatīrato;</gatha1>
<gathalast line="273">Ullaṅghitvāna vegena, anāpattuttarantiyā.</gathalast>
<hangnum line="274" number="2051"></hangnum>
<gatha1 line="275">Piṭṭhiyaṃ vā nisīditvā, khandhe vā uttarantiyā;</gatha1>
<gathalast line="276">Hatthasaṅghātane vāpi, dussayānepi vaṭṭati.</gathalast>
<hangnum line="277" number="2052"></hangnum>
<gatha1 line="278">‘‘Pureruṇodayāyeva <pageBreak edition="M" number="0.0194" />, pāsaṃ dutiyikāya hi;</gatha1>
<gathalast line="279">Gamissāmī’’ti ābhogaṃ, vinā bhikkhuniyā pana.</gathalast>
<hangnum line="280" number="2053"></hangnum>
<gatha1 line="281">Ekagabbhepi vā hattha-pāsaṃ dutiyikāya hi;</gatha1>
<gathalast line="282">Atikkamma siyāpatti, aruṇaṃ uṭṭhapentiyā.</gathalast>
<hangnum line="283" number="2054"></hangnum>
<gatha1 line="284">‘‘Gamissāmī’’ti ābhogaṃ, katvā gacchantiyā pana;</gatha1>
<gathalast line="285">Na doso dutiyā pāsaṃ, uṭṭheti aruṇaṃ sace.</gathalast>
<hangnum line="286" number="2055"></hangnum>
<gatha1 line="287">Indakhīlamatikkamma, araññaṃ ettha dīpitaṃ;</gatha1>
<gathalast line="288">Gāmato bahi nikkhamma, tassā dutiyikāya tu.</gathalast>
<hangnum line="289" number="2056"></hangnum>
<gatha1 line="290">Dassanassupacāraṃ tu, jānitvā vijahantiyā;</gatha1>
<gathalast line="291">Hoti thullaccayāpatti, jahite garukaṃ siyā.</gathalast>
<hangnum line="292" number="2057"></hangnum>
<gatha1 line="293">Sāṇipākārapākāra-taruantarite pana;</gatha1>
<gathalast line="294">Savanassupacārepi, sati āpatti hoti hi.</gathalast>
<hangnum line="295" number="2058"></hangnum>
<gatha1 line="296">Ajjhokāse tu dūrepi, dassanassupacāratā;</gatha1>
<gathalast line="297">Hoti, ettha kathaṃ dhamma-savanārocane viya.</gathalast>
<hangnum line="298" number="2059"></hangnum>
<gatha1 line="299">Maggamūḷhassa saddena, viya kūjantiyā pana;</gatha1>
<gathalast line="300">‘‘Ayye’’ti tassā saddassa, savanātikkamepi ca.</gathalast>
<hangnum line="301" number="2060"></hangnum>
<gatha1 line="302">Hoti, bhikkhuniyāpatti, garukā evarūpake;</gatha1>
<gathalast line="303">Ettha bhikkhunī ekāpi, gaṇāyevāti vuccati.</gathalast>
<hangnum line="304" number="2061"></hangnum>
<gatha1 line="305">Ohīyitvātha gacchantī, ‘‘pāpuṇissāmi dānihaṃ’’;</gatha1>
<gathalast line="306">Iccevaṃ tu saussāhā, anubandhati vaṭṭati.</gathalast>
<hangnum line="307" number="2062"></hangnum>
<gatha1 line="308">Dvinnaṃ <pageBreak edition="V" number="0.0171" />maggaṃ gacchantīnaṃ, ekā gantuṃ no sakkoti;</gatha1>
<gathalast line="309">Ussāhassacchedaṃ katvā, ohīnā ce tassāpatti.</gathalast>
<hangnum line="310" number="2063"></hangnum>
<gatha1 line="311">Itarāpi sace yāti, ‘‘ohīyatu aya’’nti ca;</gatha1>
<gathalast line="312">Hoti tassāpi āpatti, saussāhā na hoti ce.</gathalast>
<hangnum line="313" number="2064"></hangnum>
<gatha1 line="314">Gacchantīsu tathā dvīsu, purimā yāti ekakaṃ;</gatha1>
<gathalast line="315">Aññaṃ pana sace maggaṃ, pacchimāpi ca gaṇhati.</gathalast>
<hangnum line="316" number="2065"></hangnum>
<gatha1 line="317">Ekissā <pageBreak edition="M" number="0.0195" />pana pakkanta-ṭṭhāne tiṭṭhati cetarā;</gatha1>
<gathalast line="318">Tasmā tattha ubhinnampi, anāpatti pakāsitā.</gathalast>
<hangnum line="319" number="2066"></hangnum>
<gatha1 line="320">Aruṇuggamanā pubbe, nikkhamitvā sagāmato;</gatha1>
<gathalast line="321">Aruṇuggamane kāle, gāmantaragatāya hi.</gathalast>
<hangnum line="322" number="2067"></hangnum>
<gatha1 line="323">Atikkamantiyā pāraṃ, nadiyā dutiyikaṃ vinā;</gatha1>
<gathalast line="324">Āpattiyo catassopi, honti ekakkhaṇe pana.</gathalast>
<hangnum line="325" number="2068"></hangnum>
<gatha1 line="326">Pakkantā vāpi vibbhantā, yātā petānaṃ lokaṃ vā;</gatha1>
<gathalast line="327">Pakkhasaṅkantā vā naṭṭhā, saddhiṃ yātā sā ce hoti.</gathalast>
<hangnum line="328" number="2069"></hangnum>
<gatha1 line="329">Gāmantarokkamādīni, cattāripi karontiyā;</gatha1>
<gathalast line="330">Anāpattīti ñātabbaṃ, evaṃ ummattikāyapi.</gathalast>
<hangnum line="331" number="2070"></hangnum>
<gatha1 line="332">Rattiyaṃ vippavāsaṃ tu, hatthapāsova rakkhati;</gatha1>
<gathalast line="333">Agāmake araññe tu, gaṇā ohīyanaṃ mataṃ.</gathalast>
<hangnum line="334" number="2071"></hangnum>
<gatha1 line="335">Sakagāme yathākāmaṃ, divā ca vicarantiyā;</gatha1>
<gathalast line="336">Cattāropi ca saṅghādi-sesā tassā na vijjare.</gathalast>
<hangnum line="337" number="2072"></hangnum>
<gatha1 line="338">Samuṭṭhānādayo tulyā, paṭhamantimavatthunā;</gatha1>
<gathalast line="339">Sacittaṃ kāyakammañca, ticittañca tivedanaṃ.</gathalast>
<centered line="340">Gāmantaragamanakathā.</centered>
<hangnum line="341" number="2073"></hangnum>
<gatha1 line="342">Sīmāsammutiyā ceva, gaṇassa pariyesane;</gatha1>
<gathalast line="343">Ñattiyā dukkaṭaṃ, dvīhi, honti thullaccayā duve.</gathalast>
<hangnum line="344" number="2074"></hangnum>
<gatha1 line="345">Kammassa pariyosāne, hoti saṅghādisesatā;</gatha1>
<gathalast line="346">Tikasaṅghādisesaṃ tu, adhamme tikadukkaṭaṃ.</gathalast>
<hangnum line="347" number="2075"></hangnum>
<gatha1 line="348">Pucchitvā <pageBreak edition="V" number="0.0172" />kārakaṃ saṅghaṃ, chandaṃ datvā gaṇassa vā;</gatha1>
<gathalast line="349">Vatte vā pana vattantiṃ, asante kārakepi vā.</gathalast>
<hangnum line="350" number="2076"></hangnum>
<gatha1 line="351">Bhikkhuniṃ <pageBreak edition="M" number="0.0196" />pana ukkhittaṃ, yā osāreti bhikkhunī;</gatha1>
<gathalast line="352">Tassā ummattikādīna-manāpatti pakāsitā.</gathalast>
<hangnum line="353" number="2077"></hangnum>
<gatha1 line="354">Saṅghabhedasamā vuttā, samuṭṭhānādayo nayā;</gatha1>
<gathalast line="355">Kriyākriyamidaṃ vuttaṃ, ayameva visesatā.</gathalast>
<centered line="356">Catutthaṃ.</centered>
<hangnum line="357" number="2078"></hangnum>
<gatha1 line="358">Sayaṃ avassutā tathā, avassutassa hatthato;</gatha1>
<gathalast line="359">Manussapuggalassa ce, yadeva kiñci gaṇhati.</gathalast>
<hangnum line="360" number="2079"></hangnum>
<gatha1 line="361">Āmisaṃ, gahaṇe tassā;</gatha1>
<gatha2 line="362">Thullaccayamudīritaṃ;</gatha2>
<gatha3 line="363">Ajjhohāresu saṅghādi-;</gatha3>
<gathalast line="364">Sesā honti payogato.</gathalast>
<hangnum line="365" number="2080"></hangnum>
<gatha1 line="366">Ekatovassute kiñci, paṭiggaṇhati, dukkaṭaṃ;</gatha1>
<gathalast line="367">Ajjhohārappayogesu, thullaccayacayo siyā.</gathalast>
<hangnum line="368" number="2081"></hangnum>
<gatha1 line="369">Yakkhapetatiracchāna-paṇḍakānañca hatthato;</gatha1>
<gathalast line="370">Manussaviggahānampi, ubhatovassute tathā.</gathalast>
<hangnum line="371" number="2082"></hangnum>
<gatha1 line="372">Ekatovassute ettha, udake dantakaṭṭhake;</gatha1>
<gathalast line="373">Gahaṇe paribhoge ca, sabbatthāpi ca dukkaṭaṃ.</gathalast>
<hangnum line="374" number="2083"></hangnum>
<gatha1 line="375">Ubhayāvassutābhāve, na doso yadi gaṇhati;</gatha1>
<gathalast line="376">‘‘Avassuto na cāya’’nti, ñatvā gaṇhati yā pana.</gathalast>
<hangnum line="377" number="2084"></hangnum>
<gatha1 line="378">Tassā ummattikādīna-manāpatti pakāsitā;</gatha1>
<gathalast line="379">Samuṭṭhānādayo tulyā, paṭhamantimavatthunā.</gathalast>
<centered line="380">Pañcamaṃ.</centered>
<hangnum line="381" number="2085"></hangnum>
<gatha1 line="382">Uyyojane panekissā, itarissā paṭiggahe;</gatha1>
<gathalast line="383">Dukkaṭāni ca bhogesu, thullaccayagaṇo siyā.</gathalast>
<hangnum line="384" number="2086"></hangnum>
<gatha1 line="385">Bhojanassāvasānasmiṃ <pageBreak edition="M" number="0.0197" /><pageBreak edition="V" number="0.0173" />, hoti saṅghādisesatā;</gatha1>
<gathalast line="386">Yakkhādīnaṃ catunnampi, tatheva purisassa ca.</gathalast>
<hangnum line="387" number="2087"></hangnum>
<gatha1 line="388">Dantakaṭṭhudakānañca, gahaṇuyyojane pana;</gatha1>
<gathalast line="389">Tesañca paribhogepi, dukkaṭaṃ parikittitaṃ.</gathalast>
<hangnum line="390" number="2088"></hangnum>
<gatha1 line="391">Yakkhādīnaṃ tu sesassa, gahaṇuyyojane pana;</gatha1>
<gathalast line="392">Bhoge ca dukkaṭaṃ, bhutte, thullaccayamudīritaṃ.</gathalast>
<hangnum line="393" number="2089"></hangnum>
<gatha1 line="394">‘‘Nāvassuto’’ti ñatvā vā, kupitā vā na gaṇhati;</gatha1>
<gathalast line="395">Kulānuddayatā vāpi, uyyojeti ca yā pana.</gathalast>
<hangnum line="396" number="2090"></hangnum>
<gatha1 line="397">Tassā ummattikādīna-manāpatti pakāsitā;</gatha1>
<gathalast line="398">Adinnādānatulyāva, samuṭṭhānādayo nayā.</gathalast>
<centered line="399">Chaṭṭhaṃ.</centered>
<hangnum line="400" number="2091"></hangnum>
<gatha1 line="401">Sattamaṃ aṭṭhamaṃ saṅgha-bhedena sadisaṃ mataṃ;</gatha1>
<gathalast line="402">Samuṭṭhānādinā saddhiṃ, natthi kāci visesatā.</gathalast>
<centered line="403">Sattamaṭṭhamāni.</centered>
<hangnum line="404" number="2092"></hangnum>
<gatha1 line="405">Navame dasame vāpi, vattabbaṃ natthi kiñcipi;</gatha1>
<gathalast line="406">Anantarasamāyeva, samuṭṭhānādayo nayā.</gathalast>
<centered line="407">Navamadasamāni.</centered>
<hangnum line="408" number="2093"></hangnum>
<gatha1 line="409">Duṭṭhadosadvayenāpi, sañcarittena tena cha;</gatha1>
<gathalast line="410">Yāvatatiyakā aṭṭha, cattāri ca ito tato.</gathalast>
<centered line="411">Saṅghādisesakathā.</centered>
<title line="412">Nissaggiyakathā</title>
<hangnum line="413" number="2094"></hangnum>
<gatha1 line="414">Adhiṭṭhānūpagaṃ <pageBreak edition="M" number="0.0198" /><pageBreak edition="V" number="0.0174" />pattaṃ, anadhiṭṭhāya bhikkhunī;</gatha1>
<gathalast line="415">Vikappanamakatvā vā, ekāhampi ṭhapeyya ce.</gathalast>
<hangnum line="416" number="2095"></hangnum>
<gatha1 line="417">Aruṇuggamaneneva, saddhiṃ bhikkhuniyā siyā;</gatha1>
<gathalast line="418">Tassā nissaggiyāpatti, pattasannidhikāraṇā.</gathalast>
<hangnum line="419" number="2096"></hangnum>
<gatha1 line="420">Seso pana kathāmaggo, pattasikkhāpade idha;</gatha1>
<gathalast line="421">Sabbo vuttanayeneva, veditabbo vinicchayo.</gathalast>
<hangnum line="422" number="2097"></hangnum>
<gatha1 line="423">Dasāhātikkame tattha, ekāhātikkame idha;</gatha1>
<gathalast line="424">Tassimassa ubhinnampi, ayameva visesatā.</gathalast>
<centered line="425">Paṭhamaṃ.</centered>
<hangnum line="426" number="2098"></hangnum>
<gatha1 line="427">Akāle cīvaraṃ dinnaṃ, dinnaṃ kālepi kenaci;</gatha1>
<gathalast line="428">Ādissa pana ‘‘sampattā, bhājentū’’ti niyāmitaṃ.</gathalast>
<hangnum line="429" number="2099"></hangnum>
<gatha1 line="430">Akālacīvaraṃ ‘‘kāla-cīvara’’nti sace pana;</gatha1>
<gathalast line="431">Bhājāpeyya ca yā tassā, payoge dukkaṭaṃ siyā.</gathalast>
<hangnum line="432" number="2100"></hangnum>
<gatha1 line="433">Attanā paṭiladdhaṃ yaṃ, taṃ tu nissaggiyaṃ bhave;</gatha1>
<gathalast line="434">Labhitvā pana nissaṭṭhaṃ, yathādāne niyojaye.</gathalast>
<hangnum line="435" number="2101"></hangnum>
<gatha1 line="436">Katvā vinayakammaṃ tu, paṭiladdhampi taṃ puna;</gatha1>
<gathalast line="437">Tassa cāyamadhippāyo, sevituṃ na ca vaṭṭati.</gathalast>
<hangnum line="438" number="2102"></hangnum>
<gatha1 line="439">Akālavatthasaññāya, dukkaṭaṃ kālacīvare;</gatha1>
<gathalast line="440">Ubhayatthapi niddiṭṭhaṃ, tathā vematikāyapi.</gathalast>
<hangnum line="441" number="2103"></hangnum>
<gatha1 line="442">Kālacīvarasaññāya, cīvare ubhayatthapi;</gatha1>
<gathalast line="443">Na dosummattikādīnaṃ, tisamuṭṭhānatā matā.</gathalast>
<centered line="444">Dutiyaṃ.</centered>
<hangnum line="445" number="2104"></hangnum>
<gatha1 line="446">Cīvaresupi <pageBreak edition="M" number="0.0199" />bandhitvā, ṭhapitesu bahūsvapi;</gatha1>
<gathalast line="447">Ekāyeva siyāpatti, acchindati sace sayaṃ.</gathalast>
<hangnum line="448" number="2105"></hangnum>
<gatha1 line="449">Tathācchindāpane <pageBreak edition="V" number="0.0175" />ekā, ekāyāṇattiyā bhave;</gatha1>
<gathalast line="450">Itaresu ca vatthūnaṃ, payogassa vasā siyā.</gathalast>
<hangnum line="451" number="2106"></hangnum>
<gatha1 line="452">Tikapācitti aññasmiṃ, parikkhāre tu dukkaṭaṃ;</gatha1>
<gathalast line="453">Tikadukkaṭamuddiṭṭhaṃ, itarissā tu cīvare.</gathalast>
<hangnum line="454" number="2107"></hangnum>
<gatha1 line="455">Tāya vā dīyamānaṃ tu, tassā vissāsameva vā;</gatha1>
<gathalast line="456">Gaṇhantiyā anāpatti, tisamuṭṭhānatā matā.</gathalast>
<centered line="457">Tatiyaṃ.</centered>
<hangnum line="458" number="2108"></hangnum>
<gatha1 line="459">Viññāpetvā sace aññaṃ, tadaññaṃ viññāpentiyā;</gatha1>
<gathalast line="460">Viññattidukkaṭaṃ tassā, lābhā nissaggiyaṃ siyā.</gathalast>
<hangnum line="461" number="2109"></hangnum>
<gatha1 line="462">Tikapācittiyaṃ vuttaṃ, anaññe dvikadukkaṭaṃ;</gatha1>
<gathalast line="463">Anaññenaññasaññāya, appahontepi vā puna.</gathalast>
<hangnum line="464" number="2110"></hangnum>
<gatha1 line="465">Tasmiṃ taññeva vā aññaṃ, aññenatthepi vā sati;</gatha1>
<gathalast line="466">Ānisaṃsañca dassetvā, tadaññaṃ viññāpentiyā.</gathalast>
<hangnum line="467" number="2111"></hangnum>
<gatha1 line="468">Anāpattīti ñātabbaṃ, tathā ummattikāyapi;</gatha1>
<gathalast line="469">Sañcarittasamā vuttā, samuṭṭhānādayo nayā.</gathalast>
<centered line="470">Catutthaṃ.</centered>
<hangnum line="471" number="2112"></hangnum>
<gatha1 line="472">Aññaṃ cetāpetvā pubbaṃ, pacchā aññaṃ cetāpeyya;</gatha1>
<gathalast line="473">Evaṃ saññāyaññaṃ dhaññaṃ, mayhaṃ ānetvā detīti.</gathalast>
<hangnum line="474" number="2113"></hangnum>
<gatha1 line="475">Cetāpanapayogena, mūlaṭṭhāya hi dukkaṭaṃ;</gatha1>
<gathalast line="476">Lābhe nissaggiyaṃ hoti, tena caññena vābhataṃ.</gathalast>
<hangnum line="477" number="2114"></hangnum>
<gatha1 line="478">Sesaṃ <pageBreak edition="M" number="0.0200" />anantareneva, sadisanti viniddise;</gatha1>
<gathalast line="479">Samuṭṭhānādinā saddhiṃ, apubbaṃ natthi kiñcipi.</gathalast>
<centered line="480">Pañcamaṃ.</centered>
<hangnum line="481" number="2115"></hangnum>
<gatha1 line="482">Aññadatthāya dinnena, parikkhārena yā pana;</gatha1>
<gathalast line="483">Cetāpeyya sace aññaṃ, saṅghikenidha bhikkhunī.</gathalast>
<hangnum line="484" number="2116"></hangnum>
<gatha1 line="485">Payoge <pageBreak edition="V" number="0.0176" />dukkaṭaṃ, lābhe, tassā nissaggiyaṃ siyā;</gatha1>
<gathalast line="486">Anaññadatthike ettha, niddiṭṭhaṃ dvikadukkaṭaṃ.</gathalast>
<hangnum line="487" number="2117"></hangnum>
<gatha1 line="488">Sesakaṃ aññadatthāya, anāpattupanentiyā;</gatha1>
<gathalast line="489">Pucchitvā sāmike vāpyā-padāsummattikāya vā.</gathalast>
<hangnum line="490" number="2118"></hangnum>
<gatha1 line="491">Sañcarittasamā vuttā, samuṭṭhānādayo nayā;</gatha1>
<gathalast line="492">Sattamaṃ chaṭṭhasadisaṃ, sayaṃ yācitakaṃ vinā.</gathalast>
<centered line="493">Chaṭṭhasattamāni.</centered>
<hangnum line="494" number="2119"></hangnum>
<gatha1 line="495">Aṭṭhame navame vāpi, vattabbaṃ natthi kiñcipi;</gatha1>
<gathalast line="496">‘‘Mahājanikasaññāci-kenā’’ti padatādhikā.</gathalast>
<hangnum line="497" number="2120"></hangnum>
<gatha1 line="498">Dasamepi kathā sabbā, anantarasamā matā;</gatha1>
<gathalast line="499">Samuṭṭhānādinā saddhiṃ, viseso natthi kocipi.</gathalast>
<centered line="500">Aṭṭhamanavamadasamāni.</centered>
<centered line="501">Paṭhamo vaggo.</centered>
<hangnum line="502" number="2121"></hangnum>
<gatha1 line="503">Atirekacatukkaṃsaṃ, garupāvuraṇaṃ pana;</gatha1>
<gathalast line="504">Cetāpeyya sace tassā, catusaccappakāsinā.</gathalast>
<hangnum line="505" number="2122"></hangnum>
<gatha1 line="506">Payoge <pageBreak edition="M" number="0.0201" />dukkaṭaṃ vuttaṃ, lābhe nissaggiyaṃ mataṃ;</gatha1>
<gathalast line="507">Kahāpaṇacatukkaṃ tu, kaṃso nāma pavuccati.</gathalast>
<hangnum line="508" number="2123"></hangnum>
<gatha1 line="509">Ūnake tu catukkaṃse, uddiṭṭhaṃ dvikadukkaṭaṃ;</gatha1>
<gathalast line="510">Anāpatti catukkaṃsa-paramaṃ garukaṃ pana.</gathalast>
<hangnum line="511" number="2124"></hangnum>
<gatha1 line="512">Cetāpeti tadūnaṃ vā, ñātakānañca santake;</gatha1>
<gathalast line="513">Aññassatthāya vā atta-dhanenummattikāya vā.</gathalast>
<hangnum line="514" number="2125"></hangnum>
<gatha1 line="515">Cetāpentaṃ mahagghaṃ yā, cetāpetappameva vā;</gatha1>
<gathalast line="516">Samuṭṭhānādayo sabbe, sañcarittasamā matā.</gathalast>
<centered line="517">Ekādasamaṃ.</centered>
<hangnum line="518" number="2126"></hangnum>
<gatha1 line="519">Lahupāvuraṇaṃ <pageBreak edition="V" number="0.0177" />aḍḍha- teyyakaṃsagghanaṃ pana;</gatha1>
<gathalast line="520">Tato ce uttariṃ yaṃ tu, cetāpeti hi bhikkhunī.</gathalast>
<hangnum line="521" number="2127"></hangnum>
<gatha1 line="522">Tassā nissaggiyāpatti, pācitti pariyāputā;</gatha1>
<gathalast line="523">Anantarasamaṃ sesaṃ, natthi kāci visesatā.</gathalast>
<centered line="524">Dvādasamaṃ.</centered>
<hangnum line="525" number="2128"></hangnum>
<gatha1 line="526">Sādhāraṇāni sesāni, tāni aṭṭhārasāpi ca;</gatha1>
<gathalast line="527">Imāni dvādasevāpi, samatiṃseva honti hi.</gathalast>
<centered line="528">Nissaggiyakathā.</centered>
<title line="529">Pācittiyakathā</title>
<hangnum line="530" number="2129"></hangnum>
<gatha1 line="531">Lasuṇaṃ bhaṇḍikaṃ vuttaṃ, na ekadvitimiñjakaṃ;</gatha1>
<gathalast line="532">Āmakaṃ māgadhaṃyeva, ‘‘khādissāmī’’ti gaṇhati.</gathalast>
<hangnum line="533" number="2130"></hangnum>
<gatha1 line="534">Gahaṇe dukkaṭaṃ tassā, pācitti yadi khādati;</gatha1>
<gathalast line="535">Ajjhohāravaseneva, pācittiṃ paridīpaye.</gathalast>
<hangnum line="536" number="2131"></hangnum>
<gatha1 line="537">Dve <pageBreak edition="M" number="0.0202" />tayo bhaṇḍike saddhiṃ, saṅkhāditvā sace pana;</gatha1>
<gathalast line="538">Ajjhoharati yā tassā, ekaṃ pācittiyaṃ siyā.</gathalast>
<hangnum line="539" number="2132"></hangnum>
<gatha1 line="540">Bhinditvā tattha ekekaṃ, miñjaṃ khādantiyā pana;</gatha1>
<gathalast line="541">Miñjānaṃ gaṇanāyassā, pācittigaṇanā siyā.</gathalast>
<hangnum line="542" number="2133"></hangnum>
<gatha1 line="543">Palaṇḍuko bhañjanako, harito cāpalopi ca;</gatha1>
<gathalast line="544">Lasuṇā pana cattāro, vaṭṭanteva sabhāvato.</gathalast>
<hangnum line="545" number="2134"></hangnum>
<gatha1 line="546"><bold>Palaṇḍuko</bold>paṇḍuvaṇṇo, <bold>bhañjano</bold>lohitopi ca;</gatha1>
<gathalast line="547"><bold>Harito</bold>haritavaṇṇo, <bold>cāpalo</bold>setakopi ca.</gathalast>
<hangnum line="548" number="2135"></hangnum>
<gatha1 line="549">Ekā miñjā palaṇḍussa, bhañjanassa duve siyuṃ;</gatha1>
<gathalast line="550">Tisso haritakassāpi, cāpalo hotyamiñjako.</gathalast>
<hangnum line="551" number="2136"></hangnum>
<gatha1 line="552">Sūpamaṃsādisaṃpāke <pageBreak edition="V" number="0.0178" />, sāḷavuttaribhaṅgake;</gatha1>
<gathalast line="553">Na dosummattikādīnaṃ, samuṭṭhāneḷakūpamaṃ.</gathalast>
<centered line="554">Paṭhamaṃ.</centered>
<hangnum line="555" number="2137"></hangnum>
<gatha1 line="556">Sambādhe upakacchesu, muttassa karaṇepi vā;</gatha1>
<gathalast line="557">Ekalomampi pācitti, saṃharāpentiyā siyā.</gathalast>
<hangnum line="558" number="2138"></hangnum>
<gatha1 line="559">Bahukepi tathā lome, saṃharāpentiyā pana;</gatha1>
<gathalast line="560">Payogagaṇanāyassā, na lomagaṇanāya hi.</gathalast>
<hangnum line="561" number="2139"></hangnum>
<gatha1 line="562">Na doso sati ābādhe, lomake saṃharantiyā;</gatha1>
<gathalast line="563">Samuṭṭhānādayo magga- saṃvidhānasamā matā.</gathalast>
<centered line="564">Dutiyaṃ.</centered>
<hangnum line="565" number="2140"></hangnum>
<gatha1 line="566">Hoti antamaso mutta-karaṇassa talaghātane;</gatha1>
<gathalast line="567">Kesarenāpi rāgena, pācitti padumassa vā.</gathalast>
<hangnum line="568" number="2141"></hangnum>
<gatha1 line="569">Gaṇḍaṃ <pageBreak edition="M" number="0.0203" />tattha vaṇaṃ vāpi, na doso paharantiyā;</gatha1>
<gathalast line="570">Samuṭṭhānādayo tulyā, paṭhamantimavatthunā.</gathalast>
<centered line="571">Tatiyaṃ.</centered>
<hangnum line="572" number="2142"></hangnum>
<gatha1 line="573">Yā panuppalapattampi, byañjane bhikkhunattano;</gatha1>
<gathalast line="574">Kāmarāgaparetā tu, paveseti na vaṭṭati.</gathalast>
<hangnum line="575" number="2143"></hangnum>
<gatha1 line="576">Idaṃ vatthuvaseneva, vuttaṃ tu jatumaṭṭhakaṃ;</gatha1>
<gathalast line="577">Daṇḍamelāḷukaṃ vāpi, muttassa karaṇe pana.</gathalast>
<hangnum line="578" number="2144"></hangnum>
<gatha1 line="579">Samphassaṃ sādiyantiyā, paveseti sace pana;</gatha1>
<gathalast line="580">Pavesāpeti vā tasmiṃ, tassā pācittiyaṃ siyā.</gathalast>
<hangnum line="581" number="2145"></hangnum>
<gatha1 line="582">Ābādhapaccayā doso, natthi ummattikāya vā;</gatha1>
<gathalast line="583">Talaghātakatulyāva, samuṭṭhānādayo matā.</gathalast>
<centered line="584">Catutthaṃ.</centered>
<hangnum line="585" number="2146"></hangnum>
<gatha1 line="586">Aṅgulīnaṃ <pageBreak edition="V" number="0.0179" />pana dvinnaṃ, aggapabbadvayādhikaṃ;</gatha1>
<gathalast line="587">Pācittiyaṃ pavesetvā, dakasuddhiṃ karontiyā.</gathalast>
<hangnum line="588" number="2147"></hangnum>
<gatha1 line="589">Ekissāṅguliyā tīṇi, pabbāni pana dīghato;</gatha1>
<gathalast line="590">Pācittiyaṃ bhave suddhiṃ, pavesetvādiyantiyā.</gathalast>
<hangnum line="591" number="2148"></hangnum>
<gatha1 line="592">Catunnaṃ vāpi tissannaṃ, ekapabbampi yā pana;</gatha1>
<gathalast line="593">Vitthārato paveseti, tassā pācittiyaṃ siyā.</gathalast>
<hangnum line="594" number="2149"></hangnum>
<gatha1 line="595">Iti sabbappakārena, <bold>mahāpaccariyā</bold>pana;</gatha1>
<gathalast line="596">Abhibyattataraṃ katvā, ayamattho vibhāvito.</gathalast>
<hangnum line="597" number="2150"></hangnum>
<gatha1 line="598">Doso dvaṅgulapabbe vā, natthi ābādhakāraṇā;</gatha1>
<gathalast line="599">Adhikampi pavesetvā, dakasuddhiṃ karontiyā.</gathalast>
<hangnum line="600" number="2151"></hangnum>
<gatha1 line="601">Tathā <pageBreak edition="M" number="0.0204" />ummattikādīna-manāpatti pakāsitā;</gatha1>
<gathalast line="602">Samuṭṭhānādayo sabbe, talaghātasamā matā.</gathalast>
<centered line="603">Pañcamaṃ.</centered>
<hangnum line="604" number="2152"></hangnum>
<gatha1 line="605">Bhuñjato pana bhikkhussa, pānīyaṃ vā vidhūpanaṃ;</gatha1>
<gathalast line="606">Gahetvā upatiṭṭheyya, tassā pācittiyaṃ siyā.</gathalast>
<hangnum line="607" number="2153"></hangnum>
<gatha1 line="608">Gahitā udakeneva, khīratakkādayo rasā;</gatha1>
<gathalast line="609">‘‘Bījanī’’ti ca yā kāci, vatthakoṇādi vuccati.</gathalast>
<hangnum line="610" number="2154"></hangnum>
<gatha1 line="611">Hatthapāse idhaṭṭhāna-paccayāpatti dīpitā;</gatha1>
<gathalast line="612">Pahārapaccayā vuttaṃ, khandhake dukkaṭaṃ visuṃ.</gathalast>
<hangnum line="613" number="2155"></hangnum>
<gatha1 line="614">Hatthapāsaṃ jahitvā vā, upatiṭṭhantiyā pana;</gatha1>
<gathalast line="615">Khādato khādanaṃ vāpi, hoti āpatti dukkaṭaṃ.</gathalast>
<hangnum line="616" number="2156"></hangnum>
<gatha1 line="617">Na doso deti dāpeti, tathā ummattikāya vā;</gatha1>
<gathalast line="618">Idaṃ eḷakalomena, samuṭṭhānaṃ samaṃ mataṃ.</gathalast>
<centered line="619">Chaṭṭhaṃ.</centered>
<hangnum line="620" number="2157"></hangnum>
<gatha1 line="621">Viññatvā āmakaṃ dhaññaṃ, bhajjitvā yadi bhikkhunī;</gatha1>
<gathalast line="622">Koṭṭetvā ca pacitvā ca, pācitti paribhuñjati.</gathalast>
<hangnum line="623" number="2158"></hangnum>
<gatha1 line="624">Na <pageBreak edition="V" number="0.0180" />kevalaṃ tu dhaññānaṃ, gahaṇeyeva dukkaṭaṃ;</gatha1>
<gathalast line="625">Haraṇepi ca dhaññānaṃ, tathā sukkhāpane pana.</gathalast>
<hangnum line="626" number="2159"></hangnum>
<gatha1 line="627">Bhajjanatthāya dhaññānaṃ, kapalluddhanasajjane;</gatha1>
<gathalast line="628">Aggissa karaṇe dabbi-sajjane ca, kapallake.</gathalast>
<hangnum line="629" number="2160"></hangnum>
<gatha1 line="630">Dhaññapakkhipane tattha, dabbiyā ghaṭṭakoṭṭane;</gatha1>
<gathalast line="631">Papphoṭanādike sabba-payoge dukkaṭaṃ bhave.</gathalast>
<hangnum line="632" number="2161"></hangnum>
<gatha1 line="633">Bhojanañceva <pageBreak edition="M" number="0.0205" />viññatti, pamāṇaṃ idamettha hi;</gatha1>
<gathalast line="634">Viññatvā vā sayaṃ tasmā, bhajjanādīni aññato.</gathalast>
<hangnum line="635" number="2162"></hangnum>
<gatha1 line="636">Viññāpetvā panaññāya, bhajjanādīni vā sayaṃ;</gatha1>
<gathalast line="637">Kārāpetvāpi katvā vā, ajjhoharati yā pana.</gathalast>
<hangnum line="638" number="2163"></hangnum>
<gatha1 line="639">Ajjhohārapayogesu, tassā pācittiyo siyuṃ;</gatha1>
<gathalast line="640">Mātaraṃ vāpi yācitvā, pācitti paribhuñjati.</gathalast>
<hangnum line="641" number="2164"></hangnum>
<gatha1 line="642">Bhajjanādīni katvā vā, kārāpetvāpi vā pana;</gatha1>
<gathalast line="643">Aviññatti sayaṃ laddhaṃ, dukkaṭaṃ paribhuñjati.</gathalast>
<hangnum line="644" number="2165"></hangnum>
<gatha1 line="645">Viññattiyā panaññāya, laddhaṃ tāya sayampi vā;</gatha1>
<gathalast line="646">Kārāpetvāpi katvā vā, tathā ajjhoharantiyā.</gathalast>
<hangnum line="647" number="2166"></hangnum>
<gatha1 line="648">Sedakammādiatthāya, dhaññaviññattiyā pana;</gatha1>
<gathalast line="649">Ṭhapetvā satta dhaññāni, sesaviññattiyāpi ca.</gathalast>
<hangnum line="650" number="2167"></hangnum>
<gatha1 line="651">Anāpattīti ñātabbaṃ, tathā ummattikāya ca;</gatha1>
<gathalast line="652">Ñātakānampi dhaññaṃ tu, āmakaṃ na ca vaṭṭati.</gathalast>
<hangnum line="653" number="2168"></hangnum>
<gatha1 line="654">Vinā viññattiyā laddhaṃ, navakammesu vaṭṭati;</gatha1>
<gathalast line="655">Samuṭṭhānādayo sabbe, addhānasadisā matā.</gathalast>
<centered line="656">Sattamaṃ.</centered>
<hangnum line="657" number="2169"></hangnum>
<gatha1 line="658">Uccāraṃ vāpi passāvaṃ, saṅkāraṃ vā vighāsakaṃ;</gatha1>
<gathalast line="659">Chaḍḍeyya vā tirokuṭṭe, chaḍḍāpeyya parehi vā.</gathalast>
<hangnum line="660" number="2170"></hangnum>
<gatha1 line="661">Hoti pācittiyaṃ tassā, pākārepi ayaṃ nayo;</gatha1>
<gathalast line="662">Chaḍḍentiyā panekeka-manekāpatti dīpitā.</gathalast>
<hangnum line="663" number="2171"></hangnum>
<gatha1 line="664">Etāni <pageBreak edition="V" number="0.0181" />pana vatthūni, cattāri sakalānipi;</gatha1>
<gathalast line="665">Ekeneva payogena, ekā chaḍḍentiyā siyā.</gathalast>
<hangnum line="666" number="2172"></hangnum>
<gatha1 line="667">Āṇattiyampi <pageBreak edition="M" number="0.0206" />eseva, nayo ñeyyo vibhāvinā;</gatha1>
<gathalast line="668">Chaḍḍane dantakaṭṭhassa, pācitti paridīpitā.</gathalast>
<hangnum line="669" number="2173"></hangnum>
<gatha1 line="670">Sabbattha pana bhikkhussa, hoti āpatti dukkaṭaṃ;</gatha1>
<gathalast line="671">Avalañjepi vā ṭhāne, oloketvāpi vā pana.</gathalast>
<hangnum line="672" number="2174"></hangnum>
<gatha1 line="673">Chaḍḍentiyā anāpatti, tathā ummattikāya vā;</gatha1>
<gathalast line="674">Sañcarittasamuṭṭhānaṃ, kriyākriyamidaṃ siyā.</gathalast>
<centered line="675">Aṭṭhamaṃ.</centered>
<hangnum line="676" number="2175"></hangnum>
<gatha1 line="677">Khette vā nāḷikerādi-ārāme vāpi yā pana;</gatha1>
<gathalast line="678">Ropime haritaṭṭhāne, yattha katthaci bhikkhunī.</gathalast>
<hangnum line="679" number="2176"></hangnum>
<gatha1 line="680">Tāni cattāri vatthūni, sace chaḍḍeti vā sayaṃ;</gatha1>
<gathalast line="681">Chaḍḍāpeti tathā vutta-nayo āpattinicchayo.</gathalast>
<hangnum line="682" number="2177"></hangnum>
<gatha1 line="683">Bhuñjamānā nisīditvā, khette tu harite tathā;</gatha1>
<gathalast line="684">Ucchuādīni khādantī, gacchantī pana tattha yā.</gathalast>
<hangnum line="685" number="2178"></hangnum>
<gatha1 line="686">Chaḍḍeti yadi ucchiṭṭhaṃ, udakaṃ calakāni vā;</gatha1>
<gathalast line="687">Hoti pācittiyaṃ tassā, bhikkhuno hoti dukkaṭaṃ.</gathalast>
<hangnum line="688" number="2179"></hangnum>
<gatha1 line="689">Chaḍḍentiyā siyāpatti, ṭhāne antamaso jalaṃ;</gatha1>
<gathalast line="690">Pivitvā matthakacchinnaṃ, nāḷikerampi tādise.</gathalast>
<hangnum line="691" number="2180"></hangnum>
<gatha1 line="692">Kasite tu panaṭṭhāne, bījanikkhepane kate;</gatha1>
<gathalast line="693">Na uṭṭhetaṅkuraṃ yāva, sabbesaṃ tāva dukkaṭaṃ.</gathalast>
<hangnum line="694" number="2181"></hangnum>
<gatha1 line="695">Lāyitampi manussānaṃ, khettaṃ rakkhati ce puna;</gatha1>
<gathalast line="696">Rohanatthāya tatthassā, yathāvatthukameva hi.</gathalast>
<hangnum line="697" number="2182"></hangnum>
<gatha1 line="698">Na doso chaḍḍite khette, sabbaṃ chaḍḍentiyā pana;</gatha1>
<gathalast line="699">Samuṭṭhānādayo sabbe, aṭṭhamena samā matā.</gathalast>
<centered line="700">Navamaṃ.</centered>
<hangnum line="701" number="2183"></hangnum>
<gatha1 line="702">Naccaṃ <pageBreak edition="M" number="0.0207" /><pageBreak edition="V" number="0.0182" />vā pana gītaṃ vā, vāditaṃ vāpi bhikkhunī;</gatha1>
<gathalast line="703">Dassanatthāya gaccheyya, tassā pācittiyaṃ siyā.</gathalast>
<hangnum line="704" number="2184"></hangnum>
<gatha1 line="705">Dassanatthāya naccassa, gītassa savanāya ca;</gatha1>
<gathalast line="706">Gacchantiyā siyā tassā, padavārena dukkaṭaṃ.</gathalast>
<hangnum line="707" number="2185"></hangnum>
<gatha1 line="708">Sace ekapayogena, olokentī ca passati;</gatha1>
<gathalast line="709">Suṇāti tesaṃ gītampi, ekā pācitti dīpitā.</gathalast>
<hangnum line="710" number="2186"></hangnum>
<gatha1 line="711">Aññasmimpi disābhāge, naccaṃ passati ce pana;</gatha1>
<gathalast line="712">Suṇāti aññato gītaṃ, visuṃ pācittiyo siyuṃ.</gathalast>
<hangnum line="713" number="2187"></hangnum>
<gatha1 line="714">Payogagaṇanāyettha, āpattigaṇanā siyā;</gatha1>
<gathalast line="715">Naccituṃ gāyituṃ neva, sayaṃ labhati bhikkhunī.</gathalast>
<hangnum line="716" number="2188"></hangnum>
<gatha1 line="717">‘‘Aññaṃ naccāti vādehi’’, iti vattuṃ na vaṭṭati;</gatha1>
<gathalast line="718">‘‘Upaṭṭhānaṃ karomā’’ti, vutte vā sampaṭicchituṃ.</gathalast>
<hangnum line="719" number="2189"></hangnum>
<gatha1 line="720">Tassā pācitti sabbattha, bhikkhuno hoti dukkaṭaṃ;</gatha1>
<gathalast line="721">‘‘Upaṭṭhānaṃ karomā’’ti, vutte bhikkhuniyā pana.</gathalast>
<hangnum line="722" number="2190"></hangnum>
<gatha1 line="723">‘‘Upaṭṭhānaṃ pasattha’’nti, vattumevaṃ tu vaṭṭati;</gatha1>
<gathalast line="724">Ārāmeyeva ṭhatvā vā, yā passati suṇāti vā.</gathalast>
<hangnum line="725" number="2191"></hangnum>
<gatha1 line="726">Attano ca ṭhitokāsaṃ, āgantvā ca payojitaṃ;</gatha1>
<gathalast line="727">Gantvā passantiyā vāpi, tathārūpā hi kāraṇā.</gathalast>
<hangnum line="728" number="2192"></hangnum>
<gatha1 line="729">Passantiyā tathā maggaṃ, naccaṃ paṭipathepi ca;</gatha1>
<gathalast line="730">Tathā ummattikādīna-manāpattāpadāsupi.</gathalast>
<hangnum line="731" number="2193"></hangnum>
<gatha1 line="732">Idameḷakalomena, samuṭṭhānaṃ samaṃ mataṃ;</gatha1>
<gathalast line="733">Lokavajjamidaṃ pāpa-cittañceva tivedanaṃ.</gathalast>
<centered line="734">Dasamaṃ.</centered>
<centered line="735">Lasuṇavaggo paṭhamo.</centered>
<hangnum line="736" number="2194"></hangnum>
<gatha1 line="737">Yādha <pageBreak edition="M" number="0.0208" />rattandhakārasmiṃ, appadīpe panekikā;</gatha1>
<gathalast line="738">Santiṭṭhati sace saddhiṃ, purisena ca bhikkhunī.</gathalast>
<hangnum line="739" number="2195"></hangnum>
<gatha1 line="740">Tassā <pageBreak edition="V" number="0.0183" />pācittiyaṃ vuttaṃ, saddhiṃ vā sallapantiyā;</gatha1>
<gathalast line="741">Hatthapāsaṃ samāgantvā, rahassādavasena tu.</gathalast>
<hangnum line="742" number="2196"></hangnum>
<gatha1 line="743">Hatthapāsaṃ jahitvā vā, purisassa sace pana;</gatha1>
<gathalast line="744">Ajahitvāpi vā yakkha-petādīnampi bhikkhunī.</gathalast>
<hangnum line="745" number="2197"></hangnum>
<gatha1 line="746">Santiṭṭhati ca yā tassā, dukkaṭaṃ paridīpitaṃ;</gatha1>
<gathalast line="747">Anāpatti sace koci, dutiyā viññu vijjati.</gathalast>
<hangnum line="748" number="2198"></hangnum>
<gatha1 line="749">Tathā ummattikādīna-mathaññavihitāya vā;</gatha1>
<gathalast line="750">Theyyasatthasamuṭṭhānaṃ, kriyaṃ saññāvimokkhakaṃ.</gathalast>
<centered line="751">Paṭhamaṃ.</centered>
<hangnum line="752" number="2199"></hangnum>
<gatha1 line="753">Dutiye tu ‘‘paṭicchanne, okāse’’ti idaṃ pana;</gatha1>
<gathalast line="754">Adhikaṃ itaraṃ sabbaṃ, paṭhamena samaṃ mataṃ.</gathalast>
<centered line="755">Dutiyaṃ.</centered>
<hangnum line="756" number="2200"></hangnum>
<gatha1 line="757">Tatiyepi catutthepi, apubbaṃ natthi kiñcipi;</gatha1>
<gathalast line="758">Samānaṃ paṭhameneva, samuṭṭhānādinā saha.</gathalast>
<centered line="759">Tatiyacatutthāni.</centered>
<hangnum line="760" number="2201"></hangnum>
<gatha1 line="761">Chadananto nisīditvā, anovassappadesakaṃ;</gatha1>
<gathalast line="762">Ajjhokāse nisīditvā, upacārampi vā sace.</gathalast>
<hangnum line="763" number="2202"></hangnum>
<gatha1 line="764">Atikkameti yā, hoti, dukkaṭaṃ paṭhame pade;</gatha1>
<gathalast line="765">Dutiye ca pade tassā, pācitti pariyāputā.</gathalast>
<hangnum line="766" number="2203"></hangnum>
<gatha1 line="767">Pallaṅkassa <pageBreak edition="M" number="0.0209" />anokāse, dukkaṭaṃ samudīritaṃ;</gatha1>
<gathalast line="768">Tathāpuṭṭhe anāpuṭṭha-saññāya vicikicchato.</gathalast>
<hangnum line="769" number="2204"></hangnum>
<gatha1 line="770">Asaṃhārimenāpatti, gilānāyāpadāsu vā;</gatha1>
<gathalast line="771">Samuṭṭhānādayo sabbe, kathinena samā matā.</gathalast>
<centered line="772">Pañcamaṃ.</centered>
<hangnum line="773" number="2205"></hangnum>
<gatha1 line="774">Ekāpatti <pageBreak edition="V" number="0.0184" />nisīditvā, hoti gacchantiyā pana;</gatha1>
<gathalast line="775">Ekāva anisīditvā, nipajjitvā vajantiyā.</gathalast>
<hangnum line="776" number="2206"></hangnum>
<gatha1 line="777">Nisīditvā nipajjitvā, honti gacchantiyā duve;</gatha1>
<gathalast line="778">Sesaṃ anantareneva, samuṭṭhānādinā samaṃ.</gathalast>
<centered line="779">Chaṭṭhaṃ.</centered>
<hangnum line="780" number="2207"></hangnum>
<gatha1 line="781">Chaṭṭhena sattamaṃ tulyaṃ, aṭṭhame natthi kiñcipi;</gatha1>
<gathalast line="782">Vattabbaṃ tisamuṭṭhānaṃ, sacittaṃ dukkhavedanaṃ.</gathalast>
<centered line="783">Sattamaṭṭhamāni.</centered>
<hangnum line="784" number="2208"></hangnum>
<gatha1 line="785">Nirayabrahmacariyehi, attānaṃ vā parampi vā;</gatha1>
<centered line="786">Abhisapeyya pācitti, vācato vācato siyā</centered>
<hangnum line="787" number="2209"></hangnum>
<gatha1 line="788">Ṭhapetvā nirayañceva, brahmacariyañca yā pana;</gatha1>
<gathalast line="789">‘‘Sunakhī sūkarī kākī, kāṇā kuṇī’’tiādinā.</gathalast>
<hangnum line="790" number="2210"></hangnum>
<gatha1 line="791">Akkosati ca vācāya, vācāyāpatti dukkaṭaṃ;</gatha1>
<gathalast line="792">Tikapācittiyaṃ vuttaṃ, sesāya tikadukkaṭaṃ.</gathalast>
<hangnum line="793" number="2211"></hangnum>
<gatha1 line="794">Purakkhatvā vadantīna-matthadhammānusāsaniṃ;</gatha1>
<gathalast line="795">Anāpattaṭṭhameneva, samuṭṭhānādayo samā.</gathalast>
<centered line="796">Navamaṃ.</centered>
<hangnum line="797" number="2212"></hangnum>
<gatha1 line="798">Rodantiyā <pageBreak edition="M" number="0.0210" />vadhitvā vā, pācitti paridīpitā;</gatha1>
<gathalast line="799">Dvīsu tesu panekekaṃ, dukkaṭaṃ tu karontiyā.</gathalast>
<hangnum line="800" number="2213"></hangnum>
<gatha1 line="801">Sesamuttānamevettha, samuṭṭhānādayo pana;</gatha1>
<gathalast line="802">Dhuranikkhepatulyāva, kriyāmattaṃ visesakaṃ.</gathalast>
<centered line="803">Dasamaṃ.</centered>
<centered line="804">Andhakāravaggo dutiyo.</centered>
<hangnum line="805" number="2214"></hangnum>
<gatha1 line="806">Nhāyati <pageBreak edition="V" number="0.0185" />naggā yā pana hutvā;</gatha1>
<gatha2 line="807">Sabbapayoge dukkaṭamassā;</gatha2>
<gatha3 line="808">Tassa ca vosāne jinavuttaṃ;</gatha3>
<gathalast line="809">Bhikkhuni dosaṃ sā samupeti.</gathalast>
<hangnum line="810" number="2215"></hangnum>
<gatha1 line="811">Acchinnacīvarā naṭṭha-cīvarā āpadāsu vā;</gatha1>
<gathalast line="812">Na doseḷakalomena, samuṭṭhānādayo samā.</gathalast>
<centered line="813">Paṭhamaṃ.</centered>
<hangnum line="814" number="2216"></hangnum>
<gatha1 line="815">Dutiye pana vattabbaṃ, apubbaṃ natthi kiñcipi;</gatha1>
<gathalast line="816">Samuṭṭhānādayo sabbe, sañcarittasamā matā.</gathalast>
<centered line="817">Dutiyaṃ.</centered>
<hangnum line="818" number="2217"></hangnum>
<gatha1 line="819">Dussibbitaṃ visibbetvā, sibbanatthāya cīvaraṃ;</gatha1>
<gathalast line="820">Anantarāya taṃ pacchā, yā na sibbeyya bhikkhunī.</gathalast>
<hangnum line="821" number="2218"></hangnum>
<gatha1 line="822">Ṭhapetvā catupañcāhaṃ, ‘‘na sibbissāmyaha’’nti hi;</gatha1>
<gathalast line="823">Dhure nikkhittamatteva, tassā pācittiyaṃ siyā.</gathalast>
<hangnum line="824" number="2219"></hangnum>
<gatha1 line="825">Pacchā <pageBreak edition="M" number="0.0211" />sibbati pācitti, nikkhipitvā dhuraṃ sace;</gatha1>
<gathalast line="826">Tikapācittiyaṃ vuttaṃ, sesāya tikadukkaṭaṃ.</gathalast>
<hangnum line="827" number="2220"></hangnum>
<gatha1 line="828">Vuttaṃ ubhinnamaññasmiṃ, parikkhāre tu dukkaṭaṃ;</gatha1>
<gathalast line="829">Anāpatti gilānāya, antarāyepi vā sati.</gathalast>
<hangnum line="830" number="2221"></hangnum>
<gatha1 line="831">Atikkameti pañcāhaṃ, karontī vāpi cīvaraṃ;</gatha1>
<gathalast line="832">Dhuranikkhepanaṃ nāma, samuṭṭhānamidaṃ mataṃ.</gathalast>
<centered line="833">Tatiyaṃ.</centered>
<hangnum line="834" number="2222"></hangnum>
<gatha1 line="835">Pañcāhikaṃ tu saṅghāṭi-cāraṃ yātikkameyya hi;</gatha1>
<gathalast line="836">Hoti pācittiyāpatti, chaṭṭhe tassāruṇuggame.</gathalast>
<hangnum line="837" number="2223"></hangnum>
<gatha1 line="838">Ekasmiṃ cīvare ekā, pañca pañcasu dīpitā;</gatha1>
<gathalast line="839">Ticīvarañca saṃkacci, dakasāṭīti pañca tu.</gathalast>
<hangnum line="840" number="2224"></hangnum>
<gatha1 line="841">Tikapācitti <pageBreak edition="V" number="0.0186" />pañcāhā-natikkante dvidukkaṭaṃ;</gatha1>
<gathalast line="842">Pañcame divase pañca, cīvarāni nisevati.</gathalast>
<hangnum line="843" number="2225"></hangnum>
<gatha1 line="844">Otāpeti gilānāya, anāpattipadāsupi;</gatha1>
<gathalast line="845">Samuṭṭhānādayo sabbe, kathinena samā matā.</gathalast>
<centered line="846">Catutthaṃ.</centered>
<hangnum line="847" number="2226"></hangnum>
<gatha1 line="848">Gahetvā yā anāpucchā, saṅkametabbacīvaraṃ;</gatha1>
<gathalast line="849">Paribhuñjati aññissā, tassā pācittiyaṃ siyā.</gathalast>
<hangnum line="850" number="2227"></hangnum>
<gatha1 line="851">Tikapācittiyaṃ vuttaṃ, sesāya tikadukkaṭaṃ;</gatha1>
<gathalast line="852">Acchinnacīvarā naṭṭha-cīvarā āpadāsu vā.</gathalast>
<hangnum line="853" number="2228"></hangnum>
<gatha1 line="854">Tathā ummattikādīna-manāpatti pakāsitā;</gatha1>
<gathalast line="855">Kathinena samuṭṭhānaṃ, tulyametaṃ kriyākriyaṃ.</gathalast>
<centered line="856">Pañcamaṃ.</centered>
<hangnum line="857" number="2229"></hangnum>
<gatha1 line="858">Yā <pageBreak edition="M" number="0.0212" />hi bhikkhuni saṅghassa, labhitabbaṃ tu cīvaraṃ;</gatha1>
<gathalast line="859">Nivāreti sace tassā, pācitti paridīpaye.</gathalast>
<hangnum line="860" number="2230"></hangnum>
<gatha1 line="861">Gaṇassāpi ca ekissā, lābhe āpatti dukkaṭaṃ;</gatha1>
<gathalast line="862">Tathevaññaṃ parikkhāraṃ, nivāreti sace pana.</gathalast>
<hangnum line="863" number="2231"></hangnum>
<gatha1 line="864">Ānisaṃsaṃ nidassetvā, nivāreti na dosatā;</gatha1>
<gathalast line="865">Adinnādānatulyāva, samuṭṭhānādayo matā.</gathalast>
<centered line="866">Chaṭṭhaṃ.</centered>
<hangnum line="867" number="2232"></hangnum>
<gatha1 line="868">Cīvarānaṃ vibhaṅgaṃ yā, paṭisedheyya dhammikaṃ;</gatha1>
<gathalast line="869">Hoti pācittiyaṃ tassā, dukkaṭaṃ paridīpitaṃ.</gathalast>
<hangnum line="870" number="2233"></hangnum>
<gatha1 line="871">Adhamme dhammasaññāya, ubho vematikāya vā;</gatha1>
<gathalast line="872">Ānisaṃsaṃ nidassetvā, paṭisedhentiyā pana.</gathalast>
<hangnum line="873" number="2234"></hangnum>
<gatha1 line="874">Tathā ummattikādīna-manāpatti pakāsitā;</gatha1>
<gathalast line="875">Samuṭṭhānādayo sabbe, anantarasamā matā.</gathalast>
<centered line="876">Sattamaṃ.</centered>
<hangnum line="877" number="2235"></hangnum>
<gatha1 line="878">Nivāsanūpagaṃ <pageBreak edition="V" number="0.0187" />vāpi, tathā pārupanūpagaṃ;</gatha1>
<gathalast line="879">Kappabindukataṃ kiñci, muñcitvā sahadhammike.</gathalast>
<hangnum line="880" number="2236"></hangnum>
<gatha1 line="881">Pitaropi panaññassa, dadeyya yadi cīvaraṃ;</gatha1>
<gathalast line="882">Yassa kassaci tassāpi, pācitti pariyāputā.</gathalast>
<hangnum line="883" number="2237"></hangnum>
<gatha1 line="884">Gaṇanāya vasenettha, cīvarānaṃ tu tā pana;</gatha1>
<gathalast line="885">Pācittiyo gaṇetabbā, bhikkhuno dukkaṭaṃ siyā.</gathalast>
<hangnum line="886" number="2238"></hangnum>
<gatha1 line="887">Tāvakālikamaññesa-manāpatti dadāti ce;</gatha1>
<gathalast line="888">Sañcarittasamā vuttā, samuṭṭhānādayo nayā.</gathalast>
<centered line="889">Aṭṭhamaṃ.</centered>
<hangnum line="890" number="2239"></hangnum>
<gatha1 line="891">Cīvarassa <pageBreak edition="M" number="0.0213" />vibhaṅgaṃ yā, nisedhetvāna cīvare;</gatha1>
<gathalast line="892">Kālaṃ atikkameyyassā, dubbalāsāya dosatā.</gathalast>
<hangnum line="893" number="2240"></hangnum>
<gatha1 line="894">Adubbale tu cīvare, sudubbalanti cetasā;</gatha1>
<gathalast line="895">Ubhosu kaṅkhitāya vā, avoca dukkaṭaṃ jino.</gathalast>
<hangnum line="896" number="2241"></hangnum>
<gatha1 line="897">Ānisaṃsaṃ nidassetvā, nivāreti na dosatā;</gatha1>
<gathalast line="898">Adinnādānatulyāva, samuṭṭhānādayo matā.</gathalast>
<centered line="899">Navamaṃ.</centered>
<hangnum line="900" number="2242"></hangnum>
<gatha1 line="901">Dhammikaṃ kathinuddhāraṃ, yā nivāreyya bhikkhunī;</gatha1>
<gathalast line="902">Tassā pācittiyāpatti, munindena pakāsitā.</gathalast>
<hangnum line="903" number="2243"></hangnum>
<gatha1 line="904">Ānisaṃso mahā hoti, yassa atthāramūlako;</gatha1>
<gathalast line="905">Uddhāramūlako appo, na dātabbo panīdiso.</gathalast>
<hangnum line="906" number="2244"></hangnum>
<gatha1 line="907">Ānisaṃso mahā hoti, yassa ubbhāramūlako;</gatha1>
<gathalast line="908">Atthāramūlako appo, dātabbo evarūpako.</gathalast>
<hangnum line="909" number="2245"></hangnum>
<gatha1 line="910">Tathā samānisaṃsopi, saddhāpālanakāraṇā;</gatha1>
<gathalast line="911">Ānisaṃsaṃ nidassetvā, paṭisedheti vaṭṭati.</gathalast>
<hangnum line="912" number="2246"></hangnum>
<gatha1 line="913">Sesaṃ pana asesena, sattamena samaṃ mataṃ;</gatha1>
<gathalast line="914">Samuṭṭhānādinā saddhiṃ, apubbaṃ natthi kiñcipi.</gathalast>
<centered line="915">Dasamaṃ.</centered>
<centered line="916">Naggavaggo tatiyo.</centered>
<hangnum line="917" number="2247"></hangnum>
<gatha1 line="918">Ekāya <pageBreak edition="V" number="0.0188" />tu nipannāya, aparā vā nipajjatu;</gatha1>
<gathalast line="919">Nipajjeyyuṃ saheva dve, dvinnaṃ pācittiyaṃ siyā.</gathalast>
<hangnum line="920" number="2248"></hangnum>
<gatha1 line="921">Āpattibahukā <pageBreak edition="M" number="0.0214" />ñeyyā, punappunaṃ nipajjane;</gatha1>
<gathalast line="922">Ekāya ca nipannāya, sace ekā nisīdati.</gathalast>
<hangnum line="923" number="2249"></hangnum>
<gatha1 line="924">Ubho vāpi nisīdanti, samaṃ, ummattikāya vā;</gatha1>
<gathalast line="925">Anāpatti samuṭṭhānaṃ, eḷakena samaṃ mataṃ.</gathalast>
<centered line="926">Paṭhamaṃ.</centered>
<hangnum line="927" number="2250"></hangnum>
<gatha1 line="928">Pāvārakaṭasārādiṃ, santharitvā panekakaṃ;</gatha1>
<gathalast line="929">Saṃhārimesu teneva, pārupitvā sace pana.</gathalast>
<hangnum line="930" number="2251"></hangnum>
<gatha1 line="931">Nipajjanti saheva dve, tāsaṃ pācittiyaṃ siyā;</gatha1>
<gathalast line="932">Ekasmiṃ dukkaṭaṃ dvinnaṃ, vuttaṃ tu dvikadukkaṭaṃ.</gathalast>
<hangnum line="933" number="2252"></hangnum>
<gatha1 line="934">Vavatthānaṃ nidassetvā, nipajjanti sace pana;</gatha1>
<gathalast line="935">Na dosummattikādīnaṃ, sesaṃ tulyaṃ panādinā.</gathalast>
<centered line="936">Dutiyaṃ.</centered>
<hangnum line="937" number="2253"></hangnum>
<gatha1 line="938">Purato ca anāpucchā, yadi caṅkamanādayo;</gatha1>
<gathalast line="939">Kareyya pana pācitti, aññissāphāsukāraṇā.</gathalast>
<hangnum line="940" number="2254"></hangnum>
<gatha1 line="941">Nivattanānaṃ gaṇanāya tassā;</gatha1>
<gatha2 line="942">Pācittiyānaṃ gaṇanā ca ñeyyā;</gatha2>
<gatha3 line="943">Payogatoyeva bhavanti dosā;</gatha3>
<gathalast line="944">Nipajjanaṭṭhānanisīdanānaṃ.</gathalast>
<hangnum line="945" number="2255"></hangnum>
<gatha1 line="946">Uddesādīsu pācitti, padānaṃ gaṇanāvasā;</gatha1>
<gathalast line="947">Tikapācittiyaṃ vuttaṃ, sesāya tikadukkaṭaṃ.</gathalast>
<hangnum line="948" number="2256"></hangnum>
<gatha1 line="949">Na ca aphāsukāmāya, āpucchā purato pana;</gatha1>
<gathalast line="950">Tassā caṅkamanādīni, anāpatti karontiyā.</gathalast>
<hangnum line="951" number="2257"></hangnum>
<gatha1 line="952">Adinnādānatulyāva <pageBreak edition="M" number="0.0215" />, samuṭṭhānādayo nayā;</gatha1>
<gathalast line="953">Kriyākriyamidaṃ pāpa- mānasaṃ dukkhavedanaṃ.</gathalast>
<centered line="954">Tatiyaṃ.</centered>
<hangnum line="955" number="2258"></hangnum>
<gatha1 line="956">Sayaṃ <pageBreak edition="V" number="0.0189" />anantarāyā yā, dukkhitaṃ sahajīviniṃ;</gatha1>
<gathalast line="957">Nupaṭṭhāpeyya caññāya, nupaṭṭheyya sayampi vā.</gathalast>
<hangnum line="958" number="2259"></hangnum>
<gatha1 line="959">Dhure nikkhittamatteva, tassā pācittiyaṃ siyā;</gatha1>
<gathalast line="960">Antevāsiniyā vāpi, dukkaṭaṃ itarāya vā.</gathalast>
<hangnum line="961" number="2260"></hangnum>
<gatha1 line="962">Anāpatti gilānāya, gavesitvālabhantiyā;</gatha1>
<gathalast line="963">Āpadummattikādīnaṃ, dhuranikkhepanodayaṃ.</gathalast>
<centered line="964">Catutthaṃ.</centered>
<hangnum line="965" number="2261"></hangnum>
<gatha1 line="966">Sakaṃ puggalikaṃ datvā, sakavāṭaṃ upassayaṃ;</gatha1>
<gathalast line="967">Sayaṃ upassayā tamhā, nikkaḍḍhati sace pana.</gathalast>
<hangnum line="968" number="2262"></hangnum>
<gatha1 line="969">Ekeneva payogena, dvārādīsu bahūnipi;</gatha1>
<gathalast line="970">Taṃ nikkaḍḍhantiyā tassā, ekaṃ pācittiyaṃ siyā.</gathalast>
<hangnum line="971" number="2263"></hangnum>
<gatha1 line="972">Payogagaṇanāyettha, pācittigaṇanā matā;</gatha1>
<gathalast line="973">Āṇattiyampi eseva, nayo vutto mahesinā.</gathalast>
<hangnum line="974" number="2264"></hangnum>
<gatha1 line="975">‘‘Ettakāva imaṃ dvārā, nikkaḍḍhāhī’’ti bhāsati;</gatha1>
<gathalast line="976">Ekāyāṇattiyā dvāra-gaṇanāpattiyo siyuṃ.</gathalast>
<hangnum line="977" number="2265"></hangnum>
<gatha1 line="978">Dukkaṭaṃ akavāṭamhā, sesāya tikadukkaṭaṃ;</gatha1>
<gathalast line="979">Ubhinnaṃ pana sabbattha, parikkhāresu dukkaṭaṃ.</gathalast>
<hangnum line="980" number="2266"></hangnum>
<gatha1 line="981">Sesamettha asesena, samuṭṭhānādinā saha;</gatha1>
<gathalast line="982">Saṅghikā hi vihārasmā, nikkaḍḍhanasamaṃ mataṃ.</gathalast>
<centered line="983">Pañcamaṃ.</centered>
<hangnum line="984" number="2267"></hangnum>
<gatha1 line="985">Chaṭṭhe <pageBreak edition="M" number="0.0216" />panidha vattabbaṃ, apubbaṃ natthi kiñcipi;</gatha1>
<gathalast line="986">Sikkhāpadenariṭṭhassa, sadisova vinicchayo.</gathalast>
<centered line="987">Chaṭṭhaṃ.</centered>
<hangnum line="988" number="2268"></hangnum>
<gatha1 line="989">Sāsaṅkasammate anto-raṭṭhe bhikkhuniyā pana;</gatha1>
<gathalast line="990">Carantiyā siyāpatti, vinā satthena cārikaṃ.</gathalast>
<hangnum line="991" number="2269"></hangnum>
<gatha1 line="992">Gāmantarapavese <pageBreak edition="V" number="0.0190" />ca, araññe addhayojane;</gatha1>
<gathalast line="993">Pācittiyanayo ñeyyo, bhikkhunā vinayaññunā.</gathalast>
<hangnum line="994" number="2270"></hangnum>
<gatha1 line="995">Na doso saha satthena, khemaṭṭhānāpadāsu vā;</gatha1>
<gathalast line="996">Idaṃ eḷakalomena, samuṭṭhānādinā samaṃ.</gathalast>
<centered line="997">Sattamaṃ.</centered>
<hangnum line="998" number="2271"></hangnum>
<gatha1 line="999">Aṭṭhame navame vāpi, anuttānaṃ na vijjati;</gatha1>
<gathalast line="1000">Sattamena samānāni, samuṭṭhānādinā saha.</gathalast>
<centered line="1001">Aṭṭhamanavamāni.</centered>
<hangnum line="1002" number="2272"></hangnum>
<gatha1 line="1003">Pācitti dhuranikkhepe, ‘‘na gamissāmyaha’’nti ca;</gatha1>
<gathalast line="1004">Katvā ca dhuranikkhepaṃ, pacchā gacchantiyā tathā.</gathalast>
<hangnum line="1005" number="2273"></hangnum>
<gatha1 line="1006">Yojanāni pavāretvā, pañca gantumpi vaṭṭati;</gatha1>
<gathalast line="1007">Chasu vattabbamevatthi, kinnu nāmidha taṃ siyā.</gathalast>
<hangnum line="1008" number="2274"></hangnum>
<gatha1 line="1009">Tīṇi gantvā ca teneva, paccāgantuṃ na vaṭṭati;</gatha1>
<gathalast line="1010">Aññena pana maggena, pacchāgacchati vaṭṭati.</gathalast>
<hangnum line="1011" number="2275"></hangnum>
<gatha1 line="1012">Anāpattantarāyasmiṃ, tassā dasavidhe sati;</gatha1>
<gathalast line="1013">Āpadāsu gilānāya, alābhe dutiyāya vā.</gathalast>
<hangnum line="1014" number="2276"></hangnum>
<gatha1 line="1015">Rājacoramanussaggi-toyavāḷasarīsapā;</gatha1>
<gathalast line="1016">Manussajīvitabrahma-cariyassantarāyikā.</gathalast>
<hangnum line="1017" number="2277"></hangnum>
<gatha1 line="1018">Samuṭṭhānādinā <pageBreak edition="M" number="0.0217" />tulyaṃ, paṭhamantimavatthunā;</gatha1>
<gathalast line="1019">Ayameva viseso hi, akriyaṃ dukkhavedanaṃ.</gathalast>
<centered line="1020">Dasamaṃ.</centered>
<centered line="1021">Tuvaṭṭavaggo catuttho.</centered>
<hangnum line="1022" number="2278"></hangnum>
<gatha1 line="1023">Rājāgāraṃ cittāgāraṃ, ārāmaṃ kīḷuyyānaṃ vā;</gatha1>
<gathalast line="1024">Kīḷāvāpiṃ nānākāraṃ, daṭṭhuṃ gacchantinaṃ tāni.</gathalast>
<hangnum line="1025" number="2279"></hangnum>
<gatha1 line="1026">Niddiṭṭhaṃ <pageBreak edition="V" number="0.0191" />muninā tāsaṃ, dukkaṭaṃ tu pade pade;</gatha1>
<gathalast line="1027">Padaṃ anuddharitvāva, sace passanti pañcapi.</gathalast>
<hangnum line="1028" number="2280"></hangnum>
<gatha1 line="1029">Ekāyeva panāpatti, pācitti paridīpitā;</gatha1>
<gathalast line="1030">Gantvā passanti ce taṃ taṃ, pāṭekkāpattiyo siyuṃ.</gathalast>
<hangnum line="1031" number="2281"></hangnum>
<gatha1 line="1032">Payogabahutāyāpi, pācittibahutā siyā;</gatha1>
<gathalast line="1033">Bhikkhussa pana sabbattha, hoti āpatti dukkaṭaṃ.</gathalast>
<hangnum line="1034" number="2282"></hangnum>
<gatha1 line="1035">Avaseso anāpatti-kathāmaggavinicchayo;</gatha1>
<gathalast line="1036">Naccadassanatulyova, samuṭṭhānādinā saha.</gathalast>
<centered line="1037">Paṭhamaṃ.</centered>
<hangnum line="1038" number="2283"></hangnum>
<gatha1 line="1039">Āsandiṃ vā pallaṅkaṃ vā, māṇanātītaṃ vāḷūpetaṃ;</gatha1>
<gathalast line="1040">Sevantīnaṃ yāsaṃ tāsaṃ, pācittāpattiṃ satthāha.</gathalast>
<hangnum line="1041" number="2284"></hangnum>
<gatha1 line="1042">Nisīdanassāpi nipajjanassa;</gatha1>
<gatha2 line="1043">Payogabāhullavasena hoti;</gatha2>
<gatha3 line="1044">Iccevamaccantayasena vuttā;</gatha3>
<gathalast line="1045">Pācittiyānaṃ gaṇanā panevaṃ.</gathalast>
<hangnum line="1046" number="2285"></hangnum>
<gatha1 line="1047">Pāde <pageBreak edition="M" number="0.0218" />āsandiyā chetvā, bhitvā pallaṅkavāḷake;</gatha1>
<gathalast line="1048">Anāpatti samuṭṭhāna-manantarasamaṃ mataṃ.</gathalast>
<centered line="1049">Dutiyaṃ.</centered>
<hangnum line="1050" number="2286"></hangnum>
<gatha1 line="1051">Channaṃ aññataraṃ suttaṃ, yadi kantati bhikkhunī;</gatha1>
<gathalast line="1052">Yattakaṃ añchitaṃ hatthā, tasmiṃ takkamhi veṭhite.</gathalast>
<hangnum line="1053" number="2287"></hangnum>
<gatha1 line="1054">Ekā pācitti niddiṭṭhā, suttakantanato pana;</gatha1>
<gathalast line="1055">Sabbapubbapayogesu, dukkaṭaṃ hatthavārato.</gathalast>
<hangnum line="1056" number="2288"></hangnum>
<gatha1 line="1057">Na doso kantitaṃ suttaṃ, puna kantantiyā pana;</gatha1>
<gathalast line="1058">Idaṃ eḷakalomena, samuṭṭhānādinā samaṃ.</gathalast>
<centered line="1059">Tatiyaṃ.</centered>
<hangnum line="1060" number="2289"></hangnum>
<gatha1 line="1061">Koṭṭanaṃ <pageBreak edition="V" number="0.0192" />taṇḍulānaṃ tu, ādiṃ katvāna dukkaṭaṃ;</gatha1>
<gathalast line="1062">Sabbapubbapayogesu, veyyāvaccaṃ karontiyā.</gathalast>
<hangnum line="1063" number="2290"></hangnum>
<gatha1 line="1064">Bhājanāni gaṇetvāva, pācitti yāguādisu;</gatha1>
<gathalast line="1065">Khajjakādīsu rūpānaṃ, gaṇanāya hi dīpaye.</gathalast>
<hangnum line="1066" number="2291"></hangnum>
<gatha1 line="1067">Sace mātāpitūnampi, āgatānaṃ panattano;</gatha1>
<gathalast line="1068">Kiñci kammaṃ akāretvā, kiñci kātuṃ na vaṭṭati.</gathalast>
<hangnum line="1069" number="2292"></hangnum>
<gatha1 line="1070">Saṅghassa yāgupāne vā, saṅghabhattepi vā tathā;</gatha1>
<gathalast line="1071">Cetiyassa ca pūjāya, veyyāvaccakarassa vā.</gathalast>
<hangnum line="1072" number="2293"></hangnum>
<gatha1 line="1073">Attano ca anāpatti, tathā ummattikāya vā;</gatha1>
<gathalast line="1074">Samuṭṭhānādayo sabbe, tatiyena samā matā.</gathalast>
<centered line="1075">Catutthaṃ.</centered>
<hangnum line="1076" number="2294"></hangnum>
<gatha1 line="1077">Pācitti <pageBreak edition="M" number="0.0219" />dhuranikkhepe, yathā cīvarasibbane;</gatha1>
<gathalast line="1078">Tathā idha panekāhaṃ, parihāro na labbhati.</gathalast>
<hangnum line="1079" number="2295"></hangnum>
<gatha1 line="1080">Sesaṃ vuttanayeneva, tattha cīvarasibbane;</gatha1>
<gathalast line="1081">Samuṭṭhānādinā saddhiṃ, veditabbaṃ vibhāvinā;</gathalast>
<centered line="1082">Pañcamaṃ.</centered>
<hangnum line="1083" number="2296"></hangnum>
<gatha1 line="1084">Kāyena kāyabaddhena, tathā nissaggiyena vā;</gatha1>
<gathalast line="1085">Gihīnaṃ pana yaṃ kiñci, dantaponodakaṃ vinā.</gathalast>
<hangnum line="1086" number="2297"></hangnum>
<gatha1 line="1087">Ajjhoharaṇiyaṃ aññaṃ, aññesaṃ tu dadāti yā;</gatha1>
<gathalast line="1088">Hoti pācittiyaṃ tassā, ṭhapetvā sahadhammike.</gathalast>
<hangnum line="1089" number="2298"></hangnum>
<gatha1 line="1090">Dantakaṭṭhodake vuttaṃ, dukkaṭaṃ muninā idha;</gatha1>
<gathalast line="1091">Yā na deti ca dāpeti, nikkhamitvāpi dentiyā.</gathalast>
<hangnum line="1092" number="2299"></hangnum>
<gatha1 line="1093">Deti bāhiralepaṃ vā, na dosummattikāya vā;</gatha1>
<gathalast line="1094">Samuṭṭhānādayo sabbe, tatiyena samā matā.</gathalast>
<centered line="1095">Chaṭṭhaṃ.</centered>
<hangnum line="1096" number="2300"></hangnum>
<gatha1 line="1097">Adatvā <pageBreak edition="V" number="0.0193" />paribhuñjeyya, yā cāvasathacīvaraṃ;</gatha1>
<gathalast line="1098">Divase tu catutthe taṃ, dhovitvā puna cīvaraṃ.</gathalast>
<hangnum line="1099" number="2301"></hangnum>
<gatha1 line="1100">Sāmaṇerāya vā anta-maso utuniyā sace;</gatha1>
<gathalast line="1101">Tassā pācittiyaṃ vuttaṃ, tikapācittiyaṃ siyā.</gathalast>
<hangnum line="1102" number="2302"></hangnum>
<gatha1 line="1103">Tassā nissajjite tasmiṃ, vuttaṃ tu dvikadukkaṭaṃ;</gatha1>
<gathalast line="1104">Utunīnaṃ abhāve tu, aññāsaṃ puna pariyaye.</gathalast>
<hangnum line="1105" number="2303"></hangnum>
<gatha1 line="1106">Acchinnacīvarādīna-manāpattāpadāsupi;</gatha1>
<gathalast line="1107">Samuṭṭhānādayo sabbe, kathinena samā matā.</gathalast>
<centered line="1108">Sattamaṃ.</centered>
<hangnum line="1109" number="2304"></hangnum>
<gatha1 line="1110">Adatvā <pageBreak edition="M" number="0.0220" />rakkhaṇatthāya, vihāraṃ sakavāṭakaṃ;</gatha1>
<gathalast line="1111">Hoti pācittiyaṃ tassā, cārikaṃ pakkamantiyā.</gathalast>
<hangnum line="1112" number="2305"></hangnum>
<gatha1 line="1113">Attano gāmato aññaṃ, gāmaṃ gacchantiyā pana;</gatha1>
<gathalast line="1114">Parikkhittavihārassa, parikkhepampi vā tathā.</gathalast>
<hangnum line="1115" number="2306"></hangnum>
<gatha1 line="1116">Itarassupacāraṃ vā, paṭhamena padena taṃ;</gatha1>
<gathalast line="1117">Dukkaṭaṃ samatikkante, pācitti dutiyena tu.</gathalast>
<hangnum line="1118" number="2307"></hangnum>
<gatha1 line="1119">Akavāṭabandhanasmiṃ, dukkaṭaṃ paridīpitaṃ;</gatha1>
<gathalast line="1120">Antarāye anāpatti, jaggikaṃ alabhantiyā.</gathalast>
<hangnum line="1121" number="2308"></hangnum>
<gatha1 line="1122">Āpadāsu gilānāya, tathā ummattikāya vā;</gatha1>
<gathalast line="1123">Samuṭṭhānādayo sabbe, kathinena samā matā.</gathalast>
<centered line="1124">Aṭṭhamaṃ.</centered>
<hangnum line="1125" number="2309"></hangnum>
<gatha1 line="1126">Hatthiassarathādīhi, saṃyuttaṃ sippameva vā;</gatha1>
<gathalast line="1127">Parūpaghātakaṃ mantā-gadayogappabhedakaṃ.</gathalast>
<hangnum line="1128" number="2310"></hangnum>
<gatha1 line="1129">Pariyāpuṇeyya ce kiñci, yassa kassaci santike;</gatha1>
<gathalast line="1130">Hoti pācittiyaṃ tassā, padādīnaṃ vasenidha.</gathalast>
<hangnum line="1131" number="2311"></hangnum>
<gatha1 line="1132">Lekhe pana anāpatti, dhāraṇāya ca guttiyā;</gatha1>
<gathalast line="1133">Parittesu ca sabbesu, tathā ummattikāya vā.</gathalast>
<centered line="1134">Navamaṃ.</centered>
<hangnum line="1135" number="2312"></hangnum>
<gatha1 line="1136">Dasame <pageBreak edition="V" number="0.0194" />natthi vattabbaṃ, navamena samaṃ idaṃ;</gatha1>
<gathalast line="1137">Samuṭṭhānādayo dvinnaṃ, padasodhammasādisā.</gathalast>
<centered line="1138">Dasamaṃ.</centered>
<centered line="1139">Cittāgāravaggo pañcamo.</centered>
<hangnum line="1140" number="2313"></hangnum>
<gatha1 line="1141">Sabhikkhukaṃ <pageBreak edition="M" number="0.0221" />panārāmaṃ, jānitvā pavisantiyā;</gatha1>
<gathalast line="1142">Anāpucchāva yaṃ kiñci, pācitti pariyāputā.</gathalast>
<hangnum line="1143" number="2314"></hangnum>
<gatha1 line="1144">Sace antamaso rukkha-mūlassapi ca bhikkhunī;</gatha1>
<gathalast line="1145">Anāpucchā parikkhepaṃ, atikkāmeti yā pana.</gathalast>
<hangnum line="1146" number="2315"></hangnum>
<gatha1 line="1147">Upacārokkame vāpi, aparikkhittakassa tu;</gatha1>
<gathalast line="1148">Dukkaṭaṃ paṭhame pāde, pācitti dutiye siyā.</gathalast>
<hangnum line="1149" number="2316"></hangnum>
<gatha1 line="1150">Abhikkhuke sabhikkhūti, saññāya panubhosupi;</gatha1>
<gathalast line="1151">Jātakaṅkhāya vā tassā, hoti āpatti dukkaṭaṃ.</gathalast>
<hangnum line="1152" number="2317"></hangnum>
<gatha1 line="1153">Paṭhamaṃ pavisantīnaṃ, tāsaṃ sīsānulokikā;</gatha1>
<gathalast line="1154">Tā sannipatitā yattha, tāsaṃ gacchati santikaṃ.</gathalast>
<hangnum line="1155" number="2318"></hangnum>
<gatha1 line="1156">Santaṃ bhikkhuṃ panāpucchā, maggo vārāmamajjhato;</gatha1>
<gathalast line="1157">Tena gacchantiyā vāpi, āpadāsu visantiyā.</gathalast>
<hangnum line="1158" number="2319"></hangnum>
<gatha1 line="1159">Tathā ummattikādīna-manāpatti pakāsitā;</gatha1>
<gathalast line="1160">Dhuranikkhepatulyāva, samuṭṭhānādayo nayā.</gathalast>
<centered line="1161">Paṭhamaṃ.</centered>
<hangnum line="1162" number="2320"></hangnum>
<gatha1 line="1163">Akkoseyya ca yā bhikkhuṃ, paribhāseyya vā pana;</gatha1>
<gathalast line="1164">Tikapācittiyaṃ tassā, sese ca tikadukkaṭaṃ.</gathalast>
<hangnum line="1165" number="2321"></hangnum>
<gatha1 line="1166">Purakkhatvā vadantīna-;</gatha1>
<gatha2 line="1167">Matthadhammānusāsaniṃ;</gatha2>
<gatha3 line="1168">Na dosomasavādena;</gatha3>
<gathalast line="1169">Tulyo sesanayo mato.</gathalast>
<centered line="1170">Dutiyaṃ.</centered>
<hangnum line="1171" number="2322"></hangnum>
<gatha1 line="1172">Yā <pageBreak edition="V" number="0.0195" />saṅghaṃ paribhāseyya, tassā pācittiyaṃ siyā;</gatha1>
<gathalast line="1173">Ekaṃ sambahulā vāpi, tatheva itarāya vā.</gathalast>
<hangnum line="1174" number="2323"></hangnum>
<gatha1 line="1175">Paribhāsantiyā <pageBreak edition="M" number="0.0222" />tassā, dukkaṭaṃ paridīpitaṃ;</gatha1>
<gathalast line="1176">Sesaṃ anantareneva, samuṭṭhānādinā samaṃ.</gathalast>
<centered line="1177">Tatiyaṃ.</centered>
<hangnum line="1178" number="2324"></hangnum>
<gatha1 line="1179">Nimantitāpi vā sace, pavāritāpi vā pana;</gatha1>
<gathalast line="1180">Nimantanapavāraṇā, ubhopi vuttalakkhaṇā.</gathalast>
<hangnum line="1181" number="2325"></hangnum>
<gatha1 line="1182">Purebhattaṃ tu yāguñca, ṭhapetvā kālikattayaṃ;</gatha1>
<gathalast line="1183">Yā cajjhoharaṇatthāya, yaṃ kiñci pana āmisaṃ.</gathalast>
<hangnum line="1184" number="2326"></hangnum>
<gatha1 line="1185">Paṭiggaṇhāti ce tassā, gahaṇe dukkaṭaṃ siyā;</gatha1>
<gathalast line="1186">Ajjhohāravasenettha, pācitti paridīpitā.</gathalast>
<hangnum line="1187" number="2327"></hangnum>
<gatha1 line="1188">Kālikāni ca tīṇeva, āhāratthāya gaṇhati;</gatha1>
<gathalast line="1189">Gahaṇe dukkaṭaṃ vuttaṃ, tathā ajjhoharantiyā.</gathalast>
<hangnum line="1190" number="2328"></hangnum>
<gatha1 line="1191">Nimantitā yā pana appavāritā;</gatha1>
<gatha2 line="1192">Sacepi yāguṃ pivatīdha vaṭṭati;</gatha2>
<gatha3 line="1193">Tathā kathetvā puna sāmikassa vā;</gatha3>
<gathalast line="1194">Sacepi sā bhuñjati aññabhojanaṃ.</gathalast>
<hangnum line="1195" number="2329"></hangnum>
<gatha1 line="1196">Kālikāni ca tīṇeva, paccaye sati bhuñjati;</gatha1>
<gathalast line="1197">Tathā ummattikādīnaṃ, anāpatti pakāsitā.</gathalast>
<hangnum line="1198" number="2330"></hangnum>
<gatha1 line="1199">Samuṭṭhānamidaṃ tulyaṃ, addhānena kriyākriyaṃ;</gatha1>
<gathalast line="1200">Nimantitā anāpucchā, sāmiṃ bhuñjati ce pana.</gathalast>
<hangnum line="1201" number="2331"></hangnum>
<gatha1 line="1202">Kappiyaṃ pana kāretvā, akāretvāpi vā yadi;</gatha1>
<gathalast line="1203">Paribhuñjati yā tassā, pācitti kriyato siyā.</gathalast>
<centered line="1204">Catutthaṃ.</centered>
<hangnum line="1205" number="2332"></hangnum>
<gatha1 line="1206">Bhikkhunīnaṃ avaṇṇaṃ vā, pācitti kulasantike;</gatha1>
<gathalast line="1207">Kulassāvaṇṇanaṃ vāpi, bhikkhunīnaṃ vadantiyā.</gathalast>
<hangnum line="1208" number="2333"></hangnum>
<gatha1 line="1209">Santaṃ <pageBreak edition="M" number="0.0223" /><pageBreak edition="V" number="0.0196" />bhāsantiyā dosaṃ, na dosummattikāya vā;</gatha1>
<gathalast line="1210">Omasavādatulyāva, samuṭṭhānādayo nayā.</gathalast>
<centered line="1211">Pañcamaṃ.</centered>
<hangnum line="1212" number="2334"></hangnum>
<gatha1 line="1213">Addhayojanato ore, bhikkhu ovādadāyako;</gatha1>
<gathalast line="1214">Na vasati sace maggo, akhemo vā sace siyā.</gathalast>
<hangnum line="1215" number="2335"></hangnum>
<gatha1 line="1216">Ayaṃ abhikkhuko nāma, āvāso pana tattha hi;</gatha1>
<gathalast line="1217">Upagacchantiyā vassaṃ, āpatti aruṇuggame.</gathalast>
<hangnum line="1218" number="2336"></hangnum>
<gatha1 line="1219">Pakkantā pakkhasaṅkantā, vibbhantā vā matāpi vā;</gatha1>
<gathalast line="1220">Vassaṃ upagatā bhikkhū, anāpattāpadāsupi.</gathalast>
<hangnum line="1221" number="2337"></hangnum>
<gatha1 line="1222">Seso ñeyyo kathāmaggo;</gatha1>
<gatha2 line="1223">Bhikkhunovādako pana;</gatha2>
<gatha3 line="1224">Idaṃ eḷakalomena;</gatha3>
<gathalast line="1225">Samuṭṭhānādinā samaṃ.</gathalast>
<centered line="1226">Chaṭṭhaṃ.</centered>
<hangnum line="1227" number="2338"></hangnum>
<gatha1 line="1228">Yā bhikkhunubhatosaṅghe, vassaṃvuṭṭhā tato puna;</gatha1>
<gathalast line="1229">‘‘Nāhaṃ pavāressāmī’’ti, sā nikkhipati ce dhuraṃ.</gathalast>
<hangnum line="1230" number="2339"></hangnum>
<gatha1 line="1231">Dhure nikkhittamattasmiṃ, tassā pācittiyaṃ siyā;</gatha1>
<gathalast line="1232">Sati vā antarāyasmiṃ, gilānāyāpadāsupi.</gathalast>
<hangnum line="1233" number="2340"></hangnum>
<gatha1 line="1234">Pariyesitvāpi vā bhikkhuṃ, na doso alabhantiyā;</gatha1>
<gathalast line="1235">Idaṃ tu dhuranikkhepa-samuṭṭhānamudīritaṃ.</gathalast>
<centered line="1236">Sattamaṃ.</centered>
<hangnum line="1237" number="2341"></hangnum>
<gatha1 line="1238">‘‘Ovādādīnamatthāya, na gacchissāmyaha’’nti hi;</gatha1>
<gathalast line="1239">Dhure nikkhittamattasmiṃ, pācitti paridīpaye.</gathalast>
<hangnum line="1240" number="2342"></hangnum>
<gatha1 line="1241">Sadisaṃ <pageBreak edition="M" number="0.0224" />tu samuṭṭhānaṃ, paṭhamantimavatthunā;</gatha1>
<gathalast line="1242">Akriyaṃ lokavajjañca, kāyikaṃ dukkhavedanaṃ.</gathalast>
<centered line="1243">Aṭṭhamaṃ.</centered>
<hangnum line="1244" number="2343"></hangnum>
<gatha1 line="1245">‘‘Na <pageBreak edition="V" number="0.0197" />yācissāmi ovādaṃ, na pucchissāmuposathaṃ’’;</gatha1>
<gathalast line="1246">Iccevaṃ pana nikkhitte, dhure pācittiyaṃ siyā.</gathalast>
<hangnum line="1247" number="2344"></hangnum>
<gatha1 line="1248">Sati vā antarāyasmiṃ, gilānāyāpadāsu vā;</gatha1>
<gathalast line="1249">Na doso pariyesitvā, dutiyaṃ alabhantiyā.</gathalast>
<hangnum line="1250" number="2345"></hangnum>
<gatha1 line="1251">Aṭṭhamepi anāpatti, evameva pakāsitā;</gatha1>
<gathalast line="1252">Idaṃ tu dhuranikkhepa-samuṭṭhānamudīritaṃ.</gathalast>
<centered line="1253">Navamaṃ.</centered>
<hangnum line="1254" number="2346"></hangnum>
<gatha1 line="1255">Pasākhe pana sañjātaṃ, gaṇḍaṃ rucitameva vā;</gatha1>
<gathalast line="1256">Anāpucchāva saṅghaṃ vā, gaṇaṃ ekena ekikā.</gathalast>
<hangnum line="1257" number="2347"></hangnum>
<gatha1 line="1258">‘‘Bhinda phālehi dhovā’’ti, sabbānevāṇāpentiyā;</gatha1>
<gathalast line="1259">Katesu dukkaṭāniccha, tassā pācittiyo cha ca.</gathalast>
<hangnum line="1260" number="2348"></hangnum>
<gatha1 line="1261">‘‘Yamettha atthi kātabbaṃ, taṃ sabbaṃ tvaṃ karohi’’ti;</gatha1>
<gathalast line="1262">Āṇāpeti sace evaṃ, so ca sabbaṃ karoti ce.</gathalast>
<hangnum line="1263" number="2349"></hangnum>
<gatha1 line="1264">Ekāya pana vācāya, dukkaṭāni panaccha ca;</gatha1>
<gathalast line="1265">Tassā pācittiyacchakkaṃ, dvādasāpattiyo siyuṃ.</gathalast>
<hangnum line="1266" number="2350"></hangnum>
<gatha1 line="1267">Bhedanādīsu ekaṃ sā, āṇāpeti sace pana;</gatha1>
<gathalast line="1268">So karoti ca sabbāni, ekaṃ pācittiyaṃ siyā.</gathalast>
<hangnum line="1269" number="2351"></hangnum>
<gatha1 line="1270">Āpucchitvāpi vā viññuṃ, gahetvā dutiyampi vā;</gatha1>
<gathalast line="1271">Bhedanādīni sabbāni, kārāpeti sace pana.</gathalast>
<hangnum line="1272" number="2352"></hangnum>
<gatha1 line="1273">Tassā <pageBreak edition="M" number="0.0225" />ummattikādīna-manāpatti pakāsitā;</gatha1>
<gathalast line="1274">Samuṭṭhānādayo sabbe, kathinena samā matā.</gathalast>
<centered line="1275">Dasamaṃ.</centered>
<centered line="1276">Ārāmavaggo chaṭṭho.</centered>
<hangnum line="1277" number="2353"></hangnum>
<gatha1 line="1278">Gaṇaṃpariyesanādismiṃ, gabbhiniṃ vuṭṭhapentiyā;</gatha1>
<gathalast line="1279">Ñattiyā kammavācāhi, upajjhāyāya dukkaṭaṃ.</gathalast>
<hangnum line="1280" number="2354"></hangnum>
<gatha1 line="1281">Kammavācāya <pageBreak edition="V" number="0.0198" />osāne, pācitti pariyāputā;</gatha1>
<gathalast line="1282">Tathā gabbhinisaññāya, na ca gabbhiniyā pana.</gathalast>
<hangnum line="1283" number="2355"></hangnum>
<gatha1 line="1284">Ubho sañjātakaṅkhāya, hoti āpatti dukkaṭaṃ;</gatha1>
<gathalast line="1285">Tathācariniyā tassā, gaṇassāpi ca dīpitaṃ.</gathalast>
<hangnum line="1286" number="2356"></hangnum>
<gatha1 line="1287">Dvīsvagabbhinisaññāya, na dosummattikāya vā;</gatha1>
<gathalast line="1288">Adinnādānatulyāva, samuṭṭhānādayo nayā.</gathalast>
<centered line="1289">Paṭhamaṃ.</centered>
<hangnum line="1290" number="2357"></hangnum>
<gatha1 line="1291">Dutiye natthi vattabbaṃ, paṭhamena samaṃ mataṃ;</gatha1>
<gathalast line="1292">Samuṭṭhānādinā saddhiṃ, natthi kāci visesatā.</gathalast>
<centered line="1293">Dutiyaṃ.</centered>
<hangnum line="1294" number="2358"></hangnum>
<gatha1 line="1295">Chasvasikkhitasikkhaṃ tu, sikkhamānañhi bhikkhunī;</gatha1>
<gathalast line="1296">Dve vassāni siyāpatti, vuṭṭhāpeyya sace pana.</gathalast>
<hangnum line="1297" number="2359"></hangnum>
<gatha1 line="1298">Tikapācittiyaṃ vuttaṃ, dhammakamme tu satthunā;</gatha1>
<gathalast line="1299">Adhamme pana kammasmiṃ, dīpitaṃ tikadukkaṭaṃ.</gathalast>
<hangnum line="1300" number="2360"></hangnum>
<gatha1 line="1301">Chasu sikkhitasikkhaṃ yā, dve vassāni akhaṇḍato;</gatha1>
<gathalast line="1302">Vuṭṭhāpeti anāpatti, tathā ummattikāya vā.</gathalast>
<hangnum line="1303" number="2361"></hangnum>
<gatha1 line="1304">Imā <pageBreak edition="M" number="0.0226" />hi cha ca sikkhāyo, saṭṭhivassāpi ce pana;</gatha1>
<gathalast line="1305">Pabbajjāya padātabbā, adatvā na ca kāraye.</gathalast>
<centered line="1306">Tatiyaṃ.</centered>
<hangnum line="1307" number="2362"></hangnum>
<gatha1 line="1308">Catutthe natthi vattabbaṃ, idha saṅghena sammataṃ;</gatha1>
<gathalast line="1309">Sikkhamānamanāpatti, hoti taṃ vuṭṭhapentiyā.</gathalast>
<hangnum line="1310" number="2363"></hangnum>
<gatha1 line="1311">Adinnā paṭhamaṃ hoti, sace vuṭṭhānasammuti;</gatha1>
<gathalast line="1312">Tatthāpi ca padātabbā, upasampadamāḷake.</gathalast>
<hangnum line="1313" number="2364"></hangnum>
<gatha1 line="1314">Tatiyañca catutthañca, samuṭṭhānādinā pana;</gatha1>
<gathalast line="1315">Paṭhamena samaṃ ñeyyaṃ, catutthaṃ tu kriyākriyaṃ.</gathalast>
<centered line="1316">Catutthaṃ.</centered>
<hangnum line="1317" number="2365"></hangnum>
<gatha1 line="1318">Ūnadvādasavassaṃ <pageBreak edition="V" number="0.0199" />tu, kañci gihigataṃ pana;</gatha1>
<gathalast line="1319">Paripuṇṇāti saññāya, na doso vuṭṭhapentiyā.</gathalast>
<hangnum line="1320" number="2366"></hangnum>
<gatha1 line="1321">Hoti vānupasampannā, upasampāditāpi sā;</gatha1>
<gathalast line="1322">Asesena ca sesaṃ tu, paṭhamena samaṃ mataṃ.</gathalast>
<centered line="1323">Pañcamaṃ.</centered>
<hangnum line="1324" number="2367"></hangnum>
<gatha1 line="1325">Chaṭṭhaṃ tu tatiye vutta-nayeneva vibhāvaye;</gatha1>
<gathalast line="1326">Sattamampi tathā sabbaṃ, catutthena samaṃ mataṃ.</gathalast>
<centered line="1327">Chaṭṭhasattamāni.</centered>
<hangnum line="1328" number="2368"></hangnum>
<gatha1 line="1329">Yaṃ tuvaṭṭakavaggasmiṃ, dukkhitaṃ sahajīviniṃ;</gatha1>
<gathalast line="1330">Vuttaṃ tena samaṃ ñeyyaṃ, aṭṭhamaṃ na visesatā.</gathalast>
<centered line="1331">Aṭṭhamaṃ.</centered>
<hangnum line="1332" number="2369"></hangnum>
<gatha1 line="1333">Dve <pageBreak edition="M" number="0.0227" />vassāni ca yā kāci, vuṭṭhāpitapavattiniṃ;</gatha1>
<gathalast line="1334">Nānubandheyya ce tassā, pācitti pariyāputā.</gathalast>
<hangnum line="1335" number="2370"></hangnum>
<gatha1 line="1336">‘‘Dve vassāni ahaṃ nānu-bandhissāmī’’ti ce pana;</gatha1>
<gathalast line="1337">Dhure nikkhittamattasmiṃ, tassā pācittiyaṃ siyā.</gathalast>
<hangnum line="1338" number="2371"></hangnum>
<gatha1 line="1339">Tañca bālamalajjiṃ vā, gilānāyāpadāsu vā;</gatha1>
<gathalast line="1340">Nānubandhantiyā tassā, na dosummattikāya vā.</gathalast>
<hangnum line="1341" number="2372"></hangnum>
<gatha1 line="1342">Samuṭṭhānādayo tulyā, paṭhamantimavatthunā;</gatha1>
<gathalast line="1343">Idaṃ panākriyaṃ vuttaṃ, vedanā dukkhavedanā.</gathalast>
<centered line="1344">Navamaṃ.</centered>
<hangnum line="1345" number="2373"></hangnum>
<gatha1 line="1346">Vuṭṭhāpetvā tu yā kāci, bhikkhunī sahajīviniṃ;</gatha1>
<gathalast line="1347">Taṃ gahetvā na gaccheyya, na caññaṃ āṇāpeyya ce.</gathalast>
<hangnum line="1348" number="2374"></hangnum>
<gatha1 line="1349">Dhure nikkhittamattasmiṃ, tassā pācittiyaṃ siyā;</gatha1>
<gathalast line="1350">Sati vā antarāyasmiṃ, dutiyaṃ alabhantiyā.</gathalast>
<hangnum line="1351" number="2375"></hangnum>
<gatha1 line="1352">Āpadāsu <pageBreak edition="V" number="0.0200" />gilānāya, tathā ummattikāya vā;</gatha1>
<gathalast line="1353">Na doso dhuranikkhepa-samuṭṭhānamidaṃ pana.</gathalast>
<centered line="1354">Dasamaṃ.</centered>
<centered line="1355">Gabbhinivaggo sattamo.</centered>
<hangnum line="1356" number="2376"></hangnum>
<gatha1 line="1357">Kumāribhūtavaggassa, paṭhamādīni tīṇipi;</gatha1>
<gathalast line="1358">Gihigatehi tīheva, sadisānīti niddise.</gathalast>
<hangnum line="1359" number="2377"></hangnum>
<gatha1 line="1360">Yā mahūpapadā dve tu, sikkhamānā panādito;</gatha1>
<gathalast line="1361">‘‘Gatā vīsativassā’’ti, viññātabbā vibhāvinā.</gathalast>
<hangnum line="1362" number="2378"></hangnum>
<gatha1 line="1363">Sace <pageBreak edition="M" number="0.0228" />gihigatā honti, na ca vā purisaṃ gatā;</gatha1>
<gathalast line="1364">‘‘Sikkhamānā’’ti vattabbā, tā hi sammutiādisu.</gathalast>
<hangnum line="1365" number="2379"></hangnum>
<gatha1 line="1366">Na tā ‘‘kumāribhūtā’’ti, tathā ‘‘gihigatā’’ti vā;</gatha1>
<gathalast line="1367">Vattabbā panubhopetā, evaṃ vattuṃ na vaṭṭati.</gathalast>
<hangnum line="1368" number="2380"></hangnum>
<gatha1 line="1369">Sammutiṃ dasavassāya, datvā dvādasavassikā;</gatha1>
<gathalast line="1370">Kattabbā upasampannā, sesāsupi ayaṃ nayo.</gathalast>
<hangnum line="1371" number="2381"></hangnum>
<gatha1 line="1372">Yā aṭṭhārasavassā tu, tato paṭṭhāya sā pana;</gatha1>
<gathalast line="1373">Vuttā ‘‘kumāribhūtā’’ti, tathā ‘‘gihigatā’’tipi.</gathalast>
<hangnum line="1374" number="2382"></hangnum>
<gatha1 line="1375">Vuttā ‘‘kumāribhūtā’’ti, sāmaṇerī hi yā pana;</gatha1>
<gathalast line="1376">‘‘Kumāribhūtā’’ icceva, vattabbā na panaññathā.</gathalast>
<hangnum line="1377" number="2383"></hangnum>
<gatha1 line="1378">Etā tu pana tissopi, sikkhāsammutidānato;</gatha1>
<gathalast line="1379">‘‘Sikkhamānā’’ti vattumpi, vaṭṭateva na saṃsayo.</gathalast>
<centered line="1380">Tatiyaṃ.</centered>
<hangnum line="1381" number="2384"></hangnum>
<gatha1 line="1382">Ūnadvādasavassāva, vuṭṭhāpeti sace paraṃ;</gatha1>
<gathalast line="1383">Hutvā sayamupajjhāyā, sikkhamānaṃ tu bhikkhunī.</gathalast>
<hangnum line="1384" number="2385"></hangnum>
<gatha1 line="1385">Pubbe vuttanayeneva, dukkaṭānamanantaraṃ;</gatha1>
<gathalast line="1386">Kammavācānamosāne, tassā pācitti dīpitā.</gathalast>
<centered line="1387">Catutthaṃ.</centered>
<hangnum line="1388" number="2386"></hangnum>
<gatha1 line="1389">Pañcame <pageBreak edition="V" number="0.0201" />natthi vattabbaṃ, catutthaṃ pañcamampi ca;</gatha1>
<gathalast line="1390">Ubhayaṃ tisamuṭṭhānaṃ, pañcamaṃ tu kriyākriyaṃ.</gathalast>
<centered line="1391">Pañcamaṃ.</centered>
<hangnum line="1392" number="2387"></hangnum>
<gatha1 line="1393">Saṅghenupaparikkhitvā, ‘‘alaṃ tāvā’’ti vāritā;</gatha1>
<gathalast line="1394">Upasampāditenettha, pacchā khīyati dosatā.</gathalast>
<hangnum line="1395" number="2388"></hangnum>
<gatha1 line="1396">Ujjhāyati <pageBreak edition="M" number="0.0229" />sace chanda-dosādīhi karontiyā;</gatha1>
<gathalast line="1397">Na doso tisamuṭṭhānaṃ, sacittaṃ dukkhavedanaṃ.</gathalast>
<centered line="1398">Chaṭṭhaṃ.</centered>
<hangnum line="1399" number="2389"></hangnum>
<gatha1 line="1400">Laddhe ca cīvare pacchā, asante antarāyike;</gatha1>
<gathalast line="1401">‘‘Vuṭṭhāpessāmi nāha’’nti, dhuranikkhepane pana.</gathalast>
<hangnum line="1402" number="2390"></hangnum>
<gatha1 line="1403">Hoti pācittiyaṃ tassā, gilānāyāpadāsupi;</gatha1>
<gathalast line="1404">Na doso pariyesitvā, parisaṃ alabhantiyā.</gathalast>
<hangnum line="1405" number="2391"></hangnum>
<gatha1 line="1406">Idañhi dhuranikkhepa-samuṭṭhānaṃ sacittakaṃ;</gatha1>
<gathalast line="1407">Akriyaṃ lokavajjañca, hotidaṃ dukkhavedanaṃ.</gathalast>
<centered line="1408">Sattamaṃ.</centered>
<hangnum line="1409" number="2392"></hangnum>
<gatha1 line="1410">Aṭṭhamaṃ sattameneva, sadisaṃ pana sabbathā;</gatha1>
<gathalast line="1411">Navamepi ca vattabbaṃ, natthi uttānamevidaṃ.</gathalast>
<hangnum line="1412" number="2393"></hangnum>
<gatha1 line="1413">Natthājānantiyā doso, tathā ummattikāya vā;</gatha1>
<gathalast line="1414">Adinnādānatulyāva, samuṭṭhānādayo nayā.</gathalast>
<centered line="1415">Aṭṭhamanavamāni.</centered>
<hangnum line="1416" number="2394"></hangnum>
<gatha1 line="1417">Mātarā pitarā vātha, nānuññātaṃ tu sāminā;</gatha1>
<gathalast line="1418">Tassā pācittiyāpatti, taṃ vuṭṭhāpentiyā siyā.</gathalast>
<hangnum line="1419" number="2395"></hangnum>
<gatha1 line="1420">Upasampadakālasmiṃ, tathā pabbājanakkhaṇe;</gatha1>
<gathalast line="1421">Dvikkhattuṃ pucchitabbaṃ tu, bhikkhunīhi, na bhikkhunā.</gathalast>
<hangnum line="1422" number="2396"></hangnum>
<gatha1 line="1423">Anāpatti <pageBreak edition="V" number="0.0202" />na jānāti, mātuādīnamatthitaṃ;</gatha1>
<gathalast line="1424">Idaṃ catusamuṭṭhānaṃ, vācato kāyavācato.</gathalast>
<hangnum line="1425" number="2397"></hangnum>
<gatha1 line="1426">Vācāmānasato <pageBreak edition="M" number="0.0230" />ceva, kāyavācāditopi ca;</gatha1>
<gathalast line="1427">Kriyākriyamacittañca, ticittañca tivedanaṃ.</gathalast>
<centered line="1428">Dasamaṃ.</centered>
<hangnum line="1429" number="2398"></hangnum>
<gatha1 line="1430">Yā pārivāsikenettha, chandadānena bhikkhunī;</gatha1>
<gathalast line="1431">Vuṭṭhāpeti sace sikkha-mānaṃ pācittiyaṃ siyā.</gathalast>
<hangnum line="1432" number="2399"></hangnum>
<gatha1 line="1433">Avuṭṭhitāyanāpatti, parisāyāvihāya vā;</gatha1>
<gathalast line="1434">Chandaṃ tu tisamuṭṭhānaṃ, ticittañca tivedanaṃ.</gathalast>
<centered line="1435">Ekādasamaṃ.</centered>
<hangnum line="1436" number="2400"></hangnum>
<gatha1 line="1437">Dvādase terase vāpi, vattabbaṃ natthi kiñcipi;</gatha1>
<gathalast line="1438">Samuṭṭhānādayo sabbe, anantarasamā matā.</gathalast>
<centered line="1439">Dvādasamaterasamāni.</centered>
<centered line="1440">Kumārībhūtavaggo aṭṭhamo.</centered>
<hangnum line="1441" number="2401"></hangnum>
<gatha1 line="1442">Samaṇī agilānā yā, dhāreyya chattupāhanaṃ;</gatha1>
<gathalast line="1443">Tassā pācittiyāpatti, hotīti pariyāputā.</gathalast>
<hangnum line="1444" number="2402"></hangnum>
<gatha1 line="1445">Sace ekapayogena, maggassa gamane pana;</gatha1>
<gathalast line="1446">Divasampi ca dhāreti, ekaṃ pācittiyaṃ siyā.</gathalast>
<hangnum line="1447" number="2403"></hangnum>
<gatha1 line="1448">Kaddamādīni passitvā, omuñcitvā upāhanā;</gatha1>
<gathalast line="1449">Chattameva ca dhārentī, yadi gacchati dukkaṭaṃ.</gathalast>
<hangnum line="1450" number="2404"></hangnum>
<gatha1 line="1451">Sace upāhanāruḷhā, disvā gacchādikaṃ pana;</gatha1>
<gathalast line="1452">Taṃ chattamapanāmetvā, dukkaṭaṃ hoti gacchati.</gathalast>
<hangnum line="1453" number="2405"></hangnum>
<gatha1 line="1454">Chattampi apanāmetvā, omuñcitvā upāhanā;</gatha1>
<gathalast line="1455">Puna dhārentiyā tassā, hoti pācittiyaṃ pana.</gathalast>
<hangnum line="1456" number="2406"></hangnum>
<gatha1 line="1457">Payogagaṇanāyeva <pageBreak edition="M" number="0.0231" /><pageBreak edition="V" number="0.0203" />, pācittigaṇanā siyā;</gatha1>
<gathalast line="1458">Tikapācittiyaṃ vuttaṃ, tatheva dvikadukkaṭaṃ.</gathalast>
<hangnum line="1459" number="2407"></hangnum>
<gatha1 line="1460">Ārāme upacāre vā, doso natthāpadāsupi;</gatha1>
<gathalast line="1461">Idaṃ eḷakalomena, samuṭṭhānādinā samaṃ.</gathalast>
<centered line="1462">Paṭhamaṃ.</centered>
<hangnum line="1463" number="2408"></hangnum>
<gatha1 line="1464">Hoti bhikkhuniyā yānā, orohitvā punappunaṃ;</gatha1>
<gathalast line="1465">Abhirūhantiyāpatti, payogagaṇanāvasā.</gathalast>
<hangnum line="1466" number="2409"></hangnum>
<gatha1 line="1467">Āpadāsu anāpatti, tathā ummattikāya vā;</gatha1>
<gathalast line="1468">Sesaṃ anantareneva, samuṭṭhānādinā samaṃ.</gathalast>
<centered line="1469">Dutiyaṃ.</centered>
<hangnum line="1470" number="2410"></hangnum>
<gatha1 line="1471">Yā ca dhāreyya saṅghāṇiṃ, yaṃ kiñcipi kaṭūpiyaṃ;</gatha1>
<gathalast line="1472">Tassā pācittiyāpatti, hotīti pariyāputā.</gathalast>
<hangnum line="1473" number="2411"></hangnum>
<gatha1 line="1474">Dhārentiyā panetthāpi, omuñcitvā punappunaṃ;</gatha1>
<gathalast line="1475">Payogagaṇanāyeva, tassā pācittiyo siyuṃ.</gathalast>
<hangnum line="1476" number="2412"></hangnum>
<gatha1 line="1477">Ābādhapaccayā yā tu, dhāreti kaṭisuttakaṃ;</gatha1>
<gathalast line="1478">Tathā ummattikādīna-manāpatti pakāsitā.</gathalast>
<hangnum line="1479" number="2413"></hangnum>
<gatha1 line="1480">Sesaṃ tu paṭhameneva, sadisanti pakāsitaṃ;</gatha1>
<gathalast line="1481">Idha cākusalaṃ cittaṃ, lokavajjaṃ visesatā.</gathalast>
<centered line="1482">Tatiyaṃ.</centered>
<hangnum line="1483" number="2414"></hangnum>
<gatha1 line="1484">Dhāreti pana yaṃ kiñci, sace sīsūpagādisu;</gatha1>
<gathalast line="1485">Tassā tassa ca vatthussa, gaṇanāpattiyo siyuṃ.</gathalast>
<hangnum line="1486" number="2415"></hangnum>
<gatha1 line="1487">Ābādhapaccayā <pageBreak edition="M" number="0.0232" />doso, kiñci dhārentiyā na ca;</gatha1>
<gathalast line="1488">Sesaṃ anantareneva, sadisaṃ paridīpitaṃ.</gathalast>
<centered line="1489">Catutthaṃ.</centered>
<hangnum line="1490" number="2416"></hangnum>
<gatha1 line="1491">Yena <pageBreak edition="V" number="0.0204" />kenaci gandhena, savaṇṇāvaṇṇakena ca;</gatha1>
<gathalast line="1492">Nhāsantiyā panāpatti, nhānosāne pakāsitā.</gathalast>
<hangnum line="1493" number="2417"></hangnum>
<gatha1 line="1494">Gandhayojanato sabba-payoge dukkaṭaṃ siyā;</gatha1>
<gathalast line="1495">Ābādhapaccayā doso, natthi ummattikāya vā.</gathalast>
<hangnum line="1496" number="2418"></hangnum>
<gatha1 line="1497">Sesaṃ tu tatiyeneva, sadisaṃ sabbathā mataṃ;</gatha1>
<gathalast line="1498">Chaṭṭhampi tatiyeneva, sadisanti pakāsitaṃ.</gathalast>
<centered line="1499">Pañcamachaṭṭhāni.</centered>
<hangnum line="1500" number="2419"></hangnum>
<gatha1 line="1501">Ubbaṭṭāpeyya caññāya, sambāhāpeyya vā tathā;</gatha1>
<gathalast line="1502">Hoti bhikkhuniyāpatti, sace bhikkhuniyā pana.</gathalast>
<hangnum line="1503" number="2420"></hangnum>
<gatha1 line="1504">Ettha hatthamamocetvā, ekā ubbaṭṭane siyā;</gatha1>
<gathalast line="1505">Mocetvā pana mocetvā, payogagaṇanā siyā.</gathalast>
<hangnum line="1506" number="2421"></hangnum>
<gatha1 line="1507">Sambāhanepi eseva, nayo ñeyyo vibhāvinā;</gatha1>
<gathalast line="1508">Āpadāsu gilānāya, anāpatti pakāsitā.</gathalast>
<hangnum line="1509" number="2422"></hangnum>
<gatha1 line="1510">Sesaṃ tu tatiyeneva, samuṭṭhānādinā samaṃ;</gatha1>
<gathalast line="1511">Sattamena samānāva, aṭṭhamādīni tīṇipi.</gathalast>
<centered line="1512">Sattamaṭṭhamanavamadasamāni.</centered>
<hangnum line="1513" number="2423"></hangnum>
<gatha1 line="1514">Yā antoupacārasmiṃ, bhikkhussa purato pana;</gatha1>
<gathalast line="1515">Anāpucchā nisīdeyya, chamāyapi na vaṭṭati.</gathalast>
<hangnum line="1516" number="2424"></hangnum>
<gatha1 line="1517">Tikapācittiyaṃ <pageBreak edition="M" number="0.0233" />vuttaṃ, pucchite dukkaṭadvayaṃ;</gatha1>
<gathalast line="1518">Āpadāsu gilānāya, na dosummattikāya vā.</gathalast>
<hangnum line="1519" number="2425"></hangnum>
<gatha1 line="1520">Idaṃ pana samuṭṭhānaṃ, kathinena samaṃ mataṃ;</gatha1>
<gathalast line="1521">Kriyākriyamacittañca, ticittañca tivedanaṃ.</gathalast>
<centered line="1522">Ekādasamaṃ.</centered>
<hangnum line="1523" number="2426"></hangnum>
<gatha1 line="1524">Anokāsakataṃ bhikkhuṃ, pañhaṃ puccheyya dosatā;</gatha1>
<gathalast line="1525">Vinaye ca katokāsaṃ, suttaṃ pucchantiyāpi ca.</gathalast>
<hangnum line="1526" number="2427"></hangnum>
<gatha1 line="1527">Kāretvā <pageBreak edition="V" number="0.0205" />pana okāsaṃ, anodissāpi pucchati;</gatha1>
<gathalast line="1528">Na doso padasodhamma-samuṭṭhānamidaṃ pana.</gathalast>
<centered line="1529">Dvādasamaṃ.</centered>
<hangnum line="1530" number="2428"></hangnum>
<gatha1 line="1531">Saṃkaccikaṃ vinā gāmaṃ, padasā pavisantiyā;</gatha1>
<gathalast line="1532">Parikkhittassa gāmassa, parikkhepokkame pana.</gathalast>
<hangnum line="1533" number="2429"></hangnum>
<gatha1 line="1534">Dukkaṭaṃ paṭhame pāde, pācitti dutiye siyā;</gatha1>
<gathalast line="1535">Upacārokkamepettha, eseva ca nayo mato.</gathalast>
<hangnum line="1536" number="2430"></hangnum>
<gatha1 line="1537">Yassā saṃkaccikaṃ naṭṭhaṃ, acchinnaṃ vāpi kenaci;</gatha1>
<gathalast line="1538">Anāpatti siyā tassā, gilānāyāpadāsupi.</gathalast>
<hangnum line="1539" number="2431"></hangnum>
<gatha1 line="1540">Idameḷakalomena, samuṭṭhānādinā samaṃ;</gatha1>
<gathalast line="1541">Sesaṃ vuttanayeneva, viññātabbaṃ vibhāvinā.</gathalast>
<centered line="1542">Terasamaṃ.</centered>
<centered line="1543">Chattupāhanavaggo navamo.</centered>
<centered line="1544">Iti vinayavinicchaye pācittiyakathā niṭṭhitā.</centered>
<title line="1545">Pāṭidesanīyakathā</title>
<hangnum line="1546" number="2432"></hangnum>
<gatha1 line="1547">Agilānā <pageBreak edition="M" number="0.0234" />sace sappiṃ, laddhaṃ viññattiyā sayaṃ;</gatha1>
<gathalast line="1548">‘‘Bhuñjissāmī’’ti gahaṇe, dukkaṭaṃ paridīpitaṃ.</gathalast>
<hangnum line="1549" number="2433"></hangnum>
<gatha1 line="1550">Ajjhohāravaseneva, pāṭidesaniyaṃ siyā;</gatha1>
<gathalast line="1551">Tipāṭidesanīyaṃ tu, gilānāya dvidukkaṭaṃ.</gathalast>
<hangnum line="1552" number="2434"></hangnum>
<gatha1 line="1553">Gilānā viññāpetvāna, pacchā sevantiyāpi ca;</gatha1>
<gathalast line="1554">Gilānāyāvasesaṃ vā, viññattaṃ ñātakādito.</gathalast>
<hangnum line="1555" number="2435"></hangnum>
<gatha1 line="1556">Aññassatthāya <pageBreak edition="V" number="0.0206" />vā atta-dhanenummattikāya vā;</gatha1>
<gathalast line="1557">Anāpatti samuṭṭhānaṃ, addhānasadisaṃ mataṃ.</gathalast>
<centered line="1558">Paṭhamaṃ.</centered>
<hangnum line="1559" number="2436"></hangnum>
<gatha1 line="1560">Ayameva ca sesesu, dutiyādīsu nicchayo;</gatha1>
<gathalast line="1561">Samuṭṭhānādinā saddhiṃ, natthi kāci visesatā.</gathalast>
<hangnum line="1562" number="2437"></hangnum>
<gatha1 line="1563">Anāgatesu sabbesu, sappiādīsu pāḷiyaṃ;</gatha1>
<gathalast line="1564">Bhuñjantiyā tu viññatvā, aṭṭhasupi ca dukkaṭaṃ.</gathalast>
<centered line="1565">Iti vinayavinicchaye</centered>
<centered line="1566">Pāṭidesanīyakathā niṭṭhitā.</centered>
<hangnum line="1567" number="2438"></hangnum>
<gatha1 line="1568">Sekhiyā pana ye dhammā, uddiṭṭhā pañcasattati;</gatha1>
<gathalast line="1569">Tesaṃ mahāvibhaṅge tu, vutto atthavinicchayo.</gathalast>
<centered line="1570">Iti vinayavinicchaye</centered>
<centered line="1571">Sikkhākaraṇīyakathā niṭṭhitā.</centered>
<hangnum line="1572" number="2439"></hangnum>
<gatha1 line="1573">Ubhatopātimokkhānaṃ <pageBreak edition="M" number="0.0235" />;</gatha1>
<gatha2 line="1574">Savibhaṅgānameva yo;</gatha2>
<gatha3 line="1575">Attho aṭṭhakathāsāro;</gatha3>
<gathalast line="1576">So ca vutto visesato.</gathalast>
<hangnum line="1577" number="2440"></hangnum>
<gatha1 line="1578">Tañca sabbaṃ samādāya, vinayassa vinicchayo;</gatha1>
<gathalast line="1579">Bhikkhūnaṃ bhikkhunīnañca, hitatthāya kato mayā.</gathalast>
<hangnum line="1580" number="2441"></hangnum>
<gatha1 line="1581">Imaṃ paṭibhānajantu no jantuno;</gatha1>
<gatha2 line="1582">Suṇanti vinaye hi te ye hite;</gatha2>
<gatha3 line="1583">Janassa sumatāyane tāyane;</gatha3>
<gathalast line="1584">Bhavanti pakataññuno taññuno.</gathalast>
<hangnum line="1585" number="2442"></hangnum>
<gatha1 line="1586">Bahusāranaye vinaye parame;</gatha1>
<gatha2 line="1587">Abhipatthayatā hi visāradataṃ;</gatha2>
<gatha3 line="1588">Paramā pana buddhimatā mahatī;</gatha3>
<gathalast line="1589">Karaṇīyatamā yatinādaratā.</gathalast>
<hangnum line="1590" number="2443"></hangnum>
<gatha1 line="1591">Avagacchati yo pana bhikkhu imaṃ;</gatha1>
<gatha2 line="1592">Vinayassa vinicchayamatthayutaṃ;</gatha2>
<gatha3 line="1593">Amaraṃ ajaraṃ arajaṃ arujaṃ;</gatha3>
<gathalast line="1594">Adhigacchati santipadaṃ pana so.</gathalast>
<centered line="1595">Iti vinayavinicchaye</centered>
<centered line="1596">Bhikkhunīvibhaṅgakathā niṭṭhitā.</centered>
<title line="1597">Khandhakakathā</title>
</body>
</document>