<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin13t.nrf0.xml</normativeSource>
    <archivePath>roman/tika/vinayapitaka (tika)/khuddasikkha-mulasikkha/khuddasikkha.xml</archivePath>
    <baseFileName>khuddasikkha</baseFileName>
    <titlePath>Khuddasikkhā - Khuddasikkhā-mūlasikkhā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <centered line="1"> Namo tassa bhagavato arahato sammāsambuddhassa</centered>
    <book line="2">Khuddasikkhā-mūlasikkhā</book>
    <chapter line="3">Khuddasikkhā</chapter>
    <subsubhead line="4">Ganthārambhakathā</subsubhead>
    <paragraph line="5">(Ka)</paragraph>
    <gatha1 line="6">Ādito <pageBreak edition="Myanmar" number="0.0001" /><pageBreak edition="Vipassana Research Institut" number="0.0001" /> upasampanna-sikkhitabbaṃ samātikaṃ;</gatha1>
    <gathalast line="7"><bold>Khuddasikkhaṃ</bold> pavakkhāmi, vanditvā ratanattayaṃ.</gathalast>
    <indent line="8"><bold>Tatrāyaṃ mātikā</bold> –</indent>
    <paragraph line="9">(Kha)</paragraph>
    <gatha1 line="10">Pārājikā ca cattāro, garukā nava cīvaraṃ;</gatha1>
    <gathalast line="11">Rajanāni ca patto ca, thālakā ca pavāraṇā.</gathalast>
    <paragraph line="12">(Ga)</paragraph>
    <gatha1 line="13">Kālikā <pageBreak edition="Vipassana Research Institut" number="0.0002" /> ca paṭiggāho, maṃsesu ca akappiyaṃ;</gatha1>
    <gathalast line="14">Nissaggiyāni pācitti, samaṇakappa bhūmiyo.</gathalast>
    <paragraph line="15">(Gha)</paragraph>
    <gatha1 line="16">Upajjhācariyavattāni, vaccappassāvaṭhānikaṃ;</gatha1>
    <gathalast line="17">Āpucchakaraṇaṃ naggo, nhānakappo avandiyo.</gathalast>
    <paragraph line="18">(Ṅa)</paragraph>
    <gatha1 line="19">Cammaṃ upāhanā ceva, anolokiyamañjanī;</gatha1>
    <gathalast line="20">Akappiyasayanāni, samānāsanikopi ca.</gathalast>
    <paragraph line="21">(Ca)</paragraph>
    <gatha1 line="22">Asaṃvāsiko ca kammaṃ, micchājīvavivajjanā;</gatha1>
    <gathalast line="23">Vattaṃ vikappanā ceva, nissayo kāyabandhanaṃ.</gathalast>
    <paragraph line="24">(Cha)</paragraph>
    <gatha1 line="25">Pathavī <pageBreak edition="Myanmar" number="0.0002" /> ca parikkhāro, bhesajjuggahadūsanaṃ;</gatha1>
    <gathalast line="26">Vassūpanāyikā cevāvebhaṅgiyaṃ pakiṇṇakaṃ.</gathalast>
    <paragraph line="27">(Ja)</paragraph>
    <gatha1 line="28">Desanā chandadānādi, uposathappavāraṇā;</gatha1>
    <gathalast line="29">Saṃvaro suddhi santoso, caturakkhā vipassanāti.</gathalast>
    <subhead line="30">1. Pārājikaniddeso</subhead>
    <paragraph line="31"><bold>Pārājikā ca cattāro</bold>ti –</paragraph>
    <hangnum line="32" number="1"></hangnum>
    <gatha1 line="33"> Maggattaye anikkhittasikkho santhatasanthate;</gatha1>
    <gathalast line="34">Allokāse nimittaṃ saṃ, tilamattampi santhataṃ.</gathalast>
    <hangnum line="35" number="2"></hangnum>
    <gatha1 line="36"> Asanthatamupādiṇṇaṃ, pavesanto cutotha vā;</gatha1>
    <gathalast line="37">Pavesanaṭṭhituddhārapaviṭṭhakkhaṇasādako.</gathalast>
    <hangnum line="38" number="3"></hangnum>
    <gatha1 line="39"> Ādiyeyya <pageBreak edition="Vipassana Research Institut" number="0.0003" /> hareyyāvahareyya iriyāpathaṃ;</gatha1>
    <gathalast line="40">Kopeyya ṭhānā cāveyya, saṅketaṃ vītināmaye.</gathalast>
    <hangnum line="41" number="4"></hangnum>
    <gatha1 line="42"> Adinnaṃ theyyacittena, bhave pārājikotha vā;</gatha1>
    <gatha2 line="43">Theyyābalakusacchannaparikappāvahārako;</gatha2>
    <gathalast line="44">Bhaṇḍakālagghadesehi, paribhogettha nicchayo.</gathalast>
    <hangnum line="45" number="5"></hangnum>
    <gatha1 line="46"> Manussaviggahaṃ cicca, jīvitā vā viyojaye;</gatha1>
    <gathalast line="47">Satthahārakaṃ vāssa maraṇacetano upanikkhipe.</gathalast>
    <hangnum line="48" number="6"></hangnum>
    <gatha1 line="49"> Gāheyya maraṇūpāyaṃ, vadeyya maraṇe guṇaṃ;</gatha1>
    <gathalast line="50">Cuto payogā sāhatthinissaggāṇattithāvarā.</gathalast>
    <hangnum line="51" number="7"></hangnum>
    <gatha1 line="52"> Iddhivijjāmayā kālavatthāvudhiriyāpathā;</gatha1>
    <gathalast line="53">Kriyāviseso okāso, cha āṇattiniyāmakā.</gathalast>
    <hangnum line="54" number="8"></hangnum>
    <gatha1 line="55"> Jhānādibheda nosantamattanattupanāyikaṃ;</gatha1>
    <gathalast line="56">Katvā koṭṭhāsamekekaṃ, paccuppannabhavassitaṃ.</gathalast>
    <hangnum line="57" number="9"></hangnum>
    <gatha1 line="58"> Aññāpadesarahitaṃ <pageBreak edition="Myanmar" number="0.0003" />, dīpentonadhimāniko;</gatha1>
    <gathalast line="59">Kāyena vācā viññatti-pathe ñāte cuto bhave.</gathalast>
    <hangnum line="60" number="10"></hangnum>
    <gatha1 line="61"> Pārājikete cattāro, asaṃvāsā yathā pure;</gatha1>
    <gathalast line="62">Abhabbā bhikkhubhāvāya, sīsacchinnova jīvituṃ.</gathalast>
    <hangnum line="63" number="11"></hangnum>
    <gatha1 line="64"> Pariyāyo ca āṇatti, tatiye dutiye pana;</gatha1>
    <gathalast line="65">Āṇattiyeva sesesu, dvayametaṃ na labbhati.</gathalast>
    <hangnum line="66" number="12"></hangnum>
    <gatha1 line="67"> Sevetukāmatācittaṃ <pageBreak edition="Vipassana Research Institut" number="0.0004" />, magge maggappavesanaṃ;</gatha1>
    <gathalast line="68">Imaṃ methunadhammassa, āhu aṅgadvayaṃ budhā.</gathalast>
    <hangnum line="69" number="13"></hangnum>
    <gatha1 line="70"> Manussasaṃ tathāsaññī, theyyacittañca vatthuno;</gatha1>
    <gathalast line="71">Garutā avahāro ca, adinnādānahetuyo.</gathalast>
    <hangnum line="72" number="14"></hangnum>
    <gatha1 line="73"> Pāṇo mānussako pāṇa-saññitā ghātacetanā;</gatha1>
    <gathalast line="74">Payogo tena maraṇaṃ, pañcete vadhahetuyo.</gathalast>
    <hangnum line="75" number="15"></hangnum>
    <gatha1 line="76"> Asantatā attani pāpamicchatā-</gatha1>
    <gatha2 line="77">Yārocanā tassa manussajātitā;</gatha2>
    <gatha3 line="78">Nāññāpadeso ca tadeva jānanaṃ,</gatha3>
    <gathalast line="79">Pañcettha aṅgāni asantadīpane.</gathalast>
    <hangnum line="80" number="16"></hangnum>
    <gatha1 line="81"> Asādhāraṇā cattāro, bhikkhunīnamabhabbakā;</gatha1>
    <gathalast line="82">Ekādasa ca vibbhantā, bhikkhunī mudupiṭṭhiko.</gathalast>
    <hangnum line="83" number="17"></hangnum>
    <gatha1 line="84"> Lambī mukhena gaṇhanto, aṅgajātaṃ parassa ca;</gatha1>
    <gathalast line="85">Tatthevābhinisīdanto, cattāro anulomikā.</gathalast>
    <hangnum line="86" number="18"></hangnum>
    <gatha1 line="87"> Magge maggappavesanā, methunassa idhāgatā;</gatha1>
    <gathalast line="88">Cattāroti catubbīsa, samodhānā parājikāti.</gathalast>
    <subhead line="89">2. Saṅghādisesaniddeso</subhead>
    <paragraph line="90"><bold>Garukā</bold><pageBreak edition="Myanmar" number="0.0004" /><bold>navā</bold>ti –</paragraph>
    <hangnum line="91" number="19"></hangnum>
    <gatha1 line="92"> Mocetukāmatā sukka-ssupakkamma vimocayaṃ;</gatha1>
    <gathalast line="93">Aññatra supinantena, samaṇo garukaṃ phuse.</gathalast>
    <hangnum line="94" number="20"></hangnum>
    <gatha1 line="95"> Itthisaññī <pageBreak edition="Vipassana Research Institut" number="0.0005" /> manussitthiṃ, kāyasaṃsaggarāgavā;</gatha1>
    <gathalast line="96">Samphusanto upakkamma, samaṇo garukaṃ phuse.</gathalast>
    <hangnum line="97" number="21"></hangnum>
    <gatha1 line="98"> Tathā suṇantiṃ viññuñca, maggaṃ vārabbha methunaṃ;</gatha1>
    <gathalast line="99">Duṭṭhullavācārāgena, obhāsetvā garuṃ phuse.</gathalast>
    <hangnum line="100" number="22"></hangnum>
    <gatha1 line="101"> Vatvāttakāmupaṭṭhāna-vaṇṇaṃ methunarāgino;</gatha1>
    <gathalast line="102">Vācā methunayuttena, garuṃ methunayācane.</gathalast>
    <hangnum line="103" number="23"></hangnum>
    <gatha1 line="104"> Paṭiggahetvā sandesaṃ, itthiyā purisassa vā;</gatha1>
    <gathalast line="105">Vīmaṃsitvā haraṃ paccā, samaṇo garukaṃ phuse.</gathalast>
    <hangnum line="106" number="24"></hangnum>
    <gatha1 line="107"> Saṃyācitaparikkhāraṃ, katvādesitavatthukaṃ;</gatha1>
    <gathalast line="108">Kuṭiṃ pamāṇātikkantaṃ, attuddesaṃ garuṃ phuse.</gathalast>
    <hangnum line="109" number="25"></hangnum>
    <gatha1 line="110"> Mahallakaṃ vihāraṃ vā, katvādesitavatthukaṃ;</gatha1>
    <gathalast line="111">Attano vasanatthāya, samaṇo garukaṃ phuse.</gathalast>
    <hangnum line="112" number="26"></hangnum>
    <gatha1 line="113"> Amūlakena codento, codāpentova vatthunā;</gatha1>
    <gathalast line="114">Antimena ca cāvetuṃ, suṇamānaṃ garuṃ phuse.</gathalast>
    <hangnum line="115" number="27"></hangnum>
    <gatha1 line="116"> Aññassa kiriyaṃ disvā, tena lesena codayaṃ;</gatha1>
    <gathalast line="117">Vatthunā antimenāññaṃ, cāvetuṃ garukaṃ phuse.</gathalast>
    <hangnum line="118" number="28"></hangnum>
    <gatha1 line="119"> Chādeti jānamāpannaṃ, parivaseyya tāvatā;</gatha1>
    <gathalast line="120">Careyya saṅghe mānattaṃ, parivuttho cha rattiyo.</gathalast>
    <paragraph line="121">Ciṇṇamānattamabbheyya, taṃ saṅgho vīsatīgaṇo.</paragraph>
    <hangnum line="122" number="29"></hangnum>
    <gatha1 line="123"> Āpattinukkhittamanantarāya <pageBreak edition="Myanmar" number="0.0005" /><pageBreak edition="Vipassana Research Institut" number="0.0006" /></gatha1>
    <gatha2 line="124">Pahuttatāyo tathasaññitā ca;</gatha2>
    <gatha3 line="125">Chādetukāmo atha chādanāti,</gatha3>
    <gathalast line="126">Channā dasaṅgehyaruṇuggamamhīti.</gathalast>
    <subhead line="127">3. Cīvaraniddeso</subhead>
    <paragraph line="128"><bold>Cīvara</bold>nti –</paragraph>
    <hangnum line="129" number="30"></hangnum>
    <gatha1 line="130"> Khomakoseyyakappāsa-sāṇabhaṅgāni kambalaṃ;</gatha1>
    <gathalast line="131">Kappiyāni chaḷetāni, sānulomāni jātito.</gathalast>
    <hangnum line="132" number="31"></hangnum>
    <gatha1 line="133"> Dukūlañceva paṭṭuṇṇa-paṭaṃ somāracīnajaṃ;</gatha1>
    <gathalast line="134">Iddhijaṃ devadinnañca, tassa tassānulomikaṃ.</gathalast>
    <hangnum line="135" number="32"></hangnum>
    <gatha1 line="136"> Ticīvaraṃ parikkhāra-coḷaṃ vassikasāṭikaṃ;</gatha1>
    <gathalast line="137">Adhiṭṭhe na vikappeyya, mukhapuñchananisīdanaṃ.</gathalast>
    <hangnum line="138" number="33"></hangnum>
    <gatha1 line="139"> Paccattharaṇakaṃ kaṇḍu-cchādimettha ticīvaraṃ;</gatha1>
    <gathalast line="140">Na vaseyya vinekāhaṃ, cātumāsaṃ nisīdanaṃ.</gathalast>
    <hangnum line="141" number="34"></hangnum>
    <gatha1 line="142"> ‘‘Imaṃ saṅghāṭiṃdhiṭṭhāmi’’, saṅghāṭimiccadhiṭṭhaye;</gatha1>
    <gathalast line="143">Ahatthapāsametanti, sesesupi ayaṃ nayo.</gathalast>
    <hangnum line="144" number="35"></hangnum>
    <gatha1 line="145"> Adhiṭṭhahanto saṅghāṭi-ppabhutiṃ pubbacīvaraṃ;</gatha1>
    <gathalast line="146">Paccuddharitvādhiṭṭheyya, pattādhiṭṭhahane tathā.</gathalast>
    <hangnum line="147" number="36"></hangnum>
    <gatha1 line="148"> Etaṃ <pageBreak edition="Vipassana Research Institut" number="0.0007" /> imaṃ va saṅghāṭiṃ, saṃse paccuddharāmiti;</gatha1>
    <gathalast line="149">Evaṃ sabbāni nāmena, vatvā paccuddhare vidū.</gathalast>
    <hangnum line="150" number="37"></hangnum>
    <gatha1 line="151"> Saṅghāṭi pacchimantena, dīghaso muṭṭhipañcako;</gatha1>
    <gathalast line="152">Uttamantena sugata-cīvarūnāpi vaṭṭati.</gathalast>
    <hangnum line="153" number="38"></hangnum>
    <gatha1 line="154"> Muṭṭhittikañca tiriyaṃ, tathā ekaṃsikassapi;</gatha1>
    <gatha2 line="155">Antaravāsako cāpi, dīghaso muṭṭhipañcako;</gatha2>
    <gathalast line="156">Aḍḍhateyyo dvihattho vā, tiriyantena vaṭṭati.</gathalast>
    <hangnum line="157" number="39"></hangnum>
    <gatha1 line="158"> Nisīdanassa <pageBreak edition="Myanmar" number="0.0006" /> dīghena, vidatthi dve visālato;</gatha1>
    <gathalast line="159">Diyaḍḍhaṃ dasā vidatthi, sugatassa vidatthiyā.</gathalast>
    <hangnum line="160" number="40"></hangnum>
    <gatha1 line="161"> Kaṇḍuppaṭicchādikassa, tiriyaṃ dve vidatthiyo;</gatha1>
    <gathalast line="162">Dīghantato catassova, sugatassa vidatthiyā.</gathalast>
    <hangnum line="163" number="41"></hangnum>
    <gatha1 line="164"> Vassikasāṭikāyāpi, dīghaso cha vidatthiyo;</gatha1>
    <gathalast line="165">Tiriyaṃ aḍḍhateyyāva, sugatassa vidatthiyā.</gathalast>
    <hangnum line="166" number="42"></hangnum>
    <gatha1 line="167"> Ettha chedanapācitti, karontassa taduttari;</gatha1>
    <gathalast line="168">Paccattharaṇa mukhacoḷā, ākaṅkhitappamāṇikā.</gathalast>
    <hangnum line="169" number="43"></hangnum>
    <gatha1 line="170"> Parikkhāracoḷe gaṇanā, pamāṇaṃ vā na dīpitaṃ;</gatha1>
    <gathalast line="171">Tathā vatvā adhiṭṭheyya, thavikādiṃ vikappiyaṃ.</gathalast>
    <hangnum line="172" number="44"></hangnum>
    <gatha1 line="173"> Ahatāhatakappānaṃ, saṅghāṭi diguṇā siyā;</gatha1>
    <gathalast line="174">Ekacciyottarāsaṅgo, tathā antaravāsako.</gathalast>
    <hangnum line="175" number="45"></hangnum>
    <gatha1 line="176"> Utuddhaṭāna <pageBreak edition="Vipassana Research Institut" number="0.0008" /> dussānaṃ, saṅghāṭi ca catugguṇā;</gatha1>
    <gathalast line="177">Bhaveyyuṃ diguṇā sesā, paṃsukūle yathāruci.</gathalast>
    <hangnum line="178" number="46"></hangnum>
    <gatha1 line="179"> Tīsu dve vāpi ekaṃ vā, chinditabbaṃ pahoti yaṃ;</gatha1>
    <gatha2 line="180">Sabbesu appahontesu, anvādhimādiyeyya vā;</gatha2>
    <gathalast line="181">Acchinnañca anādiṇṇaṃ, na dhāreyya ticīvaraṃ.</gathalast>
    <hangnum line="182" number="47"></hangnum>
    <gatha1 line="183"> Gāme nivesane uddo-sitapāsādahammiye;</gatha1>
    <gathalast line="184">Nāvāṭṭamāḷaārāme, satthakhettakhale dume.</gathalast>
    <hangnum line="185" number="48"></hangnum>
    <gatha1 line="186"> Ajjhokāse vihāre vā, nikkhipitvā ticīvaraṃ;</gatha1>
    <gathalast line="187">Bhikkhusammutiyāññatra, vippavatthuṃ na vaṭṭati.</gathalast>
    <hangnum line="188" number="49"></hangnum>
    <gatha1 line="189"> Rogavassānapariyantā, kaṇḍucchādikasāṭikā;</gatha1>
    <gathalast line="190">Tato paraṃ vikappeyya, sesā apariyantikā.</gathalast>
    <hangnum line="191" number="50"></hangnum>
    <gatha1 line="192"> Paccattharaṇa <pageBreak edition="Myanmar" number="0.0007" /> parikkhāra-mukhapuñchanacoḷakaṃ;</gatha1>
    <gathalast line="193">Dasaṃ pyarattanādiṇṇakappaṃ labbhaṃ nisīdanaṃ.</gathalast>
    <hangnum line="194" number="51"></hangnum>
    <gatha1 line="195"> Adasaṃ rajitaṃyeva, sesacīvarapañcakaṃ;</gatha1>
    <gathalast line="196">Kappatādiṇṇakappaṃva, sadasaṃva nisīdanaṃ.</gathalast>
    <hangnum line="197" number="52"></hangnum>
    <gatha1 line="198"> Anadhiṭṭhitanissaṭṭhaṃ, kappetvā paribhuñjaye;</gatha1>
    <gathalast line="199">Hatthadīghaṃ tatopaḍḍha-vitthārañca vikappiyaṃ.</gathalast>
    <hangnum line="200" number="53"></hangnum>
    <gatha1 line="201"> Ticīvarassa bhikkhussa, sabbametaṃ pakāsitaṃ;</gatha1>
    <gathalast line="202">Parikkhāracoḷiyo sabbaṃ, tathā vatvā adhiṭṭhati.</gathalast>
    <hangnum line="203" number="54"></hangnum>
    <gatha1 line="204"> Acchedavissajjanagāhavibbhamā <pageBreak edition="Vipassana Research Institut" number="0.0009" />,</gatha1>
    <gatha2 line="205">Paccuddharo māraṇaliṅgasikkhā;</gatha2>
    <gatha3 line="206">Sabbesvadhiṭṭhānaviyogakāraṇā,</gatha3>
    <gathalast line="207">Vinividdhachiddañca ticīvarassa.</gathalast>
    <hangnum line="208" number="55"></hangnum>
    <gatha1 line="209"> Kusavākaphalakāni, kambalaṃ kesavālajaṃ;</gatha1>
    <gathalast line="210">Thullaccayaṃ dhārayatolūkapakkhājinakkhipe.</gathalast>
    <hangnum line="211" number="56"></hangnum>
    <gatha1 line="212"> Kadalerakakkadusse, potthake cāpi dukkaṭaṃ;</gatha1>
    <gathalast line="213">Sabbanīlakamañjeṭṭha-pītalohitakaṇhake.</gathalast>
    <hangnum line="214" number="57"></hangnum>
    <gatha1 line="215"> Mahāraṅgamahānāma-raṅgaratte tirīṭake;</gatha1>
    <gatha2 line="216">Acchinnadīghadasake, phalapupphadase tathā;</gatha2>
    <gathalast line="217">Kañcuke veṭhane sabbaṃ, labhaticchinnacīvaroti.</gathalast>
    <subhead line="218">4. Rajananiddeso</subhead>
    <paragraph line="219"><bold>Rajanāni cā</bold>ti –</paragraph>
    <hangnum line="220" number="58"></hangnum>
    <gatha1 line="221"> Mūlakkhandhatacapatta-phalapupphappabhedato;</gatha1>
    <gathalast line="222">Rajanā chappakārāni, anuññātāni satthunā.</gathalast>
    <hangnum line="223" number="59"></hangnum>
    <gatha1 line="224"> Mūle <pageBreak edition="Myanmar" number="0.0008" /> haliddiṃ khandhe ca, mañjeṭṭha tuṅgahārake;</gatha1>
    <gatha2 line="225">Alliṃ nīlañca pattesu, tace loddañca kaṇḍulaṃ;</gatha2>
    <gathalast line="226">Kusumbhaṃ kiṃsukaṃ pupphe, sabbaṃ labbhaṃ vivajjiyāti.</gathalast>
    <subhead line="227">5. Pattaniddeso</subhead>
    <paragraph line="228"><bold>Patto</bold><pageBreak edition="Vipassana Research Institut" number="0.0010" /><bold>cā</bold>ti –</paragraph>
    <hangnum line="229" number="60"></hangnum>
    <gatha1 line="230"> Ayopatto bhūmipatto, jātiyā kappiyā duve;</gatha1>
    <gathalast line="231">Ukkaṭṭho majjhimo ceva, omako ca pamāṇato.</gathalast>
    <hangnum line="232" number="61"></hangnum>
    <gatha1 line="233"> Ukkaṭṭho magadhe nāḷi-dvayataṇḍulasādhitaṃ;</gatha1>
    <gathalast line="234">Gaṇhāti odanaṃ sūpaṃ, byañjanañca tadūpiyaṃ.</gathalast>
    <hangnum line="235" number="62"></hangnum>
    <gatha1 line="236"> Majjhimo tassupaḍḍhova, tatopaḍḍhova omako;</gatha1>
    <gathalast line="237">Ukkaṭṭhato ca ukkaṭṭho, apatto omakomako.</gathalast>
    <hangnum line="238" number="63"></hangnum>
    <gatha1 line="239"> Atirekapatto dhāreyyo, dasāhaparamaṃ sako;</gatha1>
    <gathalast line="240">Kappo nissaggiyo hoti, tasmiṃ kāletināmite.</gathalast>
    <hangnum line="241" number="64"></hangnum>
    <gatha1 line="242"> Acchedadānagāhehi, vibbhamā maraṇuddhaṭā;</gatha1>
    <gathalast line="243">Liṅgasikkhāhi chiddena, pattādhiṭṭhānamujjhati.</gathalast>
    <hangnum line="244" number="65"></hangnum>
    <gatha1 line="245"> Pattaṃ na paṭisāmeyya, sodakaṃ na ca otape;</gatha1>
    <gathalast line="246">Uṇhe na nidahe bhumyā, na ṭhape no ca laggaye.</gathalast>
    <hangnum line="247" number="66"></hangnum>
    <gatha1 line="248"> Miḍḍhante paribhaṇḍante, aṅke vā ātapattake;</gatha1>
    <gathalast line="249">Pādesu mañcapīṭhe vā, ṭhapetuṃ na ca kappati.</gathalast>
    <hangnum line="250" number="67"></hangnum>
    <gatha1 line="251"> Na nīhareyya ucchiṭṭho-dakañca calakaṭṭhikaṃ;</gatha1>
    <gathalast line="252">Pattena pattahattho vā, kavāṭaṃ na paṇāmaye.</gathalast>
    <hangnum line="253" number="68"></hangnum>
    <gatha1 line="254"> Bhūmiādhārake <pageBreak edition="Vipassana Research Institut" number="0.0011" /> dārudaṇḍādhāre susajjite;</gatha1>
    <gathalast line="255">Duve patte ṭhapeyyekaṃ, nikkujjitvāna bhūmiyaṃ.</gathalast>
    <hangnum line="256" number="69"></hangnum>
    <gatha1 line="257"> Dārurūpiyasovaṇṇa-maṇiveḷuriyāmayā <pageBreak edition="Myanmar" number="0.0009" />;</gatha1>
    <gathalast line="258">Kaṃsakācatipusīsaphalikātambalohajā.</gathalast>
    <hangnum line="259" number="70"></hangnum>
    <gatha1 line="260"> Chavasīsamayo cāpi, ghaṭītumbakaṭāhajā;</gatha1>
    <gathalast line="261">Pattā akappiyā sabbe, vuttā dukkaṭavatthukāti.</gathalast>
    <subhead line="262">6. Thālakaniddeso</subhead>
    <paragraph line="263"><bold>Thālakā cā</bold>ti –</paragraph>
    <hangnum line="264" number="71"></hangnum>
    <gatha1 line="265"> Kappiyā thālakā tisso, tambāyomattikāmayā;</gatha1>
    <gathalast line="266">Dārusovaṇṇarajatamaṇiveḷuriyāmayā.</gathalast>
    <hangnum line="267" number="72"></hangnum>
    <gatha1 line="268"> Akappā phalikākācakaṃsajā gihisantakā;</gatha1>
    <gathalast line="269">Saṅghikā kappiyā tumbaghaṭijā tāvakālikāti.</gathalast>
    <subhead line="270">7. Pavāraṇāniddeso</subhead>
    <paragraph line="271"><bold>Pavāraṇā</bold>ti –</paragraph>
    <hangnum line="272" number="73"></hangnum>
    <gatha1 line="273"> Yenīriyāpathenāyaṃ, bhuñjamāno pavārito;</gatha1>
    <gathalast line="274">Tato aññena bhuñjeyya, pācittinatirittakaṃ.</gathalast>
    <hangnum line="275" number="74"></hangnum>
    <gatha1 line="276"> Asanaṃ bhojanañceva, abhihāro samīpatā;</gatha1>
    <gathalast line="277">Kāyavācāpaṭikkhepo, pañcaaṅgā pavāraṇā.</gathalast>
    <hangnum line="278" number="75"></hangnum>
    <gatha1 line="279"> Odano <pageBreak edition="Vipassana Research Institut" number="0.0012" /> sattu kummāso, maccho maṃsañca bhojanaṃ;</gatha1>
    <gatha2 line="280">Sāli vīhi yavo kaṅgu, kudrūsavaragodhumā;</gatha2>
    <gathalast line="281">Sattannamesaṃ dhaññānaṃ, odano bhojjayāgu ca.</gathalast>
    <hangnum line="282" number="76"></hangnum>
    <gatha1 line="283"> Sāmākāditiṇaṃ kudrūsake varakacorako;</gatha1>
    <gathalast line="284">Varake sāliyañceva, nīvāro saṅgahaṃ gato.</gathalast>
    <hangnum line="285" number="77"></hangnum>
    <gatha1 line="286"> Bhaṭṭhadhaññamayo sattu, kummāso yavasambhavo;</gatha1>
    <gathalast line="287">Maṃso ca kappiyo vutto, maccho udakasambhavo.</gathalast>
    <hangnum line="288" number="78"></hangnum>
    <gatha1 line="289"> Bhuñjanto <pageBreak edition="Myanmar" number="0.0010" /> bhojanaṃ kappa-makappaṃ vā nisedhayaṃ;</gatha1>
    <gathalast line="290">Pavāreyyābhihaṭaṃ kappaṃ, tannāmena imanti vā.</gathalast>
    <hangnum line="291" number="79"></hangnum>
    <gatha1 line="292"> Lājā taṃsattubhattāni, goraso suddhakhajjako;</gatha1>
    <gathalast line="293">Taṇḍulā bhaṭṭhapiṭṭhañca, puthukā veḷuādinaṃ.</gathalast>
    <hangnum line="294" number="80"></hangnum>
    <gatha1 line="295"> Bhattaṃ vuttāvasesānaṃ, rasayāgu rasopi ca;</gatha1>
    <gathalast line="296">Suddhayāguphalādīni, na janenti pavāraṇaṃ.</gathalast>
    <hangnum line="297" number="81"></hangnum>
    <gatha1 line="298"> Pavāritena vuṭṭhāya, abhuttena ca bhojanaṃ;</gatha1>
    <gathalast line="299">Atirittaṃ na kātabbaṃ, yena yaṃ vā pure kataṃ.</gathalast>
    <hangnum line="300" number="82"></hangnum>
    <gatha1 line="301"> Kappiyaṃ gahitañcevu-ccāritaṃ hatthapāsagaṃ;</gatha1>
    <gathalast line="302">Atirittaṃ karontevaṃ, ‘‘alameta’’nti bhāsatu.</gathalast>
    <hangnum line="303" number="83"></hangnum>
    <gatha1 line="304"> Na karenupasampanna-hatthagaṃ pesayitvāpi;</gatha1>
    <gathalast line="305">Kāretuṃ labbhate sabbo, bhuñjituṃ tamakārakoti.</gathalast>
    <subhead line="306">8. Kālikaniddeso</subhead>
    <paragraph line="307"><bold>Kālikā</bold><pageBreak edition="Vipassana Research Institut" number="0.0013" /><bold>cā</bold>ti –</paragraph>
    <hangnum line="308" number="84"></hangnum>
    <gatha1 line="309"> Paṭiggahitā cattāro, kālikā yāvakālikaṃ;</gatha1>
    <gathalast line="310">Yāmakālikaṃ sattāha-kālikaṃ yāvajīvikaṃ.</gathalast>
    <hangnum line="311" number="85"></hangnum>
    <gatha1 line="312"> Piṭṭhaṃ mūlaṃ phalaṃ khajjaṃ, goraso dhaññabhojanaṃ;</gatha1>
    <gathalast line="313">Yāgusūpappabhutayo, hontete yāvakālikā.</gathalast>
    <hangnum line="314" number="86"></hangnum>
    <gatha1 line="315"> Madhumuddikasālūka-cocamocambajambujaṃ;</gatha1>
    <gathalast line="316">Phārusaṃ naggisantattaṃ, pānakaṃ yāmakālikaṃ.</gathalast>
    <hangnum line="317" number="87"></hangnum>
    <gatha1 line="318"> Sānulomāni dhaññāni, ṭhapetvā phalajo raso;</gatha1>
    <gathalast line="319">Madhūkapupphamaññatra, sabbo puppharasopi ca.</gathalast>
    <hangnum line="320" number="88"></hangnum>
    <gatha1 line="321"> Sabbapattaraso ceva, ṭhapetvā pakkaḍākajaṃ;</gatha1>
    <gathalast line="322">Sītodamadditodicca-pāko vā yāmakāliko.</gathalast>
    <hangnum line="323" number="89"></hangnum>
    <gatha1 line="324"> Sappinonītatelāni <pageBreak edition="Myanmar" number="0.0011" />, madhuphāṇitameva ca;</gatha1>
    <gathalast line="325">Sattāhakālikā sappi, yesaṃ maṃsamavāritaṃ.</gathalast>
    <hangnum line="326" number="90"></hangnum>
    <gatha1 line="327"> Telaṃ tilavaseraṇḍa-madhusāsapasambhavaṃ;</gatha1>
    <gatha2 line="328">Khuddābhamaramadhukari-makkhikāhi kataṃ madhu;</gatha2>
    <gathalast line="329">Rasādiucchuvikati, pakkāpakkā ca phāṇitaṃ.</gathalast>
    <hangnum line="330" number="91"></hangnum>
    <gatha1 line="331"> Savatthupakkā sāmaṃ vā, vasā kāle amānusā;</gatha1>
    <gathalast line="332">Aññesaṃ na pace vatthuṃ, yāvakālikavatthunaṃ.</gathalast>
    <hangnum line="333" number="92"></hangnum>
    <gatha1 line="334"> Haliddiṃ <pageBreak edition="Vipassana Research Institut" number="0.0014" /> siṅgiverañca, vacattaṃ lasuṇaṃ vacā;</gatha1>
    <gatha2 line="335">Usīraṃ bhaddamuttañcātivisā kaṭurohiṇī;</gatha2>
    <gathalast line="336">Pañcamūlādikañcāpi, mūlaṃ taṃ yāvajīvikaṃ.</gathalast>
    <hangnum line="337" number="93"></hangnum>
    <gatha1 line="338"> Biḷaṅgaṃ maricaṃ goṭṭha-phalaṃ pipphali rājikā;</gatha1>
    <gathalast line="339">Tiphaleraṇḍakādīnaṃ, phalaṃ taṃ yāvajīvikaṃ.</gathalast>
    <hangnum line="340" number="94"></hangnum>
    <gatha1 line="341"> Kappāsanimbakuṭajapaṭolasulasādinaṃ;</gatha1>
    <gathalast line="342">Sūpeyyapaṇṇaṃ vajjetvā, paṇṇaṃ taṃ yāvajīvikaṃ.</gathalast>
    <hangnum line="343" number="95"></hangnum>
    <gatha1 line="344"> Ṭhapetvā ucchuniyyāsaṃ,</gatha1>
    <gatha2 line="345">Sarasaṃ ucchujaṃ tacaṃ;</gatha2>
    <gatha3 line="346">Niyyāso ca taco sabbo,</gatha3>
    <gathalast line="347">Loṇaṃ lohaṃ silā tathā.</gathalast>
    <hangnum line="348" number="96"></hangnum>
    <gatha1 line="349"> Suddhasitthañca sevālo, yañca kiñci sujhāpitaṃ;</gatha1>
    <gathalast line="350">Vikaṭādippabhedañca, ñātabbaṃ yāvajīvikaṃ.</gathalast>
    <hangnum line="351" number="97"></hangnum>
    <gatha1 line="352"> Mūlaṃ sāraṃ taco pheggu, paṇṇaṃ pupphaṃ phalaṃ latā;</gatha1>
    <gathalast line="353">Āhārattha masādhentaṃ, sabbaṃ taṃ yāvajīvikaṃ.</gathalast>
    <hangnum line="354" number="98"></hangnum>
    <gatha1 line="355"> Sabbakālikasambhogo, kāle sabbassa kappati;</gatha1>
    <gathalast line="356">Sati paccaye vikāle, kappate kālikattayaṃ.</gathalast>
    <hangnum line="357" number="99"></hangnum>
    <gatha1 line="358"> Kālayāmamatikkantā <pageBreak edition="Myanmar" number="0.0012" />, pācittiṃ janayantubho;</gatha1>
    <gathalast line="359">Janayanti ubhopete, antovutthañca sannidhiṃ.</gathalast>
    <hangnum line="360" number="100"></hangnum>
    <gatha1 line="361"> Sattāhakālike <pageBreak edition="Vipassana Research Institut" number="0.0015" /> satta, ahāni atināmite;</gatha1>
    <gathalast line="362">Pācitti pāḷināruḷhe, sappiādimhi dukkaṭaṃ.</gathalast>
    <hangnum line="363" number="101"></hangnum>
    <gatha1 line="364"> Nissaṭṭhaladdhaṃ makkheyya, naṅgaṃ najjhohareyya ca;</gatha1>
    <gatha2 line="365">Vikappentassa sattāhe, sāmaṇerassadhiṭṭhato;</gatha2>
    <gathalast line="366">Makkhanādiñca nāpatti, aññassa dadatopi ca.</gathalast>
    <hangnum line="367" number="102"></hangnum>
    <gatha1 line="368"> Yāvakālikaādīni, saṃsaṭṭhāni sahattanā;</gatha1>
    <gathalast line="369">Gāhāpayanti sabbhāvaṃ, tasmā evamudīritaṃ.</gathalast>
    <hangnum line="370" number="103"></hangnum>
    <gatha1 line="371"> Pure paṭiggahitañca, sattāhaṃ yāvajīvikaṃ;</gatha1>
    <gathalast line="372">Sesakālikasammissaṃ, pācitti paribhuñjato.</gathalast>
    <hangnum line="373" number="104"></hangnum>
    <gatha1 line="374"> Yāvakālikasammissaṃ, itaraṃ kālikattayaṃ;</gatha1>
    <gathalast line="375">Paṭiggahitaṃ tadahu, tadaheva ca bhuñjaye.</gathalast>
    <hangnum line="376" number="105"></hangnum>
    <gatha1 line="377"> Yāmakālikasammissaṃ, sesamevaṃ vijāniyaṃ;</gatha1>
    <gathalast line="378">Sattāhakālikamissañca, sattāhaṃ kappatetaranti.</gathalast>
    <subhead line="379">9. Paṭiggāhaniddeso</subhead>
    <paragraph line="380"><bold>Paṭiggāho</bold>ti –</paragraph>
    <hangnum line="381" number="106"></hangnum>
    <gatha1 line="382"> Dātukāmābhihāro ca, hatthapāseraṇakkhamaṃ;</gatha1>
    <gathalast line="383">Tidhā dente dvidhā gāho, pañcaṅgevaṃ paṭiggaho.</gathalast>
    <hangnum line="384" number="107"></hangnum>
    <gatha1 line="385"> Asaṃhāriye tatthajāte, sukhume ciñcaādinaṃ;</gatha1>
    <gathalast line="386">Paṇṇe vāsayhabhāre ca, paṭiggāho na rūhati.</gathalast>
    <hangnum line="387" number="108"></hangnum>
    <gatha1 line="388"> Sikkhāmaraṇaliṅgehi, anapekkhavisaggato;</gatha1>
    <gathalast line="389">Acchedānupasampanna-dānā gāhopasammati.</gathalast>
    <hangnum line="390" number="109"></hangnum>
    <gatha1 line="391"> Appaṭiggahitaṃ <pageBreak edition="Myanmar" number="0.0013" /><pageBreak edition="Vipassana Research Institut" number="0.0016" /> sabbaṃ, pācitti paribhuñjato;</gatha1>
    <gathalast line="392">Suddhañca nātibahalaṃ, kappate udakaṃ tathā.</gathalast>
    <hangnum line="393" number="110"></hangnum>
    <gatha1 line="394"> Aṅgalaggamavicchinnaṃ, dantakkhikaṇṇagūthakaṃ;</gatha1>
    <gathalast line="395">Loṇassukheḷasiṅghāṇi-semhamuttakarīsakaṃ.</gathalast>
    <hangnum line="396" number="111"></hangnum>
    <gatha1 line="397"> Gūthamattikamuttāni, chārikañca tathāvidhe;</gatha1>
    <gathalast line="398">Sāmaṃ gahetvā seveyya, asante kappakārake.</gathalast>
    <hangnum line="399" number="112"></hangnum>
    <gatha1 line="400"> Durūpaciṇṇe rajokiṇṇe, athuggahappaṭiggahe;</gatha1>
    <gathalast line="401">Antovutthe sayaṃpakke, antopakke ca dukkaṭanti.</gathalast>
    <subhead line="402">10. Akappiyamaṃsaniddeso</subhead>
    <paragraph line="403"><bold>Maṃsesu ca akappiya</bold>nti –</paragraph>
    <hangnum line="404" number="113"></hangnum>
    <gatha1 line="405"> Manussahatthiassānaṃ, maṃsaṃ sunakhadīpinaṃ;</gatha1>
    <gathalast line="406">Sīhabyagghataracchānaṃ, acchassa uragassa ca.</gathalast>
    <hangnum line="407" number="114"></hangnum>
    <gatha1 line="408"> Uddissakatamaṃsañca, yañca appaṭivekkhitaṃ;</gatha1>
    <gathalast line="409">Thullaccayaṃ manussānaṃ, maṃse sesesu dukkaṭaṃ.</gathalast>
    <hangnum line="410" number="115"></hangnum>
    <gatha1 line="411"> Aṭṭhīpi lohitaṃ cammaṃ, lomamesaṃ na kappati;</gatha1>
    <gathalast line="412">Sacittakaṃva uddissa-kataṃ sesā acittakāti.</gathalast>
    <subhead line="413">11. Nissaggiyaniddeso</subhead>
    <paragraph line="414"><bold>Nissaggiyānī</bold>ti <pageBreak edition="Vipassana Research Institut" number="0.0017" /> –</paragraph>
    <hangnum line="415" number="116"></hangnum>
    <gatha1 line="416"> Arūpiyaṃ rūpiyena, rūpiyaṃ itarena ca;</gatha1>
    <gathalast line="417">Rūpiyaṃ parivatteyya, nissaggi idha rūpiyaṃ.</gathalast>
    <hangnum line="418" number="117"></hangnum>
    <gatha1 line="419"> Kahāpaṇo sajjhu siṅgī, vohārūpagamāsakaṃ;</gatha1>
    <gathalast line="420">Vatthamuttādi itaraṃ, kappaṃ dukkaṭavatthu ca.</gathalast>
    <hangnum line="421" number="118"></hangnum>
    <gatha1 line="422"> ‘‘Imaṃ <pageBreak edition="Myanmar" number="0.0014" /> gahetvā bhutvā vā, imaṃ dehi karānaya;</gatha1>
    <gathalast line="423">Demi vā’’ti samāpanne, nissaggi kayavikkaye.</gathalast>
    <hangnum line="424" number="119"></hangnum>
    <gatha1 line="425"> Attano aññato lābhaṃ, saṅghassaññassa vā nataṃ;</gatha1>
    <gathalast line="426">Pariṇāmeyya nissaggi, pācitti cāpi dukkaṭaṃ.</gathalast>
    <hangnum line="427" number="120"></hangnum>
    <gatha1 line="428"> Anissajjitvā nissaggiṃ, paribhuñje na deyya vā;</gatha1>
    <gathalast line="429">Nissaṭṭhaṃ sakasaññāya, dukkaṭaṃ aññathetaranti.</gathalast>
    <subhead line="430">12. Pācittiyaniddeso</subhead>
    <paragraph line="431"><bold>Pācittī</bold>ti –</paragraph>
    <hangnum line="432" number="121"></hangnum>
    <gatha1 line="433"> Musāvādomasāvāde, pesuññaharaṇe tathā;</gatha1>
    <gathalast line="434">Padasodhammasāgāre, ujjhāpanakakhīyane.</gathalast>
    <hangnum line="435" number="122"></hangnum>
    <gatha1 line="436"> Talasattianādarakukkuccuppādanesu ca;</gatha1>
    <gathalast line="437">Gāmappavesanāpucchā, bhojane ca paramparā.</gathalast>
    <hangnum line="438" number="123"></hangnum>
    <gatha1 line="439"> Anuddharitvā <pageBreak edition="Vipassana Research Institut" number="0.0018" /> gamane, seyyaṃ senāsanāni vā;</gatha1>
    <gathalast line="440">Itthiyāddhānagamane, ekekāya nisīdane.</gathalast>
    <hangnum line="441" number="124"></hangnum>
    <gatha1 line="442"> Bhīsāpanākoṭanaaññavāde,</gatha1>
    <gatha2 line="443">Vihesaduṭṭhullapakāsachāde;</gatha2>
    <gatha3 line="444">Hāsodake nicchubhane vihārā,</gatha3>
    <gathalast line="445">Pācitti vuttānupakhajjasayaneti.</gathalast>
    <subhead line="446">13. Samaṇakappaniddeso</subhead>
    <paragraph line="447"><bold>Samaṇakappā</bold>ti –</paragraph>
    <hangnum line="448" number="125"></hangnum>
    <gatha1 line="449"> Bhūtagāmasamārambhe, pācitti katakappiyaṃ;</gatha1>
    <gathalast line="450">Nakhena vāggisatthehi, bhave samaṇakappiyaṃ.</gathalast>
    <hangnum line="451" number="126"></hangnum>
    <gatha1 line="452"> Sa mūlakhandhabījagga-phaḷubījappabhāvito;</gatha1>
    <gathalast line="453">Ārambhe dukkaṭaṃ bījaṃ, bhūtagāmaviyojitaṃ.</gathalast>
    <hangnum line="454" number="127"></hangnum>
    <gatha1 line="455"> Nibbaṭṭabījaṃ <pageBreak edition="Myanmar" number="0.0015" /> nobīja-makatañcāpi kappati;</gatha1>
    <gathalast line="456">Kaṭāhabaddhabījāni, bahiddhā vāpi kāraye.</gathalast>
    <hangnum line="457" number="128"></hangnum>
    <gatha1 line="458"> Ekābaddhesu bījesu, bhājane vāpi bhūmiyaṃ;</gatha1>
    <gathalast line="459">Kate ca kappiyekasmiṃ, sabbesveva kataṃ bhave.</gathalast>
    <hangnum line="460" number="129"></hangnum>
    <gatha1 line="461"> Nikkhitte kappiyaṃ katvā, mūlapaṇṇāni jāyaruṃ;</gatha1>
    <gathalast line="462">Kappiyaṃ puna kāreyya, bhūtagāmo hi so tadā.</gathalast>
    <hangnum line="463" number="130"></hangnum>
    <gatha1 line="464"> Sapaṇṇo <pageBreak edition="Vipassana Research Institut" number="0.0019" /> vā apaṇṇo vā, sevālodakasambhavo;</gatha1>
    <gatha2 line="465">Cetiyādīsu sevālo, nibbaṭṭadvattipattako;</gatha2>
    <gathalast line="466">Bhūtagāmova bījampi, mūlapaṇṇe viniggate.</gathalast>
    <hangnum line="467" number="131"></hangnum>
    <gatha1 line="468"> Ghaṭādipiṭṭhe sevālo, makuḷaṃ ahichattakaṃ;</gatha1>
    <gathalast line="469">Dukkaṭasseva vatthūni, phullamabyavahārikaṃ.</gathalast>
    <hangnum line="470" number="132"></hangnum>
    <gatha1 line="471"> Lākhāniyyāsachattāni, allarukkhe vikopiya;</gatha1>
    <gathalast line="472">Gaṇhato tattha pācitti, chindato vāpi akkharaṃ.</gathalast>
    <hangnum line="473" number="133"></hangnum>
    <gatha1 line="474"> Pīḷetuṃ nāḷikerādiṃ, dārumakkaṭakādinā;</gatha1>
    <gathalast line="475">Chindituṃ gaṇṭhikaṃ kātuṃ, tiṇādiṃ na ca kappati.</gathalast>
    <hangnum line="476" number="134"></hangnum>
    <gatha1 line="477"> Bhūtagāmaṃ va bījaṃ vā, chinda bhindocināhi vā;</gatha1>
    <gathalast line="478">Phālehi vijjha paca vā, niyametvā na bhāsaye.</gathalast>
    <hangnum line="479" number="135"></hangnum>
    <gatha1 line="480"> Imaṃ karohi kappiyaṃ, imaṃ gaṇhedamāhara;</gatha1>
    <gathalast line="481">Imaṃ dehi imaṃ sodhehevaṃ vaṭṭati bhāsitunti.</gathalast>
    <subhead line="482">14. Bhūminiddeso</subhead>
    <paragraph line="483"><bold>Bhūmiyo</bold>ti –</paragraph>
    <hangnum line="484" number="136"></hangnum>
    <gatha1 line="485"> Sammutussāvanantā ca, gonisādī gahāpati;</gatha1>
    <gathalast line="486">Kappiyā bhūmiyo yāsu, vutthaṃ pakkañca kappati.</gathalast>
    <hangnum line="487" number="137"></hangnum>
    <gatha1 line="488"> Vāsatthāya <pageBreak edition="Myanmar" number="0.0016" /> kate gehe, saṅghike vekasantake;</gatha1>
    <gathalast line="489">Kappiyā kuṭi laddhabbā, sahaseyyappahonake.</gathalast>
    <hangnum line="490" number="138"></hangnum>
    <gatha1 line="491"> Gehe <pageBreak edition="Vipassana Research Institut" number="0.0020" /> saṅghassa vekassa, karamānevamīrayaṃ;</gatha1>
    <gatha2 line="492">Paṭhamiṭṭhakathambhādiṃ, ṭhapeyyu<bold>ssāvanantikā</bold>;</gatha2>
    <gathalast line="493">‘‘Kappiyakuṭiṃ karoma, kappiyakuṭiṃ karomā’’ti.</gathalast>
    <hangnum line="494" number="139"></hangnum>
    <gatha1 line="495"> Yebhuyyenāparikkhitto, ārāmo sakalopi vā;</gatha1>
    <gathalast line="496">Vuccate <bold>‘‘gonisādī’’</bold>ti, <bold>sammutī</bold> saṅghasammatā.</gathalast>
    <hangnum line="497" number="140"></hangnum>
    <gatha1 line="498"> Bhikkhuṃ ṭhapetvā aññehi, dinno tesaṃva santako;</gatha1>
    <gathalast line="499">Atthāya kappakuṭiyā, geho <bold>gahapatī</bold> mato.</gathalast>
    <hangnum line="500" number="141"></hangnum>
    <gatha1 line="501"> Akappakuṭiyā vutthasappiādīhi missitaṃ;</gatha1>
    <gathalast line="502">Vajeyya antovutthattaṃ, purimaṃ kālikadvayaṃ.</gathalast>
    <hangnum line="503" number="142"></hangnum>
    <gatha1 line="504"> Teheva bhikkhunā pakkaṃ, kappate yāvajīvikaṃ;</gatha1>
    <gathalast line="505">Nirāmisaṃva sattāhaṃ, sāmise sāmapākatā.</gathalast>
    <hangnum line="506" number="143"></hangnum>
    <gatha1 line="507"> Ussāvanantikā yehi, thambhādīhi adhiṭṭhitā;</gatha1>
    <gathalast line="508">Tesuyevāpanītesu, tadaññesupi tiṭṭhati.</gathalast>
    <hangnum line="509" number="144"></hangnum>
    <gatha1 line="510"> Sabbesu apanītesu, bhave jahitavatthukā;</gatha1>
    <gathalast line="511">Gonisādī parikkhitte, sesā chadanavibbhamāti.</gathalast>
    <subhead line="512">15. Upajjhācariyavattaniddeso</subhead>
    <paragraph line="513"><bold>Upajjhācariyavattānī</bold>ti –</paragraph>
    <hangnum line="514" number="145"></hangnum>
    <gatha1 line="515"> Nissāyupajjhācariye, vasamāno supesalo;</gatha1>
    <gathalast line="516">Dantakaṭṭhāsanaṃ toyaṃ, yāguṃ kāle dade sadā.</gathalast>
    <hangnum line="517" number="146"></hangnum>
    <gatha1 line="518"> Patte vattaṃ care gāma-ppavese gamanāgame;</gatha1>
    <gathalast line="519">Āsane pādapīṭhe ca, kathalopāhanacīvare.</gathalast>
    <hangnum line="520" number="147"></hangnum>
    <gatha1 line="521"> Paribhojanīyapānīya-vaccappassāvaṭhānisu <pageBreak edition="Vipassana Research Institut" number="0.0021" />;</gatha1>
    <gathalast line="522">Vihārasodhane vattaṃ, puna paññāpane tathā.</gathalast>
    <hangnum line="523" number="148"></hangnum>
    <gatha1 line="524"> Na <pageBreak edition="Myanmar" number="0.0017" /> papphoṭeyya sodhento, paṭivāte ca saṅgaṇe;</gatha1>
    <gathalast line="525">Vihāraṃ bhikkhu pānīya-sāmantā sayanāsanaṃ.</gathalast>
    <hangnum line="526" number="149"></hangnum>
    <gatha1 line="527"> Nhāne nhātassa kātabbe, raṅgapāke ca dhovane;</gatha1>
    <gathalast line="528">Sibbane cīvare theve, rajanto na vaje ṭhite.</gathalast>
    <hangnum line="529" number="150"></hangnum>
    <gatha1 line="530"> Ekaccassa anāpucchā, pattaṃ vā cīvarāni vā;</gatha1>
    <gathalast line="531">Na dadeyya na gaṇheyya, parikkhārañca kiñcanaṃ.</gathalast>
    <hangnum line="532" number="151"></hangnum>
    <gatha1 line="533"> Ekaccaṃ pacchato kātuṃ, gantuṃ vā tassa pacchato;</gatha1>
    <gathalast line="534">Piṇḍapātañca ninnetuṃ, nīharāpetumattano.</gathalast>
    <hangnum line="535" number="152"></hangnum>
    <gatha1 line="536"> Kiccayaṃ parikammaṃ vā, kesacchedañca attano;</gatha1>
    <gathalast line="537">Kārāpetuṃ va kātuṃ vā, anāpucchā na vaṭṭati.</gathalast>
    <hangnum line="538" number="153"></hangnum>
    <gatha1 line="539"> Gāmaṃ susānaṃ nissīmaṃ, disaṃ vā gantumicchato;</gatha1>
    <gathalast line="540">Attano kiccayaṃ vāpi, anāpucchā na vaṭṭati.</gathalast>
    <hangnum line="541" number="154"></hangnum>
    <gatha1 line="542"> Uppannaṃ aratiṃ diṭṭhiṃ, kukkuccaṃ vā vinodaye;</gatha1>
    <gathalast line="543">Kareyya vāpi ussukkaṃ, saṅghāyattesu kammasu.</gathalast>
    <hangnum line="544" number="155"></hangnum>
    <gatha1 line="545"> Gilānesu upaṭṭheyya, vuṭṭhānaṃ nesamāgame;</gatha1>
    <gathalast line="546">Vattabhedena sabbattha, anādarena dukkaṭanti.</gathalast>
    <subhead line="547">16. Vaccapassāvaṭṭhānikaniddeso</subhead>
    <paragraph line="548"><bold>Vaccapassāvaṭṭhānika</bold>nti <pageBreak edition="Vipassana Research Institut" number="0.0022" /> –</paragraph>
    <hangnum line="549" number="156"></hangnum>
    <gatha1 line="550"> Na kareyya yathāvuḍḍhaṃ, vaccaṃ yātānupubbiyā;</gatha1>
    <gathalast line="551">Vaccapassāvakuṭiyo, nhānatitthañca labbhati.</gathalast>
    <hangnum line="552" number="157"></hangnum>
    <gatha1 line="553"> Paviseyyubbhajitvā no, sahasā paviseyya ca;</gatha1>
    <gathalast line="554">Ukkāsitvāvubbhajeyya, pādukāsveva saṇṭhito.</gathalast>
    <hangnum line="555" number="158"></hangnum>
    <gatha1 line="556"> Na <pageBreak edition="Myanmar" number="0.0018" /> kare nitthunaṃ vaccaṃ, dantakaṭṭhañca khādayaṃ;</gatha1>
    <gathalast line="557">Vaccapassāvadoṇīnaṃ, na kareyyubhayaṃ bahi.</gathalast>
    <hangnum line="558" number="159"></hangnum>
    <gatha1 line="559"> Kūpe kaṭṭhaṃ na pāteyya, kheḷaṃ passāvadoṇiyā;</gatha1>
    <gathalast line="560">Nāvalekheyya pharuse-nuhatañcāpi dhovaye.</gathalast>
    <hangnum line="561" number="160"></hangnum>
    <gatha1 line="562"> Na nikkhameyya sahasā-vubbhajitvā na nikkhame;</gatha1>
    <gathalast line="563">Capu capu nācameyya, uklāpañca visodhayeti.</gathalast>
    <subhead line="564">17. Āpucchakaraṇaniddeso</subhead>
    <paragraph line="565"><bold>Āpucchakaraṇa</bold>nti –</paragraph>
    <hangnum line="566" number="161"></hangnum>
    <gatha1 line="567"> Anajjhiṭṭhova therena, pātimokkhaṃ na uddise;</gatha1>
    <gathalast line="568">Dhammaṃ na kathaye pañhaṃ, na pucche na ca vissaje.</gathalast>
    <hangnum line="569" number="162"></hangnum>
    <gatha1 line="570"> Āpucchitvā kathentassa, puna vuḍḍhatarāgame;</gatha1>
    <gathalast line="571">Puna āpucchanaṃ natthi, bhattagge cānumodato.</gathalast>
    <hangnum line="572" number="163"></hangnum>
    <gatha1 line="573"> Vasanto <pageBreak edition="Vipassana Research Institut" number="0.0023" /> ca anāpucchā, vuḍḍhenekavihārake;</gatha1>
    <gathalast line="574">Na sajjhāyeyya uddesaṃ, paripucchañca no dade.</gathalast>
    <hangnum line="575" number="164"></hangnum>
    <gatha1 line="576"> Dhammaṃ na bhāsaye dīpaṃ, na kare na ca vijjhape;</gatha1>
    <gathalast line="577">Vātapānaṃ kavāṭaṃ vā, vivareyya thakeyya ca.</gathalast>
    <hangnum line="578" number="165"></hangnum>
    <gatha1 line="579"> Caṅkame caṅkamantopi, vuḍḍhena parivattaye;</gatha1>
    <gathalast line="580">Yena vuḍḍho sa saṅghāṭi-kaṇṇenenaṃ na ghaṭṭayeti.</gathalast>
    <subhead line="581">18. Nagganiddeso</subhead>
    <paragraph line="582"><bold>Naggo</bold>ti –</paragraph>
    <hangnum line="583" number="166"></hangnum>
    <gatha1 line="584"> Naggo maggaṃ vaje bhuñje, pive khāde na sāyaye;</gatha1>
    <gathalast line="585">Na gaṇhe na dade neva, vande vandāpayeyya vā.</gathalast>
    <hangnum line="586" number="167"></hangnum>
    <gatha1 line="587"> Parikammaṃ na kāreyya, na kare paṭichādisu;</gatha1>
    <gathalast line="588">Parikamme duve vattha-cchādi sabbattha kappiyāti.</gathalast>
    <subhead line="589">19. Nhānakappaniddeso</subhead>
    <paragraph line="590"><bold>Nhānakappo</bold>ti <pageBreak edition="Myanmar" number="0.0019" /> –</paragraph>
    <hangnum line="591" number="168"></hangnum>
    <gatha1 line="592"> Na ca nhāyeyya therānaṃ, puratopari vā tathā;</gatha1>
    <gathalast line="593">Dadeyya otarantānaṃ, maggamuttaramānako.</gathalast>
    <hangnum line="594" number="169"></hangnum>
    <gatha1 line="595"> Kuṭṭatthambhataruṭṭāne, nhāyamāno na ghaṃsaye;</gatha1>
    <gathalast line="596">Kāyaṃ gandhabbahatthena, kuruvindakasuttiyā.</gathalast>
    <hangnum line="597" number="170"></hangnum>
    <gatha1 line="598"> Mallakenāññamaññaṃ <pageBreak edition="Vipassana Research Institut" number="0.0024" /> vā, sarīrena na ghaṃsaye;</gatha1>
    <gathalast line="599">Kapāliṭṭhakakhaṇḍāni, vatthavaṭṭi ca vaṭṭati.</gathalast>
    <hangnum line="600" number="171"></hangnum>
    <gatha1 line="601"> Sabbesaṃ puthupāṇī cā-kallassākatamallakaṃ;</gatha1>
    <gathalast line="602">Pāsāṇapheṇakathalā, kappanti pādaghaṃsaneti.</gathalast>
    <subhead line="603">20. Avandiyaniddeso</subhead>
    <paragraph line="604"><bold>Avandiyo</bold>ti –</paragraph>
    <hangnum line="605" number="172"></hangnum>
    <gatha1 line="606"> Ukkhittānupasampanna-nānāsaṃvāsaitthiyo;</gatha1>
    <gathalast line="607">Navo ca garukaṭṭho ca, paṇḍako ca avandiyāti.</gathalast>
    <subhead line="608">21. Cammaniddeso</subhead>
    <paragraph line="609"><bold>Camma</bold>nti –</paragraph>
    <hangnum line="610" number="173"></hangnum>
    <gatha1 line="611"> Migājeḷakacammāni, kappanti paribhuñjituṃ;</gatha1>
    <gathalast line="612">Rohiteṇipasadā ca, kuruṅgā migajātikā.</gathalast>
    <hangnum line="613" number="174"></hangnum>
    <gatha1 line="614"> Anuññātattayā aññaṃ, cammaṃ dukkaṭavatthukaṃ;</gatha1>
    <gathalast line="615">Thavikopāhane cammaṃ, sabbaṃ kappatimānusanti.</gathalast>
    <subhead line="616">22. Upāhananiddeso</subhead>
    <paragraph line="617"><bold>Upāhanā cevā</bold>ti –</paragraph>
    <hangnum line="618" number="175"></hangnum>
    <gatha1 line="619"> Majjhadese na kappanti, gaṇaṅgaṇūpāhanā navā;</gatha1>
    <gathalast line="620">Sabbassa kappantārāme, sabbatthākallakassa ca.</gathalast>
    <hangnum line="621" number="176"></hangnum>
    <gatha1 line="622"> Sabbanīlakaodātapītalohitakaṇhakā <pageBreak edition="Vipassana Research Institut" number="0.0025" /><pageBreak edition="Myanmar" number="0.0020" />;</gatha1>
    <gathalast line="623">Mahāraṅgamahānāma-raṅgarattā cupāhanā.</gathalast>
    <hangnum line="624" number="177"></hangnum>
    <gatha1 line="625"> Sabbamañjeṭṭhikā citrā, nīlapītādivaddhikā;</gatha1>
    <gathalast line="626">Tittirapattikā meṇḍa-ajavisāṇavaddhikā.</gathalast>
    <hangnum line="627" number="178"></hangnum>
    <gatha1 line="628"> Khallabaddhā puṭabaddhā, tūlapuṇṇā cupāhanā;</gatha1>
    <gathalast line="629">Pāliguṇṭhimakā mora-piñchena parisibbitā.</gathalast>
    <hangnum line="630" number="179"></hangnum>
    <gatha1 line="631"> Vicchikāḷikatā sīhabyagghuddājinadīpinaṃ;</gatha1>
    <gatha2 line="632">Majjārakāḷakolūkacammehi ca parikkhaṭā;</gatha2>
    <gathalast line="633">Pādukā saṅkamanīyā, koci dhāreyya dukkaṭaṃ.</gathalast>
    <hangnum line="634" number="180"></hangnum>
    <gatha1 line="635"> Nīlādivaṇṇaṃ sakalaṃ, puñchitvā vekadesakaṃ;</gatha1>
    <gathalast line="636">Upāhanā vaḷañjeyya, hāretvā khallakādikanti.</gathalast>
    <subhead line="637">23. Anolokiyaniddeso</subhead>
    <paragraph line="638"><bold>Anolokiya</bold>nti –</paragraph>
    <hangnum line="639" number="181"></hangnum>
    <gatha1 line="640"> Sāratto itthiyā yoniṃ, mukhaṃ vā bhikkhadāyiyā;</gatha1>
    <gatha2 line="641">Parassa pattamujjhānasaññī vā attano mukhaṃ;</gatha2>
    <gathalast line="642">Ādāsodakapatte vā, olokeyyassa dukkaṭanti.</gathalast>
    <subhead line="643">24. Añjanīniddeso</subhead>
    <paragraph line="644"><bold>Añjanī</bold>ti <pageBreak edition="Vipassana Research Institut" number="0.0026" /> –</paragraph>
    <hangnum line="645" number="182"></hangnum>
    <gatha1 line="646"> Vaṭṭāṭṭhasoḷasaṃsā vā, maṭṭhā vaṭṭati añjanī;</gatha1>
    <gathalast line="647">Tissopi mūle gīvāyaṃ, lekhā ekāva bandhituṃ.</gathalast>
    <hangnum line="648" number="183"></hangnum>
    <gatha1 line="649"> Yaṃ kiñci rūpaṃ mālādikammaṃ makaradantakaṃ;</gatha1>
    <gathalast line="650">Gomuttakaḍḍhacandādi-vikāraṃ nettha vaṭṭati.</gathalast>
    <hangnum line="651" number="184"></hangnum>
    <gatha1 line="652"> Labbhekavaṇṇasuttena, sibbituṃ thavikā tathā;</gatha1>
    <gathalast line="653">Sipāṭi kuñcikākoso, salākāpi acittakā.</gathalast>
    <hangnum line="654" number="185"></hangnum>
    <gatha1 line="655"> Saṅkhanābhivisāṇaṭṭhi-naḷadantamayā <pageBreak edition="Myanmar" number="0.0021" /> tathā;</gatha1>
    <gathalast line="656">Phalakaṭṭhamayā veḷu-lākhālohamayāpi ca.</gathalast>
    <hangnum line="657" number="186"></hangnum>
    <gatha1 line="658"> Añjaniyo salākāyo, dhūmanettā ca labbhare;</gatha1>
    <gathalast line="659">Tathā satthakadaṇḍāni, natthudānā ca tammayāti.</gathalast>
    <subhead line="660">25. Akappiyasayananiddeso</subhead>
    <paragraph line="661"><bold>Akappiyasayanānī</bold>ti –</paragraph>
    <hangnum line="662" number="187"></hangnum>
    <gatha1 line="663"> Āsandī tūlī pallaṅko, paṭikaṃ gonacittakaṃ;</gatha1>
    <gathalast line="664">Paṭalī vikatī udda-lomī ekantalomikā.</gathalast>
    <hangnum line="665" number="188"></hangnum>
    <gatha1 line="666"> Kuttaṃ koseyyaṃ kaṭṭissaṃ, hatthiassarathattharā;</gatha1>
    <gathalast line="667">Jinappaveṇikadalī-migappavaraattharā.</gathalast>
    <hangnum line="668" number="189"></hangnum>
    <gatha1 line="669"> Salohitavitānañcu-bhatorattūpadhānakaṃ <pageBreak edition="Vipassana Research Institut" number="0.0027" />;</gatha1>
    <gathalast line="670">Akappiyāni etāni, dukkaṭaṃ paribhuñjato.</gathalast>
    <hangnum line="671" number="190"></hangnum>
    <gatha1 line="672"> Āsandādittayā sese, labbhate gihisantake;</gatha1>
    <gatha2 line="673">Dhammāsane ca bhattagge, ghare cāpi nisīdituṃ;</gatha2>
    <gathalast line="674">Bhūmattharaṇasaṅkhepe, sayituñcāpi kappati.</gathalast>
    <hangnum line="675" number="191"></hangnum>
    <gatha1 line="676"> Caturaṃsapīṭhā sattaṅgā, pañcaṅgā uccapādakā;</gatha1>
    <gathalast line="677">Tūlonaddhā ghareyeva, mañcapīṭhā nisīdituṃ.</gathalast>
    <hangnum line="678" number="192"></hangnum>
    <gatha1 line="679"> Coḷavākuṇṇapaṇṇānaṃ, tiṇānañceva pūritā;</gatha1>
    <gathalast line="680">Cīvaracchaviyo pañca, bhisī sabbattha kappiyā.</gathalast>
    <hangnum line="681" number="193"></hangnum>
    <gatha1 line="682"> Tūlattayaṃ bhisigabbho, lomāni migapakkhinaṃ;</gatha1>
    <gathalast line="683">Bimbohane anuññātaṃ, tūlavajjā masūrake.</gathalast>
    <hangnum line="684" number="194"></hangnum>
    <gatha1 line="685"> Manussalomamuṇṇāyaṃ, paṇṇe pupphaṃ tamālakaṃ;</gatha1>
    <gathalast line="686">Suddhaṃ na āsanañceva, labbhamappaṭivekkhitanti.</gathalast>
    <subhead line="687">26. Samānāsanikaniddeso</subhead>
    <paragraph line="688"><bold>Samānāsanikopi</bold><pageBreak edition="Myanmar" number="0.0022" /><bold>cā</bold>ti –</paragraph>
    <hangnum line="689" number="195"></hangnum>
    <gatha1 line="690"> Tivassantarānuññātaṃ, bhikkhūnamekamāsanaṃ;</gatha1>
    <gathalast line="691">Sattavassativassehi, pañcavasso nisīdituṃ.</gathalast>
    <hangnum line="692" number="196"></hangnum>
    <gatha1 line="693"> Ṭhapetvā paṇḍakaṃ itthiṃ, ubhatobyañjanaṃ muni;</gatha1>
    <gathalast line="694">Dīghāsane anuññāsi, sabbeheva nisīdituṃ.</gathalast>
    <hangnum line="695" number="197"></hangnum>
    <gatha1 line="696"> Antaṃ <pageBreak edition="Vipassana Research Institut" number="0.0028" /> dīghāsanaṃ tiṇṇaṃ, yaṃ pahoti nisīdituṃ;</gatha1>
    <gathalast line="697">Mañcake vāpi pīṭhe vā, dvinnaṃ labbhaṃ nisīditunti.</gathalast>
    <subhead line="698">27. Asaṃvāsikaniddeso</subhead>
    <paragraph line="699"><bold>Asaṃvāsiko cā</bold>ti –</paragraph>
    <hangnum line="700" number="198"></hangnum>
    <gatha1 line="701"> Ukkhittonupasampanno, bhikkhunī chinnamūlako;</gatha1>
    <gatha2 line="702">Nānāsaṃvāsanissīma-ṭṭhitavehāyasaṇṭhitā;</gatha2>
    <gathalast line="703">Ekādasa abhabbā ca, asaṃvāsāti dīpitāti.</gathalast>
    <subhead line="704">28. Kammaniddeso</subhead>
    <paragraph line="705"><bold>Kammañcā</bold>ti –</paragraph>
    <hangnum line="706" number="199"></hangnum>
    <gatha1 line="707"> Vaggena adhammakammaṃ, samaggena adhammikaṃ;</gatha1>
    <gatha2 line="708">Vaggena dhammakammañca, samaggena ca dhammikaṃ;</gatha2>
    <gathalast line="709">Catutthaṃyevānuññātaṃ, sesakammesu dukkaṭaṃ.</gathalast>
    <hangnum line="710" number="200"></hangnum>
    <gatha1 line="711"> Catuvaggo pañcavaggo, dasavīsativaggiko;</gatha1>
    <gathalast line="712">Tirekavīsativaggo, pañca saṅghā vibhāvitā.</gathalast>
    <hangnum line="713" number="201"></hangnum>
    <gatha1 line="714"> Catuvaggettha abbhānu-pasampadāpavāraṇā;</gatha1>
    <gathalast line="715">Pañcavaggo ca abbhānaṃ, majjhadesupasampadaṃ.</gathalast>
    <hangnum line="716" number="202"></hangnum>
    <gatha1 line="717"> Dasavaggo <pageBreak edition="Myanmar" number="0.0023" /> ca abbhānaṃ, ṭhapetvā sabbakammiko;</gatha1>
    <gathalast line="718">Itaro sabbakammesu, kammappattoti dīpito.</gathalast>
    <hangnum line="719" number="203"></hangnum>
    <gatha1 line="720"> Catuvaggena <pageBreak edition="Vipassana Research Institut" number="0.0029" /> kattabbe, cattāro pakatattakā;</gatha1>
    <gathalast line="721">Kammappattā pare chandā-rahā sesepyayaṃ nayo.</gathalast>
    <hangnum line="722" number="204"></hangnum>
    <gatha1 line="723"> Catuvaggādikattabbaṃ, asaṃvāsakammāraha;</gatha1>
    <gatha2 line="724">Garukaṭṭhesvaññataraṃ, katvāna gaṇapūrakaṃ;</gatha2>
    <gathalast line="725">Parivāsādikaṃ kammaṃ, kataṃ kuppañca dukkaṭaṃ.</gathalast>
    <hangnum line="726" number="205"></hangnum>
    <gatha1 line="727"> Adhammakammaṃ vāreyya, antarāye duve tayo;</gatha1>
    <gathalast line="728">Diṭṭhāvimekodhiṭṭhānaṃ, vārenteva tatodhikā.</gathalast>
    <hangnum line="729" number="206"></hangnum>
    <gatha1 line="730"> Kammārahā asaṃvāsā, khittacittadukhaṭṭitā;</gatha1>
    <gathalast line="731">Etesaṃ saṅghamajjhamhi, paṭikkhepo na ruhati.</gathalast>
    <hangnum line="732" number="207"></hangnum>
    <gatha1 line="733"> Pakatattekasīmaṭṭha-samasaṃvāsabhikkhuno;</gatha1>
    <gathalast line="734">Ārocentassantamaso-nantarassāpi rūhati.</gathalast>
    <hangnum line="735" number="208"></hangnum>
    <gatha1 line="736"> Kopetuṃ dhammikaṃ kammaṃ, paṭikkoseyya sammukhā;</gatha1>
    <gathalast line="737">Tirokkhā kāyasāmaggiṃ, chandaṃ no deyya dukkaṭanti.</gathalast>
    <subhead line="738">29. Micchājīvavivajjanāniddeso</subhead>
    <paragraph line="739"><bold>Micchājīvavivajjanā</bold>ti –</paragraph>
    <hangnum line="740" number="209"></hangnum>
    <gatha1 line="741"> Dāruṃ veḷuṃ phalaṃ pupphaṃ, cuṇṇaṃ nhānamukhodakaṃ;</gatha1>
    <gathalast line="742">Mattikādantakaṭṭhādiṃ, na dade kulasaṅgahā.</gathalast>
    <hangnum line="743" number="210"></hangnum>
    <gatha1 line="744"> Pāribhaṭakatāmugga-sūpyatāvatthuvijjayā;</gatha1>
    <gathalast line="745">Paheṇadūtakammena, jaṅghapesaniyena vā.</gathalast>
    <hangnum line="746" number="211"></hangnum>
    <gatha1 line="747"> Anuppadānappaṭipiṇḍa-vejjakammena <pageBreak edition="Vipassana Research Institut" number="0.0030" /><pageBreak edition="Myanmar" number="0.0024" /> vā pana;</gatha1>
    <gathalast line="748">Nāññena vāpi sambuddhappaṭikuṭṭhena jīvaye.</gathalast>
    <hangnum line="749" number="212"></hangnum>
    <gatha1 line="750"> Viññattinesanābhūtullapanākuhanādihi;</gatha1>
    <gathalast line="751">Kuladūsādinuppannapaccaye parivajjayeti.</gathalast>
    <subhead line="752">30. Vattaniddeso</subhead>
    <paragraph line="753"><bold>Vatta</bold>nti –</paragraph>
    <hangnum line="754" number="213"></hangnum>
    <gatha1 line="755"> Āgantuko na ārāmaṃ, pavise saupāhano;</gatha1>
    <gathalast line="756">Sachattoguṇṭhito sīse, karitvā vāpi cīvaraṃ.</gathalast>
    <hangnum line="757" number="214"></hangnum>
    <gatha1 line="758"> Pānīyena na dhoveyya, pāde vuḍḍhatarepi ca;</gatha1>
    <gathalast line="759">Āvāsikebhivādeyya, puccheyya sayanāsanaṃ.</gathalast>
    <hangnum line="760" number="215"></hangnum>
    <gatha1 line="761"> Gamiko paṭisāmetvā, dārumattikabhaṇḍakaṃ;</gatha1>
    <gathalast line="762">Vihārañca thaketvāna, āpuccha sayanāsanaṃ.</gathalast>
    <hangnum line="763" number="216"></hangnum>
    <gatha1 line="764"> Āpucchitabbe asati, saṃgopetvāna sādhukaṃ;</gatha1>
    <gathalast line="765">Pakkameyyaññathā tassa, pakkantuṃ na ca kappati.</gathalast>
    <hangnum line="766" number="217"></hangnum>
    <gatha1 line="767"> Āvāsiko paññāpeyya, vuḍḍhāgantussa āsanaṃ;</gatha1>
    <gathalast line="768">Upanikkhipe pādoda-ppabhutiṃ pattacīvaraṃ.</gathalast>
    <hangnum line="769" number="218"></hangnum>
    <gatha1 line="770"> Paccuggantvāna gaṇheyya, pānīyena ca pucchaye;</gatha1>
    <gathalast line="771">Āgantukebhivādeyya, paññape sayanāsanaṃ.</gathalast>
    <hangnum line="772" number="219"></hangnum>
    <gatha1 line="773"> Ajjhāvutthamavutthaṃ <pageBreak edition="Vipassana Research Institut" number="0.0031" /> vā, gocarāgocaraṃ vade;</gatha1>
    <gathalast line="774">Vaccapassāvaṭhānāni, katikaṃ sekkhasammutiṃ.</gathalast>
    <hangnum line="775" number="220"></hangnum>
    <gatha1 line="776"> Pavesanikkhame kālaṃ, paribhojiyapāniyaṃ;</gatha1>
    <gathalast line="777">Nisinnova navakassa, etaṃ sabbaṃ samuddiseti.</gathalast>
    <subhead line="778">31. Vikappanāniddeso</subhead>
    <paragraph line="779"><bold>Vikappanā</bold><pageBreak edition="Myanmar" number="0.0025" /><bold>cevā</bold>ti –</paragraph>
    <hangnum line="780" number="221"></hangnum>
    <gatha1 line="781"> Sammukhā parammukhāti, duve vuttā vikappanā;</gatha1>
    <gatha2 line="782">Sammukhāya vikappento, byattassekassa santike;</gatha2>
    <gathalast line="783">‘‘Imaṃ cīvaraṃ tuyhaṃ, vikappemī’’ti bhāsaye.</gathalast>
    <hangnum line="784" number="222"></hangnum>
    <gatha1 line="785"> Ettāvatā nidhetuṃva, kappatī na ca kappati;</gatha1>
    <gathalast line="786">Paribhogādikaṃ tena, appaccuddhaṭabhāvato.</gathalast>
    <paragraph line="787" number="223"> ‘‘Mayhaṃ santakaṃ paribhuñja vā vissajjehi vā yathāpaccayaṃ vā karohī’’ti –</paragraph>
    <gathalast line="788">Tena paccuddhaṭeyeva, paribhogādi kappati.</gathalast>
    <hangnum line="789" number="224"></hangnum>
    <gatha1 line="790"> Aparā sammukhāvekā, bhikkhussekassa santike;</gatha1>
    <gathalast line="791">Gahetvā nāmamekassa, pañcannaṃ sahadhamminaṃ.</gathalast>
    <paragraph line="792" number="225"> ‘‘Imaṃ cīvaraṃ tissassa bhikkhuno, tissāya bhikkhuniyā, tissassa sāmaṇerassa, tissāya sāmaṇeriyā, tissāya sikkhamānāya vikappemī’’ti vattabbaṃ.</paragraph>
    <paragraph line="793">Tena bhikkhunā ‘‘tissassa bhikkhuno, tissāya bhikkhuniyā, tissassa sāmaṇerassa <pageBreak edition="Vipassana Research Institut" number="0.0032" />, tissāya sāmaṇeriyā, tissāya sikkhamānāya santakaṃ paribhuñja vā vissajjehi vā yathāpaccayaṃ vā karohī’’ti vattabbaṃ.</paragraph>
    <hangnum line="794" number="226"></hangnum>
    <gatha1 line="795"> Parammukhāvikappane-kassantikevamīraye;</gatha1>
    <gathalast line="796">‘‘Imaṃ cīvaraṃ tuyhaṃ vikappanatthāya dammī’’ti.</gathalast>
    <paragraph line="797" number="227"> Tena vattabbo ‘‘ko te mitto vā sandiṭṭho vā’’ti. Itarena cevaṃ vattabbaṃ ‘‘tisso bhikkhū’’ti vā <pageBreak edition="Myanmar" number="0.0026" /> ‘‘tissā bhikkhunī’’ti vā ‘‘tisso sāmaṇero’’ti vā ‘‘tissā sāmaṇerī’’ti vā ‘‘tissā sikkhamānā’’ti vā.</paragraph>
    <paragraph line="798">Puna tena ‘‘ahaṃ tissassa tissāya vā dammī’’ti vikappetvā teneva ‘‘tissassa bhikkhuno, tissāya bhikkhuniyā, tissassa sāmaṇerassa, tissāya sāmaṇeriyā, tissāya sikkhamānāya santakaṃ paribhuñja vā vissajjehi vā yathāpaccayaṃ vā karohī’’ti paccuddharitabbaṃ.</paragraph>
    <hangnum line="799" number="228"></hangnum>
    <gatha1 line="800"> Dūrasantikattekattabahubhāvaṃ vijāniya;</gatha1>
    <gathalast line="801">‘‘Etaṃ ima’’nti ‘‘etāni, imānī’’tettha yojaye.</gathalast>
    <hangnum line="802" number="229"></hangnum>
    <gatha1 line="803"> Dasāhaṃ māsamekaṃ vā, pañca vā kathinatthate;</gatha1>
    <gatha2 line="804">Pāripūratthamūnassa, paccāsā sati māsakaṃ;</gatha2>
    <gathalast line="805">Nuppādayati nissaggiṃ, nādhiṭṭhitavikappitanti.</gathalast>
    <subhead line="806">32. Nissayaniddeso</subhead>
    <paragraph line="807"><bold>Nissayo</bold>ti –</paragraph>
    <hangnum line="808" number="230"></hangnum>
    <gatha1 line="809"> Byattassa pañcavassassa, natthi nissaya kāriyaṃ;</gatha1>
    <gathalast line="810">Yāvajīvampi abyatto, nissitoyeva jīvati.</gathalast>
    <hangnum line="811" number="231"></hangnum>
    <gatha1 line="812"> Ekaṃsaṃ <pageBreak edition="Vipassana Research Institut" number="0.0033" /> cīvaraṃ katvā, paggaṇhitvāna añjaliṃ;</gatha1>
    <gatha2 line="813">Ukkuṭikaṃ nisīditvā, vade yāvatatīyakaṃ;</gatha2>
    <gatha3 line="814">‘‘Ācariyo me, bhante, hohi,</gatha3>
    <gathalast line="815">Āyasmato nissāya vacchāmī’’ti.</gathalast>
    <hangnum line="816" number="232"></hangnum>
    <gatha1 line="817"> Pakkante pakkhasaṅkante, vibbhante vāpi nissayo;</gatha1>
    <gathalast line="818">Maraṇāṇattupajjhāya-samodhānehi sammati.</gathalast>
    <hangnum line="819" number="233"></hangnum>
    <gatha1 line="820"> Nissāya <pageBreak edition="Myanmar" number="0.0027" /> na vaselajjiṃ, apubbaṃ ṭhānamāgato;</gatha1>
    <gathalast line="821">Āgame catupañcāhaṃ, ñātuṃ bhikkhusabhāgataṃ.</gathalast>
    <hangnum line="822" number="234"></hangnum>
    <gatha1 line="823"> Addhikassa gilānassa, gilānupaṭṭhakassa ca;</gatha1>
    <gatha2 line="824">Yācitassa araññe vā, sallakkhantena phāsukaṃ;</gatha2>
    <gathalast line="825">Sabhāge dāyakesante, vasituṃ tāva labbhatīti.</gathalast>
    <subhead line="826">33. Kāyabandhananiddeso</subhead>
    <paragraph line="827"><bold>Kāyabandhana</bold>nti –</paragraph>
    <hangnum line="828" number="235"></hangnum>
    <gatha1 line="829"> Akāyabandhano gāmaṃ, dukkaṭaṃ paviseyya ce;</gatha1>
    <gathalast line="830">Bandheyya yattha sarati, tatthevāsatiyā gato.</gathalast>
    <hangnum line="831" number="236"></hangnum>
    <gatha1 line="832"> Paṭṭikā sūkarantanti, duvidhaṃ kāyabandhanaṃ;</gatha1>
    <gathalast line="833">Dussapaṭṭo ca rajju ca, ekā tadanulomikā.</gathalast>
    <hangnum line="834" number="237"></hangnum>
    <gatha1 line="835"> Macchakaṇṭakakhajjūrī-pattā maṭṭhā ca paṭṭikā;</gatha1>
    <gathalast line="836">Labbhā dasā catassopi, ante diguṇasuttakaṃ.</gathalast>
    <hangnum line="837" number="238"></hangnum>
    <gatha1 line="838"> Mālādiṃ <pageBreak edition="Vipassana Research Institut" number="0.0034" /> kakkaṭacchādiṃ, dassetvā guṇasuttaka;</gatha1>
    <gathalast line="839">Koṭṭitā kuñjaracchādiṃ, paṭṭikā na ca kappati.</gathalast>
    <hangnum line="840" number="239"></hangnum>
    <gatha1 line="841"> Ghaṭakaṃ makaramukhādiṃ, na kappanti dasāmukhe;</gatha1>
    <gathalast line="842">Ubhante ghaṭakā lekhā, vidhe aññañca cittakaṃ.</gathalast>
    <hangnum line="843" number="240"></hangnum>
    <gatha1 line="844"> Deḍḍubhakañca murajaṃ, maddavīṇaṃ kalābukaṃ;</gatha1>
    <gathalast line="845">Na kappanti dasāsu dve, majjhimāyeva kappare.</gathalast>
    <hangnum line="846" number="241"></hangnum>
    <gatha1 line="847"> Veḷudantavisāṇaṭṭhikaṭṭhalākhāphalāmayā;</gatha1>
    <gatha2 line="848">Saṅkhanābhimayā suttanaḷalohamayāpi ca;</gatha2>
    <gathalast line="849">Vidhā kappanti kappiyā, gaṇṭhiyo cāpi tammayāti.</gathalast>
    <centered line="850">Paṭhamabhāṇavāraṃ niṭṭhitaṃ.</centered>
    <subhead line="851">34. Pathavīniddeso</subhead>
    <paragraph line="852"><bold>Pathavī cā</bold>ti –</paragraph>
    <hangnum line="853" number="242"></hangnum>
    <gatha1 line="854"> Jātājātāti <pageBreak edition="Myanmar" number="0.0028" /> duvidhā, suddhamattikapaṃsukā;</gatha1>
    <gatha2 line="855">Jātādaḍḍhā ca pathavī, bahumattikapaṃsukā;</gatha2>
    <gathalast line="856">Cātumāsādhikovaṭṭhapaṃsumattikarāsi ca.</gathalast>
    <hangnum line="857" number="243"></hangnum>
    <gatha1 line="858"> Suddhasakkharapāsāṇamarumbakathalavālukā;</gatha1>
    <gatha2 line="859">Daḍḍhā ca bhūmi yebhuyyasakkharādimahīpi ca;</gatha2>
    <gathalast line="860">Dutiyā vuttarāsi ca, cātumāsomavaṭṭhako.</gathalast>
    <hangnum line="861" number="244"></hangnum>
    <gatha1 line="862"> Dve <pageBreak edition="Vipassana Research Institut" number="0.0035" /> bhāgā tīsu bhāgesu, mattikā yassa bhūmiyā;</gatha1>
    <gathalast line="863">Yebhuyyamattikā esā, sesesupi ayaṃ nayo.</gathalast>
    <hangnum line="864" number="245"></hangnum>
    <gatha1 line="865"> Pācitti khaṇane jāte, jātasaññissa dukkaṭaṃ;</gatha1>
    <gathalast line="866">Dveḷhassājātasaññissa, nāpattāṇāpane tathā.</gathalast>
    <hangnum line="867" number="246"></hangnum>
    <gatha1 line="868"> Pahāre pahārāpatti, khaṇamānassa attanā;</gatha1>
    <gathalast line="869">Ekāyāṇattiyā ekā, nānāṇattīsu vācaso.</gathalast>
    <hangnum line="870" number="247"></hangnum>
    <gatha1 line="871"> ‘‘Imaṃ ṭhānamimaṃ kandamidha vāpiṃ khaṇettha ca;</gatha1>
    <gathalast line="872">Jālehaggi’’nti vā vattuṃ, niyametvā na vaṭṭati.</gathalast>
    <hangnum line="873" number="248"></hangnum>
    <gatha1 line="874"> ‘‘Thambhassimassāvāṭaṃ vā, mattikaṃ jāna māhara;</gatha1>
    <gathalast line="875">Karohi kappiyañce’’ti, vacanaṃ vaṭṭatedisaṃ.</gathalast>
    <hangnum line="876" number="249"></hangnum>
    <gatha1 line="877"> Asambaddhaṃ pathaviyā, sukkhakaddamaādikaṃ;</gatha1>
    <gathalast line="878">Kopetuṃ tanukaṃ labbhamussiñcanīyakaddamaṃ.</gathalast>
    <hangnum line="879" number="250"></hangnum>
    <gatha1 line="880"> Gaṇḍuppādaṃ upacikāmattikaṃ mūsikukkiraṃ;</gatha1>
    <gathalast line="881">Cātumāsādhikovaṭṭhaṃ, leḍḍādiñca na kopaye.</gathalast>
    <hangnum line="882" number="251"></hangnum>
    <gatha1 line="883"> Patite vāpiādīnaṃ, kūle udakasantike;</gatha1>
    <gathalast line="884">Pāsāṇe ca raje lagge, patite navasoṇḍiyā.</gathalast>
    <hangnum line="885" number="252"></hangnum>
    <gatha1 line="886"> Vammike <pageBreak edition="Myanmar" number="0.0029" /> mattikākuṭṭe, abbhokāsuṭṭhite tathā;</gatha1>
    <gathalast line="887">Yebhuyyakathalaṭṭhāne, tiṭṭhatiṭṭhakakuṭṭako.</gathalast>
    <hangnum line="888" number="253"></hangnum>
    <gatha1 line="889"> Thambhādiṃ <pageBreak edition="Vipassana Research Institut" number="0.0036" /> gaṇhituṃ bhūmiṃ, sañcāletvā vikopayaṃ;</gatha1>
    <gathalast line="890">Dhārāya bhindituṃ bhūmiṃ, kātuṃ vā visamaṃ samaṃ.</gathalast>
    <hangnum line="891" number="254"></hangnum>
    <gatha1 line="892"> Sammuñjanīhi ghaṃsituṃ, kaṇṭakādiṃ pavesituṃ;</gatha1>
    <gathalast line="893">Dassessāmīti bhindanto, bhūmiṃ caṅkamituṃ padaṃ.</gathalast>
    <hangnum line="894" number="255"></hangnum>
    <gatha1 line="895"> Ghaṃsituṃ aṅgapaccaṅgaṃ, kaṇḍurogī taṭādisu;</gatha1>
    <gathalast line="896">Hatthaṃ vā dhovituṃ bhūmiṃ, ghaṃsituṃ na ca kappati.</gathalast>
    <hangnum line="897" number="256"></hangnum>
    <gatha1 line="898"> Thambhādiujukuddhāro, pāsāṇādipavaṭṭanaṃ;</gatha1>
    <gathalast line="899">Sākhādikaḍḍhanaṃ rukkhalatācchedanaphālanaṃ.</gathalast>
    <hangnum line="900" number="257"></hangnum>
    <gatha1 line="901"> Seko passāvaādīnaṃ, suddhacittassa vaṭṭati;</gatha1>
    <gathalast line="902">Allahatthaṃ ṭhapetvāna, rajaggāho ca bhūmiyā.</gathalast>
    <hangnum line="903" number="258"></hangnum>
    <gatha1 line="904"> Aggissa anupādāne, kapāle iṭṭhakāya vā;</gatha1>
    <gathalast line="905">Pātetuṃ labbhate aggiṃ, bhūmiyaṃ vāvase satīti.</gathalast>
    <subhead line="906">35. Parikkhāraniddeso</subhead>
    <paragraph line="907"><bold>Parikkhāro</bold>ti –</paragraph>
    <hangnum line="908" number="259"></hangnum>
    <gatha1 line="909"> Pañcavaṇṇehi suttehi, anto bahi ca sibbituṃ;</gatha1>
    <gathalast line="910">Girikūṭaḍḍhacandādiṃ, chatte paṇṇe ca chindituṃ.</gathalast>
    <hangnum line="911" number="260"></hangnum>
    <gatha1 line="912"> Ghaṭakaṃ vāḷarūpaṃ vā, daṇḍe lekhā na vaṭṭati;</gatha1>
    <gathalast line="913">Vaṭṭatī daṇḍabundamhi, ahicchattakasādisaṃ.</gathalast>
    <hangnum line="914" number="261"></hangnum>
    <gatha1 line="915"> Sibbituṃ <pageBreak edition="Vipassana Research Institut" number="0.0037" /> ekavaṇṇena, pañjaraṃ vā vinandhituṃ;</gatha1>
    <gathalast line="916">Thiratthaṃ vaṭṭatī chatte, daṇḍe lekhāva bandhituṃ.</gathalast>
    <hangnum line="917" number="262"></hangnum>
    <gatha1 line="918"> Ante <pageBreak edition="Myanmar" number="0.0030" /> paṭṭamukhe vāpi, veṇi saṅkhalikāpi vā;</gatha1>
    <gatha2 line="919">Sūcivikāramaññaṃ vā, cīvare na ca kappati;</gatha2>
    <gathalast line="920">Kappabinduvikārampi, pāḷikaṇṇikaādikaṃ.</gathalast>
    <hangnum line="921" number="263"></hangnum>
    <gatha1 line="922"> Gaṇṭhipāsakapaṭṭāpi, catukkoṇāva agghiyaṃ;</gatha1>
    <gathalast line="923">Muggaro kakkaṭacchādi-vikāraṃ nettha vaṭṭati.</gathalast>
    <hangnum line="924" number="264"></hangnum>
    <gatha1 line="925"> Koṇasuttā ca pīḷakā, duviññeyyāva kappare;</gatha1>
    <gathalast line="926">Gandhaṃ telaṃ va lākhaṃ vā, rajane na ca pakkhipe.</gathalast>
    <hangnum line="927" number="265"></hangnum>
    <gatha1 line="928"> Rattaṃ saṅkhena maṇinā, ghaṭṭeyyaññena vā na ca;</gatha1>
    <gathalast line="929">Ghaṃseyya doṇiyaṃ katvā, pahāre na ca muṭṭhinā.</gathalast>
    <hangnum line="930" number="266"></hangnum>
    <gatha1 line="931"> Kaṇṇakoṇakasuttāni, ratte chindeyya cīvare;</gatha1>
    <gathalast line="932">Lekhā na vaṭṭatī dhamma-karaṇe chattavaṭṭiyaṃ.</gathalast>
    <hangnum line="933" number="267"></hangnum>
    <gatha1 line="934"> Lekhaṃ ṭhapetvā maṇikā, pīḷakā kuñcikāya ca;</gatha1>
    <gathalast line="935">Pipphale ca pariccheda-lekhā daṇḍamhi vaṭṭati.</gathalast>
    <hangnum line="936" number="268"></hangnum>
    <gatha1 line="937"> Mālādyaraṇiyaṃ patta-maṇḍale bhittikamma ca;</gatha1>
    <gathalast line="938">Heṭṭhā lekhādvayaṃ uddhaṃ, ahicchattakasādisaṃ.</gathalast>
    <hangnum line="939" number="269"></hangnum>
    <gatha1 line="940"> Hitvā kattarayaṭṭhimhi, sūcisaṇḍāsakepi ca;</gatha1>
    <gathalast line="941">Yaṃ kiñci girikūṭādi-vaṇṇamaṭṭhaṃ na vaṭṭati.</gathalast>
    <hangnum line="942" number="270"></hangnum>
    <gatha1 line="943"> Bimbohane <pageBreak edition="Vipassana Research Institut" number="0.0038" /> bhisimañca-pīṭhādisayanāsane;</gatha1>
    <gathalast line="944">Sammuñjanimhi saṅkāra-chaḍḍane raṅgabhājane.</gathalast>
    <hangnum line="945" number="271"></hangnum>
    <gatha1 line="946"> Pānīyabhājane pāda-pīṭhe kathalikāya ca;</gatha1>
    <gatha2 line="947">Pattādhārapidhānesu, tālavaṇṭe ca bījane;</gatha2>
    <gathalast line="948">Yaṃ kiñci mālākammādi-vaṇṇamaṭṭhamavāritaṃ.</gathalast>
    <hangnum line="949" number="272"></hangnum>
    <gatha1 line="950"> Senāsane pana dvārakavāṭādippabhedane;</gatha1>
    <gathalast line="951">Sovaṇṇamayanuññātaṃ, vaṇṇamaṭṭhamhi kā kathā.</gathalast>
    <hangnum line="952" number="273"></hangnum>
    <gatha1 line="953"> Visāṇanāḷilābvādippabhede <pageBreak edition="Myanmar" number="0.0031" /> telabhājane;</gatha1>
    <gathalast line="954">Pumitthirūparahitaṃ, vaṇṇamaṭṭhamavāritanti.</gathalast>
    <subhead line="955">36. Bhesajjaniddeso</subhead>
    <paragraph line="956"><bold>Bhesajja</bold>nti –</paragraph>
    <hangnum line="957" number="274"></hangnum>
    <gatha1 line="958"> Janassa kātuṃ bhesajjaṃ, dātuṃ vattuṃ na labbhati;</gatha1>
    <gathalast line="959">Bhikkhācariyaviññatti, sakehi sahadhamminaṃ.</gathalast>
    <hangnum line="960" number="275"></hangnum>
    <gatha1 line="961"> Pitūnaṃ tadupaṭṭhākabhikkhunissitabhaṇḍunaṃ;</gatha1>
    <gathalast line="962">Labbhaṃ bhesajjakaraṇaṃ, veyyāvaccakarassa ca.</gathalast>
    <hangnum line="963" number="276"></hangnum>
    <gatha1 line="964"> Mahācūḷapitāmātābhātābhaginiādinaṃ;</gatha1>
    <gathalast line="965">Tesaṃ sakenattaniye, dātabbaṃ tāvakālikaṃ.</gathalast>
    <hangnum line="966" number="277"></hangnum>
    <gatha1 line="967"> Kuladūsanaviññatti, bhesajjakaraṇādi hi;</gatha1>
    <gathalast line="968">Mātāpitūhi sambandhañātakesu na rūhati.</gathalast>
    <hangnum line="969" number="278"></hangnum>
    <gatha1 line="970"> Piṇḍapāto <pageBreak edition="Vipassana Research Institut" number="0.0039" /> anāmaṭṭho, mātādīnamavārito;</gatha1>
    <gathalast line="971">Channaṃ dāmarikacorassa, dātumissariyassa ca.</gathalast>
    <hangnum line="972" number="279"></hangnum>
    <gatha1 line="973"> Tesaṃ suttodakeheva, parittaṃ kayirā nattano;</gatha1>
    <gathalast line="974">Bhaṇitabbaṃ bhaṇāpente, parittaṃ sāsanogadhaṃ.</gathalast>
    <hangnum line="975" number="280"></hangnum>
    <gatha1 line="976"> Sīlaṃ dhammaṃ parittaṃ vā, āgantvā detu bhāsatu;</gatha1>
    <gathalast line="977">Dātuṃ vattuñca labbhati, gantvā kenaci pesitoti.</gathalast>
    <subhead line="978">37. Uggahaniddeso</subhead>
    <paragraph line="979"><bold>Uggaho</bold>ti –</paragraph>
    <hangnum line="980" number="281"></hangnum>
    <gatha1 line="981"> Kammacetiyasaṅghañña-puggalatthaṃ gaṇassa ca;</gatha1>
    <gathalast line="982">Dasabhedampi ratanaṃ, uggaṇhantassa dukkaṭaṃ.</gathalast>
    <hangnum line="983" number="282"></hangnum>
    <gatha1 line="984"> Nissaggi <pageBreak edition="Myanmar" number="0.0032" /> tesu attatthaṃ, dvīsu sesesu dukkaṭaṃ;</gatha1>
    <gathalast line="985">Anāmasitvā vutte tu, gaṇaṃ saṅghañca puggalaṃ.</gathalast>
    <hangnum line="986" number="283"></hangnum>
    <gatha1 line="987"> ‘‘Cetyassa navakammassa, dammī’’ti na paṭikkhipe;</gatha1>
    <gathalast line="988">Vade kappiyakārānaṃ, ‘‘vadantevamime’’ iti.</gathalast>
    <hangnum line="989" number="284"></hangnum>
    <gatha1 line="990"> Khettaṃ vatthuṃ taḷākaṃ vā, dente dāsapasvādikaṃ;</gatha1>
    <gatha2 line="991">Paṭikkhipitvā gaṇheyya, kappiyena kamena ca;</gatha2>
    <gathalast line="992">Khettādīni vihārassa, vutte dammīti vaṭṭati.</gathalast>
    <hangnum line="993" number="285"></hangnum>
    <gatha1 line="994"> Navamātikakedāra-taḷākakiriyānave;</gatha1>
    <gathalast line="995">Mattikuddharaṇaṃ bandho, thirakāro ca āḷiyā.</gathalast>
    <hangnum line="996" number="286"></hangnum>
    <gatha1 line="997"> Tirekabhāgagahaṇaṃ <pageBreak edition="Vipassana Research Institut" number="0.0040" />, kedāre anave nave;</gatha1>
    <gatha2 line="998">Aparicchannabhāge ca, sasse ‘‘dethettake’’ iti;</gatha2>
    <gathalast line="999">Kahāpaṇuṭṭhāpanañca, sabbesampi akappiyaṃ.</gathalast>
    <hangnum line="1000" number="287"></hangnum>
    <gatha1 line="1001"> Avatvā kasa vappiccādettikāya ca bhūmiyā;</gatha1>
    <gathalast line="1002">Patiṭṭhāpeti bhūmiṃ vā, bhāgo deyyoti ettako.</gathalast>
    <hangnum line="1003" number="288"></hangnum>
    <gatha1 line="1004"> Bhūmibhāge kataṃ sassaṃ, ettake gaṇhathettakaṃ;</gatha1>
    <gathalast line="1005">Gaṇhanatthaṃ vadantevaṃ, pamāṇaṃ daṇḍarajjubhi.</gathalast>
    <hangnum line="1006" number="289"></hangnum>
    <gatha1 line="1007"> Minane rakkhaṇe ṭhatvā, khale taṃnīharāpane;</gatha1>
    <gathalast line="1008">Koṭṭhādipaṭisāmane, tassevetamakappiyaṃ.</gathalast>
    <hangnum line="1009" number="290"></hangnum>
    <gatha1 line="1010"> Paṭisāmeyya pācitti, yaṃ kiñci gihisantakaṃ;</gatha1>
    <gathalast line="1011">Bhaṇḍāgārikasīsena, sacepi pitusantakaṃ.</gathalast>
    <hangnum line="1012" number="291"></hangnum>
    <gatha1 line="1013"> Pitūnaṃ kappiyaṃ vatthuṃ, avassaṃ paṭisāmiyaṃ;</gatha1>
    <gathalast line="1014">Attano santakaṃ katvā, labbhate paṭisāmituṃ.</gathalast>
    <hangnum line="1015" number="292"></hangnum>
    <gatha1 line="1016"> Dehīti paṭisāmetvā, vutte cāpi paṭikkhipe;</gatha1>
    <gathalast line="1017">Pātetvāna gate labbhaṃ, palibodhoti gopituṃ.</gathalast>
    <hangnum line="1018" number="293"></hangnum>
    <gatha1 line="1019"> Kammaṃ <pageBreak edition="Myanmar" number="0.0033" /> karonto ārāme, sakaṃ vaḍḍhakiādayo;</gatha1>
    <gathalast line="1020">Parikkhārañca sayana-bhaṇḍaṃ vā rājavallabhā.</gathalast>
    <hangnum line="1021" number="294"></hangnum>
    <gatha1 line="1022"> Dehīti paṭisāmetvā, vadanti yadi chandato;</gatha1>
    <gathalast line="1023">Na kareyya bhayā ṭhānaṃ, guttaṃ dassetu vaṭṭati.</gathalast>
    <hangnum line="1024" number="295"></hangnum>
    <gatha1 line="1025"> Balakkārena <pageBreak edition="Vipassana Research Institut" number="0.0041" /> pātetvā, gatesu paṭisāmituṃ;</gatha1>
    <gathalast line="1026">Bhikkhuṃ manussā saṅkanti, naṭṭhe vatthumhi tādise.</gathalast>
    <hangnum line="1027" number="296"></hangnum>
    <gatha1 line="1028"> Vihārāvasathassanto, ratanaṃ ratnasammataṃ;</gatha1>
    <gatha2 line="1029">Nikkhipeyya gahetvāna, maggeraññepi tādise;</gatha2>
    <gathalast line="1030">Sāmikānāgamaṃ ñatvā, patirūpaṃ karīyatīti.</gathalast>
    <subhead line="1031">38. Kuladūsananiddeso</subhead>
    <paragraph line="1032"><bold>Dūsana</bold>nti –</paragraph>
    <hangnum line="1033" number="297"></hangnum>
    <gatha1 line="1034"> Pupphaṃ veḷuṃ phalaṃ cuṇṇaṃ, dantakaṭṭhañca mattikaṃ;</gatha1>
    <gathalast line="1035">Saṅgahaṇatthaṃ dadato, kuladūsanadukkaṭaṃ.</gathalast>
    <hangnum line="1036" number="298"></hangnum>
    <gatha1 line="1037"> Thullaccayaṃ garubhaṇḍaṃ, issarenettha saṅghikaṃ;</gatha1>
    <gathalast line="1038">Dentassa dukkaṭādīni, theyyā saṅghañña santakaṃ.</gathalast>
    <hangnum line="1039" number="299"></hangnum>
    <gatha1 line="1040"> Kulasaṅgahā ropetuṃ, ropāpetuñca sabbathā;</gatha1>
    <gathalast line="1041">Phalapupphūpagaṃ rukkhaṃ, jaggituñca na vaṭṭati.</gathalast>
    <hangnum line="1042" number="300"></hangnum>
    <gatha1 line="1043"> Nimittobhāsato kappavohārapariyāyato;</gatha1>
    <gathalast line="1044">Attano paribhogatthaṃ, ropanādīni labbhare.</gathalast>
    <hangnum line="1045" number="301"></hangnum>
    <gatha1 line="1046"> Vuttāva vejjikā jaṅghapesane gihikammasu;</gatha1>
    <gathalast line="1047">Ṭhapetvā pitaro bhaṇḍuṃ, veyyāvaccakaraṃ sakaṃ.</gathalast>
    <hangnum line="1048" number="302"></hangnum>
    <gatha1 line="1049"> Dukkaṭaṃ padavārena, haraṇe dūtasāsanaṃ;</gatha1>
    <gathalast line="1050">Sāsanaṃ aggahetvāpi, paṭhamaṃ vadato puna.</gathalast>
    <hangnum line="1051" number="303"></hangnum>
    <gatha1 line="1052"> Uppannapaccayā <pageBreak edition="Vipassana Research Institut" number="0.0042" /><pageBreak edition="Myanmar" number="0.0034" /> evaṃ, pañcannampi akappiyā;</gatha1>
    <gathalast line="1053">Abhūtārocanārūpa-saṃvohāruggahādisā.</gathalast>
    <hangnum line="1054" number="304"></hangnum>
    <gatha1 line="1055"> Harāpetvā haritvāpi, pitūnaṃ sesañātinaṃ;</gatha1>
    <gatha2 line="1056">Pattānaṃ vatthupūjatthaṃ, dātuṃ pupphāni labbhati;</gatha2>
    <gathalast line="1057">Maṇḍanatthañca liṅgādi-pūjatthañca na labbhati.</gathalast>
    <hangnum line="1058" number="305"></hangnum>
    <gatha1 line="1059"> Tathā phalaṃ gilānānaṃ, sampattissariyassa ca;</gatha1>
    <gathalast line="1060">Paribbayavihīnānaṃ, dātuṃ saparasantakaṃ.</gathalast>
    <hangnum line="1061" number="306"></hangnum>
    <gatha1 line="1062"> Bhājente phalapupphamhi, deyyaṃ pattassa kassaci;</gatha1>
    <gathalast line="1063">Sammatenāpaloketvā, dātabbamitarena tu.</gathalast>
    <hangnum line="1064" number="307"></hangnum>
    <gatha1 line="1065"> Vihāre vā paricchijja, katvāna katikaṃ tato;</gatha1>
    <gatha2 line="1066">Deyyaṃ yathāparicchedaṃ, gilānassetarassa vā;</gatha2>
    <gathalast line="1067">Yācamānassa katikaṃ, vatvā rukkhāva dassiyā.</gathalast>
    <hangnum line="1068" number="308"></hangnum>
    <gatha1 line="1069"> Sirīsakasavādīnaṃ, cuṇṇe sese ca nicchayo;</gatha1>
    <gathalast line="1070">Yathāvuttanayo eva, paṇṇampettha pavesayeti.</gathalast>
    <subhead line="1071">39. Vassūpanāyikaniddeso</subhead>
    <paragraph line="1072"><bold>Vassūpanāyikā cevā</bold>ti –</paragraph>
    <hangnum line="1073" number="309"></hangnum>
    <gatha1 line="1074"> Purimikā pacchimikā, duve vassūpanāyikā;</gatha1>
    <gathalast line="1075">Tatthālayapariggāho, vacībhedo ca ediso.</gathalast>
    <hangnum line="1076" number="310"></hangnum>
    <gatha1 line="1077"> ‘‘Imasmiṃ <pageBreak edition="Vipassana Research Institut" number="0.0043" /> vihāre imaṃ, temāsaṃ vassaṃ upemi;</gatha1>
    <gathalast line="1078">Idha vassaṃ upemī’’ti, cittuppādettha ālayo.</gathalast>
    <hangnum line="1079" number="311"></hangnum>
    <gatha1 line="1080"> Nopetukāmo āvāsaṃ, tadahūtikkameyya vā;</gatha1>
    <gathalast line="1081">Bhaveyya dukkaṭāpatti, jānaṃ vānupagacchato.</gathalast>
    <hangnum line="1082" number="312"></hangnum>
    <gatha1 line="1083"> Dutiyaṃ <pageBreak edition="Myanmar" number="0.0035" /> upagaccheyya, chinnavassonupāgato;</gatha1>
    <gathalast line="1084">Na pakkameyya temāsaṃ, avasitvāna cārikaṃ.</gathalast>
    <hangnum line="1085" number="313"></hangnum>
    <gatha1 line="1086"> Mātāpitūnamatthāya, pañcannaṃ sahadhamminaṃ;</gatha1>
    <gathalast line="1087">Gilānatadupaṭṭhāka-bhattamesissamosadhaṃ.</gathalast>
    <hangnum line="1088" number="314"></hangnum>
    <gatha1 line="1089"> Pucchissāmi upaṭṭhissaṃ, gantvānabhirataṃ ahaṃ;</gatha1>
    <gathalast line="1090">Vūpakāsissaṃ kukkuccaṃ, diṭṭhiṃ garukamādikaṃ.</gathalast>
    <hangnum line="1091" number="315"></hangnum>
    <gatha1 line="1092"> Karissaṃ vāpi kāressaṃ, vinodanaṃ vivecanaṃ;</gatha1>
    <gatha2 line="1093">Vuṭṭhānaṃ vāpi ussukkaṃ, gantumiccevamādinā;</gatha2>
    <gathalast line="1094">Labbhaṃ sattāhakiccena, pahitāpahitepi vā.</gathalast>
    <hangnum line="1095" number="316"></hangnum>
    <gatha1 line="1096"> Saṅghakamme vaje dhamma-ssavanatthaṃ nimantito;</gatha1>
    <gathalast line="1097">Garūhi pahito vāpi, garūnaṃ vāpi passituṃ.</gathalast>
    <hangnum line="1098" number="317"></hangnum>
    <gatha1 line="1099"> Na bhaṇḍadhovanuddesa-ñātupaṭṭhākadassane;</gatha1>
    <gathalast line="1100">Labbhaṃ na pāpuṇeyyajje-vāgamissantudūrago.</gathalast>
    <hangnum line="1101" number="318"></hangnum>
    <gatha1 line="1102"> Sesañātīhi pahite, bhikkhunissitakena ca;</gatha1>
    <gathalast line="1103">Upāsakopāsikāhi, niddisitvāva pesite.</gathalast>
    <hangnum line="1104" number="319"></hangnum>
    <gatha1 line="1105"> Vassacchede <pageBreak edition="Vipassana Research Institut" number="0.0044" /> anāpatti, antarāye satattano;</gatha1>
    <gathalast line="1106">Saṅghasāmaggiyā vā no, chinnavasso pavāraye.</gathalast>
    <hangnum line="1107" number="320"></hangnum>
    <gatha1 line="1108"> Ajjhokāse ca rukkhassa, susire viṭapepi vā;</gatha1>
    <gathalast line="1109">Chavakuṭichattacāṭī-sūpagantuṃ na vaṭṭati.</gathalast>
    <hangnum line="1110" number="321"></hangnum>
    <gatha1 line="1111"> Asenāsanikenāpi, upagantuṃ na labbhati;</gatha1>
    <gathalast line="1112">Pavāretuñca labbhati, nāvāsatthavajūpagoti.</gathalast>
    <subhead line="1113">40. Avebhaṅgiyaniddeso</subhead>
    <paragraph line="1114"><bold>Avebhaṅgiya</bold>nti –</paragraph>
    <hangnum line="1115" number="322"></hangnum>
    <gatha1 line="1116"> Ārāmārāmavatthūni, vihāro tassa vatthu ca;</gatha1>
    <gathalast line="1117">Mañco pīṭhaṃ bhisi bibbo-hanādisayanāsanaṃ.</gathalast>
    <hangnum line="1118" number="323"></hangnum>
    <gatha1 line="1119"> Lohakumbhī <pageBreak edition="Myanmar" number="0.0036" /> kaṭāho ca,</gatha1>
    <gatha2 line="1120">Lohabhāṇakavārako;</gatha2>
    <gatha3 line="1121">Kuṭhārī vāsi pharasu,</gatha3>
    <gathalast line="1122">Kuddālo ca nikhādanaṃ.</gathalast>
    <hangnum line="1123" number="324"></hangnum>
    <gatha1 line="1124"> Valli veḷu tiṇaṃ paṇṇaṃ, muñjapabbajamattikā;</gatha1>
    <gathalast line="1125">Dārumattikabhaṇḍāni, pañcete avibhājiyā.</gathalast>
    <hangnum line="1126" number="325"></hangnum>
    <gatha1 line="1127"> Thullaccayaṃ bhājayato, bhājitāpi abhājitā;</gatha1>
    <gathalast line="1128">Garubhaṇḍāni vuccanti, etevissajjiyāni ca.</gathalast>
    <hangnum line="1129" number="326"></hangnum>
    <gatha1 line="1130"> Valliḍḍhabāhumattāpi <pageBreak edition="Vipassana Research Institut" number="0.0045" />, veḷu aṭṭhaṅgulāyato;</gatha1>
    <gathalast line="1131">Tiṇādi muṭṭhimattampi, paṇṇaṃ ekampi mattikā.</gathalast>
    <hangnum line="1132" number="327"></hangnum>
    <gatha1 line="1133"> Pākatā pañcavaṇṇā vā, sudhākaṅguṭṭha ādikā;</gatha1>
    <gathalast line="1134">Tālapakkappamāṇāpi, dinnā vā tatthajātakā.</gathalast>
    <hangnum line="1135" number="328"></hangnum>
    <gatha1 line="1136"> Rakkhitā saṅghikā rajju-yottādīpi abhājiyā;</gatha1>
    <gathalast line="1137">Niṭṭhite bhājiyā kamme, saṅghike cetiyassa vā.</gathalast>
    <hangnum line="1138" number="329"></hangnum>
    <gatha1 line="1139"> Pattādi bhikkhusāruppaṃ, tathā vippakatākataṃ;</gatha1>
    <gathalast line="1140">Bhājiyaṃ lohabhaṇḍesu, vārakaṃ pādagaṇhakaṃ.</gathalast>
    <hangnum line="1141" number="330"></hangnum>
    <gatha1 line="1142"> Veḷumhi bhājiyā tela-nāḷi kattaradaṇḍako;</gatha1>
    <gathalast line="1143">Chattadaṇḍasalākāyo, tathopāhanadaṇḍako.</gathalast>
    <hangnum line="1144" number="331"></hangnum>
    <gatha1 line="1145"> Anuññātavāsidaṇḍo, karaṇḍo pādagaṇhako;</gatha1>
    <gathalast line="1146">Araṇañjanisiṅgādi, bhikkhūpakaraṇaṃ tathā.</gathalast>
    <hangnum line="1147" number="332"></hangnum>
    <gatha1 line="1148"> Tacchitāniṭṭhitaṃ dārubhaṇḍaṃ dantañca bhājiyaṃ;</gatha1>
    <gathalast line="1149">Bhikkhūpakaraṇe pādaghaṭako mattikāmayo.</gathalast>
    <hangnum line="1150" number="333"></hangnum>
    <gatha1 line="1151"> Bhājiyaṃ kappiyaṃ cammaṃ, eḷacammamabhājiyaṃ;</gatha1>
    <gathalast line="1152">Garunā garubhaṇḍañca, thāvaraṃ thāvarena ca.</gathalast>
    <hangnum line="1153" number="334"></hangnum>
    <gatha1 line="1154"> Thāvaraṃ <pageBreak edition="Myanmar" number="0.0037" /> parivatteyya, tathā katvā ca bhuñjatu;</gatha1>
    <gathalast line="1155">Vallādiṃ phātikammena, gaṇhe sesamabhājiyanti.</gathalast>
    <subhead line="1156">41. Pakiṇṇakaniddeso</subhead>
    <paragraph line="1157"><bold>Pakiṇṇaka</bold>nti <pageBreak edition="Vipassana Research Institut" number="0.0046" /> –</paragraph>
    <hangnum line="1158" number="335"></hangnum>
    <gatha1 line="1159"> Sadvārabandhane ṭhāne, sodukkhalakapāsake;</gatha1>
    <gathalast line="1160">Sayantena divā dvāraṃ, bandheyya parivaṭṭakaṃ.</gathalast>
    <hangnum line="1161" number="336"></hangnum>
    <gatha1 line="1162"> Sante viññumhi purise, ābhogo cāpi kappati;</gatha1>
    <gathalast line="1163">Savase taṃ vinākāraṃ, sayanto dukkaṭaṃ phuse.</gathalast>
    <hangnum line="1164" number="337"></hangnum>
    <gatha1 line="1165"> Ratanānitthirūpāni, dhaññamitthipasādhanaṃ;</gatha1>
    <gathalast line="1166">Tūriyāvudhabhaṇḍāni, āmasantassa dukkaṭaṃ.</gathalast>
    <hangnum line="1167" number="338"></hangnum>
    <gatha1 line="1168"> Sitthatelodatelehi, phaṇahatthaphaṇehi vā;</gatha1>
    <gathalast line="1169">Kocchenavāpi yo kese, osaṇṭheyyassa dukkaṭaṃ.</gathalast>
    <hangnum line="1170" number="339"></hangnum>
    <gatha1 line="1171"> Nekapāvuraṇā ekattharaṇā vā tuvaṭṭayuṃ;</gatha1>
    <gathalast line="1172">Tathekamañce bhuñjeyyuṃ, ekasmiṃ vāpi bhājane.</gathalast>
    <hangnum line="1173" number="340"></hangnum>
    <gatha1 line="1174"> Caturaṅgulato ūnamadhikaṭṭhaṅgulaṃ tathā;</gatha1>
    <gathalast line="1175">Dantakaṭṭhaṃ na khādeyya, lasuṇaṃ na akallako.</gathalast>
    <hangnum line="1176" number="341"></hangnum>
    <gatha1 line="1177"> Hīnukkaṭṭhehi ukkaṭṭhaṃ, hīnaṃ vā jātiādihi;</gatha1>
    <gathalast line="1178">Ujuṃ vāññāpadesena, vade dubbhāsitaṃ davā.</gathalast>
    <hangnum line="1179" number="342"></hangnum>
    <gatha1 line="1180"> Dīghe nakhe ca kese ca, nāsalome na dhāraye;</gatha1>
    <gathalast line="1181">Na labbhaṃ vīsatimaṭṭhaṃ, sambādhe lomahāraṇaṃ.</gathalast>
    <hangnum line="1182" number="343"></hangnum>
    <gatha1 line="1183"> Yathāvuḍḍhaṃ na bādheyya, saṅghuddiṭṭhaṃva saṅghikaṃ;</gatha1>
    <gatha2 line="1184">Adhotaallapādehi, nakkame sayanāsanaṃ;</gatha2>
    <gathalast line="1185">Sudhotapādakaṃ vāpi, tatheva saupāhano.</gathalast>
    <hangnum line="1186" number="344"></hangnum>
    <gatha1 line="1187"> Saṅghāṭiyā <pageBreak edition="Vipassana Research Institut" number="0.0047" /><pageBreak edition="Myanmar" number="0.0038" /> na pallatthe, bhittādiṃ na apassaye;</gatha1>
    <gathalast line="1188">Parikammakataṃ sante, udake no na ācame.</gathalast>
    <hangnum line="1189" number="345"></hangnum>
    <gatha1 line="1190"> Akappiyasamādāne, davā silāpavijjhane;</gatha1>
    <gathalast line="1191">Desanāya sabhāgāya, āvikamme ca dukkaṭaṃ.</gathalast>
    <hangnum line="1192" number="346"></hangnum>
    <gatha1 line="1193"> Paṭissavavisaṃvāde, suddhacittassa dukkaṭaṃ;</gatha1>
    <gathalast line="1194">Paṭissavakkhaṇe eva, pācitti itarassa tu.</gathalast>
    <hangnum line="1195" number="347"></hangnum>
    <gatha1 line="1196"> Na rukkhamabhirūheyya, sati kicceva porisaṃ;</gatha1>
    <gathalast line="1197">Āpadāsu yathākāmaṃ, kappatī abhirūhituṃ.</gathalast>
    <hangnum line="1198" number="348"></hangnum>
    <gatha1 line="1199"> Vināddhānaṃ vajantassa, dukkaṭaṃ parisāvanaṃ;</gatha1>
    <gathalast line="1200">Yācamānassa addhāne, adadantassa dukkaṭaṃ.</gathalast>
    <hangnum line="1201" number="349"></hangnum>
    <gatha1 line="1202"> Thullaccayaṃ phuse aṅgajātacchedena dukkaṭaṃ;</gatha1>
    <gathalast line="1203">Ābādhappaccayāññatra, sesaṅge attaghātane.</gathalast>
    <hangnum line="1204" number="350"></hangnum>
    <gatha1 line="1205"> Cittapotthakarūpāni, na kare na ca kāraye;</gatha1>
    <gathalast line="1206">Na vuṭṭhāpeyya bhuñjantaṃ, ārāmāraññagehasu.</gathalast>
    <hangnum line="1207" number="351"></hangnum>
    <gatha1 line="1208"> Yānāni pumayuttāni, sivikaṃ hatthavaṭṭakaṃ;</gatha1>
    <gathalast line="1209">Pāṭaṅkiñca gilānassa, kappatī abhirūhituṃ.</gathalast>
    <hangnum line="1210" number="352"></hangnum>
    <gatha1 line="1211"> Buddhaṃ dhammañca saṅghañca, ārabbha karaṇe davaṃ;</gatha1>
    <gathalast line="1212">Dukkaṭaṃ parisaṃ vāpi, aññassa upalāḷane.</gathalast>
    <hangnum line="1213" number="353"></hangnum>
    <gatha1 line="1214"> Kāyaṃ <pageBreak edition="Vipassana Research Institut" number="0.0048" /> ūruṃ nimittaṃ vā, bhikkhunīnaṃ na dassaye;</gatha1>
    <gathalast line="1215">Vivaritvā na siñceyya, tā kaddamudakādinā.</gathalast>
    <hangnum line="1216" number="354"></hangnum>
    <gatha1 line="1217"> Na gaṇhato ca ovādaṃ, na paccāharatopi ca;</gatha1>
    <gathalast line="1218">Bālaṃ gilānaṃ gamiyaṃ, vajjayitvāna dukkaṭaṃ.</gathalast>
    <hangnum line="1219" number="355"></hangnum>
    <gatha1 line="1220"> Lokāyataṃ na vāceyya, palitaṃ na ca gāhaye;</gatha1>
    <gathalast line="1221">Peḷāyapi na bhuñjeyya, na kīḷe kiñci kīḷitaṃ.</gathalast>
    <hangnum line="1222" number="356"></hangnum>
    <gatha1 line="1223"> Pārupe <pageBreak edition="Myanmar" number="0.0039" /> na nivāseyya, gihipārutanivāsanaṃ;</gatha1>
    <gathalast line="1224">Saṃvelliyaṃ nivāseyya, dāyaṃ nālimpayeyya vā.</gathalast>
    <hangnum line="1225" number="357"></hangnum>
    <gatha1 line="1226"> Vaḍḍhiṃ payojaye yāce, noññātakappavārite;</gatha1>
    <gatha2 line="1227">Attano paribhogatthaṃ, dinnamaññassa no dade;</gatha2>
    <gathalast line="1228">Aggaṃ gahetvā bhutvā vā, katipāhaṃ puno dade.</gathalast>
    <hangnum line="1229" number="358"></hangnum>
    <gatha1 line="1230"> Uddissa yācane rakkhaṃ, ñatvāñatvā va daṇḍinaṃ;</gatha1>
    <gatha2 line="1231">Gīvāssa daṇḍite daṇḍo, sayaṃ daṇḍāpane pana;</gatha2>
    <gathalast line="1232">Daṇḍassa agghabhedena, ñeyyā pārājikādikā.</gathalast>
    <hangnum line="1233" number="359"></hangnum>
    <gatha1 line="1234"> Harantesu parikkhāraṃ, ‘‘coro coro’’ti bhāsite;</gatha1>
    <gathalast line="1235">Anatthāyesaṃ gaṇhante, daṇḍaṃ gīvāssa tattakaṃ.</gathalast>
    <hangnum line="1236" number="360"></hangnum>
    <gatha1 line="1237"> Vighāsuccārasaṅkāra-muttaṃ chaḍḍeyya dukkaṭaṃ;</gatha1>
    <gatha2 line="1238">Bahi pākārakuṭṭānaṃ, vaḷañje nāvalokiya;</gatha2>
    <gathalast line="1239">Harite vāpi vīhādi-nāḷikerādiropime.</gathalast>
    <hangnum line="1240" number="361"></hangnum>
    <gatha1 line="1241"> Yojāpetuṃ <pageBreak edition="Vipassana Research Institut" number="0.0049" /> payojetuṃ, payuttāni ca passituṃ;</gatha1>
    <gatha2 line="1242">Na labbhaṃ dhammayuttampi, naccaṃ gītañca vāditaṃ;</gatha2>
    <gathalast line="1243">‘‘Upahāraṃ karomā’’ti, vutte vā sampaṭicchituṃ.</gathalast>
    <hangnum line="1244" number="362"></hangnum>
    <gatha1 line="1245"> Rājāgāraṃ pokkharaṇiṃ, uyyānaṃ cittagārakaṃ;</gatha1>
    <gathalast line="1246">Kīḷatthaṃ gacchato daṭṭhuṃ, ārāmaṃ dukkaṭaṃ kataṃ.</gathalast>
    <hangnum line="1247" number="363"></hangnum>
    <gatha1 line="1248"> Nave na paṭibāheyyā-sanenuṇhe na cīvaraṃ;</gatha1>
    <gathalast line="1249">Nidaheyya khamāpeyya, garunā ca paṇāmito.</gathalast>
    <hangnum line="1250" number="364"></hangnum>
    <gatha1 line="1251"> Akkosane parammukhā, āpattīhi ca sattahi;</gatha1>
    <gathalast line="1252">Bhikkhuṃ upāsakaṃ vāpi, aññeneva ca dukkaṭaṃ.</gathalast>
    <hangnum line="1253" number="365"></hangnum>
    <gatha1 line="1254"> Na labbhaṃ vinipātetuṃ, saddhādeyyañca cīvaraṃ;</gatha1>
    <gathalast line="1255">Labbhaṃ pitūnaṃ sesānaṃ, ñātīnampi na labbhati.</gathalast>
    <hangnum line="1256" number="366"></hangnum>
    <gatha1 line="1257"> Vassaṃvutthoññatoññatra <pageBreak edition="Myanmar" number="0.0040" />, bhāgaṃ gaṇheyya dukkaṭaṃ;</gatha1>
    <gatha2 line="1258">Paṭideyya naṭṭhe jiṇṇe, gīvā no deyya codito;</gatha2>
    <gathalast line="1259">Dhuranikkhepato tesaṃ, hoti bhaṇḍagghakāriyo.</gathalast>
    <hangnum line="1260" number="367"></hangnum>
    <gatha1 line="1261"> Na santaruttaro gāmaṃ, kallo vā saupāhano;</gatha1>
    <gathalast line="1262">Paviseyya na dhāreyya, cāmarīmakasabījaniṃ.</gathalast>
    <hangnum line="1263" number="368"></hangnum>
    <gatha1 line="1264"> Agilāno na chindeyya, kese kattariyā bahi;</gatha1>
    <gathalast line="1265">Ārāmato na dhāreyya, chattaṃ labbhati guttiyā.</gathalast>
    <hangnum line="1266" number="369"></hangnum>
    <gatha1 line="1267"> Gāheyya nubhatokājaṃ, ekantarikakājakaṃ;</gatha1>
    <gathalast line="1268">Sīsakkhandhakaṭibhārā, hattholambo ca labbhati.</gathalast>
    <hangnum line="1269" number="370"></hangnum>
    <gatha1 line="1270"> Āpattiyā <pageBreak edition="Vipassana Research Institut" number="0.0050" /> anokāsa-kataṃ codeyya dukkaṭaṃ;</gatha1>
    <gathalast line="1271">Suddhassa ca avatthusmiṃ, tathā okāsakāraṇe.</gathalast>
    <hangnum line="1272" number="371"></hangnum>
    <gatha1 line="1273"> Aṭṭhaṅgulādhikaṃ mañcapaṭipādaṃ na dhāraye;</gatha1>
    <gathalast line="1274">Pakataṅgulena sattānaṃ, mañcaṃ vā uccapādakaṃ.</gathalast>
    <hangnum line="1275" number="372"></hangnum>
    <gatha1 line="1276"> Mūgabbatādiṃ gaṇheyya, dukkaṭaṃ titthiyabbataṃ;</gatha1>
    <gathalast line="1277">Khurabhaṇḍaṃ parihare, tathā nhāpitapubbako.</gathalast>
    <hangnum line="1278" number="373"></hangnum>
    <gatha1 line="1279"> Yaṃ kiñci yācituṃ hatthakammaṃ tadanusārato;</gatha1>
    <gatha2 line="1280">Laddhaṃ gahetuṃ nikkammamayācitvāpi kappati;</gatha2>
    <gathalast line="1281">Kāretumāharāpetuṃ, yaṃ kiñciparasantakaṃ.</gathalast>
    <hangnum line="1282" number="374"></hangnum>
    <gatha1 line="1283"> Gihīnaṃ gopake dente, gahetuṃ deti yattakaṃ;</gatha1>
    <gathalast line="1284">Labbhaṃ yathāparicchedaṃ, saṅghacetiyasantake.</gathalast>
    <hangnum line="1285" number="375"></hangnum>
    <gatha1 line="1286"> Dvīhāpajjeyya āpattiṃ, kāyavācāhi vā chahi;</gatha1>
    <gatha2 line="1287">Alajjiññāṇakukkuccapakatattā satiplavā;</gatha2>
    <gathalast line="1288">Akappiye vā kappiye, kappākappiyasaññitā.</gathalast>
    <hangnum line="1289" number="376"></hangnum>
    <gatha1 line="1290"> Alajjiññāṇatāpattiṃ <pageBreak edition="Myanmar" number="0.0041" />, kāyavācāhi chādaye;</gatha1>
    <gathalast line="1291">Liṅge saṅghe gaṇekasmiṃ, catudhāpattivuṭṭhiti.</gathalast>
    <hangnum line="1292" number="377"></hangnum>
    <gatha1 line="1293"> Parikathobhāsaviññatti, na labbhā paccayadvaye;</gatha1>
    <gathalast line="1294">Viññattiyeva tatiye, sese sabbampi labbhati.</gathalast>
    <hangnum line="1295" number="378"></hangnum>
    <gatha1 line="1296"> Na rūhataccaye dānaṃ, pañcannaṃ sahadhamminaṃ;</gatha1>
    <gathalast line="1297">Saṅghasseva ca taṃ hoti, gihīnaṃ pana rūhati.</gathalast>
    <hangnum line="1298" number="379"></hangnum>
    <gatha1 line="1299"> Bhikkhu <pageBreak edition="Vipassana Research Institut" number="0.0051" /> vā sāmaṇero vā, kālaṃ kayirāthūpassaye;</gatha1>
    <gathalast line="1300">Bhikkhusaṅghova dāyajjo, tattha sesepyayaṃnayo.</gathalast>
    <hangnum line="1301" number="380"></hangnum>
    <gatha1 line="1302"> Purimassevimaṃ dinnaṃ, dehi netvāsukassati;</gatha1>
    <gatha2 line="1303">Pacchimasseva dammīti, dinnaṃ ñatvā imaṃ vidhiṃ;</gatha2>
    <gathalast line="1304">Gaṇhe vissāsagāhaṃ vādhiṭṭhe matakacīvaraṃ.</gathalast>
    <hangnum line="1305" number="381"></hangnum>
    <gatha1 line="1306"> Lohabhaṇḍe paharaṇiṃ, dārubhaṇḍe ca dārujaṃ;</gatha1>
    <gatha2 line="1307">Pattaṃ pādukapallaṅkaṃ, āsandiṃ mattikāmaye;</gatha2>
    <gathalast line="1308">Ṭhapetvā kappati sabbaṃ, katakaṃ kumbhakārikanti.</gathalast>
    <subhead line="1309">42. Desanāniddeso</subhead>
    <paragraph line="1310"><bold>Desanā</bold>ti –</paragraph>
    <hangnum line="1311" number="382"></hangnum>
    <gatha1 line="1312"> Cāgo yo bhikkhubhāvassa, sā pārājikadesanā;</gatha1>
    <gathalast line="1313">Yathāvuttena vuṭṭhānaṃ, garukāpattidesanā.</gathalast>
    <hangnum line="1314" number="383"></hangnum>
    <gatha1 line="1315"> Ukkuṭikaṃ nisīditvā, paggaṇhitvāna añjaliṃ;</gatha1>
    <gathalast line="1316">Thullaccayādiṃ deseyya, evamekassa santike.</gathalast>
    <paragraph line="1317" number="384"> ‘‘Ahaṃ, bhante, ekaṃ thullaccayāpattiṃ āpajjiṃ, taṃ tumhamūle paṭidesemī’’ti vatvā tena ‘‘passasi, āvuso, taṃ āpatti’’nti vutte ‘‘āma, bhante, passāmī’’ti vatvā puna tena ‘‘āyatiṃ, āvuso, saṃvareyyāsī’’ti vutte ‘‘sādhu suṭṭhu, bhante, saṃvarissāmī’’ti <pageBreak edition="Myanmar" number="0.0042" /> vattabbaṃ. ‘‘Ahaṃ, bhante, dve thullaccayāpattiyo āpajjiṃ, ahaṃ bhante sambahulā thullaccayāpattiyo āpajjiṃ, tā tumhamūle paṭidesemī’’ti vattabbaṃ.</paragraph>
    <paragraph line="1318">Nissaggiyesu pana ‘‘idaṃ me, bhante, cīvaraṃ dasāhātikkantaṃ nissaggiyaṃ, imāhaṃ āyasmato <pageBreak edition="Vipassana Research Institut" number="0.0052" /> nissajjāmī’’ti. ‘‘Imāni me, bhante, cīvarāni…pe… etaṃ me, bhante, cīvaraṃ…pe… etāni me, bhante, cīvarāni dasāhātikkantāni nissaggiyāni, etānāhaṃ āyasmato nissajjāmī’’ti.</paragraph>
    <hangnum line="1319" number="385"></hangnum>
    <gatha1 line="1320"> Nissajjitvāna deseyya, āpattiṃ tena bhikkhunā;</gatha1>
    <gathalast line="1321">Paṭiggahetvā āpattiṃ, deyyaṃ nissaṭṭhacīvaraṃ.</gathalast>
    <indent line="1322">‘‘Imaṃ, imāni, etaṃ, etāni cīvarāni āyasmato dammī’’ti.</indent>
    <paragraph line="1323" number="386"> (Ka) idaṃ me, bhante, cīvaraṃ rattivippavutthaṃ aññatra bhikkhusammutiyā nissaggiyaṃ.</paragraph>
    <paragraph line="1324">(Kha) idaṃ me, bhante, akālacīvaraṃ māsātikkantaṃ nissaggiyaṃ.</paragraph>
    <paragraph line="1325">(Ga) idaṃ me, bhante, purāṇacīvaraṃ aññātikāya bhikkhuniyā dhovāpitaṃ nissaggiyaṃ.</paragraph>
    <paragraph line="1326">(Gha) idaṃ me, bhante, cīvaraṃ aññātikāya bhikkhuniyā hatthato paṭiggahitaṃ aññatra pārivattakā nissaggiyaṃ.</paragraph>
    <paragraph line="1327">(Ṅa) idaṃ me, bhante, cīvaraṃ aññātakaṃ gahapatikaṃ aññatra samayā viññāpitaṃ nissaggiyaṃ.</paragraph>
    <paragraph line="1328">(Ca) idaṃ <pageBreak edition="Myanmar" number="0.0043" /> me, bhante, cīvaraṃ aññātakaṃ gahapatikaṃ tatuttari viññāpitaṃ nissaggiyaṃ.</paragraph>
    <paragraph line="1329">(Cha) idaṃ me, bhante, cīvaraṃ pubbe appavārito aññātakaṃ gahapatikaṃ upasaṅkamitvā vikappaṃ āpannaṃ nissaggiyaṃ.</paragraph>
    <paragraph line="1330">(Ja) idaṃ <pageBreak edition="Vipassana Research Institut" number="0.0053" /> me, bhante, cīvaraṃ pubbe appavārito aññātake gahapatike upasaṅkamitvā vikappaṃ āpannaṃ nissaggiyaṃ.</paragraph>
    <paragraph line="1331">(Jha) idaṃ me, bhante, cīvaraṃ atirekatikkhattuṃ codanāya atirekachakkhattuṃ ṭhānena abhinipphāditaṃ nissaggiyaṃ.</paragraph>
    <paragraph line="1332">(Ña) idaṃ me, bhante, kosiyamissakaṃ santhataṃ kārāpitaṃ nissaggiyaṃ.</paragraph>
    <paragraph line="1333">(Ṭa) idaṃ me, bhante, suddhakāḷakānaṃ eḷakalomānaṃ santhataṃ kārāpitaṃ nissaggiyaṃ.</paragraph>
    <paragraph line="1334">(Ṭha) idaṃ me, bhante, santhataṃ anādiyitvā tulaṃ odātānaṃ tulaṃ gocariyānaṃ kārāpitaṃ nissaggiyaṃ.</paragraph>
    <paragraph line="1335">(Ḍa) idaṃ me, bhante, santhataṃ ūnakachabbassāni kārāpitaṃ aññatra bhikkhusammutiyā nissaggiyaṃ.</paragraph>
    <paragraph line="1336">(Ḍha) idaṃ me, bhante, nisīdanasanthataṃ anādiyitvā purāṇasanthatassa sāmantā sugatavidatthiṃ kārāpitaṃ nissaggiyaṃ.</paragraph>
    <paragraph line="1337">(Ṇa) imāni me, bhante, eḷakalomāni tiyojanaparamaṃ atikkāmitāni nissaggiyāni.</paragraph>
    <paragraph line="1338">(Ta) imāni <pageBreak edition="Myanmar" number="0.0044" /> me, bhante, eḷakalomāni aññātikāya bhikkhuniyā dhovāpitāni nissaggiyāni.</paragraph>
    <paragraph line="1339">(Tha) ahaṃ, bhante, rūpiyaṃ paṭiggahesiṃ, idaṃ me, bhante, nissaggiyaṃ, imāhaṃ saṅghassa nissajjāmi.</paragraph>
    <paragraph line="1340">(Da) ahaṃ <pageBreak edition="Vipassana Research Institut" number="0.0054" />, bhante, nānappakārakaṃ rūpiyasaṃvohāraṃ samāpajjiṃ, idaṃ me, bhante, nissaggiyaṃ, imāhaṃ saṅghassa nissajjāmīti.</paragraph>
    <hangnum line="1341" number="387"></hangnum>
    <gatha1 line="1342"> Nissajjitvāna āpattiṃ, deseyyātha gihiṃ vade;</gatha1>
    <gathalast line="1343">‘‘Jānāhima’’nti iminā, so vadeyyāharāmi kiṃ.</gathalast>
    <hangnum line="1344" number="388"></hangnum>
    <gatha1 line="1345"> Avatvāmanti telādiṃ, vade bhikkhūna kappiyaṃ;</gatha1>
    <gathalast line="1346">Yaṃ āharati so tena, parivattetvāna kappiyaṃ.</gathalast>
    <hangnum line="1347" number="389"></hangnum>
    <gatha1 line="1348"> Labbhaṃ ṭhapetvā dvepete, sesehi paribhuñjituṃ;</gatha1>
    <gathalast line="1349">Tato aññena laddhopi, bhāgo tesaṃ na kappati.</gathalast>
    <hangnum line="1350" number="390"></hangnum>
    <gatha1 line="1351"> Rukkhacchāyāpyantamaso, tannibbattā na kappati;</gatha1>
    <gathalast line="1352">Nissaṭṭhaṃ paṭiladdhampi, ādito santhatattayaṃ.</gathalast>
    <hangnum line="1353" number="391"></hangnum>
    <gatha1 line="1354"> No ce labhetha evaṃ so, imaṃ chaḍḍehi saṃsiyo;</gatha1>
    <gathalast line="1355">Evampi bhikkhu chaḍḍeyya, no ce labhetha sammato.</gathalast>
    <hangnum line="1356" number="392"></hangnum>
    <gatha1 line="1357"> Etāni dutiyo patto, saṅghe sesāni labbhare;</gatha1>
    <gathalast line="1358">Saṅghekasmiṃ gaṇe vattuṃ, labbhaṃ bhāsantarenapi.</gathalast>
    <paragraph line="1359" number="393"> (Ka) ahaṃ, bhante, nānappakārakaṃ kayavikkayaṃ samāpajjiṃ, idaṃ me, bhante, nissaggiyaṃ.</paragraph>
    <paragraph line="1360">(Kha) ayaṃ <pageBreak edition="Myanmar" number="0.0045" /> me, bhante, patto dasāhātikkanto nissaggiyo.</paragraph>
    <paragraph line="1361">(Ga) ayaṃ me, bhante, patto ūnapañcabandhanena pattena cetāpito nissaggiyo, imāhaṃ saṅghassa nissajjāmīti.</paragraph>
    <hangnum line="1362" number="394"></hangnum>
    <gatha1 line="1363"> Nissajjitvāna <pageBreak edition="Vipassana Research Institut" number="0.0055" /> deseyya, āpattiṃ pattagāhakaṃ;</gatha1>
    <gathalast line="1364">Sammannitvāna saṅghassa, pattantaṃ tassa dāpaye.</gathalast>
    <paragraph line="1365" number="395"> (Ka) idaṃ me, bhante, bhesajjaṃ sattāhātikkantaṃ nissaggiyaṃ.</paragraph>
    <paragraph line="1366">(Kha) idaṃ me, bhante, vassikasāṭikacīvaraṃ atirekamāse sese gimhāne pariyiṭṭhaṃ, atirekaḍḍhamāse sese gimhāne katvā paridahitaṃ nissaggiyaṃ.</paragraph>
    <paragraph line="1367">(Ga) idaṃ me, bhante, cīvaraṃ bhikkhussa sāmaṃ datvā acchinnaṃ nissaggiyaṃ.</paragraph>
    <paragraph line="1368">(Gha) idaṃ me, bhante, cīvaraṃ sāmaṃ suttaṃ viññāpetvā tantavāyehi vāyāpitaṃ nissaggiyaṃ.</paragraph>
    <paragraph line="1369">(Ṅa) idaṃ me, bhante, cīvaraṃ pubbe appavārito aññātakassa gahapatikassa tantavāye upasaṅkamitvā vikappaṃ āpannaṃ nissaggiyaṃ.</paragraph>
    <paragraph line="1370">(Ca) idaṃ me, bhante, accekacīvaraṃ cīvarakālasamayaṃ atikkāmitaṃ nissaggiyaṃ.</paragraph>
    <paragraph line="1371">(Cha) idaṃ me, bhante, cīvaraṃ atirekachārattaṃ vippavutthaṃ aññatra bhikkhusammutiyā nissaggiyaṃ.</paragraph>
    <paragraph line="1372">(Ja) idaṃ me, bhante, jānaṃ saṅghikaṃ lābhaṃ pariṇataṃ attano pariṇāmitaṃ nissaggiyaṃ, imāhaṃ āyasmato nissajjāmīti.</paragraph>
    <paragraph line="1373" number="396"> Sesaṃ <pageBreak edition="Myanmar" number="0.0046" /> sabbaṃ yathāyogaṃ, ādimhi viya yojaye.</paragraph>
    <paragraph line="1374" number="397"> (Ka) ahaṃ <pageBreak edition="Vipassana Research Institut" number="0.0056" />, bhante, ekaṃ pācittiyāpattiṃ āpajjiṃ. Dve sambahulā pācittiyāpattiyo āpajjiṃ.</paragraph>
    <paragraph line="1375">(Kha) gārayhaṃ, bhante, dhammaṃ āpajjiṃ asappāyaṃ pāṭidesanīyaṃ, taṃ paṭidesemīti. Tena ‘‘passasi, āvuso, taṃ dhamma’’nti vattabbaṃ.</paragraph>
    <paragraph line="1376">(Ga) ahaṃ, bhante, ekaṃ dukkaṭāpattiṃ āpajjiṃ. Dve sambahulā dukkaṭāpattiyo āpajjiṃ.</paragraph>
    <paragraph line="1377">(Gha) ahaṃ, bhante, ekaṃ dubbhāsitāpattiṃ āpajjiṃ. Dve sambahulā dubbhāsitāpattiyo āpajjiṃ. Tā tumhamūle paṭidesemīti.</paragraph>
    <paragraph line="1378">(Ṅa) ‘‘ahaṃ, bhante, dve nānāvatthukā thullaccayāpattiyo āpajjiṃ. Sambahulā nānāvatthukā thullaccayāpattiyo āpajjiṃ, tā tumhamūle paṭidesemī’’ti vatvā tena ‘‘passasi, āvuso, tā āpattiyo’’ti vutte ‘‘āma, bhante, passāmī’’ti vatvā puna tena ‘‘āyatiṃ, āvuso, saṃvareyyāsī’’ti vutte ‘‘sādhu suṭṭhu, bhante, saṃvarissāmī’’ti vattabbaṃ.</paragraph>
    <hangnum line="1379" number="398"></hangnum>
    <gatha1 line="1380"> Adesanāgāminiyaṃ, anāpattiñca desitaṃ;</gatha1>
    <gatha2 line="1381">Nānā saṃvāsanissīmaṭṭhitānaṃ catupañcahi;</gatha2>
    <gathalast line="1382">Manasā pakatattānaṃ, nānekāti na desayeti.</gathalast>
    <subhead line="1383">43. Chandadānaniddeso</subhead>
    <paragraph line="1384"><bold>Chandadānādī</bold>ti –</paragraph>
    <hangnum line="1385" number="399"></hangnum>
    <gatha1 line="1386"> Bheriṃ ghaṇṭiṃ patāḷetvā, kammappatte samāgate;</gatha1>
    <gathalast line="1387">Saṅghe hareyya chandaṃ vā, pārisuddhiṃ pavāraṇaṃ.</gathalast>
    <hangnum line="1388" number="400"></hangnum>
    <gatha1 line="1389"> Ekaṃ <pageBreak edition="Vipassana Research Institut" number="0.0057" /><pageBreak edition="Myanmar" number="0.0047" /> bhikkhuṃ upaggamma, nisīditvā ukkuṭikaṃ;</gatha1>
    <gathalast line="1390">Añjaliṃ paggaṇhitvāna, dade chandaṃ vicakkhaṇo.</gathalast>
    <paragraph line="1391" number="401"> (Ka) ‘‘chandaṃ dammi, chandaṃ me hara, chandaṃ me ārocehī’’ti vattabbaṃ.</paragraph>
    <paragraph line="1392">(Kha) pārisuddhiṃ dentena ‘‘pārisuddhiṃ dammi, pārisuddhiṃ me hara, pārisuddhiṃ me ārocehī’’ti vattabbaṃ.</paragraph>
    <hangnum line="1393" number="402"></hangnum>
    <gatha1 line="1394"> Pārisuddhippadānena, sampādeti uposathaṃ;</gatha1>
    <gathalast line="1395">Saṅghassa attano cāpi, sesakammaṃ vibādhati.</gathalast>
    <hangnum line="1396" number="403"></hangnum>
    <gatha1 line="1397"> Chandadānena saṅghassa, dvayaṃ sādheti nattano;</gatha1>
    <gathalast line="1398">Tasmā chandaṃ dadantena, dātabbā pārisuddhipi.</gathalast>
    <hangnum line="1399" number="404"></hangnum>
    <gatha1 line="1400"> Hareyyeko bahūnampi, paramparā na hāraye;</gatha1>
    <gathalast line="1401">Paramparāhaṭā chanda-pārisuddhi na gacchati.</gathalast>
    <paragraph line="1402" number="405"> Sabbūpacāraṃ katvāna, evaṃ deyyā pavāraṇā. ‘‘Pavāraṇaṃ dammi, pavāraṇaṃ me hara, pavāraṇaṃ me ārocehi, mamatthāya pavārehī’’ti.</paragraph>
    <paragraph line="1403" number="406"> Ārocetvātha so saṅghaṃ, pavāreyyevamāgato. ‘‘Itthannāmo, bhante, saṅghaṃ pavāreti diṭṭhena vā sutena vā parisaṅkāya vā, vadatu taṃ saṅgho anukampaṃ upādāya, passanto paṭikarissatī’’ti.</paragraph>
    <hangnum line="1404" number="407"></hangnum>
    <gatha1 line="1405"> Gahetvā pārisuddhiṃ vā, chandaṃ vāpi pavāraṇaṃ;</gatha1>
    <gathalast line="1406">Hārako saṅghamappatvā, vibbhameyya mareyya vā.</gathalast>
    <hangnum line="1407" number="408"></hangnum>
    <gatha1 line="1408"> Sāmaṇerādibhāvaṃ <pageBreak edition="Vipassana Research Institut" number="0.0058" /> vā,</gatha1>
    <gatha2 line="1409">Paṭijāneyya nāhaṭā;</gatha2>
    <gatha3 line="1410">Patvā saṅghaṃ tathā heyya,</gatha3>
    <gathalast line="1411">Āhaṭā hoti hārako.</gathalast>
    <hangnum line="1412" number="409"></hangnum>
    <gatha1 line="1413"> Saṅghappatto <pageBreak edition="Myanmar" number="0.0048" /> pamatto vā, sutto nārocayeyya vā;</gatha1>
    <gathalast line="1414">Anāpattiva sañcicca, nārocentassa dukkaṭanti.</gathalast>
    <subhead line="1415">44. Uposathaniddeso</subhead>
    <paragraph line="1416"><bold>Uposatho</bold>ti –</paragraph>
    <hangnum line="1417" number="410"></hangnum>
    <gatha1 line="1418"> Duve uposathā cātu-ddaso pannaraso iti;</gatha1>
    <gathalast line="1419">Suttuddesamadhiṭṭhāna-pārisuddhivasā tayo.</gathalast>
    <hangnum line="1420" number="411"></hangnum>
    <gatha1 line="1421"> Suttuddesova saṅghassa, adhiṭṭhānauposatho;</gatha1>
    <gathalast line="1422">Puggalasseva sesānaṃ, pārisuddhiuposatho.</gathalast>
    <hangnum line="1423" number="412"></hangnum>
    <gatha1 line="1424"> Pubbakicce ca karaṇe, pattakalle samānite;</gatha1>
    <gathalast line="1425">Suttaṃ uddisati saṅgho, pañcadhā so vibhāvito.</gathalast>
    <hangnum line="1426" number="413"></hangnum>
    <gatha1 line="1427"> Vināntarāyaṃ saṅkhepe-nuddeso vinivārito;</gatha1>
    <gatha2 line="1428">‘‘Therova issaro dvīsu, uddesesvettha tīsu vā;</gatha2>
    <gathalast line="1429">Visadesū’’ti vuttattā, avattantepi vaṭṭati.</gathalast>
    <hangnum line="1430" number="414"></hangnum>
    <gatha1 line="1431"> Āgaccheyyuṃ yadi samā, uddisante va thokikā;</gatha1>
    <gathalast line="1432">Uddiṭṭhaṃ yaṃ suuddiṭṭhaṃ, sotabbamavasesakaṃ.</gathalast>
    <hangnum line="1433" number="415"></hangnum>
    <gatha1 line="1434"> Uddiṭṭhamatte <pageBreak edition="Vipassana Research Institut" number="0.0059" /> sakalā-yekaccāyuṭṭhitāya vā;</gatha1>
    <gatha2 line="1435">Pārisuddhiṃ kareyyesaṃ, santike bahukātha ce;</gatha2>
    <gathalast line="1436">Katvā sabbavikappesu, pubbakiccaṃ punuddise.</gathalast>
    <hangnum line="1437" number="416"></hangnum>
    <gatha1 line="1438"> Pannarasovāsikānaṃ, itarānaṃ sacetaro;</gatha1>
    <gatha2 line="1439">Samānetarenuvattantu, purimānaṃ sacedhikā;</gatha2>
    <gathalast line="1440">Purimā anuvattantu, tesaṃ sesepyayaṃ nayo.</gathalast>
    <hangnum line="1441" number="417"></hangnum>
    <gatha1 line="1442"> Pāṭipadovāsikānaṃ, itarānaṃ uposatho;</gatha1>
    <gathalast line="1443">Samathokānaṃ sāmaggiṃ, mūlaṭṭhā dentu kāmato.</gathalast>
    <hangnum line="1444" number="418"></hangnum>
    <gatha1 line="1445"> Bahi gantvāna kātabbo, no ce denti uposatho;</gatha1>
    <gathalast line="1446">Deyyānicchāya sāmaggī, bahūsu bahi vā vaje.</gathalast>
    <hangnum line="1447" number="419"></hangnum>
    <gatha1 line="1448"> Pāṭipadegantukānaṃ <pageBreak edition="Myanmar" number="0.0049" />, evameva ayaṃ nayo;</gatha1>
    <gathalast line="1449">Sāveyya suttaṃ sañcicca, assāventassa dukkaṭaṃ.</gathalast>
    <hangnum line="1450" number="420"></hangnum>
    <gatha1 line="1451"> Sammajjituṃ padīpetuṃ, paññāpetuṃ dakāsanaṃ;</gatha1>
    <gathalast line="1452">Na kareyya tathā kallo, mahātherena pesito.</gathalast>
    <paragraph line="1453" number="421"> Sammajjitvā padīpetvā, paṭṭhapetvā dakāsanaṃ. Gaṇañattiṃ ṭhapetvevaṃ, kattabbo tīhuposatho. ‘‘Suṇantu me āyasmantā, ajjuposatho pannaraso, yadāyasmantānaṃ pattakallaṃ, mayaṃ aññamaññaṃ pārisuddhiuposathaṃ kareyyāmā’’ti.</paragraph>
    <paragraph line="1454" number="422"> Ekaṃsaṃ cīvaraṃ katvā, nisīditvā ukkuṭikaṃ,. Therena añjaliṃ tevaṃ, paggayha samudīriyā. ‘‘Parisuddho <pageBreak edition="Vipassana Research Institut" number="0.0060" /> ahaṃ āvuso, parisuddhoti maṃ dhārethā’’ti, vade yāvatatīyakaṃ.</paragraph>
    <paragraph line="1455" number="423"> Samattapubbārambhena, te navenevamīriyā. ‘‘Parisuddho ahaṃ bhante, parisuddhoti maṃ dhārethā’’ti, vade yāvatatīyakaṃ.</paragraph>
    <paragraph line="1456" number="424"> Dvīsu therena kattabbaṃ, katvevamīriyo navo. ‘‘Parisuddho ahaṃ āvuso, parisuddhoti maṃ dhārehī’’ti tikkhattuṃ vattabbo.</paragraph>
    <hangnum line="1457" number="425"></hangnum>
    <gatha1 line="1458"> Navena thero tikkhattuṃ, evamassa udīriyo;</gatha1>
    <gathalast line="1459">‘‘Parisuddho ahaṃ bhante, parisuddhoti maṃ dhārethā’’ti.</gathalast>
    <paragraph line="1460" number="426"> Pubbakiccaṃ <pageBreak edition="Myanmar" number="0.0050" /> samāpetvā, adhiṭṭheyyevamekako. ‘‘Ajja me uposatho pannarasoti vā cātuddasoti vā adhiṭṭhāmī’’ti vattabbaṃ, no cedhiṭṭheyya dukkaṭaṃ.</paragraph>
    <hangnum line="1461" number="427"></hangnum>
    <gatha1 line="1462"> Yattha vasanti cattāro, tayo vā yadi vā duve;</gatha1>
    <gatha2 line="1463">Pārisuddhiṃ haritvāna, ekekassitarītare;</gatha2>
    <gathalast line="1464">Taṃ taṃ uposathaṃ kayiruṃ, siyā āpatti dukkaṭaṃ.</gathalast>
    <hangnum line="1465" number="428"></hangnum>
    <gatha1 line="1466"> Vagge samagge vaggoti, saññino vimatissa vā;</gatha1>
    <gatha2 line="1467">Dukkaṭaṃ karoto bhedā-dhippāyena thullaccayaṃ;</gatha2>
    <gathalast line="1468">Vagge samaggenāpatti, samaggo iti saññino.</gathalast>
    <hangnum line="1469" number="429"></hangnum>
    <gatha1 line="1470"> Ukkhittassa <pageBreak edition="Vipassana Research Institut" number="0.0061" /> gahaṭṭhassa, sesānaṃ sahadhamminaṃ;</gatha1>
    <gathalast line="1471">Pārājikassābhabbassa, sikkhānikkhittakassa ca.</gathalast>
    <hangnum line="1472" number="430"></hangnum>
    <gatha1 line="1473"> Nisinnaparisāyañca, sabhāgāpattiko tathā;</gatha1>
    <gathalast line="1474">Chandena parivutthena, pātimokkhaṃ na uddise.</gathalast>
    <hangnum line="1475" number="431"></hangnum>
    <gatha1 line="1476"> Adesayitvānāpannaṃ, nāvikatvāna vematiṃ;</gatha1>
    <gathalast line="1477">Nuposathepi vā kātuṃ, posatho na ca kappati.</gathalast>
    <hangnum line="1478" number="432"></hangnum>
    <gatha1 line="1479"> Aṭṭhitoposathāvāsā, na vaje tadahū vinā;</gatha1>
    <gathalast line="1480">Antarāyaṃ va saṅghaṃ vā-dhiṭṭhātuṃ sīmameva vāti.</gathalast>
    <subhead line="1481">45. Pavāraṇāniddeso</subhead>
    <paragraph line="1482"><bold>Pavāraṇā</bold>ti –</paragraph>
    <hangnum line="1483" number="433"></hangnum>
    <gatha1 line="1484"> Dvinnaṃ tiṇṇaṃ catunnañca, aññamaññappavāraṇā;</gatha1>
    <gathalast line="1485">Ekassa ca adhiṭṭhānaṃ, sesā saṅghappavāraṇā.</gathalast>
    <hangnum line="1486" number="434"></hangnum>
    <gatha1 line="1487"> Pubbakicce ca karaṇe, pattakalle samānite;</gatha1>
    <gathalast line="1488">Ṭhapetvā ñattiṃ saṅghena, kattabbevaṃ pavāraṇā.</gathalast>
    <paragraph line="1489">‘‘Suṇātu <pageBreak edition="Myanmar" number="0.0051" /> me bhante saṅgho, ajja pavāraṇā pannarasī, yadi saṅghassa pattakallaṃ, saṅgho pavāreyyā’’ti.</paragraph>
    <hangnum line="1490" number="435"></hangnum>
    <gatha1 line="1491"> Ekaṃsaṃ cīvaraṃ katvā, nisīditvā ukkuṭikaṃ;</gatha1>
    <gathalast line="1492">Therena añjaliṃ saṅgho, paggayha samudīriyo.</gathalast>
    <paragraph line="1493" number="436"> ‘‘Saṅghaṃ, āvuso, pavāremi diṭṭhena vā sutena vā parisaṅkāya vā, vadantu maṃ āyasmanto <pageBreak edition="Vipassana Research Institut" number="0.0062" /> anukampaṃ upādāya, passanto paṭikarissāmi. Dutiyampi…pe… tatiyampi, āvuso, saṅghaṃ pavāremi diṭṭhena vā sutena vā parisaṅkāya vā, vadantu maṃ āyasmanto anukampaṃ upādāya, passanto paṭikarissāmī’’ti.</paragraph>
    <hangnum line="1494" number="437"></hangnum>
    <gatha1 line="1495"> Pavārentesu theresu, nisajjukkuṭikaṃ navo;</gatha1>
    <gathalast line="1496">Pavāreti sayaṃ yāva, ukkuṭikova acchatu.</gathalast>
    <paragraph line="1497" number="438"> Pubbārambhaṃ samāpetvā, navo saṅghamudīraye.</paragraph>
    <paragraph line="1498" number="439"> ‘‘Saṅghaṃ, bhante, pavāremi diṭṭhena vā sutena vā parisaṅkāya vā, vadantu maṃ āyasmanto anukampaṃ upādāya, passanto paṭikarissāmi. Dutiyampi…pe… tatiyampi, bhante, saṅghaṃ pavāremi diṭṭhena vā sutena vā parisaṅkāya vā, vadantu maṃ āyasmanto anukampaṃ upādāya, passanto paṭikarissāmī’’ti.</paragraph>
    <hangnum line="1499" number="440"></hangnum>
    <gatha1 line="1500"> Dānena dhammasākacchā, kalahehi ca rattiyā;</gatha1>
    <gatha2 line="1501">Tevācikāya okāse-sati khepitabhāvato;</gatha2>
    <gathalast line="1502">Antarāye dasavidhe, ñattiṃ vatvānurūpato.</gathalast>
    <paragraph line="1503" number="441"> ‘‘Suṇātu me bhante saṅgho, manussehi dānaṃ dentehi, dvīhi bhikkhūhi dhammaṃ sākacchantehi, kalahaṃ karontehi yebhuyyena ratti khepitā. Sace saṅgho <pageBreak edition="Myanmar" number="0.0052" /> tevācikaṃ pavāressati, appavāritova saṅgho bhavissati, athāyaṃ ratti vibhāyissati. Ayaṃ rājantarāyo, ayaṃ corantarāyo, ayaṃ agyantarāyo, ayaṃ udakantarāyo, ayaṃ manussantarāyo, ayaṃ amanussantarāyo, ayaṃ vāḷantarāyo, ayaṃ sarīsapantarāyo, ayaṃ jīvitantarāyo, ayaṃ brahmacariyantarāyo. Sace saṅgho tevācikaṃ pavāressati, appavāritova saṅgho bhavissati, athāyaṃ brahmacariyantarāyo bhavissati. Yadi saṅghassa pattakallaṃ, saṅgho dvevācikaṃ, ekavācikaṃ, samānavassikaṃ pavāreyyā’’ti.</paragraph>
    <hangnum line="1504" number="442"></hangnum>
    <gatha1 line="1505"> Pavāreyyānurūpena <pageBreak edition="Vipassana Research Institut" number="0.0063" />, yathāṭhapitañattiyā;</gatha1>
    <gathalast line="1506">Āgaccheyyuṃ yadi samā, ādikā cettha āhare.</gathalast>
    <paragraph line="1507" number="443"> Evaṃ ticatuvaggo ca, ñattiṃ vatvā pavāraye. ‘‘Suṇantu me āyasmantā, ajja pavāraṇā pannarasī, yadāyasmantānaṃ pattakallaṃ, mayaṃ aññamaññaṃ pavāreyyāmā’’ti.</paragraph>
    <hangnum line="1508" number="444"></hangnum>
    <gatha1 line="1509"> Ekaṃsaṃ cīvaraṃ katvā, nisīditvā ukkuṭikaṃ;</gatha1>
    <gathalast line="1510">Therena añjaliṃ tevaṃ, paggayha samudīriyā.</gathalast>
    <paragraph line="1511" number="445"> ‘‘Ahaṃ, āvuso, āyasmante pavāremi diṭṭhena vā sutena vā parisaṅkāya vā, vadantu maṃ āyasmantā anukampaṃ upādāya, passanto paṭikarissāmi. Dutiyampi…pe… tatiyampi ahaṃ, āvuso, āyasmante pavāremi diṭṭhena vā sutena vā parisaṅkāya vā, vadantu maṃ āyasmantā anukampaṃ upādāya, passanto paṭikarissāmī’’ti.</paragraph>
    <paragraph line="1512">Navenāpi <pageBreak edition="Myanmar" number="0.0053" /> ‘‘ahaṃ, bhante, āyasmante pavāremi diṭṭhena vā sutena vā parisaṅkāya vā, vadantu maṃ āyasmantā anukampaṃ upādāya, passanto paṭikarissāmi. Dutiyampi…pe… tatiyampi ahaṃ, bhante, āyasmante pavāremi diṭṭhena vā sutena vā parisaṅkāya vā, vadantu maṃ āyasmantā anukampaṃ upādāya, passanto paṭikarissāmī’’ti.</paragraph>
    <paragraph line="1513" number="446"> Dvīsu therena kattabbaṃ, navo katvevamīriyo.</paragraph>
    <paragraph line="1514" number="447"> ‘‘Ahaṃ, āvuso, āyasmantaṃ pavāremi diṭṭhena vā sutena vā parisaṅkāya vā, vadatu maṃ āyasmā anukampaṃ upādāya, passanto paṭikarissāmi. Dutiyampi…pe… tatiyampi ahaṃ, āvuso, āyasmantaṃ pavāremi diṭṭhena vā sutena vā parisaṅkāya vā, vadatu maṃ āyasmā anukampaṃ upādāya, passanto paṭikarissāmī’’ti.</paragraph>
    <paragraph line="1515">Navenāpi <pageBreak edition="Vipassana Research Institut" number="0.0064" /> ‘‘ahaṃ, bhante, āyasmantaṃ pavāremi diṭṭhena vā sutena vā parisaṅkāya vā, vadatu maṃ āyasmā anukampaṃ upādāya, passanto paṭikarissāmi. Dutiyampi…pe… tatiyampi ahaṃ, bhante, āyasmantaṃ pavāremi diṭṭhena vā sutena vā parisaṅkāya vā, vadatu maṃ āyasmā anukampaṃ upādāya, passanto paṭikarissāmī’’ti.</paragraph>
    <paragraph line="1516" number="448"> Pubbakiccaṃ samāpetvā, adhiṭṭheyyevamekako. ‘‘Ajja me pavāraṇā cātuddasīti vā pannarasīti vā adhiṭṭhāmī’’ti vattabbaṃ.</paragraph>
    <hangnum line="1517" number="449"></hangnum>
    <gatha1 line="1518"> Yasmiṃ vasanti vā pañca, cattāro vā tayo duve;</gatha1>
    <gathalast line="1519">Pavāraṇaṃ haritvāna, ekekassitarītare.</gathalast>
    <hangnum line="1520" number="450"></hangnum>
    <gatha1 line="1521"> Taṃ <pageBreak edition="Myanmar" number="0.0054" /> taṃ pavāraṇaṃ kayiruṃ,</gatha1>
    <gatha2 line="1522">Siyā āpatti dukkaṭaṃ;</gatha2>
    <gatha3 line="1523">Sesā uposathe vuttā,</gatha3>
    <gathalast line="1524">Gāthāyo cettha āhare.</gathalast>
    <hangnum line="1525" number="451"></hangnum>
    <gatha1 line="1526"> Pavāriteva saṅghamhi, pārisuddhiuposathaṃ;</gatha1>
    <gathalast line="1527">Kareyya chinnavasso vā, avuttho vānupagato.</gathalast>
    <hangnum line="1528" number="452"></hangnum>
    <gatha1 line="1529"> Cātumāsiniyā cāpi, kate saṅghenuposathe;</gatha1>
    <gathalast line="1530">Vutthavassā pavāreyyuṃ, sace appatarā siyunti.</gathalast>
    <subhead line="1531">46. Saṃvaraniddeso</subhead>
    <paragraph line="1532"><bold>Saṃvaro</bold>ti –</paragraph>
    <hangnum line="1533" number="453"></hangnum>
    <gatha1 line="1534"> Cakkhusotādibhedehi, rūpasaddādigocare;</gatha1>
    <gathalast line="1535">Abhijjhādomanassādi-ppavattiṃ vinivāraye.</gathalast>
    <hangnum line="1536" number="454"></hangnum>
    <gatha1 line="1537"> Niggaṇheyya <pageBreak edition="Vipassana Research Institut" number="0.0065" /> sakaṃ cittaṃ, kiṭṭhādiṃ viya duppasuṃ;</gatha1>
    <gathalast line="1538">Satimā sampajāno ca, care sabbiriyāpatheti.</gathalast>
    <subhead line="1539">47. Suddhiniddeso</subhead>
    <paragraph line="1540"><bold>Suddhī</bold>ti –</paragraph>
    <hangnum line="1541" number="455"></hangnum>
    <gatha1 line="1542"> Desanā saṃvaro eṭṭhipaccavekkhaṇa bhedato;</gatha1>
    <gatha2 line="1543">Suddhī catubbidhā pātimokkhasaṃvarasammataṃ;</gatha2>
    <gathalast line="1544">Desanāya visuddhattā, <bold>desanāsuddhi</bold> vuccati.</gathalast>
    <hangnum line="1545" number="456"></hangnum>
    <gatha1 line="1546"> ‘‘Na punevaṃ karissa’’nti, cittādhiṭṭhānasaṃvarā;</gatha1>
    <gathalast line="1547">Vutto <bold>saṃvarasuddhī</bold>ti, sujjhatindriyasaṃvaro.</gathalast>
    <hangnum line="1548" number="457"></hangnum>
    <gatha1 line="1549"> Pahāyānesanaṃ dhammenuppādentassa eṭṭhiyā;</gatha1>
    <gathalast line="1550">Suddhattā <bold>eṭṭhisuddhī</bold>ti, vuttamājīvanissitaṃ.</gathalast>
    <hangnum line="1551" number="458"></hangnum>
    <gatha1 line="1552"> Yoniso <pageBreak edition="Myanmar" number="0.0055" /> paṭisaṅkhāya, cīvaraṃ paṭisevati;</gatha1>
    <gatha2 line="1553">Evamādiyathāvutta-paccavekkhaṇasujjhanā;</gatha2>
    <gathalast line="1554"><bold>Paccavekkhaṇasuddhī</bold>ti, vuttaṃ paccayanissitanti.</gathalast>
    <subhead line="1555">48. Santosaniddeso</subhead>
    <paragraph line="1556"><bold>Santoso</bold>ti –</paragraph>
    <hangnum line="1557" number="459"></hangnum>
    <gatha1 line="1558"> Appena anavajjena, santuṭṭho sulabhena ca;</gatha1>
    <gathalast line="1559">Mattaññū subharo hutvā, care saddhammagāravo.</gathalast>
    <hangnum line="1560" number="460"></hangnum>
    <gatha1 line="1561"> Atītaṃ <pageBreak edition="Vipassana Research Institut" number="0.0066" /> nānusocanto, nappajappamanāgataṃ;</gatha1>
    <gathalast line="1562">Paccuppannena yāpento, <bold>santuṭṭho</bold>ti pavuccatīti.</gathalast>
    <subhead line="1563">49. Caturārakkhaniddeso</subhead>
    <paragraph line="1564"><bold>Caturakkhā</bold>ti –</paragraph>
    <hangnum line="1565" number="461"></hangnum>
    <gatha1 line="1566"> Buddhānussati mettā ca, asubhaṃ maraṇassati;</gatha1>
    <gathalast line="1567">Ārakattādinārahaṃ, sammā sāmañca buddhato.</gathalast>
    <hangnum line="1568" number="462"></hangnum>
    <gatha1 line="1569"> Sammāsambuddhaiti vānussati yā punappunaṃ;</gatha1>
    <gathalast line="1570">Navabhede bhagavato, <bold>buddhānussati</bold> sā guṇe.</gathalast>
    <hangnum line="1571" number="463"></hangnum>
    <gatha1 line="1572"> Sīmaṭṭhasaṅghe sīmaṭṭhadevatāsu ca issare;</gatha1>
    <gathalast line="1573">Jane gocaragāmamhi, tatthupādāya mānuse.</gathalast>
    <hangnum line="1574" number="464"></hangnum>
    <gatha1 line="1575"> Sabbasattesu sukhitā, hontāverātiādinā;</gatha1>
    <gathalast line="1576">Paricchijja paricchijja, bhāvanā <bold>mettabhāvanā</bold>.</gathalast>
    <hangnum line="1577" number="465"></hangnum>
    <gatha1 line="1578"> Vaṇṇasaṇṭhānaokāsa-disato paricchedato;</gatha1>
    <gathalast line="1579">Vavatthapetvā kesādi-koṭṭhāse anupubbato.</gathalast>
    <hangnum line="1580" number="466"></hangnum>
    <gatha1 line="1581"> Nātisīghañca saṇikaṃ, vikkhepaṃ paṭibāhayaṃ;</gatha1>
    <gathalast line="1582">Paṇṇattiṃ samatikkamma, muñcantassānupubbato.</gathalast>
    <hangnum line="1583" number="467"></hangnum>
    <gatha1 line="1584"> Vaṇṇaāsayasaṇṭhāna-gandhokāsehi <pageBreak edition="Myanmar" number="0.0056" /> bhāvanā;</gatha1>
    <gatha2 line="1585">Paṭikkūlāti koṭṭhāse, uddhumātādivatthusu;</gatha2>
    <gathalast line="1586">Gahetvā asubhākāraṃ, pavattā bhāvanāsubhaṃ.</gathalast>
    <hangnum line="1587" number="468"></hangnum>
    <gatha1 line="1588"> ‘‘Maraṇaṃ <pageBreak edition="Vipassana Research Institut" number="0.0067" /> me bhavissati, jīvitaṃ ucchijjissati;</gatha1>
    <gathalast line="1589">Maraṇaṃ maraṇaṃ vā’’ti, bhāvayitvāna yoniso.</gathalast>
    <hangnum line="1590" number="469"></hangnum>
    <gatha1 line="1591"> Vadhakassevupaṭṭhānā, sampattīnaṃ vipattito;</gatha1>
    <gathalast line="1592">Upasaṃharato kāyabahusādhāraṇā tathā.</gathalast>
    <hangnum line="1593" number="470"></hangnum>
    <gatha1 line="1594"> Āyudubbalato kālavavatthānassabhāvato;</gatha1>
    <gathalast line="1595">Addhānassa paricchedā, bhāvanā <bold>maraṇassatī</bold>ti.</gathalast>
    <subhead line="1596">50. Vipassanāniddeso</subhead>
    <paragraph line="1597"><bold>Vipassanā</bold>ti –</paragraph>
    <hangnum line="1598" number="471"></hangnum>
    <gatha1 line="1599"> Nāmarūpaṃ pariggayha, tato tassa ca paccayaṃ;</gatha1>
    <gathalast line="1600">Hutvā abhāvato<bold>niccā,</bold> udayabbayapīḷanā.</gathalast>
    <hangnum line="1601" number="472"></hangnum>
    <gatha1 line="1602"><bold>Dukkhā</bold> avasavattittā, <bold>anattā</bold>ti tilakkhaṇaṃ;</gatha1>
    <gatha2 line="1603">Āropetvāna saṅkhāre, sammasanto punappunaṃ;</gatha2>
    <gathalast line="1604">Pāpuṇeyyānupubbena, sabbasaṃyojanakkhayanti.</gathalast>
    <subhead line="1605">Nigamanakathā</subhead>
    <hangnum line="1606" number="473"></hangnum>
    <gatha1 line="1607"> Adhisīlādhicittānaṃ, adhipaññāya sikkhanā;</gatha1>
    <gathalast line="1608">Bhikkhukiccamato khuddasikkhāyaṃ samudāhaṭā.</gathalast>
    <hangnum line="1609" number="474"></hangnum>
    <gatha1 line="1610"> Mahato kittisaddassa, yassa lokavicārino;</gatha1>
    <gathalast line="1611">Parissamo na sambhoti, mālutasseva niccaso.</gathalast>
    <hangnum line="1612" number="475"></hangnum>
    <gatha1 line="1613"> Tena <pageBreak edition="Myanmar" number="0.0057" /><pageBreak edition="Vipassana Research Institut" number="0.0068" /><bold>dhammasirīkena,</bold> tambapaṇṇiyaketunā;</gatha1>
    <gathalast line="1614">Therena racitā dhammavinayaññupasaṃsitā.</gathalast>
    <hangnum line="1615" number="476"></hangnum>
    <gatha1 line="1616"> Ettāvatāyaṃ niṭṭhānaṃ, khuddasikkhā upāgatā;</gatha1>
    <gathalast line="1617">Pañcamattehi gāthānaṃ, satehi parimāṇatoti.</gathalast>
    <centered line="1618">Khuddasikkhā niṭṭhitā.</centered>
    <centered line="1619"> Namo tassa bhagavato arahato sammāsambuddhassa</centered>
  </content>
</document>