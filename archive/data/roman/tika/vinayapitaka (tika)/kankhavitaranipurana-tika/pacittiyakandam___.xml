<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin09t.nrf24.xml</normativeSource>
    <archivePath>roman/tika/vinayapitaka (tika)/kankhavitaranipurana-tika/pacittiyakandam___.xml</archivePath>
    <baseFileName>pacittiyakandam___</baseFileName>
    <titlePath>Pācittiyakaṇḍaṃ - Kaṅkhāvitaraṇīpurāṇa-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Pācittiyakaṇḍaṃ</chapter>
    <title line="2">1. Lasuṇavaggo</title>
    <subhead line="3">1. Lasuṇasikkhāpadavaṇṇanā</subhead>
    <paragraph line="4"><bold>‘‘Lasuṇa’’</bold>nti <pageBreak edition="M" number="0.0467" /><pageBreak edition="V" number="0.0432" /> kiñcāpi avisesena vuttaṃ, tathāpi magadhesu jātaṃ lasuṇameva idhādhippetaṃ, tampi bhaṇḍikalasuṇamevāti āha <bold>magadharaṭṭhe jāta’’</bold>ntiādi.</paragraph>
    <paragraph line="5"><bold>Bhaṇḍikalasuṇa</bold>nti poṭṭalikalasuṇameva, sampuṇṇamiñjānametaṃ adhivacanaṃ. Tenāha <bold>‘‘na ekadvitimiñjaka’’</bold>nti. <bold>Ajjhohāre ajjhohāre</bold>ti (pāci. aṭṭha. 795) ettha sace dve tayo bhaṇḍike ekatoyeva saṅkhāditvā ajjhoharati, ekaṃ pācittiyaṃ. Bhañjitvā ekekamiñjakaṃ khādantiyā pana payogagaṇanāya pācittiyāni.</paragraph>
    <paragraph line="6"><bold>Palaṇḍukā</bold>dīnaṃ vaṇṇena vā miñjāya vā nānāttaṃ veditabbaṃ – vaṇṇena tāva <bold>palaṇḍuko</bold> nāma paṇḍuvaṇṇo hoti, <bold>bhañjanako</bold> lohitavaṇṇo, <bold>haritako</bold> haritapaṇṇavaṇṇo. Miñjāya pana palaṇḍukassa ekā miñjā hoti, bhañjanakassa dve, haritakassa tisso. <bold>Cāpalasuṇo</bold> amiñjako. Aṅkuramattameva hi tassa hoti. <bold>Mahāpaccariyā</bold>dīsu pana ‘‘palaṇḍukassa tīṇi miñjāni, bhañjanakassa dve, haritakassa eka’’nti (pāci. aṭṭha. 797) vuttaṃ. Ete palaṇḍukādayo sabhāveneva vaṭṭanti. Sūpasampākādīsu pana māgadhakampi vaṭṭati. Tañhi paccamānesu muggasūpādīsu vā macchamaṃsavikatiyā vā tele vā badarasāḷavādīsu vā ambilasākādīsu vā uttaribhaṅgesu vā yattha katthaci antamaso yāgubhattepi pakkhittaṃ vaṭṭati. <bold>Badarasāḷavaṃ</bold> (sārattha. ṭī. pācittiya 3.793-797) nāma badaraphalāni sukkhāpetvā cuṇṇetvā kattabbā khādanīyavikati.</paragraph>
    <centered line="7">Lasuṇasikkhāpadavaṇṇanā niṭṭhitā.</centered>
    <subhead line="8">2. Sambādhalomasikkhāpadavaṇṇanā</subhead>
    <paragraph line="9">‘‘Paṭicchannokāse’’ti <pageBreak edition="M" number="0.0468" /><pageBreak edition="V" number="0.0433" /> etassa vibhāgadassanatthaṃ <bold>‘‘upakacchakesu ca muttakaraṇe cāti attho’’</bold>ti vuttaṃ.</paragraph>
    <paragraph line="10"><bold>Ābādhapaccayā</bold>ti kaṇḍukacchuādiābādhapaccayā saṃharāpentiyā anāpatti. ‘‘Bhikkhussa ettha ca lasuṇe ca dukkaṭa’’nti (vajira. ṭī. pācittiya 800) porāṇā.</paragraph>
    <centered line="11">Sambādhalomasikkhāpadavaṇṇanā niṭṭhitā.</centered>
    <subhead line="12">3. Talaghātakasikkhāpadavaṇṇanā</subhead>
    <paragraph line="13"><bold>Talaghātake</bold>ti matthake pahāradāne, tañca kho talaṃ ‘‘muttakaraṇe pahāraṃ detī’’ti (pāci. 804) <bold>padabhājaniyaṃ</bold>vuttattā ‘‘muttakaraṇassā’’ti viññāyatīti āha <bold>‘‘muttakaraṇassa talaghātane’’</bold>ti. <bold>Purimanayeneva sāṇattika</bold>nti attano atthāya aññaṃ āṇāpentiyā sāṇattikaṃ.</paragraph>
    <centered line="14">Talaghātakasikkhāpadavaṇṇanā niṭṭhitā.</centered>
    <subhead line="15">4. Jatumaṭṭhakasikkhāpadavaṇṇanā</subhead>
    <paragraph line="16"><bold>Vatthuvasenetaṃ vutta</bold>nti ‘‘jatumaṭṭhake’’ti etaṃ nidānavasena uppannassa vatthuno vaseneva vuttaṃ. Yaṃ kiñci pana daṇḍakaṃ pavesentiyā āpattiyeva. Tenāha <bold>‘‘kāmarāgena panā’’</bold>tiādi.</paragraph>
    <centered line="17">Jatumaṭṭhakasikkhāpadavaṇṇanā niṭṭhitā.</centered>
    <subhead line="18">5. Udakasuddhikasikkhāpadavaṇṇanā</subhead>
    <paragraph line="19"><bold>Ādātabba</bold>nti pavesetabbaṃ. <bold>Aggapabba</bold>nti kesaggamattampi aggapabbaṃ. <bold>Tatiyaṃ pabbaṃ pavesetī</bold>ti kesaggamattampi tatiyaṃ pabbaṃ paveseti. Vuttañhetaṃ <bold>samantapāsādikāyaṃ</bold> (pāci. aṭṭha. 812) ‘‘gambhīrato dvinnaṃ pabbānaṃ upari kesaggamattampi pavesentiyā pācittiya’’nti.</paragraph>
    <paragraph line="20"><bold>Atigambhīraṃ</bold><pageBreak edition="M" number="0.0469" /><pageBreak edition="V" number="0.0434" /><bold>udakasuddhikaṃ ādiyanavatthusmi</bold>nti atianto pavesetvā udakadhovanakaraṇavatthusmiṃ. Udakasuddhipaccayena (sārattha. ṭī. pācittiya 3.812) pana satipi phassassādiyane yathāvuttaparicchede anāpatti.</paragraph>
    <centered line="21">Udakasuddhikasikkhāpadavaṇṇanā niṭṭhitā.</centered>
    <subhead line="22">6. Upatiṭṭhanasikkhāpadavaṇṇanā</subhead>
    <paragraph line="23"><bold>Takkādīsu vā aññatarenā</bold>ti takkadadhimatthurasakhīrādīsu aññatarena. <bold>Yāya kāyaci bījaniyā</bold>ti antamaso cīvarakaṇṇaṃ upādāya yāya kāyaci bījaniyā.</paragraph>
    <paragraph line="24"><bold>Imaṃ pivathā</bold>ti imaṃ pānīyaṃ vā sūpādiṃ vā pivatha. <bold>Iminā bījathā</bold>ti iminā tālavaṇṭena bījatha. <bold>Dāpentiyā</bold>ti aññena ubhayampi dāpentiyā.</paragraph>
    <centered line="25">Upatiṭṭhanasikkhāpadavaṇṇanā niṭṭhitā.</centered>
    <subhead line="26">7. Āmakadhaññasikkhāpadavaṇṇanā</subhead>
    <paragraph line="27"><bold>Tasmā</bold>ti yasmā viññatti ceva bhojanañca pamāṇaṃ, tasmā. Na kevalañcettha paṭiggahaṇeyeva dukkaṭaṃ hoti, paṭiggaṇhitvā pana araññato āharaṇepi sukkhāpanepi vaddalidivase bhajjanatthāya uddhanasajjanepi kapallasajjanepi dabbisajjanepi dārūni ādāya aggikaraṇepi kapallamhi dhaññapakkhipanepi dabbiyā saṅghaṭṭanesupi koṭṭanatthaṃ udukkhalamusalādisajjanesupi koṭṭanapapphoṭanadhovanādīsupi yāva mukhe ṭhapetvā ajjhoharaṇatthaṃ dantehi saṅkhādati, tāva sabbappayogesu dukkaṭānīti āha <bold>‘‘paṭiggahaṇato paṭṭhāya yāva dantehi saṃkhādanaṃ, tāva pubbappayogesu dukkaṭānī’’</bold>ti.</paragraph>
    <centered line="28">Āmakadhaññasikkhāpadavaṇṇanā niṭṭhitā.</centered>
    <subhead line="29">8. Paṭhamauccārachaḍḍanasikkhāpadavaṇṇanā</subhead>
    <paragraph line="30"><bold>Tirokuṭṭe</bold>ti <pageBreak edition="M" number="0.0470" /><pageBreak edition="V" number="0.0435" /> gharakuṭṭassa parabhāge. <bold>Tiropākāre</bold>ti parikkhepapākārassa tirobhāge, te ca kho kuṭṭapākārā iṭṭhakasiladārūnaṃ vasena tippakārāti āha <bold>‘‘yassa kassaci kuṭṭassa vā pākārassa vā parato’’</bold>ti. <bold>Sabbānipetāni ekato chaḍḍentiyā</bold>ti etāni cattāripi vatthūni ekato chaḍḍentiyā. Pāṭekkaṃ pana chaḍḍentiyā vatthugaṇanāya āpattiyo. Āṇattiyampi eseva nayo.</paragraph>
    <paragraph line="31"><bold>Bhikkhussa dukkaṭa</bold>nti bhikkhussa sabbattha dukkaṭaṃ.</paragraph>
    <centered line="32">Paṭhamauccārachaḍḍanasikkhāpadavaṇṇanā niṭṭhitā.</centered>
    <subhead line="33">9. Dutiyauccārachaḍḍanasikkhāpadavaṇṇanā</subhead>
    <paragraph line="34"><bold>Bhikkhuniyāpī</bold>ti <bold>pi</bold>-saddena bhikkhuṃ samuccinoti. Anikkhittabījesu (pāci. aṭṭha. 830) pana khettesu koṇādīsu vā asañjātaropimesu khettamariyādādīsu vā chaḍḍetuṃ vaṭṭati. Manussānaṃ kacavarachaḍḍanaṭṭhānepi vaṭṭatiyeva. <bold>Chaḍḍitakhette</bold>ti manussesu sassaṃ uddharitvā gatesu chaḍḍitakhettaṃ nāma hoti, tattha vaṭṭati. Yattha pana ‘‘lāyitampi pubbaṇṇādi puna uṭṭhahissatī’’ti rakkhanti, tattha yathāvatthukameva. <bold>Sāmike apaloketvā</bold>ti ettha khettapālakā, ārāmādigopakā ca sāmikāva. Iminā ca saṅghasantake bhikkhussa chaḍḍetuṃ vaṭṭati saṅghapariyāpannattā, na bhikkhunīnaṃ. Bhikkhunīnaṃ pana attano santake bhikkhusantake vuttanayeneva vaṭṭatīti dasseti, evaṃ santepi sāruppavasena kātabbaṃ.</paragraph>
    <centered line="35">Dutiyauccārachaḍḍanasikkhāpadavaṇṇanā niṭṭhitā.</centered>
    <subhead line="36">10. Naccagītasikkhāpadavaṇṇanā</subhead>
    <paragraph line="37"><bold>Nacca</bold>nti naṭādayo vā naccantu, soṇḍā vā antamaso morasuvamakkaṭādayopi, sabbametaṃ naccameva. Tenāha <bold>‘‘naccanti antamaso moranaccampī’’</bold>ti <pageBreak edition="M" number="0.0471" />. <bold>Gīta</bold>nti naṭādīnaṃ vā gītaṃ hotu, ariyānaṃ parinibbānakāle ratanattayaguṇūpasaṃhitaṃ sādhukīḷitagītaṃ vā, antamaso ‘‘dantagītampi <pageBreak edition="V" number="0.0436" /> gāyissāmā’’ti pubbabhāge okūjantā karonti, sabbametaṃ gītameva. Tenāha <bold>‘‘gītanti antamaso dhammabhāṇakagītampī’’</bold>ti. Tattha <bold>dhammabhāṇakagītaṃ</bold> nāma asaññatabhikkhūnaṃ taṃ taṃ vattaṃ bhinditvā atidīghaṃ katvā gītassarena dhammabhaṇanaṃ, tampi neva bhikkhuno, na bhikkhunīnaṃ vaṭṭati. Tathā hi vuttaṃ paramatthajotikāya <bold>khuddakaṭṭhakathāya</bold> (khu. pā. aṭṭha. 2.pacchimapañcasikkhāpadavaṇṇanā) ‘‘dhammūpasaṃhitaṃ gītaṃ vaṭṭati, gītūpasaṃhito pana dhammo na vaṭṭatī’’ti. Tasmā dhammaṃ bhaṇantena jātakavattādiṃ taṃ taṃ vattaṃ avināsetvā caturassena (cūḷava. aṭṭha. 249) vattena parimaṇḍalāni padabyañjanāni dassetabbāni. <bold>Vādita</bold>nti tantibaddhādivādanīyabhaṇḍavāditaṃ vā hotu, kuṭabherivāditaṃ vā antamaso udakabherivāditampi, sabbamevetaṃ vāditameva. Tenāha <bold>‘‘vāditanti antamaso udakabherivādita’’</bold>nti. Yaṃ pana niṭṭhubhantī vā sāsaṅke vā ṭhitā accharikaṃ vā phoṭeti, pāṇiṃ vā paharati, tattha anāpatti. Dassanena cettha savanampi saṅgahitaṃ virūpekasesanayena. Ālocanasabhāvatāya vā pañcannaṃ viññāṇānaṃ savanakiriyāyapi dassanasaṅkhepasabbhāvato ‘‘dassanāya’’icceva vuttanti āha <bold>‘‘etesu yaṃ kiñci dassanāya gacchantiyā’’</bold>ti. <bold>Yattha ṭhitā</bold>ti evaṃ gantvā yasmiṃ padese ṭhitā.</paragraph>
    <paragraph line="38">Nanu ca sayaṃnaccanādīsu pācittiyaṃ pāḷiyaṃ na vuttaṃ, atha kathaṃ gahetabbanti āha <bold>‘‘sabbaaṭṭhakathāsu vutta’’</bold>nti, iminā pāḷiyaṃ avuttepi aṭṭhakathāpamāṇena gahetabbanti dasseti. <bold>Samuṭṭhānādīni eḷakalomasadisānī</bold>ti pana mātikāgatapācittiyasseva vasena vuttaṃ, sabbesaṃ vasena pana chasamuṭṭhānanti gahetabbaṃ. <bold>‘‘Ārāme ṭhatvā’’</bold>ti idaṃ nidassanamattaṃ sesairiyāpathehi yuttāya passantiyā anāpattiyā icchitabbattā. Itarathā hi nisinnāpi passituṃ na labheyya. ‘‘Passissāmī’’ti vihārato vihāraṃ gacchantiyā āpattiyeva. Āsanasālāya nisinnā passati, anāpatti, ‘‘passissāmī’’ti uṭṭhahitvā gacchantiyā āpatti. Vīthiyaṃ ṭhatvā gīvaṃ parivattetvā passantiyāpi āpattiyeva. Bhikkhussāpi eseva nayo, āpattibhedova nānaṃ.</paragraph>
    <centered line="39">Naccagītasikkhāpadavaṇṇanā niṭṭhitā.</centered>
    <centered line="40">Lasuṇavaggo paṭhamo.</centered>
    <title line="41">2. Rattandhakāravaggo</title>
    <subhead line="42">1. Rattandhakārasikkhāpadavaṇṇanā</subhead>
    <paragraph line="43"><bold>Arahopekkhāyā</bold>ti <pageBreak edition="M" number="0.0472" /><pageBreak edition="V" number="0.0437" /> narahoassādāpekkhāya. <bold>Aññavihitāyā</bold>ti rahoassādato aññavihitāva hutvā ñātiṃ vā pucchantiyā, dāne vā pūjāya vā mantentiyā.</paragraph>
    <centered line="44">Rattandhakārasikkhāpadavaṇṇanā niṭṭhitā.</centered>
    <subhead line="45">2-3. Paṭicchannokāsaajjhokāsasallapanasikkhāpadavaṇṇanā</subhead>
    <paragraph line="46">Dutiyatatiyāni uttānatthāneva.</paragraph>
    <centered line="47">Paṭicchannokāsaajjhokāsasallapanasikkhāpadavaṇṇanā niṭṭhitā.</centered>
    <subhead line="48">4. Dutiyikauyyojanasikkhāpadavaṇṇanā</subhead>
    <paragraph line="49"><bold>‘‘Purimanayenevā’’</bold>ti iminā <bold>‘‘santiṭṭheyya vā</bold>ti hatthapāse ṭhitamattāya pācittiyaṃ, <bold>sallapeyya vā</bold>ti tattha ṭhatvā gehasikakathaṃ kathentiyāpi pācittiyameva, <bold>nikaṇṇikaṃ vā jappeyyā</bold>ti kaṇṇamūle jappentiyāpi pācittiyamevā’’ti imaṃ nayaṃ dasseti.</paragraph>
    <centered line="50">Dutiyikauyyojanasikkhāpadavaṇṇanā niṭṭhitā.</centered>
    <subhead line="51">5. Anāpucchāpakkamanasikkhāpadavaṇṇanā</subhead>
    <paragraph line="52">Āsīdanti etthāti <bold>āsana</bold>nti āha <bold>‘‘pallaṅkassokāsabhūte’’</bold>ti, ūrubaddhāsanassa okāseti attho. <bold>Anovassaka</bold>nti nibbakokāsaṃ. <bold>Ajjhokāse upacāra</bold>nti ajjhokāse nisīditvā dvādasahatthappamāṇaṃ padesaṃ. <bold>Gilānāyā</bold>ti yā tādisena gelaññena āpucchituṃ na sakkoti <pageBreak edition="V" number="0.0438" />. <bold>Āpadāsū</bold>ti ghare aggi vā uṭṭhito hoti, coro vā, evarūpe upaddave anāpucchā pakkamati, anāpatti.</paragraph>
    <centered line="53">Anāpucchāpakkamanasikkhāpadavaṇṇanā niṭṭhitā.</centered>
    <subhead line="54">6. Anāpucchāabhinisīdanasikkhāpadavaṇṇanā</subhead>
    <paragraph line="55"><bold>Dhuvapaññatte</bold>ti <pageBreak edition="M" number="0.0473" /> bhikkhunīnaṃ atthāya niccapaññatte.</paragraph>
    <centered line="56">Anāpucchāabhinisīdanasikkhāpadavaṇṇanā niṭṭhitā.</centered>
    <subhead line="57">7. Anāpucchāsantharaṇasikkhāpadavaṇṇanā</subhead>
    <paragraph line="58"><bold>Kulānī</bold>ti kulassa gharāni.</paragraph>
    <centered line="59">Anāpucchāsantharaṇasikkhāpadavaṇṇanā niṭṭhitā.</centered>
    <subhead line="60">8. Paraujjhāpanakasikkhāpadavaṇṇanā</subhead>
    <paragraph line="61">Aṭṭhamaṃ uttānatthameva.</paragraph>
    <centered line="62">Paraujjhāpanakasikkhāpadavaṇṇanā niṭṭhitā.</centered>
    <subhead line="63">9. Paraabhisapanasikkhāpadavaṇṇanā</subhead>
    <paragraph line="64"><bold>Manussadobhaggena vā</bold>ti ‘‘kāṇā homi, kuṇī homi, itarā vā īdisā hotū’’tiādinā manussavirūpabhāvena. <bold>Atthadhammaanusāsanipurekkhārāna</bold>nti ettha <bold>atthapurekkhārāyā</bold>ti aṭṭhakathaṃ kathentiyā. <bold>Dhammapurekkhārāyā</bold>ti pāḷiṃ vācentiyā. <bold>Anusāsanipurekkhārāyā</bold>ti ‘‘idānipi tvaṃ edisā, sādhu viramassu, no ce viramasi, addhā puna <pageBreak edition="V" number="0.0439" /> evarūpāni kammāni katvā niraye uppajjissasi, tiracchānayoniyā uppajjissasī’’ti (pāci. aṭṭha. 878) evaṃ anusāsaniyaṃ ṭhatvā vadantiyā.</paragraph>
    <centered line="65">Paraabhisapanasikkhāpadavaṇṇanā niṭṭhitā.</centered>
    <subhead line="66">10. Rodanasikkhāpadavaṇṇanā</subhead>
    <paragraph line="67">Dasamaṃ uttānatthameva.</paragraph>
    <centered line="68">Rodanasikkhāpadavaṇṇanā niṭṭhitā.</centered>
    <centered line="69">Rattandhakāravaggo dutiyo.</centered>
    <title line="70">3. Naggavaggo</title>
    <subhead line="71">1-2. Naggādisikkhāpadavaṇṇanā</subhead>
    <paragraph line="72"><bold>Ida</bold>nti <pageBreak edition="M" number="0.0474" /> idaṃ udakasāṭikacīvaraṃ.</paragraph>
    <paragraph line="73">Dutiyaṃ uttānatthameva.</paragraph>
    <centered line="74">Naggādisikkhāpadavaṇṇanā niṭṭhitā.</centered>
    <subhead line="75">3. Cīvarasibbanasikkhāpadavaṇṇanā</subhead>
    <paragraph line="76"><bold>Visibbetvā</bold>ti vijaṭetvā. <bold>Dhuraṃ nikkhittamatte</bold>ti dhure nikkhittamatte, dhuraṃ nikkhipitvā sacepi pacchā sibbati, āpattiyevāti attho.</paragraph>
    <centered line="77">Cīvarasibbanasikkhāpadavaṇṇanā niṭṭhitā.</centered>
    <subhead line="78">4. Saṅghāṭicārasikkhāpadavaṇṇanā</subhead>
    <paragraph line="79"><bold>‘‘Idaṃ</bold><pageBreak edition="V" number="0.0440" /><bold>me cīvaraṃ mahagghaṃ īdise corabhaye na sakkā dhāretunti evarūpāsu āpadāsū’’</bold>ti ettha pāṭho. So pana kākapadasañjanitamohehi lekhakehi uparisikkhāpade likhito. Kiñcāpi tattha likhito, ettheva pana daṭṭhabbo.</paragraph>
    <centered line="80">Saṅghāṭicārasikkhāpadavaṇṇanā niṭṭhitā.</centered>
    <subhead line="81">5. Cīvarasaṅkamanīyasikkhāpadavaṇṇanā</subhead>
    <paragraph line="82"><bold>Āpadāsu vā dhāretī</bold>ti sace apārutaṃ vā anivatthaṃ vā corā haranti, evarūpāsū āpadāsu dhāreti, anāpatti.</paragraph>
    <centered line="83">Cīvarasaṅkamanīyasikkhāpadavaṇṇanā niṭṭhitā.</centered>
    <subhead line="84">6. Gaṇacīvarasikkhāpadavaṇṇanā</subhead>
    <paragraph line="85"><bold>Aññasmiṃ parikkhāre</bold>ti yattha katthaci thālakādīnaṃ vā sappitelādīnaṃ vā aññatarasmiṃ. <bold>‘‘Samagghakāle dassathā’’ti evaṃ ānisaṃsaṃ dassetvā nivārentiyā</bold>ti <pageBreak edition="M" number="0.0475" /> ‘‘kittakaṃ agghanakaṃ dātukāmatthā’’ti pucchitvā (pāci. aṭṭha. 909) ‘‘ettakaṃ nāmā’’ti vutte ‘‘āgametha tāva, idāni vatthaṃ mahagghaṃ, katipāhena kappāse āhaṭe samagghaṃ bhavissati, tasmiṃ kāle dassathā’’ti evaṃ ānisaṃsaṃ dassetvā nivārentiyā.</paragraph>
    <centered line="86">Gaṇacīvarasikkhāpadavaṇṇanā niṭṭhitā.</centered>
    <subhead line="87">7-10. Paṭibāhanādisikkhāpadavaṇṇanā</subhead>
    <paragraph line="88"><bold>Ānisaṃsaṃ dassetvā paṭibāhantiyā</bold>ti ‘‘ekissā ekaṃ sāṭakaṃ nappahoti, āgametha tāva, katipāhena uppajjissati, tato bhājessāmā’’ti (pāci. aṭṭha. 915) evaṃ ānisaṃsaṃ dassetvā paṭibāhantiyā anāpatti.</paragraph>
    <paragraph line="89">Aṭṭhamanavamāni <pageBreak edition="V" number="0.0441" /> uttānatthāneva.</paragraph>
    <paragraph line="90"><bold>Sesa</bold>nti ‘‘dhammike vematikāyā’’tiādikaṃ avasesaṃ. Tattha <bold>ānisaṃsaṃ dassetvā paṭibāhantiyā</bold>ti ‘‘bhikkhunisaṅgho jiṇṇacīvaro, kathinānisaṃsamūlako mahālābho’’ti (pāci. aṭṭha. 931) evarūpaṃ ānisaṃsaṃ dassetvā paṭibāhantiyā anāpatti.</paragraph>
    <centered line="91">Paṭibāhanādisikkhāpadavaṇṇanā niṭṭhitā.</centered>
    <centered line="92">Naggavaggo tatiyo.</centered>
    <title line="93">4. Tuvaṭṭavaggo</title>
    <subhead line="94">1-3. Ekamañcatuvaṭṭanādisikkhāpadavaṇṇanā</subhead>
    <paragraph line="95">Paṭhamaṃ uttānatthameva.</paragraph>
    <paragraph line="96"><bold>Vavatthānaṃ dassetvā</bold>ti (pāci. aṭṭha. 940) majjhe kāsāyaṃ vā kattarayaṭṭhiṃ vā antamaso kāyabandhanampi ṭhapetvā nipajjantīnaṃ anāpattīti attho.</paragraph>
    <paragraph line="97">Tatiyaṃ uttānatthameva.</paragraph>
    <centered line="98">Ekamañcatuvaṭṭanādisikkhāpadavaṇṇanā niṭṭhitā.</centered>
    <subhead line="99">4-9. Naupaṭṭhāpanādisikkhāpadavaṇṇanā</subhead>
    <paragraph line="100"><bold>Pariyesitvā</bold><pageBreak edition="M" number="0.0476" /><bold>alabhantiyā</bold>ti aññaṃ upaṭṭhāyikaṃ alabhantiyā. <bold>Gilānāyā</bold>ti sayaṃ gilānāya. <bold>Āpadāsū</bold>ti tathārūpe upaddave sati.</paragraph>
    <paragraph line="101">Pañcamachaṭṭhasattama <pageBreak edition="V" number="0.0442" /> aṭṭhamanavamāni uttānatthāneva.</paragraph>
    <centered line="102">Naupaṭṭhāpanādisikkhāpadavaṇṇanā niṭṭhitā.</centered>
    <subhead line="103">10. Cārikanapakkamanasikkhāpadavaṇṇanā</subhead>
    <paragraph line="104"><bold>Dhure nikkhittamatte</bold>ti sace dhuraṃ nikkhipitvā pacchā pakkamati, āpattiyevāti attho. <bold>Antarāye satī</bold>ti dasavidhesu antarāyesu aññatarasmiṃ sati. ‘‘Gacchissāmī’’ti nikkhantā, nadī vā pūrā, vanadāho vā āgato, corā vā magge honti, megho vā uṭṭhahati, nivattituṃ vaṭṭati.</paragraph>
    <centered line="105">Cārikanapakkamanasikkhāpadavaṇṇanā niṭṭhitā.</centered>
    <centered line="106">Tuvaṭṭavaggo catuttho.</centered>
    <title line="107">5. Cittāgāravaggo</title>
    <subhead line="108">1. Rājāgārasikkhāpadavaṇṇanā</subhead>
    <paragraph line="109"><bold>Kīḷanacittasāla</bold>nti na raññova kīḷanacittasālaṃ, atha kho yesaṃ kesañci manussānaṃ kīḷanatthaṃ yattha katthaci katasālaṃ. Esa nayo <bold>‘‘kīḷanaupavana’’</bold>ntiādīsupi. Yathāha ‘‘rājāgāraṃ nāma yattha katthaci rañño kīḷituṃ ramituṃ kataṃ hotī’’tiādiko (pāci. 979) vitthāro. Tattha <bold>kīḷanaupavana</bold>nti kīḷanatthaṃ antonagare kataṃ ārāmaṃ. <bold>Kīḷanuyyāna</bold>nti tatheva bahinagare kataṃ uyyānaṃ.</paragraph>
    <centered line="110">Rājāgārasikkhāpadavaṇṇanā niṭṭhitā.</centered>
    <subhead line="111">2. Āsandiparibhuñjanasikkhāpadavaṇṇanā</subhead>
    <paragraph line="112"><bold>Atikkantappamāṇā</bold>ti <pageBreak edition="M" number="0.0477" /><pageBreak edition="V" number="0.0443" /> aṭṭhaṅgulato atikkantappamāṇapādakā. <bold>Vutto</bold>ti padabhājaniyaṃ vutto. ‘‘Akappiyarūpākulo akappiyamañco pallaṅko’’ti (sārattha. ṭī. mahāvagga 3.254) <bold>sārasamāsācariyo</bold>.</paragraph>
    <centered line="113">Āsandiparibhuñjanasikkhāpadavaṇṇanā niṭṭhitā.</centered>
    <subhead line="114">3. Suttakantanasikkhāpadavaṇṇanā</subhead>
    <paragraph line="115"><bold>Ujjavujjave</bold>ti uggiritvā uggiritvā veṭhane. <bold>Kantitasuttaṃ kantantiyā</bold>ti dasikasuttādiṃ saṅghāṭetvā kantantiyā, dukkantitaṃ vā paṭikantantiyā.</paragraph>
    <centered line="116">Suttakantanasikkhāpadavaṇṇanā niṭṭhitā.</centered>
    <subhead line="117">4. Gihiveyyāvaccasikkhāpadavaṇṇanā</subhead>
    <paragraph line="118"><bold>Attano veyyāvaccakarassa cā</bold>ti sacepi mātāpitaro āgacchanti, yaṃ kiñci bījaniṃ vā sammuñjanidaṇḍakaṃ vā kārāpetvā veyyāvaccakaraṭṭhāne ṭhapetvā yaṃ kiñci vā pacituṃ vaṭṭati.</paragraph>
    <centered line="119">Gihiveyyāvaccasikkhāpadavaṇṇanā niṭṭhitā.</centered>
    <subhead line="120">5-6. Adhikaraṇādisikkhāpadavaṇṇanā</subhead>
    <paragraph line="121"><bold>Anantarāyikinī</bold>ti dasavidhesu antarāyesu ekenāpi anantarāyikinī. Dhuraṃ nikkhipitvā pacchā vinicchinantī āpattiṃ āpajjitvāva vinicchināti.</paragraph>
    <paragraph line="122">Chaṭṭhaṃ uttānatthameva.</paragraph>
    <centered line="123">Adhikaraṇādisikkhāpadavaṇṇanā niṭṭhitā.</centered>
    <subhead line="124">7. Āvasathacīvarasikkhāpadavaṇṇanā</subhead>
    <paragraph line="125"><bold>Āpadāsū</bold>ti <pageBreak edition="M" number="0.0478" /><pageBreak edition="V" number="0.0444" /> mahagghacīvaraṃ sarīrato mocetvā suppaṭisāmitampi corā haranti, evarūpāsu āpadāsu anissajjitvā nivāsentiyā anāpatti.</paragraph>
    <centered line="126">Āvasathacīvarasikkhāpadavaṇṇanā niṭṭhitā.</centered>
    <subhead line="127">8. Āvasathavihārasikkhāpadavaṇṇanā</subhead>
    <paragraph line="128"><bold>Kavāṭabaddhavihāra</bold>nti dvārabaddhavihāraṃ. <bold>Gilānāyā</bold>ti vacībhedaṃ kātuṃ asamatthāya. <bold>Āpadāsū</bold>ti raṭṭhe bhijjante āvāse chaḍḍetvā gacchanti, evarūpāsu āpadāsu.</paragraph>
    <centered line="129">Āvasathavihārasikkhāpadavaṇṇanā niṭṭhitā.</centered>
    <subhead line="130">9. Tiracchānavijjāpariyāpuṇanasikkhāpadavaṇṇanā</subhead>
    <paragraph line="131"><bold>Hatthi</bold>ādīsupi (sārattha. ṭī. pācittiya 3.1015) <bold>sippa</bold>saddo paccekaṃ yojetabbo, tathā <bold>āthabbaṇā</bold>dīsu <bold>manta</bold>saddo. Tattha <bold>tharū</bold>ti khaggamuṭṭhi. <bold>Āthabbaṇamanto</bold> nāma āthabbaṇavedavihito parūpaghātakaro manto. <bold>Khilanamanto</bold> nāma dārusārakhilaṃ mantetvā pathaviyaṃ pavesetvā māraṇamanto. <bold>Agadappayogo</bold> nāma visayojanaṃ.</paragraph>
    <centered line="132">Tiracchānavijjāpariyāpuṇanasikkhāpadavaṇṇanā niṭṭhitā.</centered>
    <subhead line="133">10. Tiracchānavijjāvācanasikkhāpadavaṇṇanā</subhead>
    <paragraph line="134"><bold>Lekhe</bold>ti likhasippe. <bold>Dhāraṇāya vā</bold>ti dhāraṇasatthe, yasmiṃ vuttanayena paṭipajjantā bahūnipi ganthāni dhārenti. <bold>Nāgamaṇḍalādike</bold>ti ettha <bold>nāgamaṇḍalaṃ</bold> nāma sappānaṃ pavesanivāraṇatthaṃ maṇḍalabaddhamanto.</paragraph>
    <centered line="135">Tiracchānavijjāvācanasikkhāpadavaṇṇanā niṭṭhitā.</centered>
    <centered line="136">Cittāgāravaggo pañcamo.</centered>
    <title line="137">6. Ārāmavaggo</title>
    <subhead line="138">1-2. Ārāmapavisanādisikkhāpadavaṇṇanā</subhead>
    <paragraph line="139"><bold>Sīsānulokikāyā</bold>ti <pageBreak edition="M" number="0.0479" /><pageBreak edition="V" number="0.0445" /> sīsaṃ anulokentiyā. <bold>Yattha vā bhikkhuniyo sannipatitā</bold>ti yattha bhikkhuniyo paṭhamataraṃ sajjhāyanacetiyavandanādiatthaṃ sannipatitā. <bold>Āpadāsū</bold>ti kenaci upaddutā hoti, evarūpāsu āpadāsu pavisituṃ vaṭṭati.</paragraph>
    <paragraph line="140">Dutiyaṃ uttānatthameva.</paragraph>
    <centered line="141">Ārāmapavisanādisikkhāpadavaṇṇanā niṭṭhitā.</centered>
    <subhead line="142">3-4. Gaṇaparibhāsanādisikkhāpadavaṇṇanā</subhead>
    <paragraph line="143"><bold>Sesa</bold>nti ‘‘atthadhammaanusāsanipurekkhārāyā’’tiādikaṃ avasesaṃ. Tattha <bold>anusāsanipurekkhārāyā</bold>ti ‘‘idānipi tvaṃ bālā abyattā’’tiādinā (pāci. aṭṭha. 1036) nayena anusāsanipakkhe ṭhatvā vadantiyā anāpatti.</paragraph>
    <paragraph line="144">Catutthaṃ uttānatthameva.</paragraph>
    <centered line="145">Gaṇaparibhāsanādisikkhāpadavaṇṇanā niṭṭhitā.</centered>
    <subhead line="146">5. Kulamaccharinīsikkhāpadavaṇṇanā</subhead>
    <paragraph line="147"><bold>Kule maccharo kulamaccharo</bold>ti purimasmiṃ pakkhe sakatthe <bold>inī</bold>paccayo, taṃ kulaṃ assaddhaṃ appasannanti kulassa aguṇaṃ, ayasaṃ vā bhāsantiyāti attho. <bold>Bhikkhunīnaṃ avaṇṇaṃ bhāsantiyā</bold>ti ‘‘bhikkhuniyo dussīlā pāpadhammā’’ti (pāci. aṭṭha. 1043) bhikkhunīnaṃ aguṇaṃ, ayasaṃ vā bhāsantiyā.</paragraph>
    <paragraph line="148"><bold>Santaṃyeva</bold><pageBreak edition="V" number="0.0446" /><bold>ādīnava</bold>nti kulassa vā bhikkhunīnaṃ vā santaṃyeva aguṇaṃ.</paragraph>
    <centered line="149">Kulamaccharinīsikkhāpadavaṇṇanā niṭṭhitā.</centered>
    <subhead line="150">6-8. Abhikkhukāvāsādisikkhāpadavaṇṇanā</subhead>
    <paragraph line="151"><bold>Samantapāsādikāyaṃ</bold><pageBreak edition="M" number="0.0480" /><bold>vutto</bold>ti samantapāsādikāya ovādavaggassa paṭhamasikkhāpade (pāci. aṭṭha. 144) vutto.</paragraph>
    <paragraph line="152">Sattamaṭṭhamāni uttānatthāneva.</paragraph>
    <centered line="153">Abhikkhukāvāsādisikkhāpadavaṇṇanā niṭṭhitā.</centered>
    <subhead line="154">9-10. Ovādūpasaṅkamanādisikkhāpadavaṇṇanā</subhead>
    <paragraph line="155">Uposathassa pucchanaṃ <bold>uposathapucchā,</bold> sāvakapaccayaṃ, rassattañca katvā <bold>‘‘uposathapucchaka’’</bold>nti vuttāti āha <bold>‘‘uposathapucchana’’</bold>nti. <bold>Ovādatthāyā</bold>ti ovādayācanatthāya.</paragraph>
    <paragraph line="156">Dasamaṃ uttānatthameva.</paragraph>
    <centered line="157">Ovādūpasaṅkamanādisikkhāpadavaṇṇanā niṭṭhitā.</centered>
    <centered line="158">Ārāmavaggo chaṭṭho.</centered>
    <title line="159">7. Gabbhinīvaggo</title>
    <subhead line="160">1-2. Gabbhinīādisikkhāpadavaṇṇanā</subhead>
    <paragraph line="161">Paṭhamaṃ <pageBreak edition="V" number="0.0447" /> uttānatthameva.</paragraph>
    <paragraph line="162">Thane bhavaṃ <bold>thaññaṃ,</bold> khīraṃ. <bold>Yaṃ pāyetī</bold>ti yaṃ dārakaṃ pāyeti.</paragraph>
    <centered line="163">Gabbhinīādisikkhāpadavaṇṇanā niṭṭhitā.</centered>
    <subhead line="164">3. Paṭhamasikkhamānasikkhāpadavaṇṇanā</subhead>
    <paragraph line="165"><bold>Padabhājane vuttanayenā</bold>ti ‘‘pāṇātipātā veramaṇiṃ dve vassāni avītikkamma samādānaṃ samādiyāmi…pe… vikālabhojanā veramaṇiṃ dve vassāni <pageBreak edition="M" number="0.0481" /> avītikkamma samādānaṃ samādiyāmī’’ti (pāci. 1079) padabhājanasamīpe aṭṭhuppattiyaṃ vuttanayena. Imā pana cha sikkhāyo saṭṭhivassāyapi pabbajitāya dātabbāyeva, na etāsu asikkhitā upasampādetabbā.</paragraph>
    <centered line="166">Paṭhamasikkhamānasikkhāpadavaṇṇanā niṭṭhitā.</centered>
    <subhead line="167">4-5. Dutiyasikkhamānādisikkhāpadavaṇṇanā</subhead>
    <paragraph line="168"><bold>Padabhājane vuttā upasampadāsammuti na dinnā hotī</bold>ti padabhājanasamīpe aṭṭhuppattiyaṃ vuttā upasampadāsammuti ñattidutiyāya kammavācāya na dinnā hoti.</paragraph>
    <paragraph line="169">Pañcamaṃ uttānatthameva.</paragraph>
    <centered line="170">Dutiyasikkhamānādisikkhāpadavaṇṇanā niṭṭhitā.</centered>
    <subhead line="171">6-10. Dutiyagihigatādisikkhāpadavaṇṇanā</subhead>
    <paragraph line="172">Dasavassāya <pageBreak edition="V" number="0.0448" /> gihigatāya sikkhāsammutiṃ datvā paripuṇṇadvādasavassaṃ upasampādetuṃ vaṭṭati.</paragraph>
    <paragraph line="173">Sattamaaṭṭhamanavamadasamāni uttānatthāneva.</paragraph>
    <centered line="174">Dutiyagihigatādisikkhāpadavaṇṇanā niṭṭhitā.</centered>
    <centered line="175">Gabbhinīvaggo sattamo.</centered>
    <title line="176">8. Kumāribhūtavaggo</title>
    <subhead line="177">1-5. Paṭhamakumāribhūtādisikkhāpadavaṇṇanā</subhead>
    <paragraph line="178"><bold>Sabbapaṭhamā dve mahāsikkhamānā</bold>ti gabbhinivagge vuttā dve sikkhamānā. <bold>‘‘Sikkhamānā’’icceva vattabbā</bold>ti sammutikammādīsu evaṃ vattabbā. <bold>‘‘Gihigatā’’ti</bold><pageBreak edition="M" number="0.0482" /><bold>vā ‘‘kumāribhūtā’’ti vā na vattabbā</bold>ti sace vadanti, kammaṃ kuppatīti adhippāyo.</paragraph>
    <paragraph line="179">Catutthapañcamāni uttānatthāneva.</paragraph>
    <centered line="180">Paṭhamakumāribhūtādisikkhāpadavaṇṇanā niṭṭhitā.</centered>
    <subhead line="181">6-8. Khīyanadhammādisikkhāpadavaṇṇanā</subhead>
    <paragraph line="182"><bold>Vuṭṭhāpanasammutiyā yācitāyā</bold>ti upasampadāsammutiyā yācitāya.</paragraph>
    <paragraph line="183">Sattamaṭṭhamāni uttānatthāneva.</paragraph>
    <centered line="184">Khīyanadhammādisikkhāpadavaṇṇanā niṭṭhitā.</centered>
    <subhead line="185">9. Sokāvāsasikkhāpadavaṇṇanā</subhead>
    <paragraph line="186"><bold>Āgacchamānā</bold>ti <pageBreak edition="V" number="0.0449" /> āgacchantī.</paragraph>
    <centered line="187">Sokāvāsasikkhāpadavaṇṇanā niṭṭhitā.</centered>
    <subhead line="188">10. Ananuññātasikkhāpadavaṇṇanā</subhead>
    <paragraph line="189"><bold>Tesaṃ atthibhāvaṃ ajānantiyā</bold>ti (pāci. aṭṭha. 1163) tesaṃ mātādīnaṃ atthibhāvaṃ ajānantiyā. <bold>Ananuññātasamuṭṭhāna</bold>nti yaṃ vācato, kāyavācato, vācācittato, kāyavācācittato ca samuṭṭhāti, taṃ ananuññātasamuṭṭhānaṃ. Kathaṃ? Abbhānakammādīsu kenacideva karaṇīyena khaṇḍasīmāyaṃ nisinnā ‘‘pakkosatha sikkhamānaṃ, idheva naṃ upasampādessāmā’’ti upasampādeti, evaṃ vācato samuṭṭhāti. ‘‘Upassayato uṭṭhāya upasampādessāmī’’ti vatvā khaṇḍasīmaṃ gacchantiyā kāyavācato samuṭṭhāti. Dvīsu ṭhānesu paṇṇattiṃ jānitvā vītikkamaṃ karontiyā vācācittato, kāyavācācittato ca samuṭṭhāti. Ananujānāpetvā upasampādanato <bold>kiriyākiriyaṃ</bold>.</paragraph>
    <centered line="190">Ananuññātasikkhāpadavaṇṇanā niṭṭhitā.</centered>
    <subhead line="191">11. Pārivāsikasikkhāpadavaṇṇanā</subhead>
    <paragraph line="192"><bold>Dāruṇa</bold>nti <pageBreak edition="M" number="0.0483" /> pāpaṃ. <bold>Patimānenta</bold>nti olokentaṃ.</paragraph>
    <centered line="193">Pārivāsikasikkhāpadavaṇṇanā niṭṭhitā.</centered>
    <subhead line="194">12. Anuvassasikkhāpadavaṇṇanā</subhead>
    <paragraph line="195"><bold>Ekantarika</bold>nti ekena vassena antarikaṃ katvā.</paragraph>
    <centered line="196">Anuvassasikkhāpadavaṇṇanā niṭṭhitā.</centered>
    <subhead line="197">13. Ekavassasikkhāpadavaṇṇanā</subhead>
    <paragraph line="198">Mātikāyaṃ <pageBreak edition="V" number="0.0450" /><bold>ekaṃ vassaṃ dve</bold>ti ekantarike ekekasmiṃ saṃvacchare dve. <bold>Ekantarikaṃ vuṭṭhāpentiyā</bold>ti imasmiṃ vasse ekaṃ, puna ekantarikaṃ ekanti dve vuṭṭhāpentiyā anāpatti.</paragraph>
    <centered line="199">Ekavassasikkhāpadavaṇṇanā niṭṭhitā.</centered>
    <centered line="200">Kumāribhūtavaggo aṭṭhamo.</centered>
    <title line="201">9. Chattupāhanavaggo</title>
    <subhead line="202">1-2. Chattupāhanādisikkhāpadavaṇṇanā</subhead>
    <paragraph line="203"><bold>Vuttalakkhaṇaṃ chatta</bold>nti ‘‘chattaṃ nāma tīṇi chattāni – setacchattaṃ, kilañjacchattaṃ, paṇṇacchattaṃ maṇḍalabaddhaṃ, salākabaddha’’nti (pāci. 1181) evaṃ padabhājane vuttalakkhaṇaṃ chattaṃ. <bold>Tādisaṃ ṭhānaṃ patvā</bold>ti gacchakaddamādīsu taṃ taṃ ṭhānaṃ patvā.</paragraph>
    <paragraph line="204"><bold>Chattassevā</bold>ti kaddamādīni patvā upāhanā omuñcitvā chattasseva dhāraṇaṃ. <bold>Upāhanānaṃyeva vā</bold>ti gacchādīni disvā chattaṃ apanāmetvā upāhanānaṃyeva dhāraṇaṃ.</paragraph>
    <paragraph line="205">Dutiyaṃ uttānatthameva.</paragraph>
    <centered line="206">Chattupāhanādisikkhāpadavaṇṇanā niṭṭhitā.</centered>
    <subhead line="207">3-5. Saṅghāṇiādisikkhāpadavaṇṇanā</subhead>
    <paragraph line="208"><bold>Saṅghāṇi</bold>nti <pageBreak edition="M" number="0.0484" /> kaṭiyaṃ anubhavitabbaṃ ābharaṇaṃ. Tenāha <bold>‘‘yaṃ kiñci kaṭūpaga’’</bold>nti.</paragraph>
    <paragraph line="209">Catutthapañcamāni <pageBreak edition="V" number="0.0451" /> uttānatthāneva.</paragraph>
    <centered line="210">Saṅghāṇiādisikkhāpadavaṇṇanā niṭṭhitā.</centered>
    <subhead line="211">6. Vāsitakasikkhāpadavaṇṇanā</subhead>
    <paragraph line="212"><bold>Gandhavāsitakenā</bold>ti gandhaparibhāvitena.</paragraph>
    <centered line="213">Vāsitakasikkhāpadavaṇṇanā niṭṭhitā.</centered>
    <subhead line="214">7-10. Bhikkhuniummaddāpanādisikkhāpadavaṇṇanā</subhead>
    <paragraph line="215"><bold>Gilānāyā</bold>ti (pāci. aṭṭha. 1208) antamaso maggagamanaparissamenāpi ābādhikāya. <bold>Āpadāsū</bold>ti corabhayādinā sarīrakampanādīsu.</paragraph>
    <paragraph line="216">Aṭṭhamanavamadasamesu kiñci vattabbaṃ natthi.</paragraph>
    <centered line="217">Bhikkhuniummaddāpanādisikkhāpadavaṇṇanā niṭṭhitā.</centered>
    <subhead line="218">11. Anāpucchāsikkhāpadavaṇṇanā</subhead>
    <paragraph line="219"><bold>Upacāraṃ sandhāyā</bold>ti samantā dvādasahatthūpacāraṃ sandhāya.</paragraph>
    <centered line="220">Anāpucchāsikkhāpadavaṇṇanā niṭṭhitā.</centered>
    <subhead line="221">12. Pañhāpucchanasikkhāpadavaṇṇanā</subhead>
    <paragraph line="222"><bold>Anodissā</bold>ti ‘‘amukasmiṃ nāma ṭhāne pucchāmī’’ti evaṃ aniyametvā kevalaṃ ‘‘pucchitabbaṃ atthi, pucchāmi, ayyā’’ti evaṃ vatvā.</paragraph>
    <centered line="223">Pañhāpucchanasikkhāpadavaṇṇanā niṭṭhitā.</centered>
    <subhead line="224">13. Asaṃkaccikasikkhāpadavaṇṇanā</subhead>
    <paragraph line="225"><bold>Parikkhittassa</bold><pageBreak edition="M" number="0.0485" /><pageBreak edition="V" number="0.0452" /><bold>gāmassa parikkhepaṃ, aparikkhittassa upacāraṃ atikkamantiyā vā okkamantiyā vā</bold>ti ettha parikkhittassa gāmassa parikkhepaṃ atikkamantiyā vā aparikkhittassa gāmassa upacāraṃ okkamantiyā vāti yathākkamaṃ sambandho veditabbo. <bold>Āpadāsū</bold>ti mahagghaṃ saṃkaccikaṃ pārupitvā gacchantiyā upaddavo uppajjati, evarūpāsu āpadāsu.</paragraph>
    <centered line="226">Asaṃkaccikasikkhāpadavaṇṇanā niṭṭhitā.</centered>
    <centered line="227">Chattupāhanavaggo navamo.</centered>
    <centered line="228">Iti kaṅkhāvitaraṇiyā pātimokkhavaṇṇanāya</centered>
    <centered line="229">Vinayatthamañjūsāyaṃ līnatthappakāsaniyaṃ</centered>
    <centered line="230">Bhikkhunipātimokkhe pācittiyavaṇṇanā niṭṭhitā.</centered>
    <subhead line="231">Asādhāraṇasamuṭṭhānavaṇṇanā</subhead>
    <paragraph line="232"><bold>Acittakānī</bold>ti (sārattha. ṭī. pācittiya 3.1214) ‘‘nacca’’ntiādinā ajānitvā dassanādiṃ karontiyā āpattisambhavato vatthuajānanacittena acittakāni. <bold>Lokavajjānī</bold>ti ‘‘nacca’’ntiādinā jānitvā dassanādiṃ karontiyā akusaleneva āpajjanato lokavajjāni. Tenāha <bold>‘‘ayaṃ panettha adhippāyo’’</bold>tiādi <bold>sacittakānī</bold>ti ‘‘corī’’tiādinā vatthuṃ jānitvā karaṇeyeva āpattisambhavato sacittakāni. Upasampadādīnaṃ ekantākusalacitteneva akattabbattā <bold>paṇṇattivajjāni</bold>. ‘‘Idha sacittakācittakatā paṇṇattijānanājānanatāya aggaheṭṭhā vatthujānanājānanatāya gahetabba’’nti vadanti.</paragraph>
    <centered line="233">Asādhāraṇasamuṭṭhānavaṇṇanā niṭṭhitā.</centered>
  </content>
</document>