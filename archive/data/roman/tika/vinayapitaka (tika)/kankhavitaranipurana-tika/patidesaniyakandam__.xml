<?xml version="1.0"?>
<document>
<metadata>
<normativeSource>http://tipitaka.org/romn/cscd/vin09t.nrf25.xml</normativeSource>
<archivePath>roman/tika/vinayapitaka (tika)/kankhavitaranipurana-tika/patidesaniyakandam__.xml</archivePath>
<titlePath>Pāṭidesanīyakaṇḍaṃ - Kaṅkhāvitaraṇīpurāṇa-ṭīkā - Vinayapiṭaka (ṭīkā) - Tīkā</titlePath>
</metadata>
<body>
<chapter line="1">Pāṭidesanīyakaṇḍaṃ</chapter>
<subhead line="2">2. Telaviññāpanādisikkhāpadavaṇṇanā</subhead>
<paragraph line="3"><bold>Pāḷiyaṃ</bold><pageBreak edition="M" number="0.0486" /><pageBreak edition="V" number="0.0453" /><bold>anāgatesu pana aṭṭhasupī</bold>ti pāḷimuttakesu sappiādīsu aṭṭhasupi.</paragraph>
<centered line="4">Telaviññāpanādisikkhāpadavaṇṇanā niṭṭhitā.</centered>
<centered line="5">Iti kaṅkhāvitaraṇiyā pātimokkhavaṇṇanāya</centered>
<centered line="6">Vinayatthamañjūsāyaṃ līnatthappakāsaniyaṃ</centered>
<centered line="7">Bhikkhunipātimokkhe pāṭidesanīyavaṇṇanā niṭṭhitā.</centered>
<subhead line="8">1. Parimaṇḍalādisikkhāpadavaṇṇanā</subhead>
<paragraph line="9"><bold>Sekhiyāni cevā</bold>ti pañcasattati sekhiyāni ceva. <bold>‘‘Bhikkhupātimokkhavaṇṇanāyaṃ vuttanayeneva veditabbā’’</bold>ti iminā yasmā tādisaṃyevettha atthavinicchayaṃ vidū vadanti, tasmā visuṃ tesaṃ atthavaṇṇanā na vuttā. Tattha yā vuttā, sā idhāpi vuttāyevāti dasseti.</paragraph>
<centered line="10">Parimaṇḍalādisikkhāpadavaṇṇanā niṭṭhitā.</centered>
<centered line="11">Iti kaṅkhāvitaraṇiyā pātimokkhavaṇṇanāya</centered>
<centered line="12">Vinayatthamañjūsāyaṃ līnatthappakāsaniyaṃ</centered>
<centered line="13">Bhikkhunipātimokkhavaṇṇanā niṭṭhitā.</centered>
<subhead line="14">Nigamanakathāvaṇṇanā</subhead>
<paragraph line="15">Yaṃ <pageBreak edition="V" number="0.0454" /> pātimokkhassa vaṇṇanaṃ ārabhinti sambandho. <bold>‘‘Mahāvihāravāsīna’’</bold>nti idaṃ purimapacchimapadehi saddhiṃ sambandhitabbaṃ, mahāvihāravāsīnaṃ porāṇaṭṭhakathāhi vāti ca. <bold>Pāḷiyatthañca kevala</bold>nti sakalaṃ pāḷiatthañca, ubhatovibhaṅgañcāti vuttaṃ hoti. <bold>Etthā</bold>ti etissaṃ kaṅkhāvitaraṇiyaṃ. Yasmā <pageBreak edition="M" number="0.0487" /> na hi atthīti sambandho. <bold>Ya</bold>nti yaṃ padaṃ. <bold>Sīhaḷaṭṭhakathānaya</bold>nti sīhaḷamātikaṭṭhakathānayaṃ. <bold>Aṭṭhakathāsāra</bold>nti sīhaḷamātikaṭṭhakathāyaṃ atthasāraṃ, atha vā vinayaṭṭhakathāsu atthasāraṃ. Tenetaṃ dasseti – sīhaḷamātikaṭṭhakathāyaṃ atthasāraṃ ādāya imaṃ kaṅkhāvitaraṇiṃ karonto vinayaṭṭhakathāsupi idha vinicchaye yogakkhamaṃ atthasāraṃ ādāyeva akāsinti.</paragraph>
<paragraph line="16">Idāni sadevakassa lokassa accantasukhādhigamāya attano puññaṃ pariṇāmento <bold>‘‘yathā ca niṭṭhaṃ sampattā’’</bold>tiādigāthādvayamāha. <bold>Kalyāṇanissitā</bold>ti kusalanissitā. <bold>Sabbasattāna</bold>nti kāmāvacarādibhedānaṃ sabbesaṃ sattānaṃ.</paragraph>
<centered line="17">Nigamanakathāvaṇṇanā niṭṭhitā.</centered>
<subhead line="18">Nigamanakathā</subhead>
<paragraph line="19">Ettāvatā ca –</paragraph>
<hangnum line="20" number="1"></hangnum>
<gatha1 line="21"> Laṅkissaro yo vijitārirājo;</gatha1>
<gatha2 line="22">Rājā <bold>parakkantabhujo</bold> yasassī;</gatha2>
<gatha3 line="23">Tidhāgataṃ sīhaḷamekarajjaṃ;</gatha3>
<gathalast line="24">Akā nikāyañca tathā samaggaṃ.</gathalast>
<hangnum line="25" number="2"></hangnum>
<gatha1 line="26"> Pure <bold>pulatthimhi</bold> vare purānaṃ;</gatha1>
<gatha2 line="27">Majjhamhi nānāratanākarānaṃ;</gatha2>
<gatha3 line="28">Anantasampattibharābhirāme;</gatha3>
<gathalast line="29">Varācaluttaṅgagharābhirāme.</gathalast>
<hangnum line="30" number="3"></hangnum>
<gatha1 line="31"> Abhejjapākārasugopurasmiṃ <pageBreak edition="V" number="0.0455" />;</gatha1>
<gatha2 line="32">Nirākulānekakulākulasmiṃ;</gatha2>
<gatha3 line="33">Munindadāṭhaṅkuravāsabhūte;</gatha3>
<gathalast line="34">Yo locanānandavahe vasanto.</gathalast>
<hangnum line="35" number="4"></hangnum>
<gatha1 line="36"> Suphullitabbhoruhasādusīta <pageBreak edition="M" number="0.0488" /></gatha1>
<gatha2 line="37">Pasannanīrehi jalāsayehi;</gatha2>
<gatha3 line="38">Supupphitānekakadambajambu-</gatha3>
<gathalast line="39">Punnāganāgādihi vābhiramme.</gathalast>
<hangnum line="40" number="5"></hangnum>
<gatha1 line="41"> Sudhāvadātehi manoharehi;</gatha1>
<gatha2 line="42">Pākārapantīhi ca gopurehi;</gatha2>
<gatha3 line="43">Vikiṇṇamuttāphalasannibhehi;</gatha3>
<gathalast line="44">Vilokanīyehi sudhātalehi.</gathalast>
<hangnum line="45" number="6"></hangnum>
<gatha1 line="46"> Katvāna pāsādasahassaramme;</gatha1>
<gatha2 line="47">Tahiṃ tahiṃ pītikare vihāre;</gatha2>
<gatha3 line="48">Mahādayo jetavanādayopi;</gatha3>
<gathalast line="49">Susaṃyamānaṃ yatinaṃ adāsi.</gathalast>
<hangnum line="50" number="7"></hangnum>
<gatha1 line="51"> Yo sādubhūtaṃ catupaccayañca;</gatha1>
<gatha2 line="52">Guṇappasanno samaṇesu tesu;</gatha2>
<gatha3 line="53">Niccaṃ mahoghaṃ viya vattayanto;</gatha3>
<gathalast line="54">Yojeti te ganthavipassanāsu.</gathalast>
<hangnum line="55" number="8"></hangnum>
<gatha1 line="56"> Kāritesu vihāresu, tena tesu yasassinā;</gatha1>
<gathalast line="57">Rammo yo pacchimārāmo, pupphārāmādisobhito.</gathalast>
<hangnum line="58" number="9"></hangnum>
<gatha1 line="59"> Pariveṇamhi nāmena, tahiṃ <bold>coḷakulantike</bold>;</gatha1>
<gathalast line="60">Pāsāde dassanīyamhi, vasanto karuṇāparo.</gathalast>
<hangnum line="61" number="10"></hangnum>
<gatha1 line="62"> Sisso <pageBreak edition="V" number="0.0456" /> sasīkarasvaccha-sīlācārassa dhīmato;</gatha1>
<gathalast line="63"><bold>Sāriputtamahāthera</bold>-mahāsāmissa tādino.</gathalast>
<hangnum line="64" number="11"></hangnum>
<gatha1 line="65"> Dhīrānekaguṇoghena, therena sucivuttinā;</gatha1>
<gathalast line="66">Vinayaṭṭhitikāmena, <bold>sumedhenā</bold>bhiyācito.</gathalast>
<hangnum line="67" number="12"></hangnum>
<gatha1 line="68"> So <bold>buddhanāgatthero</bold>haṃ, bhikkhūnaṃ paramaṃ hitaṃ;</gatha1>
<gathalast line="69">Mahāvihāravāsīnaṃ, yatīnaṃ samayānugaṃ.</gathalast>
<hangnum line="70" number="13"></hangnum>
<gatha1 line="71"> Vinayatthādimañjūsaṃ <pageBreak edition="M" number="0.0489" />, līnatthassa pakāsaniṃ;</gatha1>
<gathalast line="72">Mātikaṭṭhakathāyemaṃ, akāsiṃ sādhu vaṇṇanaṃ.</gathalast>
<hangnum line="73" number="14"></hangnum>
<gatha1 line="74"> Sāyaṃ subodhā budhavaṇṇanīyā;</gatha1>
<gatha2 line="75">Saṃvaṇṇanā sattasahassamattā;</gatha2>
<gatha3 line="76">Nirākarontī vinayamhi mohaṃ;</gatha3>
<gathalast line="77">Tamaṃ carantī sasi kheva bhātu.</gathalast>
<hangnum line="78" number="15"></hangnum>
<gatha1 line="79"> Ākaṅkhamānena paratthamiṭṭhaṃ;</gatha1>
<gatha2 line="80">Mahatthasāraṃ suvinicchayañca;</gatha2>
<gatha3 line="81">Saṃvaṇṇanaṃ sādhu pakubbatā yaṃ;</gatha3>
<gathalast line="82">Citaṃ mayā puññamanappabhūtaṃ.</gathalast>
<hangnum line="83" number="16"></hangnum>
<gatha1 line="84"> Puññena tenācitadānasīla-</gatha1>
<gatha2 line="85">Mayādinānekavidhena ceva;</gatha2>
<gatha3 line="86">Sattā anīghā sukhino averā;</gatha3>
<gathalast line="87">Pappontu sabbe sugatiṃ sivañca.</gathalast>
<hangnum line="88" number="17"></hangnum>
<gatha1 line="89"> Saddhiṃ yathopaddavamantarena;</gatha1>
<gatha2 line="90">Gatā hi līnatthapadīpanīyaṃ;</gatha2>
<gatha3 line="91">Tathā <pageBreak edition="V" number="0.0457" /> janānaṃ api dhammayuttā;</gatha3>
<gathalast line="92">Manorathā siddhimupentu niccaṃ.</gathalast>
<hangnum line="93" number="18"></hangnum>
<gatha1 line="94"> Kāle pavassantu sadā payodā;</gatha1>
<gatha2 line="95">Dhammena pālentu mahiṃ mahindā;</gatha2>
<gatha3 line="96">Sattā pasannā ratanattayasmiṃ;</gatha3>
<gathalast line="97">Dānādipuññābhiratā bhavantūti.</gathalast>
<centered line="98">Vinayatthamañjūsā līnatthappakāsanīnāmikākaṅkhāvitaraṇīabhinavaṭīkā niṭṭhitā.</centered>
</body>
</document>