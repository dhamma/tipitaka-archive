<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin09t.nrf23.xml</normativeSource>
    <source>roman/tika/vinayapitaka (tika)/kankhavitaranipurana-tika/nissaggiyakandam___.xml</source>
    <script>roman</script>
    <directory>/tika/vinayapitaka (tika)/kankhavitaranipurana-tika</directory>
    <basename>nissaggiyakandam___</basename>
    <titlePath>Nissaggiyakaṇḍaṃ - Kaṅkhāvitaraṇīpurāṇa-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">Nissaggiyakaṇḍaṃ</chapter>
    <title line="2">1. Pattavaggo</title>
    <subhead line="3">1. Pattasannicayasikkhāpadavaṇṇanā</subhead>
    <paragraph line="4">Paṭhamaṃ <pageBreak edition="Myanmar" number="0.0463" /><pageBreak edition="Vipassana Research Institut" number="0.0428" /> uttānatthameva.</paragraph>
    <centered line="5">Pattasannicayasikkhāpadavaṇṇanā niṭṭhitā.</centered>
    <subhead line="6">2. Akālacīvarasikkhāpadavaṇṇanā</subhead>
    <paragraph line="7"><bold>Yaṃ attanā laddhaṃ, taṃ nissaggiyaṃ hotī</bold>ti yaṃ cīvaraṃ bhājāpitāya attanā laddhaṃ, tameva nissaggiyaṃ hoti, taṃ vinayakammaṃ katvāpi attanā na labbhati. Tenāha <bold>‘‘nissaṭṭha’’</bold>ntiādi. Tattha <bold>nissaṭṭhaṃ paṭilabhitvāpī</bold>ti ‘‘ayyāya, dammī’’ti evaṃ nissaṭṭhaṃ paṭilabhitvāpi. <bold>Yathādāneyeva upanetabba</bold>nti yathā dāyakehi dinnaṃ, tatheva upanetabbaṃ, akālacīvarapakkheyeva ṭhapetabbanti vuttaṃ hoti.</paragraph>
    <centered line="8">Akālacīvarasikkhāpadavaṇṇanā niṭṭhitā.</centered>
    <subhead line="9">3. Cīvaraparivattanasikkhāpadavaṇṇanā</subhead>
    <paragraph line="10"><bold>Meta</bold>nti me etaṃ. Sakasaññāya gahitattā pācittiyañceva dukkaṭañca vuttaṃ, itarathā bhaṇḍagghena kāretabbaṃ.</paragraph>
    <centered line="11">Cīvaraparivattanasikkhāpadavaṇṇanā niṭṭhitā.</centered>
    <subhead line="12">4. Aññaviññāpanasikkhāpadavaṇṇanā</subhead>
    <paragraph line="13"><bold>Paṭilābhenā</bold>ti <pageBreak edition="Vipassana Research Institut" number="0.0429" /> paṭhamaviññattito ūnatarassāpi aññassa paṭilābhena.</paragraph>
    <paragraph line="14"><bold>Tasmiṃ appahonte puna taññevā</bold>ti yaṃ paṭhamaṃ viññattaṃ, thokattā tasmiṃ appahonte puna taññeva viññāpentiyāti attho. <bold>Aññena</bold>pi atthe <pageBreak edition="Myanmar" number="0.0464" /> satī ti paṭhamaṃ viññattito aññenapi atthe sati. <bold>Tena saddhiṃ aññañcā</bold>ti yaṃ paṭhamaṃ viññattaṃ, tena saddhiṃ aññañca. Kiṃ vuttaṃ hoti? Sace paṭhamaṃ sappi viññattaṃ, ‘‘yamakaṃ pacitabba’’nti ca vejjena vuttattā telenāpi attho hoti. Tato ‘‘telenāpi me attho’’ti evamādinā aññañca viññāpentiyāti vuttaṃ hoti. <bold>Ānisaṃsaṃ dassetvā</bold>ti ‘‘sace kahāpaṇassa sappi ābhataṃ hoti, iminā mūlena dviguṇaṃ telaṃ labbhati, telenāpi ca idaṃ kiccaṃ nippajjati, tasmā telaṃ āharā’’ti evaṃ ānisaṃsaṃ dassetvā.</paragraph>
    <centered line="15">Aññaviññāpanasikkhāpadavaṇṇanā niṭṭhitā.</centered>
    <subhead line="16">5. Aññacetāpanasikkhāpadavaṇṇanā</subhead>
    <paragraph line="17"><bold>Tato aññaṃ cetāpeyyā</bold>ti paṭhamaṃ cetāpitato yaṃ kiñci aññaṃ cetāpeyya.</paragraph>
    <centered line="18">Aññacetāpanasikkhāpadavaṇṇanā niṭṭhitā.</centered>
    <subhead line="19">6. Paṭhamasaṅghikacetāpanasikkhāpadavaṇṇanā</subhead>
    <paragraph line="20"><bold>Aññassatthāya dinnenā</bold>ti yaṃ cetāpeti, tato aññassatthāya dinnena. <bold>Aññuddisikenā</bold>ti purimassevatthadīpanaṃ.</paragraph>
    <paragraph line="21"><bold>Sesakaṃ upanentiyā</bold>ti yadatthāya dinno, taṃ cetāpetvā avasesaṃ aññassatthāya upanentiyā. <bold>Sāmike apaloketvā</bold>ti dāyake āpucchitvā. <bold>Evarūpāsū āpadāsu upanentīna</bold>nti evarūpesu upaddavesu aññassa yassa kassaci atthāya upanentīnaṃ.</paragraph>
    <centered line="22">Paṭhamasaṅghikacetāpanasikkhāpadavaṇṇanā niṭṭhitā.</centered>
    <subhead line="23">7. Dutiyasaṅghikacetāpanasikkhāpadavaṇṇanā</subhead>
    <paragraph line="24">Na <pageBreak edition="Myanmar" number="0.0465" /><pageBreak edition="Vipassana Research Institut" number="0.0430" /> kevalaṃ teneva parikkhārenāti āha <bold>‘‘sayaṃ yācitakenāpī’’</bold>ti. Vuttañhetaṃ pāḷiyaṃ ‘‘bhikkhuniyo tena ca parikkhārena sayampi yācitvā bhesajjaṃ cetāpetvā paribhuñjiṃsū’’ti (pāci. 763). Mātikāyaṃ pana gamyamānattā pi-saddo nappayutto. Gamyamānatthassa hi saddassa payogaṃ pati kāmacāroti yutti.</paragraph>
    <centered line="25">Dutiyasaṅghikacetāpanasikkhāpadavaṇṇanā niṭṭhitā.</centered>
    <subhead line="26">8-9-10. Paṭhamagaṇikacetāpanādisikkhāpadavaṇṇanā</subhead>
    <paragraph line="27">Aṭṭhamanavamadasamāni uttānatthāneva.</paragraph>
    <centered line="28">Paṭhamagaṇikacetāpanādisikkhāpadavaṇṇanā niṭṭhitā.</centered>
    <centered line="29">Pattavaggo paṭhamo.</centered>
    <title line="30">2. Cīvaravaggo</title>
    <subhead line="31">11. Garupāvuraṇasikkhāpadavaṇṇanā</subhead>
    <paragraph line="32">Yasmā pavāritaṭṭhāne viññatti nāma na paṭisedhetabbā, tasmā bhagavā dhammanimantanavasena pavāritaṭṭhāne ‘‘vadethāyye, yenattho’’ti (sārattha. ṭī. pācittiya 3.784) vuttāya catukkaṃsaparamaṃ viññāpetabbanti paricchedaṃ dassetīti veditabbaṃ. Teneva <bold>‘‘cetāpetabbanti ṭhapetvā sahadhammike ca ñātakappavārite ca aññena kismiñcideva guṇe parituṭṭhena ‘vadethāyye, yenattho’ti vuttāya viññāpetabba’’</bold>nti vuttaṃ. <bold>Rājāna</bold>nti pasenadikosalarājānaṃ.</paragraph>
    <centered line="33">Garupāvuraṇasikkhāpadavaṇṇanā niṭṭhitā.</centered>
    <subhead line="34">12. Lahupāvuraṇasikkhāpadavaṇṇanā</subhead>
    <paragraph line="35">Dutiyaṃ <pageBreak edition="Myanmar" number="0.0466" /><pageBreak edition="Vipassana Research Institut" number="0.0431" /> uttānatthameva.</paragraph>
    <centered line="36">Lahupāvuraṇasikkhāpadavaṇṇanā niṭṭhitā.</centered>
    <centered line="37">Cīvaravaggo dutiyo.</centered>
    <centered line="38">Iti kaṅkhāvitaraṇiyā pātimokkhavaṇṇanāya</centered>
    <centered line="39">Vinayatthamañjūsāyaṃ līnatthappakāsaniyaṃ</centered>
    <centered line="40">Bhikkhunipātimokkhe nissaggiyavaṇṇanā niṭṭhitā.</centered>
  </content>
</document>