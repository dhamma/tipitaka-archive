<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin09t.nrf5.xml</normativeSource>
    <source>roman/tika/vinayapitaka (tika)/kankhavitaranipurana-tika/pacittiyakandam.xml</source>
    <script>roman</script>
    <directory>/tika/vinayapitaka (tika)/kankhavitaranipurana-tika</directory>
    <basename>pacittiyakandam</basename>
    <titlePath>Pācittiyakaṇḍaṃ - Kaṅkhāvitaraṇīpurāṇa-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">Pācittiyakaṇḍaṃ</chapter>
    <title line="2">4. Bhojanavaggo</title>
    <subhead line="3">2. Gaṇabhojanasikkhāpadavaṇṇanā</subhead>
    <paragraph line="4">Devadatto <pageBreak edition="Myanmar" number="0.0089" /><pageBreak edition="Vipassana Research Institut" number="0.0083" /> kāle viññāpetvā bhuñjati, tappaccayā bhagavatā ‘‘gaṇabhojane pācittiya’’nti (pāci. 209) sikkhāpadaṃ paññattaṃ. Padabhājane pana ‘‘nimantitā bhuñjantī’’ti (pāci. 218) nimantanameva gahetvā vibhattaṃ. <bold>Andhakaṭṭhakathāyaṃ</bold> pana vatthuvasena viññattiyā yācanampi vuttanti likhitaṃ. Kasmā? Parivāre eva ‘‘gaṇabhojanaṃ dvīhākārehi pasavati viññattito vā nimantanato vā’’ti (pari. 322) vuttattā. Tasmā aṭṭhuppattiyaṃyeva pākaṭattā padabhājane na vuttanti veditabbaṃ. ‘‘‘Ekato gaṇhantī’ti ca gahitabhattāpi aññe yāva gaṇhanti, tāva ce tiṭṭhanti, ekato gaṇhanti eva nāmā’’ti ca, <bold>‘‘yo koci pabbajito</bold>ti sahadhammikesu, titthiyesu vāti attho’’ti ca, <bold>‘‘samayābhāvo</bold>ti sattannaṃ anāpattisamayānaṃ abhāvo’’ti ca, ‘‘samayaladdhakena saha cattāro hontī’’ti ca, ‘‘samayaladdhako sayameva muccati, sesānaṃ gaṇapūrakattā āpattikaro hotī’’ti ca likhitaṃ.</paragraph>
    <paragraph line="5">Etthāha – ‘‘paṭiggahaṇameva hettha pamāṇa’’nti vuttaṃ, atha kasmā pāḷiyaṃ ‘‘gaṇabhojanaṃ nāma yattha cattāro…pe… bhuñjantī’’ti (pāci. 218) vuttanti? Vuccate – tattha ‘‘bhuñjantī’’ti paṭiggahaṇaniyamavacanaṃ. Na hi appaṭiggahitakaṃ bhikkhū bhuñjantīti.</paragraph>
    <centered line="6">Gaṇabhojanasikkhāpadavaṇṇanā niṭṭhitā.</centered>
    <subhead line="7">3. Paramparabhojanasikkhāpadavaṇṇanā</subhead>
    <paragraph line="8"><bold>Aññatra</bold><pageBreak edition="Vipassana Research Institut" number="0.0084" /><bold>samayā</bold>ti pana nimantanato pasavanato bhojanāpekkhaṃ pācittiyanti eke. Eko bhikkhu piṇḍāya caranto bhattaṃ labhati, tamañño cūpāsako nimantetvā ghare nisīdāpesi, na ca tāva bhattaṃ sampajjati <pageBreak edition="Myanmar" number="0.0090" />. Sace so bhikkhu piṇḍāya caritvā laddhabhattaṃ bhuñjati, āpatti. Kasmāti ce? ‘‘Paramparabhojanaṃ nāma pañcannaṃ bhojanānaṃ aññatarena bhojanena nimantito taṃ ṭhapetvā aññaṃ pañcannaṃ bhojanānaṃ aññataraṃ bhojanaṃ bhuñjati, etaṃ paramparabhojanaṃ nāmā’’ti (pāci. 227) vuttattā. <bold>Paṭhamakathinasadisāni, idaṃ pana kiriyākiriya’’</bold>nti pāṭho.</paragraph>
    <centered line="9">Paramparabhojanasikkhāpadavaṇṇanā niṭṭhitā.</centered>
    <subhead line="10">4. Kāṇamātāsikkhāpadavaṇṇanā</subhead>
    <paragraph line="11"><bold>Dvattipattapūrā paṭiggahetabbā</bold>ti tathānītapūvehi atthikena ukkaṭṭhapattappamāṇavasena gahetabbā. ‘‘Mā kho tvaṃ ettha paṭiggaṇhī’’ti apātheyyādiatthāya sajjitasaññāya atirekappaṭiggahaṇena ārocane, asaṃvibhāge ca na muccati acittakattā sikkhāpadassa. Atha uggahitakaṃ gaṇhāti, na muccati eva. Asaṃvibhāge pana anāpatti akappiyattā. Acittakatā paṇṇattijānanābhāveneva, na vatthujānanābhāvenāti eke. ‘‘Na pātheyyādiatthāya sajjitabhāvajānana’’nti aṅgesu avuttattā sace sañcicca na vadati, pācittiyanti porāṇā vadanti. <bold>Atirekappaṭiggahaṇa</bold>nti tattha pañcamaṃva aṅgaṃ vuttaṃ, tasmā appaṭiggahitattā na pācittiyaṃ, kattabbākaraṇato pana dukkaṭaṃ. Aññathā kiriyākiriyaṃ idaṃ āpajjati. Anivāraṇaṃ, anārocanaṃ vā chaṭṭhamaṅgaṃ vattabbaṃ siyā.</paragraph>
    <centered line="12">Kāṇamātāsikkhāpadavaṇṇanā niṭṭhitā.</centered>
    <subhead line="13">5. Paṭhamapavāraṇāsikkhāpadavaṇṇanā</subhead>
    <paragraph line="14"><bold>Bhuttāvī pavāraṇaṃ</bold> nāma pañcaṅgikaṃ. Tesu ‘‘asanaṃ paññāyattī’’ti eteneva ‘‘bhuttāvī’’ti etassa siddhattā visuṃ atthasiddhi na dissati. Dissati ce, aṅgānaṃ chakkattadassananti <pageBreak edition="Vipassana Research Institut" number="0.0085" /> (vajira. ṭī. pācittiya 238-239) likhitaṃ. <bold>‘‘Bhojanaṃ paññāyatī’’</bold>ti abhihaṭaṃ sandhāya vuttaṃ.</paragraph>
    <paragraph line="15"><bold>Koṭṭetvā</bold><pageBreak edition="Myanmar" number="0.0091" /><bold>katacuṇṇampī</bold>ti <bold>pi</bold>-kārena kuṇḍakaṃ sampiṇḍeti. Samapākabhajjitānaṃ pana ātapasukkhānaṃ vā kuṇḍakaṃ vā ye keci taṇḍulā vāti ettakameva vuttattā samapākabhajjitānaṃ vīhīnaṃ, vīhipalāsānaṃ vā taṇḍulacuṇṇaṃ pavāreti. Tathā kharapākabhajjitānaṃ kuṇḍakampi pavāreti. Bhajjitasattuyo piṇḍetvā kato apakkasattumodakopi pavāretīti likhitaṃ. Sace avasiṭṭhaṃ natthi, na pavāreti. Kasmā? Asanasaṅkhātassa vippakatabhojanassa abhāvato.</paragraph>
    <paragraph line="16">Akappiyamaṃsaṃ pana kiñcāpi paṭikkhipitabbaṭṭhāne ṭhitaṃ, khādiyamānaṃ pana maṃsabhāvaṃ na jahāti, tasmā pavāreti. Bhojanasālāya bhuñjanto ce attano apāpuṇanakoṭṭhāsaṃ abhihaṭaṃ paṭikkhipati, na pavāreti. Kāmaṃ paṭikkhipati, patte pana ārāmikā ākiranti, taṃ bhuñjituṃ na vaṭṭati. Idañhi buddhappaṭikuṭṭhāya anesanāya uppanneyeva saṅkhaṃ gacchati. Yathā hi saṅghato laddhaṃ piṇḍaṃ dussīlo deti, tañce paṭikkhipati, na pavāreti, evaṃsampadamidanti ca, vibhāgo lajjī ce deti, taṃ so na ajjhoharitukāmatāya paṭikkhipati, pavāretīti ca, ‘‘samaṃsarasaṃ samaccharasa’’nti āpajjanato ‘‘maṃsarasa’’nti vutte pana paṭikkhipato hoti, ‘‘maṃsassa rasaṃ <bold>maṃsarasa’’</bold>nti ayaṃ viggaho nādhippetoti ca vuttaṃ. Bhattamissakaṃ yāguṃ āharitvā ‘‘yāguṃ gaṇhathā’’ti vadati, na pavāreti. ‘‘Bhattaṃ gaṇhathā’’ti vutte pavāreti. Kasmā? Yenāpucchito, tassa atthitāya. Ettha pana ‘‘yāgumissakaṃ gaṇhathā’’ti vadati, tatra ce yāgu bahutarā vā hoti, samasamā vā. Bhattaṃ mandaṃ, na pavāreti. Yāgu ce mandā, bhattaṃ bahutaraṃ, pavāreti. Idañca sabbaaṭṭhakathāsu vuttattā na sakkā paṭikkhipituṃ. Kāraṇaṃ panettha duddasaṃ. ‘‘Bhattamissakaṃ gaṇhathā’’ti vadati. Tatra bhattaṃ bahutaraṃ vā samakaṃ vā appataraṃ vā hoti, pavāreti eva. Bhattaṃ vā yāguṃ vā anāmasitvā ‘‘missakaṃ gaṇhathā’’ti vadati. Tatra ce bhattaṃ bahutaraṃ, samakaṃ vā hoti, pavāreti. Appataraṃ na pavāreti. Taṃ sabbaṃ vīmaṃsitabbanti.</paragraph>
    <paragraph line="17"><bold>Phalaṃ</bold><pageBreak edition="Myanmar" number="0.0092" /><bold>vā kandamūlādi vā pañcahi samaṇakappehi kappiyaṃ akata</bold>nti ettha kappiyaṃ akārāpitehi kadaliphalādīhi saddhiṃ atirittaṃ kārāpetvāpi taṃ kadaliphalādiṃ ṭhapetvā avasesaṃ bhuñjituṃ vaṭṭati. Amissakarasattā puna tāni kappiyaṃ kārāpetvā aññasmiṃ bhājane ṭhapetvā <pageBreak edition="Vipassana Research Institut" number="0.0086" /> kāretvā bhuñjituṃ vaṭṭati. Kasmā? Pubbe tesu vinayakammassa anāruḷhattāti vadanti.</paragraph>
    <paragraph line="18">Patte rajaṃ patitaṃ appaṭiggahitameva hoti. Tasmā paṭiggahetvāva bhikkhā gaṇhitabbā. ‘‘Apaṭiggahetvā gaṇhato vinayadukkaṭa’’nti (pāci. aṭṭha. 265) vuttattā etamaññesampi na vaṭṭatīti vadanti. ‘‘Taṃ pana puna paṭiggahetvā bhuñjantassa anāpattī’’ti etthāpi evameva. Imasmiṃ pana ‘‘atirittaṃ kataṃ anatirittakataṃ hotī’’ti etthāpi evameva. Imasmiṃ pana ‘‘atirittaṃ kataṃ, anatirittaṃ kataṃ hotī’’tiādīhi upaparikkhitvā vinicchayo veditabboti dīpitaṃ. <bold>Alametaṃ sabba</bold>nti idampi te adhikaṃ, ito aññaṃ na lacchasīti attho.</paragraph>
    <paragraph line="19"><bold>Āhāratthāyā</bold>ti vikāle evāti eke. <bold>‘‘Paṭhamakathinasadisāni. Idaṃ pana kiriyākiriya’’</bold>nti pāṭho. <bold>Kāyakammaṃ</bold> ajjhoharaṇato. <bold>Vacīkammaṃ</bold> vācāya ‘‘atirittaṃ karotha, bhante’’ti akārāpanatoti veditabbaṃ.</paragraph>
    <centered line="20">Paṭhamapavāraṇāsikkhāpadavaṇṇanā niṭṭhitā.</centered>
    <subhead line="21">6. Dutiyapavāraṇāsikkhāpadavaṇṇanā</subhead>
    <paragraph line="22">‘‘Bhuttasmiṃ pācittiya’’nti (pāci. 243) mātikāyaṃ vuttattā <bold>‘‘bhojanapariyosāne pācittiya’’</bold>nti vuttaṃ, na ajjhohāre ajjhohāre.</paragraph>
    <centered line="23">Dutiyapavāraṇāsikkhāpadavaṇṇanā niṭṭhitā.</centered>
    <subhead line="24">7. Vikālabhojanasikkhāpadavaṇṇanā</subhead>
    <paragraph line="25">Jambudīpassa <pageBreak edition="Myanmar" number="0.0093" /> kālena paricchedoti evaṃ kira.</paragraph>
    <centered line="26">Vikālabhojanasikkhāpadavaṇṇanā niṭṭhitā.</centered>
    <subhead line="27">8. Sannidhikārakasikkhāpadavaṇṇanā</subhead>
    <centered line="28"><bold>‘‘Duddhoto</bold><pageBreak edition="Vipassana Research Institut" number="0.0087" /><bold>hotī’’</bold>tiādinā nayena idha vuttattā, ‘‘duddhotaṃ pattaṃ dhovitvā puna</centered>
    <paragraph line="29">Tattha acchodakaṃ vā āsiñcitvā, aṅguliyā vā ghaṃsitvā nisnehabhāvo jānitabbo’’ti (pāci. aṭṭha. 253) samantapāsādikāyaṃ vuttattā ca mattikāpattassa kapālena pīto sneho sannidhiṃ karotīti siddhanti likhitaṃ. <bold>Sayaṃ paṭiggahetvā apariccattamevā</bold>ti ettha <bold>apariccattaṃ</bold> nāma anupasampannānaṃ nirapekkhaapariccattaṃ avijahitaṃ. <bold>‘‘Paṭiggahaṇa</bold>nti ettha paṭiggahitabhāvamavijahitameva sannidhiṃ janetī’’ti <bold>dhammasiritthero,</bold> taṃ ‘‘paṭiggaṇhāti, āpatti dukkaṭassā’’ti (pāci. 255) pāḷiyā virujjhati. Tassa pana puna paṭiggaṇhanakiccābhāvato vīmaṃsitabbaṃ.</paragraph>
    <centered line="30">Sannidhikārakasikkhāpadavaṇṇanā niṭṭhitā.</centered>
    <subhead line="31">9. Paṇītabhojanasikkhāpadavaṇṇanā</subhead>
    <paragraph line="32"><bold>‘‘Tesaṃ maṃsañca khīradadhīni ca idha adhippetānī’’</bold>ti idaṃ pācittiyavatthuparicchedo, na pana kappiyakhīrādiparicchedo, tasmā yassa kassaci khīrādīni vaṭṭantīti ca, <bold>‘‘mahānāmasikkhāpadena kāretabbo’’</bold>ti saṅghavasena pavārite bhesajjatthāya sappiādibhesajjapañcakaṃ viññāpeti ce, tattha ‘‘na bhesajjakaraṇīyena bhesajjaṃ viññāpetī’’ti ettha saṅgahaṃ gacchati, tasmā ‘‘tena pācittiya’’nti (vajira. ṭī. pācittiya 261) ca likhitaṃ.</paragraph>
    <centered line="33">Paṇītabhojanasikkhāpadavaṇṇanā niṭṭhitā.</centered>
    <subhead line="34">10. Dantaponasikkhāpadavaṇṇanā</subhead>
    <paragraph line="35"><bold>‘‘Sarīrāvayavenā’’</bold>ti <pageBreak edition="Myanmar" number="0.0094" /> vuttattā mukhena paṭiggahaṇaṃ anuññātaṃ. ‘‘Ciñcādipattesu bhūmiyaṃ atthatesu na vaṭṭati, kallakhette tattha vaṭṭatī’’ti ca, <bold>‘‘sāmaṃ gahetvā’’</bold>ti iminā na kevalaṃ sappadaṭṭhaṃyeva, aññampi daṭṭhaṃ viseseti. Sāmaṃ gahetvā paribhuñjituṃ vaṭṭatī’’ti ca likhitaṃ.</paragraph>
    <centered line="36">Dantaponasikkhāpadavaṇṇanā niṭṭhitā.</centered>
    <centered line="37">Bhojanavaggo catuttho.</centered>
    <title line="38">5. Acelakavaggo</title>
    <subhead line="39">1. Acelakasikkhāpadavaṇṇanā</subhead>
    <gatha1 line="40">Acelakādayo <pageBreak edition="Vipassana Research Institut" number="0.0088" /> yasmā, titthiyāva matā idha;</gatha1>
    <gathalast line="41">Tasmā titthiyanāmena, tikacchedo kato tato.</gathalast>
    <gatha1 line="42">Atitthiyassa naggassa, tathā titthiyaliṅgino;</gatha1>
    <gathalast line="43">Gahaṭṭhassāpi bhikkhussa, kappatīti vinicchayo.</gathalast>
    <gatha1 line="44">Atitthiyassa cittena, titthiyassa ca liṅgino;</gatha1>
    <gathalast line="45">Sotāpannādino dātuṃ, kappatītīdha no mati.</gathalast>
    <centered line="46">Acelakasikkhāpadavaṇṇanā niṭṭhitā.</centered>
    <subhead line="47">3. Sabhojanasikkhāpadavaṇṇanā</subhead>
    <paragraph line="48">Anupavisitvā nisīdanacittena <bold>sacittakatā</bold>ti veditabbā.</paragraph>
    <centered line="49">Sabhojanasikkhāpadavaṇṇanā niṭṭhitā.</centered>
    <subhead line="50">4-5. Rahopaṭicchannarahonisajjasikkhāpadavaṇṇanā</subhead>
    <paragraph line="51"><bold>Catutthaṃ</bold> paṭhamāniyate, <bold>pañcamaṃ</bold> dutiyāniyate vuttanayameva. Idha pañcamaṃ upanandassa catutthaṃ hoti.</paragraph>
    <centered line="52">Rahopaṭicchannarahonisajjasikkhāpadavaṇṇanā niṭṭhitā.</centered>
    <subhead line="53">6. Cārittasikkhāpadavaṇṇanā</subhead>
    <paragraph line="54"><bold>Sabhatto</bold><pageBreak edition="Myanmar" number="0.0095" /><pageBreak edition="Vipassana Research Institut" number="0.0089" /><bold>samāno</bold>ti nimantanabhattoti porāṇā. Santaṃ bhikkhuṃ, anāpucchā, purebhattaṃ pacchābhattaṃ, aññatra samayāti ayamettha catubbidhā anupaññatti. Tattha <bold>samayā</bold> dve samayā. <bold>Bhattiyaghara</bold>nti nimantitassa gharaṃ vā salākābhattādidāyakānaṃ vā gharaṃ. <bold>‘‘Samuṭṭhānādīni paṭhamakathinasadisāni, idaṃ pana kiriyākiriya’’</bold>nti pāṭho, ‘‘idha nimantanā akappiyanimantanā’’ti eke.</paragraph>
    <gatha1 line="55">Purebhattañca piṇḍāya, caritvā yadi bhuñjati;</gatha1>
    <gathalast line="56">Siyā paramparāpatti, pacchābhattaṃ na sā siyā.</gathalast>
    <gatha1 line="57">Pacchābhattañca gamiko, pubbagehaṃ yadi gacche;</gatha1>
    <gathalast line="58">Eke āpattiyevāti, anāpattīti ekacce.</gathalast>
    <gatha1 line="59">Kulantarassokkamane, āpattimatayo hi te;</gatha1>
    <gathalast line="60">Samānabhattapaccāsā, iti āhu idhāpare.</gathalast>
    <gatha1 line="61">Matā gaṇikabhattena, samenti naṃ nimantane;</gatha1>
    <gathalast line="62">Vissajjanaṃ samānanti, eke sammukhatāpare.</gathalast>
    <gatha1 line="63">Sanniṭṭhānatthikeheva, vicāretabbabhedato;</gatha1>
    <gathalast line="64">Viññū cārittamicceva, sikkhāpadamidaṃ vidū. (vajira. ṭī. pācittiya 294);</gathalast>
    <centered line="65">Cārittasikkhāpadavaṇṇanā niṭṭhitā.</centered>
    <subhead line="66">7. Mahānāmasikkhāpadavaṇṇanā</subhead>
    <paragraph line="67">Paṇītabhojanasikkhāpade ‘‘mahānāmasikkhāpadena kāretabbo’’ti (kaṅkhā. aṭṭha. paṇītabhojanasikkhāpadavaṇṇanā) yaṃ vuttaṃ, tassattho saṅghavasena pavārite bhesajjatthāya sappiādibhesajjapañcakaṃ <pageBreak edition="Vipassana Research Institut" number="0.0090" /> viññāpeti ce, ‘‘nabhesajjena karaṇīyena bhesajjaṃ viññāpetī’’ti (pāci. 309) vacanena pācittiyanti (vajira. ṭī. pācittiya 310) likhitaṃ. ‘‘Tayā imināva pavāritamhā, amhākañca iminā ca iminā ca attho’’ti yathābhūtaṃ ācikkhitvā viññāpetuṃ gilānova labhati, na itaroti ca, ‘‘aññassa atthāyā’’ti <pageBreak edition="Myanmar" number="0.0096" /> assa ñātakappavārite, attano vā ñātakappavāriteti atthoti ca, <bold>‘‘apariyantappavāraṇāya pavārite’’</bold>ti saṅghavasena, puggalavasena ca pavāretvā dāyakā. Tasmā ‘‘saṅghappavāraṇatā’’ti vatvā ‘‘puggalappavāraṇatā’’ti na vuttanti ca, <bold>‘‘pariyantātikkamo’’</bold>ti vacanena gilāno gahito, tasmā ‘‘gilānāgilānatā’’ti na vuttaṃ. Evaṃ santepi ‘‘saṅghappavāraṇāya pavāraṇatā’’ti pāṭhoti ca likhitaṃ, vīmaṃsitabbaṃ.</paragraph>
    <centered line="68">Mahānāmasikkhāpadavaṇṇanā niṭṭhitā.</centered>
    <subhead line="69">8. Uyyuttasenāsikkhāpadavaṇṇanā</subhead>
    <paragraph line="70"><bold>Hatthiādīsu ekameka</bold>nti antamaso ekapurisāruḷhahatthimpi, ekaṃ sarahatthaṃ purisampi. <bold>Samuṭṭhānādīni eḷakalomasadisāni, idaṃ pana lokavajjaṃ, akusalacittaṃ tivedana’’</bold>nti pāṭho.</paragraph>
    <centered line="71">Uyyuttasenāsikkhāpadavaṇṇanā niṭṭhitā.</centered>
    <subhead line="72">9. Senāvāsasikkhāpadavaṇṇanā</subhead>
    <paragraph line="73"><bold>Kenaci palibuddhassā</bold>ti verikena vā issarena vā kenaci ruddhassa. Senāparikkhepena vā parikkhepārahaṭṭhānena vā sañcaraṇaṭṭhānapariyantena vā paricchinditabbā.</paragraph>
    <centered line="74">Senāvāsasikkhāpadavaṇṇanā niṭṭhitā.</centered>
    <centered line="75">Acelakavaggo pañcamo.</centered>
    <title line="76">6. Surāpānavaggo</title>
    <subhead line="77">1. Surāpānasikkhāpadavaṇṇanā</subhead>
    <paragraph line="78">‘‘Surā’’ti <pageBreak edition="Vipassana Research Institut" number="0.0091" /> vā ‘‘na vaṭṭatī’’ti vā jānitvā pivane akusalamevāti likhitaṃ. <bold>Akusalacitta</bold>nti yebhuyyena taṃ sandhāya kira vuttaṃ. Atha kasmā <pageBreak edition="Myanmar" number="0.0097" /> vinayaṭṭhakathāyaṃ ‘‘akusaleneva pātabbatāyā’’ti (pāci. aṭṭha. 329) vuttanti ce? Sacittakapakkhe akusaleneva pātabbatāyāti.</paragraph>
    <centered line="79">Surāpānasikkhāpadavaṇṇanā niṭṭhitā.</centered>
    <subhead line="80">2. Aṅgulipatodakasikkhāpadavaṇṇanā</subhead>
    <paragraph line="81">Kāyasaṃsaggasaṅghādisesāpattibhāve samānepi <bold>bhikkhuniyāpi anupasampannepi</bold> dukkaṭaṃ, upasampanne eva pācittiyanti evaṃ puggalāpekkhaṃ dassetuṃ <bold>‘‘aṅgulipatodake pācittiya’’</bold>nti vuttaṃ. <bold>Sati karaṇīye</bold>ti ettha purisaṃ sati karaṇīye āmasatoti adhippāyo, na itthiṃ.</paragraph>
    <centered line="82">Aṅgulipatodakasikkhāpadavaṇṇanā niṭṭhitā.</centered>
    <subhead line="83">3. Hasadhammasikkhāpadavaṇṇanā</subhead>
    <paragraph line="84"><bold>‘‘Cikkhallaṃ vā’’</bold>ti vacanato sakkharampi khipanakīḷāya kīḷato dukkaṭameva. Uparigopphake pācittiyaṃ, aññattha dukkaṭanti pācittiyavatthuatthavasena <bold>‘‘udake hasadhamme pācittiya’’</bold>nti vuttaṃ.</paragraph>
    <gatha1 line="85">Idaṃ saññāvimokkhaṃ ce, tikapācittiyaṃ kathaṃ;</gatha1>
    <gathalast line="86">Kīḷitaṃva akīḷāti, micchāgāhena taṃ siyā.</gathalast>
    <gatha1 line="87">Ettāvatā <pageBreak edition="Vipassana Research Institut" number="0.0092" /> kathaṃ kīḷā, iti kīḷāyaṃ evāyaṃ;</gatha1>
    <gathalast line="88">Akīḷāsaññī hotettha, vinayatthaṃ samādaye.</gathalast>
    <gatha1 line="89">Ekantākusalo yasmā, kīḷāyābhiratamano;</gatha1>
    <gathalast line="90">Tasmā akusalaṃ cittaṃ, ekamevettha labbhatīti. (vajira. ṭī. pācittiya 336);</gathalast>
    <centered line="91">Hasadhammasikkhāpadavaṇṇanā niṭṭhitā.</centered>
    <subhead line="92">4. Anādariyasikkhāpadavaṇṇanā</subhead>
    <paragraph line="93"><bold>Tassa</bold><pageBreak edition="Myanmar" number="0.0098" /><bold>vacana</bold>nti ‘‘ayaṃ ukkhittako vā vambhito vā garahito vā imassa vacanaṃ akataṃ bhavissatī’’ti anādariyaṃ karoti. <bold>Dhamma</bold>nti kathāyaṃ dhammo nasseyya vā vinasseyya vā antaradhāyeyya vā, taṃ vā asikkhitukāmo anādariyaṃ karoti. ‘‘Lokavajjaṃ atikkamitvā ‘idaṃ amhākaṃ ācariyuggaho’ti vadantassa na vaṭṭatī’’ti (vajira. ṭī. pācittiya 344) likhitaṃ.</paragraph>
    <centered line="94">Anādariyasikkhāpadavaṇṇanā niṭṭhitā.</centered>
    <subhead line="95">6. Jotisikkhāpadavaṇṇanā</subhead>
    <paragraph line="96"><bold>‘‘Visibbanāpekkho’’</bold>ti vuttattā aññassa vaṭṭati, aññesañca.</paragraph>
    <gatha1 line="97">Jotinekamaneke vā, jālenti munayo saha;</gatha1>
    <gathalast line="98">Eko sopeti nāneko, adhippāyavisesato.</gathalast>
    <centered line="99">Jotisikkhāpadavaṇṇanā niṭṭhitā.</centered>
    <subhead line="100">8. Dubbaṇṇakaraṇasikkhāpadavaṇṇanā</subhead>
    <paragraph line="101"><bold>Morakkhimaṇḍalamaṅgulapiṭṭhīna</bold>nti <pageBreak edition="Vipassana Research Institut" number="0.0093" /> na ekantato, adhikaṃ, orañcāti vadanti. Ekakoṇepi vaṭṭati, evaṃ yattha katthaci ekabindupi vaṭṭatīti.</paragraph>
    <centered line="102">Dubbaṇṇakaraṇasikkhāpadavaṇṇanā niṭṭhitā.</centered>
    <subhead line="103">9. Vikappanasikkhāpadavaṇṇanā</subhead>
    <paragraph line="104"><bold>‘‘Samuṭṭhānādīni paṭhamakathinasadisāni, idaṃ pana kiriyākiriya’’</bold>nti pāṭho. Ettha paribhogena <bold>kāyakammaṃ</bold>. Apaccuddharaṇena <bold>vacīkammaṃ</bold>.</paragraph>
    <centered line="105">Vikappanasikkhāpadavaṇṇanā niṭṭhitā.</centered>
    <subhead line="106">10. Apanidhānasikkhāpadavaṇṇanā</subhead>
    <paragraph line="107"><bold>Sasūcike</bold><pageBreak edition="Myanmar" number="0.0099" /> sūcighare sūcigaṇanāya āpattiyoti porāṇā.</paragraph>
    <centered line="108">Apanidhānasikkhāpadavaṇṇanā niṭṭhitā.</centered>
    <centered line="109">Surāpānavaggo chaṭṭho.</centered>
    <title line="110">7. Sappāṇakavaggo</title>
    <subhead line="111">1. Sañciccasikkhāpadavaṇṇanā</subhead>
    <paragraph line="112">Vatthugaṇanāya kammabandhagaṇanācetanāmāraṇānaṃ, na kammabandhagaṇanāya cetanāmāraṇā. Ettha ekacetanāya bahupāṇakā marantīti ayaṃ vibhāgo veditabbo.</paragraph>
    <centered line="113">Sañciccasikkhāpadavaṇṇanā niṭṭhitā.</centered>
    <subhead line="114">2. Sappāṇakasikkhāpadavaṇṇanā</subhead>
    <paragraph line="115"><bold>Sappāṇaka</bold>nti <pageBreak edition="Vipassana Research Institut" number="0.0094" /> pāṇakānaṃ maraṇavasena pācittiyaṃ, na sappāṇakaudakaparibhogavasena pācittiyaṃ, tasmā eva <bold>‘‘paṇṇattivajja’’</bold>nti vuttaṃ. Asuddhacittattā pācittiyaṃ, suddhacitte anāpatti. Padīpujjalane viya paṇṇattivajjatā vuttāti likhitaṃ.</paragraph>
    <gatha1 line="116">Jale pakkhipanaṃ pubbaṃ, jalappavesanaṃ idaṃ;</gatha1>
    <gathalast line="117">Evaṃ ubhinnaṃ nānāttaṃ, ñeyyaṃ ñāṇavatā sadāti. (vajira. ṭī. pācittiya 387)</gathalast>
    <centered line="118">Sappāṇakasikkhāpadavaṇṇanā niṭṭhitā.</centered>
    <subhead line="119">5. Ūnavīsativassasikkhāpadavaṇṇanā</subhead>
    <paragraph line="120"><bold>Aññaṃ upasampādetī</bold>ti –</paragraph>
    <gatha1 line="121">Upajjhāyo sace sāmaṃ, kammavācañca sāveti;</gatha1>
    <gathalast line="122">Kammaṃ ruhati icceke, neti vinayakovido.</gathalast>
    <gatha1 line="123">Dukkaṭaṃ <pageBreak edition="Myanmar" number="0.0100" /> vihitaṃ yasmā, ācariyassa gaṇassa ca;</gatha1>
    <gathalast line="124">Tasmā bhinnāva ācariya-upajjhāyā visuṃ idhāti.</gathalast>
    <centered line="125">Ūnavīsativassasikkhāpadavaṇṇanā niṭṭhitā.</centered>
    <subhead line="126">7. Saṃvidhānasikkhāpadavaṇṇanā</subhead>
    <paragraph line="127">Idha ekatoupasampannā, sikkhamānā, sāmaṇerīti imā tissopi saṅgahaṃ gacchanti, imāsaṃ pana tissannaṃ samayo rakkhati, ayamimāsaṃ, mātugāmassa ca visesoti veditabbaṃ.</paragraph>
    <centered line="128">Saṃvidhānasikkhāpadavaṇṇanā niṭṭhitā.</centered>
    <subhead line="129">9. Ukkhittasambhogasikkhāpadavaṇṇanā</subhead>
    <paragraph line="130"><bold>‘‘Taṃ</bold><pageBreak edition="Vipassana Research Institut" number="0.0095" /><bold>diṭṭhiṃ appaṭinissaṭṭhenā</bold>ti laddhinānāsaṃvāsakaṃ sandhāyā’’ti likhitaṃ. <bold>Ticitta</bold>nti ettha vipākābyākatacittena sahaseyyaṃ kappeyyāti evamattho daṭṭhabbo. Aññathā sacittakattā sikkhāpadassa kiriyābyākataṃ sandhāya na yujjati.</paragraph>
    <centered line="131">Ukkhittasambhogasikkhāpadavaṇṇanā niṭṭhitā.</centered>
    <subhead line="132">10. Kaṇṭakasikkhāpadavaṇṇanā</subhead>
    <paragraph line="133">‘‘Ayaṃ samaṇuddeso pārājiko hoti. Sace taṃ diṭṭhiṃ paṭinissajjati, saṅghassa ārocetvā saṅghānumatiyā pabbājetabbo’’ti <bold>porāṇagaṇṭhipade</bold> vuttaṃ, taṃ na yuttaṃ. Daṇḍakammanāsanā hi idhādhippetā. Yadi so pārājiko hoti, liṅganāsanā nāma siyā. <bold>‘‘Te paṭisevato nālaṃ antarāyāyā’’</bold>ti ca diṭṭhi satthari asatthādidiṭṭhi na hoti. Sace sā yassa uppajjati, so pārājiko hoti, tasmimpi evameva <pageBreak edition="Myanmar" number="0.0101" /> paṭipajjitabbaṃ, saṃvare atiṭṭhanto liṅganāsanāya nāsetabboti (vajira. ṭī. pācittiya 428) ācariyassa takko.</paragraph>
    <centered line="134">Kaṇṭakasikkhāpadavaṇṇanā niṭṭhitā.</centered>
    <centered line="135">Sappāṇakavaggo sattamo.</centered>
    <title line="136">8. Sahadhammikavaggo</title>
    <subhead line="137">4. Pahārasikkhāpadavaṇṇanā</subhead>
    <paragraph line="138">Aṅgesu na mokkhādhippāyatā viya amaraṇādhippāyatā vattabbāti ce? Na vattabbā. Kasmā? Yo bhikkhu sayaṃ pahāraṃ dātukāmo, so adhippāyena tassa maraṇe payogavirahovāti katvā <pageBreak edition="Vipassana Research Institut" number="0.0096" /> amaraṇādhikārattā kevalaṃ amaraṇādhippāyo eva soti tā viya tā na vuttā. Mokkhādhippāyassa pana kopo natthi, tasmā anāpattīti vuttaṃ.</paragraph>
    <centered line="139">Pahārasikkhāpadavaṇṇanā niṭṭhitā.</centered>
    <subhead line="140">5. Talasattikasikkhāpadavaṇṇanā</subhead>
    <paragraph line="141">Talameva <bold>talasattikaṃ</bold>. ‘‘Pothanasamatthaṭṭhena <bold>sattika’’</bold>nti eke. Yasmā paharitukāmatāya paharato purimena pācittiyaṃ, kevalaṃ uccāretukāmatāya uggiraṇamatte kate iminā pācittiyaṃ. Iminā pana virajjhitvā pahāro dinno, tasmā napaharitukāmatāya dinnattā dukkaṭaṃ. Kimidaṃ dukkaṭaṃ pahārapaccayā, udāhu uggiraṇapaccayāti? Pahārapaccayā eva dukkaṭaṃ, purimaṃ uggiraṇapaccayā pācittiyanti sadukkaṭaṃ pācittiyaṃ yujjati. Purimañhi uggiraṇaṃ, pacchā pahāro. Na ca pacchimaṃ pahāraṃ nissāya purimaṃ uggiraṇaṃ anāpattivatthukaṃ bhavitumarahatīti no takkoti (vajira. ṭī. pācittiya 456) ācariyo.</paragraph>
    <centered line="142">Talasattikasikkhāpadavaṇṇanā niṭṭhitā.</centered>
    <subhead line="143">7. Sañciccasikkhāpadavaṇṇanā</subhead>
    <paragraph line="144">Paro <pageBreak edition="Myanmar" number="0.0102" /> kukkuccaṃ uppādetu vā, mā vā, taṃ appamāṇaṃ. <bold>‘‘Kukkuccupādana’’</bold>nti tatiyamaṅgaṃ tassa adhippāyavasena vuttanti veditabbaṃ.</paragraph>
    <centered line="145">Sañciccasikkhāpadavaṇṇanā niṭṭhitā.</centered>
    <subhead line="146">8. Upassutisikkhāpadavaṇṇanā</subhead>
    <paragraph line="147"><bold>Upassuti</bold>nti yathā upakujjhaṃ ‘‘samīpakujjha’’nti vuccati, tathā upassuti ‘‘samīpassutī’’ti veditabbā. Yattha ṭhito suṇāti, taṃ <bold>ṭhāna</bold>nti attho. <bold>Sutī</bold>ti panettha paresaṃ vacanasaddo ca. So hi suyyatīti <bold>suti</bold> nāma. Upasuyyati vā etthāti <bold>upassuti</bold>. Okāso hi <bold>suti</bold> nāma. <bold>Imesaṃ sutvā</bold>ti ettha ‘‘vacana’’nti pāṭhaseso.</paragraph>
    <paragraph line="148">Samuṭṭhānādīni <pageBreak edition="Vipassana Research Institut" number="0.0097" /> atītadvayasadisānīti na gahetabbāni. <bold>Theyyasatthasamuṭṭhānaṃ. Siyā kiriyaṃ</bold> gantvā savane. <bold>Siyā akiriyaṃ</bold> ṭhitaṭṭhānaṃ āgantvā vadantānaṃ ajānāpanavasena samuṭṭhānato. <bold>‘‘Saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ, dukkhavedana’’</bold>nti likhitaṃ.</paragraph>
    <centered line="149">Upassutisikkhāpadavaṇṇanā niṭṭhitā.</centered>
    <subhead line="150">9. Kammappaṭibāhanasikkhāpadavaṇṇanā</subhead>
    <paragraph line="151"><bold>Appamattakavissajjanakena</bold> pana cīvaraṃ karontassa senāsanakkhandhakavaṇṇanāyaṃ (cūḷava. 328) vuttappabhedāni sūciādīni anapaloketvāpi dātabbāni. Tato atirekaṃ dentena apalokanakammaṃ kātabbaṃ. Evaṃ kataṃ pana apalokanaṃ kammalakkhaṇamevāti adhippāyo. Evaṃ sabbattha <bold>kammalakkhaṇaṃ</bold> veditabbaṃ. Gāmasīmāvihāresu osāraṇādīni saṅghakammāniyeva na vaṭṭanti. Vissajjiyavebhaṅgiyāni pana vaṭṭanti. ‘‘Saṅghassa santaka’’nti sāmaññato avatvā ‘‘imasmiṃ vihāre saṅghassa santaka’’nti apaloketabbanti ca, <bold>‘‘samuṭṭhānādīni adinnādānasadisāni, idaṃ pana dukkhavedana’’</bold>nti pāṭhoti ca likhitaṃ.</paragraph>
    <centered line="152">Kammappaṭibāhanasikkhāpadavaṇṇanā niṭṭhitā.</centered>
    <subhead line="153">10. Chandaṃadatvāgamanasikkhāpadavaṇṇanā</subhead>
    <paragraph line="154">Sannipātaṃ <pageBreak edition="Myanmar" number="0.0103" /> anāgantvā ce chandaṃ na deti, anāpattīti eke. Dukkaṭanti eke dhammakammantarāyakaraṇādhippāyattā.</paragraph>
    <centered line="155">Chandaṃadatvāgamanasikkhāpadavaṇṇanā niṭṭhitā.</centered>
    <subhead line="156">11. Dubbalasikkhāpadavaṇṇanā</subhead>
    <paragraph line="157"><bold>Akappiyena vā</bold>ti suvaṇṇarajatamayamañcādinā. <bold>Kappiyamañco sampaṭicchitabbo</bold>ti ‘‘saṅghassa demā’’ti dinnaṃ sandhāya vuttaṃ, tehi pana ‘‘vihārassa demā’’ti vutte suvaṇṇarajatamayādiakappiyamañcāpi <pageBreak edition="Vipassana Research Institut" number="0.0098" /> sampaṭicchitabbāti ca, ‘‘arañjaro bahuudakagaṇhanako’’ti ca, <bold>‘‘saṅghikapaabhogena vā</bold>ti sace ārāmikādayo paṭisāmetvā paṭidenti, paribhuñjituṃ vaṭṭatī’’ti ca, ‘‘kaṃsalohādibhājanaṃ saṅghassa dinnampi pārihāriyaṃ na vaṭṭatī’’ti (cūḷava. aṭṭha. 321) <bold>samantapāsādikāyaṃ</bold> vuttattā attano hatthena gahetvā paṭisāmituṃ na labhatīti ca, ‘‘vedhako kāyabandhanassāti vadantī’’ti ca, ‘‘hiṅgu hiṅguliharitālamanosilā añjanānī’’ti pāṭhoti ca, ‘‘dārumayo vā…pe… apādakopi samuggo’’ti pāṭhoti ca, <bold>‘‘dārumayo tumbo</bold>ti dārumayo udakatumbo’’ti ca, ‘‘thambhatulāsopānaphalakādīsū’’ti ca likhitaṃ.</paragraph>
    <centered line="158">Dubbalasikkhāpadavaṇṇanā niṭṭhitā.</centered>
    <subhead line="159">12. Pariṇāmanasikkhāpadavaṇṇanā</subhead>
    <paragraph line="160">Eko bhikkhu ukkhittakassa dātukāmo hoti, tassa dānaṃ nivāretvā aññassa dāpeti, anāpatti. Tathā saddhādeyyavinipātanaṃ karontassa dāpeti, attano nissitakā itthannāmassa pattaṃ dātukāmā āpucchanti, ‘‘visabhāgo eso, sabhāgassa dehī’’ti vadati. Anāpatti attano bhārabhūtattā. Tassa pana dātukāmaṃ aññassa dāpeti <pageBreak edition="Myanmar" number="0.0104" />, āpatti eva. Sabbattha āpucchitvā dātukāmaṃ yathāsukhaṃ vicāretuṃ labhati.</paragraph>
    <centered line="161">Pariṇāmanasikkhāpadavaṇṇanā niṭṭhitā.</centered>
    <centered line="162">Sahadhammikavaggo aṭṭhamo.</centered>
    <title line="163">9. Ratanavaggo</title>
    <subhead line="164">1. Antepurasikkhāpadavaṇṇanā</subhead>
    <paragraph line="165"><bold>Asayanighare</bold>ti parikkhittassa bahibhūtesu rukkhamūlādīsu. ‘‘Sace khattiyova hoti, nābhisitto, abhisittova hoti, na khattiyo, rakkhatī’’ti ācariyo ‘‘khattiyatā, abhisittatā’’ti <pageBreak edition="Vipassana Research Institut" number="0.0099" /> āpattiyā aṅgabhāvena vuttattā. <bold>Samuṭṭhānādīni paṭhamakathinasadisāni, idaṃ pana kiriyākiriya’’</bold>nti pāṭho.</paragraph>
    <centered line="166">Antepurasikkhāpadavaṇṇanā niṭṭhitā.</centered>
    <subhead line="167">2. Ratanasikkhāpadavaṇṇanā</subhead>
    <paragraph line="168">Sabbopi kathāmaggo <bold>bhaṇḍāgārikasīsena</bold> nikkhipanaṃ, gopanañca paṭikkhipitvā pavatto.</paragraph>
    <centered line="169">Ratanasikkhāpadavaṇṇanā niṭṭhitā.</centered>
    <subhead line="170">3. Vikālagāmappavesanasikkhāpadavaṇṇanā</subhead>
    <paragraph line="171"><bold>‘‘Santaṃ bhikkhu’’nti ca ‘‘anāpucchā’’ti ca ‘‘tathārūpā accāyikāti ca imāti ettha tisso’’</bold>ti pāṭho. <bold>‘‘Samuṭṭhānādīni kathinasadisāni, idaṃ pana kiriyākiriya’’</bold>nti pāṭho.</paragraph>
    <centered line="172">Vikālagāmappavesanasikkhāpadavaṇṇanā niṭṭhitā.</centered>
    <subhead line="173">4. Sūcigharasikkhāpadavaṇṇanā</subhead>
    <paragraph line="174"><bold>Taṃ</bold><pageBreak edition="Myanmar" number="0.0105" /><bold>assā</bold>ti taṃ bhedanakaṃ assa pācittiyassa atthi paṭhamaṃ bhedanaṃ katvā pacchā desetabbattā. Esa nayo itaresupi. <bold>Vāsijaṭe</bold>ti vāsidaṇḍake.</paragraph>
    <centered line="175">Sūcigharasikkhāpadavaṇṇanā niṭṭhitā.</centered>
    <subhead line="176">5. Mañcapīṭhasikkhāpadavaṇṇanā</subhead>
    <paragraph line="177"><bold>Aṭṭhaṅgulapādaka</bold>nti bhāvanapuṃsakaṃ. Tulāsaṅghāte ṭhapanameva aṭṭakaraṇaṃ.</paragraph>
    <centered line="178">Mañcapīṭhasikkhāpadavaṇṇanā niṭṭhitā.</centered>
    <subhead line="179">6. Tūlonaddhasikkhāpadavaṇṇanā</subhead>
    <paragraph line="180">Kiñcāpi <pageBreak edition="Vipassana Research Institut" number="0.0100" /> paṭilābheyeva pācittiyaṃ viya dissati, paribhoge eva pana āpatti daṭṭhabbā. ‘‘Aññena kataṃ paṭilabhitvā paribhuñjati, āpatti dukkaṭassā’’ti (pāci. 529) vacanaṃ ettha sādhakaṃ.</paragraph>
    <centered line="181">Tūlonaddhasikkhāpadavaṇṇanā niṭṭhitā.</centered>
    <subhead line="182">7. Nisīdanasikkhāpadavaṇṇanā</subhead>
    <paragraph line="183">Kiñcāpi nisīdanassa jāti na dissati ettha, tathāpi cīvarakkhandhake anuññātattā, ‘‘nava cīvarāni adhiṭṭhātabbānī’’ti ettha ca pariyāpannattā cīvarajāti evassa jātīti veditabbaṃ. ‘‘Lābhe sadasaṃ, alābhe adasampi vaṭṭatī’’ti eke, taṃ na yuttaṃ ‘‘nisīdanaṃ nāma sadasaṃ vuccatī’’ti (pāci. 531-532) tassa saṇṭhānaniyamanato.</paragraph>
    <centered line="184">Nisīdanasikkhāpadavaṇṇanā niṭṭhitā.</centered>
    <centered line="185">Ratanavaggo navamo.</centered>
    <centered line="186">Suddhapācittiyavaṇṇanā niṭṭhitā.</centered>
  </content>
</document>