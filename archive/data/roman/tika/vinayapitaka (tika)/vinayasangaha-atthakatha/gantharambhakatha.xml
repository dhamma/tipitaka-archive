<?xml version="1.0"?>
<document>
<metadata>
<normativeSource>http://tipitaka.org/romn/cscd/vin05t.nrf0.xml</normativeSource>
<archivePath>roman/tika/vinayapitaka (tika)/vinayasangaha-atthakatha/gantharambhakatha.xml</archivePath>
<title>Ganthārambhakathā - Vinayasaṅgaha-aṭṭhakathā - Vinayapiṭaka (ṭīkā) - Tīkā</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<nikaya line="2">Vinayapiṭake</nikaya>
<book line="3">Vinayasaṅgaha-aṭṭhakathā</book>
<chapter line="4">Ganthārambhakathā</chapter>
<gatha1 line="5">Vatthuttayaṃ <pageBreak edition="M" number="0.0001" /><pageBreak edition="V" number="0.0001" />namassitvā, saraṇaṃ sabbapāṇinaṃ;</gatha1>
<gathalast line="6">Vinaye pāṭavatthāya, yogāvacarabhikkhunaṃ.</gathalast>
<gatha1 line="7">Vippakiṇṇamanekattha, pāḷimuttavinicchayaṃ;</gatha1>
<gathalast line="8">Samāharitvā ekattha, dassayissamanākulaṃ.</gathalast>
<centered line="9">Tatrāyaṃ mātikā –</centered>
<gatha1 line="10">‘‘Divāseyyā parikkhāro, bhesajjakaraṇampi ca;</gatha1>
<gathalast line="11">Parittaṃ paṭisanthāro, viññatti kulasaṅgaho.</gathalast>
<gatha1 line="12">‘‘Macchamaṃsaṃ <pageBreak edition="V" number="0.0002" />anāmāsaṃ, adhiṭṭhānavikappanaṃ;</gatha1>
<gathalast line="13">Cīvarenavināvāso, bhaṇḍassa paṭisāmanaṃ.</gathalast>
<gatha1 line="14">‘‘Kayavikkayasamāpatti, rūpiyādipaṭiggaho;</gatha1>
<gathalast line="15">Dānavissāsaggāhehi, lābhassa pariṇāmanaṃ.</gathalast>
<gatha1 line="16">‘‘Pathavī bhūtagāmo ca, duvidhaṃ sahaseyyakaṃ;</gatha1>
<gathalast line="17">Vihāre saṅghike seyyaṃ, santharitvāna pakkamo.</gathalast>
<gatha1 line="18">‘‘Kālikānipi cattāri, kappiyā catubhūmiyo;</gatha1>
<gathalast line="19">Khādanīyādipaṭiggāho, paṭikkhepapavāraṇā.</gathalast>
<gatha1 line="20">‘‘Pabbajjā nissayo sīmā, uposathapavāraṇaṃ;</gatha1>
<gathalast line="21">Vassūpanāyikā vattaṃ, catupaccayabhājanaṃ.</gathalast>
<gatha1 line="22">‘‘Kathinaṃ garubhaṇḍāni, codanādivinicchayo;</gatha1>
<gathalast line="23">Garukāpattivuṭṭhānaṃ, kammākammaṃ pakiṇṇaka’’nti.</gathalast>
</body>
</document>