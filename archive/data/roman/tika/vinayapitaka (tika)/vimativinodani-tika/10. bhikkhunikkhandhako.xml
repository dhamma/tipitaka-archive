<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin07t.nrf36.xml</normativeSource>
    <source>roman/tika/vinayapitaka (tika)/vimativinodani-tika/10. bhikkhunikkhandhako.xml</source>
    <script>roman</script>
    <directory>/tika/vinayapitaka (tika)/vimativinodani-tika</directory>
    <basename>10. bhikkhunikkhandhako</basename>
    <titlePath>10. Bhikkhunikkhandhako - Vimativinodanī-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">10. Bhikkhunikkhandhako</chapter>
    <subhead line="2">Mahāpajāpatigotamīvatthukathāvaṇṇanā</subhead>
    <paragraph line="3" number="403"> Bhikkhunikkhandhake <pageBreak edition="Myanmar" number="2.0264" /><pageBreak edition="Vipassana Research Institut" number="2.0251" /><bold>‘‘mātugāmassa pabbajitattā’’</bold>ti idaṃ pañcavassasatato uddhaṃ saddhammassa appavattanakāraṇadassanaṃ. <bold>Sukkhavipassakakhīṇāsavavasena vassasahassa</bold>ntiādi <bold>khandhakabhāṇakānaṃ</bold> mataṃ gahetvā vuttaṃ. <bold>Dīghanikāyaṭṭhakathāyaṃ</bold> pana ‘‘paṭisambhidāppattehi vassasahassaṃ aṭṭhāsi, chaḷabhiññehi vassasahassaṃ, tevijjehi vassasahassaṃ, sukkhavipassakehi vassasahassaṃ, pātimokkhehi vassasahassaṃ aṭṭhāsī’’ti (dī. ni. aṭṭha. 3.161) vuttaṃ. <bold>Aṅguttara</bold> (a. ni. aṭṭha. 3.8.51) -<bold>saṃyuttaṭṭhakathāsu</bold>pi (saṃ. ni. aṭṭha. 2.2.156) aññathāva vuttaṃ, taṃ sabbaṃ aññamaññaviruddhampi taṃtaṃbhāṇakānaṃ matena likhitasīhaḷaṭṭhakathāsu āgatanayameva gahetvā ācariyena likhitaṃ īdise kathāvirodhe sāsanaparihāniyā abhāvato, sodhanupāyābhāvā ca. Paramatthavirodho eva hi suttādinayena sodhanīyo, na kathāmaggavirodhoti.</paragraph>
    <centered line="4">Mahāpajāpatigotamīvatthukathāvaṇṇanā niṭṭhitā.</centered>
    <subhead line="5">Bhikkhunīupasampadānujānanakathāvaṇṇanā</subhead>
    <paragraph line="6" number="404-8"> Pāḷiyaṃ <bold>yadaggenā</bold>ti yasmiṃ divase. <bold>Tadā</bold>ti tasmiṃyeva divase. <bold>Vimānetvā</bold>ti avamānaṃ katvā.</paragraph>
    <paragraph line="7" number="410-1"><bold>Āpattigāminiyo</bold>ti āpattiṃ āpannāyo. <bold>Kammavibhaṅge</bold>ti parivāre kammavibhaṅge (pari. 482 ādayo).</paragraph>
    <paragraph line="8" number="413-5"> Pāḷiyaṃ <pageBreak edition="Vipassana Research Institut" number="2.0252" /><bold>dve tisso bhikkhuniyo</bold>ti dvīhi tīhi bhikkhunīhi. <bold>Na ārocentī</bold>ti pātimokkhuddesakassa na ārocenti.</paragraph>
    <paragraph line="9" number="416"><bold>Dussaveṇiyā</bold>ti anekadussapaṭṭe ekato katvā kataveṇiyā.</paragraph>
    <paragraph line="10" number="417"><bold>Visesaka</bold>nti <pageBreak edition="Myanmar" number="2.0265" /> pattalekhādivaṇṇavisesaṃ. <bold>Pakiṇantī</bold>ti vikkiṇanti. <bold>Namanaka</bold>nti pāsukaṭṭhinamanakabandhanaṃ.</paragraph>
    <paragraph line="11" number="422-5"><bold>Saṃvelliya</bold>nti kacchaṃ bandhitvā nivāsanaṃ. <bold>Tayo nissaye</bold>ti rukkhamūlasenāsanassa tāsaṃ alabbhanato vuttaṃ.</paragraph>
    <paragraph line="12" number="426-8"><bold>Aṭṭheva bhikkhuniyo yathāvuḍḍhaṃ paṭibāhantī</bold>ti aṭṭha bhikkhuniyo vuḍḍhapaṭipāṭiyāva gaṇhantiyo āgatapaṭipāṭiṃ paṭibāhanti, nāññāti attho. <bold>Anuvādaṃ paṭṭhapentī</bold>ti issariyaṃ pavattentīti atthaṃ vadanti.</paragraph>
    <paragraph line="13" number="430"><bold>Bhikkhudūtenā</bold>ti bhikkhunā dūtabhūtena. <bold>Sikkhamānadūtenā</bold>ti sikkhamānāya dūtāya.</paragraph>
    <paragraph line="14" number="431"><bold>Na sammatī</bold>ti nappahoti. <bold>Navakamma</bold>nti ‘‘navakammaṃ katvā vasatū’’ti apaloketvā saṅghikabhūmiyā okāsadānaṃ.</paragraph>
    <paragraph line="15" number="432-6"><bold>Sannisinnagabbhā</bold>ti duviññeyyagabbhā. <bold>Mahilātitthe</bold>ti itthīnaṃ sādhāraṇatitthe.</paragraph>
    <centered line="16">Bhikkhunīupasampadānujānanakathāvaṇṇanā niṭṭhitā.</centered>
    <centered line="17">Bhikkhunikkhandhakavaṇṇanānayo niṭṭhito.</centered>
  </content>
</document>