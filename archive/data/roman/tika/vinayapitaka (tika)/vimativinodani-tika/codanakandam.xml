<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin07t.nrf49.xml</normativeSource>
    <source>roman/tika/vinayapitaka (tika)/vimativinodani-tika/codanakandam.xml</source>
    <script>roman</script>
    <directory>/tika/vinayapitaka (tika)/vimativinodani-tika</directory>
    <basename>codanakandam</basename>
    <titlePath>Codanākaṇḍaṃ - Vimativinodanī-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">Codanākaṇḍaṃ</chapter>
    <subhead line="2">Anuvijjakakiccavaṇṇanā</subhead>
    <paragraph line="3" number="360"> Pāḷiyaṃ <pageBreak edition="Myanmar" number="2.0298" /><pageBreak edition="Vipassana Research Institut" number="2.0283" /><bold>yaṃ kho tva</bold>ntiādīsu tvaṃ, āvuso, yaṃ imaṃ bhikkhuṃ codesi, taṃ kimhi dose codesi, katarāya vipattiyā codesīti attho. Evaṃ sabbattha.</paragraph>
    <paragraph line="4" number="361"><bold>Asuddhaparisaṅkito</bold>ti asuddhāya aṭṭhāne uppannāya parisaṅkāya parisaṅkito. Tenāha <bold>‘‘amūlakaparisaṅkito’’</bold>ti.</paragraph>
    <paragraph line="5" number="364"> Pāḷiyaṃ <bold>uposatho sāmaggatthāyā</bold>ti visuddhānaṃ bhikkhūnaṃ aññoññanirapekkho ahutvā uposatho uposathaṭṭhānaṃ sannipatitvā ‘‘pārisuddhiṃ āyasmanto ārocetha, parisuddhetthāyasmanto, parisuddho ahaṃ āvuso’’tiādinā aññamaññaṃ parisuddhivīmaṃsanārocanavasena ayutte vivajjetvā yutteheva kāyacittasāmaggīkaraṇatthāya.</paragraph>
    <paragraph line="6"><bold>Visuddhāya pavāraṇā</bold>ti diṭṭhasutādīhi aññamaññaṃ kathāpetvā visuddhisampādanatthāyāti attho. <bold>Ubho ete</bold>ti āmisapuggalanissayane ete ubho.</paragraph>
    <centered line="7">Anuvijjakakiccavaṇṇanā niṭṭhitā.</centered>
  </content>
</document>