<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin07t.nrf44.xml</normativeSource>
    <source>roman/tika/vinayapitaka (tika)/vimativinodani-tika/khandhakapucchavaro.xml</source>
    <script>roman</script>
    <directory>/tika/vinayapitaka (tika)/vimativinodani-tika</directory>
    <basename>khandhakapucchavaro</basename>
    <titlePath>Khandhakapucchāvāro - Vimativinodanī-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">Khandhakapucchāvāro</chapter>
    <subhead line="2">Pucchāvissajjanāvaṇṇanā</subhead>
    <paragraph line="3" number="320"><bold>Upasampadakkhandhaka</bold>nti <pageBreak edition="Myanmar" number="2.0284" /> pabbajjākhandhakaṃ (mahāva. 84). Saha niddesenāti <bold>saniddesaṃ</bold>. ‘‘Sanniddesa’’nti vā pāṭho, so evattho. <bold>Nidānena ca niddesena ca saddhi</bold>nti ettha paññattiṭṭhānapuggalādippakāsakaṃ nidānavacanaṃ nidānaṃ nāma, tannidānaṃ paṭicca niddiṭṭhasikkhāpadāni <pageBreak edition="Vipassana Research Institut" number="2.0269" /> niddeso nāma, tehi avayavabhūtehi sahitaṃ taṃsamudāyabhūtaṃ khandhakaṃ pucchāmīti attho. <bold>Uttamāni padānī</bold>ti āpattipaññāpakāni vacanāni adhippetāni. <bold>Tesaṃ…pe… kati āpattiyo hontī</bold>ti tehi vacanehi paññattā kati āpattikkhandhā hontīti attho. Nanu āpattiyo nāma puggalānaññeva honti, na padānaṃ, kasmā pana ‘‘samukkaṭṭhapadānaṃ kati āpattiyo’’ti sāmivasena niddeso katoti āha <bold>‘‘yena yena hi padenā’’</bold>tiādi. Pāḷiyaṃ <bold>uposatha</bold>ntiādi uposathakkhandhakādīnaññeva (mahāva. 132 ādayo) gahaṇaṃ.</paragraph>
    <centered line="4">Pucchāvissajjanāvaṇṇanā niṭṭhitā.</centered>
  </content>
</document>