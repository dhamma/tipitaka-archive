<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin07t.nrf34.xml</normativeSource>
    <source>roman/tika/vinayapitaka (tika)/vimativinodani-tika/8. vattakkhandhako.xml</source>
    <script>roman</script>
    <directory>/tika/vinayapitaka (tika)/vimativinodani-tika</directory>
    <basename>8. vattakkhandhako</basename>
    <titlePath>8. Vattakkhandhako - Vimativinodanī-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">8. Vattakkhandhako</chapter>
    <subhead line="2">Āgantukavattakathāvaṇṇanā</subhead>
    <paragraph line="3" number="357"> Vattakkhandhake <pageBreak edition="Myanmar" number="2.0258" /><pageBreak edition="Vipassana Research Institut" number="2.0245" /><bold>pattharitabba</bold>nti ātape pattharitabbaṃ. Pāḷiyaṃ <bold>abhivādāpetabbo</bold>ti vandanatthāya vassaṃ pucchanena navako sayameva vandatīti vuttaṃ. <bold>Nilloketabbo</bold>ti oloketabbo.</paragraph>
    <centered line="4">Āgantukavattakathāvaṇṇanā niṭṭhitā.</centered>
    <subhead line="5">Āvāsikavattakathāvaṇṇanā</subhead>
    <paragraph line="6" number="359"> ‘‘Yathābhāga’’nti ṭhapitaṭṭhānaṃ anatikkamitvā mañcapīṭhādiṃ papphoṭetvā pattharitvā upari paccattharaṇaṃ datvā dānampi senāsanapaññāpanamevāti dassento āha <bold>‘‘papphoṭetvā hi pattharituṃ pana vaṭṭatiyevā’’</bold>ti.</paragraph>
    <centered line="7">Āvāsikavattakathāvaṇṇanā niṭṭhitā.</centered>
    <subhead line="8">Anumodanavattakathāvaṇṇanā</subhead>
    <paragraph line="9" number="362"><bold>Pañcame nisinne</bold>ti anumodanatthāya nisinne. <bold>Na mahātherassa bhāro hotī</bold>ti anumodakaṃ āgametuṃ na bhāro. <bold>Ajjhiṭṭhova āgametabbo</bold>ti attanā ajjhiṭṭhehi bhikkhūhi anumodanteyeva nisīditabbanti attho.</paragraph>
    <centered line="10">Anumodanavattakathāvaṇṇanā niṭṭhitā.</centered>
    <subhead line="11">Bhattaggavattakathāvaṇṇanā</subhead>
    <paragraph line="12" number="364"><bold>Manussānaṃ</bold><pageBreak edition="Vipassana Research Institut" number="2.0246" /><bold>parivisanaṭṭhāna</bold>nti yattha antovihārepi manussā saputtadārā āvasitvā bhikkhū netvā bhojenti. <bold>Āsanesu satī</bold>ti nisīdanaṭṭhānesu <pageBreak edition="Myanmar" number="2.0259" /> santesu. <bold>Idaṃ, bhante, āsanaṃ ucca</bold>nti āsanne samabhūmibhāge paññattaṃ therāsanena samakaṃ āsanaṃ sandhāya vuttaṃ, therāsanato pana uccatare āpucchitvāpi nisīdituṃ na vaṭṭati. Yadi taṃ āsannampi nīcataraṃ hoti, anāpucchāpi nisīdituṃ vaṭṭati. <bold>Mahātherasseva āpattī</bold>ti āsanena paṭibāhanāpattiyā āpatti. <bold>Avattharitvā</bold>ti pārutasaṅghāṭiṃ avattharitvā, anukkhipitvāti attho.</paragraph>
    <paragraph line="13">Pāḷiyaṃ <bold>‘‘ubhohi hatthehi…pe… odano paṭiggahetabbo’’</bold>ti idaṃ hatthatale vā pacchipiṭṭhiādidussaṇṭhitādhāre vā pattaṃ ṭhapetvā odanassa gahaṇakāle pattassa apatanatthāya vuttaṃ, susajjite pana ādhāre pattaṃ ṭhapetvā ekena hatthena taṃ parāmasitvāpi odanaṃ paṭiggahetuṃ vaṭṭati eva. <bold>Ubhohi hatthehi…pe… udakaṃ paṭiggahetabba</bold>nti etthāpi eseva nayo.</paragraph>
    <paragraph line="14"><bold>Hatthadhovanaudaka</bold>nti bhojanāvasāne udakaṃ. Tenāha <bold>‘‘pānīyaṃ pivitvā hatthā dhovitabbā’’</bold>ti. Tena pariyosāne dhovanameva paṭikkhittaṃ, bhojanantare pana pānīyapivanādinā nayena hatthaṃ dhovitvā puna bhuñjituṃ vaṭṭatīti dasseti. Potthakesu pana ‘‘pānīyaṃ pivitvā hatthā na dhovitabbā’’ti likhanti, taṃ purimavacanena na sameti pariyosāne udakasseva ‘‘hatthadhovanaudaka’’nti vuttattā. <bold>Sace manussā dhovatha, bhante</bold>tiādi niṭṭhitabhattaṃ nisinnaṃ theraṃ sandhāya vuttaṃ. <bold>Dhure</bold> dvārasamīpe.</paragraph>
    <centered line="15">Bhattaggavattakathāvaṇṇanā niṭṭhitā.</centered>
    <subhead line="16">Piṇḍacārikavattakathādivaṇṇanā</subhead>
    <paragraph line="17" number="366"> Pāḷiyaṃ <bold>ṭhāpeti vā</bold>ti tiṭṭha bhanteti vadanti.</paragraph>
    <paragraph line="18" number="367"><bold>Atthi, bhante, nakkhattapadānī</bold>ti nakkhattapadavisayāni ñātāni atthi, assayujādinakkhattaṃ jānāthāti adhippāyo. Tenāha <bold>‘‘na jānāma, āvuso’’</bold>ti. <bold>Atthi, bhante <pageBreak edition="Vipassana Research Institut" number="2.0247" />, disābhāga</bold>nti etthāpi eseva nayo. <bold>Kenajja, bhante, yutta</bold>nti kena nakkhattena cando yuttoti attho.</paragraph>
    <paragraph line="19" number="369"><bold>Aṅgaṇe</bold>ti <pageBreak edition="Myanmar" number="2.0260" /> abbhokāse. <bold>Evameva paṭipajjitabba</bold>nti uddesadānādi āpucchitabbanti dasseti.</paragraph>
    <paragraph line="20" number="374"><bold>Nibaddhagamanatthāyā</bold>ti attanova nirantaragamanatthāya. Ūhaditāti ettha hada-dhātussa vaccavissajjanatthatāyāha <bold>‘‘bahi vaccamakkhitā’’</bold>ti.</paragraph>
    <centered line="21">Piṇḍacārikavattakathādivaṇṇanā niṭṭhitā.</centered>
    <centered line="22">Vattakkhandhakavaṇṇanānayo niṭṭhito.</centered>
  </content>
</document>