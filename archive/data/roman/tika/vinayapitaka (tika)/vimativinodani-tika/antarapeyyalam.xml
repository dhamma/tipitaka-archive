<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin07t.nrf42.xml</normativeSource>
    <archivePath>roman/tika/vinayapitaka (tika)/vimativinodani-tika/antarapeyyalam.xml</archivePath>
    <baseFileName>antarapeyyalam</baseFileName>
    <titlePath>Antarapeyyālaṃ - Vimativinodanī-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Antarapeyyālaṃ</chapter>
    <subhead line="2">Katipucchāvāravaṇṇanā</subhead>
    <paragraph line="3" number="271"><bold>Kati</bold><pageBreak edition="M" number="2.0275" /><bold>āpattiyo</bold>ti pārājikādīsu pañcasu āpattīsu methunādinnādānādiantogadhabhedaṃ apekkhitvā jātivasena ekattaṃ āropetvā pucchā katā. <bold>Kati āpattikkhandhā</bold>ti antogadhabhedaṃ apekkhitvā paccekaṃ rāsaṭṭhenāti ettakamevettha bhedo. <bold>Vinītāniyeva</bold><pageBreak edition="V" number="2.0261" /><bold>vinītavatthūnī</bold>ti āpattito viramaṇāni eva avippaṭisārapāmojjādidhammānaṃ kāraṇattā vatthūnīti vinītavatthūni, tāni ettha atthato viratiādianavajjadhammā eva. <bold>Veraṃ maṇatī</bold>ti verahetuttā ‘‘vera’’nti laddhanāmaṃ rāgādiakusalapakkhaṃ vināseti.</paragraph>
    <paragraph line="4"><bold>Dhammassavanaggaṃ bhinditvā gacchatī</bold>ti bahūsu ekato nisīditvā dhammaṃ suṇantesu taṃ dhammassavanasamāgamaṃ kopetvā uṭṭhāya gacchati. <bold>Anādarovā</bold>ti tussitabbaṭṭhāne tuṭṭhiṃ, saṃvijitabbaṭṭhāne saṃvegañca apavedento eva. <bold>Kāyapāgabbhiya</bold>nti unnativasena pavattanakāyānācāraṃ.</paragraph>
    <paragraph line="5" number="274"> Mettāya sambhūtaṃ <bold>mettaṃ,</bold> kāyakammaṃ. <bold>Ubhayehipī</bold>ti navakehi, therehi ca. <bold>Piyaṃ karotī</bold>ti taṃ puggalaṃ pemaṭṭhānaṃ karoti, kesanti āha <bold>‘‘sabrahmacārīna’’</bold>nti.</paragraph>
    <paragraph line="6">Puggalaṃ paṭivibhajitvā bhuñjatīti pakatena sambandho. Tameva puggalapaṭivibhāgaṃ dassetuṃ <bold>‘‘asukassā’’</bold>tiādi vuttaṃ.</paragraph>
    <paragraph line="7"><bold>Bhujissabhāvakaraṇato</bold>ti taṇhādāsabyato mocetvā samathavipassanāsu serivihāritākaraṇatoti attho. <bold>Niyyātī</bold>ti pavattati. Sammādukkhakkhayāya saṃvattatīti attho.</paragraph>
    <centered line="8">Katipucchāvāravaṇṇanā niṭṭhitā.</centered>
    <subhead line="9">Chaāpattisamuṭṭhānavāravaṇṇanā</subhead>
    <paragraph line="10" number="276"><bold>Paṭhamena āpattisamuṭṭhānenā</bold>ti kevalaṃ kāyena. Pārājikāpattiyā ekantasacittakasamuṭṭhānattā <bold>‘‘na hīti vattabba’’</bold>nti vuttaṃ. Saṅghādisesādīnaṃ <pageBreak edition="M" number="2.0276" /> dukkaṭapariyosānānaṃ pañcannaṃ acittakānampi sambhavato <bold>‘‘siyā’’</bold>ti vuttaṃ, āpajjanaṃ siyā bhaveyyāti attho. Hīnukkaṭṭhehi jātiādīhi omasane eva dubbhāsitassa paññattattā sā ekantavācācittasamuṭṭhānā evāti.</paragraph>
    <paragraph line="11">Dutiyasamuṭṭhānanaye vācāya eva samāpajjitabbapāṭidesanīyassa abhāvā <bold>‘‘na hī’’</bold>ti vuttaṃ.</paragraph>
    <paragraph line="12">Tatiye <pageBreak edition="V" number="2.0262" /> pana vosāsamānarūpaṃ bhikkhuniṃ kāyavācāhi anapasādanapaccayā pāṭidesanīyasambhavato <bold>‘‘siyā’’</bold>ti vuttaṃ.</paragraph>
    <paragraph line="13">Omasane pācittiyassa adinnādānasamuṭṭhānattepi tappaccayā paññattassa dubbhāsitassa pañcameneva samuppattīti dassetuṃ catutthavāre <bold>‘‘dubbhāsitaṃ āpajjeyyāti na hīti vattabba’’</bold>nti vatvā pañcamavāre <bold>‘‘siyāti vattabba’’</bold>nti vuttaṃ. Kāyavikāreneva omasantassa panettha dubbhāsitabhāvepi kāyakīḷābhāvābhāvato dukkaṭamevāti daṭṭhabbaṃ.</paragraph>
    <paragraph line="14">Chaṭṭhavāre pana vijjamānopi kāyo dubbhāsitassa aṅgaṃ na hoti, pañcamasamuṭṭhāne eva chaṭṭhampi pavisatīti dassetuṃ <bold>‘‘na hī’’</bold>ti paṭikkhittaṃ, na pana tattha sabbathā dubbhāsitena anāpattīti dassetuṃ. Na hi davakamyatāya kāyavācāhi omasantassa dubbhāsitāpatti na sambhavati. Yañhi pañcameneva samāpajjati, taṃ chaṭṭhenapi samāpajjati eva dhammadesanāpatti viyāti gahetabbaṃ. Sesaṃ samuṭṭhānavāre suviññeyyameva.</paragraph>
    <centered line="15">Chaāpattisamuṭṭhānavāravaṇṇanā niṭṭhitā.</centered>
    <subhead line="16">Katāpattivāravaṇṇanā</subhead>
    <paragraph line="17" number="277"> Dutiye pana kativāre paṭhamasamuṭṭhānena āpajjitabbānaṃ āpattīnaṃ lahudassanasukhatthaṃ kuṭikārādīni eva samuddhaṭāni, na aññesaṃ abhāvā, sañcarittādīnampi vijjamānattā. Evaṃ dutiyasamuṭṭhānādīsupi. <bold>‘‘Kappiyasaññī’’</bold>ti iminā acittakattaṃ dasseti. <bold>‘‘Kuṭiṃ karotī’’</bold>ti iminā vacīpayogābhāvaṃ. Ubhayenāpi kevalaṃ kāyeneva dukkaṭādīnaṃ sambhavaṃ dasseti. Evaṃ uparipi yathānurūpaṃ kātabbaṃ.</paragraph>
    <paragraph line="18"><bold>‘‘Ekena</bold><pageBreak edition="M" number="2.0277" /><bold>samuṭṭhānena samuṭṭhahantī’’</bold>ti idaṃ idha visesetvā dassitānaṃ kāyatova samuṭṭhitānaṃ vasena vuttaṃ, avisesato pana tā āpattiyo itarasamuṭṭhānehipi yathārahaṃ samuṭṭhahanti eva. Evaṃ uparipi.</paragraph>
    <paragraph line="19"><bold>‘‘Tiṇavatthārakena cā’’</bold>ti idaṃ saṅghādisesavajjitānaṃ catunnaṃ āpattīnaṃ vasena vuttaṃ.</paragraph>
    <paragraph line="20" number="279"><bold>Saṃvidahitvā</bold><pageBreak edition="V" number="2.0263" /><bold>kuṭiṃ karotī</bold>ti vācāya saṃvidahati, sayañca kāyena karotīti attho.</paragraph>
    <centered line="21">Katāpattivāravaṇṇanā niṭṭhitā.</centered>
    <subhead line="22">Āpattisamuṭṭhānagāthāvaṇṇanā</subhead>
    <paragraph line="23" number="283"> Tatiyo pana gāthāvāro dutiyavārena vuttamevatthaṃ saṅgahetvā dassetuṃ vutto. Tattha kāyova kāyikoti vattabbe vacanavipallāsena <bold>‘‘kāyikā’’</bold>ti vuttaṃ. Tenāha <bold>‘‘tena samuṭṭhitā’’</bold>ti, kāyo samuṭṭhānaṃ akkhātoti attho.</paragraph>
    <paragraph line="24"><bold>Vivekadassinā</bold>ti sabbasaṅkhatavivittattā, tato vivittahetuttā ca nīvaraṇavivekañca nibbānañca dassanasīlena. <bold>Vibhaṅgakovidā</bold>ti ubhatovibhaṅgakusalāti ālapanaṃ. Idha panevaṃ añño pucchanto nāma natthi, <bold>upālitthero</bold> sayameva atthaṃ pākaṭaṃ kātuṃ pucchāvisajjanañca akāsīti iminā nayena sabbattha attho veditabbo.</paragraph>
    <centered line="25">Āpattisamuṭṭhānagāthāvaṇṇanā niṭṭhitā.</centered>
    <subhead line="26">Vipattipaccayavāravaṇṇanā</subhead>
    <paragraph line="27" number="284"> Catutthe pana vipattipaccayavāre <bold>sīlavipattipaccayā</bold>ti sīlavipattipaacchādanapaccayā.</paragraph>
    <paragraph line="28" number="286"><bold>Diṭṭhivipattipaccayā</bold>ti diṭṭhivipattiyā appaṭinissajjanapaccayā.</paragraph>
    <paragraph line="29" number="287"><bold>Ājīvavipattipaccayā</bold>ti <pageBreak edition="M" number="2.0278" /> ettha āgamma jīvanti etenāti ājīvo, catupaccayo, sova micchāpattiyā vipannattā vipattīti <bold>ājīvavipatti,</bold> tassā ājīvavipattiyā hetu, taduppādanataparibhoganimittanti attho.</paragraph>
    <centered line="30">Vipattipaccayavāravaṇṇanā niṭṭhitā.</centered>
    <subhead line="31">Adhikaraṇapaccayavāravaṇṇanā</subhead>
    <paragraph line="32" number="291"> Pañcame <pageBreak edition="V" number="2.0264" /> adhikaraṇapaccayavāre <bold>kiccādhikaraṇapaccayā</bold>ti apalokanavacanañattikammavācāsaṅkhatakammavācāpaccayā. <bold>Pañcā</bold>ti ettha adhammikakatikādiṃ apaloketvā karontānaṃ animittanti attho. Pañcame adhikaraṇapaccayavāre kiccādhikaraṇapaccayā apalokanāvasāne dukkaṭaṃ, adhippāyādinā ñattikammādiṃ karontānaṃ thullaccayādi ca saṅgayhatīti daṭṭhabbaṃ. <bold>Avasesā āpattiyo</bold>ti sotāpattiphalasamāpattiādayo. <bold>‘‘Natthaññā āpattiyo’’</bold>ti idaṃ vipattiādibhāginiyo sāvajjāpattiyo sandhāya vuttaṃ.</paragraph>
    <centered line="33">Adhikaraṇapaccayavāravaṇṇanā niṭṭhitā.</centered>
  </content>
</document>