<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin07t.nrf7.xml</normativeSource>
    <archivePath>roman/tika/vinayapitaka (tika)/vimativinodani-tika/6. patidesaniyakandam.xml</archivePath>
    <baseFileName>6. patidesaniyakandam</baseFileName>
    <titlePath>6. Pāṭidesanīyakaṇḍaṃ - Vimativinodanī-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">6. Pāṭidesanīyakaṇḍaṃ</chapter>
    <subhead line="2">1. Paṭhamapāṭidesanīyasikkhāpadavaṇṇanā</subhead>
    <paragraph line="3" number="553"> Pāṭidesanīyesu <pageBreak edition="Myanmar" number="2.0058" /><pageBreak edition="Vipassana Research Institut" number="2.0056" /> paṭhame <bold>paṭidesetabbākāradassana</bold>nti evaṃ āpattiṃ navakassa santike desetabbākāradassanaṃ. Iminā lakkhaṇena sambahulānaṃ āpattīnampi vuḍḍhassa santike ca desetabbākāro sakkā viññātunti. Tatrāyaṃ nayo – ‘‘gārayhe, āvuso, dhamme āpajjiṃ asappāye pāṭidesanīye’’ti evaṃ sambahulāsu. Vuḍḍhassa pana santike ‘‘gārayhaṃ, bhante, dhammaṃ…pe… gārayhe, bhante, dhamme’’ti yojanā veditabbā. Tattha <bold>asappāya</bold>nti saggamokkhantarāyakaranti attho. Aññātikāya bhikkhuniyā antaraghare ṭhitāya hatthato sahatthā yāvakālikaggahaṇaṃ, ajjhoharaṇanti dve aṅgāni.</paragraph>
    <centered line="4">Paṭhamapāṭidesanīyasikkhāpadavaṇṇanā niṭṭhitā.</centered>
    <paragraph line="5" number="558"> Dutiye paripuṇṇūpasampannāya ananuññātākārena vosāsanā, anivāretvā bhojanajjhohāroti dve aṅgāni.</paragraph>
    <paragraph line="6" number="563"> Tatiye sekkhasammatatā, gharūpacāre animantitatā, gilānassa aniccabhattādiṃ gahetvā bhuñjananti tīṇi aṅgāni.</paragraph>
    <paragraph line="7" number="570"> Catutthe sāsaṅkāraññasenāsanatā, ananuññātaṃ yāvakālikaṃ appaṭisaṃviditaṃ ajjhārāme paṭiggahetvā agilānassa ajjhoharaṇanti dve aṅgāni. Sesaṃ uttānameva.</paragraph>
    <centered line="8">Pāṭidesanīyavaṇṇanānayo niṭṭhito.</centered>
  </content>
</document>