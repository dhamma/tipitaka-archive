<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin07t.nrf25.xml</normativeSource>
    <archivePath>roman/tika/vinayapitaka (tika)/vimativinodani-tika/10. kosambakakkhandhako.xml</archivePath>
    <baseFileName>10. kosambakakkhandhako</baseFileName>
    <titlePath>10. Kosambakakkhandhako - Vimativinodanī-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">10. Kosambakakkhandhako</chapter>
    <subhead line="2">Kosambakavivādakathāvaṇṇanā</subhead>
    <paragraph line="3" number="451"> Kosambakakkhandhake <pageBreak edition="Myanmar" number="2.0207" /><pageBreak edition="Vipassana Research Institut" number="2.0195" /><bold>sace hoti, desessāmī</bold>ti vinayadharassa vacanena āpattidiṭṭhiṃ paṭilabhitvā evamāha. Teneva pāḷiyaṃ ‘‘so tassā āpattiyā anāpattidiṭṭhi hotī’’ti vuttaṃ. <bold>Natthi āpattī</bold>ti udakassa ṭhapanabhāvaṃ ajānitvā vā ṭhapitaṃ chaḍḍetvā vissaritvā vā gamane asañcicca asatiyā anāpattipakkhopi sambhavatīti vinayadharo tattha anāpattidiṭṭhiṃ paṭilabhitvā evamāha. Teneva pāḷiyaṃ ‘‘aññe bhikkhū tassa āpattiyā anāpattidiṭṭhino hontī’’ti vuttaṃ. Parisāyapissa anāpattidiṭṭhiyā uppannattā ‘‘aññe’’ti bahuvacanaṃ kataṃ. <bold>Anāpattidiṭṭhi ahosī</bold>ti suttantikattherassa vinaye apakataññutāya vinayadharassa vacanamattena so evamahosi, sā panassa āpatti eva udakāvasesassa ṭhapanabhāvaṃ ñatvā ṭhapitattā. Vatthumattajānane eva hi sekhiyā sacittakā, na paṇṇattivijānane. Teneva pāḷiyaṃ ‘‘tassā āpattiyā anāpattidiṭṭhi hotī’’ti sabbattha āpatti icceva vuttaṃ. <bold>‘‘Āpattiṃ āpajjamāno’’</bold>ti idaṃ vinayadharatthero ‘‘tayā idaṃ udakaṃ ṭhapita’’nti attanā puṭṭhena suttantikattherena ‘‘āmāvuso’’ti vuttavacanaṃ saritvā paṇṇattiakovidatāya sañcicceva akāsīti āpattidiṭṭhi hutvāva avoca. Teneva pāḷiyaṃ ‘‘aññe bhikkhū tassā āpattiyā āpattidiṭṭhino hontī’’ti vuttaṃ.</paragraph>
    <paragraph line="4" number="453"><bold>‘‘Na tāva bhinno’’</bold>ti idaṃ ukkhipanatadanuvattanamattena saṅgho bhinno nāma na hoti, taṃ nissāya pana ubhayapakkhikānaṃ pakkhaṃ pariyesitvā aññamaññaṃ kodhavasena kāyavacīkalahavaḍḍhaneneva hotīti imamatthaṃ sandhāya vuttaṃ. Tenāha <bold>‘‘so ca kho kalahavasenā’’</bold>ti. <bold>Sambhamaatthavasenā</bold>ti turitatthavasena.</paragraph>
    <paragraph line="5" number="454"><bold>Akāraṇe</bold>tiādi <pageBreak edition="Vipassana Research Institut" number="2.0196" /> anukkhipitvāva upāyena saññāpetvā hitesitāya āpattito mocetuṃ yuttaṭṭhāne kodhacittavasena viheṭhanatthāya katabhāvaṃ sandhāya vuttaṃ, na pana kammaṅgassa abhāvaṃ sandhāya. Teneva <pageBreak edition="Myanmar" number="2.0208" /> pāḷiyaṃ ‘‘āpatti esā, bhikkhave, nesā anāpatti…pe… ukkhitto eso bhikkhū’’tiādi vuttaṃ.</paragraph>
    <paragraph line="6" number="455"><bold>‘‘Adhammavādīnaṃ pakkhe nisinno’’</bold>ti idaṃ upalakkhaṇamattaṃ, dhammavādīnaṃ pakkhe nisīditvā adhammavādīnaṃ laddhiṃ gaṇhantopi dhammavādīnaṃ nānāsaṃvāsako hoti eva. <bold>Kammaṃ kopetī</bold>ti taṃ vinā gaṇassa apūraṇapakkhaṃ sandhāya vuttaṃ. <bold>Yattha vā tattha vā</bold>ti dhammavādīnaṃ pakkhe vā adhammavādīnaṃ pakkhe vāti attho. <bold>Ime dhammavādinoti gaṇhātī</bold>ti taṃtaṃpakkhagate bhikkhū yāthāvato vā ayāthāvato vā ‘‘ime dhammavādino’’ti gaṇhāti, ayaṃ taṃtaṃpakkhagatānaṃ attānaṃ samānasaṃvāsakaṃ karoti.</paragraph>
    <paragraph line="7" number="456"><bold>Upadaṃsentī</bold>ti pavattenti. Pāḷiyaṃ <bold>ettāvatā</bold>ti ‘‘ettakapadesaṃ muñcitvā nisinnā mayaṃ kodhacitte uppannepi aññamaññaṃ ananulomikaṃ kāyakammādiṃ pavattetuṃ na sakkhissāmā’’ti sallekkhetvā dūre nisīditabbanti adhippāyo. Tenāha <bold>‘‘upacāraṃ muñcitvā’’</bold>ti.</paragraph>
    <paragraph line="8" number="457"> Pāḷiyaṃ <bold>bhaṇḍanajātā</bold>tiādīsu kalahassa pubbabhāgo <bold>bhaṇḍanaṃ</bold> nāma. Hatthaparāmāsādi <bold>kalaho</bold> nāma. Viruddhavādo <bold>vivādo</bold> nāma.</paragraph>
    <paragraph line="9" number="458"><bold>Paripuṇṇakosakoṭṭhāgāro</bold>ti ettha koso nāma suvaṇṇamaṇiādibhaṇḍāgārasāragabbho. Koṭṭhaṃ vuccati dhaññassa āvasanaṭṭhānaṃ, koṭṭhabhūtaṃ agāraṃ koṭṭhāgāraṃ, dhaññasaṅgahaṭṭhānaṃ. <bold>Abbhuyyāsī</bold>ti yuddhāya abhimukho nikkhamīti attho. <bold>Ekasaṅghātampī</bold>ti ekayuddhampi. <bold>Dhovana</bold>nti dhovanudakaṃ.</paragraph>
    <paragraph line="10" number="463"><bold>Pariyādinnarūpā</bold>ti kodhacittena pariggahitasabhāvā.</paragraph>
    <paragraph line="11" number="464"><bold>Taṃ na jānantī</bold>ti taṃ kalahaṃ na jānanti. <bold>Ye upanayhantī</bold>ti yathāvuttaṃ kodhākāraṃ citte bandhanti. <bold>Pākaṭaparissaye</bold>ti sīhādike. <bold>Paṭicchannaparissaye</bold>ti rāgādike. Pāḷiyaṃ <bold>natthi bāle</bold> 97 <bold>sahāyatā</bold>ti bālaṃ nissāya sīlādiguṇasaṅkhātā sahāyatā natthi, na sakkā laddhunti attho.</paragraph>
    <paragraph line="12" number="466"><bold>Attakāmarūpā</bold>ti <pageBreak edition="Myanmar" number="2.0209" /> attano hitakāmayamānasabhāvā. <bold>Anuruddhā</bold>ti ekasesanayena tiṇṇampi kulaputtānaṃ ālapanaṃ, teneva bahuvacananiddeso kato. <bold>Khamanīyaṃ</bold> sarīraṃ <bold>yāpanīyaṃ</bold> jīvitaṃ ‘‘kacci vo sarīrañca dhāretuṃ, jīvitañca yāpetuṃ sakkā’’ti pucchati. <bold>Tagghā</bold>ti ekaṃsatthe nipāto, ekaṃsena mayaṃ bhanteti attho. <bold>Yathā katha</bold>nti ettha <bold>yathā</bold>ti nipātamattaṃ, <bold>yathākatha</bold>nti vā eko nipāto kāraṇapucchanattho, kena pakārenāti attho. <bold>Ekañca pana maññe citta</bold>nti ekassa cittavasena itaresampi pavattanato sabbesaṃ no ekaṃ viya cittanti attho. <bold>Kacci pana vo anuruddhā</bold>ti ettha <bold>vo</bold>ti nipātamattaṃ, paccattavacanaṃ vā, kacci tumheti attho. <bold>Amhāka</bold>nti niddhāraṇe sāmivacanaṃ, amhesu tīsu yo paṭhamaṃ paṭikkamatīti attho.</paragraph>
    <centered line="13">Kosambakavivādakathāvaṇṇanā niṭṭhitā.</centered>
    <subhead line="14">Pālileyyakagamanakathāvaṇṇanā</subhead>
    <paragraph line="15" number="467"><bold>Yena pālileyyaka</bold>nti paccatte upayogavacanaṃ, yattha pālileyyako gāmo, tattha avasarīti attho. <bold>Daharapotakehī</bold>ti bhiṅkacchāpehi. ‘‘Ogāhi’’ntipi pāṭho, nahānapokkharaṇinti attho.</paragraph>
    <paragraph line="16">Udānagāthāyaṃ pana – rathaīsasadisadantassa nāgassa hatthino etaṃ vivekaninnaṃ cittaṃ nāgena buddhanāgassa vivekaninnacittena sameti. Kasmā? Yaṃ yasmā ekova ramati vane, tasmā evaṃ yojanā daṭṭhabbā.</paragraph>
    <centered line="17">Pālileyyakagamanakathāvaṇṇanā niṭṭhitā.</centered>
    <subhead line="18">Aṭṭhārasavatthukathāvaṇṇanā</subhead>
    <paragraph line="19" number="468"><bold>Yathā dhammo tathā tiṭṭhāhī</bold>ti yathā dhammo ca vinayo ca ṭhito, tathā tiṭṭha, dhammavādīpakkhe tiṭṭhāti attho.</paragraph>
    <paragraph line="20" number="473"><bold>‘‘Yo</bold><pageBreak edition="Vipassana Research Institut" number="2.0198" /><bold>paṭibāheyya, āpatti dukkaṭassā’’</bold>ti idaṃ sāmaggībhedassa akārake sandhāya vuttaṃ. Ye pana bhedakārakā viruddhā alajjino <pageBreak edition="Myanmar" number="2.0210" />, tesaṃ paṭibāhituṃ vaṭṭati tesaṃ santakassapi senāsanassa vināsanavacanato. <bold>‘‘Vivittaṃ katvāpi dātabba’’</bold>nti vuttattā pana yathāvuḍḍhaṃ varasenāsanaṃ adatvā vuḍḍhānampi asaññatānaṃ saññatehi vivittaṃ katvā dātabbanti daṭṭhabbaṃ.</paragraph>
    <paragraph line="21" number="475"><bold>Kammavācāya osāretvā</bold>ti ettha ukkhittassa bhikkhuno āpattiyāpannabhāvaṃ paṭijānitvā sammāvattanena ukkhepakānaṃ samuppannaosāraṇacchandassa pageva ñātattā paṭippassambhanakammavācāya ukkhittānuvattakā sayameva naṃ osāresunti daṭṭhabbaṃ.</paragraph>
    <paragraph line="22" number="476"><bold>Atthato apagatā</bold>ti sāmaggīatthavirahitā, tucchabyañjanāti attho.</paragraph>
    <paragraph line="23" number="477"><bold>Appaṭicchannācāro</bold>ti appaṭicchādetabbasundarācāro. <bold>Anapagata</bold>nti kāraṇato anapetaṃ. Ādātabbato gahetabbato ādāyanti ācariyavādo vuttoti āha <bold>‘‘ādāyaṃ attano ācariyavāda’’</bold>nti.</paragraph>
    <paragraph line="24"><bold>Aṭṭhahi dūtaṅgehī</bold>ti ‘‘sotā ca hoti sāvetā ca uggahetā ca dhāretā ca viññātā ca viññāpetā ca kusalo ca sahitāsahitassa no ca kalahakārako’’ti (a. ni. 8.16) evaṃ vuttehi aṭṭhahi dūtaṅgehi. Sesamettha, heṭṭhā ca sabbattha suviññeyyamevāti.</paragraph>
    <centered line="25">Aṭṭhārasavatthukathāvaṇṇanā niṭṭhitā.</centered>
    <centered line="26">Kosambakakkhandhakavaṇṇanānayo niṭṭhito.</centered>
    <centered line="27">Iti samantapāsādikāya vinayaṭṭhakathāya vimativinodaniyaṃ</centered>
    <centered line="28">Mahāvaggavaṇṇanānayo niṭṭhito.</centered>
    <centered line="29"> Namo tassa bhagavato arahato sammāsambuddhassa</centered>
  </content>
</document>