<?xml version="1.0"?>
<document>
<metadata>
<normativeSource>http://tipitaka.org/romn/cscd/vin11t.nrf39.xml</normativeSource>
<archivePath>roman/tika/vinayapitaka (tika)/vinayavinicchaya-tika/catuvipattikathavannana.xml</archivePath>
<title>Catuvipattikathāvaṇṇanā - Vinayavinicchaya-ṭīkā - Vinayapiṭaka (ṭīkā) - Tīkā</title>
</metadata>
<body>
<chapter line="1">Catuvipattikathāvaṇṇanā</chapter>
<paragraph line="2" number="273">Idāni ubhayasādhāraṇaṃ katvā vipattivārādīnaṃ visiṭṭhavārānaṃ saṅgahaṃ kātumāha <bold>‘‘kati āpattiyo’’</bold>tiādi.</paragraph>
<paragraph line="3" number="274">Bhikkhunī sace chādeti, cutā hoti. Sace vematikā chādeti, thullaccayaṃ siyāti yojanā.</paragraph>
<paragraph line="4" number="275"><bold>Saṅghādisesa</bold>nti parassa saṅghādisesaṃ.</paragraph>
<paragraph line="5" number="276">‘‘Kati ācāravipattipaccayā’’ti padacchedo.</paragraph>
<paragraph line="6" number="277"><bold>Ācāravipatti</bold>nti <pageBreak edition="V" number="2.0346" />attano vā parassa vā ācāravipattiṃ.</paragraph>
<paragraph line="7" number="279"><bold>Pāpikaṃ diṭṭhi</bold>nti ahetukaakiriyanatthikadiṭṭhiādiṃ lāmikaṃ diṭṭhiṃ.</paragraph>
<paragraph line="8" number="281"><bold>Manussuttaridhamma</bold>nti uttarimanussadhammaṃ.</paragraph>
<paragraph line="9" number="282">Ājīvahetu <pageBreak edition="M" number="2.0439" />sañcarittaṃ samāpannoti yojanā. <bold>Pariyāyavacane</bold>ti ‘‘yo te vihāre vasati, so bhikkhu arahā’’tiādike lesavacane. Ñāteti yaṃ uddissa vadati, tasmiṃ manussajātike vacanasamanantarameva ñāte.</paragraph>
<paragraph line="10" number="283"><bold>Vatvā</bold>ti agilāno attano atthāya viññāpetvā. Bhikkhunī pana sace evaṃ hoti, bhikkhunī agilānā attano atthāya paṇītabhojanaṃ viññāpetvā bhuttāvinī sace hotīti adhippāyo. Tassā pāṭidesanīyaṃ siyāti yojanā.</paragraph>
<paragraph line="11" number="284"><bold>‘‘Attano atthāya viññāpetvānā’’</bold>ti iminā parassa ñātakapavārite tassevatthāya viññāpetvā tena dinnaṃ vā tassa vissāsena vā paribhuñjantassa tesaṃ attano aññātakaappavārite suddhacittatāya anāpattīti dīpeti.</paragraph>
<centered line="12">Iti uttare līnatthapakāsaniyā</centered>
<centered line="13">Catuvipattikathāvaṇṇanā niṭṭhitā.</centered>
</body>
</document>