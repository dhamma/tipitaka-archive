<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin11t.nrf42.xml</normativeSource>
    <archivePath>roman/tika/vinayapitaka (tika)/vinayavinicchaya-tika/samutthanasisakathavannana.xml</archivePath>
    <baseFileName>samutthanasisakathavannana</baseFileName>
    <titlePath>Samuṭṭhānasīsakathāvaṇṇanā - Vinayavinicchaya-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Samuṭṭhānasīsakathāvaṇṇanā</chapter>
    <paragraph line="2" number="325-6"> Mahesinā <pageBreak edition="Myanmar" number="2.0443" /> dvīsu vibhaṅgesu paññattāni <bold>yāni pārājikādīni</bold> sikkhāpadāni uposathe uddisanti, <bold>tesaṃ</bold> sikkhāpadānaṃ samuṭṭhānaṃ bhikkhūnaṃ pāṭavatthāya ito paraṃ pavakkhāmi, taṃ samāhitā suṇāthāti yojanā.</paragraph>
    <paragraph line="3" number="327"> Kāyo ca vācā ca kāyavācā cāti acittakāni yāni tīṇi samuṭṭhānāni, tāneva cittena paccekaṃ yojitāni sacittakāni <bold>tīṇi</bold> samuṭṭhānāni hontīti evameva samuṭṭhānaṃ purimānaṃ dvinnaṃ vasena <bold>ekaṅgikaṃ,</bold> tatiyacatutthapañcamānaṃ vasena <bold>dvaṅgikaṃ,</bold> chaṭṭhassa vasena <bold>tivaṅgikañcā</bold>ti evaṃ chadhā samuṭṭhānavidhiṃ vadantīti yojanā. Kāyo, vācāti ekaṅgikaṃ dvayaṃ, kāyavācā <pageBreak edition="Vipassana Research Institut" number="2.0350" />, kāyacittaṃ, vācācittanti duvaṅgikattayaṃ, kāyavācācittanti aṅgabhedena tividhampi avayavabhedena samuṭṭhānabhedavidhiṃ chappakāraṃ vadantīti adhippāyo.</paragraph>
    <paragraph line="4" number="328"><bold>Tesu</bold> chasu samuṭṭhānesu ekena vā samuṭṭhānena dvīhi vā tīhi vā catūhi vā chahi vā samuṭṭhānehi <bold>nānā</bold> āpattiyo jāyareti sambandho.</paragraph>
    <paragraph line="5" number="329"><bold>Tattha</bold> tāsu nānāpattīsu. Pañca samuṭṭhānāni etissāti <bold>pañcasamuṭṭhānā,</bold> evarūpā kāci āpatti na vijjati. Ekamekaṃ samuṭṭhānaṃ yāsanti viggaho. <bold>Pacchimeheva tīhipī</bold>ti sacittakeheva tīhi samuṭṭhānehi, yā āpatti ekasamuṭṭhānā hoti, sā sacittakānaṃ tiṇṇamaññatarena hotīti adhippāyo.</paragraph>
    <paragraph line="6" number="330-1"><bold>Tatiyacchaṭṭhatopi cā</bold>ti kāyavācato, kāyavācācittato ca. <bold>Catutthacchaṭṭhato cevā</bold>ti kāyacittato <pageBreak edition="Myanmar" number="2.0444" /> kāyavācācittato ca. <bold>Pañcamacchaṭṭhatopi cā</bold>ti vācācittato kāyavācācittato ca. ‘‘Kāyato kāyacittato’’ti paṭhamaṃ dvisamuṭṭhānaṃ, ‘‘vācato vācācittato’’ti dutiyaṃ, ‘‘kāyavācato kāyavācācittato’’ti tatiyaṃ, ‘‘kāyacittato kāyavācācittato’’ti catutthaṃ, ‘‘vācācittato kāyavācācittato’’ti pañcamaṃ dvisamuṭṭhānanti evaṃ pañcadhā eva ṭhitehi dvīhi samuṭṭhānehi <bold>esā</bold> dvisamuṭṭhānāpatti <bold>jāyate</bold> samuṭṭhāti. <bold>Na aññato</bold>ti kāyato vācatoti ekaṃ, vācato kāyavācatoti ekanti evaṃ yathāvuttakkamavipariyāyena yojitehi aññehi samuṭṭhānehi na samuṭṭhāti.</paragraph>
    <paragraph line="7" number="332"><bold>Paṭhamehi ca tīhī</bold>ti ‘‘kāyato, vācato, kāyavācato’’ti paṭhamaṃ niddiṭṭhehi tīhi acittakasamuṭṭhānehi. <bold>Pacchimehi cā</bold>ti ‘‘kāyacittato, vācācittato, kāyavācācittato’’ti evaṃ pacchā vuttehi sacittakehi tīhi samuṭṭhānehi. <bold>Na aññato</bold>ti ‘‘kāyato, vācato, kāyacittato, vācato, kāyavācato, kāyacittato’’ti evaṃ vuttavipallāsato aññehi tīhi samuṭṭhānehi na samuṭṭhāti.</paragraph>
    <paragraph line="8" number="333-4"><bold>Paṭhamā tatiyā ceva, catutthacchaṭṭhatopi cā</bold>ti kāyato, kāyavācato, kāyacittato, kāyavācācittatoti etehi catūhi samuṭṭhānehi ceva. <bold>Dutiyā…pe… cchaṭṭhatopi cā</bold>ti <pageBreak edition="Vipassana Research Institut" number="2.0351" /> vācato, kāyavācato, vācācittato, kāyavācācittatoti imehi catūhi cāti catusamuṭṭhānenāpatti.</paragraph>
    <paragraph line="9">Sā evaṃ dvidhā ṭhitehi catūhi samuṭṭhānehi jāyate. <bold>Na panaññato</bold>ti ‘‘kāyato, vācato, kāyavācato, kāyacittato’’ti evamādinā vipallāsanayena yojitehi <pageBreak edition="Myanmar" number="2.0445" /> catūhi samuṭṭhānehi na samuṭṭhāti. Cha samuṭṭhānāni yassā sā <bold>chasamuṭṭhānā</bold>. Sacittakehi tīhi, acittakehi tīhīti chahi eva samuṭṭhānehi samuṭṭhātīti. Pakārantarābhāvā idha ‘‘na aññato’’ti na vuttaṃ.</paragraph>
    <paragraph line="10"><bold>Āha ca</bold> aṭṭhakathācariyo mātikaṭṭhakathāyaṃ.</paragraph>
    <paragraph line="11" number="335"> Samuṭṭhāti etasmāti <bold>samuṭṭhānaṃ,</bold> kāyādi chabbidhaṃ, ekaṃ samuṭṭhānaṃ kāraṇaṃ yassā sā <bold>ekasamuṭṭhānā</bold>. Pakārantarābhāvā <bold>tidhā</bold>. Kathaṃ? Sacittakānaṃ tiṇṇaṃ samuṭṭhānānaṃ vasena tividhā. Dvīhi samuṭṭhānehi samuṭṭhitā <bold>dvisamuṭṭhitā,</bold> dvisamuṭṭhānāpattīti attho. <bold>Pañcadhā</bold>ti vuttanayena pañcappakārā. Tīṇi samuṭṭhānāni yassā sā <bold>tisamuṭṭhānā,</bold> cattāri samuṭṭhānāni yassā sā <bold>caturuṭṭhānā,</bold> tisamuṭṭhānā ca caturuṭṭhānā ca <bold>ticaturuṭṭhānā</bold>ti ekadesasarūpekaseso, tisamuṭṭhānā dvidhā vibhattā, catusamuṭṭhānā ca dvidhā eva vibhattāti attho. Chahi samuṭṭhānehi samuṭṭhitā <bold>chasamuṭṭhitā,</bold> chasamuṭṭhānāti attho. <bold>Ekadhā</bold>ti pakārantarābhāvā ekadhāva ṭhitāti adhippāyo.</paragraph>
    <paragraph line="12" number="336"><bold>Sabbā āpattiyo samuṭṭhānavisesato</bold> evaṃ terasadhā ṭhitānaṃ samuṭṭhānabhedānaṃ nānattato tehi samuṭṭhitānaṃ paṭhamaṃ paññattattā sīsabhūtānaṃ sikkhāpadānaṃ vasena <bold>teraseva nāmāni labhanti,</bold> tāni ito paraṃ vakkhāmīti yojanā.</paragraph>
    <paragraph line="13" number="337"><bold>Paṭhamantimavatthuñcā</bold>ti paṭhamapārājikasamuṭṭhānaṃ. <bold>Dutiya</bold>nti adinnādānasamuṭṭhānaṃ. <bold>Sañcarittaka</bold>nti sañcarittasamuṭṭhānaṃ. <bold>Samanubhāsana</bold>nti samanubhāsanasamuṭṭhānaṃ. ‘‘Kathinaṃ eḷakalomaka’’nti padacchedo, kathinasamuṭṭhānaṃ eḷakalomasamuṭṭhānañca.</paragraph>
    <paragraph line="14" number="338"><bold>Padasodhamma</bold>nti <pageBreak edition="Myanmar" number="2.0446" /><pageBreak edition="Vipassana Research Institut" number="2.0352" /> padasodhammasamuṭṭhānaṃ. <bold>Addhānaṃ theyyasattha</bold>nti addhānasamuṭṭhānaṃ theyyasatthasamuṭṭhānaṃ. <bold>Desanā</bold>ti dhammadesanāsamuṭṭhānaṃ. <bold>Bhūtārocanaka</bold>nti bhūtārocanasamuṭṭhānaṃ. <bold>Corivuṭṭhāpana</bold>nti corivuṭṭhāpanasamuṭṭhānaṃ.</paragraph>
    <paragraph line="15" number="339"><bold>Ananuññātakañcā</bold>ti ananuññātakasamuṭṭhānañcāti etāni terasa tehi samuṭṭhānehi samuṭṭhitānaṃ tesaṃ sikkhāpadānaṃ paṭhamaṃ paṭhamaṃ niddiṭṭhānaṃ paṭhamapārājikādisikkhāpadasamuṭṭhānānaṃ itaresaṃ pubbaṅgamabhāvato <bold>‘‘sīsānī’’</bold>ti vuttāni. Yathāha <bold>parivāraṭṭhakathāyaṃ</bold> ‘‘paṭhamapārājikaṃ nāma ekaṃ samuṭṭhānasīsaṃ, sesāni tena sadisānī’’tiādi (pari. aṭṭha. 258). <bold>Terasete samuṭṭhānanayā</bold>ti ete sīsavasena dassitā terasa samuṭṭhānanayā. <bold>Viññūhi</bold> upālittherādīhi.</paragraph>
    <paragraph line="16" number="340"><bold>Tattha</bold> terasasu samuṭṭhānasīsesu. <bold>Yā</bold>ti yā pana āpatti. <bold>Ādipārājikuṭṭhānā</bold>ti paṭhamapārājikasamuṭṭhānā.</paragraph>
    <paragraph line="17" number="341"> Adinnādāna-saddo pubbako paṭhamo etissā taṃsamuṭṭhānāpattiyāti <bold>adinnādānapubbakā,</bold> adinnādānasamuṭṭhānāti uddiṭṭhāti yojanā.</paragraph>
    <paragraph line="18" number="342"><bold>Jātū</bold>ti ekaṃsena.</paragraph>
    <paragraph line="19" number="343"> Ayaṃ samuṭṭhānavasena ‘‘samanubhāsanāsamuṭṭhānā’’ti vuttāti yojanā.</paragraph>
    <paragraph line="20" number="344"> Kathina-saddo upapado yassā taṃsamuṭṭhānāya āpattiyā sā <bold>kathinupapadā,</bold> kathinasamuṭṭhānāti <bold>matā</bold> ñātā, ayaṃ samuṭṭhānavasena ‘‘kathinasamuṭṭhānā’’ti ñātāti attho.</paragraph>
    <paragraph line="21" number="345"> Eḷakaloma-saddo <pageBreak edition="Myanmar" number="2.0447" /> ādi yassā taṃsamuṭṭhānāpattiyā sā <bold>eḷakalomādisamuṭṭhānā</bold>ti attho.</paragraph>
    <paragraph line="22" number="349"><bold>Ettha</bold> samuṭṭhānesu.</paragraph>
    <paragraph line="23" number="350"> Bhūtārocana-saddo <pageBreak edition="Vipassana Research Institut" number="2.0353" /> pubbabhāgo etissā taṃsamuṭṭhānāya āpattiyāti <bold>bhūtārocanapubbakā,</bold> bhūtārocanasamuṭṭhānāti attho.</paragraph>
    <paragraph line="24" number="351"> Samuṭṭhānaṃ <bold>samuṭṭhitaṃ,</bold> corivuṭṭhāpanaṃ samuṭṭhitaṃ yassā sā <bold>corivuṭṭhāpanasamuṭṭhitā,</bold> corivuṭṭhāpanasamuṭṭhānāti attho.</paragraph>
    <paragraph line="25" number="353"><bold>Tatthā</bold>ti terasasamuṭṭhānasīsesu, <bold>‘‘samuṭṭhānaṃ sacittaka’’</bold>nti idaṃ ‘‘paṭhama’’ntiādīhi paccekaṃ yojetabbaṃ. <bold>Paṭhamaṃ samuṭṭhāna</bold>nti paṭhamapārājikasamuṭṭhānaṃ. <bold>Dutiyaṃ samuṭṭhāna</bold>nti adinnādānasamuṭṭhānaṃ. <bold>Catutthaṃ samuṭṭhāna</bold>nti samanubhāsanasamuṭṭhānaṃ. <bold>Navamaṃ samuṭṭhāna</bold>nti theyyasatthasamuṭṭhānaṃ. <bold>Dasamaṃ samuṭṭhāna</bold>nti dhammadesanāsamuṭṭhānaṃ. <bold>Dvādasamaṃ samuṭṭhāna</bold>nti corivuṭṭhāpanasamuṭṭhānaṃ.</paragraph>
    <paragraph line="26" number="354"><bold>Samuṭṭhāne</bold>ti samuṭṭhānasīse. <bold>Sadisā</bold>ti tena tena samuṭṭhānasīsena samuṭṭhānā āpattiyo. <bold>Idhā</bold>ti imasmiṃ samuṭṭhānavinicchaye. <bold>Dissare</bold>ti dissante, dissantīti attho. Atha vā <bold>idha dissare</bold>ti idha ubhatovibhaṅge etesu terasasamuṭṭhānesu ekekasmiṃ aññānipi sadisāni samuṭṭhānāni dissantīti attho. Idāni tāni sarūpato nidassetumāha <bold>‘‘sukkañcā’’</bold>tiādi. Tattha <bold>sukka</bold>nti sukkavissaṭṭhisikkhāpadaṃ. Esa nayo <bold>‘‘kāyasaṃsaggo’’</bold>tiādīsupi. Yadettha duviññeyyaṃ, taṃ vakkhāma.</paragraph>
    <paragraph line="27" number="355"><bold>Pubbupaparipāko cā</bold>ti <pageBreak edition="Myanmar" number="2.0448" /> ‘‘jānaṃ pubbupagataṃ bhikkhu’’nti (pāci. 120) sikkhāpadañca ‘‘bhikkhuniparipācita’’nti (pāci. 192, 194) piṇḍapātasikkhāpadañca. <bold>Raho bhikkhuniyāsahā</bold>ti bhikkhuniyā saddhiṃ raho nisajjasikkhāpadañca. <bold>Sabhojane, raho dve cā</bold>ti sabhojane kule anupakhajjasikkhāpadañca dve rahonisajjasikkhāpadāni ca. <bold>Aṅgulī udake hasa</bold>nti aṅgulipatodañca udakahasadhammasikkhāpadañca.</paragraph>
    <paragraph line="28" number="356"><bold>Pahāre uggire cevā</bold>ti pahāradānasikkhāpadañca talasattiuggiraṇasikkhāpadañca. <bold>Tepaññāsā ca sekhiyā</bold>ti pañcasattatisekhiyāsu vakkhamānāni ujjagghikādīni samanubhāsanasamuṭṭhānāni dasa, chattapāṇiādīni dhammadesanāsamuṭṭhānāni ekādasa, theyyasatthasamuṭṭhānaṃ <pageBreak edition="Vipassana Research Institut" number="2.0354" />, sūpodanaviññattisikkhāpadañcāti bāvīsati sikkhāpadāni ṭhapetvā parimaṇḍalanivāsanādīni itarāni tepaññāsa sekhiyasikkhāpadāni ca. <bold>Adhakkhakubbhajāṇuñcā</bold>ti bhikkhunīnaṃ adhakkhakaubbhajāṇusikkhāpadañca. <bold>Gāmantaramavassutā</bold>ti gāmantaragamanaṃ, avassutassa hatthato khādanīyaggahaṇasikkhāpadañca.</paragraph>
    <paragraph line="29" number="357-8"><bold>Talamaṭṭhudasuddhi cā</bold>ti talaghātaṃ, jatumaṭṭhaṃ, udakasuddhikādiyanañca. <bold>Vassaṃvutthā</bold>ti ‘‘vassaṃvutthā…pe… chappañcayojanānī’’ti (pāci. 974) sikkhāpadañca. <bold>Ovādāya na gacchantī</bold>ti ovādāya agamanasikkhāpadañca. <bold>Nānubandhe pavattini</bold>nti ‘‘vuṭṭhāpitaṃ pavattiniṃ dve vassāni nānubandheyyā’’ti (pāci. 1112) sikkhāpadañcāti ubhatovibhaṅge niddiṭṭhā ime <bold>pañcasattati</bold> dhammā kāyacittasamuṭṭhitā methunena samā ekasamuṭṭhānā matāti yojanā.</paragraph>
    <paragraph line="30">Ettha ca <bold>pāḷiyaṃ</bold> ‘‘chasattatī’’ti gaṇanaparicchedo samuṭṭhānasikkhāpadena saha dassito. Idha pana taṃ vinā taṃsadisānameva <pageBreak edition="Myanmar" number="2.0449" /> gaṇanā dassitā. Teneva paṭhamaṃ samuṭṭhānasīsaṃ pāḷiyaṃ gaṇanāyapi dassitaṃ, idheva na dassitaṃ. Upari katthaci samuṭṭhānasīsassa dassanaṃ panettha vakkhamānānaṃ taṃsadisabhāvadassanatthaṃ, gaṇanāya vakkhamānāya antogadhabhāvadassanatthaṃ. Teneva tatthapi taṃ vinā gaṇanaṃ vakkhati.</paragraph>
    <centered line="31">Paṭhamapārājikasamuṭṭhānavaṇṇanā.</centered>
    <paragraph line="32" number="359"><bold>Viggaha</bold>nti manussaviggahasikkhāpadaṃ. <bold>Uttari cevā</bold>ti uttarimanussadhammasikkhāpadañca. <bold>Duṭṭhulla</bold>nti duṭṭhullavācāsikkhāpadaṃ. <bold>Attakāmatā</bold>ti attakāmapāricariyasikkhāpadañca. <bold>Duṭṭhadosā duve cevā</bold>ti dve duṭṭhadosasikkhāpadāni ca. <bold>Dutiyāniyatopi cā</bold>ti dutiyaaniyatasikkhāpadañca.</paragraph>
    <paragraph line="33" number="360"><bold>Acchindanañcā</bold>ti sāmaṃ cīvaraṃ datvā acchindanañca. <bold>Pariṇāmo</bold>ti saṅghikalābhassa attano pariṇāmanañca. <bold>Musāomasapesuṇā</bold>ti musāvādo ca omasavādo ca bhikkhupesuññañca. <bold>Duṭṭhullārocanañcevā</bold>ti duṭṭhullāpattiārocanasikkhāpadañca. <bold>Pathavīkhaṇanampi cā</bold>ti pathavīkhaṇanasikkhāpadañca.</paragraph>
    <paragraph line="34" number="361"><bold>Bhūtagāmañca</bold><pageBreak edition="Vipassana Research Institut" number="2.0355" /><bold>vādo cā</bold>ti bhūtagāmasikkhāpadaṃ, aññavādakasikkhāpadañca. <bold>Ujjhāpanakameva cā</bold>ti ujjhāpanakasikkhāpadañca. <bold>Nikkaḍḍho siñcanañcevā</bold>ti vihārato nikkaḍḍhanañca udake tiṇādisiñcanañca. <bold>Āmisahetu cā</bold>ti āmisahetu bhikkhuniyo ovādasikkhāpadañca.</paragraph>
    <paragraph line="35" number="362"><bold>Bhuttāvi</bold>nti bhuttāviṃ anatirittena khādanīyādinā pavāraṇasikkhāpadañca. <bold>Ehanādari</bold>nti ‘‘ehāvuso, gāmaṃ vā’’ti (pāci. 275) vuttasikkhāpadañca anādariyasikkhāpadañca. <bold>Bhiṃsāpanameva cā</bold>ti <pageBreak edition="Myanmar" number="2.0450" /> bhikkhubhiṃsanakañca. <bold>Apanidheyyā</bold>ti pattādiapanidhānasikkhāpadañca. <bold>Sañcicca pāṇa</bold>nti sañcicca pāṇaṃ jīvitāvoropanañca. <bold>Sappāṇakampi cā</bold>ti jānaṃ sappāṇakaudakasikkhāpadañca.</paragraph>
    <paragraph line="36" number="363"><bold>Ukkoṭanañcā</bold>ti punakammāya ukkoṭanañca. <bold>Ūno</bold>ti ūnavīsativassasikkhāpadañca. <bold>Saṃvāso</bold>ti ukkhittakena saddhiṃ saṃvāsasikkhāpadañca. <bold>Nāsane cā</bold>ti nāsitakasāmaṇerasambhogasikkhāpadañca. <bold>Sahadhammika</bold>nti sahadhammikaṃ vuccamānasikkhāpadañca. <bold>Vilekhā cā</bold>ti ‘‘vilekhāya saṃvattantī’’ti (pāci. 439) āgatasikkhāpadañca. <bold>Mohanā</bold>ti mohanasikkhāpadañca. <bold>Amūlakena cā</bold>ti amūlakena saṅghādisesena anuddhaṃsanasikkhāpadañca.</paragraph>
    <paragraph line="37" number="364"><bold>Kukkuccaṃ khīyanaṃ datvā</bold>ti kukkuccauppādanañca dhammikānaṃ kammānaṃ chandaṃ datvā khīyanañca cīvaraṃ datvā khīyanañca. <bold>Pariṇāmeyya puggale</bold>ti saṅghikaṃ lābhaṃ puggalassa pariṇāmanasikkhāpadañca. <bold>Kiṃ te, akālaṃ, acchinde</bold>ti ‘‘kiṃ te, ayye, eso purisapuggalo karissatī’’ti (pāci. 705) āgatasikkhāpadañca akālacīvaraṃ ‘‘kālacīvara’’nti adhiṭṭhahitvā bhājanasikkhāpadañca bhikkhuniyā saddhiṃ cīvaraṃ parivattetvā acchindanasikkhāpadañca. <bold>Duggahanirayena cā</bold>ti duggahitena dupadhāritena paraṃ ujjhāpanasikkhāpadañca nirayena vā brahmacariyena vā abhisapanasikkhāpadañca.</paragraph>
    <paragraph line="38" number="365"><bold>Gaṇassa cā</bold>ti ‘‘gaṇassa cīvaralābhaṃ antarāyaṃ kareyyā’’ti (pāci. 908) vuttasikkhāpadañca. <bold>Vibhaṅgañcā</bold>ti ‘‘dhammikaṃ cīvaravibhaṅgaṃ paṭibāheyyā’’ti (pāci. 912) vuttasikkhāpadañca. <bold>Dubbalāsā tatheva cā</bold>ti ‘‘dubbalacīvarapaccāsāya cīvarakālasamayaṃ atikkāmeyyā’’ti <pageBreak edition="Vipassana Research Institut" number="2.0356" /> (pāci. 921) vuttasikkhāpadañca. <bold>Dhammikaṃ kathinuddhāra</bold>nti ‘‘dhammikaṃ <pageBreak edition="Myanmar" number="2.0451" /> kathinuddhāraṃ paṭibāheyyā’’ti (pāci. 928) vuttasikkhāpadañca. <bold>Sañciccāphāsumeva cā</bold>ti ‘‘bhikkhuniyā sañcicca aphāsuṃ kareyyā’’ti (pāci. 942) vuttasikkhāpadañca.</paragraph>
    <paragraph line="39" number="366"><bold>Sayaṃ upassayaṃ datvā</bold>ti ‘‘bhikkhuniyā upassayaṃ datvā kupitā anattamanā nikkaḍḍheyyā’’ti (pāci. 951) vuttasikkhāpadañca. <bold>Akkoseyya cā</bold>ti ‘‘bhikkhuṃ akkoseyya vā paribhāseyya vā’’ti (pāci. 1029) vuttasikkhāpadañca. <bold>Caṇḍikā</bold>ti ‘‘caṇḍīkatā gaṇaṃ paribhāseyyā’’ti (pāci. 1034) vuttasikkhāpadañca. <bold>Kulamaccharinī assā</bold>ti ‘‘kulamaccharinī assā’’ti (pāci. 1043) vuttasikkhāpadañca. <bold>Gabbhiniṃ vuṭṭhāpeyya cā</bold>ti ‘‘gabbhiniṃ vuṭṭhāpeyyā’’ti (pāci. 1068) vuttasikkhāpadañca.</paragraph>
    <paragraph line="40" number="367"><bold>Pāyanti</bold>nti ‘‘pāyantiṃ vuṭṭhāpeyyā’’ti (pāci. 1073) vuttasikkhāpadañca. <bold>Dve ca vassānī</bold>ti ‘‘dve vassāni chasu dhammesu asikkhitasikkhaṃ sikkhamānaṃ vuṭṭhāpeyyā’’ti (pāci. 1080) vuttasikkhāpadañca. <bold>Saṅghenāsammata</bold>nti ‘‘sikkhitasikkhaṃ sikkhamānaṃ saṅghena asammataṃ vuṭṭhāpeyyā’’ti (pāci. 1086) vuttasikkhāpadañca. <bold>Tisso gihigatā vuttā</bold>ti ‘‘ūnadvādasavassaṃ gihigataṃ (pāci. 1091), paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ (pāci. 1097), dvevassāni sikkhitasikkhaṃ saṅghena asammata’’nti (pāci. 1103) vuttasikkhāpadāni ca. <bold>Tissoyeva kumārikā</bold>ti ‘‘ūnavīsativassaṃ kumāribhūta’’ntiādinā (pāci. 1120) nayena vuttā tisso ca.</paragraph>
    <paragraph line="41" number="368"><bold>Ūnadvādasavassā dve</bold>ti ‘‘ūnadvādasavassā vuṭṭhāpeyya (pāci. 1137), paripuṇṇadvādasavassā saṅghena asammatā vuṭṭhāpeyyā’’ti (pāci. 1142) vuttāni dve sikkhāpadāni ca. <bold>Alaṃ tāva te</bold>ti ‘‘alaṃ <pageBreak edition="Myanmar" number="2.0452" /> tāva te, ayye, vuṭṭhāpitenā’’ti (pāci. 1147) vuttasikkhāpadañca. <bold>Sokāvassā</bold>ti ‘‘caṇḍiṃ sokāvāsaṃ sikkhamānaṃ vuṭṭhāpeyyā’’ti (pāci. 1159) vuttasikkhāpadañca. <bold>Pārivāsikacchandadānato</bold>ti ‘‘pārivāsikachandadānena sikkhamānaṃ vuṭṭhāpeyyā’’ti (pāci. 1167) vuttasikkhāpadañca.</paragraph>
    <paragraph line="42" number="369"><bold>Anuvassaṃ duve cā</bold>ti ‘‘anuvassaṃ vuṭṭhāpeyya (pāci. 1171), ekaṃ vassaṃ dve vuṭṭhāpeyyā’’ti <pageBreak edition="Vipassana Research Institut" number="2.0357" /> (pāci. 1175) vuttasikkhāpadāni cāti <bold>ekūnasattati</bold> sikkhāpadāni. <bold>Adinnādānatulyattā</bold>ti adinnādānena samānasamuṭṭhānattā. <bold>Tisamuṭṭhānikā katā</bold>ti sacittakehi tīhi samuṭṭhānehi samuṭṭhahantīti vuttā.</paragraph>
    <centered line="43">Dutiyapārājikasamuṭṭhānavaṇṇanā.</centered>
    <paragraph line="44" number="370"><bold>Sañcarikuṭimahallaka</bold>nti sañcarittaṃ, saññācikāya kuṭikaraṇaṃ, mahallakavihārakaraṇañca. <bold>Dhovāpanañca paṭiggaho</bold>ti aññātikāya bhikkhuniyā purāṇacīvaradhovāpanañca cīvarapaṭiggahaṇañca. <bold>Cīvarassa ca viññatti</bold>nti aññātakaṃ gahapatiṃ vā gahapatāniṃ vā cīvaraviññāpanasikkhāpadañca. <bold>Gahaṇañca taduttari</bold>nti taduttarisādiyanasikkhāpadañca.</paragraph>
    <paragraph line="45" number="371"><bold>Upakkhaṭadvayañcevā</bold>ti ‘‘cīvaracetāpannaṃ upakkhaṭaṃ hotī’’ti (pārā. 528) āgatasikkhāpadadvayañca. <bold>Tathā dūtena cīvara</bold>nti dūtenacīvaracetāpannapahitasikkhāpadañca. <bold>Kosiya</bold>nti kosiyamissakasikkhāpadañca. <bold>Suddhakāḷāna</bold>nti ‘‘suddhakāḷakāna’’ntiādisikkhāpadañca (pārā. 548). <bold>Dve bhāgādānameva cā</bold>ti ‘‘dve bhāgā ādātabbā’’ti (pārā. 553) vuttasikkhāpadañca.</paragraph>
    <paragraph line="46" number="372"><bold>Chabbassānī</bold>ti <pageBreak edition="Myanmar" number="2.0453" /> chabbassāni dhāraṇasikkhāpadañca. <bold>Purāṇassā</bold>ti ‘‘purāṇasanthatassā’’ti (pārā. 567) vuttasikkhāpadañca. <bold>Lomadhovāpanampi cā</bold>ti eḷakalomadhovāpanasikkhāpadañca. <bold>Rūpiyassa paṭiggāho</bold>ti rūpiyapaṭiggahaṇasikkhāpadañca. <bold>Ubho nānappakārakā</bold>ti rūpiyasaṃvohārakayavikkayasikkhāpadāni ca.</paragraph>
    <paragraph line="47" number="373"><bold>Ūnabandhanapatto cā</bold>ti ūnapañcabandhanapattasikkhāpadañca. <bold>Vassasāṭikasuttaka</bold>nti vassikasāṭikasikkhāpadañca suttaṃ viññāpetvā cīvarakārāpanasikkhāpadañca. <bold>Vikappāpajjana</bold>nti tantavāye upasaṅkamitvā cīvare vikappāpajjanañca. <bold>Yāva dvāradānañca sibbana</bold>nti ‘‘yāva dvārakosā aggaḷaṭṭhapanāyā’’ti (pāci. 135) vuttasikkhāpadañca ‘‘aññātikāya bhikkhuniyā cīvaraṃ dadeyya (pāci. 171), cīvaraṃ sibbeyyā’’ti (pāci. 176) vuttasikkhāpadadvayañca.</paragraph>
    <paragraph line="48" number="374"><bold>Pūvehī</bold>ti <pageBreak edition="Vipassana Research Institut" number="2.0358" /> pūvehi vā manthehi vā abhihaṭṭhuṃ pavāraṇasikkhāpadañca. <bold>Paccayo</bold>ti catumāsapaccayapavāraṇasikkhāpadañca. <bold>Jotī</bold>ti jotiyā samādahanasikkhāpadañca. <bold>Ratana</bold>nti ratanasikkhāpadañca. <bold>Sūci…pe… sugatassa cā</bold>ti sūcigharasikkhāpadādīni satta sikkhāpadāni ca.</paragraph>
    <paragraph line="49" number="375"><bold>Aññaviññattisikkhā cā</bold>ti ‘‘aññaṃ viññāpeyyā’’ti (pāci. 749) vuttasikkhāpadañca. <bold>Aññaṃ cetāpanampi cā</bold>ti ‘‘aññaṃ cetāpetvā aññaṃ cetāpeyyā’’ti (pāci. 749) vuttasikkhāpadañca. <bold>Saṅghikena duve vuttā</bold>ti ‘‘saṅghikena aññaṃ cetāpeyya (pāci. 759), saṅghikena saññācikena aññaṃ cetāpeyyā’’ti (pāci. 764) vuttāni dve sikkhāpadāni ca. <bold>Dve mahājanikenā</bold>ti ‘‘mahājanikena aññaṃ cetāpeyya (pāci. 769), mahājanikena saññācikena aññaṃ cetāpeyyā’’ti (pāci. 774) vuttāni dve sikkhāpadāni ca.</paragraph>
    <paragraph line="50" number="376"><bold>Tathā</bold><pageBreak edition="Myanmar" number="2.0454" /><bold>puggalikeneka</bold>nti ‘‘puggalikena saññācikena aññaṃ cetāpeyyā’’ti (pāci. 779) vuttamekasikkhāpadañca. <bold>Garupāvuraṇa</bold>nti garupāvuraṇacetāpanasikkhāpadañca. <bold>Lahu</bold>nti lahupāvuraṇacetāpanasikkhāpadaṃ. ‘‘Vighāsā udasāṭi cā’’ti padacchedo. <bold>Dve vighāsā</bold>ti ‘‘uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍeyya vā chaḍḍāpeyya vā (pāci. 825), harite chaḍḍeyya vā chaḍḍāpeyya vā’’ti (pāci. 829) evaṃ vuttāni dve vighāsasikkhāpadāni ca. <bold>Udasāṭi cā</bold>ti udakasāṭikasikkhāpadañca. <bold>Tathā samaṇacīvara</bold>nti tathā ‘‘samaṇacīvaraṃ dadeyyā’’ti (pāci. 917) vuttasikkhāpadañcāti.</paragraph>
    <paragraph line="51" number="377"> Iti ete ekūnapaṇṇāsa dhammā <bold>dukkhantadassinā</bold> bhagavatā chasamuṭṭhānikā teyeva <bold>sañcarittasamā</bold> sañcarittasikkhāpadena samā <bold>katā</bold> anumatā paññattāti yojanā.</paragraph>
    <centered line="52">Sañcarittasamuṭṭhānavaṇṇanā.</centered>
    <paragraph line="53" number="378"><bold>Saṅghabhedo</bold>ti saṅghabhedasikkhāpadañca. <bold>Bhedānuvattadubbacadūsakā</bold>ti bhedānuvattakadubbacakuladūsakasikkhāpadāni ca. <bold>Duṭṭhullacchādana</bold>nti duṭṭhullapaṭicchādanasikkhāpadañca. <bold>Diṭṭhī</bold>ti diṭṭhiappaṭinissajjanasikkhāpadañca <pageBreak edition="Vipassana Research Institut" number="2.0359" />. <bold>Chandaujjagghikā duve</bold>ti chandaṃadatvāgamanasikkhāpadañca ujjagghikāya antaraghare gamananisīdanasikkhāpadadvayañca.</paragraph>
    <paragraph line="54" number="379"><bold>Appasaddā duve vuttā</bold>ti ‘‘appasaddo antaraghare gamissāmi, nisīdissāmī’’ti (pāci. 588, 589) vuttāni dve sikkhāpadāni ca. <bold>Na byāhare</bold>ti ‘‘na sakabaḷena mukhena byāharissāmī’’ti (pāci. 619) vuttasikkhāpadañca. <bold>Chamā, nīcāsane, ṭhāna</bold>nti ‘‘chamāyaṃ nisīditvā (pāci. 645), nīce <pageBreak edition="Myanmar" number="2.0455" /> āsane nisīditvā (pāci. 647), ṭhito nisinnassā’’ti (pāci. 648) vuttasikkhāpadañca. <bold>Pacchato uppathena cā</bold>ti ‘‘pacchato gacchanto purato gacchantassa (pāci. 649), uppathena gacchanto pathena gacchantassā’’ti (pāci. 650) vuttasikkhāpadadvayañca.</paragraph>
    <paragraph line="55" number="380"><bold>Vajjacchādā</bold>ti vajjato paṭicchādanasikkhāpadañca. <bold>Anuvattā cā</bold>ti ukkhittānuvattanasikkhāpadañca. <bold>Gahaṇa</bold>nti ‘‘hatthaggahaṇaṃ vā sādiyeyyā’’ti (pāci. 675) vuttasikkhāpadañca. <bold>Osāreyya cā</bold>ti ‘‘anapaloketvā kārakasaṅghaṃ anaññāya gaṇassa chandaṃ osāreyyā’’ti (pāci. 695) vuttasikkhāpadañca. <bold>Paccakkhāmīti sikkhā cā</bold>ti ‘‘buddhaṃ paccācikkhāmī’’ti (pāci. 710) vuttasikkhāpadañca. <bold>Tathā kismiñcideva cā</bold>ti ‘‘kismiñcideva adhikaraṇe paccākatā’’ti (pāci. 716) vuttasikkhāpadañca.</paragraph>
    <paragraph line="56" number="381"><bold>Saṃsaṭṭhā dve cā</bold>ti ‘‘bhikkhuniyo paneva saṃsaṭṭhā viharantī’’ti (pāci. 722) ca ‘‘yā pana bhikkhunī evaṃ vadeyya saṃsaṭṭhāva, ayye, tumhe viharathā’’tiādivacanaṃ (pāci. 728) paṭicca vuttasikkhāpadadvayañca. <bold>Vadhitvā cā</bold>ti ‘‘attānaṃ vadhitvā vadhitvā rodeyyā’’ti (pāci. 880) vuttasikkhāpadañca. <bold>Visibbetvā cā</bold>ti ‘‘bhikkhuniyā cīvaraṃ visibbetvā vā visibbāpetvā vā’’ti (pāci. 893) vuttasikkhāpadañca. <bold>Dukkhita</bold>nti ‘‘dukkhitaṃ sahajīvini’’nti (pāci. 947) vuttasikkhāpadañca. <bold>Punadeva ca saṃsaṭṭhā</bold>ti ‘‘saṃsaṭṭhā vihareyya gahapatinā vā gahapatiputtena vā’’ti (pāci. 956) evaṃ puna vuttasaṃsaṭṭhasikkhāpadañca. <bold>Neva vūpasameyya cā</bold>ti ‘‘‘ehāyye, imaṃ adhikaraṇaṃ vūpasamehī’ti (pāci. 995) vuccamānā ‘sādhū’ti paṭissuṇitvā sā pacchā anantarāyikinī neva vūpasameyyā’’ti vuttasikkhāpadañca.</paragraph>
    <paragraph line="57" number="382"><bold>Jānaṃ</bold><pageBreak edition="Myanmar" number="2.0456" /><pageBreak edition="Vipassana Research Institut" number="2.0360" /><bold>sabhikkhukārāma</bold>nti ‘‘jānaṃ sabhikkhukaṃ ārāmaṃ anāpucchā paviseyyā’’ti (pāci. 1024) vuttasikkhāpadañca. <bold>Tatheva na pavāraye</bold>ti ‘‘ubhatosaṅghe tīhi ṭhānehi na pavāreyyā’’ti (pāci. 1051) vuttasikkhāpadañca. <bold>Tathā anvaddhamāsañcā</bold>ti ‘‘anvaddhamāsaṃ bhikkhuniyā bhikkhusaṅghato dve dhammā paccāsīsitabbā’’ti (pāci. 1059) vuttasikkhāpadañca. <bold>Sahajīviniyo duve</bold>ti ‘‘sahajīviniṃ vuṭṭhāpetvā dve vassāni neva anuggaṇheyya (pāci. 1108), sahajīviniṃ vuṭṭhāpetvā neva vūpakāseyyā’’ti (pāci. 1116) vuttasikkhāpadadvayañca.</paragraph>
    <paragraph line="58" number="383-4"><bold>Sace me cīvaraṃ ayye</bold>ti ‘‘sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī’’ti (pāci. 1151) vuttasikkhāpadañca. <bold>Anubandhissasī</bold>ti ‘‘sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī’’ti (pāci. 1155) vuttasikkhāpadañca. Asamena sambuddhena pakāsitā ime sattatiṃsa dhammā sabbe <bold>kāyavācādito</bold> kāyavācācittato <bold>ekasamuṭṭhānā katā samanubhāsanā siyuṃ</bold> samuṭṭhānato samanubhāsanasikkhāpadena sadisā siyunti yojanā.</paragraph>
    <centered line="59">Samanubhāsanasamuṭṭhānavaṇṇanā.</centered>
    <paragraph line="60" number="385"><bold>Kathināni ca tīṇī</bold>ti ‘‘niṭṭhitacīvarasmiṃ bhikkhunā ubbhatasmiṃ kathine’’ti (pārā. 462) vuttāni ādito tīṇi sikkhāpadāni. <bold>Patto</bold>ti ‘‘dasāhaparamaṃ atirekapatto’’ti (pārā. 601) vuttasikkhāpadañca. <bold>Bhesajjameva cā</bold>ti ‘‘paṭisāyanīyāni bhesajjānī’’ti (pārā. 622) vuttasikkhāpadañca. <bold>Accekampi cā</bold>ti accekasikkhāpadañca. <bold>Sāsaṅka</bold>nti <pageBreak edition="Myanmar" number="2.0457" /> tadanantarameva sāsaṅkasikkhāpadañca. <bold>Pakkamantadvayampi cā</bold>ti ‘‘taṃ pakkamanto neva uddhareyyā’’ti (pāci. 109, 115) bhūtagāmavagge vuttasikkhāpadadvayañca.</paragraph>
    <paragraph line="61" number="386"><bold>Tathā upassayaṃ gantvā</bold>ti ‘‘bhikkhunupassayaṃ upasaṅkamitvā bhikkhuniyo ovadeyyā’’ti (pāci. 158) vuttasikkhāpadañca. <bold>Paramparaṃ bhojana</bold>nti ‘‘paramparabhojane pācittiya’’nti (pāci. 221) vuttasikkhāpadañca. <bold>Anatiritta</bold>nti ‘‘anatirittaṃ khādanīyaṃ vā bhojanīyaṃ vā’’ti (pāci. 238) vuttasikkhāpadañca. <bold>Sabhatto</bold>ti ‘‘nimantito sabhatto samāno’’ti <pageBreak edition="Vipassana Research Institut" number="2.0361" /> (pāci. 299) vuttasikkhāpadañca. <bold>Vikappetvā tatheva cā</bold>ti ‘‘cīvaraṃ vikappetvā’’ti (pāci. 373) vuttasikkhāpadañca.</paragraph>
    <paragraph line="62" number="387"><bold>Rañño</bold>ti ‘‘rañño khattiyassā’’ti (pāci. 498) vuttasikkhāpadañca. <bold>Vikāle</bold>ti ‘‘vikāle gāmaṃ paviseyyā’’ti (pāci. 509-512) vuttasikkhāpadañca. <bold>Vosāsā</bold>ti ‘‘vosāsamānarūpā ṭhitā’’ti (pāci. 558) vuttasikkhāpadañca. ‘‘Āraññake ussayavādikā’’ti padacchedo. <bold>Āraññake</bold>ti ‘‘tathārūpesu āraññakesu senāsanesu pubbe appaṭisaṃvidita’’nti (pāci. 570) vuttasikkhāpadañca. <bold>Ussayavādikā</bold>ti ‘‘ussayavādikā vihareyyā’’ti (pāci. 679) vuttasikkhāpadañca. <bold>Pattasannicayañcevā</bold>ti ‘‘pattasannicayaṃ kareyyā’’ti (pāci. 734) vuttasikkhāpadañca. <bold>Pure, pacchā, vikālake</bold>ti ‘‘yā pana bhikkhunī purebhattaṃ kulāni upasaṅkamitvā’’ti (pāci. 855) ca ‘‘pacchābhattaṃ kulāni upasaṅkamitvā’’ti (pāci. 860) ca ‘‘vikāle kulāni upasaṅkamitvā’’ti (pāci. 865) ca vuttasikkhāpadattayañca.</paragraph>
    <paragraph line="63" number="388-9"><bold>Pañcāhika</bold>nti <pageBreak edition="Myanmar" number="2.0458" /> ‘‘pañcāhikaṃ saṅghāṭicāraṃ atikkameyyā’’ti (pāci. 898) vuttasikkhāpadañca. <bold>Saṅkamani</bold>nti ‘‘cīvarasaṅkamanīyaṃ dhāreyyā’’ti (pāci. 903) vuttasikkhāpadañca. <bold>Tathā āvasathadvaya</bold>nti ‘‘āvasathacīvaraṃ anissajjitvā paribhuñjeyya (pāci. 1004), āvasathaṃ anissajjitvā cārikaṃ pakkameyyā’’ti (pāci. 1009) evaṃ āvasathena saddhiṃ vuttasikkhāpadadvayañca. <bold>Pasākhe</bold>ti ‘‘pasākhe jātaṃ gaṇḍaṃ vā’’ti (pāci. 1063) vuttasikkhāpadañca. <bold>Āsane cā</bold>ti ‘‘bhikkhussa purato anāpucchā āsane nisīdeyyā’’ti (pāci. 1215) vuttasikkhāpadañcāti ime pana ekūnatiṃsa dhammā kāyavācato, kāyavācācittato ca samuṭṭhānato sabbe <bold>dvisamuṭṭhānikā,</bold> tatoyeva <bold>kathinasambhavā</bold> kathinasamuṭṭhānā hontīti yojanā.</paragraph>
    <centered line="64">Kathinasamuṭṭhānavaṇṇanā.</centered>
    <paragraph line="65" number="390"><bold>Dve seyyā</bold>ti dve sahaseyyasikkhāpadāni ca. <bold>Āhaccapādo cā</bold>ti āhaccapādakasikkhāpadañca. <bold>Piṇḍañcā</bold>ti āvasathapiṇḍabhojanasikkhāpadañca. <bold>Gaṇabhojana</bold>nti gaṇabhojanasikkhāpadañca <pageBreak edition="Vipassana Research Institut" number="2.0362" />. <bold>Vikāle</bold>ti vikālabhojanasikkhāpadañca. <bold>Sannidhiñcevā</bold>ti sannidhikārakasikkhāpadañca. <bold>Dantapona</bold>nti dantaponasikkhāpadañca. <bold>Acelaka</bold>nti acelakasikkhāpadañca.</paragraph>
    <paragraph line="66" number="391"><bold>Uyyuttañcā</bold>ti ‘‘uyyuttaṃ senaṃ dassanāya gaccheyyā’’ti (pāci. 311) vuttasikkhāpadañca. ‘‘Vase uyyodhi’’nti padacchedo. <bold>Vase</bold>ti ‘‘senāya vaseyyā’’ti (pāci. 318) vuttasikkhāpadañca. <bold>Uyyodhi</bold>nti ‘‘uyyodhikaṃ vā…pe… anīkadassanaṃ vā gaccheyyā’’ti (pāci. 323) vuttasikkhāpadañca <pageBreak edition="Myanmar" number="2.0459" />. <bold>Surā</bold>ti surāpānasikkhāpadañca. <bold>Orena nhāyana</bold>nti orenaddhamāsanahāyanasikkhāpadañca. <bold>Dubbaṇṇakaraṇañcevā</bold>ti ‘‘tiṇṇaṃ dubbaṇṇakaraṇāna’’nti (pāci. 368) vuttasikkhāpadañca. <bold>Pāṭidesanīyadvaya</bold>nti vuttāvasesaṃ pāṭidesanīyadvayañca.</paragraph>
    <paragraph line="67" number="392"><bold>Lasuṇa</bold>nti lasuṇasikkhāpadañca. <bold>Upatiṭṭheyyā</bold>ti ‘‘bhikkhussa bhuñjantassa pānīyena vā vidhūpanena vā upatiṭṭheyyā’’ti (pāci. 816) vuttasikkhāpadañca. <bold>Naccadassanameva cā</bold>ti ‘‘naccaṃ vā gītaṃ vā vāditaṃ vā dassanāya gaccheyyā’’ti (pāci. 834) vuttasikkhāpadañca. <bold>Nagga</bold>nti ‘‘naggā nahāyeyyā’’ti (pāci. 884) vuttasikkhāpadañca. <bold>Attharaṇa</bold>nti ‘‘ekattharaṇapāvuraṇā tuvaṭṭeyyu’’nti (pāci. 937) vuttasikkhāpadañca. <bold>Mañce</bold>ti ‘‘ekamañce tuvaṭṭeyyu’’nti (pāci. 933) vuttasikkhāpadañca. <bold>Antoraṭṭhe</bold>ti ‘‘antoraṭṭhe sāsaṅkasammate’’ti (pāci. 962) vuttasikkhāpadañca. <bold>Tathā bahī</bold>ti ‘‘tiroraṭṭhe sāsaṅkasammate’’ti (pāci. 966) vuttasikkhāpadañca.</paragraph>
    <paragraph line="68" number="393"><bold>Antovassa</bold>nti ‘‘antovassaṃ cārikaṃ careyyā’’ti (pāci. 970) vuttasikkhāpadañca. <bold>Agārañcā</bold>ti ‘‘rājāgāraṃ vā cittāgāraṃ vā…pe… pokkharaṇiṃ vā dassanāya gaccheyyā’’ti (pāci. 978) vuttasikkhāpadañca. <bold>Āsandi</bold>nti ‘‘āsandiṃ vā pallaṅkaṃ vā paribhuñjeyyā’’ti (pāci. 983) vuttasikkhāpadañca. <bold>Suttakantana</bold>nti ‘‘suttaṃ kanteyyā’’ti (pāci. 987) vuttasikkhāpadañca. <bold>Veyyāvacca</bold>nti ‘‘gihiveyyāvaccaṃ kareyyā’’ti (pāci. 991) vuttasikkhāpadañca. <bold>Sahatthā cā</bold>ti ‘‘agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyyā’’ti (pāci. 1000) vuttasikkhāpadañca <pageBreak edition="Myanmar" number="2.0460" /><pageBreak edition="Vipassana Research Institut" number="2.0363" />. <bold>Āvāse ca abhikkhuke</bold>ti ‘‘abhikkhuke āvāse vassaṃ vaseyyā’’ti (pāci. 1047) vuttasikkhāpadañca.</paragraph>
    <paragraph line="69" number="394"><bold>Chatta</bold>nti ‘‘chattupāhanaṃ dhāreyyā’’ti (pāci. 1178) vuttasikkhāpadañca. <bold>Yānañcā</bold>ti ‘‘yānena yāyeyyā’’ti (pāci. 1186) vuttasikkhāpadañca. <bold>Saṅghāṇi</bold>nti ‘‘saṅghāṇiṃ dhāreyyā’’ti (pāci. 1191) vuttasikkhāpadañca. <bold>Alaṅkāra</bold>nti ‘‘itthālaṅkāraṃ dhāreyyā’’ti (pāci. 1195) vuttasikkhāpadañca. <bold>Gandhavāsita</bold>nti ‘‘gandhavaṇṇakena nahāyeyya (pāci. 1199), vāsitakena piññākena nahāyeyyā’’ti (pāci. 1203) vuttasikkhāpadadvayañca. <bold>‘‘Bhikkhunī…pe… gihiniyā’’</bold>ti etena ‘‘bhikkhuniyā ummaddāpeyyā’’tiādīni (pāci. 1207) cattāri sikkhāpadāni vuttāni.</paragraph>
    <paragraph line="70" number="395"><bold>Tathāsaṃkaccikā</bold>ti ‘‘asaṃkaccikā gāmaṃ paviseyyā’’ti (pāci. 1225) evaṃ vuttasikkhāpadañca. <bold>Ime pana tecattālīsa</bold> dhammā sabbe kāyacittavasena <bold>dvisamuṭṭhānikā</bold>. Eḷakalomena samuṭṭhānato <bold>samā</bold> hontīti yojanā.</paragraph>
    <centered line="71">Eḷakalomasamuṭṭhānavaṇṇanā.</centered>
    <paragraph line="72" number="396-7"><bold>Aññatrā</bold>ti ‘‘mātugāmassa uttarichappañcavācāhi dhammaṃ deseyya aññatra viññunā purisaviggahenā’’ti (pāci. 63) vuttasikkhāpadañca. <bold>Asammato cevā</bold>ti ‘‘asammato bhikkhuniyo ovadeyyā’’ti (pāci. 146) vuttasikkhāpadañca. <bold>Tathā atthaṅgatena cā</bold>ti ‘‘atthaṅgate sūriye bhikkhuniyo ovadeyyā’’ti (pāci. 154) vuttasikkhāpadañca. <bold>Tiracchānavijjā dve vuttā</bold>ti ‘‘tiracchānavijjaṃ pariyāpuṇeyya, vāceyyā’’ti (pāci. 1014, 1018) evaṃ vuttāni dve sikkhāpadāni ca. <bold>Anokāsakatampi cā</bold>ti ‘‘anokāsakataṃ bhikkhuṃ pañhaṃ <pageBreak edition="Myanmar" number="2.0461" /> puccheyyā’’ti (pāci. 1220) vuttasikkhāpadañcāti ime pana sabbe cha dhammā vācato, vācācittato cāti imehi dvīhi samuṭṭhānehi samuṭṭhānikā honti. <bold>Padasodhammatulyatā</bold> ayametesaṃ padasodhammena sadisabhāvoti yojanā.</paragraph>
    <centered line="73">Padasodhammasamuṭṭhānavaṇṇanā.</centered>
    <paragraph line="74" number="398-9"><bold>Eka</bold>nti <pageBreak edition="Vipassana Research Institut" number="2.0364" /> ‘‘bhikkhuniyā saddhiṃ saṃvidhāya ekaddhānamaggaṃ paṭipajjeyyā’’ti (pāci. 180) vuttasikkhāpadañca. <bold>Nāva</bold>nti ‘‘ekanāvaṃ abhiruheyyā’’ti (pāci. 188) vuttasikkhāpadañca. <bold>Paṇītañcā</bold>ti ‘‘paṇītabhojanāni agilāno attano atthāya viññāpetvābhuñjeyyā’’ti (pāci. 259) vuttasikkhāpadañca. <bold>Saṃvidhānañcā</bold>ti mātugāmena saddhiṃ saṃvidhāya gamanasikkhāpadañca. <bold>Saṃhare</bold>ti ‘‘sambādhe lomaṃ saṃharāpeyyā’’ti (pāci. 799) vuttasikkhāpadañca. <bold>Dhañña</bold>nti ‘‘āmakadhaññaṃ viññatvā vā’’ti (pāci. 821) vuttasikkhāpadañca. <bold>Nimantitā cevā</bold>ti ‘‘nimantitā vā pavāritā vā khādanīyaṃ vā bhojanīyaṃ vā khādeyya vā bhuñjeyya vā’’ti (pāci. 1038) vuttasikkhāpadañca. <bold>Pāṭidesaniyaṭṭhaka</bold>nti bhikkhunīnaṃ vuttā aṭṭha pāṭidesanīyā ceti buddhaseṭṭhena paññattā etā cuddasa sikkhā <bold>catusamuṭṭhānā</bold> kāyato, kāyavācato, kāyacittato, vācācittato cāti catūhi samuṭṭhānehi samuṭṭhahanti. Samuṭṭhānato <bold>addhānena</bold> addhānasikkhāpadena samā hontīti matāti yojanā.</paragraph>
    <centered line="75">Addhānasamuṭṭhānavaṇṇanā.</centered>
    <paragraph line="76" number="400-1"><bold>Suti</bold>nti <pageBreak edition="Myanmar" number="2.0462" /> upassutitiṭṭhanasikkhāpadañca. <bold>Sūpādiviññatti</bold>nti sūpodanaviññattisikkhāpadañca. <bold>Andhakāre</bold>ti ‘‘rattandhakāre appadīpe’’ti (pāci. 839) vuttasikkhāpadañca. <bold>Tatheva ca paṭicchanne</bold>ti ‘‘paṭicchanne okāse’’ti (pāci. 843) vuttasikkhāpadañca. <bold>Okāse</bold>ti ‘‘ajjhokāse purisena saddhi’’nti (pāci. 847) evaṃ vuttasikkhāpadañca. <bold>Byūhe cā</bold>ti tadanantarameva ‘‘rathikāya vā byūhe vā siṅghāṭake vā purisena saddhi’’nti (pāci. 851) āgatasikkhāpadañcāti ime sabbepi ādiccabandhunā desitā cha dhammā <bold>catutthacchaṭṭhato</bold> kāyacittato, kāyavācācittato ca samuṭṭhahantā <bold>theyyasatthasamuṭṭhānā</bold> theyyasatthasikkhāpadena samānasamuṭṭhānā siyunti yojanā.</paragraph>
    <centered line="77">Theyyasatthasamuṭṭhānavaṇṇanā.</centered>
    <paragraph line="78" number="402"><bold>Chatta, daṇḍakarassāpī</bold>ti ‘‘na chattapāṇissa daṇḍapāṇissā’’ti (pāci. 635) vuttasikkhāpadadvayañca. <bold>Satthāvudhakarassāpī</bold>ti ‘‘na satthapāṇissa (pāci. 636), na āvudhapāṇissā’’ti (pāci. 637) vuttasikkhāpadadvayañca. <bold>Pādukūpāhanā, yāna</bold>nti ‘‘na pādukāruḷhassa <pageBreak edition="Vipassana Research Institut" number="2.0365" /> (pāci. 638), na upāhanāruḷhassa (pāci. 639), na yānagatassā’’ti (pāci. 640) vuttasikkhāpadattayañca. <bold>Seyyā, pallatthikāya cā</bold>ti ‘‘na sayanagatassa (pāci. 641), na pallatthikāya nisinnassā’’ti (pāci. 642) vuttasikkhāpadadvayañca.</paragraph>
    <paragraph line="79" number="403"><bold>Veṭhitoguṇṭhito cā</bold>ti ‘‘na veṭhitasīsassa (pāci. 643), na oguṇṭhitasīsassā’’ti (pāci. 644) vuttasikkhāpadadvayañcāti nidassitā <bold>sabbe ekādasa</bold> dhammā vācācittasaṅkhātena ekena samuṭṭhānena <pageBreak edition="Myanmar" number="2.0463" /> samuṭṭhitā dhammadesanasamuṭṭhānāti saññitā sallakkhitāti yojanā.</paragraph>
    <centered line="80">Dhammadesanasamuṭṭhānavaṇṇanā.</centered>
    <paragraph line="81" number="404"> Evaṃ tāva sambhinnasamuṭṭhānaṃ veditabbaṃ, niyatasamuṭṭhānaṃ tividhaṃ, taṃ ekasseva sikkhāpadassa hotīti visuṃyeva dassetumāha <bold>‘‘bhūtārocanakañcevā’’</bold>tiādi. <bold>Bhūtārocanakañcevā</bold>ti tīhi acittakasamuṭṭhānehi samuṭṭhitaṃ bhūtārocanasikkhāpadañca. <bold>Corivuṭṭhāpanampi cā</bold>ti vācācittato, kāyavācācittato cāti dvīhi samuṭṭhitaṃ corivuṭṭhāpanasikkhāpadañca. Ananuññātameva <bold>ananuññātamattaṃ. Ananuññātamatta</bold>nti vācato, kāyavācato, vācācittato, kāyavācācittato cāti catūhi samuṭṭhitaṃ ananuññātasikkhāpadañcāti. <bold>Idaṃ taya</bold>nti idaṃ sikkhāpadattayaṃ. <bold>Asambhinna</bold>nti kenaci aññena sikkhāpadena asammissasamuṭṭhānaṃ.</paragraph>
    <centered line="82">Iti uttare līnatthapakāsaniyā</centered>
    <centered line="83">Samuṭṭhānasīsakathāvaṇṇanā niṭṭhitā.</centered>
  </content>
</document>