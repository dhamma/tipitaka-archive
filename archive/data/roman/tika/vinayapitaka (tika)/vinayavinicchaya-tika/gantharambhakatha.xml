<?xml version="1.0"?>
<document>
<metadata>
<normativeSource>http://tipitaka.org/romn/cscd/vin11t.nrf0.xml</normativeSource>
<archivePath>roman/tika/vinayapitaka (tika)/vinayavinicchaya-tika/gantharambhakatha.xml</archivePath>
<title>Ganthārambhakathā - Vinayavinicchaya-ṭīkā - Vinayapiṭaka (ṭīkā) - Tīkā</title>
</metadata>
<body>
<centered line="1">Namo tassa bhagavato arahato sammāsambuddhassa</centered>
<book line="2">Vinayavinicchayaṭīkā</book>
<title line="3">(Paṭhamo bhāgo)</title>
<subsubhead line="4">Ganthārambhakathā</subsubhead>
<paragraph line="5">(Ka)</paragraph>
<gatha1 line="6">Ādiccavaṃsambarapātubhūtaṃ <pageBreak edition="M" number="1.0001" /><pageBreak edition="V" number="1.0001" />;</gatha1>
<gatha2 line="7">Byāmappabhāmaṇḍaladevacāpaṃ;</gatha2>
<gatha3 line="8">Dhammambunijjhāpitapāpaghammaṃ;</gatha3>
<gathalast line="9">Vandāmahaṃ <bold>buddha</bold>mahambuvantaṃ.</gathalast>
<paragraph line="10">(Kha)</paragraph>
<gatha1 line="11">Pasannagambhīrapadāḷisotaṃ;</gatha1>
<gatha2 line="12">Nānānayānantataraṅgamālaṃ;</gatha2>
<gatha3 line="13">Sīlādikhandhāmitamacchagumbaṃ <pageBreak edition="V" number="1.0002" />;</gatha3>
<gathalast line="14">Vandāmahaṃ <bold>dhamma</bold>mahāsavantiṃ.</gathalast>
<paragraph line="15">(Ga)</paragraph>
<gatha1 line="16">Sīloruvelaṃ dhutasaṅkhamālaṃ;</gatha1>
<gatha2 line="17">Santosatoyaṃ samathūmicittaṃ;</gatha2>
<gatha3 line="18">Padhānakiccaṃ adhicittasāraṃ;</gatha3>
<gathalast line="19">Vandāmahaṃ <bold>saṅgha</bold>mahāsamuddaṃ.</gathalast>
<paragraph line="20">(Gha)</paragraph>
<gatha1 line="21">Ye tantidhammaṃ munirājaputtā;</gatha1>
<gatha2 line="22">Yāvajjakālaṃ paripālayantā;</gatha2>
<gatha3 line="23">Saṃvaṇṇanaṃ nimmalamānayiṃsu;</gatha3>
<gathalast line="24">Te pubbake cācariye namāmi.</gathalast>
<paragraph line="25">(Ṅa)</paragraph>
<gatha1 line="26">Yo <pageBreak edition="M" number="1.0002" />dhammasenāpatitulyanāmo;</gatha1>
<gatha2 line="27">Tathūpamo sīhaḷadīpadīpo;</gatha2>
<gatha3 line="28">Mamaṃ mahāsāmimahāyatindo;</gatha3>
<gathalast line="29">Pāpesi vuḍḍhiṃ jinasāsanamhi.</gathalast>
<paragraph line="30">(Ca)</paragraph>
<gatha1 line="31"><bold>Ṭīkā</bold>katā aṭṭhakathāya yena;</gatha1>
<gatha2 line="32">Samantapāsādikanāmikāya;</gatha2>
<gatha3 line="33">Aṅguttarāyaṭṭhakathāya ceva;</gatha3>
<gathalast line="34">Satthantarassāpi ca <bold>jotisatthaṃ</bold>.</gathalast>
<paragraph line="35">(Cha)</paragraph>
<gatha1 line="36">Nikāyasāmaggividhāyakena;</gatha1>
<gatha2 line="37">Raññā <bold>parakkantibhujena</bold>sammā;</gatha2>
<gatha3 line="38">Laṅkissarenāpi katopahāraṃ;</gatha3>
<gathalast line="39">Vande <bold>garuṃ</bold>gāravabhājanaṃ taṃ.</gathalast>
<paragraph line="40">(Ja)</paragraph>
<gatha1 line="41">Namassamānohamalatthamevaṃ <pageBreak edition="V" number="1.0003" />;</gatha1>
<gatha2 line="42">Vatthuttayaṃ vanditavandaneyyaṃ;</gatha2>
<gatha3 line="43">Yaṃ puññasandohamamandabhūtaṃ;</gatha3>
<gathalast line="44">Tassānubhāvena hatantarāyo.</gathalast>
<paragraph line="45">(Jha)</paragraph>
<gatha1 line="46">Yo <bold>buddhaghosā</bold>cariyāsabhena;</gatha1>
<gatha2 line="47">Viññuppasatthenapi suppasattho;</gatha2>
<gatha3 line="48">So <bold>buddhadattā</bold>cariyābhidhāno;</gatha3>
<gathalast line="49">Mahākavī theriyavaṃsadīpo.</gathalast>
<paragraph line="50">(Ña)</paragraph>
<gatha1 line="51">Akāsi yaṃ <bold>vinayavinicchaya</bold>vhayaṃ;</gatha1>
<gatha2 line="52"><bold>Sauttaraṃ</bold>pakaraṇamuttamaṃ hitaṃ;</gatha2>
<gatha3 line="53">Apekkhataṃ vinayanayesu pāṭavaṃ;</gatha3>
<gathalast line="54">Purāsi yaṃ vivaraṇamassa sīhaḷaṃ.</gathalast>
<paragraph line="55">(Ṭa)</paragraph>
<gatha1 line="56">Yasmā <pageBreak edition="M" number="1.0003" />na dīpantarikānamatthaṃ;</gatha1>
<gatha2 line="57">Sādheti bhikkhūnamasesato taṃ;</gatha2>
<gatha3 line="58">Tasmā hi sabbattha yatīnamatthaṃ;</gatha3>
<gathalast line="59">Āsīsamānena dayālayena.</gathalast>
<paragraph line="60">(Ṭha)</paragraph>
<gatha1 line="61"><bold>Sumaṅgala</bold>ttheravarena yasmā;</gatha1>
<gatha2 line="62">Sakkacca kalyāṇamanorathena;</gatha2>
<gatha3 line="63">Nayaññunāraññanivāsikena;</gatha3>
<gathalast line="64">Ajjhesito sādhuguṇākarena.</gathalast>
<paragraph line="65">(Ḍa)</paragraph>
<gatha1 line="66">Ākaṅkhamānena cirappavattiṃ;</gatha1>
<gatha2 line="67">Dhammassa dhammissaradesitassa;</gatha2>
<gatha3 line="68">Coḷappadīpena <pageBreak edition="V" number="1.0004" />ca <bold>buddhamitta</bold>-</gatha3>
<gathalast line="69">Ttherena saddhādiguṇoditena.</gathalast>
<paragraph line="70">(Ḍha)</paragraph>
<gatha1 line="71">Tathā <bold>mahākassapa</bold>avhayena;</gatha1>
<gatha2 line="72">Therena sikkhāsu sagāravena;</gatha2>
<gatha3 line="73">Kudiṭṭhimattebhavidārakena;</gatha3>
<gathalast line="74">Sīhena coḷāvanipūjitena.</gathalast>
<paragraph line="75">(Ṇa)</paragraph>
<gatha1 line="76">Yo <bold>dhammakittī</bold>ti pasatthanāmo;</gatha1>
<gatha2 line="77">Tenāpi saddhena upāsakena;</gatha2>
<gatha3 line="78">Sīlādinānāguṇamaṇḍitena;</gatha3>
<gathalast line="79">Saddhammakāmenidha paṇḍitena.</gathalast>
<paragraph line="80">(Ta)</paragraph>
<gatha1 line="81">Saddhena paññāṇavatā vaḷattā-;</gatha1>
<gatha2 line="82">Maṅgalyavaṃsena mahāyasena;</gatha2>
<gatha3 line="83">Āyācito <bold>vāṇijabhāṇunā</bold>pi;</gatha3>
<gathalast line="84">Varaññunā sādhuguṇodayena.</gathalast>
<paragraph line="85">(Tha)</paragraph>
<gatha1 line="86">Tasmā <pageBreak edition="M" number="1.0004" />tamāropiya pāḷibhāsaṃ;</gatha1>
<gatha2 line="87">Nissāya pubbācariyopadesaṃ;</gatha2>
<gatha3 line="88">Hitvā nikāyantaraladdhidosaṃ;</gatha3>
<gathalast line="89">Katvātivitthāranayaṃ samāsaṃ.</gathalast>
<paragraph line="90">(Da)</paragraph>
<gatha1 line="91">Avuttamatthañca pakāsayanto;</gatha1>
<gatha2 line="92">Pāṭhakkamañcāpi avokkamanto;</gatha2>
<gatha3 line="93">Saṃvaṇṇayissāmi tadatthasāraṃ;</gatha3>
<gathalast line="94">Ādāya ganthantaratopi sāraṃ.</gathalast>
<paragraph line="95">(Dha)</paragraph>
<gatha1 line="96">Ciraṭṭhitiṃ <pageBreak edition="V" number="1.0005" />patthayatā janānaṃ;</gatha1>
<gatha2 line="97">Hitāvahassāmalasāsanassa;</gatha2>
<gatha3 line="98">Mayā samāsena vidhīyamānaṃ;</gatha3>
<gathalast line="99"><bold>Saṃvaṇṇanaṃ</bold>sādhu suṇantu santoti.</gathalast>
<subsubhead line="100">Ganthārambhakathāvaṇṇanā</subsubhead>
<paragraph line="101" number="1-5"></paragraph>
<paragraph line="102">Suvipulāmalasaddhāpaññādiguṇasamudayāvahaṃ sakalajanahitekahetujinasāsanaṭṭhitimūlabhūtaṃ vinayappakaraṇamidamārabhantoyamācariyo pakaraṇārambhe ratanattayappaṇāmapakaraṇābhidhānābhidheyyakaraṇappakārapayojananimittakattuparimāṇādīni dassetumāha <bold>‘‘vanditvā’’</bold>tiādi. Tattha <bold>ratanattayaṃ</bold>nāma.</paragraph>
<gatha1 line="103">‘‘Cittīkataṃ mahagghañca, atulaṃ dullabhadassanaṃ;</gatha1>
<gathalast line="104">Anomasattaparibhogaṃ, ratanaṃ tena vuccatī’’ti. (dī. ni. aṭṭha. 2.33; saṃ. ni. aṭṭha. 3.5.223; khu. pā. aṭṭha. 6.3; su. ni. aṭṭha. 1.226; mahāni. aṭṭha. 50) –</gathalast>
<unindented line="105">Niddiṭṭhasabhāvaṃ</unindented>
<gatha1 line="106">‘‘Buddho <pageBreak edition="M" number="1.0005" />sabbaññutaññāṇaṃ, dhammo lokuttaro nava;</gatha1>
<gathalast line="107">Saṅgho maggaphalaṭṭho ca, iccetaṃ ratanattaya’’nti. –</gathalast>
<unindented line="108">Vibhāvitappabhedaṃ sakalabhavadukkhavinivāraṇaṃ tibhavenekapaṭisaraṇaṃ vatthuttayaṃ.</unindented>
<paragraph line="109">Tassa <bold>paṇāmo</bold>nāma paṇāmakiriyānipphādikā cetanā. Sā tividhā kāyapaṇāmo vacīpaṇāmo manopaṇāmoti. Tattha <bold>kāyapaṇāmo</bold>nāma ratanattayaguṇānussaraṇapubbikā añjalikammādikāyakiriyāvasappavattikā kāyaviññattisamuṭṭhāpikā cetanā. <bold>Vacīpaṇāmo</bold>nāma tatheva pavattā nānāvidhaguṇavisesavibhāvanasabhāvathomanākiriyāvasappavattikā vacīviññattisamuṭṭhāpikā <pageBreak edition="V" number="1.0006" />cetanā. <bold>Manopaṇāmo</bold>nāma ubhayaviññattiyo asamuṭṭhāpetvā kevalaṃ guṇānussaraṇena cittasantānassa tanninnatappoṇatappabbhāratāya gāravabahumānanavasappavattisādhikā cetanā.</paragraph>
<paragraph line="110">Imassa tāva ratanattayapaṇāmassa dassanaṃ yathādhippetatthasādhanatthaṃ. Guṇātisayayogena hi paṇāmārahe ratanattaye kato paṇāmo puññavisesabhāvato icchitatthābhinipphattivibandhakena upaghātakena, upapīḷakena ca apuññakammena upanīyamānassa upaddavajālassa vinivāraṇena yathāladdhasampattinimittakassa puññakammassa anubalappadānena ca tabbipākasantatiyā āyusukhabalādivaḍḍhanena ca cirakālappavattihetukoti yathādhippetapakaraṇanipphattinibandhanako hoti. Athāpi sotūnañca vandanīyavandanāpubbakenārambhena anantarāyena uggahaṇadhāraṇādikkamena pakaraṇāvabodhappayojanasādhanatthaṃ. Apica sotūnameva viññātasatthukānaṃ bhagavato yathābhūtaguṇavisesānussavanena samupajātappasādānaṃ pakaraṇe gāravuppādanatthaṃ, aviññātasatthukānaṃ <pageBreak edition="M" number="1.0006" />pana pakaraṇassa svākhyātatāya tappabhave satthari gāravuppādanatthañca sotujanānuggahameva padhānaṃ katvā ācariyehi ganthārambhe thutippaṇāmaparidīpakānaṃ gāthāvākyānaṃ nikkhepo vidhīyati. Itarathā vināpi tannikkhepaṃ kāyamanopaṇāmenāpi yathādhippetappayojanasiddhito kimetena ganthagāravakarenāti ayamettha saṅkhepo. Vitthārato pana paṇāmappayojanaṃ <bold>sāratthadīpaniyā</bold>dīsu (sārattha. ṭī. 1.ganthārambhakathāvaṇṇanā; vi. vi. ṭī. 2.ganthārambhakathāvaṇṇanā) dassitanayeneva ñātabbaṃ.</paragraph>
<paragraph line="111"><bold>Abhidhāna</bold>kathanaṃ pana vohārasukhatthaṃ. <bold>Abhidheyyassa</bold>samuditena pakaraṇena paṭipādetabbassa kathanaṃ pakaraṇassa ārabhitabbasabhāvadassanatthaṃ. Viditāninditasātthakasukarānuṭṭhānābhi dheyyameva hi pakaraṇaṃ parikkhakajanā ārabhitabbaṃ maññantīti. <bold>Karaṇappakāra</bold>sandassanaṃ sotujanasamussāhanatthaṃ. Anākulamasaṃkiṇṇatādippakārena hi viracitaṃ pakaraṇaṃ sotāro sotumussahantīti. <bold>Payojana</bold>kathanaṃ pana pakaraṇajjhāyane sotujanasamuttejanatthaṃ. Asati hi payojanakathane aviññātappayojanā ajjhāyane byāvaṭā na hontīti. <bold>Nimitta</bold>kathanaṃ sarikkhakajanānaṃ pakaraṇe gāravuppādanatthaṃ. Pasatthakāraṇuppanneyeva hi pakaraṇe sarikkhakā gāravaṃ janentīti.</paragraph>
<paragraph line="112"><bold>Kattu</bold>kathanaṃ puggalagarukassa pakaraṇe gāravo puggalagāravenapi hotūti. <bold>Parimāṇa</bold>kathanaṃ asajjhāyanādipasutānaṃ <pageBreak edition="V" number="1.0007" />sampahaṃsanatthaṃ. Pakaraṇaparimāṇassavanena hi te sampahaṭṭhā ‘‘kittakamidamappakaṃ na cireneva parisamāpessāmā’’ti sajjhāyanādīsu vattantīti. <bold>Ādi</bold>-saddena sakkaccasavananiyojanaṃ saṅgahitaṃ, taṃ sabbasampattinidānasutamayañāṇanipphādanatthaṃ. Asakkaccaṃ suṇamānassa ca savanābhāvato taṃhetukassa <pageBreak edition="M" number="1.0007" />sutamayañāṇassāpi abhāvoti. Tathā hi vikkhittacitto puggalo sabbasampattiyā vuccamānopi ‘‘na mayā sutaṃ, puna bhaṇitabba’’nti bhaṇati.</paragraph>
<paragraph line="113">Tattha paṭhamagāthāyaṃ tāva <bold>‘‘vanditvā’’</bold>ti iminā tividhopi paṇāmo avisesato dassito. Visesato pana <bold>‘‘seṭṭhaṃ, appaṭipuggalaṃ, bhavābhāvakaraṃ, niraṅgaṇa’’</bold>nti imehi catūhi padehi vacīpaṇāmo, <bold>‘‘sirasā’’</bold>ti iminā kāyappaṇāmo, <bold>‘‘buddhaṃ, dhammaṃ, gaṇañcā’’</bold>ti imehi pana tīhi padehi paṇāmakiriyāya kammabhūtaṃ ratanattayaṃ dassitanti daṭṭhabbaṃ.</paragraph>
<paragraph line="114"><bold>‘‘Vinayassavinicchaya’’</bold>nti iminā abhidhānaṃ dassitaṃ aluttasamāsena vinayavinicchayanāmassa dassanato. Tassa anvatthabhāvena saddappavattinimittabhūtaṃ sakalenānena pakaraṇena paṭipādetabbamabhidheyyampi teneva dassitaṃ. <bold>‘‘Samāsenā’’</bold>ti ca <bold>‘‘anākulamasaṃkiṇṇaṃ, madhuratthapadakkama’’</bold>nti ca etehi karaṇappakāro dassito. <bold>‘‘Hitatthāyā’’</bold>ti ca <bold>‘‘paṭubhāvakaraṃ vinayakkame’’</bold>ti ca <bold>‘‘apāraṃ otarantāna’’</bold>ntiādinā ca payojanaṃ. <bold>‘‘Bhikkhūnaṃ bhikkhunīna’’</bold>nti iminā bāhiranimittaṃ dassitaṃ. Abbhantaranimittaṃ pana bāhiranimittabhūtabhikkhubhikkhunivisayā karuṇā, sā ācariyassa pakaraṇārambheneva viññāyatīti visuṃ na vuttā. <bold>‘‘Pavakkhāmī’’</bold>ti iminā samānādhikaraṇabhāvena labbhamāno ‘‘aha’’nti suddhakattā sāmaññena dassito. Visesato pana pakaraṇāvasāne –</paragraph>
<gatha1 line="115">‘‘Racito <bold>buddhadattena,</bold>suddhacittena dhīmatā;</gatha1>
<gathalast line="116">Suciraṭṭhitikāmena, sāsanassa mahesino’’ti. (u. vi. 961) –</gathalast>
<unindented line="117">Imāya <pageBreak edition="M" number="1.0008" />gāthāya ceva ‘‘iti tambapaṇṇiyena paramaveyyākaraṇena tipiṭakanayavidhikusalena paramakavivarajana hadayapadumavanavikasanakarena kavivarāsabhena paramaratikaravaramadhuravacanuggārena uragapurena <bold>buddhadattena</bold>racitoyaṃ vinayavinicchayo’’ti (vi. vi. 3183) iminā vākyena ca <pageBreak edition="V" number="1.0008" />dassito – ‘‘mādisāpi kavī honti, buddhadatte divaṅgate’’tiādinā pacchimakehi ca pasatthatarehi kavivarehi abhitthutaguṇo <bold>bhadantabuddhadattācariyo</bold>veditabbo. Hetukattā ca tattheva vakkhamāno pakaraṇajjhesane katādhīno <bold>buddhasīhamahā</bold>thero, so –</unindented>
<gatha1 line="118">‘‘Vuttassa buddhasīhena;</gatha1>
<gatha2 line="119">Vinayassa vinicchayo;</gatha2>
<gatha3 line="120">Buddhasīhaṃ samuddissa;</gatha3>
<gatha2 line="121">Mama saddhivihārikaṃ;</gatha2>
<gatha3 line="122">Katoyaṃ pana bhikkhūnaṃ;</gatha3>
<gathalast line="123">Hitatthāya samāsato’’ti. (vi. vi. 3177-3178) –</gathalast>
<unindented line="124">Evaṃ dassito.</unindented>
<paragraph line="125"><bold>Uttara</bold>ppakaraṇassa hetukattā pana <bold>saṅghapāla</bold>mahāthero, sopi –</paragraph>
<gatha1 line="126">‘‘Khantisoraccasosilya-buddhisaddhādayādayo;</gatha1>
<gathalast line="127">Patiṭṭhitā guṇā yasmiṃ, ratanānīva sāgare.</gathalast>
<gatha1 line="128">‘‘Vinayācārayuttena, tena sakkacca sādaraṃ;</gatha1>
<gathalast line="129">Yācito <bold>saṅghapālena,</bold>therena thiracetasā.</gathalast>
<gatha1 line="130">‘‘Suciraṭṭhitikāmena <pageBreak edition="M" number="1.0009" />, vinayassa mahesino;</gatha1>
<gatha2 line="131">Bhikkhūnaṃ pāṭavatthāya, vinayassavinicchaye;</gatha2>
<gathalast line="132">Akāsiṃ paramaṃ etaṃ, <bold>uttaraṃ</bold>nāma nāmato’’ti. (u. vi. 965-968) –</gathalast>
<unindented line="133">Evaṃ dassito. Na kevalamete dveyeva mahātherā hetukattāro, atha kho <bold>mahāvaṃsā</bold>dīsu –</unindented>
<gatha1 line="134">‘‘Buddhassa <pageBreak edition="V" number="1.0009" />viya gambhīra-</gatha1>
<gatha2 line="135">Ghosattā taṃ viyākaruṃ;</gatha2>
<gatha3 line="136"><bold>‘Buddhaghoso’</bold>ti yo so hi;</gatha3>
<gathalast line="137">Buddho viya mahītale’’ti. –</gathalast>
<unindented line="138">Ādinā nayena abhitthutaguṇo tipiṭakapariyattiyā aṭṭhakathākāro <bold>bhadantabuddhaghosā</bold>cariyo ca anussutivasena ‘‘hetukattā’’ti veditabbo.</unindented>
<paragraph line="139">Kathaṃ? Ayaṃ kira <bold>bhadantabuddhadattā</bold>cariyo laṅkādīpato sajātibhūmiṃ jambudīpamāgacchanto <bold>bhadantabuddhaghosāca</bold>riyaṃ jambudīpavāsikehi paṭipattiparāyanehi yuttabyattaguṇopetehi mahātheravarehi katārādhanaṃ sīhaḷaṭṭhakathaṃ parivattetvā sakalajanasādhāraṇāya mūlabhāsāya tipiṭakapariyattiyā aṭṭhakathaṃ likhituṃ laṅkādīpaṃ gacchantaṃ antarāmagge disvā sākacchāya samupaparikkhitvā sabbalokātītena asadisena paṇḍiccaguṇena ratananidhidassane paramadaliddo viya balavaparitosaṃ patvā aṭṭhakathamassa kātukāmataṃ ñatvā ‘‘tumhe yathādhippetapariyantalikhitamaṭṭhakathaṃ amhākaṃ pesetha, mayamassā pakaraṇaṃ likhāmā’’ti tassa sammukhā paṭijānitvā tena ca ‘‘sādhu tathā kātabba’’nti ajjhesito abhidhammaṭṭhakathāya <bold>abhidhammāvatāraṃ,</bold>vinayaṭṭhakathāya <bold>sauttaraṃ vinayavinicchayapakaraṇañca</bold>akāsīti anussuyyateti.</paragraph>
<paragraph line="140"><bold>‘‘Samāsenā’’</bold>ti <pageBreak edition="M" number="1.0010" />iminā ca parimāṇampi sāmaññena dassitaṃ vitthāraparimāṇe tassa parimāṇasāmaññassa viññāyamānattā. Visesato pana paricchedaparimāṇaṃ ganthaparimāṇanti duvidhaṃ. Tattha paricchedaparimāṇaṃ imasmiṃ pakaraṇe kathāvohārena vuccati.</paragraph>
<paragraph line="141">Seyyathidaṃ? – Pārājikakathā saṅghādisesakathā aniyatakathā nissaggiyakathā pācittiyakathā pāṭidesanīyakathā sekhiyakathāti bhikkhuvibhaṅgakathā sattavidhā, tato aniyatakathaṃ vajjetvā tatheva bhikkhunivibhaṅgakathā chabbidhā, mahākhandhakakathādikā bhikkhunikkhandhakakathāvasānā vīsatividhā khandhakakathā, kammakathā, kammavipattikathā, pakiṇṇakavinicchayo, kammaṭṭhānabhāvanāvidhānanti <bold>vinayavinicchaye kathāparicchedo sattatiṃsa</bold>.</paragraph>
<paragraph line="142"><bold>Uttarappakaraṇe</bold><pageBreak edition="V" number="1.0010" />ca vuttanayena bhikkhuvibhaṅge sattavidhā kathā, bhikkhunivibhaṅge chabbidhā, tadanantarā vipattikathā, adhikaraṇapaccayakathā, khandhakapañhākathā, samuṭṭhānasīsakathā, āpattisamuṭṭhānakathā, ekuttaranayakathā, sedamocanakathā, vibhaṅgadvayanidānādikathā, sabbaṅgalakkhaṇakathā, parivārasaṅkalanakathāti <bold>chattiṃsa kathāparicchedā</bold>.</paragraph>
<paragraph line="143"><bold>Nissandehe</bold>pana ‘‘aṭṭhatiṃsa kathāparicchedā’’ti vuttaṃ, taṃ ekuttaranaye adassitehipi dvādasakapannarasakanayehi saha soḷasaparicchede gahetvā appakaṃ ūnamadhikaṃ gaṇanūpagaṃ na hotīti katvā vuttanti daṭṭhabbaṃ. Ubhayattha kathāparicchedaparimāṇaṃ <bold>tesattatividhaṃ</bold>hoti. <bold>Nissandehe</bold>‘‘pañcasattatividhā’’ti vacane parihāro vuttanayova. Ganthaparimāṇaṃ pana vinayavinicchaye <bold>asītiganthādhikāni cattāri ganthasahassāni</bold><pageBreak edition="M" number="1.0011" />, uttare <bold>paññāsaganthādhikāni nava ganthasatāni</bold>honti. Tena vuttaṃ <bold>uttarāvasāne</bold>–</paragraph>
<gatha1 line="144">‘‘Gāthā catusahassāni, satañca ūnavīsati;</gatha1>
<gathalast line="145">Parimāṇatoti viññeyyo, vinayassavinicchayo.</gathalast>
<gatha1 line="146">Paññāsādhikasaṅkhāni, nava gāthāsatāni hi;</gatha1>
<gathalast line="147">Gaṇanā uttarassāyaṃ, chandasānuṭṭhubhena tū’’ti. (u. vi. 969-970);</gathalast>
<paragraph line="148">Iccevaṃ vinayavinicchayo uttaro cāti dve pakaraṇāni tiṃsādhikāni pañcagāthāsahassāni. Ettha ca <bold>vinayavinicchayo</bold>nāma ubhatovibhaṅgakhandhakāgatavinicchayasaṅgāhakapakaraṇaṃ. Tato paraṃ parivāratthasaṅgāhakapakaraṇaṃ <bold>uttaro</bold>nāma. Teneva vakkhati –</paragraph>
<gatha1 line="149">‘‘Yo mayā racito sāro, vinayassavinicchayo;</gatha1>
<gathalast line="150">Tassa dāni karissāmi, sabbānuttaramuttara’’nti. (u. vi. 2)</gathalast>
<paragraph line="151">Taṃ kasmā uttaranāmena vohariyatīti? Pañhuttaravasena ṭhite parivāre tatheva saṅgahetabbepi tena pakārena pārājikakathāmattaṃ dassetvā –</paragraph>
<gatha1 line="152">‘‘Ito <pageBreak edition="V" number="1.0011" />paṭṭhāya muñcitvā, pañhāpucchanamattakaṃ;</gatha1>
<gathalast line="153">Vissajjanavaseneva, hoti atthavinicchayo’’ti. (u. vi. 14) –</gathalast>
<unindented line="154">Vatvā pañhaṃ pahāya tato paṭṭhāya uttaramattasseva dassitattā tathā voharīyanti.</unindented>
<paragraph line="155"><bold>‘‘Tasmā vinayanūpāya’’</bold>ntiādinā pana sotujanaṃ sakkaccasavane niyojeti. Sakkaccasavanapaṭibaddhā hi sabbāpi lokiyalokuttarasampattīti ayamettha samudāyattho. Ayaṃ pana avayavattho – so yasmā atthayojanakkamena padayojanaṃ <pageBreak edition="M" number="1.0012" />katvā vaṇṇite suviññeyyo hoti, tasmā tathā padayojanaṃ katvā atthavaṇṇanaṃ karissāma –</paragraph>
<paragraph line="156">Seṭṭhaṃ appaṭipuggalaṃ buddhañceva bhavābhāvakaraṃ dhammañceva niraṅgaṇaṃ gaṇañceva sirasā vanditvā bhikkhūnaṃ bhikkhunīnañca hitatthāya samāsena samāhito vinayassavinicchayaṃ vakkhāmīti yojanā.</paragraph>
<paragraph line="157">Tattha <bold>seṭṭha</bold>nti sabbe ime pasatthā ayametesaṃ atisayena pasatthoti seṭṭho. Tathā hi so bhagavā ‘‘ahañhi brāhmaṇa jeṭṭho seṭṭho lokassā’’ti (pārā. 11) verañjabrāhmaṇassa attano jeṭṭhaseṭṭhabhāvassa parijānanavinicchayahetubhūtāhi jhānādīhi niratisayaguṇasampattīhi samannāgatattā –</paragraph>
<gatha1 line="158">‘‘Tvameva asi sambuddho, tuvaṃ satthā anuttaro;</gatha1>
<gathalast line="159">Sadevakasmiṃ lokasmiṃ, natthi te paṭipuggalo. (dī. ni. 2.370);</gathalast>
<gatha1 line="160">Tuvaṃ buddho tuvaṃ satthā, tuvaṃ mārābhibhū muni;</gatha1>
<gathalast line="161">Tuvaṃ anusaye chetvā, tiṇṇo tāresimaṃ pajaṃ.</gathalast>
<gatha1 line="162">Upadhī te samatikkantā, āsavā te padālitā;</gatha1>
<gathalast line="163">Sīhosi anupādāno, pahīnabhayabheravo. (ma. ni. 2.400; su. ni. 550-551; theragā. 839-940);</gathalast>
<gatha1 line="164">Mahāvīra <pageBreak edition="V" number="1.0012" />mahāpañña, iddhiyā yasasā jala;</gatha1>
<gathalast line="165">Sabbaverabhayātīta, pāde vandāmi cakkhumā’’ti. (saṃ. ni. 1.159; dha. pa. aṭṭha. 1.56); –</gathalast>
<unindented line="166">Ādīhī nānānayehi sadevakena lokena abhitthaviyatāya pasatthatamo, tameva seṭṭhaṃ pasatthatamanti attho.</unindented>
<paragraph line="167"><bold>Appaṭipuggala</bold>nti <pageBreak edition="M" number="1.0013" />natthi etassa paṭipuggalo adhiko, sadiso vāti appaṭipuggalo. Tathā hi guṇavasena anantāparimāṇāsu lokadhātūsu attanā adhikassa, sadisassa vā puggalassa abhāvato –</paragraph>
<gatha1 line="168">‘‘Na me ācariyo atthi, sadiso me na vijjati;</gatha1>
<gathalast line="169">Sadevakasmiṃ lokasmiṃ, natthi me paṭipuggalo’’ti. (mahāva. 11) –</gathalast>
<unindented line="170">Attanāva attano aviparīto appaṭipuggalabhāvo paṭiññāto, tasmā taṃ appaṭipuggalaṃ sabbalokuttamanti attho.</unindented>
<paragraph line="171"><bold>Buddha</bold>nti anantamaparimeyyaṃ ñeyyamaṇḍalamanavasesaṃ buddhavāti buddho, etena anekakappakoṭisatasahassaṃ sambhatapuññañāṇasambhārānubhāvasiddhidhammarūpakāyasirivilāsapaṭimaṇḍito saddhammavaracakkavattī sammāsambuddho dassito. Atha vā cattāri saccāni sayaṃ vicitopacitapāramitāparipācitena savāsanānavasesakilesappahāyakena sayambhuñāṇena bujjhīti <bold>buddho</bold>. Yathāha –</paragraph>
<gatha1 line="172">‘‘Abhiññeyyaṃ abhiññātaṃ, bhāvetabbañca bhāvitaṃ;</gatha1>
<gathalast line="173">Pahātabbaṃ pahīnaṃ me, tasmā buddhosmi brāhmaṇā’’ti. (ma. ni. 2.392, 399; su. ni. 563; theragā. 828);</gathalast>
<paragraph line="174">Vitthāro panassa ‘‘bujjhitā saccānīti buddho, bodhetā pajāyāti buddho’’tiādinā (mahāni. 192; cūḷani. pārāyanatthutigāthāniddesa 97; paṭi. ma. 1.162) <bold>niddesā</bold>dīsu <pageBreak edition="V" number="1.0013" />vuttanayena veditabbo. Saddasiddhi sāsanikānaṃ avagamanatthe vattamānā budha-dhātuto ‘‘bhāvakammesu ta’’ iti ito tātivattamāne ‘‘budhagamāditthe kattarī’’ti iminā <bold>kaccāyana</bold>suttena kattari tappaccayavidhānato veditabbā. Lokiyānaṃ pana bodhanatthadhātūnampi gamanatthatāya vuttattā gatyatthākammakādi <pageBreak edition="M" number="1.0014" />suttato kattari ta-ppaccayakaraṇena veditabbā.</paragraph>
<paragraph line="175">Atha vā dhātūnaṃ anekatthatāya budha-iccayaṃ dhātu jāgaraṇavikasanatthesu vattamāno akammakoti ‘‘pabuddho puriso, pabuddhaṃ paduma’’ntiādīsu viya buddhavā aññāṇaniddāvigamena ñāṇacakkhūni ummīlanto pabuddho, guṇehi vā vikasitoti kattari siddhena buddha-saddena ‘‘buddho’’ti tibhavanekacūḷāmaṇipādapaṅkajarāgaratano bhagavā lokanātho vuccati, imasmiṃ pakkhepi gatyatthādisutte akammakaggahaṇena paccayavidhānaṃ daṭṭhabbaṃ.</paragraph>
<paragraph line="176">Atha vā sakammakānaṃ dhātūnaṃ kammavacanicchāya abhāve akammakabhāvato ‘‘phalaṃ sayameva pakka’’ntiādīsu viya bodhanattheyeva budha-dhātuto kattari vidhānaṃ sijjhati. Atha vā nīlaguṇayogena paṭādīsu nīlavohāro viya bhāvasādhanaṃ buddha-saddaṃ gahetvā buddhaguṇayogato ‘‘buddho’’ti voharīyati. Evamanekadhā siddhena buddha-saddena vuccamānaṃ taṃ bhagavantaṃ taṃ dhammarājanti attho.</paragraph>
<paragraph line="177"><bold>‘‘Seṭṭhaṃ appaṭipuggala’’</bold>nti padadvayaṃ ‘‘buddha’’nti etassa visesanaṃ. Ettha ca ‘‘buddhaṃ, seṭṭhaṃ, appaṭipuggala’’nti imehi tīhi padehi nayato ‘‘itipi so bhagavā arahaṃ sammāsambuddho’’tiādinā (dī. ni. 1.157; 3.6; ma. ni. 1.147, 144; 3.434; saṃ. ni. 1.249; 5.479; a. ni. 5.14, 30; 6.25, 26; netti. 93), ‘‘yo vadataṃ pavaro manujesu, sakyamunī bhagavā katakicco’’tiādīhi (vi. va. 886) ca anekehi suttapadehi dassitadūrāvidūrasantikanidānahetuphalasattopakārāvatthādhammattha- lokuddhārattikattayasaṅgahitaṃ suparisuddhaṃ buddhaguṇasamudayaṃ <pageBreak edition="M" number="1.0015" />niravasesaṃ dasseti. Ayameva hi buddhaguṇānaṃ niravasesato dassanūpāyo, yadidaṃ nayadassanaṃ. Itarathā paṭipadavaṇṇanāya aparimitānaṃ buddhaguṇānaṃ ko hi nāma samattho pariyantaṃ gantuṃ. Yathāha –</paragraph>
<gatha1 line="178">‘‘Buddhopi <pageBreak edition="V" number="1.0014" />buddhassa bhaṇeyya vaṇṇaṃ;</gatha1>
<gatha2 line="179">Kappampi ce aññamabhāsamāno;</gatha2>
<gatha3 line="180">Khīyetha kappo ciradīghamantare;</gatha3>
<gathalast line="181">Vaṇṇo na khīyetha tathāgatassā’’ti. (dī. ni. aṭṭha. 3.141; ma. ni. aṭṭha. 2.425; udā. aṭṭha. 53; apa. aṭṭha. 2.7.20; bu. vaṃ. aṭṭha. 4.4; cariyā. aṭṭha. nidānakathā, pakiṇṇakakathā; dī. ni. ṭī. 1.ganthārambhakathāvaṇṇanā; ma. ni. ṭī. 1.ganthārambhakathāvaṇṇanā; saṃ. ni. ṭī. 1.1.ganthārambhakathāvaṇṇanā; a. ni. ṭī. 1.1.ganthārambhakathāvaṇṇanā; vajira. ṭī. ganthārambhakathāvaṇṇanā; sārattha. ṭī. 1.ganthārambhakathāvaṇṇanā; netti. ṭī. ganthārambhakathāvaṇṇanā);</gathalast>
<unindented line="182">Evametehi tīhi padehi niravasesaguṇasaṃkittanathutiyā vasena ‘‘vanditvā’’ti iminā paṇāmassa ca vuttattā imāya aḍḍhagāthāya buddharatanasaṅkhātapaṭhamavandanīyavatthuvisayā thutipaṇāmasabhāvā vandanā dassitāti daṭṭhabbaṃ.</unindented>
<paragraph line="183">Tadanantaraṃ dhammaratanassa paṇāmaṃ dassetumāha <bold>‘‘bhavābhāvakaraṃ dhamma’’</bold>nti. Ettha <bold>bhava</bold>-saddena dve bhavā vuttā kammabhavo, upapattibhavoti. Tattha kammabhavo bhavati etasmā phalanti <bold>‘‘bhavo’’</bold>ti vuccati. Vipākakkhandhakaṭattārūpasaṅkhāto pana upapattibhavo avijjātaṇhupādānasaṅkhārādisahakārikāraṇayuttena kusalākusalacetanāsaṅkhātakammabhavapaccayena yathārahaṃ bhavatīti <bold>‘‘bhavo’’</bold>ti vuccati. So pana kāmabhavarūpabhavaarūpabhavasaññībhavaasaññībhavanevasaññīnāsaññībhava- ekavokārabhavacatuvokārabhavapañcavokārabhavavasena navavidho. Evametesu navasu bhavesu dasavidhopi dhammo attānaṃ dhārentassa puggalasantānassa anupādisesanibbānadhātuyā paraṃ appaṭisandhikatāsādhanena bhavesu <pageBreak edition="M" number="1.0016" />, bhavassa vā abhāvaṃ karotīti <bold>bhavābhāvakaro,</bold>taṃ, aparāparajātippabandhassa hetusamugghātena appavattidhammatāpādakanti attho.</paragraph>
<paragraph line="184"><bold>Dhamma</bold>nti attānaṃ dhārente catūsu apāyesu, saṃsāre ca apatamāne dhāretīti dhammo, so catumaggaphalanibbānasaṅkhātanavalokuttaradhammo ca tappaṭipādako navaṅgasāsanāparanāmadheyyacaturāsītisahassadhammakkhandhappabhedabhinno pariyattidhammo cāti dasavidho. Sopi nippariyāyadhammo, pariyāyadhammo <pageBreak edition="V" number="1.0015" />cāti duvidho. Tattha nippariyāyadhammo nāma apāye, saṃsāre vā padhānahetubhūtānaṃ uddhambhāgiyānaṃ, orambhāgiyānañca dasannaṃ saṃyojanānaṃ samucchindanena maggadhammo, tassa taṃkiccanipphattinimittabhāvena nibbānadhammo cāti pañcavidhopi nippariyāyena puggalasantānaṃ dhāretīti katvā ‘‘nippariyāyadhammo’’ti vuccati. Cattāri pana sāmaññaphalāni paṭippassaddhipahānena maggānuguṇappavattiyā, pariyatti ca magganibbānādhigamassa mūlakāraṇabhāvatoti pañcavidhopi <bold>pariyāyadhammo</bold>nāma.</paragraph>
<paragraph line="185">Ettāvatā ‘‘svākkhāto bhagavatā dhammo’’tiādinā (saṃ. ni. 1.249; a. ni. 3.76; dī. ni. 3.6; a. ni. 6.10, 25, 26), ‘‘rāgavirāgamanejamasoka’’ntiādīhi (vi. va. 887) ca suttantehi vuttassa, <bold>tadaṭṭhakathādīsu</bold>ca vaṇṇitassa saraṇānussaraṇavasenāpi saggamokkhasampattipaṭilābhakāraṇassa anavasesassa dhammaratanaguṇassa nayato uddiṭṭhattā ca ‘‘vanditvā’’ti iminā paṇāmassa dassitattā ca dhammaratanasaṅkhātassa dutiyassa vandanīyassa thutipaṇāmasabhāvā vandanā dassitāti daṭṭhabbaṃ.</paragraph>
<paragraph line="186">Tadanantaraṃ <pageBreak edition="M" number="1.0017" />saṅgharatanassa vandanāsandassanatthaṃ vuttaṃ <bold>‘‘gaṇañceva niraṅgaṇa’’</bold>nti. Ettha ‘‘rāgo aṅgaṇaṃ doso aṅgaṇaṃ moho aṅgaṇa’’nti (vibha. 924) vuttehi rāgādiaṅgaṇehi tadaṅgavikkhambhanasamucchedapaṭippassaddhinissaraṇavimuttivasena niggato vimuttoti <bold>niraṅgaṇo,</bold>taṃ niraṅgaṇaṃ. Ariyavaṃse sīlasamādhipaññāvimuttivimuttiñāṇadassanasaṅkhātehi guṇagaṇehi gaṇīyatīti <bold>gaṇo,</bold>taṃ.</paragraph>
<paragraph line="187">Ettāvatā ‘‘suppaṭipanno bhagavato sāvakasaṅgho’’tiādinā (saṃ. ni. 1.249; a. ni. 3.76; dī. ni. 3.6; a. ni. 6.10, 25, 26;), ‘‘yattha ca dinnaṃ mahapphalamāhu, catūsu sucīsu purisayugesū’’tiādīhi (vi. va. 888) ca tehi tehi suttapadehi vuttānaṃ, <bold>tadaṭṭhakathā</bold>dīsu ca vaṇṇitānaṃ vimalātulanikhilavisālapesalasīlādinānappakārānagghasaṅgharatanaguṇānaṃ saṃkittanasabhāvāya thutiyā ca ‘‘vanditvā’’ti etena yathāvuttasarūpapabhedapaṇāmassa vuttattā ca saṅgharatanasaṅkhātatatiyavandanīyavatthuvisayā thutippaṇāmasaṅkhātā vandanā dassitāti veditabbā. <bold>Sirasā</bold>ti attappasādagāravāvahantena muddhanā. <bold>Vanditvā</bold>ti paṇamitvā thomitvā vā.</paragraph>
<paragraph line="188">Evaṃ <pageBreak edition="V" number="1.0016" />paṭhamagāthāya vandanīyassa ratanattayassa thutippaṇāmasaṅkhātaṃ vandanaṃ dassetvā tadanantarāya sandassetabbapayojanādipaṭipādikāya gāthāya ‘‘bhikkhūna’’nti iminā kiñcāpi saṃsāre bhayaṃ ikkhatīti ‘‘bhikkhū’’ti kalyāṇaputhujjanena saddhiṃ aṭṭha ariyapuggalā vuccanti, <bold>pāḷiyaṃ</bold>(pārā. 44-45; vibha. 510) pana ‘‘bhinnapaṭaṃ dhāretīti bhikkhu, bhikkhanasīloti bhikkhū’’tiādinā bhikkhusaddassa atthuddhāravasena nibbacanantarāni dassetvā <pageBreak edition="M" number="1.0018" />pātimokkhasaṃvarasaṃvaraṇārahasseva adhippetabhāvaṃ dassetuṃ ‘‘samaggena saṅghena ñatticatutthena kammena akuppena ṭhānārahena upasampanno, ayaṃ imasmiṃ atthe adhippeto bhikkhū’’ti dassitā sikkhākāmā sāsanāvacārā kulaputtā idhādhippetā, tesaṃ bhikkhūnañca. <bold>Bhikkhunīnañcā</bold>ti aṭṭhavācikaupasampadākammena ubhatosaṅghe upasampannātādisāyeva kuladhītaro dassitā. Ekatopasampannāpi sāmaññena gayhanti. <bold>Ekatopasampannā</bold>ti ca bhikkhunisaṅghe upasampajjitvā yāva bhikkhusaṅghe na upasampajjanti, tāva, bhikkhunī ca liṅgaparivattanena bhikkhunibhāvappattā adhippetā, tāsaṃ bhikkhunīnañca.</paragraph>
<paragraph line="189"><bold>Hitatthāyā</bold>ti sabbasampattinipphādakaraṇatthāya hinoti gacchati yathādhippetaphalasādhane pavattatīti hitanti arogatādikāraṇaṃ amatosadhādi vuccati. Idha pana saggamokkhasampattisiddhikāraṇaṃ pātimokkhasaṃvarasīlarakkhanaṃ vuccati, tadatthāya.</paragraph>
<paragraph line="190"><bold>Samāhito</bold>sammā āhito pavattito vinicchayamaggo etenāti ‘‘samāhito’’ti pakaraṇakārako dassito. Atha vā sammā āhitaṃ vinayavinicchaye ṭhapitaṃ pavattitaṃ cittametassāti ‘‘samāhitacitto’’ti vattabbe uttarapadalopena <bold>‘‘samāhito’’</bold>ti vutto. Paramagambhīrasuduttaravinayapiṭakatthavinicchaye pavattanārahassa iminā visesanena attani samāhitacittappavattinimittabhūto attano ñāṇassa padaṭṭhānabhūto samādhi dassito tena samādhinā samāhito hutvāti attho.</paragraph>
<paragraph line="191"><bold>Pavakkhāmī</bold>ti pakārena vakkhāmi, yena pakārena vinayavinicchaye vutte ajjatanā mandasatimativīriyā paṭipajjanakā gambhīrataraṃ <pageBreak edition="M" number="1.0019" />vinayapiṭakatthavinicchayaṃ sukhena uggaṇhituṃ, dhāretuñca sakkonti, tādisena pakāravisesena vakkhāmīti attho. <bold>Samāsenā</bold>ti samasanaṃ saṃkhipanaṃ samāso, tena, saṃkhittarucikānamugghāṭitaññūnaṃ katādhikārānaṃ ñāṇuttarānaṃ puggalānañca <pageBreak edition="V" number="1.0017" />papañcabhīrukānaṃ gahaṇadhāraṇe mandayantānaṃ mandabuddhīnañca upakārakena nātivitthārakkamenāti attho. <bold>Vinayassā</bold>ti vinayapiṭakassa. Tañhi –</paragraph>
<gatha1 line="192">‘‘Vividhavisesanayattā;</gatha1>
<gatha2 line="193">Vinayanato ceva kāyavācānaṃ;</gatha2>
<gatha3 line="194">Vinayatthavidūhi ayaṃ;</gatha3>
<gathalast line="195">Vinayo ‘vinayo’ti akkhāto’’ti. (dī. ni. aṭṭha. 1.paṭhamasaṅgītikathā; pārā. aṭṭha. 1.paṭhamamahāsaṅgītikathā; dha. sa. aṭṭha. nidānakathā) –</gathalast>
<unindented line="196">Vuttehi atthavisesehi ‘‘vinayo’’ti vuccati. Tassa evaṃ sandassitasabhāvassa ‘‘vinayo nāma sāsanassa āyū’’ti (dī. ni. aṭṭha. 1.paṭhamasaṅgītikathā; pārā. aṭṭha. 1.paṭhamasaṅgītikathā; khu. pā. aṭṭha. 5.paṭhamamahāsaṅgītikathā) saṅgītikārakehi mahākassapādīhi abhitthutaguṇassa vinayapiṭakuttamassa. <bold>Vinicchaya</bold>nti visesena, vividhena vā ākārena vippaṭipattinīharaṇavasena cīyati vibhajīyatīti ‘‘vinicchayo’’ti laddhanāmaṃ vibhajanaṃ, vinayavinicchayaṃ nāma pakaraṇanti vuttaṃ hoti. <bold>‘‘Vinayassavinicchaya’’</bold>nti ca aluttasamāsoyaṃ ‘‘devānaṃpiyatisso, kaṇṭhekāḷo’’tiādīsu viya.</unindented>
<paragraph line="197">Evaṃ dutiyagāthāya kattunimittapayojanābhidhānābhidheyyapakaraṇappakārekadesaṃ dassetvā sakkaccasavanakāraṇanidassanamukhenāpi pakaraṇappakārādiṃ dassetumāha <bold>‘‘anākula’’</bold>miccādi. Tattha <bold>anākula</bold>nti natthi ettha saddato, atthato, vinicchayato vā ākulaṃ pubbāparavirodho, missatā <pageBreak edition="M" number="1.0020" />vāti anākulo, vinayavinicchayo, taṃ vadato me nibodhathāti sambandho. <bold>Asaṃkiṇṇa</bold>nti nikāyantaraladdhīhi asammissaṃ.</paragraph>
<paragraph line="198"><bold>Madhuratthapadakkama</bold>nti padānaṃ kamo padakkamo, padagati, saddānamuccāraṇanti attho. Madhuro attho ca padakkamo ca yassa so madhuratthapadakkamo, taṃ –</paragraph>
<gatha1 line="199">‘‘Padāsattaṃ <pageBreak edition="V" number="1.0018" />padatthānaṃ, madhuratthamudīritaṃ;</gatha1>
<gathalast line="200">Yena majjanti dhīmanto, madhuneva madhubbatā’’ti. –</gathalast>
<unindented line="201">Iminā lakkhaṇena saddānamatthānañca vasena padāsattāparanāmadheyyamādhuriyālaṅkārena samalaṅkatattā madhuratthapadakkamaṃ.</unindented>
<paragraph line="202"><bold>Paṭubhāvakara</bold>nti paṭati gacchati pajānātīti paṭu, paññavā, paṭuno bhāvo, saddappavattinimittabhūtā paññā, taṃ paṭubhāvaṃ paññāvisesaṃ karoti janetīti paṭubhāvakaro, taṃ, paññāvisesajanakanti attho. Etaṃ vinayassa vinicchayanti yojanā. <bold>Parama</bold>nti uttamaṃ. <bold>Vinayakkame</bold>ti vinayapiṭake, tadatthe ca, pavattikkame paṭubhāvakaranti attho.</paragraph>
<paragraph line="203">Evaṃ tatiyagāthāya pakaraṇaguṇāpadesena sotujanaṃ samussāhetvā idāni <bold>‘‘apāra’’</bold>ntiādicatutthagāthāya pakaraṇañca tannissayaṃ vinayapiṭakañca nāvāsāgarabhāvena dassetvā tirobhūtopameyyopamānabhedena rūpakālaṅkārena pakaraṇaguṇaṃ pakāsento sotujanaṃ samuttejeti. Tattha <bold>apāra</bold>nti natthi pāraṃ etassāti apāro, vinayasāgaro. So hi purimabuddhuppādesu sāsanaṃ pasīditvā vinayapiṭake uggahaṇadhāraṇapaṭipādanapaṭipattivasena akatādhikārehi puggalehi duradhigamanīyadhammatthaniruttipaṭibhānapariyantatāya ‘‘apāro’’ti vuccati.</paragraph>
<paragraph line="204"><bold>Otarantāna</bold>nti <pageBreak edition="M" number="1.0021" />sajjhāyanasavanadhāraṇādivasena ajjhogāhantānaṃ. <bold>Sāra</bold>nti nibbānasampāpakabhāvena sārabhūtāya ariyamaggasambhārāya pubbabhāgapaṭipattiyā mūlabhūtapātimokkhasaṃvarasaṅkhātasīlasārappakāsakatāya sāraṃ. <bold>Vinayasāgara</bold>nti vinayapiṭakasaṅkhātaṃ sāgaraṃ. Vinayo hi sikkhāpadapaññattiyā kālappattajānanassāpi dhammasenāpatiādīnampi avisayattā atigambhīrātivitthiṇṇabhāvena sāgaro viyāti sāgaro, vinayo ca so sāgaro cāti vinayasāgaro, taṃ, agādhāpāraguṇayogato sāgaropamaṃ vinayapiṭakanti attho.</paragraph>
<paragraph line="205">Dutiyagāthāya ‘‘bhikkhūnaṃ bhikkhunīna’’nti vatvāpi ‘‘hitatthāyā’’ti iminā sambandhattā ca vākyantarehi antaritabhāvena dūrattā ca taṃ anādiyitvā ettha vinayasāgarajjhogāhanatadatthapaṭipajjanārahakattuvisesasandassanatthāya <pageBreak edition="V" number="1.0019" /><bold>‘‘bhikkhūnaṃ bhikkhunīna’’</bold>nti puna vuttanti daṭṭhabbaṃ. Nāvā viya bhūto <bold>nāvābhūto,</bold>taṃ, nāvāṭṭhāniyaṃ mahānāvāsadisanti attho. <bold>Manorama</bold>nti mano ramati ettha, etenāti vā manoramo, taṃ, ajjhāyanavohārapasutānaṃ paṭipattiparāyanānañca sādhūnaṃ manoramanti attho.</paragraph>
<paragraph line="206">Ettāvatā pakaraṇaguṇasaṃkittanena sotujanaṃ samuttejetvā idāni sakkaccasavane niyojento <bold>‘‘tasmā vinayanūpāya’’</bold>ntiādimāha. Tattha <bold>tasmā</bold>ti yasmā yathāvuttaṃ anākulatādivividhānagghaguṇālaṅkārapaṭimaṇḍitaṃ, tena hetunāti attho. <bold>Vinayanūpāya</bold>nti vividhākārena, visesanayato vā kāyavācānaṃ nayanaṃ damanaṃ akattabbato nivattetvā kattabbesu niyojanaṃ vinayanaṃ, upecca taṃ phalaṃ āyati uppajjatīti upāyo, hetu, vinayanassa upāyo vinayanūpāyo, taṃ, kāyajīvitānapekkhānaṃ sikkhākāmānaṃ pesalānaṃ bhikkhūnaṃ bhikkhunīnaṃ kāyavācānaṃ ananulomikavipphanditāpanayanasaṅkhātadamanassa <pageBreak edition="M" number="1.0022" />kāraṇabhūtanti vuttaṃ hoti.</paragraph>
<paragraph line="207">Ettāvatā attanā kattumicchite pakaraṇe paṇḍitānaṃ pavattihetubhūtānaṃ anākulatādiguṇānaṃ vibhāvanavasena ‘‘anākula’’ntiādivisesanāni vatvā idāni sakkaccasavanāvabodhe visayaṃ visesitabbaṃ dassetumāha <bold>‘‘vinayassavinicchaya’’</bold>nti. Ettha ca dutiyagāthāya ‘‘vinayassavinicchaya’’nti ‘‘pavakkhāmī’’ti kiriyāya kammadassanavasena vuttaṃ, taṃ idha ānetvā sambandhiyamānampi dūrasambandhaṃ hotīti tamanānetvā ‘‘nibodhathā’’ti imissā kiriyāya kammasandassanatthaṃ ‘‘vinayassavinicchaya’’nti vuttattā punaruttidosābhāvoti daṭṭhabbaṃ.</paragraph>
<paragraph line="208"><bold>Avikkhittena cittenā</bold>ti ettha vividhe ārammaṇe khittaṃ pesitaṃ vikkhittaṃ, uddhaccavicikicchādiparetaṃ asamāhitaṃ cittaṃ, na vikkhittaṃ avikkhittaṃ, tappaṭipakkhaṃ samāhitaṃ kusalacittaṃ, tena, etassa pakaraṇuttamassa savanādibyāpāraṃ vinā nānārammaṇesu pavattivasena vikkhepamanāpannena samāhitena cittenāti attho. ‘‘Avikkhittena…pe… nibodhathā’’ti vadantena ca ‘‘avikkhittassāyaṃ dhammo, nāyaṃ dhammo vikkhittassā’’ti vacanato vikkhittassa dhammesu dāyādābhāvato attano pakaraṇatthabhūtāya adhisīlasikkhāya sammāpaṭipajjanāpadeso kato hoti.</paragraph>
<paragraph line="209"><bold>Vadato</bold><pageBreak edition="V" number="1.0020" /><bold>me</bold>ti ettha ‘‘gāravena cā’’ti pāṭhaseso. Tatthāyamattho – bhāsamāne mayi gāravena, yathāvuttena kāraṇena cāti sāmibhummānamavisesatāya ‘‘me’’ti sāmivacanassa ‘‘mayī’’ti atthasambhavato ayamattho vutto. Pakaraṇassa anākulatādiguṇasamannāgatattā ca vattari mayi gāravena ca samāhitena cetasāti adhippāyo. <bold>Nibodhathā</bold>ti vākyatthapadatthaṃ sandhāyabhāsitatthabhāvatthādivasena <pageBreak edition="M" number="1.0023" />nisesato bodhatha, sakkaccaṃ sutvā vinayavinicchayaṃ bujjhatha vijānāthāti attho, cintābhāvanāmayañāṇānaṃ mūlabhūtapakaraṇavisayaṃ sutamayañāṇaṃ nipphādethāti adhippāyo.</paragraph>
<centered line="210">Ganthārambhakathāvaṇṇanā niṭṭhitā.</centered>
</body>
</document>