<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/vin11t.nrf7.xml</normativeSource>
    <source>roman/tika/vinayapitaka (tika)/vinayavinicchaya-tika/patidesaniyakathavannana.xml</source>
    <script>roman</script>
    <directory>/tika/vinayapitaka (tika)/vinayavinicchaya-tika</directory>
    <basename>patidesaniyakathavannana</basename>
    <titlePath>Pāṭidesanīyakathāvaṇṇanā - Vinayavinicchaya-ṭīkā - Vinayapiṭaka (ṭīkā) - Tīkā</titlePath>
  </metadata>
<content>
    <chapter line="1">Pāṭidesanīyakathāvaṇṇanā</chapter>
    <paragraph line="2" number="1830-1"> Evaṃ <pageBreak edition="Myanmar" number="2.0001" /><pageBreak edition="Vipassana Research Institut" number="2.0001" /> nātisaṅkhepavitthāranayena dvenavuti pācittiyāni dassetvā tadanantaraṃ niddiṭṭhe pāṭidesanīye dassetumāha <bold>‘‘yo cantaraghara’’</bold>ntiādi. Tattha <bold>antaraghara</bold>nti rathikādimāha. Yathāha ‘‘antaragharaṃ nāma rathikā byūhaṃ siṅghāṭakaṃ ghara’’nti.</paragraph>
    <paragraph line="3">Yo <pageBreak edition="Vipassana Research Institut" number="2.0002" /> pana bhikkhu antaragharaṃ paviṭṭhāya aññātikāya bhikkhuniyā hatthato yaṃ kiñci khādanaṃ, bhojanampi vā sahatthā paṭiggaṇheyya, <bold>tassa</bold> bhikkhuno gahaṇe dukkaṭaṃ, <bold>bhoge</bold> ajjhohāre pāṭidesanīyaṃ siyāti yojanā.</paragraph>
    <paragraph line="4">Ito paṭṭhāya catasso gāthā uppaṭipāṭiyā potthakesu likhitā, tāsaṃ ayaṃ paṭipāṭi – ‘‘etthantaraghara’’nti tatiyā, ‘‘tasmā bhikkhuniyā’’ti catutthī, ‘‘rathikādīsū’’ti pañcamī <pageBreak edition="Myanmar" number="2.0002" />, ‘‘rathikāyapi vā’’ti chaṭṭhī. Paṭipāṭi panāyaṃ mātikaṭṭhakathakkamena veditabbā. Imāya paṭipāṭiyā tāsaṃ atthavaṇṇanā hoti –</paragraph>
    <paragraph line="5" number="1832-3"> Purimagāthādvayena padabhājanāgatasāmaññavinicchayaṃ dassetvā idāni aṭṭhakathāgataṃ visesaṃ dassetumāha <bold>‘‘etthā’’</bold>tiādi. Tattha <bold>etthā</bold>ti imasmiṃ paṭhamapāṭidesanīyasikkhāpade. <bold>Tassā</bold>ti aññātikabhikkhuniyā. <bold>Vākyato</bold>ti ‘‘antaragharaṃ paviṭṭhāyā’’ti vacanato. <bold>Hi</bold>-saddo hetumhi. Yasmā bhikkhussa ṭhitaṭṭhānaṃ nappamāṇanti <bold>aṭṭhakathāya</bold> (pāci. aṭṭha. 553) vaṇṇitaṃ, tasmā ārāmādīsu ṭhatvā dentiyā <bold>bhikkhuniyā</bold> hatthato vīthiādīsu ṭhatvā yo paṭiggaṇheyya ce, evaṃ <bold>paṭiggaṇhato</bold> tassa bhikkhuno na dosoti yojanā. Paribhogassa paṭiggahaṇamūlakattā <bold>na doso</bold>. <bold>‘‘Paṭiggaṇhato’’</bold>ti iminā paribhoge pāṭidesanīyābhāvo ca dīpito hoti.</paragraph>
    <paragraph line="6" number="1834"> Sace bhikkhunī rathikādīsu ṭhatvā bhojanaṃ deti, bhikkhu antarārāme ṭhatvā paṭiggaṇhāti ce, tassa āpattīti yojanā. Gāthābandhavasena <bold>‘‘bhikkhuni bhojana’’</bold>nti rassattaṃ. <bold>Āpattī</bold>ti ca paṭiggahaṇaparibhogesu dukkaṭapāṭidesanīyāpattiyo sandhāya vuttaṃ.</paragraph>
    <paragraph line="7" number="1835"> Rathikādīsu ṭhatvā bhikkhunī bhojanaṃ deti ce, taṃ rathikāyapi vā…pe… ayaṃ nayoti yojanā. Tattha <bold>rathikā</bold>ti racchā. <bold>Byūha</bold>nti anibbijjhitvā ṭhitā gatapaccāgataracchā. <bold>Sandhi</bold> nāma gharasandhi. <bold>Siṅghāṭaka</bold>nti catukkoṇaṃ vā tikoṇaṃ vā maggasamodhānaṭṭhānaṃ. <bold>Ayaṃ nayo</bold>ti ‘‘āpattī’’ti anantaragāthāya vuttanayo.</paragraph>
    <paragraph line="8" number="1837"> Āmisena <pageBreak edition="Myanmar" number="2.0003" /><pageBreak edition="Vipassana Research Institut" number="2.0003" /> asambhinnarasaṃ sandhāya idaṃ dukkaṭaṃ bhāsitaṃ. Āmisena sambhinne ekarase yāmakālikādimhi paṭiggahetvā ajjhohāre pāṭidesanīyāpatti siyāti yojanā.</paragraph>
    <paragraph line="9" number="1838"><bold>Ekatoupasampannahatthato</bold>ti bhikkhunīnaṃ santike upasampannāya hatthato. Yathāha ‘‘ekatoupasampannāyāti bhikkhunīnaṃ santike upasampannāyā’’ti (pāci. aṭṭha. 553). Bhikkhūnaṃ santike upasampannāya pana yathāvatthukamevāti.</paragraph>
    <paragraph line="10" number="1839"> Aññātikāya ñātikasaññissa, tatheva vimatissa ca dukkaṭanti yojanā.</paragraph>
    <paragraph line="11" number="1840"> Aññātikāya dāpentiyā bhūmiyā nikkhipitvā dadamānāya vā antarārāmādīsu ṭhatvā dentiyā paṭiggaṇhato bhikkhussa anāpattīti yojanā. <bold>Antarārāmādīsū</bold>ti ettha <bold>ādi</bold>-saddena bhikkhunupassayatitthiyaseyyāpaṭikkamanādiṃ saṅgaṇhāti. <bold>Paṭikkamanaṃ</bold> nāma bhojanasālā.</paragraph>
    <paragraph line="12" number="1841"> Gāmato bahi nīharitvā detīti yojanā.</paragraph>
    <paragraph line="13" number="1842"><bold>Hatthato</bold>ti ettha ‘‘gahaṇe’’ti seso. <bold>Tathā</bold>ti anāpatti. Samuṭṭhānaṃ idaṃ sikkhāpadaṃ eḷakalomena samaṃ matanti yojanā.</paragraph>
    <centered line="14">Paṭhamapāṭidesanīyakathāvaṇṇanā.</centered>
    <paragraph line="15" number="1843-4"><bold>Avutte</bold>ti vakkhamānanayena avutte. Ekenapi ca bhikkhunāti sambandho. <bold>Apasakkā</bold>ti apagaccha. Ādi-atthavācinā <bold>iti</bold>-saddena ‘‘apasakka tāva, bhagini, yāva bhikkhū bhuñjantī’’ti vākyaseso saṅgahitoti daṭṭhabbo. Iminā apasādanākāro <pageBreak edition="Myanmar" number="2.0004" /> sandassito. <bold>‘‘Ekenapi ca bhikkhunā’’</bold>ti iminā avakaṃso dassito. Ukkaṃso pana ‘‘tehi bhikkhūhi sā bhikkhunī apasādetabbā’’ti pāḷitopi daṭṭhabbo. <bold>‘‘Āmisa’’</bold>nti sāmaññavacanepi pañcannaṃ bhojanānaṃ aññatarasseva gahaṇaṃ. Yathāha ‘‘pañcannaṃ bhojanānaṃ aññatarenā’’ti. <bold>Bhoge</bold>ti ca <bold>ekatoupasampanna</bold>nti ca vuttatthameva.</paragraph>
    <paragraph line="16" number="1845"><bold>Tathevā</bold>ti <pageBreak edition="Vipassana Research Institut" number="2.0004" /> dukkaṭaṃ. <bold>Tatthā</bold>ti anupasampannāya.</paragraph>
    <paragraph line="17" number="1846"> Attano bhatte dinnepi iminā sikkhāpadena anāpatti, purimasikkhāpadena pana āpattisambhavā <bold>‘‘na detī’’</bold>ti vuttaṃ. Yathāha ‘‘attano bhattaṃ dāpeti, na detīti ettha sacepi attano bhattaṃ deti, iminā sikkhāpadena anāpattiyeva, purimasikkhāpadena āpattī’’ti (pāci. aṭṭha. 558). <bold>Tathā</bold>ti anāpatti. Ubhayasikkhāpadehipi anāpattiṃ dassetumāha <bold>‘‘padeti ce’’</bold>ti. Yathāha ‘‘aññesaṃ bhattaṃ deti, na dāpetīti ettha pana sacepi dāpeyya, iminā sikkhāpadena āpatti bhaveyya, dentiyā pana neva iminā, na purimena āpattī’’ti.</paragraph>
    <paragraph line="18" number="1847"> Bhikkhunī yaṃ na dinnaṃ, taṃ dāpeti, yattha vā na dinnaṃ, tattha dāpeti, tampi <bold>sabbesaṃ</bold> mittāmittānaṃ samaṃ dāpeti, tatthāpi anāpatti.</paragraph>
    <paragraph line="19" number="1848"> Sikkhamānā vā sāmaṇerikā vā ‘‘idha sūpaṃ detha, odanaṃ dethā’’ti <bold>vosāsantī</bold> vidhānaṃ karontī ṭhitā, taṃ anapasādentassa anāpatti. Pañceva bhojanāni vinā aññaṃ vosāsantiṃ bhikkhuniṃ anapasādentassa anāpatti. Anapasādentassa ummattakādinopi anāpattīti yojanā.</paragraph>
    <paragraph line="20" number="1849"><bold>Samuṭṭhāna</bold>nti <pageBreak edition="Myanmar" number="2.0005" /> ettha ‘‘imassā’’ti seso. Bhojanaṃ kiriyaṃ, vosāsantiyā anivāraṇaṃ akiriyanti evamidaṃ <bold>kriyākriyaṃ</bold>.</paragraph>
    <centered line="21">Dutiyapāṭidesanīyakathāvaṇṇanā.</centered>
    <paragraph line="22" number="1850-1"><bold>Sekkhanti sammate</bold>ti ‘‘sekkhasammataṃ nāma kulaṃ yaṃ kulaṃ saddhāya vaḍḍhati, bhogena hāyati, evarūpassa kulassa ñattidutiyena kammena sekkhasammuti dinnā hotī’’ti (pāci. 567) vuttaṃ idaṃ kulaṃ sekkhasammataṃ nāma. Tenāha <bold>‘‘laddhasammutike kule’’</bold>ti. Laddhā sammuti yenāti viggaho. Gharūpacāraṃ okkante nimantitopi animantitova hotīti āha <bold>‘‘gharūpacārokkamanā pubbevā’’</bold>ti. Yathāha ‘‘animantito nāma ajjatanāya vā svātanāya <pageBreak edition="Vipassana Research Institut" number="2.0005" /> vā animantito, gharūpacāraṃ okkamante nimanteti, eso animantito nāmā’’ti (pāci. 567).</paragraph>
    <paragraph line="23">‘‘Agilāno nāma yo sakkoti piṇḍāya caritu’’nti vuttattā bhikkhāya carituṃ samattho agilāno nāma. <bold>Gahetvā</bold>ti sahatthā paṭiggahetvā. <bold>‘‘Āmisa’’</bold>nti iminā sambandho. Yathāha ‘‘khādanīyaṃ vā bhojanīyaṃ vā sahatthā paṭiggahetvā’’ti (pāci. 567). <bold>Gahaṇe</bold>ti ettha ‘‘āhāratthāyā’’ti seso.</paragraph>
    <paragraph line="24" number="1853"><bold>Tatthā</bold>ti asekkhasammate kule. <bold>Tatheva paridīpita</bold>nti dukkaṭaṃ paridīpitaṃ.</paragraph>
    <paragraph line="25" number="1854"><bold>Nimantitassa vā</bold>ti ettha <bold>vā</bold>-saddena nimantitassa avasesaṃ gaṇhāti. Yathāha ‘‘nimantitassa vā gilānassa vā sesakaṃ bhuñjatī’’ti. Aññesaṃ bhikkhā tattha dīyatīti yojanā. <bold>Tatthā</bold>ti tasmiṃ sekkhasammate kule.</paragraph>
    <paragraph line="26" number="1855"><bold>Yattha</bold><pageBreak edition="Myanmar" number="2.0006" /><bold>katthacī</bold>ti āsanasālādīsu yattha katthaci. <bold>Niccabhattādike vāpī</bold>ti ettha <bold>ādi</bold>-saddena salākabhattapakkhikauposathikapāṭipadikabhattānaṃ gahaṇaṃ.</paragraph>
    <paragraph line="27" number="1856"><bold>Dvāre</bold>ti ettha ‘‘ṭhapetvā’’ti seso. <bold>Sampatte</bold>ti ettha ‘‘pacchā’’ti seso. Yathāha ‘‘sacepi anāgate bhikkhumhi paṭhamaṃyeva nīharitvā dvāre ṭhapetvā pacchā sampattassa denti, vaṭṭatī’’ti (pāci. aṭṭha. 569).</paragraph>
    <paragraph line="28" number="1857"><bold>Mahāpaccariyā</bold>(paāci. aṭṭha. 569) gatavinicchayaṃ dassetumāha <bold>‘‘bhikkhu’’</bold>ntiādi. <bold>Samuṭṭhāneḷakūpama</bold>nti samuṭṭhānato eḷakalomasikkhāpadasadisanti attho.</paragraph>
    <centered line="29">Tatiyapāṭidesanīyakathāvaṇṇanā.</centered>
    <paragraph line="30" number="1858-9"> ‘‘Pañcannaṃ paṭisaṃviditaṃ, etaṃ appaṭisaṃviditaṃ nāmā’’ti vacanato ca idhāpi ‘‘sahadhammikañāpita’’nti vakkhamānattā ca <bold>agahaṭṭha</bold>-saddena paribbājakānaṃ gahaṇaṃ. Vuttameva <pageBreak edition="Vipassana Research Institut" number="2.0006" /> nayaṃ vohārantarena dassetumāha <bold>‘‘itthiyā purisena vā’’</bold>ti. ‘‘Yāni kho pana tāni āraññakāni senāsanānī’’ti (pāci. 573) vacanato <bold>ārāma</bold>nti āraññakārāmamāha. Sace evamārocitaṃ paṭisaṃviditanti hi <bold>vuttaṃ</bold> padabhājaneti (pāci. 573) yojanā. <bold>Paṭisaṃvidita</bold>nti pageva niveditaṃ.</paragraph>
    <paragraph line="31" number="1860"> Pacchā yathārocitaṃ tameva vā tassa ca parivāraṃ katvā aññaṃ bahuṃ vā āharīyatu, tampi paṭisaṃveditaṃ nāmāti yojanā.</paragraph>
    <paragraph line="32" number="1861"><bold>Yāguyā viditaṃ katvā</bold>ti ettha ‘‘taṃ ṭhapetvā’’ti idaṃ sāmatthiyā labbhati. Idampi viditaṃ kurundiyaṃ vaṭṭatīti vuttanti yojanā.</paragraph>
    <paragraph line="33" number="1862"><bold>Panā</bold>ti <pageBreak edition="Myanmar" number="2.0007" /> api-saddattho. Aññānipi kulānīti yojanā. Ettha ‘‘asukaṃ nāma kulaṃ paṭisaṃveditaṃ katvā khādanīyādīni gahetvā gacchatīti sutvā’’ti (pāci. aṭṭha. 573) <bold>aṭṭhakathā</bold>seso. <bold>Tenā</bold>ti katapaṭisaṃveditena. Tampi ca sabbaṃ vaṭṭatīti yojanā.</paragraph>
    <paragraph line="34" number="1863"><bold>Evaṃ yaṃ anārocita</bold>nti ‘‘ārāmaṃ vā upacāraṃ vā pavisitvā’’tiādinā nayena yaṃ paṭhamaṃ aniveditaṃ. <bold>‘‘Eva’’</bold>nti idaṃ ‘‘yaṃ ārāmamanābhata’’nti imināpi yojetabbaṃ. <bold>Eva</bold>nti ‘‘tassa parivāraṃ katvā’’tiādinā pakārena. <bold>‘‘Taṃ asaṃviditaṃ nāmā’’</bold>ti idaṃ ‘‘sahadhammikañāpita’’nti imināpi yojetabbaṃ. Yathāha ‘‘pañcannaṃ paṭisaṃviditaṃ, etaṃ appaṭisaṃviditaṃ nāmā’’ti (pāci. 573). <bold>Aṭṭhakathāyañca</bold> ‘‘pañcannaṃ paṭisaṃviditanti pañcasu sahadhammikesu yaṃ kiñci pesetvā ‘khādanīyaṃ vā bhojanīyaṃ vā āharissāmā’ti paṭisaṃviditaṃ katampi appaṭisaṃviditamevāti attho’’ti (pāci. aṭṭha. 573) vuttaṃ.</paragraph>
    <paragraph line="35" number="1864"><bold>Kārāpetvā</bold>ti ettha ‘‘paṭisaṃvidita’’nti seso.</paragraph>
    <paragraph line="36" number="1865"> Bhikkhunā vā gantvā antarāmagge gahetabbanti yojanā. <bold>Evamakatvā</bold>ti ‘‘bahiārāmaṃ pesetvā’’tiādinā vuttavidhānaṃ akatvā. <bold>Upacārato</bold>ti ettha bhummatthe to-paccayo veditabbo.</paragraph>
    <paragraph line="37" number="1868"><bold>‘‘Paṭisaṃvidite’’</bold>tiādīnaṃ <pageBreak edition="Vipassana Research Institut" number="2.0007" /> padānaṃ ‘‘anāpatte vā’’ti iminā sambandho. <bold>Paṭisaṃvidite</bold>ti ettha ‘‘gilānassā’’ti seso. Paṭisaṃvidite anāpatti, gilānassāpi anāpatti, appaṭisaṃviditepi <bold>tassa</bold> paṭisaṃviditassa avasesake vā gilānassa avasesake vā anāpatti evāti sambandho <pageBreak edition="Myanmar" number="2.0008" />. Yathāha <bold>anāpattivāre</bold> ‘‘paṭisaṃviditassa vā gilānassa vā sesakaṃ bhuñjatī’’ti (pāci. 575). Bahārāme paṭiggahetvā antoyeva bhuñjato assa anāpattīti yojanā. <bold>Gahetvā vā</bold>ti ettha <bold>vā</bold>-saddo ‘‘tassā’’tiādīsupi yojetabbo.</paragraph>
    <paragraph line="38" number="1869"><bold>Tatthā</bold>ti tasmiṃ āraññakārāme. Khādato anāpatti evāti yojanā, tattha ‘‘aññena kappiyaṃ katvā dinnānī’’ti seso.</paragraph>
    <centered line="39">Catutthapāṭidesanīyakathāvaṇṇanā.</centered>
    <centered line="40">Iti vinayatthasārasandīpaniyā vinayavinicchayavaṇṇanāya</centered>
    <centered line="41">Pāṭidesanīyakathāvaṇṇanā niṭṭhitā.</centered>
  </content>
</document>