<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin11t.nrf41.xml</normativeSource>
    <archivePath>roman/tika/vinayapitaka (tika)/vinayavinicchaya-tika/khandhakapucchakathavannana.xml</archivePath>
    <baseFileName>khandhakapucchakathavannana</baseFileName>
    <titlePath>Khandhakapucchākathāvaṇṇanā - Vinayavinicchaya-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Khandhakapucchākathāvaṇṇanā</chapter>
    <paragraph line="2" number="300"><bold>Sesesū</bold>ti abhabbapuggalaparidīpakesu sabbapadesu.</paragraph>
    <paragraph line="3" number="302"> ‘‘Nassantu ete’’ti padacchedo. <bold>Purakkhakā</bold>ti ettha sāmiatthe paccattavacanaṃ, bhedapurekkhakassa, bhedapurekkhakāyāti attho.</paragraph>
    <paragraph line="4" number="303"><bold>Sesesū</bold>ti avasesesu asaṃvāsakādidīpakesu paṭikkhepapadesu.</paragraph>
    <paragraph line="5" number="304"><bold>Ekāva</bold><pageBreak edition="M" number="2.0441" /><bold>dukkaṭāpatti vuttā</bold>ti vassaṃ anupagamanādipaccayā jātito ekāva dukkaṭāpatti vuttā.</paragraph>
    <paragraph line="6" number="305"><bold>Uposathasamā</bold><pageBreak edition="V" number="2.0348" /><bold>matā</bold>ti uposathakkhandhake vuttasadisā jātā āpattiyo matā adhippetā.</paragraph>
    <paragraph line="7" number="306"><bold>Camme</bold>ti cammakkhandhake. Vacchatariṃ gahetvā <bold>mārentānaṃ</bold> chabbaggiyānaṃ pācitti vuttāti sambandho. <bold>Vacchatari</bold>nti balasampannaṃ taruṇagāviṃ. Sā hi vacchakabhāvaṃ taritvā atikkamitvā ṭhitattā <bold>‘‘vacchatarī’’</bold>ti vuccati.</paragraph>
    <paragraph line="8" number="307"><bold>Aṅgajātaṃ chupantassā</bold>ti gāvīnaṃ aṅgajātaṃ attano aṅgajātena bahi chupantassa. <bold>Sesesū</bold>ti gāvīnaṃ visāṇādīsu gahaṇe, piṭṭhiabhiruhaṇe ca. Yathāha ‘‘chabbaggiyā bhikkhū aciravatiyā nadiyā gāvīnaṃ tarantīnaṃ visāṇesupi gaṇhantī’’tiādi (mahāva. 252).</paragraph>
    <paragraph line="9" number="309"><bold>Tattha</bold> bhesajjakkhandhake. <bold>Sāmantā dvaṅgule</bold>ti vaccamaggapassāvamaggānaṃ sāmantā dvaṅgulamatte padese. Satthakammaṃ karontassa thullaccayamudīritanti yojanā. Yathāha – ‘‘na, bhikkhave, sambādhassa sāmantā dvaṅgule satthakammaṃ vā vatthikammaṃ vā kāretabbaṃ, yo kāreyya, āpatti thullaccayassā’’ti (mahāva. 279). Ettha ca <bold>‘‘sāmantā dvaṅgule’’</bold>ti idaṃ satthakammaṃyeva sandhāya vuttaṃ. Vatthikammaṃ pana sambādheyeva paṭikkhittaṃ.</paragraph>
    <paragraph line="10">‘‘Na, bhikkhave, aññatra nimantitena aññassa bhojjayāgu paribhuñjitabbā, yo paribhuñjeyya, yathādhammo kāretabbo’’ti (mahāva. 283) vuttattā āha <bold>‘‘bhojjayāgūsu pācittī’’</bold>ti. Ettha <pageBreak edition="M" number="2.0442" /> ca <bold>bhojjayāgu</bold> nāma bahalayāgu. ‘‘Piṇḍaṃ vaṭṭetvā pātabbayāgū’’ti <bold>gaṇṭhipade</bold> vuttaṃ. <bold>Pācittī</bold>ti paramparabhojanapavāraṇasikkhāpadehi pācitti. <bold>Sesesū</bold>ti antovutthaantopakkasayaṃpakkaparibhogādīsu. Yathāha ‘‘na, bhikkhave, antovutthaṃ antopakkaṃ sāmaṃpakkaṃ paribhuñjitabbaṃ, yo paribhuñjeyya, āpatti dukkaṭassā’’tiādi (mahāva. 274).</paragraph>
    <paragraph line="11" number="310"><bold>Cīvarasaṃyutte</bold>ti cīvarakkhandhake.</paragraph>
    <paragraph line="12" number="313"><bold>Campeyyake</bold><pageBreak edition="V" number="2.0349" /><bold>ca kosambe</bold>ti campeyyakkhandhake ceva kosambakakkhandhake ca. <bold>‘‘Kammasmi’’</bold>ntiādīsupi eseva nayo.</paragraph>
    <paragraph line="13" number="317"><bold>Romanthe</bold>ti bhuttassa lahuṃ pākattāya kucchigataṃ mukhaṃ āropetvā saṇhakaraṇavasena anucālane.</paragraph>
    <paragraph line="14" number="318"><bold>Senāsanasmi</bold>nti senāsanakkhandhake. <bold>Garuno</bold>ti garubhaṇḍassa.</paragraph>
    <paragraph line="15" number="320"><bold>Saṅghabhede</bold>ti saṅghabhedakakkhandhake.</paragraph>
    <paragraph line="16" number="321"><bold>Bhedānuvattakāna</bold>nti saṅghabhedānuvattakānaṃ. <bold>Gaṇabhoge</bold>ti gaṇabhojane.</paragraph>
    <paragraph line="17" number="322"><bold>Sā</bold>ti ettha sabbavattesu anādariyena hotīti seso. Sesaṃ uttānatthameva.</paragraph>
    <centered line="18">Iti uttare līnatthapakāsaniyā</centered>
    <centered line="19">Khandhakapucchākathāvaṇṇanā niṭṭhitā.</centered>
  </content>
</document>