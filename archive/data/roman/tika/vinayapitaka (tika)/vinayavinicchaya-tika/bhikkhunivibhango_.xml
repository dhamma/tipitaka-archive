<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin11t.nrf38.xml</normativeSource>
    <archivePath>roman/tika/vinayapitaka (tika)/vinayavinicchaya-tika/bhikkhunivibhango_.xml</archivePath>
    <baseFileName>bhikkhunivibhango_</baseFileName>
    <titlePath>Bhikkhunivibhaṅgo - Vinayavinicchaya-ṭīkā - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Bhikkhunivibhaṅgo</chapter>
    <paragraph line="2" number="170"><bold>Vinayassa vinicchaye bhikkhūnaṃ pāṭavatthāyā</bold>ti bhikkhunīnaṃ pāṭavassāpi tadadhīnattā padhānadassanavasena vuttaṃ. Atha vā dassanaliṅgantarasādhāraṇatte icchite pulliṅgena, napuṃsakaliṅgena vā niddeso saddasatthānuyogatoti <bold>‘‘bhikkhūna’’</bold>nti pulliṅgena vuttaṃ.</paragraph>
    <paragraph line="3" number="171"><bold>Nandantī</bold> sādiyantī.</paragraph>
    <paragraph line="4" number="172"> Tisso āpattiyo phuseti yojanā. Jāṇussa uddhaṃ, akkhakassa adho gahaṇaṃ sādiyantiyā tassā pārājikanti yojanā.</paragraph>
    <paragraph line="5" number="173"> Kāyapaṭibaddhe vā gahaṇaṃ sādiyantiyā dukkaṭaṃ.</paragraph>
    <paragraph line="6" number="174"><bold>Vajja</bold>nti aññissā bhikkhuniyā pārājikāpattiṃ.</paragraph>
    <paragraph line="7" number="176"><bold>Taṃ</bold><pageBreak edition="V" number="2.0337" /><bold>laddhi</bold>nti ukkhittassa yaṃ laddhiṃ attano rocesi, taṃ laddhiṃ na nissajjantīti yojanā.</paragraph>
    <paragraph line="8" number="178"> ‘‘Idha āgacchā’’ti padacchedo. ‘‘Vuttā āgacchatī’’ti padacchedo.</paragraph>
    <paragraph line="9" number="179"><bold>Hatthapāsappavesane</bold>ti <pageBreak edition="M" number="2.0429" /> hatthapāsūpagamane. <bold>‘‘Hatthagatappavesane’’</bold>ti vā pāṭho, soyeva attho.</paragraph>
    <centered line="10">Iti uttare līnatthapakāsaniyā bhikkhunivibhaṅge</centered>
    <centered line="11">Pārājikakathāvaṇṇanā niṭṭhitā.</centered>
    <paragraph line="12" number="180"><bold>Ekassā</bold>ti attano attano aṭṭakārassa vā. <bold>Ārocane</bold>ti vattabbassa vohārikānaṃ nivedane.</paragraph>
    <paragraph line="13" number="181"><bold>Dutiyārocane</bold>ti dutiyassa, dutiyaṃ evaṃ ārocane.</paragraph>
    <paragraph line="14" number="182"><bold>Dvīhī</bold>ti dvīhi kammavācāhi. <bold>Kammavācosāne</bold>ti kammavācāosāne.</paragraph>
    <paragraph line="15" number="183"><bold>Parikkhepe atikkante</bold>ti attano gāmato gantvā itaraṃ gāmaṃ pavisantiyā paṭhamena pādena tassa gāmassa parikkhepe atikkante, paṭhamapāde parikkhepaṃ atikkametvā antogāmasaṅkhepaṃ gateti attho.</paragraph>
    <paragraph line="16" number="184"><bold>Dutiyenā</bold>ti gāmaparikkhepato bahi ṭhitena dutiyapādena. <bold>Atikkante</bold>ti tasmiṃ gāmaparikkhepe atikkante, tasmiṃ pāde antogāmaṃ pavesiteti attho. Sesaṃ uttānatthameva.</paragraph>
    <centered line="17">Iti uttare līnatthapakāsaniyā bhikkhunivibhaṅge</centered>
    <centered line="18">Saṅghādisesakathāvaṇṇanā niṭṭhitā.</centered>
    <paragraph line="19" number="193"> Iha <pageBreak edition="V" number="2.0338" /> bhikkhunī pattasannicayaṃ karontī hoti, sā ekaṃ nissaggiyaṃ pācittiyaṃyeva phuseti yojanā.</paragraph>
    <paragraph line="20" number="194"><bold>Akālacīvaraṃ kālacīvaraṃ</bold> katvā bhājāpentiyāti yojanā. <bold>Payoge</bold>ti bhājanapayoge.</paragraph>
    <paragraph line="21" number="195"><bold>Chinne</bold>ti <pageBreak edition="M" number="2.0430" /> acchinne.</paragraph>
    <paragraph line="22" number="196"><bold>Tato para</bold>nti tato paṭhamato aññaṃ.</paragraph>
    <centered line="23">Iti uttare līnatthapakāsaniyā bhikkhunivibhaṅge</centered>
    <centered line="24">Nissaggiyakathāvaṇṇanā niṭṭhitā.</centered>
    <paragraph line="25" number="199"> Lasuṇaṃ khādati ce, <bold>dve</bold> āpattiyo phuṭāti yojanā.</paragraph>
    <paragraph line="26" number="200"><bold>Payoge</bold>ti saṃhārāpanapayoge. <bold>Saṃhaṭe</bold>ti attanā saṃhaṭe, parena saṃharāpite ca āpatti <bold>pācitti</bold> hoti.</paragraph>
    <paragraph line="27" number="201"><bold>Kate</bold>ti talaghāte kate.</paragraph>
    <paragraph line="28" number="202"><bold>Jatunā maṭṭhaka</bold>nti jatunā kataṃ maṭṭhadaṇḍakaṃ. ‘‘Dukkaṭaṃ ādinne’’ti padacchedo.</paragraph>
    <paragraph line="29" number="204"> Bhuñjamānassa bhikkhussa hatthapāseti yojanā. <bold>Hitvā</bold> hatthapāsaṃ.</paragraph>
    <paragraph line="30" number="205"><bold>Viññāpetvā</bold>ti antamaso mātarampi yācitvā. Ajjhohāre pācittiṃ dīpayeti yojanā.</paragraph>
    <paragraph line="31" number="206"><bold>Uccārādi</bold>nti <bold>ādi</bold>-saddena vighāsasaṅkāramuttānaṃ gahaṇaṃ.</paragraph>
    <centered line="32">Lasuṇavaggavaṇṇanā paṭhamā.</centered>
    <paragraph line="33" number="209"><bold>Idha</bold><pageBreak edition="V" number="2.0339" /> imasmiṃ rattandhakāravagge. Paṭhame, dutiye, tatiye, catutthepi vinicchayo lasuṇavaggassa <bold>chaṭṭhena</bold> sikkhāpadena <bold>tulyo</bold> sadisoti yojanā.</paragraph>
    <paragraph line="34" number="210"><bold>Āsane</bold>ti <pageBreak edition="M" number="2.0431" /> pallaṅke tassokāsabhūte. <bold>Sāmike anāpucchā</bold>ti tasmiṃ kule yaṃ kiñci viññumanussaṃ anāpucchā.</paragraph>
    <paragraph line="35" number="211"><bold>Anovassa</bold>nti bhittiyā bahi nibbakosabbhantaraṃ. <bold>Dutiyātikkame</bold>ti dutiyena pādena nibbakosassa udakapātaṭṭhānātikkame.</paragraph>
    <paragraph line="36" number="212"><bold>Nisīdite</bold>ti nisinne.</paragraph>
    <paragraph line="37" number="213"><bold>Payoge</bold>ti ujjhāpanapayoge.</paragraph>
    <paragraph line="38" number="214"> Nirayādinā attānaṃ vā paraṃ vā <bold>abhisappentī</bold> sapathaṃ karontī dve phuseti yojanā. <bold>Abhisappite</bold>ti abhisapite.</paragraph>
    <paragraph line="39" number="215"><bold>Vadhitvā</bold>ti hatthādīhi paharitvā. ‘‘Karoti eka’’nti padacchedo.</paragraph>
    <centered line="40">Rattandhakāravaggavaṇṇanā dutiyā.</centered>
    <paragraph line="41" number="216"><bold>Naggā</bold>ti anivatthā vā apārutā vā. <bold>Payoge</bold>ti cuṇṇamattikāabhisaṅkharaṇādipayoge.</paragraph>
    <paragraph line="42" number="217"><bold>Pamāṇātikkanta</bold>nti ‘‘dīghasocatasso vidatthiyo sugatavidatthiyā, tiriyaṃ dve vidatthiyo’’ti (pāci. 888) vuttapamāṇamatikkantaṃ. <bold>Payoge</bold>ti kārāpanapayoge.</paragraph>
    <paragraph line="43" number="218"><bold>Visibbetvā</bold>ti dussibbitaṃ puna sibbanatthāya visibbetvā.</paragraph>
    <paragraph line="44" number="219"> Pañca <pageBreak edition="V" number="2.0340" /> ahāni <bold>pañcāhaṃ,</bold> pañcāhameva <bold>pañcāhikaṃ</bold>. Saṅghāṭīnaṃ cāro <bold>saṅghāṭicāro,</bold> paribhogavasena vā otāpanavasena <pageBreak edition="M" number="2.0432" /> vā saṅghaṭitaṭṭhena <bold>‘‘saṅghāṭī’’</bold>ti laddhanāmānaṃ ‘‘ticīvaraṃ, udakasāṭikā, saṃkaccikā’’ti imesaṃ pañcannaṃ cīvarānaṃ parivattanaṃ. <bold>Atikkame</bold>ti bhikkhunī atikkameyya. Assā pana ekāva pācitti paridīpitāti yojanā.</paragraph>
    <paragraph line="45" number="220"><bold>Saṅkamanīya</bold>nti saṅkametabbaṃ. Aññissā santakaṃ anāpucchā gahitaṃ puna dātabbaṃ pañcannaṃ aññataraṃ.</paragraph>
    <paragraph line="46" number="221"><bold>Gaṇacīvaralābhassā</bold>ti bhikkhunisaṅghena labhitabbacīvarassa. <bold>Antarāyaṃ karotī</bold>ti yathā te dātukāmā na denti, evaṃ parakkamati.</paragraph>
    <paragraph line="47" number="222"><bold>Dhammika</bold>nti samaggena saṅghena sannipatitvā kariyamānaṃ. <bold>Paṭibāhantī</bold>ti paṭisedhentī. <bold>Paṭibāhite</bold> paṭisedhite.</paragraph>
    <paragraph line="48" number="223"><bold>Agārikādino</bold>ti <bold>ādi</bold>-saddena ‘‘paribbājakassa vā paribbājikāya vā’’ti (pārā. 917) vutte saṅgaṇhāti. <bold>Samaṇacīvara</bold>nti kappakataṃ nivāsanapārupanupagaṃ. <bold>Payoge</bold>ti dānapayoge.</paragraph>
    <paragraph line="49" number="224"><bold>Cīvare dubbalāsāyā</bold>ti dubbalacīvarapaccāsāya ‘‘sace sakkoma, dassāmā’’ti ettakamattaṃ sutvā uppāditāya āsāyāti attho. <bold>Kāla</bold>nti cīvarakālasamayaṃ. <bold>Samatikkame</bold>ti bhikkhunīhi kālacīvare bhājiyamāne ‘‘āgametha, ayye, atthi saṅghassa cīvarapaccāsā’’ti vatvā taṃ cīvaravibhaṅgaṃ samatikkameyya.</paragraph>
    <paragraph line="50" number="225"><bold>Dhammikaṃ kathinuddhāra</bold>nti samaggena saṅghena kariyamānaṃ kathinassa antarubbhāraṃ. <bold>Paṭibāhantiyā</bold>ti nivārentiyā.</paragraph>
    <centered line="51">Nhānavaggavaṇṇanā tatiyā.</centered>
    <paragraph line="52" number="226"><bold>Tuvaṭṭeyyu</bold>nti <pageBreak edition="M" number="2.0433" /> nipajjeyyuṃ. <bold>Itaraṃ</bold> pācittiyaṃ.</paragraph>
    <paragraph line="53" number="227"><bold>Payoge</bold>ti <pageBreak edition="V" number="2.0341" /> bhikkhuniyā aphāsukakaraṇapayoge kariyamāne.</paragraph>
    <paragraph line="54" number="228"><bold>Dukkhita</bold>nti gilānaṃ. <bold>Nupaṭṭhāpentiyā vāpī</bold>ti tassā upaṭṭhānaṃ parehi akārāpentiyā, sayaṃ vā akarontiyā.</paragraph>
    <paragraph line="55" number="229"><bold>Upassayaṃ datvā</bold>ti kavāṭabandhaṃ attano puggalikavihāraṃ datvā. <bold>Kaḍḍhite</bold>ti nikkaḍḍhite.</paragraph>
    <paragraph line="56" number="230"><bold>Saṃsaṭṭhā</bold>ti gahapatinā vā gahapatiputtena vā saṃsaṭṭhavihārī bhikkhunī saṅghena saṃsaṭṭhavihārato nivattiyamānā. <bold>Ñattiyā dukkaṭaṃ phuse</bold>ti samanubhāsanakammañattiyā dukkaṭaṃ āpajjeyya.</paragraph>
    <paragraph line="57" number="231"><bold>Antoraṭṭhe</bold>ti yassa vijite viharati, tassa raṭṭhe. <bold>Paṭipannāyā</bold>ti cārikaṃ kappentiyā. <bold>Sesaka</bold>nti pācittiyaṃ.</paragraph>
    <centered line="58">Tuvaṭṭavaggavaṇṇanā catutthā.</centered>
    <paragraph line="59" number="233"><bold>Rājāgārādika</bold>nti <bold>ādi</bold>-saddena cittāgārādīnaṃ gahaṇaṃ.</paragraph>
    <paragraph line="60" number="235"><bold>Payoge</bold>ti kappāsavicāraṇaṃ ādiṃ katvā sabbapayoge. <bold>Ujjavujjavane</bold>ti yattakaṃ hatthena añchitaṃ hoti, tasmiṃ takkamhi veṭhite.</paragraph>
    <paragraph line="61" number="237"><bold>Payoge</bold>ti agārikassa vā paribbājakassa vā paribbājikāya vā sahatthā khādanīyādīnaṃ dānapayoge.</paragraph>
    <paragraph line="62" number="238"> ‘‘Samaṃ āpattipabhedato’’ti padacchedo.</paragraph>
    <paragraph line="63" number="239"><bold>Tiracchānagataṃ</bold><pageBreak edition="M" number="2.0434" /><bold>vijja</bold>nti yaṃ kiñci bāhirakaṃ anatthasaṃhitaṃ parūpaghātakaraṃ hatthisikkhādisippaṃ <pageBreak edition="V" number="2.0342" />. <bold>Paṭhantiyā</bold>ti sikkhantiyā. <bold>Payoge</bold>ti durupasaṅkamanādipayoge. <bold>Pade pade</bold>ti padādivasena pariyāpuṇantiyā pade pade akkharapadānaṃ vasena.</paragraph>
    <paragraph line="64" number="240"> Navame <bold>‘‘pariyāpuṇātī’’</bold>ti padaṃ, dasame <bold>‘‘vācetī’’</bold>ti padanti evaṃ padamattameva ubhinnaṃ <bold>visesakaṃ</bold> bhedakaṃ.</paragraph>
    <centered line="65">Cittāgāravaggavaṇṇanā pañcamā.</centered>
    <paragraph line="66" number="241"><bold>Tamārāma</bold>nti yattha bhikkhū rukkhamūlepi vasanti, taṃ sabhikkhukaṃ padesaṃ.</paragraph>
    <paragraph line="67" number="243"><bold>Akkosatī</bold>ti dasannaṃ akkosavatthūnaṃ aññatarena sammukhā vā parammukhā vā akkosati. <bold>Paribhāsatī</bold>ti bhayadassanena tajjeti. ‘‘Pācitti akkosite’’ti padacchedo.</paragraph>
    <paragraph line="68" number="244"><bold>Caṇḍikabhāvenā</bold>ti kodhena. <bold>Gaṇa</bold>nti bhikkhunisaṅghaṃ. <bold>Paribhāsatī</bold>ti ‘‘bālā etā’’tiādīhi vacanehi akkosati. <bold>Payoge</bold>ti paribhāsanapayoge. <bold>Paribhaṭṭhe</bold>ti akkosite. <bold>Itaraṃ</bold> pācittiyaṃ.</paragraph>
    <paragraph line="69" number="245"><bold>Nimantitā</bold>ti gaṇabhojane vuttanayena nimantitā. <bold>Pavāritā</bold>ti pavāraṇasikkhāpade vuttanayena vāritā. <bold>Khādanaṃ bhojanampi vā</bold>ti yāgupūvakhajjakaṃ, yāvakālikaṃ mūlakhādanīyādikhādanīyaṃ, odanādibhojanampi vā yā bhikkhunī <bold>bhuñjantī</bold> hoti, sā pana dveyeva āpattiyo phuseti yojanā.</paragraph>
    <paragraph line="70" number="247"><bold>Maccharāyantī</bold>ti maccharaṃ karontī, attano paccayadāyakakulassa aññehi sādhāraṇabhāvaṃ asahantīti attho <pageBreak edition="M" number="2.0435" />. <bold>Payoge</bold>ti tadanurūpe kāyavacīpayoge. <bold>Maccharite</bold>ti maccharavasena katapayoge nipphanne.</paragraph>
    <paragraph line="71" number="248"><bold>Abhikkhuke panāvāse</bold>ti yato bhikkhunupassayato addhayojanabbhantare ovādadāyakā bhikkhū na vasanti, maggo vā akhemo hoti, na sakkā anantarāyena gantuṃ, evarūpe <pageBreak edition="V" number="2.0343" /> āvāse. <bold>Pubbakiccesū</bold>ti ‘‘vassaṃ vasissāmī’’ti senāsanapaññāpanapānīyaupaṭṭhāpanādipubbakicce pana kariyamāne dukkaṭaṃ bhaveti yojanā.</paragraph>
    <paragraph line="72" number="249"><bold>Vassaṃvutthā</bold>ti purimaṃ vā pacchimaṃ vā temāsaṃ vutthā. <bold>Ubhatosaṅghe</bold>ti bhikkhunisaṅghe, bhikkhusaṅghe ca. <bold>Tīhipi ṭhānehī</bold>ti ‘‘diṭṭhena vā’’tiādinā vuttehi tīhi kāraṇehi.</paragraph>
    <paragraph line="73" number="250"><bold>Ovādatthāyā</bold>ti garudhammovādanatthāya. <bold>Saṃvāsatthāyā</bold>ti uposathapucchanatthāya ceva pavāraṇatthāya ca. <bold>Na gacchatī</bold>ti bhikkhuṃ na upagacchati.</paragraph>
    <paragraph line="74" number="251"><bold>Ovādampi na yācantī</bold>ti uposathādivasena ovādūpasaṅkamanaṃ bhikkhuṃ na yācantī na pucchantī. <bold>Uposatha</bold>nti uposathadivasato purimadivase terasiyaṃ vā cātuddasiyaṃ vā uposathaṃ na pucchantī.</paragraph>
    <paragraph line="75" number="252"><bold>Apucchitvāva saṅghaṃ vā</bold>ti saṅghaṃ vā gaṇaṃ vā anapaloketvāva. <bold>‘‘Bhedāpetī’’</bold>ti idaṃ nidassanamattaṃ ‘‘phālāpeyya vā dhovāpeyya vā ālimpāpeyya vā bandhāpeyya vā mocāpeyya vā’’ti imesampi kiriyāvikappānaṃ saṅgahetabbattā. <bold>Pasākhaja</bold>nti nābhiyā heṭṭhā, jāṇumaṇḍalānaṃ <pageBreak edition="M" number="2.0436" /> upari padese jātaṃ gaṇḍaṃ vā rudhitaṃ vā. <bold>Payoge</bold>ti bhedāpanādipayoge.</paragraph>
    <centered line="76">Ārāmavaggavaṇṇanā chaṭṭhā.</centered>
    <paragraph line="77" number="253"><bold>Gabbhini</bold>nti āpannasattaṃ sikkhamānaṃ. <bold>Vuṭṭhāpentī</bold>ti upajjhāyā hutvā upasampādentī. <bold>Payoge</bold>ti gaṇapariyesanādipayoge. <bold>Vuṭṭhāpite</bold>ti upasampādite, kammavācāpariyosāneti attho.</paragraph>
    <paragraph line="78" number="255"><bold>Sahajīvini</bold>nti saddhivihāriniṃ. <bold>Nānuggaṇhantī</bold>ti uddesadānādīhi na saṅgaṇhantī.</paragraph>
    <centered line="79">Gabbhinivaggavaṇṇanā sattamā.</centered>
    <paragraph line="80" number="258"> ‘‘Alaṃ <pageBreak edition="V" number="2.0344" /> vuṭṭhāpitenā’’ti <bold>vuccamānā</bold> bhikkhunīhi nivāriyamānā. <bold>Khīyatī</bold>ti aññāsaṃ byattānaṃ lajjīnaṃ vuṭṭhānasammutiṃ dīyamānaṃ disvā ‘‘ahameva nūna bālā’’tiādinā bhaṇamānā khīyati. <bold>Payoge</bold>ti khīyamānapayoge. <bold>Khīyite</bold>ti khīyanapayoge niṭṭhite.</paragraph>
    <centered line="81">Kumāribhūtavaggavaṇṇanā aṭṭhamā.</centered>
    <paragraph line="82" number="260"><bold>Chattupāhana</bold>nti vuttalakkhaṇaṃ chattañca upāhanāyo ca. <bold>Payoge</bold>ti dhāraṇapayoge.</paragraph>
    <paragraph line="83" number="261"><bold>Yānenā</bold>ti vayhādinā. <bold>Yāyantī</bold>ti sace yānena gatā hoti.</paragraph>
    <paragraph line="84" number="262"><bold>Saṅghāṇi</bold>nti yaṃ kiñci kaṭūpagaṃ. <bold>Dhārentiyā</bold>ti kaṭiyaṃ paṭimuccantiyā.</paragraph>
    <paragraph line="85" number="263"><bold>Gandhavaṇṇenā</bold>ti <pageBreak edition="M" number="2.0437" /> yena kenaci vaṇṇena ca yena kenaci gandhena ca. <bold>Gandho</bold> nāma candanālepādi. <bold>Vaṇṇo</bold> nāma kuṅkumahaliddādi. <bold>Payoge</bold>ti gandhādipayoge racanato paṭṭhāya pubbapayoge.</paragraph>
    <paragraph line="86" number="266"><bold>Anāpucchā</bold>ti ‘‘nisīdāmi, ayyā’’ti anāpucchitvā. <bold>Nisīdite</bold> bhikkhussa upacāre antamaso chamāya nisinne.</paragraph>
    <paragraph line="87" number="267"><bold>Anokāsakata</bold>nti ‘‘asukasmiṃ nāma ṭhāne pucchissāmī’’ti evaṃ akataokāsaṃ.</paragraph>
    <paragraph line="88" number="268"><bold>Pavisantiyā</bold>ti vinicchayaṃ ārāmavaggassa <bold>paṭhameneva</bold> sikkhāpadena <bold>sadisaṃ</bold> katvā vadeyyāti yojanā.</paragraph>
    <centered line="89">Chattupāhanavaggavaṇṇanā navamā.</centered>
    <centered line="90">Iti uttare līnatthapakāsaniyā bhikkhunivibhaṅge</centered>
    <centered line="91">Pācittiyakathāvaṇṇanā niṭṭhitā.</centered>
    <paragraph line="92" number="269-70"> Aṭṭhasu <pageBreak edition="V" number="2.0345" /> pāṭidesanīyasikkhāpadesupi dvidhā āpatti hotīti yojanā. <bold>Tato</bold>ti gahaṇahetu. <bold>Sabbesū</bold>ti pāṭidesanīyasikkhāpadesu.</paragraph>
    <centered line="93">Pāṭidesanīyakathāvaṇṇanā.</centered>
    <paragraph line="94" number="271-2"> Imaṃ <bold>paramaṃ</bold> uttamaṃ <bold>niruttaraṃ</bold> kenaci vā vattabbena uttarena rahitaṃ niddosaṃ <bold>uttaraṃ</bold> evaṃnāmakaṃ <bold>dhīro</bold> paññavā bhikkhu atthavasena viditvā <bold>duruttaraṃ</bold> kicchena uttaritabbaṃ <bold>paññattamahāsamuddaṃ</bold> vinayamahāsāgaraṃ sukheneva yasmā uttarati, tasmā <bold>kaṅkhacchede</bold> vinayavicikicchāya chindane <bold>satthe</bold><pageBreak edition="M" number="2.0438" /> satthasadise <bold>asmiṃ satthe</bold> imasmiṃ uttarapakaraṇe <bold>usmāyutto</bold> kammajatejodhātuyā samannāgato jīvamāno bhikkhu <bold>niccaṃ</bold> nirantaraṃ <bold>satto</bold> abhirato <bold>niccaṃ yogaṃ</bold> satatābhiyogaṃ kātuṃ <bold>yutto</bold> anurūpoti yojanā.</paragraph>
    <paragraph line="95"><bold>Bhikkhunivibhaṅgo niṭṭhito</bold>ti etthāpi uppatti vuttanayeneva veditabbā.</paragraph>
    <centered line="96">Iti uttare līnatthapakāsaniyā</centered>
    <centered line="97">Bhikkhunivibhaṅgavaṇṇanā niṭṭhitā.</centered>
  </content>
</document>