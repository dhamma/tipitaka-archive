<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/vin04t.nrf16.xml</normativeSource>
    <archivePath>roman/tika/vinayapitaka (tika)/dvematikapali/patidesaniyakando_.xml</archivePath>
    <baseFileName>patidesaniyakando_</baseFileName>
    <titlePath>Pāṭidesanīyakaṇḍo - Dvemātikāpāḷi - Vinayapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Pāṭidesanīyakaṇḍo</chapter>
    <subhead line="2">1. Sappiviññāpanasikkhāpadavaṇṇanā</subhead>
    <paragraph line="3">Pāṭidesanīyesu <pageBreak edition="M" number="0.0355" /><pageBreak edition="V" number="0.0343" /> paṭhame <bold>sappi</bold>nti pubbe vuttavinicchayaṃ pāḷiāgataṃ (pāci. 1230) gosappiādimeva. <bold>Viññāpetvā bhuñjeyyā</bold>ti ettha ‘‘viññattiyā paṭiladdhaṃ bhuñjissāmī’’ti gahaṇe dukkaṭaṃ, gahitassa ajjhohāre ajjhohāre pāṭidesanīyaṃ.</paragraph>
    <paragraph line="4">Sāvatthiyaṃ chabbaggiyā bhikkhuniyo ārabbha sappiṃ viññāpetvā bhuñjanavatthusmiṃ paññattaṃ, ‘‘agilānā’’ti ayamettha anupaññatti, tikapāṭidesanīyaṃ, gilānāya dvikadukkaṭaṃ. Yā pana gilānā gilānasaññā, gilānakāle vā viññāpetvā pacchā agilānā hutvā bhuñjati, gilānāya vā sesakaṃ, ñātakappavāritaṭṭhānato vā viññattaṃ, aññassa vā atthāya, attano vā dhanena gahitaṃ bhuñjati, tassā, ummattikādīnañca anāpatti. Vuttalakkhaṇasappitā, anuññātakāraṇābhāvo, viññatti, ajjhohāroti imānettha cattāri aṅgāni. Samuṭṭhānādīni addhānasadisānīti.</paragraph>
    <centered line="5">Sappiviññāpanasikkhāpadavaṇṇanā niṭṭhitā.</centered>
    <subhead line="6">2. Telaviññāpanādisikkhāpadavaṇṇanā</subhead>
    <paragraph line="7">Dutiyādīsupi <pageBreak edition="V" number="0.0344" /><bold>telā</bold>dīni pubbe vuttavinicchayāni pāḷiyaṃ (pāci. 1236) āgatāneva, pāḷiyaṃ anāgatesu pana aṭṭhasupi dukkaṭameva. Sesaṃ sabbattha paṭhame vuttasadisamevāti.</paragraph>
    <centered line="8">Telaviññāpanādisikkhāpadavaṇṇanā niṭṭhitā.</centered>
    <centered line="9">Kaṅkhāvitaraṇiyā pātimokkhavaṇṇanāya</centered>
    <centered line="10">Bhikkhunipātimokkhe</centered>
    <centered line="11">Pāṭidesanīyavaṇṇanā niṭṭhitā.</centered>
    <subhead line="12">1. Parimaṇḍalādisikkhāpadavaṇṇanā</subhead>
    <paragraph line="13">Ito <pageBreak edition="P" number="0.0208" /><pageBreak edition="M" number="0.0356" /> paraṃ pana sekhiyāni ceva adhikaraṇasamathā ca sabbapakārato bhikkhupātimokkhavaṇṇanāyaṃ vuttanayeneva veditabbāti.</paragraph>
    <centered line="14">Kaṅkhāvitaraṇiyā pātimokkhavaṇṇanāya</centered>
    <centered line="15">Bhikkhunipātimokkhavaṇṇanā niṭṭhitā.</centered>
    <subhead line="16">Nigamanakathā</subhead>
    <paragraph line="17"><bold>Ettāvatā ca</bold> –</paragraph>
    <gatha1 line="18">Vaṇṇanaṃ pātimokkhassa, <bold>soṇattherena</bold> yācito;</gatha1>
    <gathalast line="19">Vinaye jātakaṅkhānaṃ, kaṅkhāvitaraṇatthiko.</gathalast>
    <gatha1 line="20">Ārabhiṃ yamahaṃ sabbaṃ, sīhaḷaṭṭhakathānayaṃ;</gatha1>
    <gathalast line="21">Mahāvihāravāsīnaṃ, vācanāmagganissitaṃ.</gathalast>
    <gatha1 line="22">Nissāya sā ayaṃ niṭṭhaṃ, gatā ādāya sabbaso;</gatha1>
    <gathalast line="23">Sabbaṃ aṭṭhakathāsāraṃ, pāḷiyatthañca kevalaṃ.</gathalast>
    <gatha1 line="24">Na hettha taṃ padaṃ atthi, yaṃ virujjheyya pāḷiyā;</gatha1>
    <gathalast line="25">Mahāvihāravāsīnaṃ, porāṇaṭṭhakathāhi vā.</gathalast>
    <gatha1 line="26">Yasmā tasmā akatvāva, ettha kaṅkhaṃ hitesinā;</gatha1>
    <gathalast line="27">Sikkhitabbāva sakkaccaṃ, <bold>kaṅkhāvitaraṇī</bold> ayaṃ.</gathalast>
    <gatha1 line="28">Yathā <pageBreak edition="V" number="0.0345" /> ca niṭṭhaṃ sampattā, kaṅkhāvitaraṇī ayaṃ;</gatha1>
    <gathalast line="29">Dvāvīsati bhāṇavārapaamāṇāya pāḷiyā.</gathalast>
    <gatha1 line="30">Evaṃ anantarāyena, niṭṭhaṃ kalyāṇanissitā;</gatha1>
    <gathalast line="31">Aciraṃ sabbasattānaṃ, yantu sabbe manorathāti.</gathalast>
    <paragraph line="32">Paramavisuddhasaddhābuddhivīriyappaṭimaṇḍitena <pageBreak edition="M" number="0.0357" /> sīlācārajjavamaddavādiguṇasamudayasamuditena sakasamayasamayantaragahanajjhogāhaṇasamatthena paññāveyyattiyasamannāgatena tipiṭakapariyattippabhede sāṭṭhakathe satthusāsane appaṭihatañāṇappabhāvena mahāveyyākaraṇena karaṇasampattijanitasuviniggatamadhaurodāravacanalāvaṇṇayuttena yuttamuttavādinā vādīvarena mahākavinā pabhinnapaṭisambhidāparivāre chaḷabhiññādippabhedaguṇappaṭimaṇḍite uttarimanussadhamme suppatiṭṭhitabuddhīnaṃ theravaṃsappadīpānaṃ therānaṃ mahāvihāravāsīnaṃ vaṃsālaṅkārabhūtena vipulavisuddhabuddhinā <bold>buddhaghoso</bold>ti garūhi gahitanāmadheyyena therena katā ayaṃ <bold>kaṅkhāvitaraṇī</bold> nāma pātimokkhavaṇṇanā –</paragraph>
    <gatha1 line="33">Tāva tiṭṭhatu lokasmiṃ, lokanittharaṇesinaṃ;</gatha1>
    <gathalast line="34">Dassentī kulaputtānaṃ, nayaṃ sīlavisuddhiyā.</gathalast>
    <gatha1 line="35">Yāva ‘‘buddho’’ti nāmampi, suddhacittassa tādino;</gatha1>
    <gathalast line="36">Lokamhi lokajeṭṭhassa, pavattati mahesinoti.</gathalast>
    <centered line="37">Kaṅkhāvitaraṇī-aṭṭhakathā niṭṭhitā.</centered>
  </content>
</document>