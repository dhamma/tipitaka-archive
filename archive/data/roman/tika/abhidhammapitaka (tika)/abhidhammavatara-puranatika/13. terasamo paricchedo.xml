<?xml version="1.0"?>
<document>
<metadata>
<normativeSource>http://tipitaka.org/romn/cscd/abh08t.nrf12.xml</normativeSource>
<archivePath>roman/tika/abhidhammapitaka (tika)/abhidhammavatara-puranatika/13. terasamo paricchedo.xml</archivePath>
<title>13. Terasamo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</title>
</metadata>
<body>
<chapter line="1">13. Terasamo paricchedo</chapter>
<subhead line="2">Kārakapaṭivedhavaṇṇanā</subhead>
<paragraph line="3"><bold>Vedakassā</bold>ti <pageBreak edition="V" number="1.0093" />sukhadukkhavedakassa. <bold>Tadāyattavuttīna</bold>nti tesaṃ āyattā paṭibaddhā yesaṃ vipākānaṃ te tadāyattavuttino, tesaṃ. <bold>Atra</bold>imasmiṃ ṭhāne ācariyena parihāro vuccate. <bold>Kutoyaṃ tava tatthānurodho</bold>ti tattha tasmiṃ aññassa attakārakassa abhāvepi sattusaṅkhātassa attano bhāvepi ayaṃ tava anurodho anunayo kuto kena kāraṇena <bold>idha</bold>imasmiṃ asati kattari kusalādīnaṃ atthibhāve kammavirodho kuto kena kāraṇena. <bold>Athāpī</bold>ti aparo nayopi. <bold>Kiñcetthā</bold>ti <bold>ettha</bold>etissaṃ codanāyaṃ <bold>kiñci</bold>vattabbaṃ atthi, avasiṭṭhaṃ tāva brūhi, aparisamattā te codanā. <bold>Tassā</bold>ti attano. <bold>Kārakavedakattābhāvo</bold>ti kārakavedakattassa abhāvo siyā.</paragraph>
<paragraph line="4"><bold>Atha na bhavatī</bold>ti attano anāse cetanāpi anāso yadi na bhavati. <bold>Paṭiññā hīnā</bold>ti ‘‘cetanāya anañño attā’’ti paṭiññā hīnā. <bold>Vuttappakārato</bold>ti ‘‘attano anāse cetanāya nāso na bhavati’’iti vuttappakārato <pageBreak edition="M" number="0.0114" />. <bold>Viparīta</bold>nti ‘‘attano anāse cetanāya anāso’’iti viparītaggahaṇaṃ siyā. <bold>Attā nassatu, cetanā tiṭṭhatu, atha pana evaṃ na bhavatī</bold>ti attā nassatu, cetanā tiṭṭhatu, evaṃ gahaṇaṃ pana na bhavati. Anaññattapakkhaṃ <bold>pariccaja</bold>pariccajāhi ‘‘cetanāya anañño attā’’ti. Paṭiññā hīnā yassa so <bold>paṭiññāhīno</bold>.</paragraph>
<paragraph line="5"><bold>Ubhinnaṃ</bold>cetanattānaṃ <bold>ekadesatā</bold>ekadesabhāvo natthi. <bold>Evañca satī</bold>ti evaṃ ubhinnaṃ ekadesassa abhāve sati ko doso iti tvaṃ ce vadeyyāsi. <bold>Yaṃ pana tayā vuttaṃ yathā rūparasagandhādīnaṃ ekadese vattamānānampi lakkhaṇato aññatta</bold>nti yaṃ vacanaṃ pana tayā vuttaṃ, <bold>taṃ</bold>vacanaṃ <bold>ayuttaṃ,</bold>nānurūpanti attho. <bold>Tava paṭiññā hīnā</bold>ti ‘‘ekadese vattamānānaṃ cetanattānaṃ lakkhaṇato aññatta’’nti paṭiññā hīnā.</paragraph>
<paragraph line="6"><bold>Evañca satī</bold>ti etaṃ cetanāya aññabhāve sati ko doso iti ce bhavaṃ vadeyya. <bold>‘‘Acetano</bold><pageBreak edition="V" number="1.0094" /><bold>attā’’</bold>ti vacanaṃ, <bold>pubbe vuttadosato</bold>ti ‘‘pākāratarupāsāṇatiṇasadiso siyā’’ti pubbe vuttadosato.</paragraph>
<paragraph line="7" number="780"><bold>Atthi sattopapātiko</bold>ti opapātikā sattā atthi.</paragraph>
<paragraph line="8" number="781"><bold>Bhārādāna</bold>nti bhāraggahaṇaṃ. <bold>Bhāranikkhepana</bold>nti bhāroropanaṃ.</paragraph>
<paragraph line="9" number="783">Ekassa puggalassa <bold>aṭṭhisañcayo</bold>aṭṭhisamūho ekena kappena pabbatasamo rāsi siyā.</paragraph>
<paragraph line="10" number="785">Bho <bold>māra</bold>, tvaṃ satto iti paccesi, kaṃ saddahasi, ‘‘satto’’ti gahaṇaṃ <bold>te</bold>tava diṭṭhigataṃ, suddhasaṅkhārapuñjo ayaṃ, <bold>idha</bold>loke satto na upalabbhati.</paragraph>
<paragraph line="11" number="787"><bold>Yo</bold><pageBreak edition="M" number="0.0115" />bhikkhu imaṃ ganthaṃ accantaṃ satatampi cinteti, <bold>tassa</bold>bhikkhuno paramā paññā <bold>vepulaṃ</bold>vipulabhāvaṃ gacchati.</paragraph>
<paragraph line="12" number="788">Yo bhikkhu <bold>imaṃ</bold>abhidhammāvatāraṃ <bold>atimatikaraṃ</bold>uttamaṃ abhiññāṇakaraṃ <bold>vimativināsakaraṃ</bold>kaṅkhacchedakaraṃ <bold>piyakkaraṃ</bold>pemakaraṃ sadā paṭhati, suṇāti, tassa bhikkhuno mati <bold>idha</bold>sāsane ṭhite <bold>vikasati</bold>paṭiphullati.</paragraph>
<centered line="13">Iti abhidhammāvatāraṭīkāya</centered>
<centered line="14">Kārakapaṭivedhavaṇṇanā niṭṭhitā.</centered>
<centered line="15">Terasamo paricchedo.</centered>
</body>
</document>