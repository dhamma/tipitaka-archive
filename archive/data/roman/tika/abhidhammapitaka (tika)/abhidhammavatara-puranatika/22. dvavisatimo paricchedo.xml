<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh08t.nrf21.xml</normativeSource>
    <archivePath>roman/tika/abhidhammapitaka (tika)/abhidhammavatara-puranatika/22. dvavisatimo paricchedo.xml</archivePath>
    <baseFileName>22. dvavisatimo paricchedo</baseFileName>
    <titlePath>22. Dvāvīsatimo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">22. Dvāvīsatimo paricchedo</chapter>
    <subhead line="2">Ñāṇadassanavisuddhiniddesavaṇṇanā</subhead>
    <paragraph line="3" number="1319-22"> Āvajjanassa hitaṃ āvajjaniyaṃ, taṃ ṭhānaṃ etassāti āvajjaniyaṭhānaṃ, gotrabhūti attho. Taṃ gotrabhucittaṃ <pageBreak edition="Myanmar" number="0.0134" /> maggacittassa <bold>āvajjaniyaṭhānattā</bold>. Paṭipadāñāṇadassanaṃ kudācanaṃ na ca bhajati, tatheva ñāṇadassanavisuddhiṃ kudācanaṃ na bhajateva. <bold>Ubhinnaṃ</bold> ñāṇānaṃ antarā ekaṃ <bold>abbohārikaṃ</bold> vohāre niyuttanti vohārikaṃ, na vohārikaṃ abbohārikaṃ. Vipassanāya sotasmiṃ vipassanāya sote patitattā vipassanā nāma voharitabbā. <bold>Tato</bold> nibbānato.</paragraph>
    <paragraph line="4" number="1325"><bold>Sūraṃ tikkhaṃ vipassana</bold>nti gotrabhucittaṃ sandhāyāha.</paragraph>
    <paragraph line="5" number="1326-9"><bold>Visaṅkhāra</bold>nti saṅkhārehi vigataṃ. <bold>Paṭhamāvajjanañcevā</bold>ti paṭhamāvajjanaṃ viya. <bold>Paṭhamābhogatāpi cā</bold>ti paṭhamamanasikārā viya. Maggassa anantarādīhi paccayehi. <bold>Tassā</bold>ti maggassa. Sikhāpattāya tāya vipassanāya <bold>muddhamhi</bold> matthake. <bold>Anāvatta</bold>nti anivattaṃ.</paragraph>
    <paragraph line="6" number="1330-3"> Ekena <pageBreak edition="Vipassana Research Institut" number="1.0113" /> āvajjanena ekissāyeva vīthiyā. <bold>Anulomagotrabhucetasa</bold>nti anulomagotrabhucittānaṃ nānārammaṇatā vuttā. <bold>Taṃ</bold> gotrabhucittaṃ anāvajjanampi maggassa āvajjanaṭṭhāne ṭhatvā. <bold>Saññaṃ datvā viyā</bold>ti ‘‘ahaṃ nibbānaṃ ārammaṇaṃ karomi, tvampi tamevārammaṇaṃ karohi’’ iti saññaṃ datvā viyāti adhippāyo. <bold>Saññita</bold>nti saññaṃ. <bold>Kadācipi anibbiddhapubbaṃ maggo esa</bold> eso maggo pubbe anibbiddhapubbo.</paragraph>
    <paragraph line="7" number="1336"><bold>Ujjhatī</bold>ti chindati.</paragraph>
    <paragraph line="8" number="1338"> Anekesaṃ ānisaṃsānaṃ dāyakena ādimaggena saṃyuttaṃ. Paṭhamamaggañāṇaṃ.</paragraph>
    <paragraph line="9" number="1341"><bold>Ekassāsevanaṃ</bold><pageBreak edition="Myanmar" number="0.0135" /><bold>natthi</bold> ekassa cittuppādassa āsevanapaccayo natthi, <bold>tasmā</bold> kāraṇā <bold>dve</bold> cittuppādā anulomakā. <bold>Tehī</bold>ti cittuppādehi āsevanapaccayaṃ <bold>laddhā</bold> labhitvā <bold>tatiyaṃ</bold> cittaṃ gotrabhu hoti.</paragraph>
    <paragraph line="10" number="1345-7"> Maggapekkhanahetu yassa āvajjanamanaso, taṃ <bold>maggapekkhanahetukaṃ</bold>. <bold>Tasmiṃ niruddhe</bold>ti tasmiṃ āvajjanacitte niruddhe maggassa paccavekkhaṇasaññitāni satta javanāni paṭipāṭiyā jāyante. Paccavekkhaṇañāṇāni ekūnavīsati honti.</paragraph>
    <paragraph line="11" number="1351"><bold>Tato</bold> tadā vipassanāvīthiṃ otarati. Dutiyamaggañāṇaṃ.</paragraph>
    <paragraph line="12" number="1361"><bold>Mūlaghāta</bold>nti mūlaghātanaṃ. Tatiyamaggañāṇaṃ.</paragraph>
    <paragraph line="13" number="1363"><bold>Anāvattisabhāvato</bold>ti anivattato. Catutthamaggañāṇaṃ.</paragraph>
    <centered line="14">Iti abhidhammāvatāraṭīkāya</centered>
    <centered line="15">Ñāṇadassanavisuddhiniddesavaṇṇanā niṭṭhitā.</centered>
    <centered line="16">Dvāvīsatimo paricchedo.</centered>
  </content>
</document>