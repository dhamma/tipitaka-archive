<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh08t.nrf4.xml</normativeSource>
    <archivePath>roman/tika/abhidhammapitaka (tika)/abhidhammavatara-puranatika/5. pancamo paricchedo.xml</archivePath>
    <baseFileName>5. pancamo paricchedo</baseFileName>
    <titlePath>5. Pañcamo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">5. Pañcamo paricchedo</chapter>
    <subhead line="2">Bhūmipuggalacittuppattiniddesavaṇṇanā</subhead>
    <hangnum line="3" number="182"></hangnum>
    <gatha1 line="4"><bold>Ito paraṃ pavakkhāmi, buddhivuddhikaraṃ nayaṃ;</bold></gatha1>
    <gathalast line="5"><bold>Cittānaṃ bhūmisuppattiṃ, puggalānaṃ vasena ca.</bold></gathalast>
    <paragraph line="6">Ahaṃ <pageBreak edition="M" number="0.0038" /> ito paraṃ <bold>buddhivuddhikaraṃ nayaṃ</bold> mativaddhikaraṃ nayaṃ <bold>pavakkhāmi</bold> desessāmi. <bold>Cittānaṃ bhūmisuppattiṃ puggalānaṃ vasena ca</bold> bhūmīsu cittānaṃ uppattiṃ, puggalānaṃ vasena bhūmīsu cittānaṃ uppattiñca pavakkhāmi.</paragraph>
    <paragraph line="7" number="183"><bold>Devā</bold><pageBreak edition="V" number="1.0032" /><bold>ceva manussā ca,</bold> tisso ca apāyabhūmiyo honti, <bold>gatiyo pañca</bold> tesaṃ devamanussatiracchānapetanirayagatīnaṃ vasena pañca gatiyo <bold>niddiṭṭhā satthunā</bold> dassitā bhagavatā. <bold>Tayo bhavā</bold> pana kāmarūpārūpabhavavasena tayo satthunā <bold>niddiṭṭhā</bold> dassitā.</paragraph>
    <paragraph line="8" number="184-5"><bold>Bhūmiyo tattha tiṃseva, tāsu tiṃseva puggalā tattha</bold> tesu tīsu bhavesu tiṃsa eva bhūmiyo honti, <bold>tāsu</bold> bhūmīsu uppannā puggalā tiṃsa eva honti, etāsu bhūmīsu uppannā sabbe ca pana puggalā paṭisandhikacittānaṃ vasena ekūnavīsati honti. <bold>Paṭisandhi ca nāmesā</bold> esā paṭisandhi ca nāma <bold>duvidhā</bold> dvippakārā <bold>samudīritā</bold> satthunā kathitā.</paragraph>
    <paragraph line="9" number="186"> Acittakā paṭisandhi, sacittakā paṭisandhi ca iti duvidhā paṭisandhi hoti, asaññibrahmānaṃ paṭisandhi <bold>acittakā</bold> rūpapaṭisandhi hoti. <bold>Sesā</bold> rūpapaṭisandhito sesā <bold>sacittakā</bold> sacittakapaṭisandhi <bold>ñeyyā</bold> paṇḍitena jānitabbā. <bold>Sā pana</bold> sacittakā paṭisandhi ekūnavīsati hoti.</paragraph>
    <paragraph line="10" number="187"><bold>Paṭisandhivaseneva</bold> sacittakapaṭisandhivasena eva vīsati puggalā honti. <bold>Idha</bold> imasmiṃ cittādhikāre cittādhikārattā acittakapaṭisandhi rūpapaṭisandhi <bold>na ca uddhaṭā</bold> na ca kathitā mayā.</paragraph>
    <paragraph line="11" number="188"><bold>Ahetudvitihetūti, puggalā tividhā siyuṃ</bold> ahetukadvihetukatihetukā iti <bold>tividhā</bold> tippakārā puggalā <pageBreak edition="M" number="0.0039" /><bold>siyuṃ</bold> bhaveyyuṃ. Ariyā pana puggalā aṭṭha <bold>iti</bold> evaṃ iminā mayā vuttappakārena <bold>sabbe</bold> puggalā ekādasa <bold>īritā</bold> kathitā bhagavatā.</paragraph>
    <paragraph line="12" number="189"><bold>Bhūmīsu</bold> tiṃsabhūmīsu cittānaṃ uppattiṃ etesaṃ pana sabbesaṃ puggalānaṃ pabhedato bhūmīsu cittānaṃ uppattiñca <bold>gaṇhato</bold> gaṇhantassa mama vacanaṃ <bold>nibodhatha,</bold> tumhe jānātha suṇātha.</paragraph>
    <paragraph line="13" number="190"> Tīsu bhūmīsu kati cittāni jāyanti? <bold>Me</bold> mayhaṃ <bold>vada</bold> tāni cittāni tvaṃ kathehi, sabbāsu bhūmīsu cuddasa eva cittāni. Taṃ yathā –</paragraph>
    <gatha1 line="14">Voṭṭhabbaṃ <pageBreak edition="V" number="1.0033" /> kāmapuññañca, viyuttāni ca diṭṭhiyā;</gatha1>
    <gathalast line="15">Uddhaccasahitañceva, honti sabbattha cuddasa.</gathalast>
    <paragraph line="16" number="191"><bold>Sadā vīsati cittāni, kāmeyeva bhave siyuṃ</bold> vīsati cittāni kāmeyeva bhave <bold>sadā</bold> sabbasmiṃ kāle <bold>siyuṃ</bold> bhaveyyunti. Taṃ yathā –</paragraph>
    <gatha1 line="17">Kāme aṭṭha mahāpākā, domanassadvayampi ca;</gatha1>
    <gathalast line="18">Tathā ghānādiviññāṇattayaṃ pākā apuññajā.</gathalast>
    <paragraph line="19"><bold>Ghānādiviññāṇattaya</bold>nti kusalavipākaghānādittayaṃ. <bold>Pākā apuññajā</bold> akusalato jātā ahetukā satta vipākā. <bold>Pañca rūpabhaveyeva</bold> pañca cittāni rūpabhaveyeva bhavanti. <bold>Cattāreva arūpisu</bold> cattāri cittāni arūpīsuyeva honti. Taṃ yathā –</paragraph>
    <gatha1 line="20">Rūpeva rūpapākā vāruppapākā arūpisu;</gatha1>
    <gathalast line="21">Nava mahaggatā pākā, rūpārūpeva jāyare.</gathalast>
    <paragraph line="22" number="192"> Kāmarūpabhavesveva <bold>aṭṭhārasa</bold> cittāni bhavanti.</paragraph>
    <paragraph line="23">Taṃ <pageBreak edition="M" number="0.0040" /> yathā –</paragraph>
    <gatha1 line="24">Puññarūpāni pañceva, puññajaṃ sampaṭicchanaṃ;</gatha1>
    <gathalast line="25">Cakkhusotadvayaṃ puññapākaṃ santīraṇadvayaṃ.</gathalast>
    <gatha1 line="26">Puññapākaṃ hasituppādamanodhātukriyāpi ca;</gatha1>
    <gatha2 line="27">Aṭṭhārasādimaggena, pañca rūpakriyāpi ca;</gatha2>
    <gathalast line="28">Kāmarūpabhavesveva, etāneva sadā siyuṃ.</gathalast>
    <paragraph line="29"><bold>Dvecattālīsa cittāni, honti tīsu bhavesupi</bold> dvecattālīsa cittāni honti. Taṃ yathā –</paragraph>
    <gatha1 line="30">Paṭighadvayavajjitāni <pageBreak edition="V" number="1.0034" />, apuññāni daseva ca;</gatha1>
    <gathalast line="31">Mahāpuññāni aṭṭheva, voṭṭhabbanakriyāni ca.</gathalast>
    <gatha1 line="32">Puññāruppāni cattāri, āruppakiriyāni ca;</gatha1>
    <gatha2 line="33">Kaniṭṭhamaggavajjāni, satta lokuttarāni ca;</gatha2>
    <gathalast line="34">Dvecattālīsa cittāni, honti tīsu bhavesupi.</gathalast>
    <paragraph line="35" number="193"><bold>Ṭhapetvā pana sabbesaṃ, catassopāyabhūmiyo</bold> catasso apāyabhūmiyo ṭhapetvā vajjetvā apāyato sesānaṃ sabbesaṃ puggalānaṃ chabbīsabhūmīsu terasa eva cittāni honti. Taṃ yathā –</paragraph>
    <gatha1 line="36">Catutthārūpāvacaraṃ, anāgāmiphalādayo;</gatha1>
    <gathalast line="37">Mahākriyā ca jāyanti, terasāpāyavajjitā.</gathalast>
    <paragraph line="38"><bold>Anāgāmiphalādayo</bold>ti <bold>ādi</bold>-saddena hi arahattaphalāni gahitāni.</paragraph>
    <paragraph line="39" number="194"><bold>Aparāni catassopi, ṭhapetvāruppabhūmiyo</bold> catasso arūpabhūmiyo ṭhapetvā sesāsu <bold>chabbīsabhūmīsu</bold> aparāni <bold>cha</bold> cittāni jāyanti. Taṃ yathā –</paragraph>
    <gatha1 line="40">Manodhātukriyañceva <pageBreak edition="M" number="0.0041" />, puññajaṃ sampaṭicchanaṃ;</gatha1>
    <gatha2 line="41">Cakkhusotadvayaṃ puññapākaṃ santīraṇadvayaṃ;</gatha2>
    <gathalast line="42">Cheva cittāni jāyanti, tathā uparivajjite.</gathalast>
    <paragraph line="43" number="195"><bold>Suddhāvāsikadevānaṃ, ṭhapetvā pañca bhūmiyo</bold> pañca bhūmiyo ṭhapetvā pañcavīsatibhūmīsu pañca cittāni jāyanti. Taṃ yathā –</paragraph>
    <gatha1 line="44">Diṭṭhiyā sampayuttānaṃ, vicikicchāyutaṃ tathā;</gatha1>
    <gathalast line="45">Pañca sabbattha jāyanti, suddhāvāsavivajjite.</gathalast>
    <hangnum line="46" number="196"></hangnum>
    <gatha1 line="47"><bold>Aparāni</bold><pageBreak edition="V" number="1.0035" /><bold>duve honti, pañcavīsatibhūmisu;</bold></gatha1>
    <gathalast line="48"><bold>Ṭhapetvā nevasaññañca, catassopāyabhūmiyo.</bold></gathalast>
    <unindented line="49">Catassopāyabhūmiyo nevasaññānāsaññañca ṭhapetvāyeva pañcavīsatibhūmīsu aparāni <bold>duve</bold> cittāni honti. Taṃ yathā –</unindented>
    <gatha1 line="50">Ṭhapetvā nevasaññañca, catassopāyabhūmiyo;</gatha1>
    <gathalast line="51">Sesāsu tatiyāruppajavanaṃ jāyati dvayaṃ.</gathalast>
    <paragraph line="52" number="197"><bold>Dvepi cittāni jāyanti, catuvīsatibhūmisu</bold> catassopāyabhūmiyo ākiñcaññañca nevasaññañca ṭhapetvā sesāsu catuvīsatibhūmīsu dvepi cittāni jāyanti. Taṃ yathā –</paragraph>
    <gatha1 line="53">Catutthatatiyāruppaṃ, ṭhapetvāpāyabhūmiyo;</gatha1>
    <gathalast line="54">Sesāsu dutiyāruppa-javanaṃ jāyati dvayaṃ.</gathalast>
    <paragraph line="55" number="198"><bold>Apāyabhūmiyo hitvā</bold> catasso apāyabhūmiyo tisso upari arūpabhūmiyo <bold>hitvā</bold> chaḍḍetvā sesāsu tevīsatibhūmīsu dveyeva pana cittāni honti. Taṃ yathā –</paragraph>
    <gatha1 line="56">Apāyabhūmiyo <pageBreak edition="M" number="0.0042" /> hitvā, tissocāruppabhūmiyo;</gatha1>
    <gathalast line="57">Sesāsu paṭhamāruppaṃ, javanadvayaṃ jāyati.</gathalast>
    <paragraph line="58" number="199"><bold>Arūpe ca apāye ca</bold> aṭṭha bhūmiyo ṭhapetvā sesāsu bāvīsatibhūmīsu ekādasavidhaṃ cittaṃ hoti. Taṃ yathā –</paragraph>
    <gatha1 line="59">Sabbaṃ rūpañca vipākaṃ, ṭhapetvā sitamānasaṃ;</gatha1>
    <gathalast line="60">Ekādaseva jāyati, apāyārūpavajjite.</gathalast>
    <paragraph line="61" number="200"><bold>Suddhāvāse</bold><pageBreak edition="V" number="1.0036" /><bold>apāye ca</bold> nava bhūmiyo ṭhapetvā sesāsu ekavīsāsu bhūmīsu niccampi <bold>cattāro</bold> eva mānasā honti. Taṃ yathā –</paragraph>
    <gatha1 line="62">Sotāpattiphalañceva, sakadāgāmiphalampi ca;</gatha1>
    <gatha2 line="63">Sakadāgāmimaggo ca, ṭhapetvāpāyasuddhake;</gatha2>
    <gathalast line="64">Anāgāmimaggo ceva, ekavīsāsu honti hi.</gathalast>
    <paragraph line="65" number="201"><bold>Ekaṃ sattarasasveva, cittaṃ jāyati bhūmisu</bold> suddhāvāsaapāyāruppabhūmiyo ṭhapetvā avasesāsu sattarasasu bhūmīsu ekaṃ cittaṃ jāyati. Taṃ yathā –</paragraph>
    <gatha1 line="66">Suddhāvāse apāye ca, ṭhapetvāruppabhūmiyo;</gatha1>
    <gathalast line="67">Ādimaggo eko hoti, sattarasasu bhūmisu.</gathalast>
    <hangnum line="68" number="202"></hangnum>
    <gatha1 line="69"><bold>Dvādaseva tu jāyante, ekādasasu bhūmisu;</bold></gatha1>
    <gathalast line="70"><bold>Ṭhapetvā pana sabbāpi, bhūmiyo hi mahaggatā. –</bold></gathalast>
    <unindented line="71">Ekūnavīsatibhūmiyo ṭhapetvā sesāsu ekādasasu bhūmīsu dvādasa cittāni jāyanti. Taṃ yathā –</unindented>
    <gatha1 line="72">Domanassadvayāpuññapākā satta ca puññajaṃ;</gatha1>
    <gathalast line="73">Ghānādittayaṃ sesāsu, hitvā sabbā mahaggatā.</gathalast>
    <paragraph line="74" number="203"><bold>Kāmāvacaradevānaṃ</bold><pageBreak edition="M" number="0.0043" /> vasena ca manussānaṃ vasena ca sattasu kāmāvacara<bold>bhūmīsu</bold> aṭṭha cittāni sabbadā jāyanti. Taṃ yathā –</paragraph>
    <gatha1 line="75">Kāme devamanussānaṃ, mahāpākāni jāyare;</gatha1>
    <gathalast line="76">Sadā sattasu etāni, hitvā tevīsa bhūmiyo.</gathalast>
    <paragraph line="77" number="204"><bold>Pañcamajjhānapākeko</bold><pageBreak edition="V" number="1.0037" />, <bold>jāyate chasu bhūmisu</bold> eko pañcamajjhānavipāko vehapphalādīsu <bold>chasu bhūmīsu</bold> jāyati. Cattāri pana rūpavipāka<bold>cittāni</bold> tīsu tīsu bhūmīsu jāyanti. Ayametthādhippāyo – eko paṭhamarūpavipāko brahmapārisajjabrahmapurohitamahābrahmānaṃ tīsu bhūmīsu jāyati, eko dutiyarūpavipāko, eko tatiyarūpavipāko ca parittābhāappamāṇābhāābhassarānaṃ tīsu bhūmīsu jāyati, eko catuttharūpavipāko parittasubhaappamāṇasubhasubhakiṇhānaṃ tīsu bhūmīsu jāyati.</paragraph>
    <paragraph line="78" number="205"><bold>Cattāri pana cittāni, honti ekekabhūmisu</bold> arūpāvacaravipākānaṃ vasena cattāri pana cittāni <bold>ekekabhūmīsu</bold> ekekāsu bhūmīsu honti, iti evaṃ iminā mayā vuttappakārena sabbāsu bhūmīsu cittuppādaṃ <bold>paridīpaye</bold> paṇḍito katheyya.</paragraph>
    <paragraph line="79" number="206-7"><bold>Kusalākusalā kāme</bold> kāme vīsati kusalākusalā, <bold>tesaṃ pākā ahetukā</bold> tesaṃ kusalākusalānaṃ ahetukā pañcadasa vipākā āvajjanadvayañca <bold>iti</bold> evaṃ iminā mayā vuttappakārena sattatiṃsa mānasā narakādīsu catūsu apāyesupi jāyare. Avasesāni dvipaññāsa cittāni <bold>kadācipi</bold> kismiñci kālepi nuppajjanti. Taṃ yathā –</paragraph>
    <gatha1 line="80">Pañcadasāni <pageBreak edition="M" number="0.0044" /> rūpe tu, arūpe dvādasīritā;</gatha1>
    <gathalast line="81">Aṭṭha lokuttarāneva, kāmapākā sahetukā.</gathalast>
    <gatha1 line="82">Aṭṭha mahākriyā ceva, hasituppādamānasaṃ;</gatha1>
    <gathalast line="83">Dvipaññāsāni cittāni, apāyesu na jāyare.</gathalast>
    <paragraph line="84" number="208"><bold>Kāme devamanussānaṃ</bold> kāmāvacare devamanussānaṃ mahaggatā nava pākā neva jāyanti, asīti <bold>hadayā</bold> mānasā sadā jāyanti. Taṃ yathā –</paragraph>
    <gatha1 line="85">Dvādasākusalāneva, kusalānekavīsati;</gatha1>
    <gathalast line="86">Sattavīsati pākā ca, mahaggatavivajjitā.</gathalast>
    <gatha1 line="87">Kāme <pageBreak edition="V" number="1.0038" /> devamanussānaṃ, kriyacittāni vīsati;</gatha1>
    <gathalast line="88">Honti asīti cittāni, viññeyyāni vibhāvinā.</gathalast>
    <paragraph line="89" number="209-12"><bold>Kāme</bold> kāmāvacare aṭṭha mahāvipākā domanassadvayampi ca tathā <bold>ghānādiviññāṇattayaṃ</bold> kusalavipākaṃ apuññajā satta pākā. <bold>Natthi āruppapākā ca, rūpāvacarabhūmiyaṃ</bold> arūpapākā ca cattāro rūpāvacarabhūmiyaṃ natthi. Ayametthādhippāyo – rūpāvacarabhūmiyaṃ aṭṭha mahāvipākā kāmasugatisattānaṃ dvinnaṃ vipākacittattā na honti, jhānena vikkhambhitattā domanassadvayampi natthi, ghānajivhākāyapasādavirahitattā kusalavipākaṃ ghānādittayaṃ natthi, aniṭṭhārammaṇānaṃ abhāvato satta akusalavipākā ca natthi, arūpapākā ca natthi. Kasmā? Arūpānaṃ vipākacittattā. <bold>Imehi saha cittehi</bold> imehi catuvīsaticittehi saha <bold>tayo maggā phaladvayaṃ</bold> sotāpattimaggo sakadāgāmimaggo anāgāmimaggo ca sotāpattiphalasakadāgāmiphalāni ca cattāro diṭṭhisaṃyuttā vicikicchāsaṃyuttampi ca cattāro heṭṭhimā pākā ca suddhāvāse <bold>na labbhare</bold> na labbhanti. Ayametthādhippāyo – puthujjanasotāpannasakadāgāmipuggalānaṃ asādhāraṇattā suddho ca āvāso, atha vā <pageBreak edition="M" number="0.0045" /> ghorātikkamaṭṭhitattā anāgāmipuggalā suddhā nāma, caturoghatiṇṇattā khīṇāsavā suddhā nāma, tesaṃ suddhānaṃ dvinnaṃ uttamasattānaṃ āvāsotipi <bold>suddhāvāso,</bold> tasmiṃ.</paragraph>
    <paragraph line="90">Ayametthādhippāyo – suddhāvāse pana sotāpattimaggasotāpattiphalasakadāgāmimaggasakadāgāmiphalaanāgāmimaggā na vijjanti. Kasmāti ce? Anāgāmiphalaṭṭhānaṃyeva tasmiṃ uppajjanato cattāro diṭṭhisaṃyuttā ca vicikicchāyuttañca pañca akusalacittānaṃ sotāpannena vināsitattā, iti tasmā kāraṇā na jāyanti. Cattāro heṭṭhimavipākā heṭṭhimānaṃ rūpabrahmānaṃ vipākacittattā natthi. Sesāni ekapaññāsa cittāni suddhāvāse pana labbhanti. Taṃ yathā –</paragraph>
    <gatha1 line="91">Diṭṭhiyā vippayuttāni, uddhaccasahagataṃ tathā;</gatha1>
    <gathalast line="92">Kāmapuññāni aṭṭha ca, rūpapuññāni pañca vā.</gathalast>
    <gatha1 line="93">Arūpakusalāneva, maggo khīṇāsavassa ca;</gatha1>
    <gathalast line="94">Cakkhusotamanodhātu, puññajā tīraṇā duve.</gathalast>
    <gatha1 line="95">Pañcamajjhānapāko <pageBreak edition="V" number="1.0039" /> ca, anāgāmiphalādayo;</gatha1>
    <gathalast line="96">Suddhāvāsesu labbhanti, kriyacittāni vīsati.</gathalast>
    <paragraph line="97"><bold>Rūpāvacarikā sabbe</bold> sabbāni rūpāvacarāni pañcadasa cittāni, kāmadhātuyā <bold>sabbe</bold> tevīsati <bold>vipākā</bold>.</paragraph>
    <paragraph line="98" number="213"><bold>Domanassādimaggo ca</bold> domanassadvayañca ādimaggo ca sotāpattimaggo ca, <bold>kriyā ca dve ahetukā</bold> pañcadvārāvajjanahasituppādāni kiriyāni cāti tecattālīsa cittāni arūpabhūmiyaṃ natthi. Pañca rūpāvacaravipākā rūpīnaṃ vipākacittattā natthi. Rūpajavanāni heṭṭhimajhānānaṃ virattattā natthi. Cakkhusotaviññāṇāni puññajāni pasādarahitattā natthi. Ghānādiviññāṇāni pakatiyāyeva natthi. Kusalavipākā manodhātu cakkhādiggahitapañcārammaṇattā arūpānaṃ dhammārammaṇattā natthi, asati cakkhādiviññāṇe sā ca puññajā manodhātu <pageBreak edition="M" number="0.0046" /> tāya ca asatiyā cakkhādiviññāṇampi natthiyeva. Kiriyāmanodhātupi pañcārammaṇattāyeva natthi, hasituppādopi rūpakāyābhāvā sitassābhāvā natthi, pubbeva diṭṭhasaccā ariyā rūpabhūmikā, tasmā ādimaggopi natthi.</paragraph>
    <paragraph line="99" number="214"><bold>Evaṃ bhūmivaseneva, cittuppattiṃ vibhāvaye evaṃ</bold> iminā mayā vuttappakārena bhūmivasena cittuppattiṃ <bold>vibhāvaye</bold> dhīro katheyya. <bold>Tathā</bold> evaṃ ekādasannaṃ puggalānaṃ vasena cittuppattiṃ dhīro <bold>vibhāvaye</bold> katheyya.</paragraph>
    <hangnum line="100" number="215"></hangnum>
    <gatha1 line="101"><bold>Kusalākusalā kāme,</bold></gatha1>
    <gatha2 line="102"><bold>Tesaṃ pākā ahetukā;</bold></gatha2>
    <gatha3 line="103"><bold>Āvajjanadvayañcāti,</bold></gatha3>
    <gathalast line="104"><bold>Sattatiṃseva mānasāti. –</bold></gathalast>
    <unindented line="105">Ayaṃ vuttatthā.</unindented>
    <paragraph line="106" number="216"> Evaṃ catūsvapāyabhūmīsu manussabhūmiyañcāti <bold>pañcabhūmīsu</bold> ahetukassa sattassa <bold>jāyante</bold><pageBreak edition="V" number="1.0040" /> uppajjanti. <bold>Dvepaññāsāvasesāni, na jāyanti kadācipi</bold> avasesāni dvepaññāsa cittāni kadācipi na jāyanti na uppajjanti, tāni sarūpato vuttāneva.</paragraph>
    <paragraph line="107" number="217"><bold>Ahetukassa</bold> sattassa uppajjantehi sattatiṃsacittehi saha duhetukā, catumahāvipākā cāti cattālīsa cittāni tathā ekakaṃ duhetukassa sattassa jāyanti.</paragraph>
    <paragraph line="108" number="218-23"><bold>Sabbe mahaggatā ceva</bold> sabbe sattavīsatividhā mahaggatā ceva <bold>sabbepi ca anāsavā</bold> sabbe aṭṭha lokuttarā ceva cattāro tihetukavipākā ca kāme hasituppādo sahetukamahākiriyā cāti nava kriyāpi ceti cattālīsaṃ tathā aṭṭha ca <bold>duhetuno</bold> sattassa na jāyanti.</paragraph>
    <paragraph line="109">Ayametthādhippāyo <pageBreak edition="M" number="0.0047" /> – duhetuno rūpārūpasamāpattiyā asamatthatāya sattavīsa mahaggatā na jāyanti, maggaphalaṃ adhigantuṃ asamatthatāya aṭṭha lokuttarā na jāyanti, tihetukavipākā tihetukānaṃ sattānaṃ vipākacittattā na jāyanti, nava kiriyāni khīṇāsavānaṃyeva uppajjamānattā na jāyantīti. <bold>Kāmāvacarasattassa, tihetupaṭisandhino</bold> puthujjanassa catupaññāsa mānasā jāyanti. Katamāni tāni? Duhetukassa vuttāni cattālīsa cittāni tathā ekañca kāmadhātuyaṃ cattāro ñāṇasampayuttavipākā rūpārūpesu nava puññāni cāti catupaññāsa mānasā jāyanti. <bold>Puthujjanassa</bold> tihetuno kāmasattassa pañcatiṃsa cittāni <bold>na jāyare</bold> na jāyanti. Taṃ yathā –</paragraph>
    <gatha1 line="110">Āvajjanadvayaṃ hitvā, aṭṭhārasa kriyāpi ca;</gatha1>
    <gathalast line="111">Nava mahaggatā pākā, aṭṭha lokuttarāni ca.</gathalast>
    <gatha1 line="112">Kāmaputhujjanasseva, tihetupaṭisandhino;</gatha1>
    <gathalast line="113">Pañcatiṃseva cittāni, na jāyanti kadācipi.</gathalast>
    <paragraph line="114"><bold>Chadevesu manussesu cā</bold>ti sattasu bhūmīsu jātassa sotāpannassa <bold>dehino</bold> sattassa paññāsa cittāni jāyanti. <bold>Iti</bold> vacanaṃ dhīro <bold>niddise</bold> katheyya. Taṃ yathā –</paragraph>
    <gatha1 line="115">Diṭṭhiyā <pageBreak edition="V" number="1.0041" /> vippayuttāni, domanassadvayampi ca;</gatha1>
    <gathalast line="116">Uddhaccasahitañceva, kāmapuññāni aṭṭha ca.</gathalast>
    <gatha1 line="117">Nava mahaggatapuññāni, āvajjanadvayampi ca;</gatha1>
    <gathalast line="118">Sabbe kāmavipākā ca, sotāpattiphalampi ca.</gathalast>
    <paragraph line="119"><bold>Assa</bold> sotāpannassa navatiṃseva cittāni na uppajjanti. <bold>Iti</bold> vacanaṃ dhīro <bold>dīpaye</bold> deseyya. Taṃ yathā –</paragraph>
    <gatha1 line="120">Āvajjanadvayaṃ hitvā, aṭṭhārasa kriyāpi ca;</gatha1>
    <gathalast line="121">Nava mahaggatā pākā, satta lokuttarāni ca.</gathalast>
    <gatha1 line="122">Diṭṭhiyā <pageBreak edition="M" number="0.0048" /> sampayuttāni, vicikicchāyutaṃ tathā;</gatha1>
    <gathalast line="123">Navatiṃsa na jāyanti, sotāpannassa dehino.</gathalast>
    <paragraph line="124" number="224"> Paṭhamaṃ phalaṃ ṭhapetvā <bold>sotāpannassa</bold> puggalassa <bold>vuttāni</bold> cittāni attano sakadāgāmino <bold>phalena</bold> sakadāgāmiphalena saha sakadāgāmipuggalassa siyuṃ.</paragraph>
    <paragraph line="125" number="225"><bold>Sotāpannassa vuttāni, ṭhapetvā paṭighadvayaṃ dutiyañca phalaṃ</bold> sakadāgāmiphalañca hitvā attano anāgāmiphalena saha sotāpannassa sattassa vuttāni yāni aṭṭhacattālīsa cittāni atthi, tāni anāgāmissa sattassa jāyanti. <bold>Iti</bold> vacanaṃ dhīro viniddise.</paragraph>
    <paragraph line="126" number="226"><bold>Kati cittāni jāyanti, kāme arahato pana</bold> kāme sattasu kāmabhūmīsu jātassa arahato khīṇāsavassa kati cittāni jāyanti? Cattāri ca cattārīsañca cittāni <bold>kāme</bold> sattasu kāmabhūmīsu jātassa arahato <bold>siyuṃ</bold> bhaveyyuṃ. Taṃ yathā –</paragraph>
    <gatha1 line="127">Tevīsa kāmapākāni, kriyacittāni vīsati;</gatha1>
    <gathalast line="128">Arahattaphaleneva, kāme arahato siyuṃ.</gathalast>
    <paragraph line="129" number="227"><bold>Maggaṭṭhānaṃ</bold><pageBreak edition="V" number="1.0042" /><bold>catunnampi</bold> tesaṃ puggalānaṃ sakaṃ sakaṃ maggacittaṃ <bold>siyā</bold> bhaveyya. <bold>Ekacittakkhaṇā hi te</bold> hi saccaṃ taṃ mayā vuttaṃ vacanaṃ. <bold>Te</bold> maggā ekacittakkhaṇā.</paragraph>
    <paragraph line="130" number="228"><bold>Puthujjanassa tīsveva, paṭhamajjhānabhūmisu</bold> tīsu eva paṭhamajjhānabhūmīsu jātassa puthujjanassa brahmuno pañcatiṃsa eva cittāni jāyanti. <bold>Iti</bold> vacanaṃ dhīro <bold>viniddise</bold> uccāreyya. Taṃ yathā –</paragraph>
    <gatha1 line="131">Domanassadvayaṃ hitvā, apuññāni daseva ca;</gatha1>
    <gathalast line="132">Kāmapuññāni aṭṭheva, nava puññā mahaggatā.</gathalast>
    <gatha1 line="133">Cakkhusotadvayaṃ <pageBreak edition="M" number="0.0049" /> puññapākaṃ santīraṇadvayaṃ;</gatha1>
    <gatha2 line="134">Āvajjanadvayañceva, puññajaṃ sampaṭicchanaṃ;</gatha2>
    <gathalast line="135">Paṭhamajjhānapāko ca, pañcatiṃseva jāyare.</gathalast>
    <paragraph line="136" number="229-234"><bold>Ghānādīsu</bold> pasādesu pavattaṃ kusalavipākaṃ <bold>viññāṇattayaṃ</bold> satta apuññajā pākā aṭṭha mahāpākā tathā uparijhānabhūmīsu jātā pākā āruppā cattāro vipākāpi ca domanassadvayampi ca āvajjanadvayavajjā <bold>aṭṭhārasa kriyā ceva</bold> aṭṭha lokuttarāni ca etāni catupaññāsa cittāni paṭhamajjhānabhūmīsu tīsu nibbattassa puthujjanassa dehino sattassa <bold>na ca labbhare</bold> na labbhanti. Tāsu tīsu bhūmīsu nibbattassa <bold>puthujjanassa</bold> brahmuno <bold>vuttesu</bold> cittesu apuññapañcakaṃ hitvā tattha tīsu paṭhamajjhānabhūmīsu nibbattassa <bold>sotāpannassa</bold> brahmuno paṭhamaphalena saha ekatiṃsa cittāni <bold>jāyare</bold> jāyanti. <bold>Sakadāgāmino tattha</bold> tīsu paṭhamajjhānabhūmīsu jātassa sakadāgāmino brahmuno tesu cittesu paṭhamaṃ phalaṃ ṭhapetvā sakadāgāmiphalaṃ pakkhipitvā ekatiṃseva cittāni jāyare. <bold>Anāgāmissa tattheva</bold> tīsu paṭhamajjhānabhūmīsu eva jātassa anāgāmissa dutiyaṃ phalaṃ ṭhapetvā attano phalacittena saha ekatiṃseva cittāni jāyanti.</paragraph>
    <hangnum line="137" number="235"></hangnum>
    <gatha1 line="138"><bold>Viññāṇaṃ cakkhusotānaṃ, puññajaṃ sampaṭicchanaṃ;</bold></gatha1>
    <gathalast line="139"><bold>Santīraṇadvayañceva, kriyacittāni vīsati.</bold></gathalast>
    <paragraph line="140" number="236-7"> Arahattaphalaṃ <pageBreak edition="V" number="1.0043" /> paṭhamajjhānato sambhavo pāko sattavīsati cittāni <bold>arahantassa</bold> khīṇāsavassa jāyare. <bold>Puthujjanassa tīsveva</bold> tīsu eva dutiyajjhānabhūmīsu jātassa puthujjanassa brahmuno dutiyajjhānatatiyajjhānapākena saha chattiṃsa cittāni jāyanti. Taṃ yathā –</paragraph>
    <gatha1 line="141">Domanassadvayaṃ <pageBreak edition="M" number="0.0050" /> hitvā, apuññāni daseva ca;</gatha1>
    <gathalast line="142">Kāmapuññāni aṭṭheva, nava puññamahaggatā.</gathalast>
    <gatha1 line="143">Cakkhusotadvayaṃ puññapākaṃ santīraṇadvayaṃ;</gatha1>
    <gathalast line="144">Āvajjanadvayañceva, puññajaṃ sampaṭicchanaṃ.</gathalast>
    <gatha1 line="145">Dutiyajjhānapākena, tatiyajjhānapākato;</gatha1>
    <gathalast line="146">Chattiṃseva ca cittāni, dutiyajjhānadehino.</gathalast>
    <paragraph line="147" number="238-241"><bold>Puthujjanassa vuttesu, hitvā vāpuññapañcakaṃ</bold> attano phalena saha bāttiṃsa cittāni sotāpannassa jāyanti. <bold>Sotāpannassa vuttesu, ṭhapetvā paṭhamaṃ phalaṃ</bold> sotāpannassa vuttesu paṭhamaṃ phalaṃ ṭhapetvā attano phalacittena saha bāttiṃsa cittāni, sakadāgāmissa vuttesu dutiyaṃ phalaṃ ṭhapetvā anāgāmiphalena saha bāttiṃseva cittāni <bold>assa</bold> anāgāmino bhavanti. <bold>Arahantassa tīsveva, aṭṭhavīsati attano</bold> tīsu eva dutiyajjhānabhūmīsu jātassa arahato attano phalena dutiyajjhānatatiyajjhānapākato pākehi saha aṭṭhavīsati cittāni honti. Taṃ yathā –</paragraph>
    <gatha1 line="148">Viññāṇaṃ cakkhusotānaṃ, puññajaṃ sampaṭicchanaṃ;</gatha1>
    <gathalast line="149">Santīraṇadvayañceva, kriyacittāni vīsati.</gathalast>
    <gatha1 line="150">Arahattaphalaṃ pāko, dutiyajjhānasambhavo;</gatha1>
    <gathalast line="151">Tatiyajjhānapāko ca, aṭṭhavīsati mānasā.</gathalast>
    <paragraph line="152" number="242-6"><bold>Parittakasubhādīnaṃ, devānaṃ tīsu bhūmīsu</bold> catutthajjhānavipākena saha pañcatiṃseva cittāni <pageBreak edition="V" number="1.0044" /> jāyanti. <bold>Sotāpannassa tattheka-tiṃsa cittāni jāyare</bold>tattha tāsu tīsu parittakasubhādīnaṃ bhūmīsu sotāpannassa ca ekatiṃsa cittāni jāyare. Yathā <bold>evaṃ</bold> sakadāgāmino ekatiṃsa cittāni jāyare. Tathā anāgāmino ekatiṃsa jāyare. <bold>Tattheva</bold><pageBreak edition="M" number="0.0051" /> tāsu tīsu bhūmīsu eva jātassa khīṇāsavassa sattavīsati mānasā honti, <bold>tathā</bold> evaṃ <bold>vehapphale</bold> vehapphalabhūmiyaṃ jātānaṃ puthujjanasekkhānaṃ pañcannaṃ <bold>sabbesaṃ</bold> puggalānaṃ mānasā honti. Pañcasu <bold>suddhāvāsikabhūmīsu</bold> jātassa anāgāmino sattassa ekatiṃseva cittāni honti. <bold>Iti</bold> vacanaṃ dhīro <bold>paridīpaye</bold> deseyya. <bold>Tattheva</bold> tāsu suddhāvāsabhūmīsu eva jātassa arahato sattavīsati mānasā honti. <bold>Evaṃ</bold> iminā mayā vuttappakārena <bold>rūpīsu</bold> pañcadasasu rūpibhūmīsu jātānaṃ sabbesaṃ puggalānaṃ cittāni <bold>vibhāvinā</bold> dhīrena <bold>viññeyyāni</bold> jānitabbāni.</paragraph>
    <paragraph line="153" number="247"><bold>Catuvīsati cittāni, paṭhamāruppabhūmiyaṃ</bold> paṭhamaāruppabhūmiyaṃ jātassa puthujjanassa catuvīsati cittāni jāyanti. <bold>Iti</bold> vacanaṃ dhīro viniddise. Taṃ yathā –</paragraph>
    <gatha1 line="154">Domanassadvayaṃ hitvā, apuññāni daseva ca;</gatha1>
    <gatha2 line="155">Kāmapuññāni aṭṭheva, āruppakusalāni ca;</gatha2>
    <gathalast line="156">Paṭhamāruppapāko ca, kriyāvoṭṭhabbanampi ca.</gathalast>
    <paragraph line="157" number="248-251"><bold>Sotāpannassa tattheva, ṭhapetvāpuññapañcakaṃ</bold>tattha tissaṃ paṭhamāruppabhūmiyaṃ eva sotāpannassa puggalassa apuññapañcakaṃ hitvā attano phalena saha vīsati cittāni honti. Tathā <bold>tattha</bold> tissaṃ paṭhamāruppabhūmiyaṃ sakadāgāmino, anāgāminopi ca puggalassa pubbaṃ pubbaṃ phalaṃ <bold>vinā</bold> vajjetvā attano phalena saha vīsati cittāni jāyanti. <bold>Khīṇāsavassa tattheva</bold> tattha tissaṃ paṭhamāruppabhūmiyaṃ eva jātassa khīṇāsavassa dasa pañca mānasā ca jāyanti. Taṃ yathā –</paragraph>
    <gatha1 line="158">Mahākriyāni aṭṭheva, catvāruppakriyāni ca;</gatha1>
    <gathalast line="159">Arahattaphalaṃ pāko, voṭṭhabbañcāpi mānasaṃ.</gathalast>
    <paragraph line="160">Dutiyāruppabhūmiyaṃ <pageBreak edition="M" number="0.0052" /> jātassa puthujjanassa sattassa tevīsati cittāni honti. Taṃ yathā –</paragraph>
    <gatha1 line="161">Domanassadvayaṃ <pageBreak edition="V" number="1.0045" /> hitvā, apuññāni daseva ca;</gatha1>
    <gatha2 line="162">Kāmapuññāni aṭṭheva, puññārūpūparī tayo;</gatha2>
    <gathalast line="163">Dutiyāruppapāko ca, voṭṭhabbañcāpi mānasaṃ.</gathalast>
    <paragraph line="164"><bold>Iti</bold> evaṃ iminā pakārena <bold>vatvā</bold> kathetvā dhīro paṇḍito <bold>vibhāvaye</bold> deseyya. <bold>Ettha</bold> etissaṃ dutiyāruppabhūmiyaṃ jātānaṃ tiṇṇannaṃ sekkhānampi ekūnavīsati cittāni honti. Taṃ yathā –</paragraph>
    <gatha1 line="165">Diṭṭhiyā vippayuttāni, uddhaccasahitaṃ tathā;</gatha1>
    <gathalast line="166">Kāmapuññāni aṭṭheva, puññārūpūparī tayo.</gathalast>
    <gatha1 line="167">Dutiyāruppapāko ca, voṭṭhabbañcāpi mānasaṃ;</gatha1>
    <gathalast line="168">Sakasakaphaleneva, cittānekūnavīsati.</gathalast>
    <paragraph line="169" number="252"><bold>Cuddaseva tu cittāni</bold> dutiyāruppabhūmiyaṃ jātassa khīṇāsavassa kiriyacittāni dvādasa eko pāko arahattaphalañcāti cuddaseva cittāni honti. Taṃ yathā –</paragraph>
    <gatha1 line="170">Mahākriyāni aṭṭheva, kriyārūpūparī tayo;</gatha1>
    <gathalast line="171">Voṭṭhabbañca sako pāko, arahattaphalampi ca.</gathalast>
    <paragraph line="172" number="253"><bold>Puthujjanassa sattassa, tatiyāruppabhūmiyaṃ</bold> tatiyaarūpabhūmiyaṃ jātassa puthujjanassa sattassa bāvīsati cittāni bhavanti. <bold>Iti</bold> vacanaṃ dhīro pakāsaye. Taṃ yathā –</paragraph>
    <gatha1 line="173">Domanassadvayaṃ hitvā, apuññāni daseva ca;</gatha1>
    <gatha1 line="174">Kāmapuññāni aṭṭheva, puññārūpūparī duve;</gatha1>
    <gathalast line="175">Tatiyāruppapāko ca, voṭṭhabbañcāpi mānasaṃ.</gathalast>
    <paragraph line="176" number="254-5"><bold>Aṭṭhāraseva cittāni, sotāpannassa</bold> puggalassa aṭṭhārasa eva cittāni jāyare. Taṃ yathā –</paragraph>
    <gatha1 line="177">Diṭṭhiyā <pageBreak edition="M" number="0.0053" /><pageBreak edition="V" number="1.0046" /> vippayuttāni, uddhaccasahitaṃ tathā;</gatha1>
    <gathalast line="178">Mahāpuññāni aṭṭheva, puññārūpūparī duve.</gathalast>
    <gatha1 line="179">Aṭṭhāraseva pākena, sotāpattiphalena ca;</gatha1>
    <gathalast line="180">Voṭṭhabbañcāpi mānasaṃ, sotāpannassa jāyare.</gathalast>
    <paragraph line="181">Sakadāgāmino paṭhamaṃ phalaṃ ṭhapetvā attano phalena <bold>tāni</bold> aṭṭhārasa cittāni honti. Sakadāgāmino vuttesu cittesu dutiyaṃ phalaṃ ṭhapetvā attano phalena saha aṭṭhārasa cittāni eva anāgāmissa jāyare.</paragraph>
    <paragraph line="182" number="256"><bold>Teraseva ca cittāni, tatiyāruppabhūmiyaṃ</bold> tatiyaarūpabhūmiyaṃ jātassa khīṇāsavassa teraseva cittāni jāyanti. <bold>Iti</bold> vacanaṃ dhīro viniddise. Taṃ yathā –</paragraph>
    <gatha1 line="183">Mahākriyāni aṭṭheva, kriyārūpūparī duve;</gatha1>
    <gathalast line="184">Arahattaphalaṃ pāko, voṭṭhabbañcāpi mānasaṃ.</gathalast>
    <paragraph line="185" number="257"><bold>Ekavīsati cittāni, catutthāruppabhūmiyaṃ</bold> catutthaarūpabhūmiyaṃ jātassa puthujjanassa sattassa ekavīsati cittāni jāyanti. <bold>Iti</bold> idaṃ vacanaṃ dhīro viniddise. Taṃ yathā –</paragraph>
    <gatha1 line="186">Domanassadvayaṃ hitvā, apuññāni daseva ca;</gatha1>
    <gatha1 line="187">Kāmapuññāni aṭṭheva, voṭṭhabbañcāpi mānasaṃ;</gatha1>
    <gathalast line="188">Catutthāruppapuññañca, sapākenekavīsati.</gathalast>
    <paragraph line="189" number="258-260"><bold>Sotāpannassa sattassa, sattarasa</bold> cittāni dhīro pakāsaye. Taṃ yathā –</paragraph>
    <gatha1 line="190">Diṭṭhiyā vippayuttāni, uddhaccasahitaṃ tathā;</gatha1>
    <gatha2 line="191">Kāmapuññāni aṭṭheva, sotāpattiphalampi ca;</gatha2>
    <gathalast line="192">Catutthāruppapuññañca, sapāko voṭṭhabbampi ca.</gathalast>
    <paragraph line="193">Sakadāgāmino <pageBreak edition="V" number="1.0047" /> paṭhamaṃ phalaṃ ṭhapetvā <bold>tāni</bold> eva cittāni saphalena honti. Sakadāgāmino vuttesu cittesu dutiyaṃ <pageBreak edition="M" number="0.0054" /> phalaṃ ṭhapetvā attano phalena sattarasa mānasā anāgāmissa honti. <bold>Dvādaseva tu cittāni, catutthāruppabhūmiyaṃ</bold> jātassa arahantassa dvādasa eva cittāni jāyanti. Taṃ yathā –</paragraph>
    <gatha1 line="194">Mahākriyāni aṭṭheva, voṭṭhabbañcāpi mānasaṃ;</gatha1>
    <gathalast line="195">Catutthañca kriyārūpaṃ, pāko arahato phalaṃ.</gathalast>
    <paragraph line="196"><bold>Iti</bold> evaṃ iminā mayā vuttappakārena puggalānaṃ vasena bhūmīsu cittappavattiṃ vidū dhīro vibhāvaye.</paragraph>
    <paragraph line="197" number="261-2"><bold>Heṭṭhimānaṃ arūpīnaṃ, brahmānaṃ uparūpari</bold> jātā arūpakusalā ceva kiriyāpi ca uppajjanti. <bold>Uddhaṃ uddhaṃ</bold> bhāge jātānaṃ <bold>arūpīnaṃ</bold> brahmānaṃ <bold>heṭṭhimā heṭṭhimā āruppā</bold> heṭṭhābhāge jātā arūpāvacarā pana neva jāyanti. Kasmā kāraṇāti? <bold>Kira</bold> mayā sutaṃ, heṭṭhimajhānesu <bold>diṭṭhādīnavato</bold> diṭṭhadosabhāvato neva jāyanti.</paragraph>
    <paragraph line="198" number="263-5"><bold>Ṭhapetvā paṭhamaṃ maggaṃ</bold> sotāpattimaggaṃ ṭhapetvā <bold>kusalānuttarā tayo</bold> tayo anuttarā kusalā tayo maggā, kāmāvacarapuññāni aṭṭha, tathā dasa apuññāni cittāni, arūpapuññāni cattāri. <bold>Sabbe pākā anuttarā</bold> sabbāni lokuttaraphalāni, paṭhamāruppapāko ca nava kāmakiriyāpi ca, arūpāpi sabbā kiriyā, etāni pana tecattālīsa mānasā paṭhamāruppabhūmiyaṃ uppajjanti.</paragraph>
    <paragraph line="199" number="266-7"> Sabbo tevīsati<bold>kāmavipāko,</bold> sabbo pannarasavidho mahaggato rūpo cittuppādo, <bold>manodhātu</bold> kiriyāmanodhātu, domanassadvayampi ca ādimaggo ca <bold>tathā upari</bold> jātā tayo arūpa<bold>pākā</bold> cāti chacattālīsa cittāni <bold>ettha</bold> etissaṃ paṭhamāruppabhūmiyaṃ natthi.</paragraph>
    <paragraph line="200" number="268-9"><bold>Vuttesu</bold><pageBreak edition="M" number="0.0055" /><bold>pana cittesu, paṭhamāruppabhūmiyaṃ</bold> vuttesu cittesu kusalapākakiriyāvasena <bold>paṭhamāruppattayaṃ</bold> ṭhapetvā attano pāko cāti cattālīsa cittāni dutiyāruppabhūmiyaṃ <pageBreak edition="V" number="1.0048" /> jāyanti. <bold>Evaṃ</bold> iminā mayā vuttappakārena <bold>sesadvaye</bold> paṭhamadutiyāruppato sesaākiñcaññāyatananevasaññānāsaññāyatanabhūmidvaye <bold>heṭṭhimaheṭṭhimaṃ</bold> kusalavipākakiriyāvasena heṭṭhābhāge jātaṃ arūpattayaṃ hitvā attano attano pākā <bold>evaṃ</bold> iminā mayā vuttappakārena paṇḍitena <bold>ñeyyā</bold> jānitabbā.</paragraph>
    <paragraph line="201" number="270-3"><bold>Cattāro ca anāsavā, vipākā</bold> cattāri lokuttaraphalacittāni, <bold>sabbe</bold> sabbāni ca catūsu āruppabhūmīsu honti. Voṭṭhabbanena cittena saha kāme aṭṭha mahākiriyā, catasso arūpakiriyāpi cāti terasa eva kiriyā paṭhamāruppabhūmiyaṃ jātassa khīṇāsavassa jāyanti. Dutiyāruppabhūmiyaṃ jātassa khīṇāsavassa paṭhamāruppakiriyaṃ hitvā dvādasa eva kiriyā honti. Tatiyāruppabhūmiyaṃ jātassa khīṇāsavassa paṭhamadutiyāruppakiriyāni hitvā ekādasa kiriyā honti. Catutthāruppabhūmiyaṃ jātassa khīṇāsavassa paṭhamadutiyatatiyāruppakiriyāni hitvā daseva kiriyā <bold>ñeyyā</bold> jānitabbā.</paragraph>
    <hangnum line="202" number="274"></hangnum>
    <gatha1 line="203"><bold>Arahato pana cittāni, honti ekūnavīsati;</bold></gatha1>
    <gathalast line="204"><bold>Arahattaṃ kriyā sabbā, ṭhapetvāvajjanadvayaṃ.</bold></gathalast>
    <paragraph line="205">Āvajjanadvayaṃ ṭhapetvā sabbā kiriyā, arahattaphalañcāti ekūnavīsati cittāni arahato pana honti. Āvajjanadvayaṃ kiñcāpi khīṇāsavassa honti, evampi aññesaṃ puthujjanasekkhānampi hontiyeva. Ekūnavīsati cittāni khīṇāsavassa eva honti, na aññesanti ñāpanatthaṃ ‘‘āvajjanadvayaṃ ṭhapetvā’’ti vuttaṃ.</paragraph>
    <paragraph line="206" number="275-6"><bold>Catunnaṃ</bold><pageBreak edition="M" number="0.0056" /><bold>phalaṭṭhānaṃ</bold> puggalānañca tihetukaputhujjane ca teraseva cittāni bhavanti. <bold>Iti</bold> vacanaṃ dhīro pakāsaye. Taṃ yathā – cattāro ñāṇasampayuttā mahāvipākāni, nava rūpārūpapākā ca ime teraseva cittāni bhavanti.</paragraph>
    <paragraph line="207" number="277-9"><bold>Catunnaṃ phalaṭṭhānaṃ</bold> puggalānañca duhetukaputhujjane ca ñāṇaparihīnāni cattāri vipākāni eva jāyare. <bold>Puthujjanānaṃ tiṇṇampi, catunnaṃ ariyadehinaṃ</bold> ariyagatānaṃ <bold>sattannaṃ</bold> puggalānaṃ <pageBreak edition="V" number="1.0049" /> sattaraseva cittāni bhavanti. Taṃ yathā – duve pañcaviññāṇāni, manodhātuttayasantīraṇāni, voṭṭhabbanañca ime sattarasa eva honti.</paragraph>
    <paragraph line="208" number="280-5"><bold>Heṭṭhā tiṇṇaṃ phalaṭṭhānaṃ, tihetukaputhujjane catunnaṃ</bold> puggalānaṃ mahaggatāni eva kusalāni honti. <bold>Tiṇṇaṃ puthujjanānañca, ādito tiṇṇaṃ ariyānaṃ</bold> heṭṭhā ariyānaṃ teraseva cittāni uppajjanti. <bold>Iti</bold> vacanaṃ dhīro niddise. Aṭṭheva kāmapuññāni, <bold>apuññato</bold> akusalavasena diṭṭhihīnā cattāro cittuppādāpi, uddhaccasampayuttañcāti terasa cittāni honti. <bold>Heṭṭhā dvinnaṃ phalaṭṭhānaṃ</bold> sotāpannasakadāgāmipuggalānaṃ <bold>sabbaputhujjane</bold> ahetukaduhetukatihetukaputhujjane domanassayuttaṃ dvayameva cittaṃ jāyate. <bold>Tiṇṇaṃ puthujjanānañca</bold> pañca eva jāyare. Taṃ yathā –</paragraph>
    <gatha1 line="209">Cattāri diṭṭhiyuttāni, vicikicchāyutampi ca;</gatha1>
    <gathalast line="210">Maggaṭṭhānaṃ catunnampi, maggacittaṃ sakaṃ sakaṃ.</gathalast>
    <paragraph line="211"><bold>Tesaṃ</bold> catunnaṃ maggaṭṭhānaṃ puggalānaṃ sakaṃ sakaṃ ekameva maggacittaṃ <bold>bhave</bold> bhaveyya. <bold>Iti</bold> evaṃ iminā mayā vuttappakārena dhīro paṇḍito <bold>vibhāvaye</bold> cittappavattiṃ pakāsaye.</paragraph>
    <paragraph line="212" number="286-9"><bold>Mayā bhavesu cittānaṃ, puggalānaṃ vasena ca. Bhavesu</bold> sabbabhavesu cittānaṃ, puggalānaṃ vasena ca cittappavatti <bold>bhikkhūnaṃ</bold><pageBreak edition="M" number="0.0057" /> ābhidhammikabhikkhūnaṃ <bold>pāṭavatthāya</bold> chekabhāvāya mayā pakāsitā. <bold>Evaṃ sabbamidaṃ cittaṃ, bhūmipuggalabhedato evaṃ</bold> iminā mayā vuttappakārena bhūmipuggalabhedato idaṃ sabbaṃ cittaṃ <bold>bahudhāpi ca</bold> bahuppakārampi ca hoti. <bold>Iti</bold> gahaṇaṃ vibhāvinā viññātabbaṃ. <bold>Sakkā vuttānusārena</bold> mayā vuttassa anusārena <bold>bhedo</bold> cittabhedo vibhāvinā <bold>ñātuṃ</bold> vijānituṃ sakkā. Ganthavitthārabhītena mayā <bold>idaṃ</bold> cittappavattidīpakavacanaṃ saṃkhittaṃ, pubbāparaṃ viloketvā, cintetvā ca punappunaṃ atthaṃ upaparikkhitvā vibhāvinā gahetabbaṃ.</paragraph>
    <paragraph line="213" number="290"><bold>Imañcābhidhammāvatāraṃ susāraṃ, varaṃ sattamohandhakārappadīpaṃ</bold> imañca abhidhammāvatārappakaraṇaṃ <bold>susāraṃ</bold> sundarasārabhūtaṃ varaṃ sattaandhakārasadise mohe padīpaṃ pajjotappadīpaṃ <pageBreak edition="V" number="1.0050" /><bold>yo</bold> naro sādhukaṃ cinteti vācetipi, taṃ naraṃ rāgadosā <bold>ciraṃ</bold> cirakālaṃ <bold>nopayanti</bold> na upagacchanti.</paragraph>
    <centered line="214">Iti abhidhammāvatāraṭīkāya</centered>
    <centered line="215">Bhūmipuggalacittuppattiniddesavaṇṇanā niṭṭhitā.</centered>
    <centered line="216">Pañcamo paricchedo.</centered>
  </content>
</document>