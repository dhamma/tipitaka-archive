<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh08t.nrf11.xml</normativeSource>
    <archivePath>roman/tika/abhidhammapitaka (tika)/abhidhammavatara-puranatika/12. dvadasamo paricchedo.xml</archivePath>
    <baseFileName>12. dvadasamo paricchedo</baseFileName>
    <titlePath>12. Dvādasamo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">12. Dvādasamo paricchedo</chapter>
    <subhead line="2">Paññattiniddesavaṇṇanā</subhead>
    <paragraph line="3">Saṅkhāyatīti <pageBreak edition="Vipassana Research Institut" number="1.0092" /><bold>saṅkhā,</bold> kathīyatīti attho. <bold>Kinti</bold> kiṃ iti kathīyati. ‘‘Aha’’nti ‘‘mama’’nti kathīyati.</paragraph>
    <paragraph line="4"><bold>Tajjāpaññattī</bold>ti tassa cakkhusotādikassa anurūpavasena jātā paññattīti attho.</paragraph>
    <paragraph line="5"><bold>Ekassavā</bold>ti ekassa nāmadhammassa ‘‘accho’’ti <bold>nāmaṃ</bold> gahetvā <bold>bahūnaṃ</bold> nāmadhammānaṃ ‘‘accho’’ti <bold>nāmaṃ</bold> gahetvā. <bold>Samūhamevā</bold>ti nāmadhammānaṃ samūhaṃ eva.</paragraph>
    <paragraph line="6">Gahito pubbe saṅketo etenāti <bold>gahitapubbasaṅketaṃ</bold>. Kiṃ taṃ? <bold>Manodvārāvajjanajavanaviññāṇaṃ</bold>. Tena gahitāya paññattiyā <bold>viññāyati</bold> ‘‘sattā’’ti ‘‘kammajā’’ti kathīyati.</paragraph>
    <paragraph line="7">Itthī <pageBreak edition="Myanmar" number="0.0113" /> ca puriso ca itthipurisā, te ādayo yesaṃ te <bold>itthipurisādayo,</bold> tesaṃ.</paragraph>
    <paragraph line="8" number="778"><bold>Tatiyā koṭī</bold>ti tatiyo koṭṭhāso.</paragraph>
    <centered line="9">Iti abhidhammāvatāraṭīkāya</centered>
    <centered line="10">Paññattiniddesavaṇṇanā niṭṭhitā.</centered>
    <centered line="11">Dvādasamo paricchedo.</centered>
  </content>
</document>