<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh08t.nrf17.xml</normativeSource>
    <source>roman/tika/abhidhammapitaka (tika)/abhidhammavatara-puranatika/18. attharasamo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavatara-puranatika</directory>
    <basename>18. attharasamo paricchedo</basename>
    <titlePath>18. Aṭṭhārasamo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">18. Aṭṭhārasamo paricchedo</chapter>
    <subhead line="2">Diṭṭhivisuddhiniddesavaṇṇanā</subhead>
    <paragraph line="3" number="1175"><bold>Yā</bold><pageBreak edition="Vipassana Research Institut" number="1.0107" /><bold>sañjānanamattaṃva, saññā nīlādito panā</bold>ti sā saññā nīlādivasena sañjānanamattaṃva karoti. <bold>Lakkhaṇappaṭivedha</bold>nti aniccādilakkhaṇapaṭibujjhanaṃ.</paragraph>
    <paragraph line="4" number="1177"><bold>Taṃ</bold> viññāṇaṃ <bold>ussakkitvā</bold> uddhaṃ sakkaṃ katvā satte maggaṃ pāpetuṃ na sakkoti.</paragraph>
    <paragraph line="5" number="1178-9"> Sabbesaṃ pana dhammānaṃ <bold>sabhāvapaṭivedhanaṃ</bold> aviparītavasena paṭibujjhanaṃ paññāya lakkhaṇaṃ.</paragraph>
    <paragraph line="6" number="1180"> Samādhi āsannakāraṇaṃ etāyāti <bold>samādhāsannakāraṇā</bold>.</paragraph>
    <paragraph line="7" number="1181"><bold>Lakkhaṇenekadhā</bold>ti sabbadhammaṃ paṭibujjhanalakkhaṇena paññāva ekadhā vuttā.</paragraph>
    <paragraph line="8" number="1183"><bold>Bhūripaññenā</bold>ti <pageBreak edition="Myanmar" number="0.0129" /> bhūte atthe aviparīte atthe ramatīti bhūri, bhūri paññā etassāti bhūripañño, tena.</paragraph>
    <paragraph line="9" number="1186-91"> Tīsu atthadhammaniruttīsu ca ñāṇesu atthadhammaniruttīsu jātesu ñāṇesu ca ñāṇaṃ. Yaṃ kiñci paccayuppannaṃ phalaṃ dhammajātaṃ. <bold>Bhāsitattho</bold>ti pāḷiyā attho. <bold>Ete pañca</bold> dhammā <bold>atthasaññitā</bold> atthanāmakā. <bold>Phalanibbattako hetū</bold>ti jananako paccayo. <bold>Bhāsita</bold>nti pāḷi. <bold>Dhammasaññitā</bold>ti dhammanāmakā. <bold>Sabhāvaniruttī</bold>ti aviparītavohāro. <bold>Pariyattī</bold>ti sikkhanaṃ. Savanādhigamehi <bold>pubbayogena</bold> pubbe pavattanāya.</paragraph>
    <paragraph line="10" number="1192"><bold>Bhūmibhūtesū</bold>ti vipassanāya bhūmibhūtesu.</paragraph>
    <paragraph line="11" number="1194"><bold>Jananādito</bold>ti <pageBreak edition="Vipassana Research Institut" number="1.0108" /> jātiādito bhītena paññā bhāvetabbā.</paragraph>
    <paragraph line="12" number="1203"><bold>Ekāsītiyā cittenā</bold>ti lokuttaracittavajjitena vipassanābhūmibhūtena ekāsītiyā cittena.</paragraph>
    <paragraph line="13" number="1208"><bold>Sattasammohaghātattha</bold>nti sattoti sammohassa vināsitatthaṃ.</paragraph>
    <paragraph line="14" number="1211"><bold>Nirīhaka</bold>nti īhavirahitaṃ byāpāravirahitaṃ, dārurajjusamāyoge.</paragraph>
    <paragraph line="15" number="1215"><bold>Ubho bhijjanti paccayā</bold>ti aññamaññapaccayakāraṇā.</paragraph>
    <paragraph line="16" number="1225"><bold>Antadvaya</bold>nti kāmasukhallikānuyogaattakilamathānuyogadvayaṃ. <bold>Bhāvaye</bold>ti diṭṭhivisuddhiṃ vaḍḍheyya.</paragraph>
    <centered line="17">Iti abhidhammāvatāraṭīkāya</centered>
    <centered line="18">Diṭṭhivisuddhiniddesavaṇṇanā niṭṭhitā.</centered>
    <centered line="19">Aṭṭhārasamo paricchedo.</centered>
  </content>
</document>