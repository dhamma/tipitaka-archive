<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh08t.nrf18.xml</normativeSource>
    <source>roman/tika/abhidhammapitaka (tika)/abhidhammavatara-puranatika/19. ekunavisatimo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavatara-puranatika</directory>
    <basename>19. ekunavisatimo paricchedo</basename>
    <titlePath>19. Ekūnavīsatimo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">19. Ekūnavīsatimo paricchedo</chapter>
    <subhead line="2">Kaṅkhāvitaraṇavisuddhiniddesavaṇṇanā</subhead>
    <paragraph line="3" number="1231"> Iccevamādibāttiṃsakoṭṭhāsānaṃ <pageBreak edition="Myanmar" number="0.0130" /> paccayassa hetupaccaye tāva yogī manasā pariggaṇhāti.</paragraph>
    <paragraph line="4" number="1233"><bold>Hetvaṅkurassa bījaṃ tu</bold> bījaṃ aṅkurassa hetujanakaṃ, pathavādayo aṅkurassa paccayā.</paragraph>
    <paragraph line="5" number="1234"><bold>Pañca</bold><pageBreak edition="Vipassana Research Institut" number="1.0109" /><bold>dhammā</bold>ti avijjātaṇhupādānakammāhārā hetupaccayā dhammā.</paragraph>
    <paragraph line="6" number="1235"> Kammaṃ puttassa janako pitā viya nāmarūpassa janakaṃ.</paragraph>
    <paragraph line="7" number="1238"><bold>Paccayā</bold>ti paccayena.</paragraph>
    <paragraph line="8" number="1240"><bold>Yā sā</bold>ti yā sā kaṅkhā. <bold>Pubbante</bold> pubbakoṭṭhāse.</paragraph>
    <paragraph line="9" number="1241"><bold>Sabbathā</bold> sabbakoṭṭhāsato anavasesāva tassa yogino <bold>sā</bold> kaṅkhā <bold>pahiyyati</bold> nāsīyate.</paragraph>
    <paragraph line="10" number="1243"><bold>Atthasādhikā</bold>ti kusalapakkhe dānādiatthasādhikā, akusalapakkhe pāṇātipātādiatthasādhikā.</paragraph>
    <paragraph line="11"><bold>Taṃ vipāka</bold>nti upaghātakakammassa taṃ vipākaṃ uppannaṃ nāma hoti. Evaṃ eko yogī kammavipākavasena nāmarūpassa paccayapariggahaṃ karoti.</paragraph>
    <paragraph line="12" number="1246"><bold>Hetuphalassa sambandhavasenā</bold>ti hetuphalasambandhavasena idaṃ nāmarūpaṃ <bold>kevalaṃ</bold> ekantena pavattati, iti <bold>sammā</bold> aviparītākārena saṃ anupassati.</paragraph>
    <paragraph line="13" number="1247"> Pākappavattito <pageBreak edition="Myanmar" number="0.0131" /> uddhaṃ pākapaṭivedakaṃ <bold>na passati</bold> na jāniyate.</paragraph>
    <paragraph line="14" number="1250-1"><bold>Appavatti</bold> nāma <bold>na dissati,</bold> upapannaṃ dissati. Titthiyā etamatthaṃ <bold>anaññāya</bold> ajānitvā <bold>asayaṃvasī sattasañña</bold>nti ‘‘satto’’ti saññaṃ gahetvāna sassataucchedadassino aññamaññaṃ virodhino hutvā dvāsaṭṭhidiṭṭhiṃ gaṇhanti.</paragraph>
    <paragraph line="15" number="1254"><bold>Ubho</bold>ti ubho kammavipākā aññamaññato suññā. <bold>Na ca kammaṃ vinā phala</bold>nti kammaṃ vinā phalaṃ na ca hoti.</paragraph>
    <paragraph line="16" number="1255"><bold>Sambhārehī</bold>ti <pageBreak edition="Vipassana Research Institut" number="1.0110" /> sūriyādisambhārehi.</paragraph>
    <paragraph line="17" number="1257"> Suññaṃ <bold>taṃ</bold> nāmarūpadhammaṃ.</paragraph>
    <paragraph line="18" number="1258"><bold>Hetusambhārapaccayā</bold>ti hetunā ca sambhārapaccayehi ca.</paragraph>
    <centered line="19">Iti abhidhammāvatāraṭīkāya</centered>
    <centered line="20">Kaṅkhāvitaraṇavisuddhiniddesavaṇṇanā niṭṭhitā.</centered>
    <centered line="21">Ekūnavīsatimo paricchedo.</centered>
  </content>
</document>