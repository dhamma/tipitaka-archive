<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh08t.nrf13.xml</normativeSource>
    <source>roman/tika/abhidhammapitaka (tika)/abhidhammavatara-puranatika/14. cuddasamo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavatara-puranatika</directory>
    <basename>14. cuddasamo paricchedo</basename>
    <titlePath>14. Cuddasamo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">14. Cuddasamo paricchedo</chapter>
    <subhead line="2">Rūpāvacarasamādhibhāvanāniddesavaṇṇanā</subhead>
    <paragraph line="3" number="789-93"><bold>Hitānaya</bold>nti <pageBreak edition="Vipassana Research Institut" number="1.0095" /> hitāvahaṃ. <bold>Mānasañca sugata</bold>nti suṭṭhu pavattamānasañca. Madhurā atthavaṇṇanā etassāti <bold>madhuratthavaṇṇanaṃ. Uttaraṃ tu manussānaṃ, dhammato ñāṇadassana</bold>nti manussānaṃ lokiyadhammato uttaribhūtañāṇadassanalokuttaraṃ. <bold>Saṅkassarasamācāre</bold>ti saṅkāya kaṅkhāya saritabbasamācāre. Acchiddaṃ akkhaṇḍaṃ akammāsaṃ. <bold>Atthakāmenā</bold>ti attano hitakāmena.</paragraph>
    <paragraph line="4" number="797"><bold>Duvidhalakkhaṇaṃ</bold> cārittavārittalakkhaṇaṃ.</paragraph>
    <paragraph line="5" number="805"><bold>Tesaṃ</bold> caritānaṃ vomissakanayā.</paragraph>
    <paragraph line="6" number="807"><bold>Savaṇṇakasiṇā</bold>ti nīlapītaodātalohitavaṇṇakasiṇā.</paragraph>
    <paragraph line="7" number="808"> Taṃ <pageBreak edition="Myanmar" number="0.0116" /> ekakaṃ <bold>ānāpānaṃ</bold> assāsapassāso.</paragraph>
    <paragraph line="8" number="809-10"><bold>Maraṇūpasamāyuttā satī</bold>ti maraṇānussati upasamānussati. <bold>Āhāranissitasaññā</bold>ti āhāre paṭikūlasaññā. <bold>Dhātuvavatthāna</bold>nti catudhātuvavatthānaṃ.</paragraph>
    <paragraph line="9" number="811-2"><bold>Anukūlā ime sabba-caritānanti vaṇṇitā</bold>ti yaṃ kammaṭṭhānaṃ saddhācaritassa anukūlaṃ, tameva paññācaritassa anukūlanti adhippāyo. <bold>Idaṃ sabbaṃ pana</bold> vacanaṃ <bold>ekantavipaccanīkabhāvato</bold> ekantapaṭipakkhabhāvato atisappāyato vuttaṃ, iti vibhāvinā ñeyyaṃ.</paragraph>
    <paragraph line="10" number="835"><bold>Vipassanābhavasampatti-sukhānaṃ paccayā siyuṃ</bold> vipassanāsampattisukhānaṃ bhavasampattisukhānaṃ paccayā siyuṃ.</paragraph>
    <paragraph line="11" number="838"><bold>Sammaṭṭhānaṃ</bold><pageBreak edition="Vipassana Research Institut" number="1.0096" /><bold>manobhuno</bold>ti manobhuhadayo tassa hadayassa sammaṭṭhānaṃ.</paragraph>
    <paragraph line="12" number="844"> Pattukāmena dhīmatā kasiṇaṃ kattabbaṃ.</paragraph>
    <paragraph line="13" number="845"><bold>Saṃhārima</bold>nti ito cito ca haritabbakasiṇaṃ. <bold>Tatraṭṭhaka</bold>nti tasmiṃ ṭhāne ṭhitaṃ ito cito ca anāharitabbaṃ kasiṇaṃ.</paragraph>
    <paragraph line="14" number="849"><bold>Vivaṭṭaṃ pana micchatā</bold>ti nibbānaṃ icchantena vidatthicaturaṅgulaṃ vaṭṭaṃ kātuṃ <bold>taṃ</bold> kasiṇaṃ vaṭṭati.</paragraph>
    <paragraph line="15" number="851-2"><bold>Hatthapāsappamāṇasmiṃ, tamhā kasiṇamaṇḍalā</bold>ti tato kasiṇamaṇḍalato hatthapāsappamāṇasmiṃ padese vidatthicaturaṅgule ucce. <bold>Parimukhaṃ sati</bold>nti kammaṭṭhānābhimukhaṃ satiṃ.</paragraph>
    <paragraph line="16" number="853-4"><bold>Nekkhamma</bold>nti jhānaṃ. Khemato <bold>daṭṭhuṃ</bold> disvā ahaṃ imāya paṭipattiyā <bold>addhā</bold> ekantena <bold>pavivekasukhassa</bold> nibbānasukhassa bhāgī <bold>assaṃ</bold> bhaveyyaṃ.</paragraph>
    <paragraph line="17" number="856"> So <pageBreak edition="Myanmar" number="0.0117" /> kasiṇassa vaṇṇo tena yoginā na pekkhitabbo, kasiṇassa lakkhaṇaṃ na pekkhitabbaṃ ussadassa vasena vaṇṇaṃ amuñcitvā.</paragraph>
    <paragraph line="18" number="860"><bold>Evaṃ</bold> iminā vuttappakārena <bold>ekaggacetaso</bold> ekaggacittassa yogino nimīletvā āvajjantassa <bold>yathā</bold> yena pakārena kammaṭṭhānaṃ hoti ummīlite kālepi, <bold>tathā</bold> tena pakārena taṃ kammaṭṭhānaṃ āpāthaṃ <bold>yāti ce</bold> yadi āgacchati, uggahameva uggahanimittaṃ.</paragraph>
    <paragraph line="19" number="864"> Pādānaṃ dhovane papañcaparihāratthaṃ. <bold>Ekatalikā</bold>ti ekatalamattā.</paragraph>
    <paragraph line="20" number="865"><bold>Taṃ</bold> saṃhārimaṃ kasiṇamādāya.</paragraph>
    <paragraph line="21" number="866"><bold>Samannāharitabba</bold>nti <pageBreak edition="Vipassana Research Institut" number="1.0097" /> kammaṭṭhānaṃ sumanena āharitabbaṃ, manasikātabbanti attho. <bold>Takkāhaṭa</bold>nti vitakkena āhaṭaṃ phusitaṃ <bold>kare</bold> kareyya.</paragraph>
    <paragraph line="22" number="868"><bold>Ta</bold>nti taṃ nimittaṃ.</paragraph>
    <paragraph line="23" number="871-4"><bold>Imassā</bold>ti paṭibhāganimittassa. <bold>Purimassā</bold>ti uggahanimittassa. Ko pana ayaṃ viseso? Thavikā nīharitaṃ ādāsamaṇḍalaṃ majjitaṃ viya. Toyade kāḷameghe setabalākā viya. Tadā taṃ uggahanimittaṃ padāletvāva <bold>niggataṃ</bold> paṭibhāganimittaṃ. <bold>Tato</bold> uggahanimittato. <bold>Ta</bold>nti taṃ paṭibhāganimittaṃ. Saṇṭhānavantañca vaṇṇavantañca na ca upaṭṭhākāramattaṃ. <bold>Paññaja</bold>nti paññāya jātaṃ.</paragraph>
    <paragraph line="24" number="877-8"><bold>Upacārakkhaṇe tassā</bold>ti tassa samādhino upacārakkhaṇe. Nīvaraṇappahānena samādhino paṭilābhakkhaṇe pana <bold>aṅgānaṃ</bold> vitakkādīnaṃ pātubhāvena iti dvīhi ākārehi.</paragraph>
    <paragraph line="25" number="879"><bold>Dvinnaṃ</bold><pageBreak edition="Myanmar" number="0.0118" /><bold>samādhīna</bold>nti upacārappanāsamādhīnaṃ.</paragraph>
    <paragraph line="26" number="882"> Cakkavattiyagabbhova ratanaṃ viya assa anena sudullabhaṃ.</paragraph>
    <paragraph line="27" number="884"><bold>Aya</bold>nti paṭisandhisanthāro.</paragraph>
    <paragraph line="28" number="891-2"><bold>Samataṃ vīriyassevā</bold>ti vīriyasamabhāvaṃ. <bold>Layaṃ</bold> līnabhāvaṃ īsakampi yantaṃ gacchantaṃ mānasaṃ āvajjanacittaṃ.</paragraph>
    <paragraph line="29" number="895-9"> Bhavaṅgaṃ pana pacchijja ucchinditvā tadeva pathavīkasiṇaṃ ārammaṇaṃ katvā yogino manodvāramhi jāyati. <bold>Tato</bold>ti āvajjanato <bold>tatrevārammaṇe</bold> tasmiṃ pathavīkasiṇasaṅkhāte ārammaṇe <bold>tassa</bold> yogino javanāni cattāri vā pañca vā jāyante. Avasāne <bold>ekaṃ</bold> javanamānasaṃ rūpāvacarikaṃ hoti, tasmiṃ rūpāvacarike vitakkādayo aṅgā. <bold>Aññehi</bold> aññesaṃ cittānaṃ aññehi vitakkādīhi balavatarā honti. <bold>Tāni</bold> appanābhāvaṃ appattāni appanācetaso <pageBreak edition="Vipassana Research Institut" number="1.0098" /><bold>parikammopacārato</bold> parikammabhāvato parikammānīti vuccante, upacārabhāvato upacārānīti ca vuccante. Tāni javanāni appanāyānulomattā anulomāni eva ca vuccanti. <bold>Ettha</bold> anulomakesu yaṃ sabbantimaṃ javanaṃ, taṃ gotrabhūti pavuccati.</paragraph>
    <paragraph line="30" number="901"><bold>Gotrabhu diṭṭha</bold>nti gotrabhu nāma uddiṭṭhaṃ.</paragraph>
    <paragraph line="31" number="904-5"><bold>Purimehi</bold> javanehi yaṃ āsevanaṃ, taṃ balavapaccayaṃ <bold>laddhā</bold> labhitvā chaṭṭhaṃ javanaṃ, sattamaṃ vā javanaṃ appeti. <bold>Iti</bold> vacanaṃ pavuccati, <bold>ettha</bold> vāde <bold>godatto</bold> nāma <bold>ābhidhammiko</bold> ācariyo āha. Chinnataṭe mukhaṃ yassa <bold>chinnataṭamukho</bold>.</paragraph>
    <paragraph line="32" number="908"> Paccavekkhaṇā <pageBreak edition="Myanmar" number="0.0119" /> hetu yassa āvajjanassāti <bold>paccavekkhaṇahetukaṃ</bold>.</paragraph>
    <paragraph line="33" number="911-2"> Kāmacchandassa nānāvisaye paluddhassa. Cetaso ekasmiṃ visaye samādhānena samādhi.</paragraph>
    <paragraph line="34" number="915"> Sayañca atisantato sukhaṃ avūpasantasabhāvassa uddhaccakukkuccadvayassa paṭipakkhato vuttaṃ.</paragraph>
    <paragraph line="35" number="917"><bold>Pañcaṅgavippayutta</bold>nti pañcanīvaraṇavippayuttaṃ. <bold>Pañcaṅgasaṃyuta</bold>nti vitakkādīhi yuttaṃ.</paragraph>
    <paragraph line="36" number="920-1"><bold>Vepulla</bold>nti kammaṭṭhānassa vipulabhāvaṃ. Tañca paṭibhāganimittaṃ upacāraṃ vicāretvā vaḍḍhetuṃ vaṭṭati.</paragraph>
    <paragraph line="37" number="928-31"><bold>Pamādayogino</bold>ti pamādavasena yogisampannassa kāmasahagatā saññāmanakkārā manasikārā ce caranti, tassa yogino taṃ jhānaṃ hānabhāgiyaṃ hoti. <bold>Sati santiṭṭhate tasmiṃ, santā tadanudhammatā</bold> tasmiṃ paṭhamajjhāne tadanudhammatā tassa paṭhamajjhānassa anurūpā sati nikanti santā saṃvijjamānā santiṭṭhate santiṭṭhati, taṃ jhānaṃ mandassa yogino ṭhitibhāgiyaṃ hoti, ṭhitiṃ bhajati. Visesabhāgiyaṃ hoti, visesaṃ dutiyādibhāvanaṃ pāpuṇātīti attho. <bold>Nibbidāsaṃyutā</bold><pageBreak edition="Vipassana Research Institut" number="1.0099" /><bold>saññā, manakkārā</bold>ti nibbidāvipassanāsaṃyuttā saññāmanakkārā. <bold>Nibbedhabhāgiya</bold>nti lokuttarabhāgiyaṃ, lokuttaramaggabhāgiyanti attho.</paragraph>
    <paragraph line="38" number="933"> Ayaṃ samāpatti <bold>āsannākusalārayo</bold> āsannākusalārikā yasmā takkacārānaṃ thūlattā ca, tasmā kāraṇā ayaṃ samāpatti aṅgadubbalā.</paragraph>
    <paragraph line="39" number="935"><bold>Nikanti</bold>nti taṇhaṃ. <bold>Pariyādāyā</bold>ti sosāpetvā.</paragraph>
    <paragraph line="40" number="936"><bold>Vidhinā</bold>ti <pageBreak edition="Myanmar" number="0.0120" /> pubbe vuttavidhinā. <bold>Satassā</bold>ti satisampannassa.</paragraph>
    <paragraph line="41" number="938"><bold>Nimittaṃ tu tadeva cā</bold>ti tameva paṭhamanimittaṃ ‘‘pathavī pathavī’’iti evaṃ manasā karontassa.</paragraph>
    <paragraph line="42" number="943"><bold>Sampasādana</bold>nti saddhā. <bold>Majjhatta</bold>nti tatramajjhattatā.</paragraph>
    <paragraph line="43" number="944"><bold>Duvaṅgahīna</bold>nti vitakkavicārahīnaṃ.</paragraph>
    <paragraph line="44" number="948"> Pīti nāma <bold>cetaso</bold> cittassa <bold>uppilāpanaṃ</bold> uppilāpitattaṃ <bold>yato</bold> yasmā kāraṇā.</paragraph>
    <paragraph line="45" number="961-2"><bold>Āsannapītidosā</bold>ti pītiyeva dosā. <bold>Ettha</bold> etasmiṃ tatiyajjhāne <bold>yadeva</bold> yaṃ eva <bold>sukhaṃ iti</bold> evaṃ sukhaṃ cetaso <bold>ābhogo</bold> manasikāro. <bold>Evaṃ</bold> iminā pakārena sukhassa thūlattā <bold>ayaṃ</bold> samāpatti aṅgadubbalā hoti.</paragraph>
    <paragraph line="46" number="974-5"> Sukhaṃ upekkhāya āsevanaṃ pana na hoti yasmā upekkhāya āsevanaṃ pana na hoti, yasmā upekkhāsahagatāni javanāni javanti, tasmā catutthajjhānaṃ upekkhāsahagataṃ samudīritaṃ.</paragraph>
    <paragraph line="47" number="976"> Dutiyajjhānaṃ <bold>dvidhā</bold> dvīhi koṭṭhāsehi ṭhitaṃ.</paragraph>
    <paragraph line="48" number="979"><bold>Ayaṃ</bold><pageBreak edition="Vipassana Research Institut" number="1.0100" /> abhidhammāvatāro sumadhuravarataravacano kaṃ nu janaṃ neva rañjayati, atinisitavisado buddhippacāro yassa so <bold>atinisitavisadabuddhippacāro,</bold> so tena janena vedanīyo jānitabbo.</paragraph>
    <centered line="49">Iti abhidhammāvatāraṭīkāya</centered>
    <centered line="50">Rūpāvacarasamādhibhāvanāniddesavaṇṇanā niṭṭhitā.</centered>
    <centered line="51">Cuddasamo paricchedo.</centered>
  </content>
</document>