<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh08t.nrf3.xml</normativeSource>
    <archivePath>roman/tika/abhidhammapitaka (tika)/abhidhammavatara-puranatika/4. catuttho paricchedo.xml</archivePath>
    <baseFileName>4. catuttho paricchedo</baseFileName>
    <titlePath>4. Catuttho paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">4. Catuttho paricchedo</chapter>
    <subhead line="2">Ekavidhādiniddesavaṇṇanā</subhead>
    <hangnum line="3" number="127"></hangnum>
    <gatha1 line="4"><bold>Ito</bold><pageBreak edition="V" number="1.0026" /><bold>paraṃ pavakkhāmi, nayamekavidhādikaṃ;</bold></gatha1>
    <gathalast line="5"><bold>Ābhidhammikabhikkhūnaṃ, buddhiyā pana vuddhiyā.</bold></gathalast>
    <paragraph line="6">Ahaṃ <bold>ito paraṃ</bold> ito paricchedato paraṃ ekavidhādikaṃ nayaṃ ābhidhammikabhikkhūnaṃ buddhiyā vuddhitthāya <bold>pavakkhāmi</bold> desessāmi.</paragraph>
    <paragraph line="7" number="128"><bold>Sabbamekavidhaṃ</bold><pageBreak edition="M" number="0.0032" /><bold>cittaṃ, vijānanasabhāvato</bold> sabbaṃ cittaṃ vijānanasabhāvato ekavidhaṃ, <bold>duvidhañca bhave cittaṃ</bold> ahetukasahetukato idaṃ cittaṃ duvidhaṃ bhaveyya.</paragraph>
    <paragraph line="8" number="129"><bold>Puññāpuññavipākā hi, kāme dasa ca pañca ca hi</bold> saccaṃ <bold>kāme</bold> kāmāvacare kusalākusalavipākā dasa pañca ca kiriyā tisso iti sabbe <bold>aṭṭhārasa</bold> cittuppādā ahetukā.</paragraph>
    <paragraph line="9" number="130"> Ahetukato cittuppādato <bold>sesā</bold> ekasattati cittuppādā <bold>sahetukāti</bold> sahetukā nāmāti mahesinā <bold>tādinā</bold> aviparītasabhāvena <bold>hetuvādinā</bold> paccayavādinā niddiṭṭhā.</paragraph>
    <paragraph line="10" number="131"><bold>Savatthukāvatthukato</bold> savatthukaavatthukavasena tathā ubhayavasena savatthukavasena, avatthukavasena ca sabbaṃ vuttappakārena ca mānasaṃ tividhaṃ hoti.</paragraph>
    <paragraph line="11" number="132-4"><bold>Sabbo kāmavipāko ca, rūpe pañcadasāpi ca</bold> cittuppādā <bold>ādimaggo</bold> paṭhamamaggo hasituppādo manodhātukiriyāpi ca domanassadvayañcāpi tecattālīsa mānasā <bold>vinā vatthuṃ</bold> vatthuṃ vajjetvā na uppajjanti, ekantena savatthukā nāma. Arūpāvacaravipākā ca ekantena <pageBreak edition="V" number="1.0027" /> avatthukā, mayā vuttato cittuppādato <bold>sesāni</bold> dvecattālīsa cittāni <bold>ubhayathā</bold> savatthukāvatthukavasena siyuṃ.</paragraph>
    <paragraph line="12" number="135"><bold>Ekekārammaṇaṃ cittaṃ, pañcārammaṇameva ca</bold> cittaṃ chaḷārammaṇakañceti <bold>evaṃ</bold> iminā mayā vuttappakārenāpi tividhaṃ cittaṃ siyā.</paragraph>
    <paragraph line="13" number="136-8"><bold>Viññāṇāni ca dve pañca, aṭṭha lokuttarāni ca</bold> abhiññāmānasaṃ ṭhapetvā sabbaṃ mahaggatañcevāti <bold>tecattālīsa</bold> cittuppādā pana ekekārammaṇā viññeyyā dhīrena. <bold>Tattha</bold><pageBreak edition="M" number="0.0033" /> citte manodhātuttayaṃ pañcārammaṇaṃ īritaṃ bhagavatā. Mayā vuttacittato <bold>sesāni tecattālīsa</bold> cittāni chaḷārammaṇikāni matāni satthunā, tathā evaṃ cittaṃ kusalākusalādito tividhaṃ. <bold>Ādi</bold>-saddena abyākataṃ gahetabbaṃ.</paragraph>
    <paragraph line="14" number="139"> Ahetukaṃ cittaṃ ekahetukañca cittaṃ dvihetukañca cittaṃ tihetukañca cittanti <bold>evaṃ</bold> iminā pakārena cittaṃ catubbidhaṃ vibhāvinā viññātabbaṃ.</paragraph>
    <paragraph line="15" number="140-2"> Heṭṭhā mayāpi niddiṭṭhā <bold>aṭṭhārasa</bold> cittuppādā ahetukā, <bold>vicikicchuddhaccasaṃyuttaṃ</bold> cittaṃ ekahetukaṃ evaṃ udīritaṃ bhagavatā. <bold>Kāme</bold> kāmāvacare <bold>puññavipākakriyato</bold> kusalavasena ca vipākavasena ca kiriyāvasena ca <bold>dvādasadhā</bold> cittuppādā akusalā ca dasadhā cāti bāvīsati cittuppādā duhetukā. <bold>Kāme</bold> kāmāvacare <bold>puññavipākakriyato</bold> puññavasena ca vipākavasena ca kiriyāvasena ca <bold>dvādasadhā</bold> cittuppādā. Sabbaṃ mahaggatañceva <bold>appamāṇaṃ</bold> lokuttaracittañca tihetukaṃ.</paragraph>
    <paragraph line="16" number="143-50"><bold>Rūpīriyāpathaviññatti-janakājanakādito</bold>ti rūpairiyāpathaviññattijanakavasena rūpairiyāpathajanakavasena ca rūpajanakavasena ca tikiccājanakavasena cātiādīhi pakārehi sabbaṃ cittaṃ catubbidhaṃ hoti. <bold>Tattha</bold> tasmiṃ citte dvādasākusalā, kāmadhātuyā kusalā, tathā kāme dasa kiriyā, abhiññāmānasaṃ dvayaṃ, ime bāttiṃsa mānasā rūpāni samuṭṭhāpenti, iriyāpathaṃ kappenti, viññattiṃ janayanti. Kusalā mahaggatamānasā kiriyā ca mahaggatamānasā, <bold>aṭṭha</bold> anāsavacittāni, chabbīsati ca mānasā rūpāni samuṭṭhāpenti, iriyāpathaṃ <pageBreak edition="V" number="1.0028" /> kappenti. <bold>Copanaṃ na pāpenti</bold> viññattiṃ na janayantīti attho. Ime cittuppādā dukiccaniyatā <pageBreak edition="M" number="0.0034" />, dasa viññāṇe ṭhapetvā dvīsu bhūmīsu <bold>vipākā</bold> manodhātudvayasantīraṇattayamahāvipākarūpavipākānaṃ vasena aṭṭhārasa pākā manodhātu kiriyā cevāti <bold>imāni ekūnavīsati</bold> cittāni rūpāni samuṭṭhāpenti, itaradvayaṃ na karonti, <bold>puna dvepañcaviññāṇā</bold> paṭhamaṃ ‘‘dasa viññāṇe’’ti vuttattā ‘‘punā’’ti vuttā. Arūpīsu vipākā ca <bold>sabbesaṃ</bold> sattānaṃ paṭisandhicittañca arahato cuticittañca ime soḷasa mānasā tikiccāni na karonti.</paragraph>
    <paragraph line="17" number="151"><bold>Ekadviticatuṭṭhāna-pañcaṭṭhānappabhedato</bold> ekakiccadvikiccatikiccacatukiccapañcakiccabhedena <bold>pañcadhā cittaṃ</bold> pañcapakāraṃ cittaṃ <bold>pañcanimmalalocano</bold> buddho <bold>akkhāsi</bold> kathesi.</paragraph>
    <hangnum line="18" number="152"></hangnum>
    <gatha1 line="19"><bold>Kusalākusalā sabbe, cittuppādā mahākriyā;</bold></gatha1>
    <gathalast line="20"><bold>Mahaggatā kriyā ceva, cattāro phalamānasā.</bold></gathalast>
    <paragraph line="21" number="153"><bold>Sabbeva pañcapaññāsa</bold> cittuppādā <bold>javanaṭṭhānatoyeva</bold> javanakiccavaseneva <bold>ekaṭṭhāne</bold> ekakicce <bold>nippapañcena satthunā</bold> taṇhāmānadiṭṭhivirahitena satthunā <bold>niyāmitā</bold> kathitā.</paragraph>
    <paragraph line="22" number="154"><bold>Puna dvepañcaviññāṇā</bold> cittuppādā dassane savane tathā ghāyane sāyanaṭṭhāne phusane paṭipāṭiyā satthunā niyāmitā.</paragraph>
    <paragraph line="23" number="155"> Manodhātuttikaṃ āvajjane paṭicchane, <bold>ete aṭṭhasaṭṭhi</bold> cittuppādā <bold>ekaṭṭhānikataṃ</bold> ekakiccabhāvaṃ <bold>gatā</bold> pattā bhavanti.</paragraph>
    <paragraph line="24" number="156-8"> Cittadvayaṃ dviṭṭhānikaṃ nāma udīritaṃ bhagavatā, somanassayutaṃ cittaṃ pañcadvāre santīraṇaṃ siyā. Chadvāre tadālambaṇañca <bold>balavārammaṇe</bold> atimahantārammaṇe sati siyā <pageBreak edition="M" number="0.0035" />, tathā voṭṭhabbanaṃ pañcadvāresu voṭṭhabbanaṃ hoti. Manodvāresu pana <bold>sabbesaṃ</bold> ārammaṇānaṃ āvajjanaṃ hoti, idaṃ cittadvayaṃ dviṭṭhānikaṃ nāma hoti.</paragraph>
    <paragraph line="25" number="159"> Paṭisandhiyā ṭhānato paṭisandhiyā kiccavasena bhavaṅgassa ṭhānato bhavaṅgassa kiccavasena cutiyā ṭhānato <pageBreak edition="V" number="1.0029" /> cutiyā kiccavasena te mahaggatavipākā nava <bold>tiṭṭhānikā</bold> tikiccāti muninā matā.</paragraph>
    <paragraph line="26" number="160-3"><bold>Aṭṭha kāmā mahāpākā, paṭisandhibhavaṅgato</bold> paṭisandhibhavaṅgavasena <bold>tadārammaṇato ceva</bold> tadārammaṇavasena ca eva cutiṭṭhānavasena ca <bold>aṭṭha</bold> cittāni catuṭṭhānikacittāni honti, <bold>iti</bold> vacanaṃ dhīro niddise, kusalākusalapākopekkhāsahagatadvayaṃ pañcadvāre santīraṇaṃ bhave, chadvārikesupi balavārammaṇe sati tadārammaṇatā siyā. Paṭisandhibhavaṅgānaṃ ṭhānavasena ca cutiṭṭhānavasena ca idaṃ cittadvayaṃ pañcaṭṭhānikacittaṃ nāmāti udīritaṃ muninā.</paragraph>
    <paragraph line="27" number="164"><bold>Pañcakiccaṃ dvayaṃ cittaṃ,</bold> aṭṭhakaṃ pana catukiccaṃ, navakaṃ tikiccaṃ, dve cittuppādā dvikiccā, imesaṃ imehi cittuppādehi <bold>sesaṃ</bold> ekakaṃ kiccaṃ.</paragraph>
    <hangnum line="28" number="165"></hangnum>
    <gatha1 line="29"><bold>Bhavaṅgāvajjanañceva, dassanaṃ sampaṭicchanaṃ;</bold></gatha1>
    <gathalast line="30"><bold>Santīraṇaṃ voṭṭhabbanaṃ, javanaṃ bhavati sattamaṃ.</bold></gathalast>
    <paragraph line="31" number="166"><bold>Chabbidhaṃ hoti taṃ channaṃ</bold> taṃ cittaṃ channaṃ cakkhusotaghānajivhākāyamano<bold>viññāṇānaṃ</bold> pabhedato chabbidhaṃ hoti, cakkhusotaghānajivhākāyamanodhātumanoviññāṇadhātūnaṃ sattannaṃ vasena cittaṃ sattadhā hoti.</paragraph>
    <paragraph line="32" number="167"><bold>Ekekārammaṇaṃ chakkaṃ, pañcārammaṇabhedato chaḷārammaṇato ceva</bold> chaḷārammaṇacittavasena <bold>mano</bold> cittaṃ aṭṭhavidhaṃ hoti.</paragraph>
    <paragraph line="33" number="168"><bold>Tattha</bold><pageBreak edition="M" number="0.0036" /> tasmiṃ citte dvepañcaviññāṇā ekekagocarā honti, <bold>dve</bold> cittuppādā rūpārammaṇikā, <bold>dve dve</bold> cittuppādā saddādigocarā.</paragraph>
    <paragraph line="34" number="169"> Pañcābhiññāvivajjitaṃ sabbaṃ mahaggataṃ, sabbaṃ lokuttarañca <bold>iti</bold> idaṃ cittaṃ ekekārammaṇaṃ bhave.</paragraph>
    <paragraph line="35" number="170"> Idaṃ <pageBreak edition="V" number="1.0030" /> chakkaṃ ekekārammaṇaṃ vibhāvinā ñeyyaṃ, manodhātuttayaṃ pañcārammaṇikaṃ nāma bhave.</paragraph>
    <paragraph line="36" number="171"> Kāmāvacaracittāni cattālīsaṃ tathā ekekaṃ sabbāni abhiññāni ca <bold>chaḷārammaṇikānīti</bold> chaḷārammaṇikāni nāma paṇḍitena viññeyyāni.</paragraph>
    <paragraph line="37" number="172"> Sattaviññāṇadhātūsu <bold>pacchimaṃ</bold> manoviññāṇadhātuñca kusalākusalābyākatavasena <bold>tidhā katvā</bold> navavidhaṃ cittaṃ hoti.</paragraph>
    <paragraph line="38" number="173"> Manoviññāṇadhātuyā bhedo puññāpuññavaseneva vipākakiriyabhedato chasattatividho hoti.</paragraph>
    <paragraph line="39" number="174"> Manodhātuṃ vipākakiriyabhedato <bold>dvidhā katvā pubbe</bold> vuttehi navadhā cittehi mānasaṃ dasadhā hoti.</paragraph>
    <paragraph line="40" number="175"><bold>Pacchimaṃ dhātudvayaṃ</bold> manodhātumanoviññāṇadhātudvayaṃ, manodhātuṃ kusalavipākaakusalavipākakiriyāvasena <bold>tidhā katvā,</bold> manoviññāṇadhātuñca kusalākusalābyākatavasena <bold>tividhā katvā</bold> cakkhusotaghānajivhākāyaviññāṇehi saha cittaṃ ekādasavidhaṃ hoti, <bold>iti</bold> idaṃ vacanaṃ paṇḍito paridīpaye.</paragraph>
    <paragraph line="41" number="176"> Manoviññāṇadhātumpi <bold>kusalākusalādito</bold> kusalākusalavipākakiriyāvasena catudhā vibhajitvāna taṃ <pageBreak edition="M" number="0.0037" /> cittaṃ cakkhusotaghānajivhākāyaviññāṇehi saha tippakārāya manodhātuyā ca saha dvādasadhāpi dhīro vade.</paragraph>
    <paragraph line="42" number="177-9"> Cittaṃ cuddasaṭṭhānabhedena cuddasadhā bhave, paṭisandhiyā vasena ca bhavaṅgavasena ca cutiyā vasena ca āvajjanassa vasena ca pañcannaṃ <bold>dassanādīnaṃ</bold> kiccānaṃ vasena ca sampaṭicchanacetaso vasena ca santīraṇassa vasena ca voṭṭhabbanajavanānaṃ vasena ca, yathā evaṃ tadārammaṇacittassa vasena <pageBreak edition="V" number="1.0031" /> cāti <bold>evaṃ</bold> iminā pakārena <bold>ṭhānabhedato</bold> kiccabhedena cuddasadhā cittaṃ hoti, <bold>iti</bold> idaṃ vacanaṃ dhīro <bold>paridīpaye</bold> paridīpeyya.</paragraph>
    <paragraph line="43" number="180"><bold>Bhūmipuggalanānattavasena</bold> bhūminānattavasena, puggalanānattavasena ca cittānaṃ pavattito idaṃ cittaṃ bahudhā hoti, <bold>iti</bold> vacanañca dhīro <bold>vibhāvaye</bold> pakāseyya.</paragraph>
    <paragraph line="44" number="181"><bold>Idha</bold> imasmiṃ sāsane yo bhikkhu matimā imasmiṃ ekavidhādinaye <bold>kusalo</bold> cheko hoti, abhidhamme pavattā atthā tassa bhikkhuno <bold>hatthagatā</bold> hatthapaviṭṭhā <bold>āmalakā viya</bold> suddhamaṇikā viya honti.</paragraph>
    <centered line="45">Iti abhidhammāvatāraṭīkāya</centered>
    <centered line="46">Ekavidhādiniddesavaṇṇanā niṭṭhitā.</centered>
    <centered line="47">Catuttho paricchedo.</centered>
  </content>
</document>