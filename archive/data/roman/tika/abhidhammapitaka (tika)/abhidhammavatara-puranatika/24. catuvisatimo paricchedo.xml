<?xml version="1.0"?>
<document>
<metadata>
<normativeSource>http://tipitaka.org/romn/cscd/abh08t.nrf23.xml</normativeSource>
<archivePath>roman/tika/abhidhammapitaka (tika)/abhidhammavatara-puranatika/24. catuvisatimo paricchedo.xml</archivePath>
<titlePath>24. Catuvīsatimo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">24. Catuvīsatimo paricchedo</chapter>
<subhead line="2">Paccayaniddesavaṇṇanā</subhead>
<paragraph line="3" number="1395"><bold>Rūpaṃ</bold><pageBreak edition="V" number="1.0115" /><bold>rūpassā</bold>ti rūpaṃ rūpassa. <bold>Arūpassa</bold> nāmassa.</paragraph>
<paragraph line="4" number="1396"><bold>Missakassā</bold>ti nāmarūpamissakassāti attho.</paragraph>
<paragraph line="5" number="1397"><bold>Tipañca cā</bold>ti pannarasa ca.</paragraph>
<paragraph line="6" number="1399"><bold>Eko</bold>ti <pageBreak edition="M" number="0.0137" /> kammapaccayo. <bold>Dvekāliko</bold>ti atītapaccuppannakālavasena dvīsu kālesu niyutto. <bold>Dassito</bold>ti bhagavatā desito.</paragraph>
<centered line="7">Iti abhidhammāvatāraṭīkāya</centered>
<centered line="8">Paccayaniddesavaṇṇanā niṭṭhitā.</centered>
<centered line="9">Catuvīsatimo paricchedo.</centered>
<subhead line="10">Nigamanakathāvaṇṇanā</subhead>
<paragraph line="11" number="1401"><bold>Sumatimativicārabodhano</bold>ti sumatīnaṃ sundarapaññānaṃ kavīnaṃ matiyā vicārassa bodhano. <bold>Vimativimohavināsano</bold>ti vimatīnaṃ bālānaṃ vimohassa vināsano. <bold>Kumatimatimahātamonāso</bold>ti kumatīnaṃ bālānaṃ mahātamasannibhāya matiyā nāsako. <bold>Paṭumatibhāsakaro</bold>ti paṭūnaṃ paṇḍitānaṃ tikkhapaññāya obhāsakaro.</paragraph>
<paragraph line="12" number="1402"><bold>Sumatināmako</bold> bhikkhu <bold>asamānato</bold> asadisāya pūjāya mama āyācito <bold>yato</bold> yasmā <pageBreak edition="V" number="1.0116" /> kāraṇā, <bold>tato</bold> tasmā kāraṇā ayaṃ abhidhammāvatāro. <bold>Padāto padā</bold>ti koṭṭhāsato koṭṭhāsato. <bold>Hitavibhāvanā bhāvanā</bold>ti hitappakāsanāya bhāvanāya mayā racito. Atha vā ahaṃ sumatinā bhikkhunā asamānato mānato āyācito <bold>yato</bold> yasmā, <bold>tato</bold> tasmā.</paragraph>
<paragraph line="13" number="1405"><bold>Tividhā byappathānañhi gatiyo</bold>ti byappathānaṃ vacanānaṃ atthaganthayuttivasena tividhā gatiyo.</paragraph>
<paragraph line="14" number="1406"><bold>Nikāyantaraladdhīhī</bold>ti aññasmiṃ nikāye laddhīhi. <bold>Vācanāmagganissito</bold>ti vacanappabandhanissito.</paragraph>
<paragraph line="15" number="1410"><bold>Asaṃkiṇṇakulākule</bold>ti <pageBreak edition="M" number="0.0138" /> asammissakulehi ākiṇṇe. <bold>Supasannasitodake</bold>ti madhurasītodake.</paragraph>
<paragraph line="16" number="1411"><bold>Saṅkaṭe</bold>ti sambādhe.</paragraph>
<paragraph line="17" number="1412"><bold>Kelāsasikharākārapāsādapaṭimaṇḍite</bold>ti rajatapabbatamatthakanibhehi pāsādehi alaṅkate.</paragraph>
<paragraph line="18" number="1413"><bold>Vividhākāracārupākāragopure</bold>ti vividhasaṇṭhānamanuññapākāradvārakoṭṭhake.</paragraph>
<paragraph line="19" number="1414"><bold>Sallekhā</bold>ti sallekhavutti. <bold>Sākhalye</bold>ti sakhilabhāve. <bold>Satā</bold>ti satisampannena.</paragraph>
<paragraph line="20" number="1415"><bold>Vassavalāhakā devā</bold>ti vassavalāhakabhūtā devā amarā.</paragraph>
<centered line="21">Nigamanakathāvaṇṇanā niṭṭhitā.</centered>
<centered line="22">Abhidhammāvatārapurāṇaṭīkā niṭṭhitā.</centered>
<centered line="23"> Namo tassa bhagavato arahato sammāsambuddhassa</centered>
<nikaya line="24">Abhidhammāvatāra-abhinavaṭīkā</nikaya>
<subhead line="25">(Paṭhamo bhāgo)</subhead>
<subsubhead line="26">Ganthārambhakathā</subsubhead>
<gatha1 line="27">(Ka) visuddhakaruṇāñāṇaṃ <pageBreak edition="M" number="1.0139" /><pageBreak edition="V" number="1.0117" />, buddhaṃ sambuddhapūjitaṃ;</gatha1>
<gathalast line="28">Dhammaṃ saddhammasambhūtaṃ, vande saṃghaṃ niraṅgaṇaṃ.</gathalast>
<gatha1 line="29">(Kha) <bold>sāriputtaṃ</bold> mahātheraṃ, pariyattivisāradaṃ;</gatha1>
<gathalast line="30">Namāmi santavuttiṃ me, guruṃ gāravabhājanaṃ.</gathalast>
<gatha1 line="31">(Ga) vandantena mayā evaṃ,</gatha1>
<gatha2 line="32">Yā laddhā puññasampadā;</gatha2>
<gatha3 line="33">Hitvā tassānubhāvena,</gatha3>
<gathalast line="34">Antarāye asesato.</gathalast>
<gatha1 line="35">(Gha) mahāvihāravāsīnaṃ <pageBreak edition="V" number="1.0118" />, therānaṃ thirasīlinaṃ;</gatha1>
<gathalast line="36">Vaṃsālaṅkārabhūtena, bhūtānuggahakārinā.</gathalast>
<gatha1 line="37">(Ṅa) therena <bold>buddhadattena,</bold> racitaṃ yaṃ manoramaṃ;</gatha1>
<gathalast line="38">Piṭake abhidhammasmiṃ, otārupāyabhāvato.</gathalast>
<gatha1 line="39">(Ca) <bold>abhidhammāvatāro</bold>ti, laddhanāmena vissutaṃ;</gatha1>
<gathalast line="40">Nānānipuṇagambhīranayaṃ pakaraṇuttamaṃ.</gathalast>
<gatha1 line="41">(Cha) atthasaṃvaṇṇanaṃ tassa, ārabhissaṃ yathābalaṃ;</gatha1>
<gathalast line="42">Pāmojjajananatthāya, ābhidhammikabhikkhunanti.</gathalast>
</body>
</document>