<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh08t.nrf5.xml</normativeSource>
    <source>roman/tika/abhidhammapitaka (tika)/abhidhammavatara-puranatika/6. chattho paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavatara-puranatika</directory>
    <basename>6. chattho paricchedo</basename>
    <titlePath>6. Chaṭṭho paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">6. Chaṭṭho paricchedo</chapter>
    <subhead line="2">Ārammaṇavibhāgavaṇṇanā</subhead>
    <hangnum line="3" number="291"></hangnum>
    <gatha1 line="4"><bold>Etesaṃ pana cittānaṃ, ārammaṇamito paraṃ;</bold></gatha1>
    <gathalast line="5"><bold>Dassayissāmahaṃ tena, vinā natthi hi sambhavo.</bold></gathalast>
    <paragraph line="6"><bold>Ito paraṃ</bold> ito paricchedato paraṃ ahaṃ etesaṃ pana cittānaṃ ārammaṇaṃ dassayissāmi. <bold>Hi</bold> kasmā? <bold>Tena vinā</bold> taṃ ārammaṇaṃ vajjetvā cittānaṃ sambhavo natthi yasmā kāraṇā, tasmā kāraṇā dassayissāmi.</paragraph>
    <hangnum line="7" number="292"></hangnum>
    <gatha1 line="8"><bold>Rūpaṃ</bold><pageBreak edition="Myanmar" number="0.0058" /><bold>saddaṃ gandhaṃ rasaṃ, phoṭṭhabbaṃ dhammameva ca;</bold></gatha1>
    <gathalast line="9"><bold>Chadhā ārammaṇaṃ āhu, chaḷārammaṇakovidā.</bold></gathalast>
    <paragraph line="10">Chaḷārammaṇesu chekā paṇḍitā ārammaṇaṃ <bold>chadhā</bold> chappakāraṃ <bold>āhu</bold> kathesuṃ.</paragraph>
    <paragraph line="11" number="293"><bold>Tattha bhūte upādāya. Tattha</bold> tesu ārammaṇesu <bold>bhūte upādāya</bold> bhūte paṭicca vaṇṇo <bold>catusamuṭṭhito</bold><pageBreak edition="Vipassana Research Institut" number="1.0051" /> kammacittautuāhārasaṅkhātehi catūhi paccayehi <bold>samuṭṭhito</bold> nibbatto nidassanena saha pavatto paṭighena saha pavatto rūpārammaṇasaññito.</paragraph>
    <paragraph line="12" number="294"><bold>Duvidhopi samuddiṭṭho, saddo cittotusambhavo</bold> saddo duvidhopi muninā samuddiṭṭho cittotusambhavo, saviññāṇakasaddova cittasamuṭṭhito hoti. Kathaṃ? Vacībhedakacittena bhūtāya jātāya bhūmiyā pathavīdhātuyā vikāratā pathavīlakkhaṇabhāvato atithaddhalakkhaṇatā vikāratā nāma. Sā vacīviññatti viññāyatīti viññattiyā upādiṇṇaghaṭṭanassa kammajapathavīdhātuyā ghaṭṭanassa kāraṇaṃ cittajapathavīdhātuyā kammajapathavīdhātuyā ghaṭṭanañca saddo ca apubbaṃ acarimaṃ hoti.</paragraph>
    <paragraph line="13" number="295"><bold>Aviññāṇakasaddo yo so</bold> aviññāṇakasaddo utusamuṭṭhito hoti. Ayaṃ duvidhopi saddo <bold>saddārammaṇataṃ gato</bold> saddārammaṇabhāvaṃ patto.</paragraph>
    <paragraph line="14" number="296"><bold>Dharīyatīti gacchanto</bold> gacchanto janehi dharīyateti gandho. <bold>Gamu sappa</bold> gatimhi, <bold>dhara</bold> dhāraṇe. <bold>Sūcanato</bold> attano sādhāraṇassa pupphādino vatthussa pakāsanatopi vā gandho nāma. <bold>Gandha</bold> sūcane. <bold>Ayaṃ</bold> gandho catūhi samuṭṭhānaṃ etassāti <bold>catusamuṭṭhāno</bold>. Gandhārammaṇasammato.</paragraph>
    <paragraph line="15" number="297"><bold>Rasamānā</bold><pageBreak edition="Myanmar" number="0.0059" /><bold>rasantīti, rasoti parikittito</bold> janā rasamānā yaṃ dhammajātaṃ <bold>rasanti</bold> anubhavanti, <bold>iti</bold> yasmā kāraṇā, tasmā kāraṇā <bold>raso iti</bold> raso nāma paṇḍitehi parikittito, <bold>so</bold> raso catusambhūto rasārammaṇanāmako.</paragraph>
    <paragraph line="16" number="298"><bold>Phusīyatīti phoṭṭhabbaṃ</bold> yaṃ dhammajātaṃ janehi phusīyatīti tasmā phoṭṭhabbaṃ, pathavītejavāyavo. Taṃ phoṭṭhabbaṃ catusambhūtaṃ phoṭṭhabbārammaṇaṃ mataṃ.</paragraph>
    <paragraph line="17" number="299"><bold>Sabbaṃ nāmañca rūpañca, hitvā rūpādipañcakaṃ</bold> rūpādipañcakaṃ hitvā sabbaṃ <bold>nāmañca</bold> cittacetasikanibbānanāmañca <bold>rūpañca</bold> pañcapasādasukhumarūpañca <bold>lakkhaṇāni ca</bold> aniccadukkhaanattalakkhaṇāni ca paññatti ca dhammārammaṇasaññitaṃ.</paragraph>
    <paragraph line="18" number="300"><bold>Chārammaṇāni</bold><pageBreak edition="Vipassana Research Institut" number="1.0052" /><bold>labbhanti, kāmāvacarabhūmiyaṃ</bold> kāmāvacarabhūmiyaṃ chārammaṇāni labbhanti. <bold>Tīṇi</bold> rūpāvacare rūpasaddadhammārammaṇavasena labbhanti. Arūpe pana ekekaṃ dhammārammaṇaṃ labbhati.</paragraph>
    <paragraph line="19" number="301-3"><bold>Khaṇavatthuparittattā, āpāthaṃ na vajanti ye</bold> ye rūpādayo pañca visayā khaṇavatthuparittattā pañcārammaṇānaṃ khaṇassa parittattā mandattā tesaṃ appāyukattā vatthuparittattā pañcārammaṇānaṃ atikhuddakavatthukattā āpāthaṃ pañcadvāresu pākaṭabhāvaṃ na vajanti, pañcapasādesu ghaṭṭanakiccaṃ na sādhenti, <bold>te</bold> rūpādayo pañca visayā dhammārammaṇaṃ honti. Iti <bold>yesaṃ</bold> ekaccānaṃ ācariyānaṃ mataṃ hoti. <bold>Kirā</bold>ti anussavanatthe nipāto. <bold>Te paṭikkhipitabbāva</bold> te evaṃ vādino ekacce ācariyā paṭikkhipitabbā, mayā paṭisedhitabbā. Kasmā? Cakkhuviññāṇaṃ sotaviññāṇassa gocarabhūtaṃ <bold>saddaṃ</bold> na paṭianubhoti, sotaviññāṇaṃ cakkhuviññāṇassa gocarabhūtaṃ <pageBreak edition="Myanmar" number="0.0060" /> rūpaṃ na paṭianubhoti. Iti <bold>aññamaññassa gocaraṃ</bold> neva paccanubhontānaṃ <bold>tesaṃ</bold> pañcannaṃ cakkhuviññāṇādīnaṃ viññāṇānaṃ tañca gocaraṃ manodhātumanoviññāṇadhātusaṅkhātaṃ javanaṃ pana paccanubhoti. <bold>Iti</bold> vacanassa bhagavatā vuttattā paṭikkhipitabbā. <bold>Rūpādayo pana</bold> visayā rūpādipañcārammaṇāni eva honti.</paragraph>
    <paragraph line="20" number="304-6"><bold>Dibbacakkhādiñāṇānaṃ, rūpādīneva gocarā</bold> tāni rūpādīni eva gocarā dibbacakkhādiñāṇānaṃ anāpāthagatānaṃ eva pākaṭabhāvaṃ appattāneva. <bold>Itipi</bold> vacanaṃ vuttaṃ na yujjati. <bold>Yaṃ</bold> dhammajātaṃ rūpārammaṇaṃ bhavantaṃ, <bold>taṃ</bold> dhammajātaṃ <bold>kathaṃ</bold> kena pakārena dhammārammaṇaṃ bhaveyya? <bold>Evaṃ sati</bold> rūpārammaṇassa dhammārammaṇatte sati <bold>etesaṃ</bold> rūpārammaṇadhammārammaṇānaṃ niyamopi <bold>kathaṃ bhave</bold> kena pakārena bhaveyya? <bold>Sabbaṃ ārammaṇaṃ etaṃ</bold> etaṃ sabbaṃ ārammaṇaṃ <bold>chabbidhaṃ</bold> chappakāraṃ bhagavatā samudīritaṃ. Taṃ parittattikādīnaṃ vasena bahuppakārehi mataṃ.</paragraph>
    <paragraph line="21" number="307"><bold>Sabbo kāmavipāko ca</bold> sabbo tevīsatikāmavipāko ca <bold>kriyāhetudvayampi ca</bold> manodhātuhasituppādavasena kiriyāhetudvayampi cāti pañcavīsati cittuppādā <bold>ekantaparittārammaṇā</bold> ekantakāmāvacarārammaṇā <bold>siyuṃ</bold> bhaveyyuṃ.</paragraph>
    <paragraph line="22" number="308-10"><bold>Iṭṭhādibhedā pañceva, rūpasaddādayo pana</bold> dvipañcannaṃ viññāṇānaṃ <bold>paṭipāṭiyā</bold> anukkamena gocarā honti. <bold>Rūpādipañcakaṃ sabbaṃ, manodhātuttayassa tu</bold> manodhātuttayassa pana sabbaṃ <pageBreak edition="Vipassana Research Institut" number="1.0053" /> rūpādipañcakaṃ ārammaṇaṃ hoti, etesaṃ terasannaṃ pana cittānaṃ rūpakkhandhova <bold>gocaro</bold> ārammaṇaṃ hoti. <bold>Nārūpaṃ</bold> nāmaṃ ārammaṇaṃ na karonti. <bold>Na ca paññattiṃ</bold> paññattiṃ ārammaṇaṃ na karonti. <bold>Nātītaṃ</bold> atītaṃ ārammaṇaṃ na karonti <pageBreak edition="Myanmar" number="0.0061" />. <bold>Na canāgataṃ</bold> anāgataṃ ārammaṇaṃ na karonti eva. <bold>Hi</bold> saccaṃ vattamāno gocaro etesaṃ dvipañcaviññāṇānaṃ, manodhātuttayassa cāti terasannaṃ cittānaṃ taṃ ārammaṇaṃ vattamānaṃ eva paccuppannaṃ eva.</paragraph>
    <paragraph line="23" number="311"><bold>Terasetāni cittāni, jāyante kāmadhātuyaṃ etāni</bold> terasa cittāni kāmadhātuyaṃ jāyanti, rūpāvacare puññajāni cakkhusotaviññāṇasampaṭicchanāni, kiriyāmanodhātu cāti <bold>cattāri</bold> cittāni jāyanti. <bold>Arūpisu</bold> arūpabhūmīsu <bold>neva kiñcipi</bold> ekampi cittaṃ neva jāyati.</paragraph>
    <paragraph line="24" number="312-3"><bold>Mahāpākānamaṭṭhannaṃ</bold> aṭṭhannaṃ mahāvipākānaṃ pavattiyaṃ chasu dvāresu tadārammaṇakiccānaṃ rūpādichaparittāni gocarā. <bold>Santīraṇattayassapi</bold> pavattiyaṃ pañcadvāre santīraṇattayakiccassa, chadvāresu tadālambaṇakiccassa ca rūpādichaparittāni gocarā. <bold>Rūpādayo parittā cha, hasituppādagocarā</bold> hasituppādassa rūpādayo cha parittā gocarā honti. <bold>Pañcadvāre paṭuppannā</bold> pañcasu dvāresu ye gocarā paccuppannā, manodvāre <bold>tikālikā</bold> ye gocarā tikālikā tīsu kālesu niyuttā.</paragraph>
    <paragraph line="25" number="314-5"><bold>Dutiyāruppacittañca, catutthāruppamānasaṃ</bold> kusalavipākakiriyāvasena <bold>chabbidhaṃ</bold> cittaṃ mahaggatagocaraṃ <bold>niyataṃ</bold> niyatārammaṇaṃ hoti, taṃ chabbidhaṃ cittaṃ mahaggatagocaraṃ pubbe attanā adhigataākāsānañcāyatanaākiñcaññāyatanakusalārammaṇaṃ, tesu dve dutiyacatutthāruppapākā ‘‘yassa yassa kusalajhānassa yaṃ yaṃ ārammaṇaṃ gahetvā brahmaloke paṭisandhi hotī’’ti vacanato sakasakakusalassa ārammaṇaṃ eva tesaṃ vipākānaṃ ārammaṇaṃ hoti. <bold>Nibbānārammaṇattā hi, ekantena anaññato</bold> aṭṭhānāsavacittānaṃ <bold>appamāṇova</bold> nibbānaṃ eva gocaraṃ ārammaṇaṃ hoti <pageBreak edition="Myanmar" number="0.0062" />. <bold>Hi</bold> kasmā kāraṇā? <bold>Nibbānārammaṇattā, na aññato</bold> ārammaṇato.</paragraph>
    <paragraph line="26" number="316-320"><bold>Cattāro ñāṇahīnā ca, kāmāvacarapuññato</bold> kāmāvacarakusalavasena cattāro ñāṇahīnā ca <bold>kriyato</bold> kiriyavasena cattāro ñāṇahīnā ca dvādasākusalāni ca te parittārammaṇā ceva mahaggatagocarā ca, te na vattabbā ca honti. Kasmā? Paññattārammaṇattā <pageBreak edition="Vipassana Research Institut" number="1.0054" />. <bold>Cattāro ñāṇasaṃyuttā, puññato</bold> kusalavasena cattāro ñāṇasampayuttā, <bold>kriyato</bold> kiriyavasena cattāro ñāṇasampayuttā ca tathā abhiññādvayañca kiriyāvoṭṭhabbanampi ca ekādasannaṃ etesaṃ cittānaṃ gocaro parittamahaggataappamāṇavasena <bold>tividho</bold> hoti. <bold>Ime</bold> ekādasa na vattabbāpi honti. Kasmā? Paññattārammaṇattā. <bold>Yāni vuttāvasesāni</bold> vuttato cittato sesāni yāni cittāni, tāni na vattabbārammaṇānīti vibhāvinā viññeyyāni.</paragraph>
    <centered line="27">Parittārammaṇattikaṃ samattaṃ.</centered>
    <hangnum line="28" number="321"></hangnum>
    <gatha1 line="29"><bold>Dutiyāruppacittañca, catutthāruppamānasaṃ;</bold></gatha1>
    <gathalast line="30"><bold>Chabbidhaṃ pana ekantaatītārammaṇaṃ siyā.</bold></gathalast>
    <paragraph line="31" number="322-6"><bold>Viññāṇānaṃ dvipañcannaṃ</bold> dvinnaṃ pañcaviññāṇānaṃ, manodhātuttayassa ca terasannaṃ cittānaṃ gocarā rūpādayo pañca dhammā paccuppannāva, aṭṭha kāmamahāvipākā tadārammaṇakiccavasena atītānāgatapaccuppannagocarā, cutikiccavasena atītārammaṇā, paṭisandhibhavaṅgakiccavasena paccuppannātītārammaṇā. Somanassasantīraṇaṃ santīraṇakiccavasena paccuppannārammaṇaṃ. Tadārammaṇakiccavasena paccuppannānāgatātītārammaṇaṃ. Sesasantīraṇadvayaṃ santīraṇakiccavasena paccuppannārammaṇaṃ <pageBreak edition="Myanmar" number="0.0063" />, tadārammaṇakiccavasena paccuppannānāgatātītārammaṇaṃ, cutikiccavasena atītārammaṇaṃ, paṭisandhibhavaṅgakiccavasena paccuppannātītārammaṇaṃ. Hasituppādacittaṃ javanakiccavasena paccuppannātītānāgatagocaraṃ. <bold>Iti</bold> ete dvādasa mānasā pana <bold>siyātītārammaṇā</bold> atītārammaṇā siyuṃ. <bold>Paccuppannānāgatagocarā</bold> paccuppannārammaṇā anāgatārammaṇā siyuṃ. Kāme vīsati kusalākusalā <bold>kriyato</bold> kiriyavasena kāme nava mānasā, voṭṭhabbaṃ voṭṭhabbanakiccavasena paccuppannārammaṇaṃ, āvajjanakiccavasena tikālārammaṇaṃ. Mahākiriyamānasā javanakiccavasena tikālārammaṇā, sante paññattikāle navattabbārammaṇā. Dve abhiññāmānasāpi abhiññākiccavasena atītādigocarā siyuṃ. <bold>Ime</bold> mānasā paññattikālepi sante navattabbā bhavanti. Rūpārūpabhavesu mayā vuttato <bold>sesāni sabbāni</bold> cittāni <bold>atītārammaṇādinā</bold> atītārammaṇādivasena paṇḍitena <bold>na vattabbāni</bold> na kathitabbāni honti eva, paññattārammaṇāni eva hontīti attho.</paragraph>
    <paragraph line="32" number="327"><bold>Kāmato</bold><pageBreak edition="Vipassana Research Institut" number="1.0055" /><bold>ca kriyā pañca</bold> kāmāvacaravasena pañca kiriyā, <bold>rūpato</bold> rūpāvacaravasena <bold>pañcamī kriyā</bold> abhiññācittaṃ, etesaṃ channaṃ cittānaṃ natthi <bold>kiñci</bold> ekampi <bold>agocaraṃ</bold> anārammaṇaṃ, sabbārammaṇanti attho. ‘‘Pañcamī kriyā’’ti vacanaṃ abhiññācittavasena vuttaṃ. Suddhajhānassa pañcamarūpakiriyassa paññattārammaṇaṃ evāti veditabbaṃ.</paragraph>
    <paragraph line="33" number="328"> Nibbānañca catubbidhaṃ phalaṃ, maggaṃ rūpañca <bold>arūpaṃ</bold> cittacetasikasaṅkhātaṃ nāmañca gocaraṃ kātuṃ yāni cittāni sakkonti, tāni cittāni me vada, ācariya, tāni mayhaṃ kathehi.</paragraph>
    <paragraph line="34" number="329-30"><bold>Cattāro ñāṇasaṃyuttā, puññato</bold> puññavasena cattāro ñāṇasampayuttā, <bold>kriyato tathā</bold> kiriyavasena <pageBreak edition="Myanmar" number="0.0064" /> cattāro ñāṇasampayuttā, dve abhiññāmānasā, kiriyāvoṭṭhabbanampi cāti ekādasa cittāni nibbānañca phalañca maggañca rūpañca <bold>arūpaṃ</bold> nāmañca gocaraṃ kātuṃ sakkonti.</paragraph>
    <paragraph line="35" number="331-4"><bold>Cittesu pana sabbesu</bold> yāni cittāni arahattaphalaṃ arahattamaggaṃ gocaraṃ kātuṃ sakkonti, <bold>tāni kati cittāni me vada</bold> tāni mayhaṃ tvaṃ kathehi. <bold>Sabbesu pana cittesu, cha ca cittāni me suṇa</bold>, bho bhaddamukha, tvaṃ mayhaṃ vacanaṃ suṇohi, sabbesu pana cittesu cha cittāni arahattaphalaṃ arahattamaggaṃ gocaraṃ kātuṃ sakkonti. Cattāro ñāṇasaṃyuttā, kiriyā ca voṭṭhabbanampi ca kiriyābhiññāmano cāti cha ca cittāni gocaraṃ kātuṃ sakkonti. <bold>Puññato</bold> puññavasena cattāro ñāṇasampayuttā, <bold>puññato</bold> puññavasena abhiññācittañca arahattaphalaṃ maggaṃ gocaraṃ kātuṃ na sakkonti.</paragraph>
    <paragraph line="36" number="335-8"><bold>Arahato</bold> khīṇāsavassa maggacittaṃ phalamānasaṃ vā puthujjanā vā sekkhā vā vijānituṃ na sakkonti. Kasmā kāraṇā? Puthujjano sotāpannassa mānasaṃ na jānāti, sotāpanno sakadāgāmissa mānasaṃ na jānāti, sakadāgāmī anāgāmissa mānasaṃ na jānāti, anāgāmī arahantassa mānasaṃ na jānāti. <bold>Heṭṭhimo heṭṭhimo</bold> puggalo <bold>uparūpari</bold> ṭhitassa puggalassa mānasaṃ neva jānāti, <bold>uparūpari</bold> ṭhito puggalopi heṭṭhimassa heṭṭhimassa puggalassa mānasaṃ jānāti.</paragraph>
    <paragraph line="37" number="339-342"><bold>Yo</bold><pageBreak edition="Vipassana Research Institut" number="1.0056" /><bold>dhammo yassa dhammassa</bold> ārammaṇaṃ hoti, <bold>taṃ</bold> ārammaṇaṃ ekaṃ ekaṃ uddharitvā ito paraṃ pavakkhāmi. <bold>Kusalārammaṇaṃ kāme</bold> kāme aṭṭhavidhaṃ kusalaṃ aṭṭhavidhassa kāmāvacara<bold>kusalassa</bold> ārammaṇaṃ hoti. Kathaṃ <pageBreak edition="Myanmar" number="0.0065" />? Pubbeva kataṃ aṭṭhavidhaṃ mahākusalaṃ pacchā somanassasahagatañāṇasampayuttacittadvayena vā somanassasahagatañāṇavippayuttacittadvayena vā upekkhāsahagatañāṇasampayuttadvayena vā upekkhāsahagatañāṇavippayuttadvayena vā anussaraṇakaālādīsu tassa aṭṭhavidhassa kusalassa javanakiccavasena ārammaṇaṃ hoti, vippaṭisārakālādīsu dvādasavidhassa <bold>akusalassa</bold> ārammaṇaṃ hoti, kusalassa abhiññāmānasassa ca kiriyassa abhiññāmānasassa ca ārammaṇaṃ hoti, ekādasavidhassa kāmāvacaravipākassa tadārammaṇavasena ārammaṇaṃ hoti. <bold>Tathā kāmakriyassā</bold>ti javanakiccavasena hasanassa āvajjanakiccavasena voṭṭhabbanassa javanakiccavasena mahākiriyassa ārammaṇaṃ hoti, etesaṃ channaṃ rāsīnaṃ ārammaṇaṃ <bold>siyā</bold> bhaveyya. Rūpāvacarapuññāni pañca <bold>tato</bold> charāsito kāmavipākaṃ vajjetvā pañcannaṃ rāsīnaṃ ārammaṇāni honti. Tadā lobhamūlamohamūlavasena attanā paṭiladdhajhānānaṃ anussaraṇakāle tassa dasavidhassa akusalassa ārammaṇaṃ hoti, tihetukapaṭisandhino sattassa jhānato parihīnassa jhānaṃ paccavekkhato jhānārammaṇaṃ domanassayuttaṃ hoti, tadā tassa paṭighadvayassa ārammaṇaṃ hoti. <bold>Kāmakriyassā</bold>ti ekantaparittārammaṇāni kiriyāmanodhātuhasanāni vajjetvā āvajjanakiccavasena voṭṭhabbanassa, javanakiccavasena mahākiriyassa ca ārammaṇaṃ hoti.</paragraph>
    <paragraph line="38" number="343"><bold>Āruppakusalañcāpi, tebhūmakusalassa ca</bold> mahākusalassa ca abhiññākiccavasena pañcamarūpakusalassa ca dutiyacatutthaarūpakusalassa ca <bold>tebhūmakakriyassāpi</bold> voṭṭhabbanassa mahākiriyassa ca abhiññākiccavasena pañcamarūpakiriyassa ca dutiyacatutthāruppakiriyassa ca ārammaṇaṃ hoti, dutiyāruppakiriyassa ca paṭhamāruppakiriyāya ārammaṇena <pageBreak edition="Myanmar" number="0.0066" /> bhavitabbaṃ, catutthāruppakiriyassa ca tatiyāruppakiriyāya ārammaṇena bhavitabbaṃ, evañca sati kathaṃ paṭhamāruppakusalaṃ dutiyāruppakiriyassa ārammaṇaṃ hoti, tatiyāruppakusalañca catutthāruppakiriyassa ārammaṇaṃ hotīti ce vattabbaṃ, yadā puthujjanayogī vā sekkho vā yogī rūpasamāpattiṃ samāpajjitvā tato vuṭṭhahitvā ākāsānañcāyatanasaṅkhātaṃ paṭhamāruppasamāpattiṃ samāpajjitvā vītarāgo hutvā attanā adhigatā samāpattiyo gahetvā puthujjanasekkhakāle attanā anadhigataṃ dutiyaṃ arūpasamāpattiṃ samāpajji, tadā khīṇāsavakāle <pageBreak edition="Vipassana Research Institut" number="1.0057" /> samāpajjitaṃ dutiyaṃ arūpakiriyaṃ paṭhamāruppakusalaṃ ārammaṇaṃ karoti, evaṃ paṭhamāruppakusalaṃ dutiyāruppakiriyassa ārammaṇaṃ hoti.</paragraph>
    <paragraph line="39">Yadā yogī rūpasamāpattiyo samāpajjitvā tato vuṭṭhahitvā paṭhamāruppakusalaṃ dutiyāruppakusalaṃ tatiyāruppakusalañca samāpajjitvā khīṇāsavo hutvā attanā adhigatā samāpattiyo gahetvā attanā anadhigataṃ catutthaṃ arūpasamāpattiṃ samāpajji, tadā catutthāruppakiriyā tatiyāruppakusalaṃ ārammaṇaṃ karoti, evaṃ catutthāruppakiriyassa tatiyāruppakusalaṃ ārammaṇaṃ hoti, pacchā khīṇāsavakāle samāpajjitā rūpārūpasamāpattiyo honti. Yathā hoti, <bold>tathā eva</bold> akusalassapi ārammaṇaṃ hoti.</paragraph>
    <paragraph line="40" number="344-7"><bold>Arūpāvacarapākāna</bold>nti jātiniddhāraṇaṃ, catutthadutiyānaṃ arūpapākānampi ārammaṇaṃ hoti, ‘‘catutthadutiyāna’’nti vattabbe tiyānaṃ-saddassa lopaṃ katvā <bold>‘‘catutthadū’’</bold>ti vuttaṃ, tadā dvinnaṃ arūpapākānaṃ paṭhamāruppatatiyāruppajavanāni ārammaṇāni honti, ‘‘yassa kusalassa jhānassa yaṃ ārammaṇaṃ gahetvā brahmaloke paṭisandhi hotī’’ti vacanato sakasakakusalānaṃ ārammaṇabhūtāni <pageBreak edition="Myanmar" number="0.0067" /> ākāsānañcāyatanaākiñcaññāyatanāni tesaṃ dutiyacatutthāruppapākānaṃ ārammaṇāni honti, evaṃ arūpakusalaṃ imesaṃ aṭṭharāsīnaṃ ārammaṇapaccayo hoti. <bold>Apariyāpannapuññampi</bold> catubbidhalokuttarakusalampi <bold>kāmāvacarato</bold> kāmāvacaravasena <bold>kusalassa</bold> ñāṇasampayuttamahākusalassa ca <bold>kriyassa</bold> voṭṭhabbanassa, ñāṇasampayuttato kiriyassa ca <bold>rūpato</bold> rūpāvacaravasena pañcamassa rūpakusalassa ca pañcamassa rūpakiriyassa cāti catunnaṃ rāsīnaṃ ārammaṇaṃ sadā hoti, ayamettha adhippāyo – sekkhānaṃ ñāṇasampayuttamahākusalassa, voṭṭhabbanassa, pañcamassa rūpakusalassa ca tividhaṃ lokuttarapuññaṃ ārammaṇaṃ hoti. Khīṇāsavassa voṭṭhabbanassa, ñāṇasampayuttamahākiriyassa, pañcamassa rūpakiriyassa ca arahattapuññaṃ ārammaṇaṃ hoti. Yathā <bold>tathā eva</bold> sabbaṃ akusalaṃ <bold>kāmāvacarato</bold> kāmāvacaravasena <bold>kusalassa</bold> mahākusalassa, <bold>kriyassa</bold> hasanavoṭṭhabbanamahākiriyassa ca <bold>rūpāvacarato</bold> pana rūpāvacaravasena pañcamassa rūpakusalassa, pañcamassa rūpakiriyassa ca ārammaṇaṃ hoti, yathā <bold>tathā eva</bold> sabbassa akusalassa ca kāmāvacaravipākānaṃ tadārammaṇakiccavasena ekādasannañcāti channaṃ rāsīnaṃ ārammaṇaṃ bhagavatā īritaṃ.</paragraph>
    <paragraph line="41" number="348-352"><bold>Vipākārammaṇaṃ</bold><pageBreak edition="Vipassana Research Institut" number="1.0058" /><bold>kāme</bold> sabbaṃ vipākārammaṇaṃ <bold>kāmāvacaratopi</bold> kāmāvacaravasenapi <bold>kusalassa</bold> mahākusalassa, <bold>kriyassa</bold> hasanavoṭṭhabbanamahākiriyassa ca <bold>rūpāvacarato ceva</bold> rūpāvacaravasena ca eva pañcamassa rūpakusalassa, pañcamassa rūpakiriyassa ca <bold>kāmāvacarapākānaṃ</bold> kāmāvacaravipākānaṃ ekādasannañca tatheva akusalassa ca channaṃ rāsīnaṃ ārammaṇaṃ hoti. Rūpe vipākārammaṇaṃ <bold>kāmāvacaratopi ca</bold> kāmāvacaravasenapi ca <bold>kusalassa</bold> mahākusalassa <pageBreak edition="Myanmar" number="0.0068" />, <bold>kriyassa ca</bold> voṭṭhabbanamahākiriyassa ca <bold>rūpāvacarato ceva</bold> rūpāvacaravasena ca eva kusalassa ca apuññassa cāti pañcannaṃ rāsīnaṃ gocaro hoti, arūpāvacarapākesu ayaṃ nayo bhagavatā mato. Vaṭṭe na pariyāpannā nappaviṭṭhāti <bold>apariyāpannā,</bold> tesaṃ puggalānaṃ pākāpi <bold>kāmato</bold> kāmāvacaravasena <bold>kusalassa</bold> ñāṇasampayuttamahākusalassa, <bold>kriyassa ca</bold> voṭṭhabbanañāṇasampayuttamahākiriyassa ca <bold>rūpatopi</bold> rūpāvacaravasenapi <bold>kusalassa</bold> pañcamassa rūpakusalassa, <bold>kriyassa ca</bold> pañcamassa rūpakiriyassa ca evaṃ ārammaṇaṃ hotīti. Etthāyamadhippāyo apariyāpannapuññe vuttanayeneva veditabbo.</paragraph>
    <paragraph line="42" number="353-6"> Kāme idaṃ sabbakiriyacittaṃ <bold>kāmāvacaratopi ca</bold> kāmāvacaravasenapi ca <bold>kusalassa</bold> mahākusalassa, <bold>kriyassa ca</bold> hasanavoṭṭhabbanamahākiriyassa ca <bold>rūpāvacarato ceva</bold> rūpāvacaravasena ca eva <bold>kusalassa</bold> pañcamassa rūpakusalassa, <bold>kriyassa ca</bold> pañcamassa rūpakiriyassa ca ekādasakāmāvacarapākassa ca tatheva akusalassa ca etesaṃ channaṃ rāsīnaṃ ārammaṇaṃ hoti. <bold>Yaṃ kriyāmānasaṃ rūpe</bold> rūpāvacare yaṃ kiriyāmānasaṃ, <bold>kāmapākaṃ tato vinā tato</bold> rāsito kāmapākaṃ <bold>vinā</bold> vajjetvā pañcannaṃ pana rāsīnaṃ ārammaṇaṃ hoti. Kāmāvacarato kāmāvacaravasena kiriyassa voṭṭhabbanamahākiriyassa ārammaṇaṃ hoti, hasanaṃ ekantaparittārammaṇattā rūpakiriyaṃ ārammaṇaṃ na karoti. <bold>Kriyācittaṃ panāruppe</bold> arūpakiriyācittaṃ pana tesaṃ pañcannaṃ eva ca rāsīnaṃ <bold>āruppakriyassāpi</bold> paṭhamāruppakiriyaṃ dutiyāruppakiriyassa ārammaṇaṃ hoti, tatiyāruppakiriyaṃ catutthāruppakiriyassa ārammaṇaṃ hoti. Iti channaṃ rāsīnaṃ gocaro hotiyeva.</paragraph>
    <hangnum line="43" number="357-8"></hangnum>
    <gatha1 line="44"><bold>Rūpaṃ</bold><pageBreak edition="Myanmar" number="0.0069" /><bold>catusamuṭṭhānaṃ, rūpārammaṇasaññitaṃ;</bold></gatha1>
    <gatha2 line="45"><bold>Kāmāvacarapuññassa, tatheva kusalassa ca;</bold></gatha2>
    <gathalast line="46"><bold>Abhiññādvayacittassa, kāmapākakriyassa ca.</bold></gathalast>
    <paragraph line="47">Dvicakkhuviññāṇamanodhātudvayasantīraṇattayamahāpākassa <pageBreak edition="Vipassana Research Institut" number="1.0059" /> ca kāmakiriyassa cāti ekādasavidhassa kāmakiriyassa ca channaṃ etesaṃ rāsīnaṃ ārammaṇapaccayo hoti.</paragraph>
    <paragraph line="48" number="359-360"><bold>Nibbānārammaṇaṃ kāmarūpāvacarato</bold> kāmarūpāvacaravasena sekkhānaṃ ñāṇasampayuttamahākusalassa, rūpāvacaravasena pañcamassa rūpakusalassa ca kāmarūpakiriyassa ca khīṇāsavānaṃ voṭṭhabbanañāṇasampayuttamahākiriyassa ca pañcamarūpakiriyassa ca <bold>ubhayassāpi</bold> cittassa ārammaṇaṃ hoti. <bold>Apariyāpannato ceva</bold> lokuttaravasena ca eva phalassa, kusalassa ca etesaṃ channaṃ rāsīnaṃ ārammaṇapaccayo hoti.</paragraph>
    <paragraph line="49" number="361-2"><bold>Nānappakārakaṃ sabbaṃ, paññattārammaṇaṃ pana tebhūmakassa puññassa</bold> mahākusalassa, suddhajhānassa pañcavidhassa rūpakusalassa, paṭhamāruppatatiyāruppakusalassa ca tatheva akusalassa ca <bold>rūpārūpavipākassa</bold> sabbassa rūpavipākassa, paṭhamāruppatatiyāruppavipākassa ca <bold>tebhūmakakriyassa ca</bold> hasanavoṭṭhabbanamahākiriyassa sabbassa rūpakiriyassa, paṭhamāruppatatiyāruppakiriyassa cāti navannaṃ pana rāsīnaṃ ārammaṇapaccayo hoti.</paragraph>
    <paragraph line="50" number="363-4"><bold>Rūpārammaṇikā dve tu</bold> dve cittuppādā rūpārammaṇikā, <bold>dve dve saddādigocarā</bold> dve dve cittuppādā saddārammaṇādigocarā, <bold>tayo</bold> manodhātusaṅkhātā <bold>cittuppādā</bold> pañcārammaṇikā nāma matā bhagavatā. <bold>Idha</bold> imasmiṃ kāmāvacarādhikāre <pageBreak edition="Myanmar" number="0.0070" /><bold>ekacattālīseva</bold> cittuppādā chaḷārammaṇikā matā. Ayaṃ kāmāvacaracittānaṃ ārammaṇakkamo.</paragraph>
    <paragraph line="51" number="365-9"><bold>Pañcābhiññā vivajjetvā, rūpārūpā anāsavā</bold> ime sabbe cittuppādā dhammārammaṇagocarā honti. Paṭhamāruppakusalaṃ dutiyāruppacetaso kusalassa ārammaṇaṃ hoti, dutiyāruppacetaso vipākassa ca ārammaṇaṃ hoti, dutiyāruppacetaso kiriyassa ca ārammaṇaṃ hoti. Dutiyāruppacetaso kiriyassa paṭhamāruppakusalārammaṇabhāve kāraṇaṃ heṭṭhā vuttameva. <bold>Paṭhamāruppapākoyaṃ, dutiyāruppacetaso</bold> kusalassa ca dutiyāruppacetaso vipākassa ca dutiyāruppacetaso kiriyassa ca ārammaṇaṃ na hoti. <bold>Hi</bold> kasmā? Tesaṃ dutiyāruppakusalavipākakiriyānaṃ paṭhamāruppakusalārammaṇattā. <bold>Paṭhamaṃ tu kriyācittaṃ</bold> paṭhamaṃ kiriyācittaṃ pana dutiyāruppacetaso puññassa ārammaṇaṃ na hoti. Dutiyāruppacetaso vipākassa ārammaṇaṃ na <pageBreak edition="Vipassana Research Institut" number="1.0060" /> hoti. Rūpārūpabhavesu hi khīṇāsavā vipākacittāni cutivasena sakasakakusalānaṃ ārammaṇaṃ karonti. <bold>Paṭhamaṃ tu kriyācittaṃ</bold> pana dutiyāruppacetaso kiriyassa ārammaṇaṃ hoti. <bold>Iti</bold> evaṃ iminā mayā vuttappakārena cittānaṃ ārammaṇuppatti <bold>vibhāvinā</bold> dhīrena ñeyyā.</paragraph>
    <paragraph line="52" number="370-3"><bold>Puthujjanassa sekkhassa, arūpārammaṇaṃ dvidhā</bold> dvippakāraṃ kusalaṃ <bold>kusalassa</bold> dutiyāruppakusalassa ārammaṇaṃ hoti, <bold>taṃ</bold> paṭhamāruppakusalaṃ dutiyāruppavipākassa ārammaṇaṃ <bold>siyā</bold> bhaveyya. <bold>Khīṇāsavassa bhikkhussa, paṭhamāruppamānasaṃ</bold> ārammaṇaṃ <bold>tidhā</bold> tippakāraṃ hoti. <bold>Iti</bold> vacanaṃ mahesinā vuttaṃ. <bold>Kriyassāpi</bold> dutiyāruppakiriyassāpi paṭhamāruppakiriyā ārammaṇaṃ hoti. <bold>Kusalampi</bold> paṭhamāruppakusalampi dutiyāruppakiriyassa ca ārammaṇaṃ hoti. <bold>Kusalaṃ</bold><pageBreak edition="Myanmar" number="0.0071" /> paṭhamāruppakusalaṃ dutiyāruppavipākassa ārammaṇaṃ hoti. <bold>Evaṃ</bold> iminā mayā vuttappakārena paṭhamāruppamānasaṃ ārammaṇaṃ tidhā hoti. Tatiyāruppacittampi catutthāruppacetaso kusalassa ārammaṇaṃ hoti, catutthāruppacetaso vipākassa ca taṃ ārammaṇaṃ hoti. <bold>Evameva</bold> yathā paṭhamāruppamānasaṃ ārammaṇaṃ dvidhā hoti, evameva tathā tatiyāruppacittaṃ ārammaṇaṃ dvidhā hoti. Yathā paṭhamāruppamānasaṃ ārammaṇaṃ tidhā hoti, <bold>evameva</bold> tathā tatiyāruppacittaṃ ārammaṇaṃ tidhā siyā.</paragraph>
    <paragraph line="53" number="374"><bold>Yaṃ yaṃ pana idhārabbha idha</bold> imasmiṃ adhikāre yaṃ yaṃ gocaraṃ ārabbha paṭicca <bold>ye ye</bold> cittuppādā jāyanti, <bold>so so</bold> gocaro <bold>tesañca tesañca</bold> cittuppādānaṃ ārammaṇapaccayo hoti.</paragraph>
    <paragraph line="54" number="375"> Yo pana naro <bold>imassa</bold> abhidhammāvatārassa kira pāraṃ duttaraṃ <bold>idha</bold> imasmiṃ loke uttarati, so naro abhidhammamahaṇṇave pāraṃ duttaraṃ uttaraṃ uttarati eva.</paragraph>
    <centered line="55">Iti abhidhammāvatāraṭīkāya</centered>
    <centered line="56">Ārammaṇavibhāgavaṇṇanā niṭṭhitā.</centered>
    <centered line="57">Chaṭṭho paricchedo.</centered>
  </content>
</document>