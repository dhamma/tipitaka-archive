<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh08t.nrf14.xml</normativeSource>
    <archivePath>roman/tika/abhidhammapitaka (tika)/abhidhammavatara-puranatika/15. pannarasamo paricchedo.xml</archivePath>
    <baseFileName>15. pannarasamo paricchedo</baseFileName>
    <titlePath>15. Pannarasamo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">15. Pannarasamo paricchedo</chapter>
    <subhead line="2">Arūpāvacarasamādhibhāvanāniddesavaṇṇanā</subhead>
    <paragraph line="3" number="982-3"><bold>Rūpe</bold><pageBreak edition="M" number="0.0121" /><bold>kho vijjamānasmi</bold>nti rūpakāye vijjamāne <bold>daṇḍādānādayo</bold> daṇḍaggahaṇādayo. Iti <bold>rūpe</bold> rūpakāye ādīnavaṃ disvā.</paragraph>
    <paragraph line="4" number="984"><bold>Sūkarābhihatova sā</bold>ti sūkaraṃ anubandhito sā sunakho viya.</paragraph>
    <paragraph line="5" number="985"><bold>Vasī</bold>ti yogī.</paragraph>
    <paragraph line="6" number="988-990"><bold>Phuṭṭhokāsañca tena ta</bold>nti tena cittena phuṭṭhaṃ tamokāsaṃ ‘‘ananto ākāso’’iti ca manasā karonto eva ugghāṭeti. <bold>Iti</bold> vacanaṃ vuccate, ayamañño nayo, ‘‘ākāso’’ iti manasā karonto taṃ kasiṇaṃ na saṃvelleti.</paragraph>
    <paragraph line="7" number="998"> Rūpāvacarajjhānameva paccatthikaṃ <bold>rūpāvacarajjhānapaccatthikaṃ</bold>.</paragraph>
    <paragraph line="8" number="1004"><bold>Ākāsaphuṭaviññāṇe</bold>ti <pageBreak edition="V" number="1.0101" /> phuṭameva viññāṇaṃ phuṭaviññāṇaṃ, tasmiṃ ākāsārammaṇe phuṭaviññāṇe.</paragraph>
    <paragraph line="9" number="1005-6"> Ayaṃ ākāso ananto iti evaṃ taṃ ākāsameva pharitvā pavattaṃ viññāṇaṃ viññāṇañca <bold>iti</bold> vacanaṃ vuccate. Viññāṇaṃ anantaṃ nāma na hoti, anantārammaṇattā ‘‘viññāṇaṃ ananta’’nti vuccate, taṃ viññāṇaṃ manakkāravasena api anantaṃ paridīpitaṃ.</paragraph>
    <paragraph line="10" number="1010"> Paṭhamāruppaviññāṇassa abhāvo <bold>tassa eva</bold> paṭhamāruppassa <bold>suññato</bold> suññabhāvato.</paragraph>
    <paragraph line="11" number="1013"><bold>Sati</bold><pageBreak edition="M" number="0.0122" /><bold>tiṭṭhati bhiyyo</bold> balavā sati tiṭṭhati.</paragraph>
    <paragraph line="12" number="1015"> Abhāvake natthibhāve.</paragraph>
    <paragraph line="13" number="1017-8"><bold>Dutiyāruppacakkhunā</bold>ti cakkhunā dutiyāruppaṃ <bold>‘‘natthi natthī’’tiādinā</bold> ākārena parikammavasena manakkāre. <bold>Tassāpagamamattañca</bold> tassa paṭhamāruppassa apagamamattañca.</paragraph>
    <paragraph line="14" number="1029"> Yā nāma ayaṃ samāpatti abhāvamattampi gocaraṃ katvā ṭhassati, ayaṃ samāpatti <bold>vata</bold> ekantena aho santāti padissati.</paragraph>
    <paragraph line="15" number="1033"> Yāya saññāya nevasaññī, nāsaññī ca hoti, <bold>kevalaṃ</bold> ekantena atha kho sā saññā edisī na hoti.</paragraph>
    <paragraph line="16" number="1035-7"> Paṭusaññāya kiccassa neva karaṇato <bold>ayaṃ</bold> samāpatti ‘‘nevasaññā’’ti niddiṭṭhāti catutthaāruppato sambhavā pavattā tejodhātu sukhodake dahanakiccaṃ kātuṃ na sakkoti yathā, sā saṅkhāradhammānaṃ avasesattā.</paragraph>
    <paragraph line="17" number="1040"> Pāsādatalañca <pageBreak edition="V" number="1.0102" /> sāṭikā ca.</paragraph>
    <paragraph line="18" number="1041"> Yo pana bhikkhu <bold>imaṃ</bold> rūpārūpajjhānasamāpattividhānaṃ sārataraṃ jānāti, so rūpārūpajjhānasamāpattipurekkho sekkho <bold>bhavaṃ</bold> kāmabhavaṃ <bold>abhibhuyya</bold> abhibhavitvā rūpārūpaṃ <bold>yāti</bold> pāpuṇāti.</paragraph>
    <centered line="19">Iti abhidhammāvatāraṭīkāya</centered>
    <centered line="20">Arūpāvacarasamādhibhāvanāniddesavaṇṇanā niṭṭhitā.</centered>
    <centered line="21">Pannarasamo paricchedo.</centered>
  </content>
</document>