<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh08t.nrf19.xml</normativeSource>
    <source>roman/tika/abhidhammapitaka (tika)/abhidhammavatara-puranatika/20. visatimo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavatara-puranatika</directory>
    <basename>20. visatimo paricchedo</basename>
    <titlePath>20. Vīsatimo paricchedo - Abhidhammāvatāra-purāṇaṭīkā - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">20. Vīsatimo paricchedo</chapter>
    <subhead line="2">Maggāmaggañāṇadassanavisuddhiniddesavaṇṇanā</subhead>
    <paragraph line="3" number="1264"><bold>Paccuppannassa dhammassā</bold>ti paccuppannassa nāmarūpadhammassa.</paragraph>
    <paragraph line="4" number="1266-8"><bold>Uppajjato</bold> uppajjantassa nāmarūpadhammassa <bold>rāsito</bold> nicayato āgamanañca natthi. <bold>Disāgamana</bold>nti disāya gamanaṃ <pageBreak edition="Myanmar" number="0.0132" />. <bold>Niruddhassāpi</bold> nāmarūpadhammassa ekasmiṃ ṭhāne nicayoti ca natthi.</paragraph>
    <paragraph line="5" number="1270-1"> Avijjāsamudayā rūpasamudayo, avijjānirodhā rūpanirodho. Taṇhāsamudayā rūpasamudayo, taṇhānirodhā rūpanirodho. Kammasamudayā rūpasamudayo, kammanirodhā rūpanirodho. Āhāranirodhā rūpanirodho. <bold>Dhamme</bold>ti saṅkhāradhamme.</paragraph>
    <paragraph line="6" number="1280"><bold>Sampattapaṭivedhassā</bold>ti sampattalokuttarasaṅkhātamaggaphalassa sotāpannādipuggalassa. <bold>Vippaṭipannassā</bold>ti paṭipattiyaṃ appaṭipannassa, viruddhavasena paṭipannassa vā.</paragraph>
    <paragraph line="7" number="1286"><bold>Kāyacittānī</bold>ti <pageBreak edition="Vipassana Research Institut" number="1.0111" /><bold>kāyā</bold>ti vedanāsaññāsaṅkhārā. <bold>Citta</bold>nti viññāṇaṃ.</paragraph>
    <paragraph line="8" number="1290"><bold>Yato yato</bold> paccayādito. Yaṃ <bold>amataṃ</bold> nibbānaṃ <bold>vijānataṃ</bold> vijānantānaṃ pītipāmojjaṃ, tehi labhitabbaṃ amataṃ, amataṃ viya pītipāmojjaṃ vā.</paragraph>
    <paragraph line="9" number="1293"><bold>Appatte</bold>ti attani maggaphalasmiṃ appatte. <bold>Pattasaññī</bold>ti maggaphale ahaṃ patto asmi iti saññito hoti.</paragraph>
    <paragraph line="10" number="1297"><bold>Sāravedino</bold>ti sārajānanasīlā. <bold>Ta</bold>nti taṃ maggāmaggañāṇadassanaṃ. <bold>Idaṃ</bold> ñāṇaṃ <bold>maggāmaggañāṇadassananti</bold> maggāmaggañāṇadassanaṃ nāma.</paragraph>
    <centered line="11">Iti abhidhammāvatāraṭīkāya</centered>
    <centered line="12">Maggāmaggañāṇadassanavisuddhiniddesavaṇṇanā niṭṭhitā.</centered>
    <centered line="13">Vīsatimo paricchedo.</centered>
  </content>
</document>