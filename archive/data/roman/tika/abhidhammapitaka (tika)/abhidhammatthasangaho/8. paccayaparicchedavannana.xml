<?xml version="1.0"?>
<document>
<metadata>
<normativeSource>http://tipitaka.org/romn/cscd/abh07t.nrf16.xml</normativeSource>
<archivePath>roman/tika/abhidhammapitaka (tika)/abhidhammatthasangaho/8. paccayaparicchedavannana.xml</archivePath>
<title>8. Paccayaparicchedavaṇṇanā - Abhidhammatthasaṅgaho - Abhidhammapiṭaka (ṭīkā) - Tīkā</title>
</metadata>
<body>
<chapter line="1">8. Paccayaparicchedavaṇṇanā</chapter>
<paragraph line="2" number="1">Idāni <pageBreak edition="M" number="0.0234" />yathāvuttanāmarūpadhammānaṃ paṭiccasamuppādapaṭṭhānanayavasena paccaye dassetuṃ <bold>‘‘yesa’’</bold>ntyādi āraddhaṃ. <bold>Yesaṃ</bold>paccayehi saṅkhatattā <bold>saṅkhatānaṃ</bold>paccayuppannadhammānaṃ <bold>ye</bold>paccayadhammā <bold>yathā</bold>yenākārena <bold>paccayā</bold>ṭhitiyā, uppattiyā ca upakārakā, <bold>taṃ vibhāgaṃ</bold>tesaṃ paccayuppannānaṃ, tesaṃ <pageBreak edition="V" number="0.0206" />paccayānaṃ, tassa ca paccayākārassa pabhedaṃ <bold>iha</bold>imasmiṃ samuccayasaṅgahānantare ṭhāne <bold>yathārahaṃ</bold>taṃtaṃpaccayuppannadhamme sati taṃtaṃpaccayānaṃ taṃtaṃpaccayabhāvākārānurūpaṃ idāni pavakkhāmīti yojanā.</paragraph>
<paragraph line="3" number="2">Tattha paccayasāmaggiṃ paṭicca samaṃ gantvā phalānaṃ uppādo etasmāti <bold>paṭiccasamuppādo,</bold>paccayākāro. Nānappakārāni ṭhānāni paccayā etthātyādinā paṭṭhānaṃ, anantanayasamantapaṭṭhānamahāpakaraṇaṃ, tattha desitanayo <bold>paṭṭhānanayo</bold>.</paragraph>
<paragraph line="4" number="3"><bold>Tatthā</bold>ti tesu dvīsu nayesu. Tassa paccayadhammassa bhāvena bhavanasīlassa bhāvo tabbhāvabhāvībhāvo, soyeva ākāramattaṃ, tena upalakkhito <bold>tabbhāvabhāvībhāvākāramattopalakkhito</bold>. Eteneva tadabhāvābhāvākāramattopalakkhitatāpi atthato dassitā hoti. Anvayabyatirekavasena hi paccayalakkhaṇaṃ dassetabbaṃ. Tenāha bhagavā – ‘‘imasmiṃ sati idaṃ hoti, imassuppādā idamuppajjati. Imasmiṃ asati idaṃ na hoti, imassa nirodhā idaṃ nirujjhatī’’ti (ma. ni. 1.404, 406; saṃ. ni. 2.21; udā. 1, 2). Paṭicca phalaṃ eti etasmāti paccayo. Tiṭṭhati phalaṃ ettha tadāyattavuttitāyāti ṭhiti, āhacca visesetvā pavattā paccayasaṅkhātā ṭhiti <bold>āhaccapaccayaṭṭhiti</bold>. Paṭiccasamuppādanayo hi tabbhāvabhāvībhāvākāramattaṃ upādāya pavattattā hetādipaccayaniyamavisesaṃ anapekkhitvā <pageBreak edition="M" number="0.0235" />avisesatova pavattati, ayaṃ pana hetāditaṃtaṃpaccayānaṃ tassa tassa dhammantarassa taṃtaṃpaccayabhāvasāmatthiyākāravisesaṃ upādāya visesetvā pavattoti āhaccapaccayaṭṭhitimārabbha pavuccatīti. Keci pana ‘‘āhacca kaṇṭhatāluādīsu paharitvā vuttā ṭhiti <bold>āhaccapaccayaṭṭhitī’’</bold>ti vaṇṇenti. Taṃ pana savanamatteneva tesaṃ avahasitabbavacanataṃ pakāseti. Na hi paṭiccasamuppādanayo, añño vā koci nayo kaṇṭhatāluādīsu anāhacca desetuṃ sakkāti. <bold>Vomissetvā</bold>ti paṭṭhānanayampi paṭiccasamuppādeyeva pakkhipitvā tabbhāvabhāvībhāvena hetādipaccayavasena ca missetvā <bold>ācariyā</bold>saṅgahakārādayo <bold>papañcenti</bold>vitthārenti, mayaṃ pana visuṃ visuṃyeva dassayissāmātyadhippāyo.</paragraph>
<subhead line="5">Paṭiccasamuppādanayavaṇṇanā</subhead>
<paragraph line="6" number="4">Na <pageBreak edition="V" number="0.0207" />vijānātīti avijjā, avindiyaṃ vā kāyaduccaritādiṃ vindati paṭilabhati, vindiyaṃ vā kāyasucaritādiṃ na vindati, veditabbaṃ vā catusaccādikaṃ na viditaṃ karoti, avijjamāne vā javāpeti, vijjamāne vā na javāpetīti avijjā, catūsu ariyasaccesu pubbantādīsu catūsu aññāṇassetaṃ nāmaṃ. Avijjā eva paccayo <bold>avijjāpaccayo</bold>. Tato avijjāpaccayā saṅkhatamabhisaṅkharontīti <bold>saṅkhārā,</bold>kusalākusalakammāni. Te tividhā puññābhisaṅkhāro apuññābhisaṅkhāro āneñjābhisaṅkhāroti. Tatthakāmarūpāvacarā terasa kusalacetanā puññābhisaṅkhāro, dvādasa akusalacetanā apuññābhisaṅkhāro, catasso āruppacetanā āneñjābhisaṅkhāroti evametā ekūnatiṃsa cetanā saṅkhārā nāma. Paṭisandhivasena ekūnavīsatividhaṃ, pavattivasena dvattiṃsavidhaṃ vipākacittaṃ <bold>viññāṇaṃ</bold>nāma. Nāmañca rūpañca <bold>nāmarūpaṃ</bold>. Tattha nāmaṃ idha vedanādikkhandhattayaṃ, rūpaṃ pana bhūtupādāyabhedato duvidhaṃ <pageBreak edition="M" number="0.0236" />kammasamuṭṭhānarūpaṃ, tadubhayampi idha paṭisandhiviññāṇasahagatanti daṭṭhabbaṃ. <bold>Nāmarūpapaccayā</bold>ti ettha nāmañca rūpañca nāmarūpañca nāmarūpanti sarūpekaseso veditabbo. Cakkhādīni cha ajjhattikāyatanāni, kesañci matena rūpādīni cha bāhirāyatanānipi vā āyatanaṃ nāma. Cha āyatanāni ca chaṭṭhāyatanañca <bold>saḷāyatanaṃ</bold>. Cakkhusamphassādivasena chadvāriko phasso <bold>phasso</bold>nāma. Sukhadukkhupekkhāvasena tividhā <bold>vedanā</bold>.</paragraph>
<paragraph line="7">Kāmataṇhā bhavataṇhā vibhavataṇhāti tividhā <bold>taṇhā</bold>. Chaḷārammaṇādivasena pana aṭṭhasatappabhedā honti kāmupādānādivasena cattāri upādānāni. Ettha ca dubbalā taṇhā taṇhā nāma, balavatī upādānaṃ. Asampattavisayapatthanā vā taṇhā tamasi corānaṃ hatthappasāraṇaṃ viya, sampattavisayaggahaṇaṃ upādānaṃ corānaṃ hatthappattassa gahaṇaṃ viya. Appicchatāpaṭipakkhā taṇhā, santosappaṭipakkhaṃ upādānaṃ. Pariyesanadukkhamūlaṃ taṇhā, ārakkhadukkhamūlaṃ upādānanti ayametesaṃ viseso. Kammabhavo upapattibhavoti duvidho <bold>bhavo</bold>. Tattha paṭhamo bhavati etasmā phalanti bhavo, so kāmāvacarakusalākusalādivasena ekūnatiṃsavidho. Dutiyo pana bhavatīti bhavo, so kāmabhavādivasena navavidho. <bold>Upādānapaccayā bhavo</bold>ti cettha upapattibhavopi adhippeto. <bold>Bhavapaccayā jātī</bold>ti kammabhavova. So hi jātiyā paccayo hoti, na itaro. So hi paṭhamābhinibbattakkhandhasabhāvo jātiyeva, na ca <pageBreak edition="V" number="0.0208" />tadeva tassa kāraṇaṃ yuttaṃ. Tesaṃ tesaṃ sattānaṃ taṃtaṃgatiādīsu attabhāvapaṭilābho <bold>jāti</bold>. Tathānibbattassa ca attabhāvassa purāṇabhāvo <bold>jarā</bold>. Etasseva ekabhavaparicchinnassa pariyosānaṃ <bold>maraṇaṃ</bold>. Ñātibyasanādīhi phuṭṭhassa cittasantāpo <bold>soko</bold>. Tasseva vacīpalāpo <bold>paridevo</bold>. Kāyikadukkhavedanā <pageBreak edition="M" number="0.0237" /><bold>dukkhaṃ</bold>. Mānasikadukkhavedanā <bold>domanassaṃ</bold>. Ñātibyasanādīhi phuṭṭhassa adhimattacetodukkhappabhāvito bhuso āyāso <bold>upāyāso</bold>.</paragraph>
<paragraph line="8">Ettha ca satipi vatthārammaṇādike paccayantare avijjādiekekapaccayaggahaṇaṃ padhānabhāvato, pākaṭabhāvato cāti daṭṭhabbaṃ. Ettha ca avijjānusayiteyeva santāne saṅkhārānaṃ vipākadhammabhāvena pavattanato avijjāpaccayāsaṅkhārāsambhavanti, viññāṇañca saṅkhārajanitaṃ hutvā bhavantare patiṭṭhāti. Na hi janakābhāve tassuppatti siyā, tasmā saṅkhārapaccayā viññāṇaṃ. Nāmarūpañca pubbaṅgamādhiṭṭhānabhūtaviññāṇupatthaddhaṃ paṭisandhipavattīsu patiṭṭhahatīti viññāṇapaccayānāmarūpaṃ, saḷāyatanañca nāmarūpanissayameva chabbidhaphassassa dvārabhāvena yathārahaṃ pavattati, no aññathāti nāmarūpapaccayā saḷāyatanaṃ. Phasso ca saḷāyatanasambhaveyeva ārammaṇaṃ phusati. Na hi dvārābhāve tassuppatti siyāti saḷāyatanapaccayā phasso. Iṭṭhāniṭṭhamajjhattañca ārammaṇaṃ phusantoyeva vedanaṃ vedayati, no aññathāti phassapaccayā vedanā. Vedanīyesu ca dhammesu assādānupassino vedanāhetukā taṇhā samuṭṭhātīti vedanāpaccayā taṇhā. Taṇhāsinehapipāsitāyeva ca upādāniyesu dhammesu upādāya daḷhabhāvāya saṃvattanti. Taṇhāya hi rūpādīni assādetvā assādetvā kāmesu pātabyataṃ āpajjantīti taṇhā kāmupādānassa paccayo. Tathā rūpādibhedegadhito ‘‘natthi dinna’’ntyādinā micchādassanaṃ saṃsārato muccitukāmo asuddhimagge suddhimaggaparāmāsaṃ khandhesu attattaniyagāhabhūtaṃ attavādadassanadvayañca gaṇhāti, tasmā diṭṭhupādādīnampi paccayoti taṇhāpaccayā upādānaṃ. Yathārahaṃ sampayogānusayavasena upādānapatiṭṭhitāyeva sattā kammāyūhanāya saṃvattantīti upādānaṃ bhavassa paccayo. Upapattibhavasaṅkhātā ca jāti kammabhavahetukāyeva <pageBreak edition="M" number="0.0238" />. Bījato aṅkuro viya tattha tattha samupalabbhatīti bhavo jātiyā paccayo nāma. Sati ca jātiyā eva jarāmaraṇasambhavo. Na hi ajātānaṃ jarāmaraṇasambhavo hotīti jāti jarāmaraṇānaṃ paccayoti evametesaṃ tabbhāvabhāvībhāvo daṭṭhabbo.</paragraph>
<paragraph line="9"><bold>Evametassa kevalassa dukkhakkhandhassa samudayo hotī</bold>ti yathāvuttena paccayaparamparavidhinā, na <pageBreak edition="V" number="0.0209" />pana issaranimmānādīhi <bold>etassa</bold>vaṭṭasaṅkhātassa <bold>kevalassa</bold>sukhādīhi asammissassa, sakalassa vā <bold>dukkhakkhandhassa</bold>dukkharāsissa na sukhasubhādīnaṃ <bold>samudayo</bold>nibbatti hoti. <bold>Ettha</bold>imasmiṃ paccayasaṅgahādhikāre.</paragraph>
<paragraph line="10" number="5">Atati satataṃ gacchati pavattatīti <bold>addhā,</bold>kālo.</paragraph>
<paragraph line="11" number="6"><bold>Avijjāsaṅkhārā atīto addhā</bold>atītabhavapariyāpannahetūnamevettha adhippetattā, addhāggahaṇena ca avijjādīnaṃ dhammānameva gahaṇaṃ tabbinimuttassa kassaci kālassa anupalabbhanato. Niruddhānuppādā eva hi dhammā atītānāgatakālavasena uppādādikkhaṇattayapariyāpannā ca paccuppannakālavasena voharīyanti. <bold>Jātijarāmaraṇaṃ anāgato addhā</bold>paccuppannahetuto anāgate nibbattanato. <bold>Majjhe paccuppanno addhā</bold>atītahetuto idha nibbattanakaphalasabhāvattā, anāgataphalassa idha hetusabhāvattā ca majjhe viññāṇādīni aṭṭhaṅgāni paccuppanno addhā.</paragraph>
<paragraph line="12" number="8">Nanu sokaparidevādayopi aṅgabhāvena vattabbāti āha <bold>‘‘sokādivacana’’</bold>ntyādi. Sokādivacanaṃ jātiyā nissandassa amukhyaphalamattassa nidassanaṃ, na pana visuṃ aṅgadassanantyattho.</paragraph>
<paragraph line="13" number="9"><bold>Taṇhupādānabhavāpi</bold><pageBreak edition="M" number="0.0239" /><bold>gahitā hontī</bold>ti kilesabhāvasāmaññato avijjāggahaṇena taṇhupādānāni, kammabhavasāmaññato saṅkhāraggahaṇena kammabhavo gahito. Tathā taṇhupādānabhavaggahaṇena ca avijjāsaṅkhārā gahitāti sambandho. Etthāpi vuttanayena tesaṃ gahaṇena tesaṃ saṅgaho daṭṭhabbo, viññāṇanāmarūpasaḷāyatanaphassavedanānaṃ jātijarābhaṅgāva jātijarāmaraṇanti ca vuttāti āha <bold>‘‘jātijarāmaraṇaggahaṇenā’’</bold>tyādi.</paragraph>
<paragraph line="14" number="10"><bold>Atīte hetavo pañcā</bold>ti sarūpato vuttānaṃ dvinnaṃ avijjāsaṅkhārānaṃ, saṅgahavasena gahitānaṃ tiṇṇaṃ taṇhupādānabhavānañca vasena paccuppannaphalassa paccayā atītabhave nibbattā hetavo pañca, <bold>idāni phalapañcaka</bold>nti atītahetupaccayā idha paccuppanne nibbattaṃ viññāṇādiphalapañcakaṃ. <bold>Idāni hetavo pañcā</bold>ti sarūpato vuttānaṃ taṇhādīnaṃ tiṇṇaṃ, saṅgahato laddhānaṃ <pageBreak edition="V" number="0.0210" />avijjāsaṅkhārānaṃ dvinnañca vasena āyatiṃ phalassa paccayā idāni hetavo pañca. <bold>Āyatiṃ phalapañcaka</bold>nti jātijarāmaraṇaggahaṇena vuttaṃ paccuppannahetupaccayā anāgate nibbattanakaviññāṇādiphalapañcakanti evaṃ vīsati atītādīsu tattha tattha ākiriyantīti <bold>ākārā</bold>.</paragraph>
<paragraph line="15">Atītahetūnaṃ, idāni phalapañcakassa ca antarā eko sandhi, idāni phalapañcakassa, idāni hetūnañca antarā eko, idāni hetūnaṃ, āyatiṃ phalassa ca antarā ekoti evaṃ tisandhi. Vuttañhetaṃ – ‘‘saṅkhāraviññāṇānamantarā eko, vedanātaṇhānamantarā eko, bhavajātīnamantarā eko sandhī’’ti. Ettha hi hetutophalassa avicchedappavattibhāvato hetuphalasambandhabhūto paṭhamo sandhi, tathā tatiyo, dutiyo pana phalato hetuno avicchedappavattibhāvato phalahetusambandhabhūto. Phalabhūtopi hi <pageBreak edition="M" number="0.0240" />dhammo aññassa hetusabhāvassa dhammassa paccayoti. Saṅkhipīyanti ettha avijjādayo, viññāṇādayo cāti saṅkhepo, atītahetu, etarahi vipāko, etarahi hetu āyatiṃ vipākoti cattāro saṅkhepāti <bold>catusaṅkhepā</bold>.</paragraph>
<paragraph line="16" number="11"><bold>Kammabhavasaṅkhāto bhavekadeso</bold>ti ettha āyatiṃ paṭisandhiyā paccayacetanā bhavo nāma, purimakammabhavasmiṃ idha paṭisandhiyā paccayacetanā saṅkhārāti veditabbā. <bold>Avasesā cā</bold>ti viññāṇādipañcakajātijarāmaraṇavasena sattavidhā paccuppannaphalavasena vuttadhammā. <bold>Upapattibhavasaṅkhāto bhavekadeso</bold>ti pana anāgatapariyāpannā veditabbā. Bhava-saddena kammabhavassapi vuccamānattā bhavekadesa-saddo vutto.</paragraph>
<paragraph line="17" number="12">Pubbantassa avijjā mūlaṃ. Aparantassa taṇhā mūlanti āha <bold>avijjātaṇhāvasena dve mūlānī’’</bold>ti.</paragraph>
<paragraph line="18" number="13"><bold>Tesameva</bold>avijjātaṇhāsaṅkhātānaṃ vaṭṭa<bold>mūlānaṃ nirodhena</bold>anuppādadhammatāpattiyā saccappaṭivedhato siddhāya appavattiyā vaṭṭaṃ nirujjhati. <bold>Abhiṇhaso</bold>abhikkhaṇaṃ <bold>jarāmaraṇa</bold>saṅkhātāya <bold>mucchāya pīḷitānaṃ</bold>sattānaṃ sokādisamappitānaṃ kāmāsavādi<bold>āsavānaṃ</bold>samuppādato puna avijjā ca pavattati. ‘‘Āsavasamudayā avijjāsamudayo’’ti (ma. ni. 1.103) hi vuttaṃ. Etena avijjāyapi paccayo dassito hoti, itarathā paṭiccasamuppādacakkaṃ <pageBreak edition="V" number="0.0211" />abaddhaṃ siyāti. <bold>Iccevaṃ</bold>vuttanayena <bold>ābaddhaṃ</bold>avicchinnaṃ <bold>anādikaṃ</bold>ādirahitaṃ tibhūmakapariyāpannattā <bold>tebhūmakaṃ</bold>kilesakammavipākavasena tivaṭṭabhūtaṃ <bold>paṭiccasamuppādoti paṭṭhapesi</bold>paññapesi <bold>mahāmuni</bold>sammāsambuddho.</paragraph>
<centered line="19">Paṭiccasamuppādanayavaṇṇanā niṭṭhitā.</centered>
<subhead line="20">Paṭṭhānanayavaṇṇanā</subhead>
<paragraph line="21" number="14">Evaṃ <pageBreak edition="M" number="0.0241" />paṭiccasamuppādanayaṃ vibhāgato dassetvā idāni paṭṭhānanayaṃ dassetuṃ <bold>‘‘hetupaccayo’’</bold>tyādi vuttaṃ. Tattha hinoti patiṭṭhāti etenāti hetu. Anekatthattā dhātusaddānaṃ hi-saddo idha patiṭṭhatthoti daṭṭhabbo. Hinoti vā etena kammanidānabhūtena uddhaṃ ojaṃ abhiharantena mūlena viya pādapo tappaccayaṃ phalaṃ gacchati pavattati vuddhiṃ virūḷhiṃ āpajjatīti hetu. Hetu ca so paccayo cāti <bold>hetupaccayo</bold>. Hetu hutvā paccayo, hetubhāvena paccayoti vuttaṃ hoti. Mūlaṭṭhena hetu, upakāraṭṭhena paccayoti saṅkhepato mūlaṭṭhena upakārako dhammo hetupaccayo. So pana pavatte cittasamuṭṭhānānaṃ, paṭisandhiyaṃ kammasamuṭṭhānānañca rūpānaṃ ubhayattha sampayuttānaṃ nāmadhammānañca rukkhassa mūlāni viya suppatiṭṭhitabhāvasādhanasaṅkhātamūlaṭṭhena upakārakā cha dhammāti daṭṭhabbaṃ.</paragraph>
<paragraph line="22">Ālambīyati dubbalena viya daṇḍādikaṃ cittacetasikehi gayhatīti <bold>ārammaṇaṃ</bold>. Cittacetasikā hi yaṃ yaṃ dhammaṃ ārabbha pavattanti, te te dhammā tesaṃ tesaṃ dhammānaṃ ārammaṇapaccayo nāma. Na hi so dhammo atthi, yo cittacetasikānaṃ ārammaṇapaccayabhāvaṃ na gaccheyya. Attādhīnappavattīnaṃ patibhūto paccayo <bold>adhipatipaccayo</bold>.</paragraph>
<paragraph line="23">Na vijjati paccayuppannena saha antaraṃ etassa paccayassāti <bold>anantarapaccayo</bold>. Saṇṭhānābhāvena suṭṭhu anantarapaccayo <bold>samanantarapaccayo</bold>. Attano attano anantaraṃ anurūpacittuppādajananasamattho purimapurimaniruddho dhammo ‘‘anantarapaccayo’’, ‘‘samanantarapaccayo’’ti ca <pageBreak edition="V" number="0.0212" />vuccati. Byañjanamatteneva hi nesaṃ viseso. Atthato pana ubhayampi samanantaraniruddhassevādhivacanaṃ. Na hi tesaṃ atthato bhedo upalabbhati <pageBreak edition="M" number="0.0242" />. Yaṃ pana keci vadanti ‘‘atthānantaratāya anantarapaccayo, kālānantaratāya samanantarapaccayo’’ti, taṃ ‘‘nirodhā vuṭṭhahantassa nevasaññānāsaññāyatanaṃ phalasamāpattiyā samanantarapaccayena paccayo’’tyādīhi (paṭṭhā. 1.1.417) virujjhati. Nevasaññānāsaññāyatanaṃ hi sattāhādikālaṃ niruddhaṃ phalasamāpattiyā samanantarapaccayo, tasmā abhinivesaṃ akatvā byañjanamattatovettha nānākaraṇaṃ paccetabbaṃ, na atthato. Pubbadhammanirodhassa hi pacchājātadhammuppādanassa ca antarābhāvena uppādanasamatthatāya nirodho anantarapaccayatā, ‘‘idamito uddhaṃ, idaṃ heṭṭhā, idaṃ samantato’’ti attanā ekattaṃ upanetvā viya suṭṭhu anantarabhāvena uppādetuṃ samatthaṃ hutvā nirodho samanantarapaccayatāti evaṃ byañjanamattatova bhedo. Nirodhapaccayassapi hi nevasaññānāsaññāyatanassa asaññuppattiyā purimassa ca cuticittassa kālantarepi uppajjantānaṃ phalapaṭisandhīnaṃ antarā samānajātiyena arūpadhammena byavadhānābhāvato bhinnajātikānañca rūpadhammānaṃ byavadhānakaraṇe asamatthatāya nirantaruppādane ekattaṃ upanetvā viya uppādane ca samatthatā atthīti tesampi anantarasamanantarapaccayatā labbhati, tasmā dhammato avisesepi tathā tathā bujjhanakānaṃ veneyyānaṃ vasena upasaggatthavisesamattatova bhedo paccetabboti.</paragraph>
<paragraph line="24">Attano anuppattiyā sahuppannānampi anuppattito pakāsassa padīpo viya sahuppannānaṃ sahuppādabhāvena paccayo <bold>sahajātapaccayo,</bold>arūpino catukkhandhā, cattāro mahābhūtā, paṭisandhikkhaṇe vatthuvipākā ca dhammā.</paragraph>
<paragraph line="25">Aññamaññaṃ upatthambhayamānaṃ tidaṇḍaṃ viya attano upakārakadhammānaṃ upatthambhakabhāvena paccayo <bold>aññamaññapaccayo</bold>. Aññamaññatāvaseneva <pageBreak edition="M" number="0.0243" />ca upakārakatā aññamaññapaccayatā, na sahajātamattenāti ayametesaṃ dvinnaṃ viseso. Tathā hi sahajātapaccayabhāvīyeva koci aññamaññapaccayo na hoti cittajarūpānaṃ sahajātapaccayabhāvino nāmassa upādārūpānaṃ sahajātapaccayabhāvīnaṃ mahābhūtānañca aññamaññapaccayabhāvassa anuddhaṭattā. Yadi hi sahajātabhāveneva attano upakārakānaṃ upakārakatā aññamaññapaccayatā siyā, tadā sahajātaaññamaññapaccayehi samānehi bhavitabbanti.</paragraph>
<paragraph line="26">Cittakammassa <pageBreak edition="V" number="0.0213" />paṭo viya sahajātanāmarūpānaṃ nissayabhūtā catukkhandhā, tarupabbatādīnaṃ pathavī viya ādhāraṇatoyeva sahajātarūpasattaviññāṇadhātūnaṃ yathākkamaṃ nissayā bhūtarūpaṃ, vatthu cāti ime <bold>nissayapaccayo</bold>nāma nissīyati nissitakehīti katvā, balavabhāvena nissayo paccayo <bold>upanissayapaccayo</bold>upa-saddassa atisayajotakattā, tassa pana bhedaṃ vakkhati.</paragraph>
<paragraph line="27">Cha vatthūni, cha ārammaṇāni cāti ime paccayuppannato paṭhamaṃ uppajjitvā pavattamānabhāvena upakārako <bold>purejātapaccayo</bold>. Pacchājātapaccaye asati santānaṭṭhitihetubhāvaṃ āgacchantassa kāyassa upatthambhanabhāvena upakārakā pacchājātā cittacetasikā dhammā <bold>pacchājātapaccayo</bold>. So gijjhapotakasarīrānaṃ āhārāsā cetanā viya daṭṭhabbo.</paragraph>
<paragraph line="28">Purimapurimaparicitagantho viya uttarauttaraganthassa kusalādibhāvena attasadisassa paguṇabalavabhāvavisiṭṭhaattasamānajātiyatāgāhaṇaṃ āsevanaṃ, tena paccayā sajātiyadhammānaṃ sajātiyadhammāva <bold>āsevanapaccayo</bold>. Bhinnajātikā hi bhinnajātikehi āsevanapaguṇena paguṇabalavabhāvavisiṭṭhaṃ kusalādibhāvasaṅkhātaṃ attano gatiṃ <pageBreak edition="M" number="0.0244" />gāhāpetuṃ na sakkonti, na ca sayaṃ tato gaṇhanti, te pana anantarātītāni lokiyakusalākusalāni ceva anāvajjanakiriyajavanāni cāti daṭṭhabbaṃ. Cittappayogasaṅkhātakiriyābhāvena sahajātānaṃ nānākkhaṇikānaṃ vipākānaṃ, kaṭattārūpānañca upakārikā cetanā <bold>kammapaccayo</bold>.</paragraph>
<paragraph line="29">Attano nirussāhasantabhāvena sahajātanāmarūpānaṃ nirussāhasantabhāvāya upakārakā vipākacittacetasikā <bold>vipākapaccayo</bold>. Te hi payogena asādhetabbatāya kammassa kaṭattā nipphajjamānamattato nirussāhasantabhāvā honti, na kilesavūpasamasantabhāvā. Tathā santabhāvatoyeva hi bhavaṅgādayo dubbiññeyyā. Abhinipātasampaṭicchanasantīraṇamattā pana vipākā dubbiññeyyāva. Javanappavattiyāva nesaṃ rūpādiggahitatā viññāyati.</paragraph>
<paragraph line="30">Rūpārūpānaṃ upatthambhakattena upakārakā cattāro āhārā <bold>āhārapaccayo</bold>. Satipi hi janakabhāve upatthambhakattameva āhārassa padhānakiccaṃ. Janayantopi āhāro avicchedavasena upatthambhento va janetīti upatthambhakabhāvo va āhārabhāvo. Tesu tesu kiccesu paccayuppannadhammehi attānaṃ anuvattāpanasaṅkhātādhipatiyaṭṭhena paccayo <bold>indriyapaccayo</bold>.</paragraph>
<paragraph line="31">Ārammaṇūpanijjhānalakkhaṇūpanijjhānavasena <pageBreak edition="V" number="0.0214" />upagantvā ārammaṇanijjhānakā vitakkādayo <bold>jhānapaccayo</bold>. Sugatito puññato, duggahito pāpato vā niyyānaṭṭhena upakārakā sammādiṭṭhādayo <bold>maggapaccayo</bold>.</paragraph>
<paragraph line="32">Paramatthato bhinnāpi ekībhāvagatā viya ekuppādādibhāvasaṅkhātasampayogalakkhaṇena upakārakā nāmadhammā va <bold>sampayuttapaccayo</bold>. Aññamaññasambandhatāya yuttāpi samānā vippayuttabhāvena <pageBreak edition="M" number="0.0245" />visaṃsaṭṭhatāya nānattupagamanena upakārakā vatthucittacetasikā <bold>vippayuttapaccayo</bold>.</paragraph>
<paragraph line="33">Paccuppannasabhāvasaṅkhātena atthibhāvena tādisasseva dhammassa upatthambhakattena upakārakā ‘‘sahajātaṃ purejāta’’ntyādinā vakkhamānadhammā <bold>atthipaccayo</bold>. Satipi hi janakatte ṭhitiyaṃyeva sātisayo atthipaccayānaṃ byāpāroti upatthambhakatāva tesaṃ gahitā. Ekasmiṃ phassādisamudāye pavattamāne dutiyassa abhāvato attano ṭhitiyā okāsaṃ alabhantānaṃ anantaramuppajjamānakacittacetasikānaṃ okāsadānavasena upakārakā anantaraniruddhā cittacetasikā <bold>natthipaccayo</bold>.</paragraph>
<paragraph line="34">Attano sabhāvāvigamanena appavattamānānaṃ vigatabhāvena upakārakāyeva dhammā <bold>vigatapaccayo</bold>. Nirodhānupagamanavasena upakārakā atthipaccayā va <bold>avigatapaccayo</bold>. Sasabhāvatāmattena upakārakatā atthipaccayatā, nirodhānupagamanavasena upakārakatā avigatapaccayatāti paccayatāviseso nesaṃ dhammāvisesepi daṭṭhabbo. Dhammānañhi samatthatāvisesaṃ sabbākārena ñatvā bhagavatā catuvīsatipaccayā desitāti bhagavati saddhāya ‘‘evaṃ visesā ete dhammā’’ti sutamayañāṇaṃ uppādetvā cintābhāvanāmayañāṇehi tadabhisamayāya yogo karaṇīyo. Avisesepi hi dhammasāmaggiyassa tathā tathā vinetabbapuggalānaṃ vasena heṭṭhā vuttopi paccayo puna pakārantena vuccati ahetukadukaṃ vatvāpi hetuvippayuttadukaṃ viyāti daṭṭhabbaṃ.</paragraph>
<paragraph line="35" number="15"><bold>Nāmaṃ</bold>catukkhandhasaṅkhātaṃ nāmaṃ tādisasseva <bold>nāmassa chadhā</bold>chahākārehi paccayo hoti, tadeva <bold>nāmarūpīnaṃ</bold>samuditānaṃ <pageBreak edition="M" number="0.0246" /><bold>pañcadhā</bold>paccayo hoti, <bold>rūpassa puna</bold>bhūtupādāyabhedassa <bold>ekadhā</bold>paccayo hoti, rūpañca nāmassa ekadhā paccayo, paññattināmarūpāni nāmassa <bold>dvidhā</bold>dvippakārā <pageBreak edition="V" number="0.0215" />paccayā honti, <bold>dvayaṃ</bold>pana nāmarūpadvayaṃ samuditaṃ <bold>dvayassa</bold>tādisasseva nāmarūpadvayassa <bold>navadhā</bold>paccayo ceti evaṃ paccayā chabbidhā ṭhitā.</paragraph>
<paragraph line="36" number="16">Vipākabyākataṃ kammavasena vipākabhāvappattaṃ kammavegakkhittapatitaṃ viya hutvā pavattamānaṃ attano sabhāvaṃ gāhetvā paribhāvetvā neva aññaṃ pavatteti, na ca purimavipākānubhāvaṃ gahetvā uppajjati. ‘‘Na maggapaccayā āsevane eka’’nti (paṭṭhā. 1.1.221) vacanato ca ahetukakiriyesu hasituppādasseva āsevanatāuddharaṇena āvajjanadvayaṃ āsevanapaccayo na hoti, tasmā javanāneva āsevanapaccayabhāvaṃ gacchantīti āha <bold>‘‘purimāni javanānī’’</bold>tyādi. Avisesavacanepettha lokiyakusalākusalābyākatajavanāneva daṭṭhabbāni lokuttarajavanānaṃ āsevanabhāvassa anuddhaṭattā.</paragraph>
<paragraph line="37">Evañca katvā vuttaṃ <bold>paṭṭhānaṭṭhakathāyaṃ</bold>(paṭṭhā. aṭṭha. 1.12) ‘‘lokuttaro pana āsevanapaccayo nāma natthī’’ti. Tattha hi kusalaṃ bhinnajātikassa purecarattā na tena āsevanaguṇaṃ gaṇhāpeti, phalacittāni ca javanavasena uppajjamānānipi vipākābyākate vuttanayena āsevanaṃ na gaṇhanti, na ca aññaṃ gāhāpenti. Yampi ‘‘āsevanavinimuttaṃ javanaṃ natthī’’ti <bold>ācariyadhammapālattherena</bold>vuttaṃ, tampi yebhuyyavasena vuttanti viññāyati. Itarathā ācariyassa asamapekkhitābhidhāyakattappasaṅgo siyā. Maggo pana gotrabhuto āsevanaṃ na gaṇhātīti natthi bhūmiādivasena nānājātitāya anadhippetattā. Tathā hi vuttaṃ <bold>paṭṭhāne</bold>‘‘gotrabhu <pageBreak edition="M" number="0.0247" />maggassa āsevanapaccayena paccayo, vodānaṃ maggassa āsevanapaccayena paccayo’’ti (paṭṭhā. 1.1.426). Ekuppādādicatubbidhasampayogalakkhaṇābhāvato sahuppannānampi rūpadhammānaṃ sampayuttapaccayatā natthīti vuttaṃ <bold>‘‘cittacetasikā dhammā aññamañña’’</bold>nti.</paragraph>
<paragraph line="38" number="17"><bold>Hetujhānaṅgamaggaṅgāni sahajātānaṃ nāma rūpāna</bold>nti tayopete paṭisandhiyaṃ kammasamuṭṭhānānaṃ, pavattiyaṃ cittasamuṭṭhānānañca rūpānaṃ, ubhayattha sahajātānaṃ nāmānañca hetādipaccayena paccayā honti. ‘‘Sahajātarūpanti hi sabbattha paṭisandhiyaṃ kammasamuṭṭhānānaṃ, pavattiyaṃ cittasamuṭṭhānāna’’nti vakkhati. <bold>Sahajātā cetanā</bold>ti antamaso cakkhuviññāṇādīhipi sahajātacetanā. <bold>Sahajātānaṃ nāma rūpāna</bold>nti sabbāpi cetanā nāmānaṃ, paṭisandhisahagatā cetanā kammasamuṭṭhānarūpānaṃ, pavattiyaṃ rūpasamuṭṭhāpakacittasahagatā cetanā cittasamuṭṭhānarūpānañca. <bold>Nānākkhaṇikā</bold><pageBreak edition="V" number="0.0216" /><bold>cetanā</bold>ti vipākakkhaṇato nānākkhaṇe atītabhavādīsu nibbattā kusalākusalacetanā. <bold>Nāmarūpāna</bold>nti ubhayatthāpi nāmarūpānaṃ. <bold>Vipākakkhandhā</bold>ti paṭisandhiviññāṇādikā vipākā arūpakkhandhā. Kammasamuṭṭhānampi hi rūpaṃ vipākavohāraṃ na labhati arūpadhammabhāvena, sārammaṇabhāvena ca kammasadisesu arūpadhammesveva vipāka-saddassa niruḷhattā.</paragraph>
<paragraph line="39" number="18"><bold>Purejātassa imassa kāyassā</bold>ti paccayadhammato pure uppannassa imassa rūpakāyassa. Kathaṃ pana paccayuppannassa pure nibbattiyaṃ pacchājātassa paccayatāti? Nanu vuttaṃ ‘‘pacchājātapaccaye asati santānaṭṭhitihetukabhāvaṃ āgacchantassā’’ti, tasmā santānappavattassa hetubhāvupatthambhane imassa byāpāroti na koci virodho.</paragraph>
<paragraph line="40" number="19">Paṭisandhiyaṃ <pageBreak edition="M" number="0.0248" />cakkhādivatthūnaṃ asambhavato, sati ca sambhave taṃtaṃviññāṇānaṃ paccayabhāvānupagamanato, hadayavatthuno ca paṭisandhiviññāṇena sahuppannassa purejātakatābhāvato vuttaṃ <bold>‘‘chavatthūni pavattiya’’</bold>nti. <bold>‘‘Pañcārammaṇāni pañcaviññāṇavīthiyā’’</bold>ti ca idaṃ ārammaṇapurejātaniddese āgataṃ sandhāya vuttaṃ. <bold>Pañhāvāre</bold>pana ‘‘sekkhā vā puthujjanā vā cakkhuṃ aniccato dukkhato anattato vipassantī’’tyādinā (paṭṭhā. 1.1.424) avisesena paccuppannacakkhādīnampi gahitattā dhammārammaṇampi ārammaṇapurejātaṃ manoviññāṇavīthiyā labbhati. Atthato hetaṃ siddhaṃ, yaṃ paccuppannadhammārammaṇaṃ gahetvā manodvārikavīthi pavattati, taṃ tassa ārammaṇapurejātaṃ hotīti.</paragraph>
<paragraph line="41" number="22">Pakatiyā eva paccayantararahitena attano sabhāveneva upanissayo <bold>pakatūpanissayo</bold>. Ārammaṇānantarehi asaṃmisso puthageva koci upanissayoti vuttaṃ hoti. Atha vā pakato upanissayo <bold>pakatūpanissayo. Pakato</bold>ti cettha pa-kāro upasaggo, so attano phalassa uppādanasamatthabhāvena santāne nipphāditabhāvaṃ, āsevitabhāvañca dīpeti, tasmā attano santāne nipphanno rāgādi, saddhādi, upasevito vā utubhojanādi pakatūpanissayo. Tathā ceva niddisati.</paragraph>
<paragraph line="42" number="23"><bold>Garukata</bold>nti garuṃ katvā paccavekkhitaṃ. Tathā hi ‘‘dānaṃ datvā sīlaṃ samādiyitvā <pageBreak edition="V" number="0.0217" />uposathakammaṃ katvā taṃ garuṃ katvā paccavekkhatī’’tyādinā (paṭṭhā. 1.1.413) dānasīlauposathakammapubbekatasuciṇṇajhānagotrabhuvodānamaggādīni garuṃ katvā paccavekkhaṇavasena assa niddeso pavatto.</paragraph>
<paragraph line="43" number="24">‘‘Purimā <pageBreak edition="M" number="0.0249" />purimā kusalā khandhā pacchimānaṃ pacchimānaṃ kusalānaṃ khandhānaṃ upanissayapaccayena paccayo’’tyādinā (paṭṭhā. 1.1.423) nayena anantarapaccayena saddhiṃ nānattaṃ akatvā anantarūpanissayassa āgatattā vuttaṃ <bold>‘‘anantaraniruddhā’’</bold>tyādi. Evaṃ santepi attano anantaraṃ anurūpacittuppādavasena anantarapaccayo, balavakāraṇavasena anantarūpanissayapaccayoti ayametesaṃ viseso.</paragraph>
<paragraph line="44" number="25">Yathārahaṃ ajjhattañca bahiddhā ca rāgādayo…pe… senāsanañcāti yojanā. Rāgādayo hi ajjhattaṃ nipphāditā, puggalādayo bahiddhā sevitā. Tathā hi vuttaṃ ācariyena –</paragraph>
<gatha1 line="45">‘‘Rāgasaddhādayo dhammā, ajjhattamanuvāsitā;</gatha1>
<gathalast line="46">Sattasaṅkhāradhammā ca, bahiddhopanisevitā’’ti. (nāma. pari. 827);</gathalast>
<paragraph line="47">Atha vā ajjhattañca bahiddhā ca kusalādidhammānanti yathāṭhitavaseneva yojanā attano hi rāgādayo ca attano kusalādidhammānaṃ kalyāṇamittassa saddhādike nissāya kusalaṃ karontānaṃ paresañca nissayā honti.</paragraph>
<paragraph line="48">Tattha kāmarāgādayo nissāya kāmabhavādīsu nibbattanatthaṃ, rāgādivūpasamatthañca dānasīlauposathajjhānābhiññāvipassanāmaggabhāvanā, rāgādihetukā ca uparūparirāgādayo hontīti yathārahaṃ daṭṭhabbaṃ. Yaṃ yañhi nissāya yassa yassa sambhavo, taṃ taṃ tassa tassa pakatūpanissayo hoti. Paccayamahāpadeso hesa, yadidaṃ ‘‘upanissayapaccayo’’ti vuttaṃ. Tathā cāha <bold>‘‘bahudhā hoti pakatūpanissayo’’</bold>ti. <bold>Saddhādayo</bold>ti sīlasutacāgapaññā. Attano saddhādikañhi upanissāya attano dānasīlādayo, tathā kalyāṇamittānaṃ saddhādayo upanissāya <pageBreak edition="V" number="0.0218" />paresañca dānasīlādayo <pageBreak edition="M" number="0.0250" />hontīti pākaṭametaṃ. <bold>Sukhaṃ dukkha</bold>nti kāyikaṃ sukhaṃ dukkhaṃ. <bold>Puggalo</bold>ti kalyāṇamittādipuggalo. <bold>Bhojana</bold>nti sappāyādibhojanaṃ, <bold>utu</bold>pi tādisova.</paragraph>
<paragraph line="49" number="27">‘‘Adhipati…pe… paccayā hontī’’ti saṅkhepena vuttamatthaṃ vitthāretuṃ <bold>‘‘tattha garukatamārammaṇa’’</bold>ntyādi vuttaṃ. <bold>Garukatamārammaṇa</bold>nti paccavekkhaṇaassādādinā garukataṃ ārammaṇaṃ. Tañhi jhānamaggaphalavipassanānibbānādibhedaṃ paccavekkhaṇaassādādimaggaphalādidhamme attādhīne karotīti ārammaṇādhipati nāma. Garukātabbatāmattena ārammaṇādhipati. Garukatopi balavakāraṇaṭṭhena ārammaṇūpanissayoti ayametesaṃ viseso. <bold>Sahajātā…pe… nāmarūpāna</bold>nti chandacittavīriyavīmaṃsānaṃ, vasena catubbidhopi sahajātādhipati yathārahaṃ sahajātanāmarūpānaṃ pavattiyaṃyeva sahajātādhipativasena paccayo.</paragraph>
<paragraph line="50" number="28">Rūpadhammassa arūpadhammaṃ pati sahajātapaccayatā paṭisandhiyaṃ vatthuvasena vuttāti āha <bold>‘‘vatthuvipākā aññamañña’’</bold>nti –</paragraph>
<paragraph line="51" number="30">Yasmā pana aññamaññupatthambhanavaseneva aññamaññapaccayatā, na sahajātamattatoti pavattiyaṃ rūpaṃ nāmānaṃ aññamaññapaccayo na hoti, tasmā vuttaṃ <bold>‘‘cittacetasikā dhammā aññamañña’’</bold>nti. Tathā upādārūpāni ca bhūtarūpānaṃ aññamaññapaccayā na hontīti vuttaṃ <bold>‘‘mahābhūtā aññamañña’’</bold>nti.</paragraph>
<paragraph line="52" number="31">Nanu ca ‘‘arūpino āhārā sahajātānaṃ nāmarūpāna’’nti vuttaṃ, evañca sati asaññīnaṃ sahajātāhārassa asambhavato ‘‘sabbe sattā āhāraṭṭhitikā’’ti kathamidaṃ nīyatīti? Vuccate – manosañcetanāhāravasappavattassa kammassa <pageBreak edition="M" number="0.0251" />, taṃsahagatānampi vā sesāhārānaṃ kammūpanissayapaccayehi paccayattapariyāyaṃ gahetvā sabbasattānaṃ āhāraṭṭhitikatā vuttā, na āhārapaccayabhāvatoti.</paragraph>
<paragraph line="53" number="32">‘‘Pañca pasādā’’tyādīsu nanu itthindriyapurisindriyā na gahitāti? Saccaṃ na gahitā. Yadipi tesaṃ liṅgādīhi anuvattanīyatā atthi, sā pana na paccayabhāvato. Yathā hi jīvitāhārā yesaṃ paccayā honti, tesaṃ anupālakā upatthambhakā atthi, avigatapaccayabhūtā ca <pageBreak edition="V" number="0.0219" />honti, na evaṃ itthipurisabhāvā liṅgādīnaṃ kenaci upakārena upakārā honti. Kevalaṃ pana yathāsakeheva kammādipaccayehi pavattamānaṃ liṅgādīnaṃ yathā itthādiggahaṇassa paccayabhāvo hoti, tato aññenākārena taṃ-sahitasantāne appavattito liṅgādīhi anuvattanīyatā, indriyatā ca nesaṃ vuccati, tasmā na tesaṃ indriyapaccayabhāvo vutto.</paragraph>
<paragraph line="54" number="33">Yesaṃ nāmānaṃ cakkhādīnaṃ abbhantarato nikkhamantānaṃ viya pavattānaṃ, yesañca rūpānaṃ nāmasannissayeneva uppajjamānānaṃ sampayogāsaṅkā hoti, tesameva vippayuttapaccayatā. Rūpānaṃ pana rūpehi sāsaṅkā natthi. Vatthusannissayeneva jāyantānaṃ visayabhāvamattaṃ ārammaṇanti tenāpi tesaṃ sampayogāsaṅkā natthīti yesaṃ sampayogāsaṅkā atthi, tesameva vippayuttapaccayatāpi vuttāti āha <bold>‘‘okkantikkhaṇe vatthū’’</bold>tyādi.</paragraph>
<paragraph line="55" number="34"><bold>Sabbathā</bold>sabbākārena yathārahaṃ nāmavasena vuttaṃ tividhaṃ sahajātaṃ, duvidhaṃ purejātaṃ, ekavidhaṃ pacchājātañca paccayajātaṃ, āhāresu kabaḷīkāro āhāro, rūpajīvitindriyanti ayaṃ pañcavidhopi atthipaccayo, avigatapaccayo ca hoti. Paccuppannasabhāvena atthibhāvena tādisasseva dhammassa <pageBreak edition="M" number="0.0252" />upatthambhakattā atthibhāvābhāvena anupakārakānameva atthibhāvena upakārakatā atthipaccayabhāvoti natthi nibbānassa sabbadā bhāvino atthipaccayatā, avigatapaccayatā ca. Uppādādiyuttānaṃ vā natthibhāvopakārakatāviruddho, vigatabhāvopakārakatāviruddho ca upakārakabhāvo atthipaccayatādikāti na tassa tappaccayattappasaṅgo. Rūpajīvitindriyañcettha ojā viya ṭhitikkhaṇeva upakārakattā sahajātapaccayesu na gayhatīti visuṃ vuttaṃ.</paragraph>
<paragraph line="56" number="35">Idāni sabbepi paccayā saṅkhepatopi catudhāyevāti dassetuṃ <bold>‘‘ārammaṇū…pe… gacchantī’’</bold>ti vuttaṃ. Na hi so koci paccayo atthi, yo cittacetasikānaṃ ārammaṇabhāvaṃ na gaccheyya, sakasakapaccayuppannassa ca upanissayabhāvaṃ na gacchati, kammahetukattā ca lokappavattiyā phalahetūpacāravasena sabbepi kammasabhāvaṃ nātivattanti, te ca paramatthato lokasammutivasena ca vijjamānāyevāti sabbepi catūsu samodhānaṃ gacchanti.</paragraph>
<paragraph line="57" number="36">Idāni yaṃ vuttaṃ tattha tattha ‘‘sahajātarūpa’’nti, taṃ sabbaṃ na avisesato daṭṭhabbanti <pageBreak edition="V" number="0.0220" />dassetuṃ <bold>‘‘sahajātarūpa’’</bold>ntyādi vuttaṃ. Paṭisandhiyañhi cittasamuṭṭhānarūpābhāvato pavattiyaṃ kammasamuṭṭhānānañca cittacetasikehi sahuppattiniyamābhāvato sahajātarūpanti sabbatthāpi pavatte cittasamuṭṭhānānaṃ rūpānaṃ, paṭisandhiyaṃ kaṭattārūpasaṅkhātakammajarūpānañca vasena duvidhaṃ hoti. Kammassa katattā nibbattamānāni rūpāni <bold>kaṭattārūpāni</bold>.</paragraph>
<paragraph line="58" number="37"><bold>Iti</bold>evaṃ vuttanayena <bold>sambhavā</bold>yathāsambhavaṃ <bold>tekālikā</bold>anantarasamanantaraāsevananatthivigatavasena pañcannaṃ atītakālikānaṃ, kammapaccayassa atītavattamānavasena dvikālikassa, ārammaṇaadhipatiupanissayapaccayānaṃ tikālikānaṃ <pageBreak edition="M" number="0.0253" />, itaresaṃ pannarasannaṃ paccuppannakālikānañca vasena kālattayavanto, nibbānapaññattivasena kālavimuttā ca, cakkhādirāgādisaddhādivasena ajjhattikā ca, puggalautubhojanādivasena tato bahiddhā ca, paccayuppannabhāvena saṅkhatā ca, <bold>kathā</bold>tappaṭipakkhabhāvena asaṅkhatā ca dhammā paññattināmarūpānaṃ vasena saṅkhepato tividhā ṭhitā sabbathā <bold>paṭṭhāne</bold>anantanayasamantapaṭṭhāne pakaraṇe catuvīsatisaṅkhātā paccayā nāmāti yojanā.</paragraph>
<paragraph line="59" number="38"><bold>Tatthā</bold>ti tesu paññattināmarūpesu.</paragraph>
<centered line="60">Paṭṭhānanayavaṇṇanā niṭṭhitā.</centered>
<subhead line="61">Paññattibhedavaṇṇanā</subhead>
<paragraph line="62" number="39">Vacanīyavācakabhedā duvidhā paññattīti vuttaṃ <bold>‘‘paññāpiyattā’’</bold>tyādi. <bold>Paññāpiyattā</bold>ti tena tena pakārena ñāpetabbattā, iminā rūpādidhammānaṃ samūhasantānādiavatthāvisesādibhedā sammutisaccabhūtā upādāpaññattisaṅkhātā atthapaññatti vuttā. Sā hi nāmapaññattiyā paññāpīyati. <bold>Paññāpanato</bold>ti pakārehi atthapaññattiyā ñāpanato. Iminā hi paññāpetīti ‘‘paññattī’’ti laddhanāmānaṃ atthānaṃ abhidhānasaṅkhātā nāmapaññatti vuttā.</paragraph>
<paragraph line="63" number="40"><bold>Bhūtapariṇāmākāramupādāyā</bold>ti <pageBreak edition="V" number="0.0221" />pathavādikānaṃ mahābhūtānaṃ pabandhavasena pavattamānānaṃ patthaṭasaṅgahatādiākārena pariṇāmākāraṃ pariṇatabhāvasaṅkhātaṃ ākāraṃ upādāya nissayaṃ katvā. <bold>Tathā tathā</bold>ti bhūmādivasena. <bold>Bhūmipabbatādikā</bold>ti bhūmipabbatarukkhādikā santānapaññatti. <bold>Sambhārasannivesākāra</bold>nti dārumattikātantādīnaṃ sambhārānaṃ upakaraṇānaṃ <pageBreak edition="M" number="0.0254" />sannivesākāraṃ racanādivisiṭṭhataṃtaṃsaṇṭhānādiākāraṃ. <bold>Rathasakaṭādikā</bold>ti rathasakaṭagāmaghaṭapaṭādikā samūhapaññatti. <bold>Candāvaṭṭanādika</bold>nti candimasūriyanakkhattānaṃ sineruṃ padakkhiṇavasena udayādiāvaṭṭanākāraṃ. <bold>Disākālādikā</bold>ti puratthimadisādikā disāpaññatti, pubbaṇhādikā kālapaññatti, māsotuvesākhamāsādikā taṃtaṃnāmavisiṭṭhā māsādipaññatti ca. <bold>Asamphuṭṭhākāra</bold>nti taṃtaṃrūpakalāpehi asamphuṭṭhaṃ susirādiākāraṃ. <bold>Kūpaguhādikā</bold>ti kūpaguhachiddādikā ākāsapaññatti. <bold>Taṃtaṃbhūtanimitta</bold>nti pathavīkasiṇāditaṃtaṃbhūtanimittaṃ. <bold>Bhāvanāvisesa</bold>nti parikammādibhedaṃ bhāvanāya pabandhavisesaṃ. <bold>Kasiṇanimittādikā</bold>ti kasiṇāsubhanimittādibhedā yogīnaṃ upaṭṭhitā uggahapaṭibhāgādibhedā nimittapaññatti. <bold>Evamādippabhedā</bold>ti kasiṇugghāṭimākāsanirodhakasiṇādibhedā ca. <bold>Atthacchāyākārenā</bold>ti paramatthadhammassa chāyākārena paṭibhāgākārena.</paragraph>
<paragraph line="64" number="41"><bold>Nāmanāmakammādināmenā</bold>ti nāmaṃ nāmakammaṃ nāmadheyyaṃ nirutti byañjanaṃ abhilāpoti imehi chahi nāmehi. Tattha atthesu namatīti <bold>nāmaṃ</bold>. Taṃ anvattharuḷhīvasena duvidhaṃ, sāmaññaguṇakiriyāyadicchāvasena catubbidhaṃ. Nāmameva <bold>nāmakammaṃ</bold>. Tathā <bold>nāmadheyyaṃ</bold>. Akkharadvārena atthaṃ nīharitvā utti kathanaṃ <bold>nirutti,</bold>atthaṃ byañjayatīti <bold>byañjanaṃ</bold>. Abhilapatīti <bold>abhilāpo,</bold>saddagataakkharasannivesakkamo. Sā panāyaṃ nāmapaññatti vijjamānaavijjamānatadubhayasaṃyogavasena chabbidhā hotīti dassetuṃ <bold>‘‘vijjamānapaññattī’’</bold>tyādi vuttaṃ, <bold>etāya paññāpentī</bold>ti ‘‘rūpavedanā’’tyādinā pakāsenti.</paragraph>
<paragraph line="65" number="42"><bold>Ubhinna</bold>nti vijjamānāvijjamānānaṃ dvinnaṃ. Pañcābhiññā, āsavakkhayañāṇanti cha abhiññā assāti <bold>chaḷabhiñño</bold>. Ettha <pageBreak edition="M" number="0.0255" />ca abhiññānaṃ vijjamānattā, tappaṭilābhino puggalassa avijjamānattā ca ayaṃ <bold>vijjamānena avijjamānapaññatti</bold>nāma. Tathā itthiyā avijjamānattā, saddassa ca vijjamānattā itthisaddoti <bold>avijjamānena vijjamānapaññatti</bold>. Pasādacakkhuno, tannissitaviññāṇassa ca vijjamānattā cakkhuviññāṇanti <bold>vijjamānena vijjamānapaññatti</bold><pageBreak edition="V" number="0.0222" />. Rañño ca puttassa ca sammutisaccabhūtattā rājaputtoti <bold>avijjamānena avijjamānapaññatti</bold>.</paragraph>
<paragraph line="66" number="43"><bold>Vacīghosānusārenā</bold>ti bhūmipabbatarūpavedanādivacīmayasaddassa anusārena anugamanena anussaraṇena ārammaṇakaraṇena pavattāya <bold>sotaviññāṇavīthiyā</bold>pavattito anantaraṃ uppannassa manodvārassa nāmacintanākārappavattassa manodvārikaviññāṇasantānassa ‘‘idamīdisassa atthassa nāma’’nti pubbeyeva gahitasaṅketopanissayassa <bold>gocarā</bold>ārammaṇabhūtā <bold>tato</bold>nāmaggahaṇato paraṃ <bold>yassā</bold>sammutiparamatthavisayāya nāmapaññattiyā <bold>anusārena</bold>anugamanena <bold>atthā</bold>sammutiparamatthabhedā viññāyanti, <bold>sāyaṃ</bold>bhūmipabbatarūpavedanādikā paññāpetabbatthapaññāpikā <bold>lokasaṅketena nimmitā</bold>lokavohārena siddhā, manodvāraggahitā akkharāvalibhūtā <bold>paññatti viññeyyā</bold>paññāpanato paññattisaṅkhātā nāmapaññattīti viññeyyā.</paragraph>
<paragraph line="67">Ettha ca sotaviññāṇavīthiyā anantarabhāviniṃ manodvārikavīthimpi sotaviññāṇavīthiggahaṇeneva saṅgahetvā ‘‘sotaviññāṇavīthiyā’’ti vuttaṃ. Ghaṭādisaddañhi suṇantassa ekamekaṃ saddaṃ ārabbha paccuppannātītārammaṇavasena dve dve javanavārā, buddhiyā gahitanāmapaṇṇattibhūtaṃ akkharāvalimārabbha ekoti evaṃ sotaviññāṇavīthiyā anantarāya atītasaddārammaṇāya <pageBreak edition="M" number="0.0256" />javanavīthiyā anantaraṃ nāmapaññattiyā gahaṇaṃ, tato paraṃ atthāvabodhoti ācariyā.</paragraph>
<centered line="68">Paññattibhedavaṇṇanā niṭṭhitā.</centered>
<centered line="69">Iti abhidhammatthavibhāviniyā nāma abhidhammatthasaṅgahavaṇṇanāya</centered>
<centered line="70">Paccayaparicchedavaṇṇanā niṭṭhitā.</centered>
</body>
</document>