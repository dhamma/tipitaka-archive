<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh02t.tik30.xml</normativeSource>
    <archivePath>roman/tika/abhidhammapitaka (tika)/vibhanga-mulatika/13. appamannavibhango_.xml</archivePath>
    <baseFileName>13. appamannavibhango_</baseFileName>
    <titlePath>13. Appamaññāvibhaṅgo - Vibhaṅga-mūlaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">13. Appamaññāvibhaṅgo</chapter>
    <title line="2">1. Suttantabhājanīyavaṇṇanā</title>
    <paragraph line="3" number="642"><bold>Disādesodhinā</bold>ti <pageBreak edition="M" number="0.0188" /><pageBreak edition="V" number="0.0186" /> ‘‘ekaṃ disa’’ntiādidisodhinā, vihāragāmanigamanagarajanapadarajjādidesodhinā ca. <bold>Sattodhinā</bold>ti ‘‘sabbā itthiyo, sabbe purisā, ariyā, anariyā’’tiādivasappavattena sattodhinā. <bold>Etassā</bold>ti etassa padassa, padatthassa vā. <bold>Anuvattaka</bold>nti adhikāravasena pavattakaṃ. <bold>Taṃ dvaya</bold>nti tathā-saddo, iti-saddoti ubhayaṃ. ‘‘Tathā dutiya’’nti hi vutte ‘‘tathā-saddo yathā mettāsahagatena cetasā puratthimādīsu ekaṃ disaṃ pharitvā viharati, tathā dutiyampi disaṃ mettāsahagatena cetasā pharitvā viharatī’’ti imamatthaṃ dīpeti. Sesadvayepi eseva nayo. Yasmā <bold>itī</bold>ti ayaṃ iti-saddo pakāratthe, evanti vuttaṃ hoti, tasmā ‘‘yathā mettāsahagatena cetasā ekaṃ, dutiyaṃ, tatiyaṃ, catutthaṃ disaṃ pharitvā viharati, evaṃ uddhaṃ, adho, tiriyaṃ mettāsahagatena cetasā pharitvā viharatī’’ti imamatthaṃ dīpeti. Tena vuttaṃ <bold>‘‘mettā…pe… taṃ dvaya’’</bold>nti. <bold>Tassā</bold>ti dvayassa. <bold>Pharaṇantarādiṭṭhāna</bold>nti pharaṇato aññaṃ pharaṇantaraṃ, taṃ ādi yassa, taṃ pharaṇantarādi. Pharaṇantarañhetaṃ mettābhāvanāya, yadidaṃ vipulatā. <bold>Ādi</bold>-saddena bhummantarapaguṇabhāvādi gayhati, tassa pharaṇantarādino ṭhānaṃ ṭhānabhūto ‘‘vipulenā’’tiādinā vuccamāno mettābhāvanāviseso. Vuttappakāramattaparāmasanassa <bold>tassa</bold> dvayassa <bold>aṭṭhānaṃ</bold> anokāsoti. <bold>Iti katvā</bold> iminā kāraṇena na vuttaṃ taṃ dvayanti attho.</paragraph>
    <paragraph line="4" number="643"><bold>Rāgassā</bold>ti kāmarāgassa. <bold>Sinehassā</bold>ti puttasinehādisinehassa. <bold>Vipattiyā</bold>ti rāgasinehasaṅkhātāya mettābhāvanāya vipattiyā vināsassa. <bold>Anuppattito</bold> hirottappabalena anuppajjanato.</paragraph>
    <paragraph line="5" number="645"><bold>Adhimuñcitvā</bold>ti <pageBreak edition="V" number="0.0187" /> bhāvanācittaṃ ārammaṇe suṭṭhu vissajjetvā, taṃ panettha adhimuccanaṃ yasmā pharaṇavaseneva hoti, tasmā vuttaṃ <bold>‘‘suṭṭhu pasāretvā’’</bold>ti. Yasmā pana ārammaṇe suṭṭhu asaṃsappanavaseneva taṃ mettābhāvanāya adhimuccanaṃ hoti, tasmā <bold>‘‘balavatā vā adhimokkhena adhimuccitvā’’</bold>ti ca vuttaṃ.</paragraph>
    <paragraph line="6" number="648"><bold>Etesaṃ</bold><pageBreak edition="M" number="0.0189" /> padānaṃ <bold>sabbena</bold> sakalena disādesādibhedena <bold>avadhinā. Sabbāvadhidisādipharaṇākārehī</bold>ti sabbāvadhibhūtadisādesapuggalapharaṇappakārehi.</paragraph>
    <paragraph line="7" number="650"><bold>Vighātavasenā</bold>ti vikkhambhanavasena.</paragraph>
    <centered line="8">Suttantabhājanīyavaṇṇanā niṭṭhitā.</centered>
    <title line="9">3. Pañhapucchakavaṇṇanā</title>
    <paragraph line="10" number="699"><bold>Kathitānaṃ</bold> kusalādidhammānaṃ. Imasmiṃ pana appamaññāvibhaṅge kathitā appamaññā, tā ca sabhāvato lokiyā eva, na khandhavibhaṅgādīsu kathitā khandhādayo viya lokuttarāpīti ekaṃsato sabbāsaṃ appamaññānaṃ lokiyabhāvameva dīpetuṃ aṭṭhakathāyaṃ ‘‘imasmiṃ panā’’tiādi vuttanti imamatthaṃ dassento āha <bold>‘‘imasmiṃ pana…pe… hotī’’</bold>ti.</paragraph>
    <centered line="11">Pañhapucchakavaṇṇanā niṭṭhitā.</centered>
    <centered line="12">Appamaññāvibhaṅgavaṇṇanā niṭṭhitā.</centered>
  </content>
</document>