<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh02t.tik10.xml</normativeSource>
    <source>roman/tika/abhidhammapitaka (tika)/vibhanga-mulatika/11. maggangavibhango.xml</source>
    <script>roman</script>
    <directory>/tika/abhidhammapitaka (tika)/vibhanga-mulatika</directory>
    <basename>11. maggangavibhango</basename>
    <titlePath>11. Maggaṅgavibhaṅgo - Vibhaṅga-mūlaṭīkā - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">11. Maggaṅgavibhaṅgo</chapter>
    <title line="2">2. Abhidhammabhājanīyavaṇṇanā</title>
    <paragraph line="3" number="490"> Abhidhamme <pageBreak edition="Myanmar" number="0.0175" /><pageBreak edition="Vipassana Research Institut" number="0.0174" /> lokuttaracittabhājanīyepi ‘‘tasmiṃ kho pana samaye cattāro khandhā honti…pe… aṭṭhaṅgiko maggo hotī’’ti (dha. sa. 337) vuttattā idhāpi abhidhammabhājanīye abhidhammānurūpaṃ desanaṃ karonto ‘‘aṭṭhaṅgiko maggo’’ti ariyopapadataṃ na karoti.</paragraph>
    <paragraph line="4" number="493"><bold>Tasmiṃ samaye</bold>ti lokiyakālena etesaṃ atirekakiccaṃ dasseti. Viratiuppādanena micchāvācādīni puggalaṃ pajahāpentīti sammādiṭṭhādīni pañca <bold>‘‘kārāpakaṅgānī’’</bold>ti vuttāni. Sammāvācādikiriyā hi virati, tañca etāni kārāpentīti. <bold>Virativasenā</bold>ti viramaṇakiriyāvasena, na kārāpakabhāvena kattubhāvena cāti attho. <bold>Imaṃ…pe… kiccātirekataṃ dassetu</bold>nti lokuttarakkhaṇepi imāneva pañca sammāvācādittayassa ekakkhaṇe kārāpakānīti dassetunti attho. Micchādiṭṭhādikā dasa, tappaccayā akusalā ca dasāti vīsati akusalapakkhiyā, sammādiṭṭhādikā dasa, tappaccayā ca kusalā dasāti vīsati kusalapakkhiyā ca mahācattārīsakasutte (ma. ni. 3.136) vuttāti tassa etaṃ nāmaṃ.</paragraph>
    <paragraph line="5"><bold>Puññabhāgiyā</bold>ti puññakoṭṭhāse bhavā, puññābhisaṅkhārekadesabhūtāti attho. Khandhopadhiṃ vipaccati, tattha vā vipaccatīti <bold>upadhivepakkā</bold>.</paragraph>
    <paragraph line="6">Pañcaṅgikamaggaṃ uddisitvā tattha ekekaṃ pucchitvā tassa tasseva samayavavatthānaṃ katvā vissajjanaṃ <pageBreak edition="Vipassana Research Institut" number="0.0175" /><bold>‘‘pāṭiyekkaṃ pucchitvā pāṭiyekkaṃ vissajjana’’</bold>nti vuttaṃ. Saha pana pucchitvā pañcannampi samayavavatthānaṃ katvā vissajjane ‘‘tattha katamā sammādiṭṭhiyā paññā’’tiādiko paṭiniddeso ekato vissajjanapaṭiniddesattā na pāṭiyekkaṃ pucchāvissajjanaṃ nāma hotīti. Tattha pañcaṅgikavāre eva pāṭiyekkaṃ pucchāvissajjanaṃ sammādiṭṭhādīsu kārāpakaṅgesu ekekamukhāya bhāvanāya magguppattiṃ sandhāya katanti veditabbaṃ. Vācādīni hi pubbasuddhiyā sijjhanti, na maggassa upacārenāti.</paragraph>
    <centered line="7">Abhidhammabhājanīyavaṇṇanā niṭṭhitā.</centered>
    <centered line="8">Maggaṅgavibhaṅgavaṇṇanā niṭṭhitā.</centered>
  </content>
</document>