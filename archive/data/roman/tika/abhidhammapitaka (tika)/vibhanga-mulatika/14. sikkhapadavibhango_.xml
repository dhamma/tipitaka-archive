<?xml version="1.0"?>
<document>
<metadata>
<normativeSource>http://tipitaka.org/romn/cscd/abh02t.tik31.xml</normativeSource>
<archivePath>roman/tika/abhidhammapitaka (tika)/vibhanga-mulatika/14. sikkhapadavibhango_.xml</archivePath>
<title>14. Sikkhāpadavibhaṅgo - Vibhaṅga-mūlaṭīkā - Abhidhammapiṭaka (ṭīkā) - Tīkā</title>
</metadata>
<body>
<chapter line="1">14. Sikkhāpadavibhaṅgo</chapter>
<title line="2">1. Abhidhammabhājanīyavaṇṇanā</title>
<paragraph line="3" number="703">Sikkhāsaṅkhātānaṃ <pageBreak edition="M" number="0.0190" /><pageBreak edition="V" number="0.0188" />kusaladhammānaṃ pañca sīlaṅgāni nissayabhāvena vā patiṭṭhā siyuṃ, upanissayabhāvena vāti tadubhayaṃ dassento āha <bold>‘‘sampayogavasena, upanissayavasena ca okāsabhāvenā’’</bold>ti.</paragraph>
<paragraph line="4" number="704">‘‘Kammapathā evā’’ti niyamassa katattā vuttaṃ <bold>‘‘asabbasādhāraṇesū’’</bold>ti. Na hi sakkā indriyādisādhāraṇakoṭṭhāsavasena niyamaṃ kātuṃ. <bold>Kammapathakoṭṭhāsikā eva,</bold>na jhānādikoṭṭhāsikā. <bold>Kammapathabhāvena āgatanti vadanti,</bold>duggatiyā, tattha uppajjanadukkhassa ca pavattiupāyabhāvatoti adhippāyo. <bold>Assa</bold>surāpānassa. <bold>Upakārakattaṃ</bold>sabbesaṃ. <bold>Sabhāgattaṃ</bold>micchācārassa.</paragraph>
<paragraph line="5"><bold>Tathāgahitasaṅkhārārammaṇatāyā</bold>ti ‘‘sattaṃ avaharāmi, satte vippaṭipajjāmī’’tiādinā sattākārena gahitasaṅkhārārammaṇatāya, na pana sattapaññattiārammaṇatāyāti adhippāyo. <bold>‘‘Pañca sikkhāpadā’’</bold>tiādinā tamevatthaṃ vivarati.</paragraph>
<paragraph line="6"><bold>Tassa tassā</bold>ti yassa yassa byasanatthāya. Sayaṃ vā usuādiṃ khipati, opātakhaṇanādiṃ karoti, tādisaṃ mantaṃ parijappati, kammajaiddhiṃ vaḷañjeti, aññena vā taṃ sabbaṃ kāretīti āha <bold>‘‘nissaggiya…pe… dve eva gahitā’’</bold>ti.</paragraph>
<paragraph line="7">Yadipi <pageBreak edition="V" number="0.0189" />koṭṭhāsavāre virati sarūpena nāgatā ‘‘yevāpanā’’tveva vuttā, bhajāpiyamānā pana maggabhāvaṃyeva bhajatīti āha <bold>‘‘viratisīlaṃ pana maggakoṭṭhāsika’’</bold>nti. <bold>Sesasīlāna</bold>nti sesaavītikkantasīlānaṃ.</paragraph>
<paragraph line="8" number="712"><bold>Abhabbaṭṭhānā</bold>ti pāṇātipātādayo. Yathā pāṇātipātādayo verahetutāya veraṃ, evaṃ tadaññepi akusalāti vuttaṃ <bold>‘‘taṃsabhāgatāya verabhūtāna’’</bold>nti. Viratīnaṃ uppatti na na bhavissati sekkhānanti yojanā. <bold>‘‘Akusalasamuṭṭhitāni cā’’</bold>tiādināpi sekkhānaṃ ubhayena viratisabbhāvaṃyeva vibhāveti. Tassattho – yāni akusalasamuṭṭhitāni kāyakammādīni, tāni tesaṃ sekkhānaṃ kāyaduccaritādīnīti verāniyeva <pageBreak edition="M" number="0.0191" />, <bold>tehi</bold>verehi <bold>tesaṃ</bold>sekkhānaṃ viratiyo sambhavantiyeva. <bold>Yato</bold>ti yasmā pāṇātipātādiviramitabbanippariyāyaverābhāvepi kāyaduccaritādiveramattato sekkhānaṃ viratisambhavato. <bold>Naphalabhūtassāpī</bold>ti yathā phalassa maggapaṭibimbabhūtattā maggasadisaṃ sattaaṭṭhaṅgikatā siyā, evaṃ aphalabhūtassāpi sakadāgāmimaggādikassa yato viratisambhavato <bold>aṭṭhaṅgikatā hoti,</bold>aññathā pañcaṅgiko eva siyāti adhippāyo.</paragraph>
<centered line="9">Abhidhammabhājanīyavaṇṇanā niṭṭhitā.</centered>
<title line="10">2. Pañhapucchakavaṇṇanā</title>
<paragraph line="11" number="714"><bold>Yathāviramitabbato</bold>ti yo yo pāṇātipātādi viramitabbo, tato virativasena.</paragraph>
<centered line="12">Pañhapucchakavaṇṇanā niṭṭhitā.</centered>
<centered line="13">Sikkhāpadavibhaṅgavaṇṇanā niṭṭhitā.</centered>
</body>
</document>