<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh02t.tik9.xml</normativeSource>
    <archivePath>roman/tika/abhidhammapitaka (tika)/vibhanga-mulatika/10. bojjhangavibhango.xml</archivePath>
    <baseFileName>10. bojjhangavibhango</baseFileName>
    <titlePath>10. Bojjhaṅgavibhaṅgo - Vibhaṅga-mūlaṭīkā - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">10. Bojjhaṅgavibhaṅgo</chapter>
    <title line="2">1. Suttantabhājanīyaṃ</title>
    <subhead line="3">Paṭhamanayavaṇṇanā</subhead>
    <paragraph line="4" number="466"><bold>Patiṭṭhānāyūhanā</bold><pageBreak edition="Myanmar" number="0.0171" /><pageBreak edition="Vipassana Research Institut" number="0.0170" /> oghataraṇasuttavaṇṇanāyaṃ (saṃ. ni. aṭṭha. 1.1.1) –</paragraph>
    <indent line="5">‘‘Kilesavasena patiṭṭhānaṃ, abhisaṅkhāravasena āyūhanā. Tathā taṇhādiṭṭhīhi patiṭṭhānaṃ, avasesakilesābhisaṅkhārehi āyūhanā. Taṇhāvasena patiṭṭhānaṃ, diṭṭhivasena āyūhanā. Sassatadiṭṭhiyā patiṭṭhānaṃ, ucchedadiṭṭhiyā āyūhanā. Līnavasena patiṭṭhānaṃ, uddhaccavasena āyūhanā. Kāmasukhānuyogavasena patiṭṭhānaṃ, attakilamathānuyogavasena āyūhanā. Sabbākusalābhisaṅkhāravasena patiṭṭhānaṃ, sabbalokiyakusalābhisaṅkhāravasena āyūhanā’’ti –</indent>
    <unindented line="6">Vuttesu pakāresu idha avuttānaṃ vasena veditabbā.</unindented>
    <paragraph line="7">Sammappavatte dhamme paṭisañcikkhati, upapattito ikkhati, tadākāro hutvā pavattatīti <bold>paṭisaṅkhānalakkhaṇo upekkhāsambojjhaṅgo</bold>. Evañca katvā ‘‘paṭisaṅkhā santiṭṭhanā gahaṇe majjhattatā’’ti upekkhākiccādhimattatāya saṅkhārupekkhā vuttā. Anukkamanikkhepe payojanaṃ purimassa purimassa pacchimapacchimakāraṇabhāvo.</paragraph>
    <paragraph line="8" number="467"> Balavatī <pageBreak edition="Vipassana Research Institut" number="0.0171" /> eva sati satisambojjhaṅgoti katvā balavabhāvadīpanatthaṃ paññā gahitā, na yassa kassaci sampadhāraṇasati, kusaluppattikāraṇassa pana saraṇaṃ satīti dassento <bold>‘‘vattaṃ vā’’</bold>tiādimāha. <bold>Vattasīse ṭhatvā</bold>ti ‘‘aho vata me dhammaṃ suṇeyyuṃ, sutvā ca dhammaṃ pasīdeyyuṃ, pasannā ca me pasannākāraṃ kareyyu’’nti evaṃcitto ahutvā ‘‘svākkhāto bhagavatā dhammo…pe… viññūhi, aho vata me dhammaṃ suṇeyyuṃ, sutvā ca dhammaṃ ājāneyyuṃ, ājānitvā ca pana tathatthāya paṭipajjeyyu’’nti dhammasudhammataṃ paṭicca kāruññaṃ anuddayaṃ anukampaṃ upādāya mahākassapattherena viya bhāsitanti attho. <bold>Vimuttāyatanasīse</bold>ti ‘‘na heva kho <pageBreak edition="Myanmar" number="0.0172" /> satthā, apica kho yathāsutaṃ yathāpariyattaṃ dhammaṃ vitthārena paresaṃ desessāmī’’ti evaṃ vimuttikāraṇapadhānabhāve ṭhatvā. Cirakatavattādivasena taṃsamuṭṭhāpako arūpakoṭṭhāso vutto, bhāvatthattā eva vā katabhāsita-saddā kiriyābhūtassa arūpakoṭṭhāsassa vācakāti katvā āha <bold>‘‘kāyaviññattiṃ…pe… koṭṭhāsa’’</bold>nti.</paragraph>
    <paragraph line="9"><bold>Bojjhaṅgasamuṭṭhāpakatā</bold> purimānaṃ channaṃ attano attano anantarikassa, paresaṃ sabbesaṃ vā taṃtaṃpariyāyena samuṭṭhāpanavasena yojetabbā. <bold>Kāmalokavaṭṭāmisā</bold>ti taṇhā tadārammaṇā khandhāti vadanti, pañcakāmaguṇiko ca rāgo tadārammaṇañca <bold>kāmāmisaṃ,</bold> ‘‘sassato attā ca loko cā’’tiādinā lokaggahaṇavasena pavatto sassatucchedasahagato rāgo tadārammaṇañca <bold>lokāmisaṃ,</bold> lokadhammā vā, vaṭṭassādavasena uppanno saṃsārajanako rāgo tadārammaṇañca <bold>vaṭṭāmisaṃ</bold>. Maggassa pubbabhāgattā <bold>pubbabhāgā</bold>.</paragraph>
    <centered line="10">Paṭhamanayavaṇṇanā niṭṭhitā.</centered>
    <subhead line="11">Dutiyanayavaṇṇanā</subhead>
    <paragraph line="12" number="468-469"><bold>Abhiññeyyā dhammā</bold> nāma ‘‘sabbe sattā āhāraṭṭhitikā, dve dhātuyo, tisso dhātuyo, cattāri ariyasaccāni, pañca vimuttāyatanāni, cha anuttariyāni, satta niddasavatthūni, aṭṭhābhibhāyatanāni, navānupubbavihārā, dasa nijjaravatthūnī’’ti evaṃpabhedā dhammā <pageBreak edition="Vipassana Research Institut" number="0.0172" />, ‘‘sabbaṃ, bhikkhave, abhiññeyya’’nti (saṃ. ni. 4.46) dassitā khandhādayo ca. <bold>Vāna</bold>nti vinandhanaṃ bhavādīnaṃ, gamanaṃ vā piyarūpasātarūpesu.</paragraph>
    <paragraph line="13"><bold>Caṅkamaṃ adhiṭṭhahantassa uppannavīriyaṃ</bold> vipassanāsahagatanti veditabbaṃ. <bold>Ettakenā</bold>ti ‘‘lokiyalokuttaramissakā kathitā’’ti ettāvatā. <bold>Lokiyanti vadanto na kilamatī</bold>ti kāyaviññattisamuṭṭhāpakassa lokiyattā acodanīyoti attho. <bold>Alabbha…pe… paṭikkhittā</bold>ti rūpāvacare alabbhamānakaṃ pītisambojjhaṅgaṃ upādāya labbhamānāpi avitakkaavicārā pīti paṭikkhittā, ‘‘pītisambojjhaṅgo’’ti na vuttoti attho. Kāmāvacare <pageBreak edition="Myanmar" number="0.0173" /> vā alabbhamānakaṃ avitakkaavicāraṃ pītiṃ upādāya labbhamānakāva pītibojjhaṅgabhūtā paṭikkhittā, avitakkaavicāro pītisambojjhaṅgo na vuttoti attho.</paragraph>
    <paragraph line="14"><bold>Ajjhattavimokkha</bold>nti ajjhattadhamme abhinivisitvā tato vuṭṭhitamaggo ‘‘ajjhattavimokkho’’ti idha vuttoti adhippāyo. <bold>Na vāretabbo</bold>ti vipassanāpādakesu kasiṇādijhānesu satiādīnaṃ nibbedhabhāgiyattā na paṭikkhipitabboti attho. Anuddharantā pana vipassanā viya bodhiyā maggassa āsannakāraṇaṃ jhānaṃ na hoti, na ca tathā ekantikaṃ kāraṇaṃ, na ca vipassanākiccassa viya jhānakiccassa niṭṭhānaṃ maggoti katvā na uddharanti. Tattha kasiṇajjhānaggahaṇena tadāyattāni āruppānipi gahitānīti daṭṭhabbāni. Asubhajjhānānaṃ avacanaṃ avitakkāvicārassa adhippetattā.</paragraph>
    <centered line="15">Dutiyanayavaṇṇanā niṭṭhitā.</centered>
    <subhead line="16">Tatiyanayavaṇṇanā</subhead>
    <paragraph line="17" number="470-471"> Tadaṅgasamucchedanissaraṇavivekanissitataṃ vatvā paṭippassaddhivivekanissitattassa avacanaṃ ‘‘satisambojjhaṅgaṃ bhāvetī’’tiādinā (saṃ. ni. 5.182; vibha. 471) idha bhāvetabbānaṃ bojjhaṅgānaṃ vuttattā. Bhāvitabojjhaṅgassa hi sacchikātabbā phalabojjhaṅgā <pageBreak edition="Vipassana Research Institut" number="0.0173" /> abhidhammabhājanīye vuttāti. Vossagga-saddo pariccāgattho pakkhandanattho cāti vossaggassa duvidhatā vuttā. <bold>Yathāvuttenā</bold>ti tadaṅgasamucchedappakārena tanninnabhāvārammaṇakaraṇappakārena ca. <bold>Pariṇāmentaṃ</bold> vipassanākkhaṇe, <bold>pariṇataṃ</bold> maggakkhaṇe.</paragraph>
    <centered line="18">Tatiyanayavaṇṇanā niṭṭhitā.</centered>
    <centered line="19">Suttantabhājanīyavaṇṇanā niṭṭhitā.</centered>
    <title line="20">2. Abhidhammabhājanīyavaṇṇanā</title>
    <paragraph line="21" number="472"><bold>Upekkhanavasenā</bold>ti <pageBreak edition="Myanmar" number="0.0174" /> sabhāvaniddesataṃ dasseti, hāpanavaḍḍhanesu byāpāraṃ akatvā upapattito ikkhanavasenāti attho. <bold>Lokiyaupekkhanāya adhikā upekkhanā ajjhupekkhanā</bold>ti ayamattho idha lokuttarā eva adhippetāti yuttoti.</paragraph>
    <centered line="22">Abhidhammabhājanīyavaṇṇanā niṭṭhitā.</centered>
    <centered line="23">Bojjhaṅgavibhaṅgavaṇṇanā niṭṭhitā.</centered>
  </content>
</document>