<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf55.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/cuddasamo paricchedo.xml</archivePath>
<titlePath>Cuddasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">Cuddasamo paricchedo</chapter>
<subhead line="2">14. Rāsisambhavakathā</subhead>
<hangnum line="3" number="490"></hangnum>
<gatha1 line="4"> Naveva <pageBreak edition="V" number="0.0048" /> yevāpanakā, aṭṭhārasa ca rāsayo;</gatha1>
<gathalast line="5">Navabhiṃsatisambhinnā, dasa dve savibhattikā.</gathalast>
<hangnum line="6" number="491"></hangnum>
<gatha1 line="7"> Ekadvayaticatuchasattaṭṭhānānavajjake;</gatha1>
<gathalast line="8">Sattavīsati satteko, dvayameko punekako.</gathalast>
<hangnum line="9" number="492"></hangnum>
<gatha1 line="10"> Daseva yevāpanakā, ekādasa ca rāsayo;</gatha1>
<gathalast line="11">Aṭṭhavīsatisambhinnā, daseva savibhattikā.</gathalast>
<hangnum line="12" number="493"></hangnum>
<gatha1 line="13"> Ekadvayaticatukkachaṭṭhānaniyatā pana;</gatha1>
<gathalast line="14">Aṭṭhārasa ca satteko, eko cekova pāpake.</gathalast>
<hangnum line="15" number="494"></hangnum>
<gatha1 line="16"> Dve yevāpanakā honti, rāsayo ca catubbidhā;</gatha1>
<gathalast line="17">Terasettha asambhinnā, tayova savibhattikā.</gathalast>
<hangnum line="18" number="495"></hangnum>
<gatha1 line="19"> Ekadvayatikaṭṭhānā, dasa dveko ahetuke;</gatha1>
<gathalast line="20">Iccānavajjā sāvajjā-hetuke yoganicchayo.</gathalast>
<hangnum line="21" number="496"></hangnum>
<gatha1 line="22"> Sattāpi <pageBreak edition="M" number="0.0044" /> natthi sāvajje, niravajje pakāsako;</gatha1>
<gathalast line="23">Ahetuke ca maggādirāsayo natthi cuddasa.</gathalast>
<hangnum line="24" number="497"></hangnum>
<gatha1 line="25"> Anavajjā tu sāvajje, sāvajjakānavajjake;</gatha1>
<gathalast line="26">Cittuppādamhi nattheva, natthobhayamahetuke.</gathalast>
<hangnum line="27" number="498"></hangnum>
<gatha1 line="28"> Sāvajjā pana sāvajje, anavajjānavajjake;</gatha1>
<gathalast line="29">Gahetabbā tu sabbattha, sādhāraṇā pakiṇṇakā.</gathalast>
<hangnum line="30" number="499"></hangnum>
<gatha1 line="31"> Jhānapañcakacittesu, sattasaṭṭhisu niddise;</gatha1>
<gathalast line="32">Jhānaṅgayogabhedena, rāsibhedaṃ tahiṃ tahiṃ.</gathalast>
<hangnum line="33" number="500"></hangnum>
<gatha1 line="34"> Catuchakkānavajjesu <pageBreak edition="V" number="0.0049" />, ñāṇapītikataṃ tathā;</gatha1>
<gathalast line="35">Catuvīsa parittesu, catudhā bhedamuddise.</gathalast>
<hangnum line="36" number="501"></hangnum>
<gatha1 line="37"> Sarāgavītarāgānaṃ, appamaññāpavattiyaṃ;</gatha1>
<gathalast line="38">Karuṇāmuditā honti, kāmapuññamahākriye.</gathalast>
<hangnum line="39" number="502"></hangnum>
<gatha1 line="40"> Upacārappanāpattā, sukhitā sattagocarā;</gatha1>
<gathalast line="41">Tasmā na pañcamāruppe, mahāpāke anuttare.</gathalast>
<hangnum line="42" number="503"></hangnum>
<gatha1 line="43"> Sotāpatitupekkhāsu, parikammādisambhave;</gatha1>
<gathalast line="44">Jhānānaṃ tulyapākattā, tappākesu ca labbhare.</gathalast>
<hangnum line="45" number="504"></hangnum>
<gatha1 line="46"> Viratī ca sarāgānaṃ, vītikkamanasambhavā;</gatha1>
<gathalast line="47">Sampatte ca samādāne, kāmapuññesu labbhare.</gathalast>
<hangnum line="48" number="505"></hangnum>
<gatha1 line="49"> Taṃtaṃdvārikadussilya-cetanucchedakiccato;</gatha1>
<gathalast line="50">Magge ca tulyapākattā, phale ca niyatā siyuṃ.</gathalast>
<hangnum line="51" number="506"></hangnum>
<gatha1 line="52"> Pavattākāravisayabhinnā pañcāpi sambhavā;</gatha1>
<gathalast line="53">Lokiye labbhamānāpi, visuṃ ceva siyuṃ na vā.</gathalast>
<hangnum line="54" number="507"></hangnum>
<gatha1 line="55"> Pāpā labbhanti pāpesu, satta chakkekakā kamā;</gatha1>
<gathalast line="56">Sarūpayevobhayakā, niyataṭṭha chaḷetare.</gathalast>
<hangnum line="57" number="508"></hangnum>
<gatha1 line="58"> Sādhāraṇā ca sabbattha, yathāvuttā pakiṇṇakā;</gatha1>
<gathalast line="59">Tattha cekaggatā natthi, indriyādīsu kaṅkhite.</gathalast>
<hangnum line="60" number="509"></hangnum>
<gatha1 line="61"> Chandādhimokkhā <pageBreak edition="M" number="0.0045" /> yevāpi, vīsekādasavajjite;</gatha1>
<gathalast line="62">Uddhaccamekādasasu, majjhattamanavajjake.</gathalast>
<hangnum line="63" number="510"></hangnum>
<gatha1 line="64"> Sabbattha manasikāro, tidvekadvitikāpare;</gatha1>
<gathalast line="65">Aṭṭhaṭṭhavīsacatūsu, pañcadvīsu yathākkamaṃ.</gathalast>
<hangnum line="66" number="511"></hangnum>
<gatha1 line="67"> Samudāyavasenettha, uddhaccaviratittayaṃ;</gatha1>
<gathalast line="68">Savibhattikamaññattha, avibhattikameva taṃ.</gathalast>
<hangnum line="69" number="512"></hangnum>
<gatha1 line="70"> Cittuppādesu <pageBreak edition="V" number="0.0050" /> tenetaṃ, vibhattiavibhattikaṃ;</gatha1>
<gathalast line="71">Iti sādhu sallakkheyya, sambhavāsambhavaṃ budhoti.</gathalast>
<centered line="72">Iti cetasikavibhāge rāsisambhavakathā niṭṭhitā.</centered>
<centered line="73">Cuddasamo paricchedo.</centered>
</body>
</document>