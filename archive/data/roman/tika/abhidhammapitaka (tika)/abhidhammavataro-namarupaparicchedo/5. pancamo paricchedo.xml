<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf5.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/5. pancamo paricchedo.xml</archivePath>
    <baseFileName>5. pancamo paricchedo</baseFileName>
    <titlePath>5. Pañcamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">5. Pañcamo paricchedo</chapter>
    <subhead line="2">Bhūmipuggalacittuppattiniddeso</subhead>
    <hangnum line="3" number="182"></hangnum>
    <gatha1 line="4"> Ito <pageBreak edition="P" number="0.0036" /><pageBreak edition="V" number="0.0040" /> paraṃ pavakkhāmi, buddhivuddhikaraṃ nayaṃ;</gatha1>
    <gathalast line="5">Cittānaṃ bhūmīsuppattiṃ, puggalānaṃ vasena ca.</gathalast>
    <hangnum line="6" number="183"></hangnum>
    <gatha1 line="7"> Devāceva <pageBreak edition="M" number="0.0045" /> manussā ca, tisso vāpāyabhūmiyo;</gatha1>
    <gathalast line="8">Gatiyo pañca niddiṭṭhā, satthunā tu tayo bhavā.</gathalast>
    <hangnum line="9" number="184"></hangnum>
    <gatha1 line="10"> Bhūmiyo tattha tiṃseva, tāsu tiṃseva puggalā;</gatha1>
    <gathalast line="11">Bhūmīsvetāsu uppannā, sabbe ca pana puggalā.</gathalast>
    <hangnum line="12" number="185"></hangnum>
    <gatha1 line="13"> Paṭisandhikacittānaṃ, vasenekūnavīsati;</gatha1>
    <gathalast line="14">Paṭisandhi ca nāmesā, duvidhā samudīritā.</gathalast>
    <hangnum line="15" number="186"></hangnum>
    <gatha1 line="16"> Acittakā sacittā ca, asaññīna<bold>macittakā</bold>;</gatha1>
    <gathalast line="17">Sesā <bold>sacittakā</bold> ñeyyā, sā panekūnavīsati.</gathalast>
    <hangnum line="18" number="187"></hangnum>
    <gatha1 line="19"> Paṭisandhivaseneva, honti vīsati puggalā;</gatha1>
    <gathalast line="20">Idha cittādhikārattā, acittā na ca uddhaṭā.</gathalast>
    <hangnum line="21" number="188"></hangnum>
    <gatha1 line="22"> Ahetudvitihetūti, puggalā tividhā siyuṃ;</gatha1>
    <gathalast line="23">Ariyā pana aṭṭhāti, sabbe ekādaseritā.</gathalast>
    <hangnum line="24" number="189"></hangnum>
    <gatha1 line="25"> Etesaṃ pana sabbesaṃ, puggalānaṃ pabhedato;</gatha1>
    <gathalast line="26">Cittānaṃ bhūmīsuppattiṃ, bhaṇato me nibodhatha.</gathalast>
    <hangnum line="27" number="190"></hangnum>
    <gatha1 line="28"> Tiṃsabhūmīsu cittāni, kati jāyanti me vada;</gatha1>
    <gathalast line="29">Cuddaseva tu cittāni, honti sabbāsu bhūmisu.</gathalast>
    <hangnum line="30" number="191"></hangnum>
    <gatha1 line="31"> Sadā vīsati cittāni, kāmeyeva bhave siyuṃ;</gatha1>
    <gathalast line="32">Pañca rūpabhaveyeva, cattāreva arūpisu.</gathalast>
    <hangnum line="33" number="192"></hangnum>
    <gatha1 line="34"> Kāmarūpabhavesveva <pageBreak edition="V" number="0.0041" />, aṭṭhārasa bhavanti hi;</gatha1>
    <gathalast line="35">Dvecattālīsa cittāni, honti tīsu bhavesupi.</gathalast>
    <hangnum line="36" number="193"></hangnum>
    <gatha1 line="37"> Ṭhapetvā pana sabbāsaṃ, catassopāyabhūmiyo;</gatha1>
    <gathalast line="38">Teraseva ca cittāni, honti chabbīsabhūmisu.</gathalast>
    <hangnum line="39" number="194"></hangnum>
    <gatha1 line="40"> Aparāni <pageBreak edition="M" number="0.0046" /> catassopi, ṭhapetvāruppabhūmiyo;</gatha1>
    <gathalast line="41">Cittāni pana jāyanti, cha ca chabbīsabhūmisu.</gathalast>
    <hangnum line="42" number="195"></hangnum>
    <gatha1 line="43"> Suddhāvāsikadevānaṃ <pageBreak edition="P" number="0.0037" />, ṭhapetvā pañca bhūmiyo;</gatha1>
    <gathalast line="44">Pañca cittāni jāyante, pañcavīsatibhūmisu.</gathalast>
    <hangnum line="45" number="196"></hangnum>
    <gatha1 line="46"> Aparāni duve honti, pañcavīsatibhūmisu;</gatha1>
    <gathalast line="47">Ṭhapetvā nevasaññañca, catassopāyabhūmiyo.</gathalast>
    <hangnum line="48" number="197"></hangnum>
    <gatha1 line="49"> Dvepi cittāni jāyanti, catuvīsatibhūmisu;</gatha1>
    <gathalast line="50">Ākiñcaññaṃ nevasaññañca, ṭhapetvāpāyabhūmiyo.</gathalast>
    <hangnum line="51" number="198"></hangnum>
    <gatha1 line="52"> Apāyabhūmiyo hitvā, tisso āruppabhūmiyo;</gatha1>
    <gathalast line="53">Dveyeva pana cittāni, honti tevīsabhūmisu.</gathalast>
    <hangnum line="54" number="199"></hangnum>
    <gatha1 line="55"> Arūpe ca apāye ca, ṭhapetvā aṭṭha bhūmiyo;</gatha1>
    <gathalast line="56">Ekādasavidhaṃ cittaṃ, honti dvāvīsabhūmisu.</gathalast>
    <hangnum line="57" number="200"></hangnum>
    <gatha1 line="58"> Suddhāvāse apāye ca, ṭhapetvā nava bhūmiyo;</gatha1>
    <gathalast line="59">Ekavīsāsu niccampi, cattārova bhavanti hi.</gathalast>
    <hangnum line="60" number="201"></hangnum>
    <gatha1 line="61"> Ekaṃ sattarasasveva, cittaṃ jāyati bhūmisu;</gatha1>
    <gathalast line="62">Suddhāvāse ṭhapetvā tu, apāyāruppabhūmiyo.</gathalast>
    <hangnum line="63" number="202"></hangnum>
    <gatha1 line="64"> Dvādaseva tu jāyante, ekādasasu bhūmisu;</gatha1>
    <gathalast line="65">Ṭhapetvā pana sabbāpi, bhūmiyo hi mahaggatā.</gathalast>
    <hangnum line="66" number="203"></hangnum>
    <gatha1 line="67"> Kāmāvacaradevānaṃ, manussānaṃ vasena tu;</gatha1>
    <gathalast line="68">Aṭṭha cittāni jāyante, sadā sattasu bhūmisu.</gathalast>
    <hangnum line="69" number="204"></hangnum>
    <gatha1 line="70"> Pañcamajjhānapākeko <pageBreak edition="V" number="0.0042" />, jāyate chasu bhūmisu;</gatha1>
    <gathalast line="71">Cattāri pana cittāni, tīsu tīsveva bhūmisu.</gathalast>
    <hangnum line="72" number="205"></hangnum>
    <gatha1 line="73"> Cattāri <pageBreak edition="M" number="0.0047" /> pana cittāni, honti ekekabhūmisu;</gatha1>
    <gathalast line="74">Arūpāvacarapākānaṃ, vasena paridīpaye.</gathalast>
    <hangnum line="75" number="206"></hangnum>
    <gatha1 line="76"> Kusalākusalā kāme,</gatha1>
    <gatha2 line="77">Tesaṃ pākā ahetukā;</gatha2>
    <gatha3 line="78">Āvajjanadvayañcāti,</gatha3>
    <gathalast line="79">Sattatiṃseva mānasā.</gathalast>
    <hangnum line="80" number="207"></hangnum>
    <gatha1 line="81"> Narakādīsvapāyesu, catūsupi ca jāyare;</gatha1>
    <gathalast line="82">Dvepaññāsāvasesāni, nuppajjanti kadācipi.</gathalast>
    <hangnum line="83" number="208"></hangnum>
    <gatha1 line="84"> Kāme devamanussānaṃ, nava pākā mahaggatā;</gatha1>
    <gathalast line="85">Neva jāyanti jāyanti, asīti hadayā sadā.</gathalast>
    <hangnum line="86" number="209"></hangnum>
    <gatha1 line="87"> Kāme aṭṭha mahāpākā, domanassadvayampi ca;</gatha1>
    <gathalast line="88">Tathā ghānādiviññāṇa-ttayaṃ pākā apuññajā.</gathalast>
    <hangnum line="89" number="210"></hangnum>
    <gatha1 line="90"> Natthi āruppapākā ca, rūpāvacarabhūmiyaṃ;</gatha1>
    <gathalast line="91">Imehi saha cittehi, tayo maggā phaladvayaṃ.</gathalast>
    <hangnum line="92" number="211"></hangnum>
    <gatha1 line="93"> Cattāro diṭṭhisaṃyuttā, vicikicchāyutampi ca;</gatha1>
    <gathalast line="94">Cattāro heṭṭhimā pākā, suddhāvāse na labbhare.</gathalast>
    <hangnum line="95" number="212"></hangnum>
    <gatha1 line="96"> Sesāni ekapaññāsa, cittāni pana labbhare;</gatha1>
    <gathalast line="97">Rūpāvacarikā sabbe, vipākā kāmadhātuyā.</gathalast>
    <hangnum line="98" number="213"></hangnum>
    <gatha1 line="99"> Domanassādimaggo ca, kriyā ca dve ahetukā;</gatha1>
    <gathalast line="100">Tecattālīsa cittāni, natthi āruppabhūmiyaṃ.</gathalast>
    <hangnum line="101" number="214"></hangnum>
    <gatha1 line="102"> Evaṃ <pageBreak edition="P" number="0.0038" /> bhūmivaseneva, cittuppattiṃ vibhāvaye;</gatha1>
    <gathalast line="103">Tathā ekādasannampi, puggalānaṃ vasena ca.</gathalast>
    <hangnum line="104" number="215"></hangnum>
    <gatha1 line="105"> Kusalākusalā <pageBreak edition="M" number="0.0048" /><pageBreak edition="V" number="0.0043" /> kāme,</gatha1>
    <gatha2 line="106">Tesaṃ pākā ahetukā;</gatha2>
    <gatha3 line="107">Āvajjanadvayañcāti,</gatha3>
    <gathalast line="108"><bold>Sattatiṃseva</bold> mānasā.</gathalast>
    <hangnum line="109" number="216"></hangnum>
    <gatha1 line="110"> Ahetukassa sattassa, jāyante pañcabhūmisu;</gatha1>
    <gathalast line="111">Dvepaññāsāvasesāni, na jāyanti kadācipi.</gathalast>
    <hangnum line="112" number="217"></hangnum>
    <gatha1 line="113"> Ahetukassa vuttehi, kāmapākā duhetukā;</gatha1>
    <gathalast line="114">Duhetukassa jāyante, <bold>cattālīsaṃ tathekakaṃ</bold>.</gathalast>
    <hangnum line="115" number="218"></hangnum>
    <gatha1 line="116"> Sabbe mahaggatā ceva, sabbepi ca anāsavā;</gatha1>
    <gathalast line="117">Tihetukā vipākā ca, kāme nava kriyāpi ca.</gathalast>
    <hangnum line="118" number="219"></hangnum>
    <gatha1 line="119"> Duhetuno na jāyanti, <bold>cattālīsaṃ</bold> tathāṭṭha ca;</gatha1>
    <gathalast line="120">Kāmāvacarasattassa, tihetupaṭisandhino.</gathalast>
    <hangnum line="121" number="220"></hangnum>
    <gatha1 line="122"> Puthujjanassa jāyante, <bold>catupaññāsa</bold> mānasā;</gatha1>
    <gathalast line="123">Dvihetukassa vuttāni, <bold>cattālīsaṃ tathekakaṃ</bold>.</gathalast>
    <hangnum line="124" number="221"></hangnum>
    <gatha1 line="125"> Cattāro ñāṇasaṃyuttā, vipākā kāmadhātuyā;</gatha1>
    <gathalast line="126">Rūpārūpesu puññāni, <bold>catupaññāsa</bold> mānasā.</gathalast>
    <hangnum line="127" number="222"></hangnum>
    <gatha1 line="128"> Puthujjanassa jāyante, pañcatiṃsa na jāyare;</gatha1>
    <gathalast line="129">Chadevesu manussesu, sotāpannassa dehino.</gathalast>
    <hangnum line="130" number="223"></hangnum>
    <gatha1 line="131"><bold>Paññāseva</bold>ssa cittāni, jāyantīti viniddise;</gatha1>
    <gathalast line="132">Navatiṃseva cittāni, nuppajjantīti dīpaye.</gathalast>
    <hangnum line="133" number="224"></hangnum>
    <gatha1 line="134"> Sotāpannassa vuttāni, ṭhapetvā paṭhamaṃ phalaṃ;</gatha1>
    <gathalast line="135">Attanova phalenassa, sakadāgāmino siyuṃ.</gathalast>
    <hangnum line="136" number="225"></hangnum>
    <gatha1 line="137"> Sotāpannassa <pageBreak edition="M" number="0.0049" /><pageBreak edition="V" number="0.0044" /> vuttāni, ṭhapetvā paṭighadvayaṃ;</gatha1>
    <gatha2 line="138">Dutiyaṃ ca phalaṃ hitvā, yāni cittāni tāniti;</gatha2>
    <gathalast line="139">Anāgāmissa sattassa, jāyantīti viniddise.</gathalast>
    <hangnum line="140" number="226"></hangnum>
    <gatha1 line="141"> Kati cittāni jāyante, kāme arahato pana;</gatha1>
    <gathalast line="142"><bold>Cattārīsañca cattāri,</bold> kāme arahato siyuṃ.</gathalast>
    <hangnum line="143" number="227"></hangnum>
    <gatha1 line="144"> Maggaṭṭhānaṃ catunnampi, puggalānaṃ sakaṃ sakaṃ;</gatha1>
    <gathalast line="145">Maggacittaṃ siyā tesaṃ, ekacittakkhaṇā hi te.</gathalast>
    <hangnum line="146" number="228"></hangnum>
    <gatha1 line="147"> Puthujjanassa tīsveva, paṭhamajjhānabhūmisu;</gatha1>
    <gathalast line="148"><bold>Pañcatiṃseva</bold> cittāni, jāyanteti viniddise.</gathalast>
    <hangnum line="149" number="229"></hangnum>
    <gatha1 line="150"> Ghānādīsu ca viññāṇa-ttayaṃ satta apuññajā;</gatha1>
    <gathalast line="151">Mahāpākā tathā pākā, uparijjhānabhūmikā.</gathalast>
    <hangnum line="152" number="230"></hangnum>
    <gatha1 line="153"> Vipākāpi ca āruppā, domanassadvayampi ca;</gatha1>
    <gathalast line="154">Aṭṭhārasa kriyā ceva, aṭṭha lokuttarāni ca.</gathalast>
    <hangnum line="155" number="231"></hangnum>
    <gatha1 line="156"> Paṭhamajjhānanibbatta-puthujjanasarīrino;</gatha1>
    <gathalast line="157">Etāni catupaññāsa, cittāni na ca labbhare.</gathalast>
    <hangnum line="158" number="232"></hangnum>
    <gatha1 line="159"> Sotāpannassa <pageBreak edition="P" number="0.0039" /> cittāni, tatthe<bold>katiṃsa</bold> jāyare;</gatha1>
    <gathalast line="160">Puthujjanassa vuttesu, hitvā cāpuññapañcakaṃ.</gathalast>
    <hangnum line="161" number="233"></hangnum>
    <gatha1 line="162"> Sakadāgāmino tattha, ṭhapetvā paṭhamaṃ phalaṃ;</gatha1>
    <gathalast line="163"><bold>Ekatiṃseva</bold> jāyante, pakkhipitvā sakaṃ phalaṃ.</gathalast>
    <hangnum line="164" number="234"></hangnum>
    <gatha1 line="165"> Anāgāmissa tattheva, ṭhapetvā dutiyaṃ phalaṃ;</gatha1>
    <gathalast line="166"><bold>Ekatiṃseva</bold> jāyante, phalacittena attano.</gathalast>
    <hangnum line="167" number="235"></hangnum>
    <gatha1 line="168"> Viññāṇaṃ cakkhusotānaṃ, puññajaṃ sampaṭicchanaṃ;</gatha1>
    <gathalast line="169">Santīraṇadvayañceva, kriyacittāni vīsati.</gathalast>
    <hangnum line="170" number="236"></hangnum>
    <gatha1 line="171"> Arahattaphalaṃ <pageBreak edition="M" number="0.0050" /><pageBreak edition="V" number="0.0045" /> pāko, paṭhamajjhānasambhavo;</gatha1>
    <gathalast line="172"><bold>Sattavīsati</bold> cittāni, arahantassa jāyare.</gathalast>
    <hangnum line="173" number="237"></hangnum>
    <gatha1 line="174"> Puthujjanassa tīsveva, dutiyajjhānabhūmisu;</gatha1>
    <gathalast line="175"><bold>Chattiṃsa</bold> dutiyajjhāna-tatiyajjhānapākato.</gathalast>
    <hangnum line="176" number="238"></hangnum>
    <gatha1 line="177"> Puthujjanassa vuttesu, hitvā vāpuññapañcakaṃ;</gatha1>
    <gathalast line="178">Sotāpannassa <bold>bāttiṃsa,</bold> phalena saha attano.</gathalast>
    <hangnum line="179" number="239"></hangnum>
    <gatha1 line="180"> Sotāpannassa vuttesu, ṭhapetvā paṭhamaṃ phalaṃ;</gatha1>
    <gathalast line="181"><bold>Bāttiṃsa</bold> phalacittena, sakadāgāmissa attano.</gathalast>
    <hangnum line="182" number="240"></hangnum>
    <gatha1 line="183"> Sakadāgāmīsu vuttesu, ṭhapetvā dutiyaṃ phalaṃ;</gatha1>
    <gathalast line="184">Anāgāmiphalenassa, <bold>bāttiṃseva</bold> bhavanti hi.</gathalast>
    <hangnum line="185" number="241"></hangnum>
    <gatha1 line="186"> Arahantassa tīsveva, <bold>aṭṭhavīsati</bold> attano;</gatha1>
    <gathalast line="187">Phalena dutiyajjhāna-tatiyajjhānapākato.</gathalast>
    <hangnum line="188" number="242"></hangnum>
    <gatha1 line="189"> Parittakasubhādīnaṃ, devānaṃ tīsu bhūmisu;</gatha1>
    <gathalast line="190"><bold>Pañcatiṃseva</bold> jāyante, catutthajjhānapākato.</gathalast>
    <hangnum line="191" number="243"></hangnum>
    <gatha1 line="192"> Sotāpannassa <bold>tattheka-tiṃsa</bold> cittāni jāyare;</gatha1>
    <gathalast line="193">Sakadāgāmino evaṃ, tathānāgāminopi ca.</gathalast>
    <hangnum line="194" number="244"></hangnum>
    <gatha1 line="195"> Khīṇāsavassa tattheva, <bold>sattavīsati</bold> mānasā;</gatha1>
    <gathalast line="196">Tathā vehapphale cāpi, sabbesaṃ honti mānasā.</gathalast>
    <hangnum line="197" number="245"></hangnum>
    <gatha1 line="198"><bold>Ekatiṃseva</bold> cittāni, suddhāvāsikabhūmisu;</gatha1>
    <gathalast line="199">Anāgāmikasattassa, hontīti paridīpaye.</gathalast>
    <hangnum line="200" number="246"></hangnum>
    <gatha1 line="201"> Arahato pana tattheva, mānasā <bold>sattavīsati</bold>;</gatha1>
    <gathalast line="202">Evaṃ rūpīsu cittāni, viññeyyāni vibhāvinā.</gathalast>
    <hangnum line="203" number="247"></hangnum>
    <gatha1 line="204"><bold>Catuvīsati</bold><pageBreak edition="M" number="0.0051" /> cittāni, paṭhamāruppabhūmiyaṃ;</gatha1>
    <gathalast line="205">Puthujjanassa sattassa, jāyantīti viniddise.</gathalast>
    <hangnum line="206" number="248"></hangnum>
    <gatha1 line="207"> Sotāpannassa <pageBreak edition="V" number="0.0046" /> tattheva, ṭhapetvāpuññapañcakaṃ;</gatha1>
    <gathalast line="208"><bold>Samavīsati</bold> cittāni, phalena saha attano.</gathalast>
    <hangnum line="209" number="249"></hangnum>
    <gatha1 line="210"> Sakadāgāmino tattha, tathānāgāminopi ca;</gatha1>
    <gathalast line="211">Jāyanti <bold>vīsa</bold> cittāni, pubbapubbaphalaṃ vinā.</gathalast>
    <hangnum line="212" number="250"></hangnum>
    <gatha1 line="213"> Khīṇāsavassa tattheva, <bold>dasapañca</bold> ca mānasā;</gatha1>
    <gathalast line="214">Puthujjanassa sattassa, dutiyāruppabhūmiyaṃ.</gathalast>
    <hangnum line="215" number="251"></hangnum>
    <gatha1 line="216"> Honti <pageBreak edition="P" number="0.0040" /><bold>tevīsa</bold> cittāni, iti vatvā vibhāvaye;</gatha1>
    <gathalast line="217">Tiṇṇannampettha sekhānaṃ, cittāne<bold>kūnavīsati</bold>.</gathalast>
    <hangnum line="218" number="252"></hangnum>
    <gatha1 line="219"><bold>Cuddaseva</bold> tu cittāni, dutiyāruppabhūmiyaṃ;</gatha1>
    <gathalast line="220">Kriyādvādasa pākeko, phalaṃ khīṇāsavassa tu.</gathalast>
    <hangnum line="221" number="253"></hangnum>
    <gatha1 line="222"> Puthujjanassa sattassa, tatiyāruppabhūmiyaṃ;</gatha1>
    <gathalast line="223"><bold>Bāvīsati</bold> ca cittāni, bhavantīti pakāsaye.</gathalast>
    <hangnum line="224" number="254"></hangnum>
    <gatha1 line="225"><bold>Aṭṭhāraseva</bold> cittāni, sotāpannassa jāyare;</gatha1>
    <gathalast line="226">Sakadāgāmino tāni, ṭhapetvā paṭhamaṃ phalaṃ.</gathalast>
    <hangnum line="227" number="255"></hangnum>
    <gatha1 line="228"> Sakadāgāmivuttesu, ṭhapetvā dutiyaṃ phalaṃ;</gatha1>
    <gathalast line="229"><bold>Aṭṭhāraseva</bold> cittāni, anāgāmissa jāyare.</gathalast>
    <hangnum line="230" number="256"></hangnum>
    <gatha1 line="231"><bold>Teraseva</bold> ca cittāni, tatiyāruppabhūmiyaṃ;</gatha1>
    <gathalast line="232">Khīṇāsavassa sattassa, bhavantīti viniddise.</gathalast>
    <hangnum line="233" number="257"></hangnum>
    <gatha1 line="234"><bold>Ekavīsati</bold> cittāni, catutthāruppabhūmiyaṃ;</gatha1>
    <gathalast line="235">Puthujjanassa sattassa, jāyantīti viniddise.</gathalast>
    <hangnum line="236" number="258"></hangnum>
    <gatha1 line="237"> Sotāpannassa <pageBreak edition="M" number="0.0052" /> sattassa, <bold>sattarasa</bold> pakāsaye;</gatha1>
    <gathalast line="238">Sakadāgāmino tāni, ṭhapetvā paṭhamaṃ phalaṃ.</gathalast>
    <hangnum line="239" number="259"></hangnum>
    <gatha1 line="240"> Sakadāgāmivuttesu, ṭhapetvā dutiyaṃ phalaṃ;</gatha1>
    <gathalast line="241">Honti <bold>sattaraseva</bold>ssa, anāgāmissa mānasā.</gathalast>
    <hangnum line="242" number="260"></hangnum>
    <gatha1 line="243"><bold>Dvādaseva</bold><pageBreak edition="V" number="0.0047" /> tu cittāni, catutthāruppabhūmiyaṃ;</gatha1>
    <gathalast line="244">Jāyanti arahantassa, iti vatvā vibhāvaye.</gathalast>
    <hangnum line="245" number="261"></hangnum>
    <gatha1 line="246"> Heṭṭhimānaṃ arūpīnaṃ, brahmānaṃ uparūpari;</gatha1>
    <gathalast line="247">Arūpakusalā ceva, uppajjanti kriyāpi ca.</gathalast>
    <hangnum line="248" number="262"></hangnum>
    <gatha1 line="249"> Uddhamuddhamarūpīnaṃ, heṭṭhimā heṭṭhimā pana;</gatha1>
    <gathalast line="250">Āruppāneva jāyante, diṭṭhādīnavato kira.</gathalast>
    <hangnum line="251" number="263"></hangnum>
    <gatha1 line="252"> Ṭhapetvā paṭhamaṃ maggaṃ, kusalānuttarā tayo;</gatha1>
    <gathalast line="253">Kāmāvacarapuññāni, apuññāni tathā dasa.</gathalast>
    <hangnum line="254" number="264"></hangnum>
    <gatha1 line="255"> Cattārāruppapuññāni, sabbe pākā anuttarā;</gatha1>
    <gathalast line="256">Paṭhamāruppapāko ca, nava kāmakriyāpi ca.</gathalast>
    <hangnum line="257" number="265"></hangnum>
    <gatha1 line="258"> Āruppāpi kriyā sabbā, tecattālīsa mānasā;</gatha1>
    <gathalast line="259">Uppajjanti panetāni, paṭhamāruppabhūmiyaṃ.</gathalast>
    <hangnum line="260" number="266"></hangnum>
    <gatha1 line="261"> Sabbo kāmavipāko ca, sabbo rūpomahaggato;</gatha1>
    <gathalast line="262">Cittuppādo manodhātu, domanassadvayampi ca.</gathalast>
    <hangnum line="263" number="267"></hangnum>
    <gatha1 line="264"> Ādimaggo tayo pākā, āruppā ca tathūpari;</gatha1>
    <gathalast line="265">Chacattālīsa natthettha, paṭhamāruppabhūmiyaṃ.</gathalast>
    <hangnum line="266" number="268"></hangnum>
    <gatha1 line="267"> Vuttesu pana cittesu, paṭhamāruppabhūmiyaṃ;</gatha1>
    <gathalast line="268">Ṭhapetvā paṭhamāruppa-ttayaṃ pāko ca attano.</gathalast>
    <hangnum line="269" number="269"></hangnum>
    <gatha1 line="270"> Tālīsetāni <pageBreak edition="M" number="0.0053" /> jāyante, dutiyāruppabhūmiyaṃ;</gatha1>
    <gathalast line="271">Evaṃ sesadvaye ñeyyā, hitvā heṭṭhimaheṭṭhimaṃ.</gathalast>
    <hangnum line="272" number="270"></hangnum>
    <gatha1 line="273"> Attano <pageBreak edition="P" number="0.0041" /> attano pākā, cattāro ca anāsavā;</gatha1>
    <gathalast line="274">Vipākā honti sabbeva, catūsvāruppabhūmisu.</gathalast>
    <hangnum line="275" number="271"></hangnum>
    <gatha1 line="276"> Voṭṭhabbanena cittena, kāme aṭṭha mahākriyā;</gatha1>
    <gathalast line="277">Catassopi ca āruppā, teraseva kriyā siyuṃ.</gathalast>
    <hangnum line="278" number="272"></hangnum>
    <gatha1 line="279"> Khīṇāsavassa <pageBreak edition="V" number="0.0048" /> jāyante, paṭhamāruppabhūmiyaṃ;</gatha1>
    <gathalast line="280">Dvādaseva kriyā honti, dutiyāruppabhūmiyaṃ.</gathalast>
    <hangnum line="281" number="273"></hangnum>
    <gatha1 line="282"> Ekādasa kriyā honti, tatiyāruppabhūmiyaṃ;</gatha1>
    <gathalast line="283">Daseva ca kriyā ñeyyā, catutthāruppabhūmiyaṃ.</gathalast>
    <hangnum line="284" number="274"></hangnum>
    <gatha1 line="285"> Arahato pana cittāni, honti ekūnavīsati;</gatha1>
    <gathalast line="286">Arahattaṃ kriyā sabbā, ṭhapetvāvajjanadvayaṃ.</gathalast>
    <hangnum line="287" number="275"></hangnum>
    <gatha1 line="288"> Catunnañca phalaṭṭhānaṃ, tihetukaputhujjane;</gatha1>
    <gathalast line="289">Teraseva ca cittāni, bhavantīti pakāsaye.</gathalast>
    <hangnum line="290" number="276"></hangnum>
    <gatha1 line="291"> Cattāro ñāṇasaṃyuttā, mahāpākā tathā nava;</gatha1>
    <gathalast line="292">Rūpārūpavipākā ca, teraseva bhavantime.</gathalast>
    <hangnum line="293" number="277"></hangnum>
    <gatha1 line="294"> Catunnañca phalaṭṭhānaṃ, duhetukaputhujjane;</gatha1>
    <gathalast line="295">Ñāṇahīnāni cattāri, vipākā eva jāyare.</gathalast>
    <hangnum line="296" number="278"></hangnum>
    <gatha1 line="297"> Puthujjanānaṃ tiṇṇampi, catunnaṃ ariyadehinaṃ;</gatha1>
    <gathalast line="298">Sattaraseva cittāni, sattannampi bhavanti hi.</gathalast>
    <hangnum line="299" number="279"></hangnum>
    <gatha1 line="300"> Viññāṇāni duve pañca, manodhātuttayampi ca;</gatha1>
    <gathalast line="301">Santīraṇāni voṭṭhabbaṃ, honti sattarasevime.</gathalast>
    <hangnum line="302" number="280"></hangnum>
    <gatha1 line="303"> Heṭṭhā tiṇṇaṃ phalaṭṭhānaṃ, tihetukaputhujjane;</gatha1>
    <gathalast line="304">Naveva kusalā honti, catunnampi mahaggatā.</gathalast>
    <hangnum line="305" number="281"></hangnum>
    <gatha1 line="306"> Tiṇṇaṃ <pageBreak edition="M" number="0.0054" /> puthujjanānañca, tiṇṇamariyānamādito;</gatha1>
    <gathalast line="307">Teraseva tu cittāni, uppajjantīti niddise.</gathalast>
    <hangnum line="308" number="282"></hangnum>
    <gatha1 line="309"> Aṭṭheva kāmapuññāni, diṭṭhihīnā apuññato;</gatha1>
    <gathalast line="310">Cattāropi ca uddhacca-saṃyuttañcāti terasa.</gathalast>
    <hangnum line="311" number="283"></hangnum>
    <gatha1 line="312"> Heṭṭhā dvinnaṃ phalaṭṭhānaṃ, tathā sabbaputhujjane;</gatha1>
    <gathalast line="313">Domanassayuttaṃ cittaṃ, dvayameva tu jāyate.</gathalast>
    <hangnum line="314" number="284"></hangnum>
    <gatha1 line="315"> Tiṇṇaṃ <pageBreak edition="V" number="0.0049" /> puthujjanānaṃ tu, pañceva pana jāyare;</gatha1>
    <gathalast line="316">Cattāri diṭṭhiyuttāni, vicikicchāyutampi ca.</gathalast>
    <hangnum line="317" number="285"></hangnum>
    <gatha1 line="318"> Maggaṭṭhānaṃ catunnampi, maggacittaṃ sakaṃ sakaṃ;</gatha1>
    <gathalast line="319">Ekameva bhave tesaṃ, iti vatvā vibhāvaye.</gathalast>
    <hangnum line="320" number="286"></hangnum>
    <gatha1 line="321"> Mayā bhavesu cittānaṃ, puggalānaṃ vasena ca;</gatha1>
    <gathalast line="322">Bhikkhūnaṃ pāṭavatthāya, cittuppatti pakāsitā.</gathalast>
    <hangnum line="323" number="287"></hangnum>
    <gatha1 line="324"> Evaṃ sabbamidaṃ cittaṃ, bhūmipuggalabhedato;</gatha1>
    <gathalast line="325">Bahudhāpi ca hotīti, viññātabbaṃ vibhāvinā.</gathalast>
    <hangnum line="326" number="288"></hangnum>
    <gatha1 line="327"> Sakkā <pageBreak edition="P" number="0.0042" /> vuttānusārena, bhedo ñātuṃ vibhāvinā;</gatha1>
    <gathalast line="328">Ganthavitthārabhītena, saṃkhittaṃ panidaṃ mayā.</gathalast>
    <hangnum line="329" number="289"></hangnum>
    <gatha1 line="330"> Pubbāparaṃ viloketvā, cintetvā ca punappunaṃ;</gatha1>
    <gathalast line="331">Atthaṃ upaparikkhitvā, gahetabbaṃ vibhāvinā.</gathalast>
    <hangnum line="332" number="290"></hangnum>
    <gatha1 line="333"> Imañcābhidhammāvatāraṃ susāraṃ,</gatha1>
    <gatha2 line="334">Varaṃ sattamohandhakārappadīpaṃ;</gatha2>
    <gatha3 line="335">Sadā sādhu cinteti vāceti yo taṃ,</gatha3>
    <gathalast line="336">Naraṃ rāgadosā ciraṃ nopayanti.</gathalast>
    <centered line="337">Iti abhidhammāvatāre bhūmipuggalavasena cittuppattiniddeso nāma</centered>
    <centered line="338">Pañcamo paricchedo.</centered>
  </content>
</document>