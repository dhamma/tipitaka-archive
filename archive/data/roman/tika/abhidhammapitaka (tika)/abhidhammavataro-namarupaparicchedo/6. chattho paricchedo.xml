<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf6.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/6. chattho paricchedo.xml</archivePath>
<title>6. Chaṭṭho paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">6. Chaṭṭho paricchedo</chapter>
<subhead line="2">Ārammaṇavibhāganiddeso</subhead>
<hangnum line="3" number="291"></hangnum>
<gatha1 line="4">Etesaṃ <pageBreak edition="M" number="0.0055" /><pageBreak edition="P" number="0.0043" /><pageBreak edition="V" number="0.0050" />pana cittānaṃ, ārammaṇamito paraṃ;</gatha1>
<gathalast line="5">Dassayissāmahaṃ tena, vinā natthi hi sambhavo.</gathalast>
<hangnum line="6" number="292"></hangnum>
<gatha1 line="7">Rūpaṃ saddaṃ gandhaṃ rasaṃ, phoṭṭhabbaṃ dhammameva ca;</gatha1>
<gathalast line="8">Chadhā ārammaṇaṃ āhu, chaḷārammaṇakovidā.</gathalast>
<hangnum line="9" number="293"></hangnum>
<gatha1 line="10">Tattha bhūte upādāya, vaṇṇo catusamuṭṭhito;</gatha1>
<gathalast line="11">Sanidassanapaṭigho, rūpārammaṇasaññito.</gathalast>
<hangnum line="12" number="294"></hangnum>
<gatha1 line="13">Duvidho hi samuddiṭṭho, saddo cittotusambhavo;</gatha1>
<gathalast line="14">Saviññāṇakasaddova, hoti cittasamuṭṭhito.</gathalast>
<hangnum line="15" number="295"></hangnum>
<gatha1 line="16">Aviññāṇakasaddo yo,</gatha1>
<gatha3 line="17">So hotūtusamuṭṭhito;</gatha3>
<gatha3 line="18">Duvidhopi ayaṃ saddo,</gatha3>
<gathalast line="19">Saddārammaṇataṃ gato.</gathalast>
<hangnum line="20" number="296"></hangnum>
<gatha1 line="21">Dharīyatīti gacchanto, gandho sūcanatopi vā;</gatha1>
<gathalast line="22">Ayaṃ catusamuṭṭhāno, gandhārammaṇasammato.</gathalast>
<hangnum line="23" number="297"></hangnum>
<gatha1 line="24">Rasamānā rasantīti, rasoti parikittito;</gatha1>
<gathalast line="25">Sova catusamuṭṭhāno, rasārammaṇanāmako.</gathalast>
<hangnum line="26" number="298"></hangnum>
<gatha1 line="27">Phusīyatīti phoṭṭhabbaṃ, pathavītejavāyavo;</gatha1>
<gathalast line="28">Phoṭṭhabbaṃ catusambhūtaṃ, phoṭṭhabbārammaṇaṃ mataṃ.</gathalast>
<hangnum line="29" number="299"></hangnum>
<gatha1 line="30">Sabbaṃ nāmañca rūpañca, hitvā rūpādipañcakaṃ;</gatha1>
<gathalast line="31">Lakkhaṇāni ca paññatti-dhammārammaṇasaññitaṃ.</gathalast>
<hangnum line="32" number="300"></hangnum>
<gatha1 line="33">Chārammaṇāni <pageBreak edition="V" number="0.0051" />labbhanti, kāmāvacarabhūmiyaṃ;</gatha1>
<gathalast line="34">Tīṇi rūpe panārūpe, dhammārammaṇamekakaṃ.</gathalast>
<hangnum line="35" number="301"></hangnum>
<gatha1 line="36">Khaṇavatthuparittattā <pageBreak edition="M" number="0.0056" />, āpāthaṃ na vajanti ye;</gatha1>
<gathalast line="37">Te dhammārammaṇā honti, yesaṃ rūpādayo kira.</gathalast>
<hangnum line="38" number="302"></hangnum>
<gatha1 line="39">Te paṭikkhipitabbāva, aññamaññassa gocaraṃ;</gatha1>
<gathalast line="40">Neva paccanubhontānaṃ, mano tesaṃ tu gocaraṃ.</gathalast>
<hangnum line="41" number="303"></hangnum>
<gatha1 line="42">Tañca <pageBreak edition="P" number="0.0044" />‘‘paccanubhotī’’ti, vuttattā pana satthunā;</gatha1>
<gathalast line="43">Rūpādārammaṇāneva, honti rūpādayo pana.</gathalast>
<hangnum line="44" number="304"></hangnum>
<gatha1 line="45">Dibbacakkhādiñāṇānaṃ, rūpādīneva gocarā;</gatha1>
<gathalast line="46">Anāpāthagatāneva, tānītipi na yujjati.</gathalast>
<hangnum line="47" number="305"></hangnum>
<gatha1 line="48">Yaṃ rūpārammaṇaṃ hontaṃ, taṃ dhammārammaṇaṃ kathaṃ;</gatha1>
<gathalast line="49">Evaṃ sati panetesaṃ, niyamoti kathaṃ bhave.</gathalast>
<hangnum line="50" number="306"></hangnum>
<gatha1 line="51">Sabbaṃ ārammaṇaṃ etaṃ, chabbidhaṃ samudīritaṃ;</gatha1>
<gathalast line="52">Taṃ parittattikādīnaṃ, vasena bahudhā mataṃ.</gathalast>
<hangnum line="53" number="307"></hangnum>
<gatha1 line="54">Sabbo kāmavipāko ca, kriyāhetudvayampi ca;</gatha1>
<gathalast line="55">Pañcavīsati ekantaṃ, parittārammaṇā siyuṃ.</gathalast>
<hangnum line="56" number="308"></hangnum>
<gatha1 line="57">Iṭṭhādibhedā pañceva, rūpasaddādayo pana;</gatha1>
<gathalast line="58">Viññāṇānaṃ dvipañcannaṃ, gocarā paṭipāṭiyā.</gathalast>
<hangnum line="59" number="309"></hangnum>
<gatha1 line="60">Rūpādipañcakaṃ sabbaṃ, manodhātuttayassa tu;</gatha1>
<gathalast line="61">Terasannaṃ panetesaṃ, rūpakkhandhova gocaro.</gathalast>
<hangnum line="62" number="310"></hangnum>
<gatha1 line="63">Nārūpaṃ na ca paññattiṃ, nātītaṃ na canāgataṃ;</gatha1>
<gathalast line="64">Ārammaṇaṃ karonte ca, vattamāno hi gocaro.</gathalast>
<hangnum line="65" number="311"></hangnum>
<gatha1 line="66">Terasetāni cittāni, jāyante kāmadhātuyaṃ;</gatha1>
<gathalast line="67">Cattāri rūpāvacare, neva kiñci arūpisu.</gathalast>
<hangnum line="68" number="312"></hangnum>
<gatha1 line="69">Mahāpākānamaṭṭhannaṃ <pageBreak edition="M" number="0.0057" /><pageBreak edition="V" number="0.0052" />, santīraṇattayassapi;</gatha1>
<gathalast line="70">Chasu dvāresu rūpādichaparittāni gocarā.</gathalast>
<hangnum line="71" number="313"></hangnum>
<gatha1 line="72">Rūpādayo parittā cha, hasituppādagocarā;</gatha1>
<gathalast line="73">Pañcadvāre paṭuppannā, manodvāre tikālikā.</gathalast>
<hangnum line="74" number="314"></hangnum>
<gatha1 line="75">Dutiyāruppacittañca, catutthāruppamānasaṃ;</gatha1>
<gathalast line="76">Chabbidhaṃ niyataṃ hoti, taṃ mahaggatagocaraṃ.</gathalast>
<hangnum line="77" number="315"></hangnum>
<gatha1 line="78">Nibbānārammaṇattā hi, ekantena anaññato;</gatha1>
<gathalast line="79">Aṭṭhānāsavacittānaṃ, appamāṇova gocaro.</gathalast>
<hangnum line="80" number="316"></hangnum>
<gatha1 line="81">Cattāro ñāṇahīnā ca, kāmāvacarapuññato;</gatha1>
<gathalast line="82">Kriyatopi ca cattāro, dvādasākusalāni ca.</gathalast>
<hangnum line="83" number="317"></hangnum>
<gatha1 line="84">Parittārammaṇā ceva, te mahaggatagocarā;</gatha1>
<gathalast line="85">Paññattārammaṇattā hi, navattabbāva honti te.</gathalast>
<hangnum line="86" number="318"></hangnum>
<gatha1 line="87">Cattāro ñāṇasaṃyuttā, puññato kriyatopi ca;</gatha1>
<gathalast line="88">Tathābhiññādvayañceva, kriyāvoṭṭhabbanampi ca.</gathalast>
<hangnum line="89" number="319"></hangnum>
<gatha1 line="90">Ekādasannametesaṃ, tividho hoti gocaro;</gatha1>
<gathalast line="91">Paññattārammaṇattā hi, navattabbāpi hontime.</gathalast>
<hangnum line="92" number="320"></hangnum>
<gatha1 line="93">Yāni vuttāvasesāni, cittāni pana tāni hi;</gatha1>
<gathalast line="94">Navattabbārammaṇānīti, viññeyyāni vibhāvinā.</gathalast>
<centered line="95">Parittārammaṇattikaṃ samattaṃ.</centered>
<hangnum line="96" number="321"></hangnum>
<gatha1 line="97">Dutiyāruppacittañca <pageBreak edition="P" number="0.0045" />, catutthāruppamānasaṃ;</gatha1>
<gathalast line="98">Chabbidhaṃ pana ekanta-atītārammaṇaṃ siyā.</gathalast>
<hangnum line="99" number="322"></hangnum>
<gatha1 line="100">Viññāṇānaṃ dvipañcannaṃ, manodhātuttayassa ca;</gatha1>
<gathalast line="101">Pañca rūpādayo dhammā, paccuppannāva gocarā.</gathalast>
<hangnum line="102" number="323"></hangnum>
<gatha1 line="103">Aṭṭha <pageBreak edition="M" number="0.0058" /><pageBreak edition="V" number="0.0053" />kāmamahāpākā, santīraṇattayampi ca;</gatha1>
<gathalast line="104">Hasituppādacittanti, dvādasete tu mānasā.</gathalast>
<hangnum line="105" number="324"></hangnum>
<gatha1 line="106">Siyātītārammaṇā paccu-ppannānāgatagocarā;</gatha1>
<gathalast line="107">Kusalākusalā kāme, kriyato nava mānasā.</gathalast>
<hangnum line="108" number="325"></hangnum>
<gatha1 line="109">Abhiññāmānasā dvepi, siyātītādigocarā;</gatha1>
<gathalast line="110">Santapaññattikālepi, navattabbā bhavantime.</gathalast>
<hangnum line="111" number="326"></hangnum>
<gatha1 line="112">Sesāni pana sabbāni, rūpārūpabhavesupi;</gatha1>
<gathalast line="113">Navattabbāni honteva, atītārammaṇādinā.</gathalast>
<hangnum line="114" number="327"></hangnum>
<gatha1 line="115">Kāmato ca kriyā pañca, rūpato pañcamī kriyā;</gatha1>
<gathalast line="116">Cittānaṃ channametesaṃ, natthi kiñci agocaraṃ.</gathalast>
<hangnum line="117" number="328"></hangnum>
<gatha1 line="118">Nibbānañca phalaṃ maggaṃ, rūpañcārūpameva ca;</gatha1>
<gathalast line="119">Sakkonti gocaraṃ kātuṃ, kati cittāni me vada.</gathalast>
<hangnum line="120" number="329"></hangnum>
<gatha1 line="121">Cattāro ñāṇasaṃyuttā,</gatha1>
<gatha2 line="122">Puññato kriyato tathā;</gatha2>
<gatha3 line="123">Abhiññāhadayā dvepi,</gatha3>
<gathalast line="124">Kriyā voṭṭhabbanampi ca.</gathalast>
<hangnum line="125" number="330"></hangnum>
<gatha1 line="126">Sakkonti gocaraṃ kātuṃ, cittānekādasāpi ca;</gatha1>
<gathalast line="127">Nibbānañca phalaṃ maggaṃ, rūpañcārūpameva ca.</gathalast>
<hangnum line="128" number="331"></hangnum>
<gatha1 line="129">Cittesu pana sabbesu, kati cittāni me vada;</gatha1>
<gathalast line="130">Arahattaphalaṃ maggaṃ, kātuṃ sakkonti gocaraṃ.</gathalast>
<hangnum line="131" number="332"></hangnum>
<gatha1 line="132">Sabbesu pana cittesu, cha ca cittāni me suṇa;</gatha1>
<gathalast line="133">Arahattaphalaṃ maggaṃ, kātuṃ sakkonti gocaraṃ.</gathalast>
<hangnum line="134" number="333"></hangnum>
<gatha1 line="135">Cattāro ñāṇasaṃyuttā, kriyā voṭṭhabbanampi ca;</gatha1>
<gathalast line="136">Kriyābhiññā manodhātu, cha ca sakkonti gocaraṃ.</gathalast>
<hangnum line="137" number="334"></hangnum>
<gatha1 line="138">Cattāro <pageBreak edition="M" number="0.0059" /><pageBreak edition="V" number="0.0054" />ñāṇasaṃyuttā-bhiññācittañca puññato;</gatha1>
<gathalast line="139">Nārahattaṃ phalaṃ maggaṃ, kātuṃ sakkonti gocaraṃ.</gathalast>
<hangnum line="140" number="335"></hangnum>
<gatha1 line="141">Kasmā arahato magga-cittaṃ vā phalamānasaṃ;</gatha1>
<gathalast line="142">Puthujjanā vā sekkhā vā, na sakkonti hi jānituṃ.</gathalast>
<hangnum line="143" number="336"></hangnum>
<gatha1 line="144">Puthujjano na jānāti,</gatha1>
<gatha2 line="145">Sotāpannassa mānasaṃ;</gatha2>
<gatha3 line="146">Sotāpanno na jānāti,</gatha3>
<gathalast line="147">Sakadāgāmissa mānasaṃ.</gathalast>
<hangnum line="148" number="337"></hangnum>
<gatha1 line="149">Sakadāgāmī na jānāti, anāgāmissa mānasaṃ;</gatha1>
<gathalast line="150">Anāgāmī na jānāti, arahantassa mānasaṃ.</gathalast>
<hangnum line="151" number="338"></hangnum>
<gatha1 line="152">Heṭṭhimo <pageBreak edition="P" number="0.0046" />heṭṭhimo neva, jānāti uparūpari;</gatha1>
<gathalast line="153">Uparūpari jānāti, heṭṭhimassa ca mānasaṃ.</gathalast>
<hangnum line="154" number="339"></hangnum>
<gatha1 line="155">Yo dhammo yassa dhammassa,</gatha1>
<gatha2 line="156">Hoti ārammaṇaṃ pana;</gatha2>
<gatha3 line="157">Tamuddharitvā ekekaṃ,</gatha3>
<gathalast line="158">Pavakkhāmi ito paraṃ.</gathalast>
<hangnum line="159" number="340"></hangnum>
<gatha1 line="160">Kusalārammaṇaṃ kāme, kusalākusalassa ca;</gatha1>
<gathalast line="161">Abhiññāmānasassāpi, kusalassa kriyassa ca.</gathalast>
<hangnum line="162" number="341"></hangnum>
<gatha1 line="163">Kāmāvacarapākassa, tathā kāmakriyassa ca;</gatha1>
<gathalast line="164">Etesaṃ pana rāsīnaṃ, channaṃ ārammaṇaṃ siyā.</gathalast>
<hangnum line="165" number="342"></hangnum>
<gatha1 line="166">Rūpāvacarapuññāni, kāmapākaṃ tato vinā;</gatha1>
<gathalast line="167">Pañcannaṃ pana rāsīnaṃ, honti ārammaṇāni hi.</gathalast>
<hangnum line="168" number="343"></hangnum>
<gatha1 line="169">Āruppakusalañcāpi, tebhūmakusalassa ca;</gatha1>
<gathalast line="170">Tebhūmakakriyassāpi, tathevākusalassapi.</gathalast>
<hangnum line="171" number="344"></hangnum>
<gatha1 line="172">Arūpāvacarapākānaṃ <pageBreak edition="M" number="0.0060" /><pageBreak edition="V" number="0.0055" />, dvinnaṃ pana catutthadu;</gatha1>
<gathalast line="173">Imesaṃ aṭṭharāsīnaṃ, hotārammaṇapaccayo.</gathalast>
<hangnum line="174" number="345"></hangnum>
<gatha1 line="175">Apariyāpannapuññampi, kāmāvacaratopi ca;</gatha1>
<gathalast line="176">Rūpato pañcamassāpi, kusalassa kriyassa ca.</gathalast>
<hangnum line="177" number="346"></hangnum>
<gatha1 line="178">Catunnaṃ pana rāsīnaṃ, hoti ārammaṇaṃ sadā;</gatha1>
<gathalast line="179">Tathevākusalaṃ kāma-rūpāvacarato pana.</gathalast>
<hangnum line="180" number="347"></hangnum>
<gatha1 line="181">Kusalassa kriyassāpi, tathevākusalassa ca;</gatha1>
<gathalast line="182">Kāmāvacarapākānaṃ, channaṃ rāsīnamīritaṃ.</gathalast>
<hangnum line="183" number="348"></hangnum>
<gatha1 line="184">Vipākārammaṇaṃ kāme, kāmāvacaratopi ca;</gatha1>
<gathalast line="185">Rūpāvacarato ceva, kusalassa kriyassa ca.</gathalast>
<hangnum line="186" number="349"></hangnum>
<gatha1 line="187">Kāmāvacarapākānaṃ, tathevākusalassa ca;</gatha1>
<gathalast line="188">Channañca pana rāsīnaṃ, hotārammaṇapaccayo.</gathalast>
<hangnum line="189" number="350"></hangnum>
<gatha1 line="190">Vipākārammaṇaṃ rūpe, kāmāvacaratopi ca;</gatha1>
<gathalast line="191">Rūpāvacarato ceva, kusalassa kriyassa ca.</gathalast>
<hangnum line="192" number="351"></hangnum>
<gatha1 line="193">Apuññassāti pañcannaṃ, rāsīnaṃ hoti gocaro;</gatha1>
<gathalast line="194">Arūpāvacarapākesu, ayameva nayo mato.</gathalast>
<hangnum line="195" number="352"></hangnum>
<gatha1 line="196">Apariyāpannapākampi, kāmato rūpatopi ca;</gatha1>
<gathalast line="197">Kusalassa kriyassāpi, hoti ārammaṇaṃ pana.</gathalast>
<hangnum line="198" number="353"></hangnum>
<gatha1 line="199">Kriyacittamidaṃ kāme, kāmāvacaratopi ca;</gatha1>
<gathalast line="200">Rūpāvacarato ceva, kusalassa kriyassa ca.</gathalast>
<hangnum line="201" number="354"></hangnum>
<gatha1 line="202">Kāmāvacarapākassa, tathevākusalassa ca;</gatha1>
<gathalast line="203">Channaṃ rāsīnametesaṃ, hotārammaṇapaccayo.</gathalast>
<hangnum line="204" number="355"></hangnum>
<gatha1 line="205">Yaṃ <pageBreak edition="M" number="0.0061" />kriyāmānasaṃ rūpe, kāmapākaṃ tato vinā;</gatha1>
<gathalast line="206">Pañcannaṃ pana rāsīnaṃ, hoti ārammaṇaṃ pana.</gathalast>
<hangnum line="207" number="356"></hangnum>
<gatha1 line="208">Kriyācittaṃ <pageBreak edition="P" number="0.0047" /><pageBreak edition="V" number="0.0056" />panāruppe, tesaṃ pañcannameva ca;</gatha1>
<gathalast line="209">Āruppassa kriyassāpi, channaṃ hoteva gocaro.</gathalast>
<hangnum line="210" number="357"></hangnum>
<gatha1 line="211">Rūpaṃ catusamuṭṭhānaṃ, rūpārammaṇasaññitaṃ;</gatha1>
<gathalast line="212">Kāmāvacarapuññassa, tatheva kusalassa ca.</gathalast>
<hangnum line="213" number="358"></hangnum>
<gatha1 line="214">Abhiññādvayacittassa, kāmapākakriyassa ca;</gatha1>
<gathalast line="215">Channaṃ rāsīnametesaṃ, hotārammaṇapaccayo.</gathalast>
<hangnum line="216" number="359"></hangnum>
<gatha1 line="217">Nibbānārammaṇaṃ kāma-rūpāvacarato pana;</gatha1>
<gathalast line="218">Kusalassubhayassāpi, kāmarūpakriyassa ca.</gathalast>
<hangnum line="219" number="360"></hangnum>
<gatha1 line="220">Apariyāpannato ceva, phalassa kusalassa ca;</gatha1>
<gathalast line="221">Channaṃ rāsīnametesaṃ, hotārammaṇapaccayo.</gathalast>
<hangnum line="222" number="361"></hangnum>
<gatha1 line="223">Nānappakārakaṃ sabbaṃ, paññattārammaṇaṃ pana;</gatha1>
<gathalast line="224">Tebhūmakassa puññassa, tathevākusalassa ca.</gathalast>
<hangnum line="225" number="362"></hangnum>
<gatha1 line="226">Rūpārūpavipākassa, tebhūmakakriyassa ca;</gatha1>
<gathalast line="227">Navannaṃ pana rāsīnaṃ, hotārammaṇapaccayo.</gathalast>
<hangnum line="228" number="363"></hangnum>
<gatha1 line="229">Rūpārammaṇikā dve tu, dve dve saddhādigocarā;</gatha1>
<gathalast line="230">Pañcārammaṇikā nāma, cittuppādā tayo matā.</gathalast>
<hangnum line="231" number="364"></hangnum>
<gatha1 line="232">Idhekacattālīseva, chaḷārammaṇikā matā;</gatha1>
<gathalast line="233">Kāmāvacaracittāna-mayamārammaṇakkamo.</gathalast>
<hangnum line="234" number="365"></hangnum>
<gatha1 line="235">Pañcābhiññā vivajjetvā, rūpārūpā anāsavā;</gatha1>
<gathalast line="236">Cittuppādā ime sabbe, dhammārammaṇagocarā.</gathalast>
<hangnum line="237" number="366"></hangnum>
<gatha1 line="238">Paṭhamāruppakusalaṃ, dutiyāruppacetaso;</gatha1>
<gathalast line="239">Kusalassa vipākassa, kriyassārammaṇaṃ bhave.</gathalast>
<hangnum line="240" number="367"></hangnum>
<gatha1 line="241">Paṭhamāruppapākoyaṃ <pageBreak edition="M" number="0.0062" />, dutiyāruppacetaso;</gatha1>
<gathalast line="242">Kusalassa vipākassa, kriyassārammaṇaṃ na hi.</gathalast>
<hangnum line="243" number="368"></hangnum>
<gatha1 line="244">Paṭhamaṃ <pageBreak edition="V" number="0.0057" />tu kriyācittaṃ, dutiyāruppacetaso;</gatha1>
<gathalast line="245">Na puññassa na pākassa, hoti ārammaṇaṃ pana.</gathalast>
<hangnum line="246" number="369"></hangnum>
<gatha1 line="247">Paṭhamaṃ tu kriyācittaṃ, dutiyāruppacetaso;</gatha1>
<gathalast line="248">Kriyassārammaṇaṃ hoti, iti ñeyyaṃ vibhāvinā.</gathalast>
<hangnum line="249" number="370"></hangnum>
<gatha1 line="250">Puthujjanassa sekkhassa, arūpārammaṇaṃ dvidhā;</gatha1>
<gathalast line="251">Kusalaṃ kusalassāpi, vipākassa ca taṃ siyā.</gathalast>
<hangnum line="252" number="371"></hangnum>
<gatha1 line="253">Khīṇāsavassa bhikkhussa, paṭhamāruppamānasaṃ;</gatha1>
<gathalast line="254">Ārammaṇaṃ tidhā hoti, iti vuttaṃ mahesinā.</gathalast>
<hangnum line="255" number="372"></hangnum>
<gatha1 line="256">Kriyassāpi kriyā hoti, kusalampi kriyassa ca;</gatha1>
<gathalast line="257">Kusalaṃ tu vipākassa, evaṃ hoti tidhā pana.</gathalast>
<hangnum line="258" number="373"></hangnum>
<gatha1 line="259">Tatiyāruppacittampi, catutthāruppacetaso;</gatha1>
<gathalast line="260">Evameva dvidhā ceva, tidhā cārammaṇaṃ siyā.</gathalast>
<hangnum line="261" number="374"></hangnum>
<gatha1 line="262">Yaṃ yaṃ pana idhārabbha,</gatha1>
<gatha2 line="263">Ye ye jāyanti gocaraṃ;</gatha2>
<gatha3 line="264">So so tesañca tesañca,</gatha3>
<gathalast line="265">Hotārammaṇapaccayo.</gathalast>
<hangnum line="266" number="375"></hangnum>
<gatha1 line="267">Yo <pageBreak edition="P" number="0.0048" />panimassa naro kira pāraṃ,</gatha1>
<gatha2 line="268">Duttaramuttaramuttaratīdha;</gatha2>
<gatha3 line="269">So abhidhammamahaṇṇavapāraṃ,</gatha3>
<gathalast line="270">Duttaramuttaramuttarateva.</gathalast>
<centered line="271">Iti abhidhammāvatāre ārammaṇavibhāgo nāma</centered>
<centered line="272">Chaṭṭho paricchedo.</centered>
</body>
</document>