<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf50.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/navamo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>navamo paricchedo</basename>
    <titlePath>Navamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">Navamo paricchedo</chapter>
    <subhead line="2">9. Cetasikasaṅgahakathā</subhead>
    <hangnum line="3" number="315"></hangnum>
    <gatha1 line="4"> Satta sādhāraṇā ceva, cha dhammā ca pakiṇṇakā;</gatha1>
    <gathalast line="5">Saddhādi pañcavīseti, aṭṭhatiṃsa samissitā.</gathalast>
    <hangnum line="6" number="316"></hangnum>
    <gatha1 line="7"> Kāmāvacarapuññesu, labbhanti paṭhamadvaye;</gatha1>
    <gathalast line="8">Sattatiṃseva dutiye, paññāmattavivajjitā.</gathalast>
    <hangnum line="9" number="317"></hangnum>
    <gatha1 line="10"> Tatiye ca yathāvuttā, pītimattavivajjitā;</gatha1>
    <gathalast line="11">Chattiṃseva catutthamhi, paññāpītidvayaṃ vinā.</gathalast>
    <hangnum line="12" number="318"></hangnum>
    <gatha1 line="13"> Mahākriyāsu yujjanti, hitvā viratiyo tathā;</gatha1>
    <gathalast line="14">Pañcatiṃsa catuttiṃsadvayaṃ tettiṃsakaṃ kamā.</gathalast>
    <hangnum line="15" number="319"></hangnum>
    <gatha1 line="16"> Ṭhapetvā appamaññā ca, mahāpākesu yojitā;</gatha1>
    <gathalast line="17">Tettiṃsā ceva dvattiṃsadvayekattiṃsakaṃ kamā.</gathalast>
    <hangnum line="18" number="320"></hangnum>
    <gatha1 line="19"> Appamaññā gahetvāna, hitvā viratiyo tathā;</gatha1>
    <gathalast line="20">Pañcatiṃseva paṭhame, rūpāvacaramānase.</gathalast>
    <hangnum line="21" number="321"></hangnum>
    <gatha1 line="22"> Vitakkaṃ dutiye hitvā, vicārañca tato paraṃ;</gatha1>
    <gathalast line="23">Catutthe pana pītiñca, appamaññañca pañcame.</gathalast>
    <hangnum line="24" number="322"></hangnum>
    <gatha1 line="25"> Yathāvuttapakārāva <pageBreak edition="Vipassana Research Institut" number="0.0032" />, catuttiṃsa yathākkamaṃ;</gatha1>
    <gathalast line="26">Tettiṃsa ceva dvattiṃsa, samatiṃsañca labbhare.</gathalast>
    <hangnum line="27" number="323"></hangnum>
    <gatha1 line="28"> Pañcamena samānā ca, ṭhapetvāruppamānasā;</gatha1>
    <gathalast line="29">Bhūmārammaṇabhedañca, aṅgānañca paṇītataṃ.</gathalast>
    <hangnum line="30" number="324"></hangnum>
    <gatha1 line="31"> Appamaññā <pageBreak edition="Myanmar" number="0.0029" /> ṭhapetvāna, gahetvā viratittayaṃ;</gatha1>
    <gathalast line="32">Chattiṃsānuttare honti, paṭhamajjhānamānase.</gathalast>
    <hangnum line="33" number="325"></hangnum>
    <gatha1 line="34"> Vitakkaṃ dutiye hitvā, vicārañca tato paraṃ;</gatha1>
    <gathalast line="35">Pītiṃ hitvā catutthe ca, pañcamepi ca sabbathā.</gathalast>
    <hangnum line="36" number="326"></hangnum>
    <gatha1 line="37"> Yathāvuttappakārāva, pañcatiṃsa yathākkamaṃ;</gatha1>
    <gathalast line="38">Catuttiṃsañca tettiṃsa, tathā tettiṃsa cāpare.</gathalast>
    <hangnum line="39" number="327"></hangnum>
    <gatha1 line="40"> Evaṃ bāvīsadhā bhedo, anavajjesu saṅgaho;</gatha1>
    <gathalast line="41">Ekūnasaṭṭhicittesu, aṭṭhatiṃsānamīrito.</gathalast>
    <hangnum line="42" number="328"></hangnum>
    <gatha1 line="43"> Viratī appamaññā ca, gahetvā pana sabbaso;</gatha1>
    <gathalast line="44">Ekamekaṃ gahetvā ca, paccakkhāya ca sabbathā.</gathalast>
    <hangnum line="45" number="329"></hangnum>
    <gatha1 line="46"> Kāmesu sattadhā puññe, catudhā ca kriye tathā;</gatha1>
    <gathalast line="47">Rūpajjhānacatukke ca, kattabboyampi saṅgaho.</gathalast>
    <hangnum line="48" number="330"></hangnum>
    <gatha1 line="49"> Iminā panupāyena, samasattati bhedato;</gatha1>
    <gathalast line="50">Anavajjesu viññeyyo, cittuppādesu saṅgaho.</gathalast>
    <hangnum line="51" number="331"></hangnum>
    <gatha1 line="52"> Iti sabbappakārena, anavajjavinicchayaṃ;</gatha1>
    <gathalast line="53">Ñatvā yojeyya medhāvī, sāvajjesu ca saṅgahaṃ.</gathalast>
    <hangnum line="54" number="332"></hangnum>
    <gatha1 line="55"> Satta sādhāraṇā ceva, cha dhammā ca pakiṇṇakā;</gatha1>
    <gathalast line="56">Cattāro pāpasāmaññā, dhammā sattarasevime.</gathalast>
    <hangnum line="57" number="333"></hangnum>
    <gatha1 line="58"> Ekūnavīsāsaṅkhāre, paṭhame lobhadiṭṭhiyā;</gatha1>
    <gathalast line="59">Dutiye lobhamānena, yathāvuttā ca tattakā.</gathalast>
    <hangnum line="60" number="334"></hangnum>
    <gatha1 line="61"> Aṭṭhārasa <pageBreak edition="Vipassana Research Institut" number="0.0033" /> vinā pītiṃ, tatiye lobhadiṭṭhiyā;</gatha1>
    <gathalast line="62">Catutthepi vinā pītiṃ, lobhamānena tattakā.</gathalast>
    <hangnum line="63" number="335"></hangnum>
    <gatha1 line="64"> Paṭighe ca vinā pītiṃ, asaṅkhāre tatheva te;</gatha1>
    <gathalast line="65">Labbhanti dosakukkucca-macchariyāhi vīsati.</gathalast>
    <hangnum line="66" number="336"></hangnum>
    <gatha1 line="67"> Asaṅkhāresu vuttā ca, sasaṅkhāresu pañcadhā;</gatha1>
    <gathalast line="68">Thinamiddhenekavīsa, vīsa dvevīsatikkamā.</gathalast>
    <hangnum line="69" number="337"></hangnum>
    <gatha1 line="70"> Chandaṃ <pageBreak edition="Myanmar" number="0.0030" /> pītiñca uddhacce, hitvā pañcadaseva te;</gatha1>
    <gathalast line="71">Hitvā vimokkhaṃ kaṅkhañca, gahetvā kaṅkhite tathā.</gathalast>
    <hangnum line="72" number="338"></hangnum>
    <gatha1 line="73"> Sattavīsatidhammānaṃ, iti dvādasa saṅgahā;</gatha1>
    <gathalast line="74">Dvādasāpuññacittesu, viññātabbā vibhāvinā.</gathalast>
    <hangnum line="75" number="339"></hangnum>
    <gatha1 line="76"> Hitvā chāniyate dhamme, gahetvā ca yathārahaṃ;</gatha1>
    <gathalast line="77">Catuttiṃsāpi viññeyyā, saṅgahā tattha viññunā.</gathalast>
    <hangnum line="78" number="340"></hangnum>
    <gatha1 line="79"> Dvādasākusalesveva, ñatvā saṅgahamuttaraṃ;</gatha1>
    <gathalast line="80">Ñeyyāhetukacittesu, saṅgahaṃ kamato kathaṃ?</gathalast>
    <hangnum line="81" number="341"></hangnum>
    <gatha1 line="82"> Satta sādhāraṇā chandavajjitā ca pakiṇṇakā;</gatha1>
    <gathalast line="83">Hasituppādacittamhi, dvādaseva pakāsitā.</gathalast>
    <hangnum line="84" number="342"></hangnum>
    <gatha1 line="85"> Voṭṭhabbe ca vinā pītiṃ, vīriyaṃ sukhatīraṇe;</gatha1>
    <gathalast line="86">Ekādasa yathāvuttā, dhammā dvīsupi desitā.</gathalast>
    <hangnum line="87" number="343"></hangnum>
    <gatha1 line="88"> Manodhātuttike ceva, upekkhātīraṇadvaye;</gatha1>
    <gathalast line="89">Dasa honti yathāvuttā, hitvā vīriyapītiyo.</gathalast>
    <hangnum line="90" number="344"></hangnum>
    <gatha1 line="91"> Satta sādhāraṇā eva, pañcaviññāṇasambhavā;</gatha1>
    <gathalast line="92">Iccāhetukacittesu, pañcadhā saṅgaho ṭhito.</gathalast>
    <hangnum line="93" number="345"></hangnum>
    <gatha1 line="94"> Iti cetasike dhamme, cittesu gaṇite puna;</gatha1>
    <gathalast line="95">Cittena saha saṅgayha, gaṇeyyāpi ca paṇḍito.</gathalast>
    <hangnum line="96" number="346"></hangnum>
    <gatha1 line="97"> Aṭṭhatiṃsāti <pageBreak edition="Vipassana Research Institut" number="0.0034" /> ye vuttā, cittena saha te puna;</gatha1>
    <gathalast line="98">Ekūnacattālīseti, sabbatthekādhikaṃ naye.</gathalast>
    <hangnum line="99" number="347"></hangnum>
    <gatha1 line="100"> Bāvīsevaṃ dasa dve ca, pañca ceti yathārahaṃ;</gatha1>
    <gathalast line="101">Saṅgahā sampayuttānaṃ, tālīsekūnakā kathā.</gathalast>
    <hangnum line="102" number="348"></hangnum>
    <gatha1 line="103"> Vitakko ca vicāro ca, pīti paññā tathā pana;</gatha1>
    <gathalast line="104">Appamaññā viratīti, nava dhammā yathārahaṃ.</gathalast>
    <hangnum line="105" number="349"></hangnum>
    <gatha1 line="106"> Gahetabbāpanetabbā, bhavanti anavajjake;</gatha1>
    <gathalast line="107">Parivatteti sabbattha, vedanā tu yathārahaṃ.</gathalast>
    <hangnum line="108" number="350"></hangnum>
    <gatha1 line="109"> Chandādhimokkhavīriyā <pageBreak edition="Myanmar" number="0.0031" />, saddhādekūnavīsati;</gatha1>
    <gathalast line="110">Phassādayo chaḷevāti, na calantaṭṭhavīsati.</gathalast>
    <hangnum line="111" number="351"></hangnum>
    <gatha1 line="112"> Teraseva tu sāvajje, chaḷevāhetumānase;</gatha1>
    <gathalast line="113">Na calanti dasa aññe, cuddasā cha ca sambhavāti.</gathalast>
    <centered line="114">Iti cetasikavibhāge cetasikasaṅgahakathā niṭṭhitā.</centered>
    <centered line="115">Navamo paricchedo.</centered>
  </content>
</document>