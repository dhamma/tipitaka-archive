<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf54.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/terasamo paricchedo.xml</archivePath>
    <baseFileName>terasamo paricchedo</baseFileName>
    <titlePath>Terasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Terasamo paricchedo</chapter>
    <subhead line="2">13. Rāsiyogakathā</subhead>
    <hangnum line="3" number="441"></hangnum>
    <gatha1 line="4"> Iti rāsivīthiṃ ñatvā, labbhamānavasā budho;</gatha1>
    <gathalast line="5">Tesamevātha yogampi, cittuppādesu dīpaye.</gathalast>
    <hangnum line="6" number="442"></hangnum>
    <gatha1 line="7"> Kāmāvacarakusalassa, paṭhamadvayamānase;</gatha1>
    <gathalast line="8">Sabbepi rāsayo honti, yathāsambhavato kathaṃ.</gathalast>
    <hangnum line="9" number="443"></hangnum>
    <gatha1 line="10"> Phassapañcakarāsī ca, jhānapañcakarāsi ca;</gatha1>
    <gathalast line="11">Indriyaṭṭhakarāsī ca, maggapañcakarāsi ca.</gathalast>
    <hangnum line="12" number="444"></hangnum>
    <gatha1 line="13"> Balasattakarāsī ca, hetukammapathattikā;</gatha1>
    <gathalast line="14">Dasāvasesā rāsī ca, lokapāladukādayo.</gathalast>
    <hangnum line="15" number="445"></hangnum>
    <gatha1 line="16"> Yevāpanakanavakaṃ, niyatuddhaccavajjitā;</gatha1>
    <gathalast line="17">Appamaññādvayañceva, tisso viratiyoti ca.</gathalast>
    <hangnum line="18" number="446"></hangnum>
    <gatha1 line="19"> Iti sattarasevete, desitā ca sarūpato;</gatha1>
    <gathalast line="20">Yevāpanakarāsī ca, labbhantiṭṭhārasāpi ca.</gathalast>
    <hangnum line="21" number="447"></hangnum>
    <gatha1 line="22"> Chappaññāsa padānettha, desitāni sarūpato;</gatha1>
    <gathalast line="23">Dhammā pana samatiṃsa, tattha honti sarūpato.</gathalast>
    <hangnum line="24" number="448"></hangnum>
    <gatha1 line="25"> Tāni <pageBreak edition="V" number="0.0044" /> yevāpanakehi, pañcasaṭṭhi padāni ca;</gatha1>
    <gathalast line="26">Dhammā cekūnatālīsa, bhavanti pana sambhavā.</gathalast>
    <hangnum line="27" number="449"></hangnum>
    <gatha1 line="28"> Tattha dvādasa dhammā ca, desitā savibhattikā;</gatha1>
    <gathalast line="29">Avasesā tu sabbepi, avibhattikanāmakā.</gathalast>
    <hangnum line="30" number="450"></hangnum>
    <gatha1 line="31"> Ekadvi <pageBreak edition="M" number="0.0040" /> ca ticatukka-chasattaṭṭhānikā pana;</gatha1>
    <gathalast line="32">Sattavīsa ca satteko, dvekeko ca yathākkamaṃ.</gathalast>
    <hangnum line="33" number="451"></hangnum>
    <gatha1 line="34"> Niyatā tu catuttiṃsa, dhammāva sahavuttito;</gatha1>
    <gathalast line="35">Yathāsambhavavuttito, pañcadhā niyatā kathā.</gathalast>
    <hangnum line="36" number="452"></hangnum>
    <gatha1 line="37"> Tattha cāniyate sabbe, gahetvā ca pahāya ca;</gatha1>
    <gathalast line="38">Paccekañca gahetvāpi, sattadhā yojanakkamo.</gathalast>
    <hangnum line="39" number="453"></hangnum>
    <gatha1 line="40"> Sakimekūnatālīsa, catuttiṃsa yathākkamaṃ;</gatha1>
    <gathalast line="41">Pañcakkhattuñca yojeyya, pañcatiṃsāti paṇḍito.</gathalast>
    <hangnum line="42" number="454"></hangnum>
    <gatha1 line="43"> Rāsayo ca padānīdha, dhammantaravibhattiyo;</gatha1>
    <gathalast line="44">Sarūpayevāpanake, niyatāniyate yathā.</gathalast>
    <hangnum line="45" number="455"></hangnum>
    <gatha1 line="46"> Yojanānayabhedañca, gaṇanāsaṅgahaṭṭhiti;</gatha1>
    <gathalast line="47">Labbhamānānumānena, sallakkhento tahiṃ tahiṃ.</gathalast>
    <hangnum line="48" number="456"></hangnum>
    <gatha1 line="49"> Ñāṇaṃ ñāṇaviyuttamhi, hitvā pītiṃ upekkhite;</gatha1>
    <gathalast line="50">Vedanā parivattento, kāmapuññe ca sesake.</gathalast>
    <hangnum line="51" number="457"></hangnum>
    <gatha1 line="52"> Mahākriye ca yojeyya, pahāya viratittayaṃ;</gatha1>
    <gathalast line="53">Appamaññā ca hitvātha, mahāpāke ca yojaye.</gathalast>
    <hangnum line="54" number="458"></hangnum>
    <gatha1 line="55"> Takkādiṃ kamato hitvā, sabbattha viratittayaṃ;</gatha1>
    <gathalast line="56">Pañcame appamaññāya, hitvā rūpe ca yojaye.</gathalast>
    <hangnum line="57" number="459"></hangnum>
    <gatha1 line="58"> Hitvāppamaññā yojaye, yathājhānamanuttare;</gatha1>
    <gathalast line="59">Lokuttarindriyañceva, gahetvā viratittayaṃ.</gathalast>
    <hangnum line="60" number="460"></hangnum>
    <gatha1 line="61"> Jhānāni <pageBreak edition="V" number="0.0045" /> catutālīsa, sukhayuttāni vattare;</gatha1>
    <gathalast line="62">Upekkhitāni tevīsa, pañcamajjhāne ca sabbathā.</gathalast>
    <hangnum line="63" number="461"></hangnum>
    <gatha1 line="64"> Appamaññāviratiyo, kāmapuññesu labbhare;</gatha1>
    <gathalast line="65">Appamaññā rūpajjhāna-catukke ca mahākriye.</gathalast>
    <hangnum line="66" number="462"></hangnum>
    <gatha1 line="67"> Lokuttaresu sabbattha, sambhoti viratittayaṃ;</gatha1>
    <gathalast line="68">Natthidvayampi āruppe, mahāpāke ca pañcame.</gathalast>
    <hangnum line="69" number="463"></hangnum>
    <gatha1 line="70"> Vitakkādittayaṃ <pageBreak edition="M" number="0.0041" /> paññā, pañca cāniyatā calā;</gatha1>
    <gathalast line="71">Hānibuddhivasā sesā, na calanti kudācanaṃ.</gathalast>
    <hangnum line="72" number="464"></hangnum>
    <gatha1 line="73"> Bāvīsatividho cettha, saṅgaho anavajjake;</gatha1>
    <gathalast line="74">Dvayadvayavasā ceva, jhānapañcakatopi ca.</gathalast>
    <hangnum line="75" number="465"></hangnum>
    <gatha1 line="76"> Iti ñatvānavajjesu, rāsisaṅgaha sambhavaṃ;</gatha1>
    <gathalast line="77">Sāvajjesupi viññeyyā, viññunā rāsayo kathaṃ.</gathalast>
    <hangnum line="78" number="466"></hangnum>
    <gatha1 line="79"> Lobhamūlesu paṭhame, phassapañcakarāsi ca;</gatha1>
    <gathalast line="80">Jhānapañcakarāsī ca, tathevindriyapañcakaṃ.</gathalast>
    <hangnum line="81" number="467"></hangnum>
    <gatha1 line="82"> Maggabalacatukkañca, hetukammapathadukā;</gatha1>
    <gathalast line="83">Lokanāsakarāsī ca, samatho samathaddukā.</gathalast>
    <hangnum line="84" number="468"></hangnum>
    <gatha1 line="85"> Tatramajjhattataṃ hitvā, yevāpanakanāmakā;</gatha1>
    <gathalast line="86">Cattāro ceti labbhanti, tatthekādasa rāsayo.</gathalast>
    <hangnum line="87" number="469"></hangnum>
    <gatha1 line="88"> Dvattiṃseva padānettha, desitāni sarūpato;</gatha1>
    <gathalast line="89">Tāni yevāpanakehi, chattiṃseva bhavanti ca.</gathalast>
    <hangnum line="90" number="470"></hangnum>
    <gatha1 line="91"> Asambhinnapadānettha, samavīsati sambhavā;</gatha1>
    <gathalast line="92">Savibhattikanāmā ca, nava dhammā pakāsitā.</gathalast>
    <hangnum line="93" number="471"></hangnum>
    <gatha1 line="94"> Ekadvayaticatukka-chaṭṭhānaniyatā pana;</gatha1>
    <gathalast line="95">Ekādasa chaḷekā ca, kameneko punekako.</gathalast>
    <hangnum line="96" number="472"></hangnum>
    <gatha1 line="97"> Natthevāniyatā <pageBreak edition="V" number="0.0046" /> hettha, yevāpanakanāmakā;</gatha1>
    <gathalast line="98">Yojanānayabhedo ca, tasmā tattha na vijjati.</gathalast>
    <hangnum line="99" number="473"></hangnum>
    <gatha1 line="100"> Māno ca thinamiddhañca, issā macchariyaṃ tathā;</gatha1>
    <gathalast line="101">Kukkuccamiti sāvajje, chaḷevāniyatā matā.</gathalast>
    <hangnum line="102" number="474"></hangnum>
    <gatha1 line="103"> Māno diṭṭhiviyuttesu, sasaṅkhāresu pañcasu;</gatha1>
    <gathalast line="104">Thinamiddhaṃ tayo sesā, paṭighadvayayogino.</gathalast>
    <hangnum line="105" number="475"></hangnum>
    <gatha1 line="106"> Iccevamaṭṭha <pageBreak edition="M" number="0.0042" /> sāvajjā, anavajjaṭṭhavīsati;</gatha1>
    <gathalast line="107">Chattiṃsa mānasā sabbe, hontāniyatayogino.</gathalast>
    <hangnum line="108" number="476"></hangnum>
    <gatha1 line="109"> Tehi yuttā yathāyogaṃ, ekadvittayapañcahi;</gatha1>
    <gathalast line="110">Dve dvāvīsaṃ tayo ceva, nava cātha yathākkamaṃ.</gathalast>
    <hangnum line="111" number="477"></hangnum>
    <gatha1 line="112"> Iti vuttānusārena, labbhamānavasā pana;</gatha1>
    <gathalast line="113">Tadaññesupi yojeyya, sāvajjesu yathākkamaṃ.</gathalast>
    <hangnum line="114" number="478"></hangnum>
    <gatha1 line="115"> Lobhamūlesu lobhañca, dosañca paṭighadvaye;</gatha1>
    <gathalast line="116">Mohamūle kaṅkhuddhaccaṃ, gahetvā heturāsiyaṃ.</gathalast>
    <hangnum line="117" number="479"></hangnum>
    <gatha1 line="118"> Diṭṭhiṃ diṭṭhiviyuttamhi, hitvā pītimupekkhite;</gatha1>
    <gathalast line="119">Vedanaṃ parivattento, dosamūle ca paṇḍito.</gathalast>
    <hangnum line="120" number="480"></hangnum>
    <gatha1 line="121"> Tathā kammapathaṃ diṭṭhiṃ,</gatha1>
    <gatha2 line="122">Pītiṃ chandañca momuhe;</gatha2>
    <gatha3 line="123">Kaṅkhite adhimokkhañca,</gatha3>
    <gathalast line="124">Hitvā yojeyya rāsayo.</gathalast>
    <hangnum line="125" number="481"></hangnum>
    <gatha1 line="126"> Cittassa ṭhitiṃ pattāsu, cittassekaggatā pana;</gatha1>
    <gathalast line="127">Kaṅkhite parihīnāva, indriyādīsu pañcasu.</gathalast>
    <hangnum line="128" number="482"></hangnum>
    <gatha1 line="129"> Iti dvādasadhā ñatvā, sāvajjesupi saṅgahaṃ;</gatha1>
    <gathalast line="130">Ahetukepi viññeyyā, yathāsambhavato kathaṃ.</gathalast>
    <hangnum line="131" number="483"></hangnum>
    <gatha1 line="132"> Aṭṭhārasāhetukesu <pageBreak edition="V" number="0.0047" />, pañcaviññāṇamānase;</gatha1>
    <gathalast line="133">Phassapañcakarāsī ca, jhānaṭṭhānadukaṃ tathā.</gathalast>
    <hangnum line="134" number="484"></hangnum>
    <gatha1 line="135"> Indriyattikarāsī ca, yevāpanakanāmako;</gatha1>
    <gathalast line="136">Eko manasikāroti, cattāro rāsayo siyuṃ.</gathalast>
    <hangnum line="137" number="485"></hangnum>
    <gatha1 line="138"> Asambhinnā panaṭṭheva, dve tattha savibhattikā;</gatha1>
    <gathalast line="139">Ekadvayatikaṭṭhānā, chaḷeko ca punekako.</gathalast>
    <hangnum line="140" number="486"></hangnum>
    <gatha1 line="141"> Manodhātuttikāhetu-paṭisandhiyuge pana;</gatha1>
    <gathalast line="142">Vitakko ca vicāro ca, adhikā jhānarāsiyaṃ.</gathalast>
    <hangnum line="143" number="487"></hangnum>
    <gatha1 line="144"> Sukhasantīraṇe <pageBreak edition="M" number="0.0043" /> pīti, dutiyāvajjane pana;</gatha1>
    <gathalast line="145">Vīriyañca samādhiñca, labbhatindriyarāsiyaṃ.</gathalast>
    <hangnum line="146" number="488"></hangnum>
    <gatha1 line="147"> Adhikā hasite honti, pīti ca vīriyādayo;</gatha1>
    <gathalast line="148">Yevāpanādhimokkho ca, pañcaviññāṇavajjite.</gathalast>
    <hangnum line="149" number="489"></hangnum>
    <gatha1 line="150"> Iccānavajje bāvīsa,</gatha1>
    <gatha2 line="151">Sāvajje dvādasāpare;</gatha2>
    <gatha3 line="152">Yogā hetumhi pañcete,</gatha3>
    <gathalast line="153">Tālīsekūnakā kathāti.</gathalast>
    <centered line="154">Iti cetasikavibhāge rāsiyogakathā niṭṭhitā.</centered>
    <centered line="155">Terasamo paricchedo.</centered>
  </content>
</document>