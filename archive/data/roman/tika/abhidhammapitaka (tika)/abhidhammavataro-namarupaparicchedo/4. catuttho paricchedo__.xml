<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf76.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/4. catuttho paricchedo__.xml</archivePath>
    <baseFileName>4. catuttho paricchedo__</baseFileName>
    <titlePath>4. Catuttho paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">4. Catuttho paricchedo</chapter>
    <subhead line="2">Viññāṇakkhandhapakiṇṇakanayasaṅkhepo</subhead>
    <hangnum line="3" number="192"></hangnum>
    <gatha1 line="4"> Ekadhādinayodāni <pageBreak edition="M" number="0.0018" />, paṭuvaḍḍhāya yoginaṃ;</gatha1>
    <gathalast line="5">Vuccate visayaggāhā, sabba<bold>mekavidhaṃ</bold> manaṃ.</gathalast>
    <hangnum line="6" number="193"></hangnum>
    <gatha1 line="7"> Ekāsīti tibhūmaṭṭhaṃ, lokiyaṃ suttarañca taṃ;</gatha1>
    <gathalast line="8">Sesaṃ lokuttaraṃ aṭṭha, anuttarañcitī <bold>dvidhā</bold>.</gathalast>
    <hangnum line="9" number="194"></hangnum>
    <gatha1 line="10"> Lokapākakriyāhetū <pageBreak edition="V" number="0.0020" />, cekahetūti sattahi;</gatha1>
    <gathalast line="11">Tiṃsa nādhipati sādhi-pati sesātipī dvidhā.</gathalast>
    <hangnum line="12" number="195"></hangnum>
    <gatha1 line="13"> Chandacittīhavīmaṃsā-svekena matimā yutaṃ;</gatha1>
    <gathalast line="14">Vinā vīmaṃsamekena, ñāṇahīnamanaṃ yutaṃ.</gathalast>
    <hangnum line="15" number="196"></hangnum>
    <gatha1 line="16"> Parittānappamāṇāni, mahaggatamanāniti;</gatha1>
    <gathalast line="17"><bold>Tidhā</bold> chanava caṭṭha ca, tinavā ca yathākkamaṃ.</gathalast>
    <hangnum line="18" number="197"></hangnum>
    <gatha1 line="19"> Dvipañca cittaṃ viññāṇaṃ, tisso hi manodhātuyo;</gatha1>
    <gathalast line="20">Chasattati manoñāṇa-dhātūti <bold>tividhā</bold> puna.</gathalast>
    <hangnum line="21" number="198"></hangnum>
    <gatha1 line="22"> Ekārammaṇacittāni, anabhiññaṃ mahaggataṃ;</gatha1>
    <gathalast line="23">Amalaṃ pañcaviññāṇaṃ, navapañca bhavantime.</gathalast>
    <hangnum line="24" number="199"></hangnum>
    <gatha1 line="25"> Pañcālambaṃ manodhātu, sābhiññaṃ kāmadhātujaṃ;</gatha1>
    <gathalast line="26">Sesaṃ chārammaṇaṃ taṃ hi, tecattālīsa saṅkhyato.</gathalast>
    <hangnum line="27" number="200"></hangnum>
    <gatha1 line="28"> Kāmapākadusā cādi-maggo cādikriyā duve;</gatha1>
    <gathalast line="29">Rūpā sabbetirūpe na, tecattālīsa hontime.</gathalast>
    <hangnum line="30" number="201"></hangnum>
    <gatha1 line="31"> Vināva rūpenāruppa-vipākā caturo siyuṃ;</gatha1>
    <gathalast line="32">Dvecattālīsa sesāni, vattantubhayathāpi ca.</gathalast>
    <hangnum line="33" number="202"></hangnum>
    <gatha1 line="34"><bold>Catudhā</bold>pi ahetvekadvihetukatihetuto;</gatha1>
    <gathalast line="35">Aṭṭhārasa dve bāvīsa, sattacattālisaṃ bhave.</gathalast>
    <hangnum line="36" number="203"></hangnum>
    <gatha1 line="37"> Kāme <pageBreak edition="M" number="0.0019" /> javā savoṭṭhabbā, abhiññādvayameva ca;</gatha1>
    <gathalast line="38">Rūpiriyāpathaviññattikarāme caturaṭṭhakā.</gathalast>
    <hangnum line="39" number="204"></hangnum>
    <gatha1 line="40"> Chabbīsati javā sesā, karā rūpiriyāpathe;</gatha1>
    <gathalast line="41">Dvipañcamanavajjāni, kāmarūpaphalāni ca.</gathalast>
    <hangnum line="42" number="205"></hangnum>
    <gatha1 line="43"> Ādikriyāti cekūna-vīsa rūpakarā ime;</gatha1>
    <gathalast line="44">Sesā cuddasa bhinnāvacuti sandhi na tīṇipi.</gathalast>
    <hangnum line="45" number="206"></hangnum>
    <gatha1 line="46"> Ekakiccādito <pageBreak edition="V" number="0.0021" /><bold>pañca-vidhā</bold> tatthekakiccakā;</gatha1>
    <gathalast line="47">Dvipañcacittaṃ javanaṃ, manodhātuṭṭhasaṭṭhime.</gathalast>
    <hangnum line="48" number="207"></hangnum>
    <gatha1 line="49"> Dvikiccādīni voṭṭhabbaṃ, sukhatīraṃ mahaggate;</gatha1>
    <gathalast line="50">Pākā kāmamahāpākā, sesā tīrā yathākkamaṃ.</gathalast>
    <hangnum line="51" number="208"></hangnum>
    <gatha1 line="52"> Dassanaṃ savanaṃ diṭṭhaṃ, sutaṃ ghāyanakādikaṃ;</gatha1>
    <gathalast line="53">Tayaṃ mutaṃ manodhātuttayaṃ diṭṭhaṃ sutaṃ mutaṃ.</gathalast>
    <hangnum line="54" number="209"></hangnum>
    <gatha1 line="55"> Diṭṭhaṃ sutaṃ mutaṃ ñātaṃ, sābhiññaṃ sesakāmikaṃ;</gatha1>
    <gathalast line="56">Viññātārammaṇaṃ sesamevaṃ <bold>chabbidha</bold>mīraye.</gathalast>
    <hangnum line="57" number="210"></hangnum>
    <gatha1 line="58"><bold>Sattadhā</bold> sattaviññāṇadhātūnaṃ tu vasā bhave;</gatha1>
    <gathalast line="59">Vuccatedāni tasseva, anantaranayakkamo.</gathalast>
    <hangnum line="60" number="211"></hangnum>
    <gatha1 line="61"> Puññesvādidvayā kāme, rūpapuññamanantakaṃ;</gatha1>
    <gathalast line="62">Tappādakuttarānantaṃ, bhavaṅgañcāditīraṇaṃ.</gathalast>
    <hangnum line="63" number="212"></hangnum>
    <gatha1 line="64"> Dutiyantadvayā tīraṃ, bhavaṅgaṃ tatiyadvayā;</gatha1>
    <gathalast line="65">Te anantāmalaṃ puññaṃ, majjhattañca mahaggataṃ.</gathalast>
    <hangnum line="66" number="213"></hangnum>
    <gatha1 line="67"> Sabbavāre sayañceti, tepaññāsa tisatta ca;</gatha1>
    <gathalast line="68">Tettiṃsa ca bhavantete, rūpesu pana puññato.</gathalast>
    <hangnum line="69" number="214"></hangnum>
    <gatha1 line="70"> Tappākā ca matiyutta-kāmapākā sayaṃ dasa;</gatha1>
    <gathalast line="71">Āruppapuññato te ca, sako pāko sayaṃ puna.</gathalast>
    <hangnum line="72" number="215"></hangnum>
    <gatha1 line="73"> Adhopākā ca antamhā, tatiyañca phalantime;</gatha1>
    <gathalast line="74">Dasekadvitipañcāhi, maggā cekaṃ sakaṃ phalaṃ.</gathalast>
    <hangnum line="75" number="216"></hangnum>
    <gatha1 line="76"> Lobhamūlekahetūhi <pageBreak edition="M" number="0.0020" />, antakāmasubhā viya;</gatha1>
    <gathalast line="77">Satta dosadvayā kāma-bhavaṅgapekkhavā sayaṃ.</gathalast>
    <hangnum line="78" number="217"></hangnum>
    <gatha1 line="79"> Mahāpākatihetūhi, sāvajjā sabbasandhiyo;</gatha1>
    <gathalast line="80">Kāmaccutīhi sesāhi, sāvajjā kāmasandhiyo.</gathalast>
    <hangnum line="81" number="218"></hangnum>
    <gatha1 line="82"> Kāmaccuti <pageBreak edition="V" number="0.0022" /> ca voṭṭhabbaṃ, sayañca sukhatīrato;</gatha1>
    <gathalast line="83">Paṭicchā tīraṇāni dve, itarā sakatīraṇaṃ.</gathalast>
    <hangnum line="84" number="219"></hangnum>
    <gatha1 line="85"> Sakaṃ sakaṃ paṭicchaṃ tu, viññāṇehi dvipañcahi;</gatha1>
    <gathalast line="86">Rūpapākehi sāvajjā, sandhiyohetuvajjitā.</gathalast>
    <hangnum line="87" number="220"></hangnum>
    <gatha1 line="88"> Arūpapākesvādimhā, kāmapākā tihetukā;</gatha1>
    <gathalast line="89">Antāvajjampi cāruppa-pākā ca nava hontime.</gathalast>
    <hangnum line="90" number="221"></hangnum>
    <gatha1 line="91"> Dutiyādīhi teyeva, adhopākaṃ vinā vinā;</gatha1>
    <gathalast line="92">Phalā tihetukā pākā, sayañceti catuddasa.</gathalast>
    <hangnum line="93" number="222"></hangnum>
    <gatha1 line="94"> Dvipañcādikriyā hāsā, sayañcāruppavajjitā;</gatha1>
    <gathalast line="95">Ñāṇayuttabhavaṅgāti, dasa voṭṭhabbato pana.</gathalast>
    <hangnum line="96" number="223"></hangnum>
    <gatha1 line="97"> Kāme javā bhavaṅgā ca, kāmarūpe sayampi vā;</gatha1>
    <gathalast line="98">Navapañca sahetādi-kiriyadvayato pana.</gathalast>
    <hangnum line="99" number="224"></hangnum>
    <gatha1 line="100"> Sayaṃ bhavaṅgamatimā, rūpe sātakriyāpi ca;</gatha1>
    <gathalast line="101">Tappādakantimañceti, bāvīsa tatiyā pana.</gathalast>
    <hangnum line="102" number="225"></hangnum>
    <gatha1 line="103"> Te ca pākā sayañcante, phalaṃ majjhā mahaggatā;</gatha1>
    <gathalast line="104">Kriyāti vīsati honti, sesadvīhi dukehi tu.</gathalast>
    <hangnum line="105" number="226"></hangnum>
    <gatha1 line="106"> Vuttapākā sayañceti, cuddasevaṃ kriyājavā;</gatha1>
    <gathalast line="107">Tadārammaṇaṃ muñcitvā, paṭṭhānanayato naye.</gathalast>
    <hangnum line="108" number="227"></hangnum>
    <gatha1 line="109"> Atha sātakriyā sātaṃ, sesaṃ sesakriyāpi ca;</gatha1>
    <gathalast line="110">Tadālambaṃ yathāyogaṃ, vade aṭṭhakathānayā.</gathalast>
    <hangnum line="111" number="228"></hangnum>
    <gatha1 line="112"> Mahaggatā kriyā sabbā, sakapuññasamā tahiṃ;</gatha1>
    <gathalast line="113">Antā phalantimaṃ hoti, ayameva visesatā.</gathalast>
    <hangnum line="114" number="229"></hangnum>
    <gatha1 line="115"> Imassānantarā <pageBreak edition="M" number="0.0021" /> dhammā, ettakāti pakāsitā;</gatha1>
    <gathalast line="116">Imaṃ panettakehīti, vuccateyaṃ nayodhunā.</gathalast>
    <hangnum line="117" number="230"></hangnum>
    <gatha1 line="118"> Dvīhi <pageBreak edition="V" number="0.0023" /> kāmajavā tīhi, rūpārūpā catūhi tu;</gatha1>
    <gathalast line="119">Maggā chahi phalādi dve, sesā dve pana sattahi.</gathalast>
    <hangnum line="120" number="231"></hangnum>
    <gatha1 line="121"> Ekamhā dasa pañcahi, paṭicchā sukhatīraṇaṃ;</gatha1>
    <gathalast line="122">Kāme dosakriyāhīna-javehi gahato sakā.</gathalast>
    <hangnum line="123" number="232"></hangnum>
    <gatha1 line="124"> Kāme javā kriyāhīnā, tadālambā savoṭṭhabbā;</gatha1>
    <gathalast line="125">Sagahañceti tettiṃsacittehi paratīraṇā.</gathalast>
    <hangnum line="126" number="233"></hangnum>
    <gatha1 line="127"> Kāmapuññasukhītīrakaṇhavoṭṭhabbato dvayaṃ;</gatha1>
    <gathalast line="128">Mahāpākantimaṃ hoti, anāruppacutīhi ca.</gathalast>
    <hangnum line="129" number="234"></hangnum>
    <gatha1 line="130"> Sattatiṃsa panetāni, ettha hitvā dusadvayaṃ;</gatha1>
    <gathalast line="131">Etehi pañcatiṃsehi, jāyate dutiyadvayaṃ.</gathalast>
    <hangnum line="132" number="235"></hangnum>
    <gatha1 line="133"> Sukhatīrādi sattete, kriyato cāpi sambhavā;</gatha1>
    <gathalast line="134">Ñeyyā sesāni cattāri, bhavaṅgena ca labbhare.</gathalast>
    <hangnum line="135" number="236"></hangnum>
    <gatha1 line="136"> Maggavajjā savoṭṭhabbasukhitīrajavākhilā;</gatha1>
    <gathalast line="137">Cutīti navakaṭṭhāhi, tatiyadvayamādise.</gathalast>
    <hangnum line="138" number="237"></hangnum>
    <gatha1 line="139"> Etehi dosavajjehi, sattatīhitaradvayaṃ;</gatha1>
    <gathalast line="140">Rūpapākā vināruppapākāhetuduhetuke.</gathalast>
    <hangnum line="141" number="238"></hangnum>
    <gatha1 line="142"> Tehevekūnasaṭṭhīhi, hontiruppādikaṃ vinā;</gatha1>
    <gathalast line="143">Hāsāvajje jave rūpe, aṭṭhachakkehi tehi tu.</gathalast>
    <hangnum line="144" number="239"></hangnum>
    <gatha1 line="145"> Sādhopākehi teheva, dutiyādīni attanā;</gatha1>
    <gathalast line="146">Adhodhojavahīnehi, ekekūnehi jāyare.</gathalast>
    <hangnum line="147" number="240"></hangnum>
    <gatha1 line="148"> Sukhatīrabhavaṅgāni, sayañcāti tisattahi;</gatha1>
    <gathalast line="149">Antāvajjaṃ anāruppabhavaṅgehi panetaraṃ.</gathalast>
    <hangnum line="150" number="241"></hangnum>
    <gatha1 line="151"> Vuttānantarasaṅkhāto, nayo dāni anekadhā;</gatha1>
    <gathalast line="152">Puggalādippabhedāpi, pavatti tassa vuccate.</gathalast>
    <hangnum line="153" number="242"></hangnum>
    <gatha1 line="154"> Puthujjanassa <pageBreak edition="M" number="0.0022" /><pageBreak edition="V" number="0.0024" /> jāyante, diṭṭhikaṅkhāyutāni ve;</gatha1>
    <gathalast line="155">Sekkhassevāmalā satta, anantānitarassa tu.</gathalast>
    <hangnum line="156" number="243"></hangnum>
    <gatha1 line="157"> Antāmalaṃ anāvajjakriyā cekūnavīsati;</gatha1>
    <gathalast line="158">Kusalākusalā sesā, honti sekkhaputhujjane.</gathalast>
    <hangnum line="159" number="244"></hangnum>
    <gatha1 line="160"> Itarāni panāvajjadvayaṃ pākā ca sāsavā;</gatha1>
    <gathalast line="161">Tiṇṇannampi siyuṃ evaṃ, pañcadhā sattabhedato.</gathalast>
    <hangnum line="162" number="245"></hangnum>
    <gatha1 line="163"> Kāme soḷasa ghānādittayaṃ dosamahāphalā;</gatha1>
    <gathalast line="164">Rūpārūpe sapākoti, pañcavīsati ekajā.</gathalast>
    <hangnum line="165" number="246"></hangnum>
    <gatha1 line="166"> Kāmapākā ca sesādimaggo ādikriyā duve;</gatha1>
    <gathalast line="167">Rūpe javāti bāvīsa, dvijā sesā tidhātujā.</gathalast>
    <hangnum line="168" number="247"></hangnum>
    <gatha1 line="169"> Vitthāropi ca bhūmīsu, ñeyyo kāmasubhāsubhaṃ;</gatha1>
    <gathalast line="170">Hāsavajjamahetuñca, apāye sattatiṃsime.</gathalast>
    <hangnum line="171" number="248"></hangnum>
    <gatha1 line="172"> Hitvā mahaggate pāke, asīti sesakāmisu;</gatha1>
    <gathalast line="173">Cakkhusotamanodhātu, tīraṇaṃ voṭṭhabbampi ca.</gathalast>
    <hangnum line="174" number="249"></hangnum>
    <gatha1 line="175"> Dosahīnajavā so so, pāko rūpe anāriye;</gatha1>
    <gathalast line="176">Pañcasaṭṭhi chasaṭṭhī tu, parittābhādīsu tīsu.</gathalast>
    <hangnum line="177" number="250"></hangnum>
    <gatha1 line="178"> Ādipañcāmalā kaṅkhādiṭṭhiyutte vinā tahiṃ;</gatha1>
    <gathalast line="179">Teyeva pañcapaññāsa, jāyare suddhabhūmisu.</gathalast>
    <hangnum line="180" number="251"></hangnum>
    <gatha1 line="181"> Ādimaggadusāhāsarūpahīnajavā sako;</gatha1>
    <gathalast line="182">Pāko voṭṭhabbanañcāti, titālīsaṃ siyuṃ nabhe.</gathalast>
    <hangnum line="183" number="252"></hangnum>
    <gatha1 line="184"> Adhodhomanavajjā te,</gatha1>
    <gatha2 line="185">Pāko ceva sako sako;</gatha2>
    <gatha3 line="186">Dutiyādīsu jāyante,</gatha3>
    <gathalast line="187">Dve dve ūnā tato tato.</gathalast>
    <hangnum line="188" number="253"></hangnum>
    <gatha1 line="189"> Arūpesvekamekasmiṃ <pageBreak edition="V" number="0.0025" />, rūpesvādittikepi ca;</gatha1>
    <gathalast line="190">Tike ca tatiye ekaṃ, dve honti dutiyattike.</gathalast>
    <hangnum line="191" number="254"></hangnum>
    <gatha1 line="192"> Antimaṃ <pageBreak edition="M" number="0.0023" /> rūpapākaṃ tu, chasu vehapphalādisu;</gatha1>
    <gathalast line="193">Kāmasugatiyaṃyeva, mahāpākā pavattare.</gathalast>
    <hangnum line="194" number="255"></hangnum>
    <gatha1 line="195"> Ghāyanādittayaṃ kāme, paṭighadvayameva ca;</gatha1>
    <gathalast line="196">Sattarasesu paṭhamaṃ, amalaṃ mānavādisu.</gathalast>
    <hangnum line="197" number="256"></hangnum>
    <gatha1 line="198"> Ariyāpāyavajjesu, caturodipphalādikā;</gatha1>
    <gathalast line="199">Apāyāruppavajjesu, hāsarūpasubhakriyaṃ.</gathalast>
    <hangnum line="200" number="257"></hangnum>
    <gatha1 line="201"> Apāyuddhattayaṃ hitvā, hotākāsasubhakriyaṃ;</gatha1>
    <gathalast line="202">Tathāpāyuddhadve hitvā, viññāṇakusalakriyaṃ.</gathalast>
    <hangnum line="203" number="258"></hangnum>
    <gatha1 line="204"> Bhavaggāpāyavajjesu, ākiñcaññasubhakriyaṃ;</gatha1>
    <gathalast line="205">Diṭṭhikaṅkhāyutā suddhe, vinā sabbāsu bhūmisu.</gathalast>
    <hangnum line="206" number="259"></hangnum>
    <gatha1 line="207"> Amalāni ca tīṇante,</gatha1>
    <gatha2 line="208">Bhavagge ca subhakriyā;</gatha2>
    <gatha3 line="209">Mahākriyā ca hontete,</gatha3>
    <gathalast line="210">Terasevānapāyisu.</gathalast>
    <hangnum line="211" number="260"></hangnum>
    <gatha1 line="212"> Anāruppe manodhātu, dassanaṃ savatīraṇaṃ;</gatha1>
    <gathalast line="213">Kāme aniṭṭhasaṃyoge, brahmānaṃ pāpajaṃ phalaṃ.</gathalast>
    <hangnum line="214" number="261"></hangnum>
    <gatha1 line="215"> Voṭṭhabbaṃ kāmapuññañca, diṭṭhihīnaṃ sauddhavaṃ;</gatha1>
    <gathalast line="216">Cuddasetāni cittāni, jāyare tiṃsabhūmisu.</gathalast>
    <hangnum line="217" number="262"></hangnum>
    <gatha1 line="218"> Indriyāni duve antadvayavajjesvahetusu;</gatha1>
    <gathalast line="219">Tīṇi kaṅkhetarāhetupāpe cattāri terasa.</gathalast>
    <hangnum line="220" number="263"></hangnum>
    <gatha1 line="221"> Cha ñāṇahīne tabbantasāsave satta nimmale;</gatha1>
    <gathalast line="222">Cattālīse panaṭṭhevaṃ, ñeyyamindriyabhedato.</gathalast>
    <hangnum line="223" number="264"></hangnum>
    <gatha1 line="224"> Dve <pageBreak edition="V" number="0.0026" /> balāni ahetvantadvaye tīṇi tu saṃsaye;</gatha1>
    <gathalast line="225">Cattāritarapāpe cha, honti sesaduhetuke.</gathalast>
    <hangnum line="226" number="265"></hangnum>
    <gatha1 line="227"> Ekūnāsīticittesu, matiyuttesu satta tu;</gatha1>
    <gathalast line="228">Abalāni hi sesāni, vīriyantaṃ balaṃ bhave.</gathalast>
    <hangnum line="229" number="266"></hangnum>
    <gatha1 line="230"> Ajhānaṅgāni <pageBreak edition="M" number="0.0024" /> dvepañca, takkantā hi tadaṅgatā;</gatha1>
    <gathalast line="231">Jhāne pītiviratte ta-ppādake amale duve.</gathalast>
    <hangnum line="232" number="267"></hangnum>
    <gatha1 line="233"> Tatiye sāmale tīṇi, cattāri dutiye tathā;</gatha1>
    <gathalast line="234">Kāme nippītike cāpi, pañcaṅgāni hi sesake.</gathalast>
    <hangnum line="235" number="268"></hangnum>
    <gatha1 line="236"> Maggā dve saṃsaye diṭṭhihīnasesāsubhe tayo;</gatha1>
    <gathalast line="237">Duhetuketare suddhajjhāne ca dutiyādike.</gathalast>
    <hangnum line="238" number="269"></hangnum>
    <gatha1 line="239"> Cattāro pañca paṭhamajhānakāmatihetuke;</gatha1>
    <gathalast line="240">Sattāmale dutiyādi-jhānike aṭṭha sesake.</gathalast>
    <hangnum line="241" number="270"></hangnum>
    <gatha1 line="242"> Hetvantato hi maggassa, amaggaṅgamahetukaṃ;</gatha1>
    <gathalast line="243">Chamaggaṅgayutaṃ natthi, balehipi ca pañcahi.</gathalast>
    <hangnum line="244" number="271"></hangnum>
    <gatha1 line="245"> Sukhitīratadālambaṃ, iṭṭhe puññajupekkhavā;</gatha1>
    <gathalast line="246">Iṭṭhamajjhetaraṃ hoti, tabbipakkhe tu gocare.</gathalast>
    <hangnum line="247" number="272"></hangnum>
    <gatha1 line="248"> Dosadvayā tadālambaṃ, na sukhikriyato pana;</gatha1>
    <gathalast line="249">Sabbaṃ subhāsubhe naṭṭhe, tadālambaṇavācato.</gathalast>
    <hangnum line="250" number="273"></hangnum>
    <gatha1 line="251"> Kriyato vā tadālambaṃ, sopekkhāya sukhī na hi;</gatha1>
    <gathalast line="252">Itarā itarañceti, idaṃ suṭṭhupalakkhaye.</gathalast>
    <hangnum line="253" number="274"></hangnum>
    <gatha1 line="254"> Sandhidāyakakammena, tadālambapavattiyaṃ;</gatha1>
    <gathalast line="255">Niyāmanaṃ javassāha, kammassevaññakammato.</gathalast>
    <hangnum line="256" number="275"></hangnum>
    <gatha1 line="257"> Citte cetasikā yasmiṃ,</gatha1>
    <gatha2 line="258">Ye vuttā te samāsato;</gatha2>
    <gatha3 line="259">Vuccare <pageBreak edition="V" number="0.0027" /> dāni dvepañce,</gatha3>
    <gathalast line="260">Sabbagā satta jāyare.</gathalast>
    <hangnum line="261" number="276"></hangnum>
    <gatha1 line="262"> Takkacārādhimokkhehi, teyeva jāyare dasa;</gatha1>
    <gathalast line="263">Pañcaṭṭhānamanodhātu-pañcake sukhatīraṇe.</gathalast>
    <hangnum line="264" number="277"></hangnum>
    <gatha1 line="265"> Ete pītādhikā hāse, vāyāmena ca dvādhikā;</gatha1>
    <gathalast line="266">Voṭṭhabbanepi eteva, dasekā pītivajjitā.</gathalast>
    <hangnum line="267" number="278"></hangnum>
    <gatha1 line="268"> Pāpasādhāraṇā <pageBreak edition="M" number="0.0025" /> te ca, tipañcuddhaccasaññute;</gatha1>
    <gathalast line="269">Kaṅkhāyuttepi eteva, sakaṅkhā hīnanicchayā.</gathalast>
    <hangnum line="270" number="279"></hangnum>
    <gatha1 line="271"> Kaṅkhāvajjā paneteva, sadosacchandanicchayā;</gatha1>
    <gathalast line="272">Sattarasa duse honti, salobhantadvaye pana.</gathalast>
    <hangnum line="273" number="280"></hangnum>
    <gatha1 line="274"> Dosavajjā salobhā te,</gatha1>
    <gatha2 line="275">Tatiyādidukesu te;</gatha2>
    <gatha3 line="276">Diṭṭhipītidvayādhikā,</gatha3>
    <gathalast line="277">Dvinavekūnavīsati.</gathalast>
    <hangnum line="278" number="281"></hangnum>
    <gatha1 line="279"> Pīticārappanāvajjā, ādito yāva tiṃsime;</gatha1>
    <gathalast line="280">Uppajjanti catutthādi-rūpārūpamanesu ve.</gathalast>
    <hangnum line="281" number="282"></hangnum>
    <gatha1 line="282"> Pīticāravitakkesu,</gatha1>
    <gatha2 line="283">Ekena dvititikkamā;</gatha2>
    <gatha3 line="284">Tatiyādīsu teyeva,</gatha3>
    <gathalast line="285">Tiṃsekadvetayodhikā.</gathalast>
    <hangnum line="286" number="283"></hangnum>
    <gatha1 line="287"> Etevādidvaye kāme, dutiyādidukesu hi;</gatha1>
    <gathalast line="288">Matiṃ pītiṃ matippītiṃ, hitvā te kamato siyuṃ.</gathalast>
    <hangnum line="289" number="284"></hangnum>
    <gatha1 line="290"> Jhāne vuttāva tajjhānikāmale viratādhikā;</gatha1>
    <gathalast line="291">Tatthetā niyatā vittiṃ, vade sabbattha sambhavā.</gathalast>
    <hangnum line="292" number="285"></hangnum>
    <gatha1 line="293"> Kāmapuññesu <pageBreak edition="V" number="0.0028" /> paccekaṃ,</gatha1>
    <gatha2 line="294">Jayantāniyatesu hi;</gatha2>
    <gatha3 line="295">Viratīyo dayāmodā,</gatha3>
    <gathalast line="296">Kāme sātasubhakriye.</gathalast>
    <hangnum line="297" number="286"></hangnum>
    <gatha1 line="298"> Majjhattepi vadanteke, sahetukasubhakriye;</gatha1>
    <gathalast line="299">Sukhajjhānepi paccekaṃ, hontiyeva dayāmudā.</gathalast>
    <hangnum line="300" number="287"></hangnum>
    <gatha1 line="301"> Thinamiddhaṃ sasaṅkhāre, diṭṭhihīnadvaye tahiṃ;</gatha1>
    <gathalast line="302">Mānena vā tayo sesadiṭṭhihīne vidhekako.</gathalast>
    <hangnum line="303" number="288"></hangnum>
    <gatha1 line="304"> Issāmaccherakukkuccā <pageBreak edition="M" number="0.0026" />, visuṃ dosayutadvaye;</gatha1>
    <gathalast line="305">Tatthantake siyuṃ thinamiddhakena tayopi vā.</gathalast>
    <hangnum line="306" number="289"></hangnum>
    <gatha1 line="307"> Ye vuttā ettakā ettha, iti cetasikākhilā;</gatha1>
    <gathalast line="308">Tatthettakesvidantevaṃ, vuccateyaṃ nayodhunā.</gathalast>
    <hangnum line="309" number="290"></hangnum>
    <gatha1 line="310"> Tesaṭṭhiyā sukhaṃ dukkhaṃ, tīsupekkhāpi vedanā;</gatha1>
    <gathalast line="311">Pañcapaññāsacittesu, bhave indriyato pana.</gathalast>
    <hangnum line="312" number="291"></hangnum>
    <gatha1 line="313"> Ekatthekattha ceva dvesaṭṭhiyā dvīsu pañcahi;</gatha1>
    <gathalast line="314">Paññāsāyāti viññeyyaṃ, sukhādindriyapañcakaṃ.</gathalast>
    <hangnum line="315" number="292"></hangnum>
    <gatha1 line="316"> Dasuttarasate hoti, nicchayo vīriyaṃ tato;</gatha1>
    <gathalast line="317">Pañcahīne tatokūne, samādhindriyamādise.</gathalast>
    <hangnum line="318" number="293"></hangnum>
    <gatha1 line="319"> Chando ekasatekūnavīsa saddhādayo pana;</gatha1>
    <gathalast line="320">Ñāṇavajjā navahīnasate honti matī pana.</gathalast>
    <hangnum line="321" number="294"></hangnum>
    <gatha1 line="322"> Ekūnāsītiyā cāro, chasaṭṭhīsu panappanā;</gatha1>
    <gathalast line="323">Pañcapaññāsake pīti, ekapaññāsake siyā.</gathalast>
    <hangnum line="324" number="295"></hangnum>
    <gatha1 line="325"> Viratī chaṭṭhake vīse, karuṇāmuditātha vā;</gatha1>
    <gathalast line="326">Aṭṭhasopekkhacittena, aṭṭhavīsatiyā siyuṃ.</gathalast>
    <hangnum line="327" number="296"></hangnum>
    <gatha1 line="328"> Ahīrikamanottappamohuddhaccā <pageBreak edition="V" number="0.0029" /> dvādaseva;</gatha1>
    <gathalast line="329">Lobho aṭṭhasu cittesu, thinamiddhaṃ tu pañcasu.</gathalast>
    <hangnum line="330" number="297"></hangnum>
    <gatha1 line="331"> Māno catūsu diṭṭhi ca, tathā dvīsu manesu hi;</gatha1>
    <gathalast line="332">Doso issā ca maccheraṃ, kukkuccañca bhavantime.</gathalast>
    <hangnum line="333" number="298"></hangnum>
    <gatha1 line="334"> Ekasmiṃ vimatī hoti, evaṃ vuttānusārato;</gatha1>
    <gathalast line="335">Appavattinayo cāpi, sakkā ñātuṃ vijānatā.</gathalast>
    <hangnum line="336" number="299"></hangnum>
    <gatha1 line="337"> Asmiṃ khandheva viññeyyo, vedanādīsvayaṃ nayo;</gatha1>
    <gathalast line="338">Ekadhādividho yutti-vasātenāviyogato.</gathalast>
    <hangnum line="339" number="300"></hangnum>
    <gatha1 line="340"> Upamā pheṇupiṇḍo ca, bubbuḷo migataṇhikā;</gatha1>
    <gathalast line="341">Kadalī māyā viññeyyā, khandhānaṃ tu yathākkamaṃ.</gathalast>
    <hangnum line="342" number="301"></hangnum>
    <gatha1 line="343"> Tesaṃ <pageBreak edition="M" number="0.0027" /> vimaddāsahanakhaṇasobhappalobhana-</gatha1>
    <gathalast line="344">Nisāravañcakattehi, samānattaṃ samāhaṭaṃ.</gathalast>
    <hangnum line="345" number="302"></hangnum>
    <gatha1 line="346"> Te sāsavā upādānakkhandhā khandhāvanāsavā;</gatha1>
    <gathalast line="347">Tatthādī dukkhavatthuttā, dukkhā bhārā ca khādakā.</gathalast>
    <hangnum line="348" number="303"></hangnum>
    <gatha1 line="349"> Khandhāniccādidhammā te, vadhakā sabhayā itī;</gatha1>
    <gathalast line="350">Asukhaddhammato cikkhā, ukkhittāsikarī yathā.</gathalast>
    <centered line="351">Iti saccasaṅkhepe viññāṇakkhandhapakiṇṇakanayasaṅkhepo nāma</centered>
    <centered line="352">Catuttho paricchedo.</centered>
  </content>
</document>