<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf67.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/chabbisatimo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>chabbisatimo paricchedo</basename>
    <titlePath>Chabbisatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">Chabbisatimo paricchedo</chapter>
    <subhead line="2">26. Vuṭṭhānavisuddhikathā</subhead>
    <hangnum line="3" number="1019"></hangnum>
    <gatha1 line="4"> Tassevaṃ paṭipannassa, sikhāpattā vipassanā;</gatha1>
    <gathalast line="5">Vuṭṭhānagāminī nāma, yadā hoti tadā pana.</gathalast>
    <hangnum line="6" number="1020"></hangnum>
    <gatha1 line="7"> Parikammopacārānulomagotrabhuto paraṃ;</gatha1>
    <gathalast line="8">Maggo tato phalaṃ hoti, bhavaṅgā paccavekkhaṇā.</gathalast>
    <hangnum line="9" number="1021"></hangnum>
    <gatha1 line="10"> Parikammopacārānulomasaṅkhātagocarā <pageBreak edition="Vipassana Research Institut" number="0.0099" />;</gatha1>
    <gathalast line="11">Maggassāvajjanaṃ hutvā, nibbāne hoti gotrabhu.</gathalast>
    <hangnum line="12" number="1022"></hangnum>
    <gatha1 line="13"> Catutthaṃ pañcamaṃ vātha, chaṭṭhaṃ vāpi yathārahaṃ;</gatha1>
    <gathalast line="14">Appeti maggajavanaṃ, nibbāne sakimeva taṃ.</gathalast>
    <hangnum line="15" number="1023"></hangnum>
    <gatha1 line="16"> Tato <pageBreak edition="Myanmar" number="0.0090" /> phalāni tīṇi dve, ekaṃ vātha yathākkamaṃ;</gatha1>
    <gathalast line="17">Maggāvasesanirodhamaggavuṭṭhānavīthiyaṃ.</gathalast>
    <hangnum line="18" number="1024"></hangnum>
    <gatha1 line="19"> Tato bhavaṅgapātova,</gatha1>
    <gatha2 line="20">Taṃ chetvā paccavekkhaṇā;</gatha2>
    <gatha3 line="21">Tisso pañcavidhā honti,</gatha3>
    <gathalast line="22">Yathāyogaṃ tathā hi ca.</gathalast>
    <hangnum line="23" number="1025"></hangnum>
    <gatha1 line="24"> Maggaṃ phalañca nibbānaṃ, avassaṃ paccavekkhati;</gatha1>
    <gathalast line="25">Hīne kilese sese ca, paccavekkhati vā na vā.</gathalast>
    <hangnum line="26" number="1026"></hangnum>
    <gatha1 line="27"> Tato ca puna saṅkhāre, vipassanto yathā pure;</gatha1>
    <gathalast line="28">Appeti anupubbena, sesamaggaphalāni ca.</gathalast>
    <hangnum line="29" number="1027"></hangnum>
    <gatha1 line="30"> Tattha vuccanti nibbāna-phalamaggavipassanā;</gatha1>
    <gathalast line="31">Suññatā cānimittā ca, tathāpaṇihitāni ca.</gathalast>
    <hangnum line="32" number="1028"></hangnum>
    <gatha1 line="33"> Suññatāvipassanādināmena hi vipassati;</gatha1>
    <gathalast line="34">Vimokkhamukhabhūtāti, tividhā bhājitā tathā.</gathalast>
    <hangnum line="35" number="1029"></hangnum>
    <gatha1 line="36"> Suññatādikanāmena, vimokkhā tividhā matā;</gatha1>
    <gathalast line="37">Nibbānaphalamaggā ca, samāpattisamādhayo.</gathalast>
    <hangnum line="38" number="1030"></hangnum>
    <gatha1 line="39"> Tattheva paṭhamabhūmiṃ, patto ariyapuggalo;</gatha1>
    <gathalast line="40">Sattakkhattuparamo so, <bold>sotāpanno</bold>ti vuccati.</gathalast>
    <hangnum line="41" number="1031"></hangnum>
    <gatha1 line="42"> Patto dutiyabhūmiñca, <bold>sakadāgāmi</bold>nāmako;</gatha1>
    <gathalast line="43">Sakimeva imaṃ lokaṃ, āgantvā hoti mānusaṃ.</gathalast>
    <hangnum line="44" number="1032"></hangnum>
    <gatha1 line="45"> Patto <pageBreak edition="Vipassana Research Institut" number="0.0100" /> tatiyabhūmiñca, <bold>anāgāmī</bold>ti vuccati;</gatha1>
    <gathalast line="46">Brahmalokā anāgantvā, idhakāmopapattiyā.</gathalast>
    <hangnum line="47" number="1033"></hangnum>
    <gatha1 line="48"> Patto catutthabhūmiñca, <bold>arahā</bold> aggapuggalo;</gatha1>
    <gathalast line="49">Diṭṭheva dhamme dukkhaggiṃ, nibbāpetīti vuccati.</gathalast>
    <hangnum line="50" number="1034"></hangnum>
    <gatha1 line="51"> Iti <pageBreak edition="Myanmar" number="0.0091" /> maggaphalaṭṭhānaṃ, vasā ariyapuggalā;</gatha1>
    <gathalast line="52">Dvidhāpi catudhā yuggā, aṭṭha honti vibhāgato.</gathalast>
    <hangnum line="53" number="1035"></hangnum>
    <gatha1 line="54"> Ubhatobhāgavimutta-</gatha1>
    <gatha2 line="55">Vibhāgādivasā pana;</gatha2>
    <gatha3 line="56">Vibhattā honti sattete,</gatha3>
    <gathalast line="57">Yathāyogaṃ tathā hi ca.</gathalast>
    <hangnum line="58" number="1036"></hangnum>
    <gatha1 line="59"> Saddhādhurassāniccato, vuṭṭhānaṃ dukkhatopi ca;</gatha1>
    <gathalast line="60">Paññādhurassānattato, iti dīpenti paṇḍitā.</gathalast>
    <hangnum line="61" number="1037"></hangnum>
    <gatha1 line="62"> Saddhānusāri ādimhi, majjhe saddhāvimuttako;</gatha1>
    <gathalast line="63">Ante paññāvimuttova, tasmā saddhādhuro siyā.</gathalast>
    <hangnum line="64" number="1038"></hangnum>
    <gatha1 line="65"> Dhammānusāri ādimhi, diṭṭhippatto tatopari;</gatha1>
    <gathalast line="66">Ante paññāvimuttova, hoti paññādhuropi ca.</gathalast>
    <hangnum line="67" number="1039"></hangnum>
    <gatha1 line="68"> Samathayānikā ceva, rūpānuttarapādakā;</gatha1>
    <gathalast line="69">Vipassanāyānikā ca, sabbe sukkhavipassakā.</gathalast>
    <hangnum line="70" number="1040"></hangnum>
    <gatha1 line="71"> Dhuravuṭṭhānabhedena, honti pañceva sabbathā;</gatha1>
    <gathalast line="72">Āruppapādakā cāpi, ādimhi duvidhā tathā.</gathalast>
    <hangnum line="73" number="1041"></hangnum>
    <gatha1 line="74"> Chasu ṭhānesu majjhake, kāyasakkhīti bhājitā;</gatha1>
    <gathalast line="75">Ubhatobhāgavimutto, arahatte patiṭṭhito.</gathalast>
    <hangnum line="76" number="1042"></hangnum>
    <gatha1 line="77"> Itthaṃ vuttayānadhura-vuṭṭhānānaṃ vibhāgato;</gatha1>
    <gathalast line="78">Maggapphalabhūmiyo ca, sattaṭṭhāriyapuggalā.</gathalast>
    <hangnum line="79" number="1043"></hangnum>
    <gatha1 line="80"> Tattha <pageBreak edition="Vipassana Research Institut" number="0.0101" /> cānuttarañāṇaṃ, saccānaṃ paṭivedhakaṃ;</gatha1>
    <gathalast line="81">Samucchedappahānena, klesānusayasodhanaṃ.</gathalast>
    <hangnum line="82" number="1044"></hangnum>
    <gatha1 line="83"> Catumaggavibhāgena, vuṭṭhānanti pakittitaṃ;</gatha1>
    <gathalast line="84"><bold>Ñāṇadassanavisuddhi,</bold> nāma hoti tathāpi ca.</gathalast>
    <hangnum line="85" number="1045"></hangnum>
    <gatha1 line="86"> Maggo ca parijānāti, dukkhaṃ tebhūmakaṃ tathā;</gatha1>
    <gathalast line="87">Yathāyogaṃ pajahati, taṇhāsamudayampi ca.</gathalast>
    <hangnum line="88" number="1046"></hangnum>
    <gatha1 line="89"> Nirodhaṃ <pageBreak edition="Myanmar" number="0.0092" /> sacchikaroti, maggasaccamanuttaraṃ;</gatha1>
    <gathalast line="90">Bhāvanāvīthimotiṇṇo, bhāvetīti pavuccati.</gathalast>
    <hangnum line="91" number="1047"></hangnum>
    <gatha1 line="92"> Diṭṭhiggatavicikicchā-sīlabbatamasesato;</gatha1>
    <gathalast line="93">Apāyagamanīyañca, rāgadosādikattayaṃ.</gathalast>
    <hangnum line="94" number="1048"></hangnum>
    <gatha1 line="95"> Tadekaṭṭhe kilese ca, sahajātappahānato;</gatha1>
    <gathalast line="96">Pajahāti <bold>sotāpatti-maggo</bold> paṭhamabhūmiko.</gathalast>
    <hangnum line="97" number="1049"></hangnum>
    <gatha1 line="98"> Tadekaṭṭhe pajahati, rāgadosādikepi ca;</gatha1>
    <gathalast line="99">Thūle tu <bold>sakadāgāmi-maggo</bold> dutiyabhūmiko.</gathalast>
    <hangnum line="100" number="1050"></hangnum>
    <gatha1 line="101"> Pajahāti <bold>anāgāmi-maggo</bold> niravasesato;</gatha1>
    <gathalast line="102">Kāmarāgabyāpāde ca, tadekaṭṭhe ca sambhavā.</gathalast>
    <hangnum line="103" number="1051"></hangnum>
    <gatha1 line="104"> Rūpārūparāgamānu-ddhaccāvijjāti pañcakaṃ;</gatha1>
    <gathalast line="105"><bold>Aggamaggo</bold> pajahati, klese sese ca sabbathā.</gathalast>
    <hangnum line="106" number="1052"></hangnum>
    <gatha1 line="107"> Iti saccapaṭivedhaṃ, klesakkhayaphalāvahaṃ;</gatha1>
    <gathalast line="108">Maggañāṇaṃ pakāsenti, visuddhiṃ sattamaṃ budhā.</gathalast>
    <hangnum line="109" number="1053"></hangnum>
    <gatha1 line="110"> Chabbisuddhikamenevaṃ, sabbathāya visuddhiyā;</gatha1>
    <gathalast line="111">Sattamāyānupattabbaṃ, nibbānanti pavuccati.</gathalast>
    <hangnum line="112" number="1054"></hangnum>
    <gatha1 line="113"> Klesakkhayakaraṃ tāṇaṃ, saṃsārātikkamaṃ paraṃ;</gatha1>
    <gathalast line="114">Pārimaṃ tīramabhayaṃ, sabbasaṅkhāranissaṭaṃ.</gathalast>
    <hangnum line="115" number="1055"></hangnum>
    <gatha1 line="116"> Tenammadanimmadanaṃ <pageBreak edition="Vipassana Research Institut" number="0.0102" />, pipāsavinayādinā;</gatha1>
    <gathalast line="117">Klesasaṃsārasaṅkhāra-paṭipakkhanidassitaṃ.</gathalast>
    <hangnum line="118" number="1056"></hangnum>
    <gatha1 line="119"> Ajarāmaramaccanta-manuppādamasaṅkhataṃ;</gatha1>
    <gathalast line="120">Anuttaramasaṅkhāraṃ, anantamatulañca taṃ.</gathalast>
    <hangnum line="121" number="1057"></hangnum>
    <gatha1 line="122"> Paramatthamanopammaṃ, santi appaṭimaṃ sukhaṃ;</gatha1>
    <gathalast line="123">Nirodhasacca nibbānaṃ, ekantaṃ amataṃ padaṃ.</gathalast>
    <hangnum line="124" number="1058"></hangnum>
    <gatha1 line="125"> Sopādisesanibbāna-dhātu <pageBreak edition="Myanmar" number="0.0093" /> ceva tathāparā;</gatha1>
    <gathalast line="126">Anupādisesā ceti, duvidhā pariyāyato.</gathalast>
    <hangnum line="127" number="1059"></hangnum>
    <gatha1 line="128"> Suññataṃ cānimittañca, tathāpaṇihitanti ca;</gatha1>
    <gathalast line="129">Attādigāhābhāvena, tividhāpi ca bhājitaṃ.</gathalast>
    <hangnum line="130" number="1060"></hangnum>
    <gatha1 line="131"> Klesasaṃsārasaṅkhāra-paccanīkavibhāgato;</gatha1>
    <gathalast line="132">Bhavakkhayādibhedehi, bahudhāpi pavuccati.</gathalast>
    <hangnum line="133" number="1061"></hangnum>
    <gatha1 line="134"> Tadevamaccutaṃ dhammaṃ, lokuttaramakālikaṃ;</gatha1>
    <gathalast line="135">Vānābhāvā vānātīto, <bold>‘‘nibbāna’’</bold>nti pakittitaṃ.</gathalast>
    <centered line="136">Iti nibbānavibhāge vuṭṭhānavisuddhikathā niṭṭhitā.</centered>
    <centered line="137">Chabbīsatimo paricchedo.</centered>
    <centered line="138">Niṭṭhito ca sabbathāpi nibbānavibhāgo.</centered>
  </content>
</document>