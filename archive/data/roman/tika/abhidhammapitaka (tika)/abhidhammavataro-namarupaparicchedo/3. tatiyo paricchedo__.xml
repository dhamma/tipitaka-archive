<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf75.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/3. tatiyo paricchedo__.xml</archivePath>
<titlePath>3. Tatiyo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">3. Tatiyo paricchedo</chapter>
<subhead line="2">Cittapavattiparidīpano</subhead>
<hangnum line="3" number="116"></hangnum>
<gatha1 line="4"><bold>Cittaṃ</bold> visayaggāhaṃ taṃ, pākāpākadato dudhā;</gatha1>
<gathalast line="5">Kusalākusalaṃ pubbaṃ, paramabyākataṃ mataṃ.</gathalast>
<hangnum line="6" number="117"></hangnum>
<gatha1 line="7"> Kusalaṃ <pageBreak edition="V" number="0.0013" /> tattha kāmādibhūmito catudhā siyā;</gatha1>
<gathalast line="8">Aṭṭha pañca cattāri ca, cattāri kamato kathaṃ.</gathalast>
<hangnum line="9" number="118"></hangnum>
<gatha1 line="10"> Somanassamatiyuttamasaṅkhāramanamekaṃ;</gatha1>
<gathalast line="11">Sasaṅkhāramanañcekaṃ, tathā hīnamatidvayaṃ.</gathalast>
<hangnum line="12" number="119"></hangnum>
<gatha1 line="13"> Tathopekkhāmatiyuttaṃ, matihīnanti aṭṭhadhā;</gatha1>
<gathalast line="14"><bold>Kāmāvacarapuññe</bold>ttha, bhijjate vedanādito.</gathalast>
<hangnum line="15" number="120"></hangnum>
<gatha1 line="16"> Dānaṃ <pageBreak edition="M" number="0.0012" /> sīlañca bhāvanā, pattidānānumodanā;</gatha1>
<gathalast line="17">Veyyāvaccāpacāyañca, desanā suti diṭṭhiju.</gathalast>
<hangnum line="18" number="121"></hangnum>
<gatha1 line="19"> Etesvekamayaṃ hutvā, vatthuṃ nissāya vā na vā;</gatha1>
<gathalast line="20">Dvārahīnādiyonīnaṃ, gatiyādippabhedavā.</gathalast>
<hangnum line="21" number="122"></hangnum>
<gatha1 line="22"> Tikālikaparittādigocaresvekamādiya;</gatha1>
<gathalast line="23">Udeti kālamuttaṃ vā, matihīnaṃ vināmalaṃ.</gathalast>
<hangnum line="24" number="123"></hangnum>
<gatha1 line="25"> Chagocaresu rūpādipañcakaṃ pañca gocarā;</gatha1>
<gathalast line="26">Sesaṃ rūpamarūpañca, paññatti chaṭṭhagocaro.</gathalast>
<hangnum line="27" number="124"></hangnum>
<gatha1 line="28"> Ñāṇayuttavaraṃ tattha, datvā sandhiṃ tihetukaṃ;</gatha1>
<gathalast line="29">Pacchā paccati pākānaṃ, pavatte aṭṭhake duve.</gathalast>
<hangnum line="30" number="125"></hangnum>
<gatha1 line="31"> Tesuyeva nihīnaṃ tu, datvā sandhiṃ duhetukaṃ;</gatha1>
<gathalast line="32">Deti dvādasa pāke ca, pavatte dhīyutaṃ vinā.</gathalast>
<hangnum line="33" number="126"></hangnum>
<gatha1 line="34"> Evaṃ dhīhīnamukkaṭṭhaṃ, sandhiyañca pavattiyaṃ;</gatha1>
<gathalast line="35">Hīnaṃ panubhayatthāpi, hetuhīneva paccati.</gathalast>
<hangnum line="36" number="127"></hangnum>
<gatha1 line="37"> Kāmasugatiyaṃyeva, bhavabhogadadaṃ idaṃ;</gatha1>
<gathalast line="38">Rūpāpāye pavatteva, paccate anurūpato.</gathalast>
<hangnum line="39" number="128"></hangnum>
<gatha1 line="40"> Vitakkacārapītīhi, sukhekaggayutaṃ manaṃ;</gatha1>
<gathalast line="41">Ādi cārādipītādisukhādīhi paraṃ tayaṃ.</gathalast>
<hangnum line="42" number="129"></hangnum>
<gatha1 line="43"> Upekkhekaggatāyantamāruppañcevamaṅgato <pageBreak edition="V" number="0.0014" />;</gatha1>
<gathalast line="44">Pañcadhā <bold>rūpapuññaṃ</bold> tu, hotārammaṇato pana.</gathalast>
<hangnum line="45" number="130"></hangnum>
<gatha1 line="46"> Ādissāsubhamantassu-</gatha1>
<gatha2 line="47">Pekkhā mettādayo tayo;</gatha2>
<gatha2 line="48">Ādo catunnaṃ pañcannaṃ,</gatha2>
<gathalast line="49">Sassāsakasiṇāni tu.</gathalast>
<hangnum line="50" number="131"></hangnum>
<gatha1 line="51"> Nabhatammanatassuññataccittacatugocare;</gatha1>
<gathalast line="52">Kamenātikkamā<bold>ruppapuññaṃ</bold> hoti catubbidhaṃ.</gathalast>
<hangnum line="53" number="132"></hangnum>
<gatha1 line="54"> Amalaṃ <pageBreak edition="M" number="0.0013" /> santimārabbha, hoti taṃ maggayogato;</gatha1>
<gathalast line="55">Catudhā pādakajjhānabhedato puna vīsati.</gathalast>
<hangnum line="56" number="133"></hangnum>
<gatha1 line="57"> Diṭṭhikaṅkhānudaṃ ādi, kāmadosatanūkaraṃ;</gatha1>
<gathalast line="58">Paraṃ paraṃ taducchedī, antaṃ sesakanāsakaṃ.</gathalast>
<hangnum line="59" number="134"></hangnum>
<gatha1 line="60"> Evaṃ bhūmittayaṃ puññaṃ, bhāvanāmayamettha hi;</gatha1>
<gathalast line="61">Paṭhamaṃ vatthuṃ nissāya, dutiyaṃ ubhayenapi.</gathalast>
<hangnum line="62" number="135"></hangnum>
<gatha1 line="63"> Tatiye ādi nissāya,</gatha1>
<gatha2 line="64">Sesā nissāya vā na vā;</gatha2>
<gatha3 line="65">Honti ādidvayaṃ tattha,</gatha3>
<gathalast line="66">Sādheti sakabhūbhavaṃ.</gathalast>
<hangnum line="67" number="136"></hangnum>
<gatha1 line="68"> Sādhetānuttaraṃ santiṃ, abhiññā panidheva tu;</gatha1>
<gathalast line="69">Jhānūdayaphalattā na, phaladānāpi sambhavā.</gathalast>
<hangnum line="70" number="137"></hangnum>
<gatha1 line="71"> Nāññabhūphaladaṃ kammaṃ, rūpapākassa gocaro;</gatha1>
<gathalast line="72">Sakammagocaroyeva, na caññoyamasambhavo.</gathalast>
<hangnum line="73" number="138"></hangnum>
<gatha1 line="74"> Pāpaṃ kāmikamevekaṃ, hetuto taṃ dvidhā puna;</gatha1>
<gathalast line="75">Mūlato tividhaṃ lobha-dosamohavasā siyā.</gathalast>
<hangnum line="76" number="139"></hangnum>
<gatha1 line="77"> Somanassakudiṭṭhīhi <pageBreak edition="V" number="0.0015" />, yuttamekamasaṅkharaṃ;</gatha1>
<gathalast line="78">Sasaṅkhāramanañcekaṃ, hīnadiṭṭhidvayaṃ tathā.</gathalast>
<hangnum line="79" number="140"></hangnum>
<gatha1 line="80"> Upekkhādiṭṭhiyuttampi, tathā diṭṭhiviyuttakaṃ;</gatha1>
<gathalast line="81">Vedanādiṭṭhiādīhi, <bold>lobhamūle</bold>vamaṭṭhadhā.</gathalast>
<hangnum line="82" number="141"></hangnum>
<gatha1 line="83"> Sadukkhadosāsaṅkhāraṃ, itaraṃ <bold>dosamūlakaṃ</bold>;</gatha1>
<gathalast line="84"><bold>Mohamūla</bold>mpi sopekkhaṃ, kaṅkhuddhaccayutaṃ dvidhā.</gathalast>
<hangnum line="85" number="142"></hangnum>
<gatha1 line="86"> Tattha dosadvayaṃ vatthuṃ, nissāyevitare pana;</gatha1>
<gathalast line="87">Nissāya vā na vā honti, vadhādisahitā kathaṃ.</gathalast>
<hangnum line="88" number="143"></hangnum>
<gatha1 line="89"> Pharussavadhabyāpādā, sadosena salobhato;</gatha1>
<gathalast line="90">Kudiṭṭhimethunābhijjhā, sesā kammapathā dvibhi.</gathalast>
<hangnum line="91" number="144"></hangnum>
<gatha1 line="92"> Sandhiṃ <pageBreak edition="M" number="0.0014" /> catūsvapāyesu, deti sabbattha vuttiyaṃ;</gatha1>
<gathalast line="93">Paccate gocaraṃ tassa, sakalaṃ amalaṃ vinā.</gathalast>
<hangnum line="94" number="145"></hangnum>
<gatha1 line="95"> Abyākataṃ dvidhā pāka-kriyā tatthādi bhūmito;</gatha1>
<gathalast line="96">Catudhā kāmapākettha, puññapākādito dudhā.</gathalast>
<hangnum line="97" number="146"></hangnum>
<gatha1 line="98"> Puññapākā dvidhāhetu-sahetūti dviraṭṭhakā;</gatha1>
<gathalast line="99">Ahetū pañca ñāṇāni, gahaṇaṃ tīraṇā ubho.</gathalast>
<hangnum line="100" number="147"></hangnum>
<gatha1 line="101"> Kāyañāṇaṃ sukhī tattha, somanassādi tīraṇaṃ;</gatha1>
<gathalast line="102">Sopekkhāni cha sesāni, sapuññaṃva sahetukaṃ.</gathalast>
<hangnum line="103" number="148"></hangnum>
<gatha1 line="104"> Kevalaṃ sandhibhavaṅga-tadālambacutibbasā;</gatha1>
<gathalast line="105">Jāyate sesametassa, pubbe vuttanayā naye.</gathalast>
<hangnum line="106" number="149"></hangnum>
<gatha1 line="107"> Manussavinipātīnaṃ, sandhādi antatīraṇaṃ;</gatha1>
<gathalast line="108">Hoti aññena kammena, sahetupi ahetunaṃ.</gathalast>
<hangnum line="109" number="150"></hangnum>
<gatha1 line="110"> Pāpajā puññajāhetu-samā tīraṃ vinādikaṃ;</gatha1>
<gathalast line="111">Sadukkhaṃ kāyaviññāṇaṃ, aniṭṭhārammaṇā ime.</gathalast>
<hangnum line="112" number="151"></hangnum>
<gatha1 line="113"> Te <pageBreak edition="V" number="0.0016" /> sātagocarā tesu, dviṭṭhānaṃ āditīraṇaṃ;</gatha1>
<gathalast line="114">Pañcaṭṭhānāparā dve te, parittavisayākhilā.</gathalast>
<hangnum line="115" number="152"></hangnum>
<gatha1 line="116"> Sampaṭicchadvipañcannaṃ, pañca rūpādayo tahiṃ;</gatha1>
<gathalast line="117">Paccuppannāva sesānaṃ, pākānaṃ cha tikālikā.</gathalast>
<hangnum line="118" number="153"></hangnum>
<gatha1 line="119"> Rūpārūpavipākānaṃ, sabbaso sadisaṃ vade;</gatha1>
<gathalast line="120">Sakapuññena sandhādi-sakiccattayataṃ vinā.</gathalast>
<hangnum line="121" number="154"></hangnum>
<gatha1 line="122"> Samānuttarapākāpi, sakapuññena sabbaso;</gatha1>
<gathalast line="123">Hitvā mokkhamukhaṃ taṃ hi, dvidhā magge tidhā phale.</gathalast>
<hangnum line="124" number="155"></hangnum>
<gatha1 line="125"> Kriyā tidhāmalābhāvā,</gatha1>
<gatha2 line="126">Bhūmito tattha kāmikā;</gatha2>
<gatha3 line="127">Dvidhā hetusahetūti,</gatha3>
<gathalast line="128">Tidhāhetu tahiṃ kathaṃ.</gathalast>
<hangnum line="129" number="156"></hangnum>
<gatha1 line="130"> Āvajjahasitāvajjā <pageBreak edition="M" number="0.0015" />, sopekkhasukhupekkhavā;</gatha1>
<gathalast line="131">Pañcachakāmāvacarā, sakalārammaṇā ca te.</gathalast>
<hangnum line="132" number="157"></hangnum>
<gatha1 line="133"> Saheturūparūpā ca, sakapaññaṃvārahato;</gatha1>
<gathalast line="134">Vuttiyā na phale pupphaṃ, yathā chinnalatā phalaṃ.</gathalast>
<hangnum line="135" number="158"></hangnum>
<gatha1 line="136"> Anāsevanayāvajja-dvayaṃ puthujjanassa hi;</gatha1>
<gathalast line="137">Na phale vattamānampi, moghapupphaṃ phalaṃ yathā.</gathalast>
<hangnum line="138" number="159"></hangnum>
<gatha1 line="139"> Tisatta dvicha chattiṃsa, catupañca yathākkamaṃ;</gatha1>
<gathalast line="140">Puññaṃ pāpaṃ phalaṃ kriyā, <bold>ekūnanavutīvidhaṃ</bold>.</gathalast>
<hangnum line="141" number="160"></hangnum>
<gatha1 line="142"> Sandhi bhavaṅgamāvajjaṃ, dassanādikapañcakaṃ;</gatha1>
<gathalast line="143">Gahatīraṇavoṭṭhabba-javataggocaraṃ cuti.</gathalast>
<hangnum line="144" number="161"></hangnum>
<gatha1 line="145"> Iti esaṃ dvisattannaṃ, kiccavuttivasādhunā;</gatha1>
<gathalast line="146"><bold>Cittappavatti</bold> chadvāre, saṅkhepā vuccate kathaṃ.</gathalast>
<hangnum line="147" number="162"></hangnum>
<gatha1 line="148"> Kāme <pageBreak edition="V" number="0.0017" /> sarāginaṃ kamma-nimittādi cutikkhaṇe;</gatha1>
<gathalast line="149">Khāyate manasoyeva, sesānaṃ kammagocaro.</gathalast>
<hangnum line="150" number="163"></hangnum>
<gatha1 line="151"> Upaṭṭhitaṃ tamārabbha, pañcavāraṃ javo bhave;</gatha1>
<gathalast line="152">Tadālambaṃ tato tamhā, cuti hoti javehi vā.</gathalast>
<hangnum line="153" number="164"></hangnum>
<gatha1 line="154"> Avijjātaṇhāsaṅkhāra-sahajehi apāyinaṃ;</gatha1>
<gathalast line="155">Visayādīnavacchādi-namanakkhipakehi tu.</gathalast>
<hangnum line="156" number="165"></hangnum>
<gatha1 line="157"> Appahīnehi sesānaṃ, chādanaṃ namanampi ca;</gatha1>
<gathalast line="158">Khipakā pana saṅkhārā, kusalāva bhavantiha.</gathalast>
<hangnum line="159" number="166"></hangnum>
<gatha1 line="160"> Kiccattaye kate evaṃ, kammadīpitagocare;</gatha1>
<gathalast line="161">Tajjaṃ vatthuṃ sahuppannaṃ, nissāya vā na vā tahiṃ.</gathalast>
<hangnum line="162" number="167"></hangnum>
<gatha1 line="163"> Tajjā sandhi siyā hitvā, antarattaṃ bhavantare;</gatha1>
<gathalast line="164">Antarattaṃ vinā dūre, paṭisandhi kathaṃ bhave.</gathalast>
<hangnum line="165" number="168"></hangnum>
<gatha1 line="166"> Iheva kammataṇhādi-hetuto pubbacittato;</gatha1>
<gathalast line="167">Cittaṃ dūre siyā dīpa-paṭighosādikaṃ yathā.</gathalast>
<hangnum line="168" number="169"></hangnum>
<gatha1 line="169"> Nāsaññā <pageBreak edition="M" number="0.0016" /> cavamānassa, nimittaṃ na cutī ca yaṃ;</gatha1>
<gathalast line="170">Uddhaṃ sandhinimittaṃ kiṃ, paccayopi kanantaro.</gathalast>
<hangnum line="171" number="170"></hangnum>
<gatha1 line="172"> Pubbabhave cuti dāni, kāme jāyanasandhiyā;</gatha1>
<gathalast line="173">Aññacittantarābhāvā, hotānantarakāraṇaṃ.</gathalast>
<hangnum line="174" number="171"></hangnum>
<gatha1 line="175"> Bhavantarakataṃ kammaṃ, yamokāsaṃ labhe tato;</gatha1>
<gathalast line="176">Hoti sā sandhi teneva, upaṭṭhāpitagocare.</gathalast>
<hangnum line="177" number="172"></hangnum>
<gatha1 line="178"> Yasmā cittavirāgattaṃ, kātuṃ nāsakkhi sabbaso;</gatha1>
<gathalast line="179">Tasmā sānusayasseva, punuppatti siyā bhave.</gathalast>
<hangnum line="180" number="173"></hangnum>
<gatha1 line="181"> Pañcadvāre siyā sandhi, vinā kammaṃ dvigocare;</gatha1>
<gathalast line="182">Bhavasandhānato sandhi, bhavaṅgaṃ taṃ tadaṅgato.</gathalast>
<hangnum line="183" number="174"></hangnum>
<gatha1 line="184"> Tamevante <pageBreak edition="V" number="0.0018" /> cuti tasmiṃ, gocare cavanena tu;</gatha1>
<gathalast line="185">Ekasantatiyā evaṃ, uppattiṭṭhitibhedakā.</gathalast>
<hangnum line="186" number="175"></hangnum>
<gatha1 line="187"> Athaññārammaṇāpātha-gate cittantarassa hi;</gatha1>
<gathalast line="188">Hetusaṅkhyaṃ bhavaṅgassa, dvikkhattuṃ calanaṃ bhave.</gathalast>
<hangnum line="189" number="176"></hangnum>
<gatha1 line="190"> Ghaṭṭite aññavatthumhi, aññanissitakampanaṃ;</gatha1>
<gathalast line="191">Ekābaddhena hotīti, sakkharopamayā vade.</gathalast>
<hangnum line="192" number="177"></hangnum>
<gatha1 line="193"> Manodhātukriyāvajjaṃ, tato hoti sakiṃ bhave;</gatha1>
<gathalast line="194">Dassanādi sakadvāra-gocaro gahaṇaṃ tato.</gathalast>
<hangnum line="195" number="178"></hangnum>
<gatha1 line="196"> Santīraṇaṃ tato tamhā, voṭṭhabbañca sakiṃ tato;</gatha1>
<gathalast line="197">Sattakkhattuṃ javo kāme, tamhā tadanurūpato.</gathalast>
<hangnum line="198" number="179"></hangnum>
<gatha1 line="199"> Tadālambadvikaṃ tamhā, bhavaṅgaṃtimahantari;</gatha1>
<gathalast line="200">Javā mahante voṭṭhabbā, paritte nitare manaṃ.</gathalast>
<hangnum line="201" number="180"></hangnum>
<gatha1 line="202"> Voṭṭhabbassa paritte tu, dvattikkhattuṃ javo viya;</gatha1>
<gathalast line="203">Vadanti vuttiṃ taṃ <bold>pāṭhe,</bold> anāsevanato na hi.</gathalast>
<hangnum line="204" number="181"></hangnum>
<gatha1 line="205"> Niyamopidha cittassa, kammādiniyamo viya;</gatha1>
<gathalast line="206">Ñeyyo ambopamādīhi, dassetvā taṃ sudīpaye.</gathalast>
<hangnum line="207" number="182"></hangnum>
<gatha1 line="208"> Manodvāretarāvajjaṃ <pageBreak edition="M" number="0.0017" />, bhavaṅgamhā siyā tato;</gatha1>
<gathalast line="209">Javokāme vibhūte tu, kāmavhe visaye tato.</gathalast>
<hangnum line="210" number="183"></hangnum>
<gatha1 line="211"> Kāmīnaṃ tu tadālambaṃ, bhavaṅgaṃ tu tato siyā;</gatha1>
<gathalast line="212">Avibhūte paritte ca, bhavaṅgaṃ javato bhave.</gathalast>
<hangnum line="213" number="184"></hangnum>
<gatha1 line="214"> Avibhūte vibhūte ca, paritte aparittake;</gatha1>
<gathalast line="215">Javāyeva bhavaṅgaṃ tu, brahmānaṃ catugocare.</gathalast>
<hangnum line="216" number="185"></hangnum>
<gatha1 line="217"> Mahaggataṃ panārabbha, javite dosasaṃyute;</gatha1>
<gathalast line="218">Viruddhattā bhavaṅgaṃ na, kiṃ siyā sukhasandhino.</gathalast>
<hangnum line="219" number="186"></hangnum>
<gatha1 line="220"> Upekkhātīraṇaṃ <pageBreak edition="V" number="0.0019" /> hoti, parittenāvajjaṃ kathaṃ.</gatha1>
<gathalast line="221">Niyamo na vināvajjaṃ, maggato phalasambhavā.</gathalast>
<hangnum line="222" number="187"></hangnum>
<gatha1 line="223"> Mahaggatāmalā sabbe, javā gotrabhuto siyuṃ;</gatha1>
<gathalast line="224">Nirodhā ca phaluppatti, bhavaṅgaṃ javanādito.</gathalast>
<hangnum line="225" number="188"></hangnum>
<gatha1 line="226"> Sahetusāsavā pākā, tīraṇā dve cupekkhakā;</gatha1>
<gathalast line="227">Ime sandhi bhavaṅgā ca, cuti cekūnavīsati.</gathalast>
<hangnum line="228" number="189"></hangnum>
<gatha1 line="229"> Dve dve āvajjanādīni, gahaṇantāni tīṇi tu;</gatha1>
<gathalast line="230">Santīraṇāni ekaṃva, voṭṭhabbamitināmakaṃ.</gathalast>
<hangnum line="231" number="190"></hangnum>
<gatha1 line="232"> Aṭṭha kāmamahāpākā, tīṇi santīraṇāni ca;</gatha1>
<gathalast line="233">Ekādasa bhavantete, tadārammaṇanāmakā.</gathalast>
<hangnum line="234" number="191"></hangnum>
<gatha1 line="235"> Kusalākusalaṃ sabbaṃ, kriyā cāvajjavajjitā;</gatha1>
<gathalast line="236">Phalāni pañcapaññāsa, javanāni bhavantime.</gathalast>
<centered line="237">Iti saccasaṅkhepe cittapavattiparidīpano nāma</centered>
<centered line="238">Tatiyo paricchedo.</centered>
</body>
</document>