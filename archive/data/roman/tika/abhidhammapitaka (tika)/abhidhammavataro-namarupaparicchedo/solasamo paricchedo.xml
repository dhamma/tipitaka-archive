<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf57.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/solasamo paricchedo.xml</archivePath>
<title>Soḷasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">Soḷasamo paricchedo</chapter>
<subhead line="2">16. Cittuppādakathā</subhead>
<hangnum line="3" number="533"></hangnum>
<gatha1 line="4">Cittuppādesu dhammānaṃ, iti ñatvā vinicchayaṃ;</gatha1>
<gathalast line="5">Cittuppādānamevātha, ñātabbo bhedasaṅgaho.</gathalast>
<hangnum line="6" number="534"></hangnum>
<gatha1 line="7">Vedanāhārato ceva, hetādhipatito tathā;</gatha1>
<gathalast line="8">Jhānindriyamaggabalā, yevāpanapathādito.</gathalast>
<hangnum line="9" number="535"></hangnum>
<gatha1 line="10">Tattha sukhā ca dukkhā ca, adukkhamasukhāti ca;</gatha1>
<gathalast line="11">Tisso ca <bold>vedanā</bold>vuttā, sambhogatthavisesato.</gathalast>
<hangnum line="12" number="536"></hangnum>
<gatha1 line="13">Sukhaṃ dukkhaṃ somanassaṃ, domanassamathāparaṃ;</gatha1>
<gathalast line="14">Upekkhindriyamiccevaṃ, pañcindriyavibhāgato.</gathalast>
<hangnum line="15" number="537"></hangnum>
<gatha1 line="16">Kāyaviññāṇayugaḷe, sukhadukkhā hi vedanā;</gatha1>
<gathalast line="17">Somanassaṃ domanassaṃ, iti nāmaṃ labhanti na.</gathalast>
<hangnum line="18" number="538"></hangnum>
<gatha1 line="19">Aññattha pana sabbattha, sukhā dukkhā ca vedanā;</gatha1>
<gathalast line="20">Somanassaṃ domanassaṃ, iti nāmaṃ labhanti ca.</gathalast>
<hangnum line="21" number="539"></hangnum>
<gatha1 line="22">Adukkhi <pageBreak edition="V" number="0.0053" />asukhopekkhā, majjhattāti ca vedanā;</gatha1>
<gathalast line="23">Pañcapaññāsacittesu, tadaññesu pakāsitā.</gathalast>
<hangnum line="24" number="540"></hangnum>
<gatha1 line="25">Sukhadukkhindriyayuttaṃ, kāyaviññāṇakadvayaṃ;</gatha1>
<gathalast line="26">Domanassindriyayuttaṃ, paṭighadvayamānasaṃ.</gathalast>
<hangnum line="27" number="541"></hangnum>
<gatha1 line="28">Aṭṭhārasa <pageBreak edition="M" number="0.0048" />parittāni, catukkajjhānamādito;</gatha1>
<gathalast line="29">Somanassindriyayuttā, dvāsaṭṭhividha mānasā.</gathalast>
<hangnum line="30" number="542"></hangnum>
<gatha1 line="31">Dvattiṃsa ca parittāni, tevīsa jhānapañcamā;</gatha1>
<gathalast line="32">Hontipekkhindriyayuttā, pañcapaññāsa mānasā.</gathalast>
<hangnum line="33" number="543"></hangnum>
<gatha1 line="34">Sukhayuttā tu tesaṭṭhi, dukkhayuttā tayo tahiṃ;</gatha1>
<gathalast line="35">Adukkhamasukhayuttā, pañcapaññāsupekkhakā.</gathalast>
<hangnum line="36" number="544"></hangnum>
<gatha1 line="37">Ojaṭṭhamakarūpañca, vedanaṃ sandhimānasaṃ;</gatha1>
<gathalast line="38">Nāmarūpañca kamato, āharantīti desitā.</gathalast>
<hangnum line="39" number="545"></hangnum>
<gatha1 line="40"><bold>Āhārā</bold>kabaḷīkāro, phasso sañcetanā tathā;</gatha1>
<gathalast line="41">Viññāṇañceti cattāro, upatthambhā ca sambhavā.</gathalast>
<hangnum line="42" number="546"></hangnum>
<gatha1 line="43">Cittuppādesu sabbattha,</gatha1>
<gatha2 line="44">Āhārārūpino tayo;</gatha2>
<gatha3 line="45">Kabaḷīkāro āhāro,</gatha3>
<gathalast line="46">Kāme kāyānupālako.</gathalast>
<hangnum line="47" number="547"></hangnum>
<gatha1 line="48">Alobho ca adoso ca,</gatha1>
<gatha2 line="49">Amoho ca tathāparo;</gatha2>
<gatha3 line="50">Lobho doso ca moho ca,</gatha3>
<gathalast line="51"><bold>Hetū</bold>dhammā cha desitā.</gathalast>
<hangnum line="52" number="548"></hangnum>
<gatha1 line="53">Kusalākusalā hetū, tayo abyākatāti ca;</gatha1>
<gathalast line="54">Navadvādasadhā tattha, vipākakriyabhedato.</gathalast>
<hangnum line="55" number="549"></hangnum>
<gatha1 line="56">Dasa <pageBreak edition="V" number="0.0054" />pañcādhikā honti, bhūmibhedā tato tahiṃ;</gatha1>
<gathalast line="57">Puññapākakriyābhedā, tālīsa catunūnakā.</gathalast>
<hangnum line="58" number="550"></hangnum>
<gatha1 line="59">Santīraṇamanodhātu-pañcaviññāṇamānase;</gatha1>
<gathalast line="60">Voṭṭhabbane ca hasite, hetu nāma na vijjati.</gathalast>
<hangnum line="61" number="551"></hangnum>
<gatha1 line="62">Lobhamūlesu <pageBreak edition="M" number="0.0049" />lobho ca,</gatha1>
<gatha2 line="63">Moho ca paṭighadvaye;</gatha2>
<gatha3 line="64">Doso moho ca labbhanti,</gatha3>
<gathalast line="65">Moho ekova momuhe.</gathalast>
<hangnum line="66" number="552"></hangnum>
<gatha1 line="67">Ñāṇena vippayuttesu,</gatha1>
<gatha2 line="68">Alobhādidvayaṃ bhave;</gatha2>
<gatha3 line="69">Tato sesesu sabbattha,</gatha3>
<gathalast line="70">Alobhāditayopi ca.</gathalast>
<hangnum line="71" number="553"></hangnum>
<gatha1 line="72">Tihetukā sattacattā-līsa honti dvihetukā;</gatha1>
<gathalast line="73">Bāvīsa dvekahetukā, aṭṭhārasa ahetukā.</gathalast>
<hangnum line="74" number="554"></hangnum>
<gatha1 line="75">Chando cittañca vīriyaṃ, vīmaṃsāti catubbidhā;</gatha1>
<gathalast line="76">Sahajātādhipā dhammā, vuttā<bold>dhipatayo</bold>siyuṃ.</gathalast>
<hangnum line="77" number="555"></hangnum>
<gatha1 line="78">Yamālambaṃ garuṃ katvā, nāmadhammā pavattare;</gatha1>
<gathalast line="79">Ārammaṇādhipanāmena, tadālambaṇamīritaṃ.</gathalast>
<hangnum line="80" number="556"></hangnum>
<gatha1 line="81">Tihetukajavesveko, catūsupi yathārahaṃ;</gatha1>
<gathalast line="82">Dvihetukesu sambhoti, vīmaṃsādhipatiṃ vinā.</gathalast>
<hangnum line="83" number="557"></hangnum>
<gatha1 line="84">Anuttare kāmapuññe, tihetukamahākriye;</gatha1>
<gathalast line="85">Lobhamūle ca sāvajje, labbhatālambaṇādhipo.</gathalast>
<hangnum line="86" number="558"></hangnum>
<gatha1 line="87">Tattha cāniyatā kāme, labbhamānāpi labbhare;</gatha1>
<gathalast line="88">Mahaggatānuttaresu, niyatāva yathārahaṃ.</gathalast>
<hangnum line="89" number="559"></hangnum>
<gatha1 line="90">Kriyādvihetupaṭighe <pageBreak edition="V" number="0.0055" />,</gatha1>
<gatha2 line="91">Natthevālambaṇādhipo;</gatha2>
<gatha3 line="92">Momūhāhetuke pāke,</gatha3>
<gathalast line="93">Lokiye ca na kocipi.</gathalast>
<hangnum line="94" number="560"></hangnum>
<gatha1 line="95">Ubhayādhipayuttā ca, sahajādhipayogino;</gatha1>
<gathalast line="96">Ubhayāniyatādhippā, sahajāniyatādhipā.</gathalast>
<hangnum line="97" number="561"></hangnum>
<gatha1 line="98">Ubhayavippayuttā <pageBreak edition="M" number="0.0050" />ca, pañcadhā tattha mānasā;</gatha1>
<gathalast line="99">Aṭṭhaṭṭhārasa vīsaṃ cha, sattatiṃsa yathākkamaṃ.</gathalast>
<hangnum line="100" number="562"></hangnum>
<gatha1 line="101">Pañcādhipatiyogā ca, caturādhipayogino;</gatha1>
<gathalast line="102">Tividhādhipayuttā ca, vimuttāpi ca sabbathā.</gathalast>
<hangnum line="103" number="563"></hangnum>
<gatha1 line="104">Soḷasātha samattiṃsa, chaḷevātha yathākkamaṃ;</gatha1>
<gathalast line="105">Sattatiṃsatividhāti, catudhevampi niddise.</gathalast>
<hangnum line="106" number="564"></hangnum>
<gatha1 line="107">Vīmaṃsādhipayuttā ca, sahajādhipayogino;</gatha1>
<gathalast line="108">Ālambādhipayuttā ca, vippamuttāpi sabbathā.</gathalast>
<hangnum line="109" number="565"></hangnum>
<gatha1 line="110">Catuttiṃsa dvipaññāsa, aṭṭhavīsa yathākkamaṃ;</gatha1>
<gathalast line="111">Sattatiṃsati ceveti, catudhevampi niddise.</gathalast>
<hangnum line="112" number="566"></hangnum>
<gatha1 line="113">Sahajādhipaladdhā tu, dvepaññāseva sabbathā;</gatha1>
<gathalast line="114">Ālambādhipaladdhā ca, ubhayādhipalābhino.</gathalast>
<hangnum line="115" number="567"></hangnum>
<gatha1 line="116">Aṭṭhavīseva sabbepi, dvepaññāseva sādhipā;</gatha1>
<gathalast line="117">Sesā nirādhipā sabbe, sattatiṃsāpi sabbathā.</gathalast>
<hangnum line="118" number="568"></hangnum>
<gatha1 line="119">Vedanādivasenevaṃ, ñatvā bhedaṃ catubbidhaṃ;</gatha1>
<gathalast line="120"><bold>Jhānindriyamaggabala</bold>-vasenāpi vibhāvaye.</gathalast>
<hangnum line="121" number="569"></hangnum>
<gatha1 line="122">Vitakkaheṭṭhimaṃ jhānaṃ, manoparaṃ manindriyaṃ;</gatha1>
<gathalast line="123">Hetuparañca maggaṅgaṃ, balaṃ vīriyapacchimaṃ.</gathalast>
<hangnum line="124" number="570"></hangnum>
<gatha1 line="125">Avitakke <pageBreak edition="V" number="0.0056" />pakatiyā, tasmā jhānaṃ na vijjati;</gatha1>
<gathalast line="126">Ahetuke ca maggaṅgaṃ, balañcāvīriye yathā.</gathalast>
<hangnum line="127" number="571"></hangnum>
<gatha1 line="128">Aṭṭha rūpindriyānettha, agayhanteva sabbathā;</gatha1>
<gathalast line="129">Maggindriyabalaṭṭhesu, samādhi ca na kaṅkhite.</gathalast>
<hangnum line="130" number="572"></hangnum>
<gatha1 line="131">Kāmapuññesvaniyatā, viratīpi anuddhatā;</gatha1>
<gathalast line="132">Paññānuttaracittesu, indriyattayabhājitā.</gathalast>
<hangnum line="133" number="573"></hangnum>
<gatha1 line="134">Sesā vuttānusārena, labbhamānajjhānādikā;</gatha1>
<gathalast line="135">Tehi yuttā ca viññeyyā, cittuppādā yathākkamaṃ.</gathalast>
<hangnum line="136" number="574"></hangnum>
<gatha1 line="137">Somanassayuttā <pageBreak edition="M" number="0.0051" />kāme, lokuttaramahaggate;</gatha1>
<gathalast line="138">Paṭhamajjhānacittā ca, pañcajhānaṅgikā matā.</gathalast>
<hangnum line="139" number="575"></hangnum>
<gatha1 line="140">Dukkhupekkhāyuttā kāme, pañcaviññāṇavajjitā;</gatha1>
<gathalast line="141">Dutiyajjhānacittā ca, catujhānaṅgikā siyuṃ.</gathalast>
<hangnum line="142" number="576"></hangnum>
<gatha1 line="143">Jhānaṅgattayasaṃyuttā, tatiyajjhānamānasā;</gatha1>
<gathalast line="144">Catutthapañcamāruppā, jhānaṅgadvayayogino.</gathalast>
<hangnum line="145" number="577"></hangnum>
<gatha1 line="146">Pañcaviññāṇayugaḷe, jhānaṅgaṃ natthi kiñcipi;</gatha1>
<gathalast line="147">Itthaṃ jhānānaṃ bhedena, <bold>pañcadhā</bold>mānasā ṭhitā.</gathalast>
<hangnum line="148" number="578"></hangnum>
<gatha1 line="149">Ekūnatiṃsati satta-tiṃsa cekādasāpare;</gatha1>
<gathalast line="150">Catuttiṃsa dasevātha, gaṇikā tu yathākkamaṃ.</gathalast>
<hangnum line="151" number="579"></hangnum>
<gatha1 line="152">Lokuttaresu sabbesu, indriyāni navuccare;</gatha1>
<gathalast line="153">Tihetukesu sabbesu, lokiyesu panaṭṭhadhā.</gathalast>
<hangnum line="154" number="580"></hangnum>
<gatha1 line="155">Ñāṇena vippayuttesu, sattadhāva samuddhare;</gatha1>
<gathalast line="156">Sitavoṭṭhabbanā puññe, pañcadhāva pakāsaye.</gathalast>
<hangnum line="157" number="581"></hangnum>
<gatha1 line="158">Vicikicchāsahagate, catudhāva viniddise;</gatha1>
<gathalast line="159">Tīṇindriyāni vuttāni, sesāhetukamānase.</gathalast>
<hangnum line="160" number="582"></hangnum>
<gatha1 line="161">Aṭṭha <pageBreak edition="V" number="0.0057" />cekūnatālīsa, dvādasa vātha terasa;</gatha1>
<gathalast line="162">Ekañca soḷasa ceti, <bold>chabbidhā</bold>tattha saṅgaho.</gathalast>
<hangnum line="163" number="583"></hangnum>
<gatha1 line="164">Paṭhamānuttaraṃ jhānaṃ, aṭṭhamaggaṅgikaṃ mataṃ;</gatha1>
<gathalast line="165">Sattamaggaṅgikaṃ nāma, sesaṃ jhānamanuttaraṃ.</gathalast>
<hangnum line="166" number="584"></hangnum>
<gatha1 line="167">Lokiyaṃ paṭhamaṃ jhānaṃ, tathā kāme tihetukaṃ;</gatha1>
<gathalast line="168">Pañcamaggaṅgikā nāma, cittuppādā pakāsitā.</gathalast>
<hangnum line="169" number="585"></hangnum>
<gatha1 line="170">Sesaṃ mahaggataṃ jhānaṃ, sampayuttā ca diṭṭhiyā;</gatha1>
<gathalast line="171">Ñāṇena vippayuttā ca, catumaggaṅgikā matā.</gathalast>
<hangnum line="172" number="586"></hangnum>
<gatha1 line="173">Dosamūladvayañceva, uddhaccasahitaṃ tathā;</gatha1>
<gathalast line="174">Diṭṭhiyā vippayuttā ca, maggaṅgattayayogino.</gathalast>
<hangnum line="175" number="587"></hangnum>
<gatha1 line="176">Vicikicchāsampayutto <pageBreak edition="M" number="0.0052" />, vutto maggo duvaṅgiko;</gatha1>
<gathalast line="177">Amaggāhetuko ceti, <bold>sattadhā</bold>tattha saṅgaho.</gathalast>
<hangnum line="178" number="588"></hangnum>
<gatha1 line="179">Aṭṭha dvattiṃsati ceva, dasa pañcādhikāpare;</gatha1>
<gathalast line="180">Tālīsa kamato satta, ekañcaṭṭhadasāpare.</gathalast>
<hangnum line="181" number="589"></hangnum>
<gatha1 line="182">Balāni pana satteva, sabbatthāpi tihetuke;</gatha1>
<gathalast line="183">Ñāṇena vippayuttesu, cha balāni samuddise.</gathalast>
<hangnum line="184" number="590"></hangnum>
<gatha1 line="185">Catudhākusale honti, tividhā kaṅkhite pana;</gatha1>
<gathalast line="186">Dvibalaṃ sitavoṭṭhabbaṃ, abalaṃ sesamīritaṃ.</gathalast>
<hangnum line="187" number="591"></hangnum>
<gatha1 line="188"><bold>Chabbidho</bold>saṅgaho tattha, sattatālīsathāpare;</gatha1>
<gathalast line="189">Dvādasekādasekaṃ dve, soḷaseti yathākkamaṃ.</gathalast>
<hangnum line="190" number="592"></hangnum>
<gatha1 line="191">Itthaṃ pañca cha satta cha-koṭṭhāsā kamato ṭhitā;</gatha1>
<gathalast line="192"><bold>Catuvīsati</bold>sabbepi, jhānaṅgādivasā kathā.</gathalast>
<centered line="193">Iti cetasikavibhāge cittuppādakathā niṭṭhitā.</centered>
<centered line="194">Soḷasamo paricchedo.</centered>
</body>
</document>