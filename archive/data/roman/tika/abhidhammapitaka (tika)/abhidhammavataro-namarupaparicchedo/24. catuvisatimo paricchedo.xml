<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf24.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/24. catuvisatimo paricchedo.xml</archivePath>
<titlePath>24. Catuvīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">24. Catuvīsatimo paricchedo</chapter>
<subhead line="2">Paccayaniddeso</subhead>
<hangnum line="3" number="1395"></hangnum>
<gatha1 line="4"> Yesaṃ <pageBreak edition="P" number="0.0134" /><pageBreak edition="V" number="0.0175" /> paccayadhammānaṃ, vasā sappaccayā ime;</gatha1>
<gathalast line="5">Dhammā te paccaye cāhaṃ, dassayissāmito paraṃ.</gathalast>
<paragraph line="6">Katame paccayāti? Vuccate – hetārammaṇādhipatianantarasamanantarasahajāta- aññamaññanissayūpanissayapurejātapacchājātāsevanakammavipākāhārindriya- jhānamaggasampayuttavippayuttaatthinatthivigatāvigatavasena catuvīsatividhā honti.</paragraph>
<paragraph line="7">Tattha <bold>hetupaccayo</bold>ti lobho doso moho alobho adoso amohoti ime cha dhammā hetupaccayā. <bold>Ārammaṇapaccayo</bold>ti sabbalokiyalokuttaraṃ yaṃ yaṃ dhammaṃ ārabbha ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ ārammaṇapaccayena paccayo.</paragraph>
<paragraph line="8"><bold>Adhipatipaccayo</bold>ti <pageBreak edition="M" number="0.0181" /> ettha sahajātādhipatiārammaṇādhipativasena duvidho. Tattha sahajātādhipati chandacittavīriyavīmaṃsāvasena catubbidho, ārammaṇādhipati pana domanassavicikicchuddhaccakiriyābyākatākusalavipāke ca aniṭṭhasammatañca rūpaṃ ṭhapetvā avasesaṃ. <bold>Anantarapaccayo</bold>ti anantaraniruddhā cittacetasikā dhammā. Tathā <bold>samanantarapaccayo</bold>pi.</paragraph>
<paragraph line="9"><bold>Sahajātapaccayo</bold>ti cittacetasikā, mahābhūtā ceva hadayavatthu ca. Tathā <bold>aññamaññapaccayopi. Nissayapaccayo</bold>ti vatthurūpāni ceva mahābhūtā, cittacetasikā ca. <bold>Upanissayapaccayo</bold>ti ārammaṇānantarapakatūpanissayavasena tividho. Tattha ārammaṇūpanissayo ārammaṇādhipatiyeva, anantarūpanissayo pana anantarapaccayova, pakatūpanissayo pana kāyikasukhadukkhautubhojanasenāsanapuggalā saddhāsīlasutacāgapaññārāgadosamohādayo <pageBreak edition="P" number="0.0135" /> ca.</paragraph>
<paragraph line="10"><bold>Purejātapaccayo</bold>ti vatthārammaṇavasena duvidho. Tattha vatthupurejāto nāma vatthurūpāni, ārammaṇapurejāto nāma paccuppannarūpādīneva. <bold>Pacchājātapaccayo</bold>ti cittacetasikā ca. <bold>Āsevanapaccayo</bold>ti ṭhapetvā āvajjanadvayaṃ lokiyakusalākusalakiriyābyākatā dhammāva.</paragraph>
<paragraph line="11"><bold>Kammapaccayo</bold>ti <pageBreak edition="V" number="0.0176" /> sahajātanānakkhaṇikavasena duvidho. Tattha sahajātā lokiyalokuttarā eva, nānakkhaṇikā pana sāsavakusalākusalacetanā, anāsavakusalacetanā anantarameva attano vipākassa paccayo hoti. <bold>Vipākapaccayo</bold>ti vipākacittacetasikā. <bold>Āhārapaccayo</bold>ti kabaḷīkārāhāraphassacetanāviññāṇavasena catubbidho.</paragraph>
<paragraph line="12"><bold>Indriyapaccayo</bold>ti <pageBreak edition="M" number="0.0182" /> rūpasattakamanajīvitasukhadukkhasomanassadomanassaupekkhāsaddhāvīriya- satisamādhipaññāanaññātaññassāmītindriyaaññindriyaaññatāvindriyānīti vīsatindriyāni, tesu itthindriyapurisindriyāni vajjetvā vīsatindriyāni honti. <bold>Jhānapaccayo</bold>ti vitakkavicārapītisukhacittekaggatāvasena pañcavidho. <bold>Maggapaccayo</bold>ti diṭṭhisaṅkappavāyāmasatisamādhivācākammantājīvamicchādiṭṭhivasena navavidho.</paragraph>
<paragraph line="13"><bold>Sampayuttapaccayo</bold>ti cittacetasikāva. <bold>Vippayuttapaccayo</bold>ti vatthupurejātāni ceva pacchājātā cittacetasikā ca. <bold>Atthipaccayo</bold>ti jīvitindriyakabaḷīkāraāhāraārammaṇapurejātāni ceva nissayapaccaye vuttadhammāpi ca. <bold>Natthipaccayo</bold>ti anantarapaccayova. Tathā <bold>vigatapaccayo</bold> ca. <bold>Avigatapaccayo</bold>ti atthipaccayova. Evamime catuvīsati paccayā nāma.</paragraph>
<paragraph line="14">Ettha pana katihākārehi <bold>rūpaṃ rūpassa</bold> paccayo hotīti? Yathārahaṃ sahajātaaññamaññanissayāhārindriyaatthiavigatavasena sattadhā paccayo hoti.</paragraph>
<paragraph line="15"><bold>Rūpaṃ arūpassa</bold> yathārahaṃ ārammaṇādhipatisahajātaaññamaññanissayūpanissayapurejātindriyavippa- yuttaatthiavigatavasena ekādasahi ākārehi paccayo hoti.</paragraph>
<paragraph line="16"><bold>Rūpaṃ rūpārūpassā</bold>ti natthi.</paragraph>
<hangnum line="17" number="1396"></hangnum>
<gatha1 line="18"> Sattadhā rūpaṃ rūpassa, bhavatekādasehi taṃ;</gatha1>
<gathalast line="19">Paccayo nāmadhammassa, missakassa na kiñci tu.</gathalast>
<paragraph line="20"><bold>Arūpaṃ arūpassa</bold> yathārahaṃ hetārammaṇādhipatianantarasamanantarasahajātaaññamaññanissayūpanissayā- sevanakammavipākāhārindriyajhānamaggasampayuttaatthinatthivigatāvigata- vasena <pageBreak edition="P" number="0.0136" /><pageBreak edition="V" number="0.0177" /> ekavīsatidhā paccayo hoti.</paragraph>
<paragraph line="21"><bold>Arūpaṃ</bold><pageBreak edition="M" number="0.0183" /><bold>rūpassa</bold> yathārahaṃ hetādhipatisahajātaaññamaññanissayapacchājātakammavipākāhārindriya- jhānamaggavippayuttaatthiavigatavasena pannarasadhā paccayo hoti.</paragraph>
<paragraph line="22"><bold>Arūpaṃ rūpārūpassa</bold> yathārahaṃ hetādhipatisahajātaaññamaññanissayakammavipākāhārindriyajhānamagga- atthiavigatavasena terasadhā paccayo hoti.</paragraph>
<hangnum line="23" number="1397"></hangnum>
<gatha1 line="24"> Ekavīsatidhā nāmaṃ, paccayo bhavatattano;</gatha1>
<gathalast line="25">Tipañcahi taṃ rūpassa, ubhinnaṃ terasadhā pana.</gathalast>
<paragraph line="26"><bold>Rūpārūpaṃ rūpassa</bold> yathārahaṃ sahajātanissayaatthiavigatavasena catudhā paccayo hoti.</paragraph>
<paragraph line="27"><bold>Rūpārūpaṃ arūpassa</bold> yathārahaṃ sahajātaaññamaññanissayindriyaatthiavigatavasena chadhā paccayo hoti.</paragraph>
<paragraph line="28"><bold>Rūpārūpaṃ rūpassā</bold>ti natthi.</paragraph>
<hangnum line="29" number="1398"></hangnum>
<gatha1 line="30"> Ubhopi rūpadhammassa, catudhā honti paccayā;</gatha1>
<gathalast line="31">Chabbidhā nāmadhammassa, missakassa na kiñci tu.</gathalast>
<paragraph line="32">Etesu pana paccayesu kati rūpā, kati arūpā, katimissakāti? Purejātapaccayo eko <bold>rūpadhammo</bold>va, hetuanantarasamanantarapacchājātāsevanakammavipākajhānamaggasampayuttanatthi- vigatānaṃ vasena dvādasa paccayā <bold>arūpadhammā</bold>va, sesā pana ekādasa paccayā <bold>rūpārūpamissakā</bold>ti veditabbā.</paragraph>
<paragraph line="33">Puna kālavasena hetusahajātaaññamaññanissayapurejātapacchājātavipākāhārindriyajhānamagga- sampayuttavippayuttaatthiavigatānaṃ <pageBreak edition="V" number="0.0178" /> vasena pannarasa paccayā <bold>paccuppannā</bold>va honti. Anantarasamanantarāsevananatthivigatapaccayā <bold>atītā</bold>va, kammapaccayo <bold>atīto</bold> vā hoti <bold>paccuppanno</bold> vā, ārammaṇādhipatiupanissayapaccayā <pageBreak edition="M" number="0.0184" /> pana <bold>tikālikā</bold> honti <bold>kālavinimuttā</bold> ca.</paragraph>
<hangnum line="34" number="1399"></hangnum>
<gatha1 line="35"> Paccuppannāva hontettha,</gatha1>
<gatha2 line="36">Paccayā dasa pañca ca;</gatha2>
<gatha3 line="37">Atītā eva pañceko,</gatha3>
<gatha2 line="38">Dvekālikova dassito;</gatha2>
<gatha3 line="39">Tayo tikālikā ceva,</gatha3>
<gathalast line="40">Vinimuttāpi kālato.</gathalast>
<paragraph line="41">Sabbe <pageBreak edition="P" number="0.0137" /> panime catuvīsati paccayā yathārahaṃ ārammaṇūpanissayakammaatthipaccayānaṃ vasena catūsu paccayesu saṅgahaṃ gacchantīti veditabbā.</paragraph>
<centered line="42">Iti abhidhammāvatāre paccayaniddeso nāma</centered>
<centered line="43">Catuvīsatimo paricchedo.</centered>
<subhead line="44">Nigamanakathā</subhead>
<hangnum line="45" number="1400"></hangnum>
<gatha1 line="46"><bold>Abhidhammāvatāro</bold>yaṃ, varo paramagambhīro;</gatha1>
<gathalast line="47">Icchatā nipuṇaṃ buddhiṃ, bhikkhunā pana sotabbo.</gathalast>
<hangnum line="48" number="1401"></hangnum>
<gatha1 line="49"> Sumatimativicārabodhano,</gatha1>
<gatha2 line="50">Vimativimohavināsano ayaṃ;</gatha2>
<gatha3 line="51">Kumatimatimahātamonāso,</gatha3>
<gathalast line="52">Paṭumatibhāsakaro mato mayā.</gathalast>
<hangnum line="53" number="1402"></hangnum>
<gatha1 line="54"> Yato <pageBreak edition="V" number="0.0179" /><bold>sumati</bold>nā mato nāmato,</gatha1>
<gatha2 line="55">Āyācitasammānato mānato;</gatha2>
<gatha3 line="56">Tato hi racito sadā tosadā,</gatha3>
<gathalast line="57">Mayā hitavibhāvanā bhāvanā.</gathalast>
<hangnum line="58" number="1403"></hangnum>
<gatha1 line="59"> Atthato <pageBreak edition="M" number="0.0185" /> ganthato cāpi, yuttito cāpi ettha ca;</gatha1>
<gathalast line="60">Ayuttaṃ vā viruddhaṃ vā, yadi dissati kiñcipi.</gathalast>
<hangnum line="61" number="1404"></hangnum>
<gatha1 line="62"> Pubbāparaṃ viloketvā, vicāretvā punappunaṃ;</gatha1>
<gathalast line="63">Dhīmatā saṅgahetabbaṃ, gahetabbaṃ na dosato.</gathalast>
<hangnum line="64" number="1405"></hangnum>
<gatha1 line="65"> Tividhā byappathānañhi, gatiyo dubbidhāpi ce;</gatha1>
<gathalast line="66">Tasmā upaparikkhitvā, veditabbaṃ vibhāvinā.</gathalast>
<hangnum line="67" number="1406"></hangnum>
<gatha1 line="68"> Nikāyantaraladdhīhi, asammisso anākulo;</gatha1>
<gathalast line="69">Mahāvihāravāsīnaṃ, vācanāmagganissito.</gathalast>
<hangnum line="70" number="1407"></hangnum>
<gatha1 line="71"> Madhurakkharasaṃyutto, attho yasmā pakāsito;</gatha1>
<gathalast line="72">Tasmā hitatthakāmena, kātabbo ettha ādaro.</gathalast>
<hangnum line="73" number="1408"></hangnum>
<gatha1 line="74"> Saddhammaṭṭhitikāmena, karontena ca yaṃ mayā;</gatha1>
<gathalast line="75">Puññamadhigataṃ tena, sukhaṃ pappontu pāṇino.</gathalast>
<hangnum line="76" number="1409"></hangnum>
<gatha1 line="77"> Antarāyaṃ vinā cāyaṃ, yathāsiddhimupāgato;</gatha1>
<gathalast line="78">Tathā kalyāṇasaṅkappā, siddhiṃ gacchantu pāṇinaṃ.</gathalast>
<hangnum line="79" number="1410"></hangnum>
<gatha1 line="80"> Naranārigaṇākiṇṇe <pageBreak edition="P" number="0.0138" />, asaṃkiṇṇakulākule;</gatha1>
<gathalast line="81">Phīte sabbaṅgasampanne, supasannasitodake.</gathalast>
<hangnum line="82" number="1411"></hangnum>
<gatha1 line="83"> Nānāratanasampuṇṇe, vividhāpaṇasaṅkaṭe;</gatha1>
<gathalast line="84"><bold>Kāvera</bold>paṭṭane ramme, nānārāmopasobhite.</gathalast>
<hangnum line="85" number="1412"></hangnum>
<gatha1 line="86"> Kelāsasikharākārapāsādapaṭimaṇḍite;</gatha1>
<gathalast line="87">Kārite <bold>kaṇhadāsena,</bold> dassanīye manorame.</gathalast>
<hangnum line="88" number="1413"></hangnum>
<gatha1 line="89"> Vihāre <pageBreak edition="V" number="0.0180" /> vividhākāracārupākāragopure;</gatha1>
<gathalast line="90">Tattha pācīnapāsāde, mayā nivasatā sadā.</gathalast>
<hangnum line="91" number="1414"></hangnum>
<gatha1 line="92"> Asallekhamasākhalye, sīlādiguṇasobhinā;</gatha1>
<gathalast line="93">Ayaṃ <bold>sumati</bold>nā sādhu, yācitena kato satā.</gathalast>
<hangnum line="94" number="1415"></hangnum>
<gatha1 line="95"> Devā <pageBreak edition="M" number="0.0186" /> kālena vassantu, vassaṃ vassavalāhakā;</gatha1>
<gathalast line="96">Pālayantu mahīpālā, dhammato sakalaṃ mahiṃ.</gathalast>
<hangnum line="97" number="1416"></hangnum>
<gatha1 line="98"> Yāva tiṭṭhati lokasmiṃ, himavā pabbatuttamo;</gatha1>
<gathalast line="99">Tāva tiṭṭhatu saddhammo, dhammarājassa satthunoti.</gathalast>
<paragraph line="100"><bold>Uragapura</bold>nivasanena ācariyena <bold>bhadantabuddhadattena</bold> sīlācārasampannena kato abhidhammāvatāro nāmāyaṃ.</paragraph>
<centered line="101">Abhidhammāvatāro niṭṭhito.</centered>
<centered line="102"> Namo tassa bhagavato arahato sammāsambuddhassa</centered>
</body>
</document>