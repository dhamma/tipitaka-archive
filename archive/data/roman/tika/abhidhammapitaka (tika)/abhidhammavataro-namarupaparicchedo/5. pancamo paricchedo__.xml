<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf77.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/5. pancamo paricchedo__.xml</archivePath>
<titlePath>5. Pañcamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">5. Pañcamo paricchedo</chapter>
<subhead line="2">Nibbānapaññattiparidīpano</subhead>
<hangnum line="3" number="304"></hangnum>
<gatha1 line="4"> Rāgādīnaṃ <pageBreak edition="V" number="0.0030" /> khayaṃ vuttaṃ, nibbānaṃ santilakkhaṇaṃ;</gatha1>
<gathalast line="5">Saṃsāradukkhasantāpatattassālaṃ sametave.</gathalast>
<hangnum line="6" number="305"></hangnum>
<gatha1 line="7"> Khayamattaṃ na nibbānaṃ, sagambhīrādivācato;</gatha1>
<gathalast line="8">Abhāvassa hi kummānaṃ, lomasseva na vācatā.</gathalast>
<hangnum line="9" number="306"></hangnum>
<gatha1 line="10"> Khayoti vuccate maggo, tappāpattā idaṃ khayaṃ;</gatha1>
<gathalast line="11">Arahattaṃ viyuppāda-vayābhāvā dhuvañca taṃ.</gathalast>
<hangnum line="12" number="307"></hangnum>
<gatha1 line="13"> Saṅkhataṃ sammutiñcāpi, ñāṇamālamba neva hi;</gatha1>
<gathalast line="14">Chinde male tato vatthu, icchitabbamasaṅkhataṃ.</gathalast>
<hangnum line="15" number="308"></hangnum>
<gatha1 line="16"> Pattukāmena taṃ santiṃ, chabbisuddhiṃ samādiya;</gatha1>
<gathalast line="17">Ñāṇadassanasuddhī tu, sādhetabbā hitatthinā.</gathalast>
<hangnum line="18" number="309"></hangnum>
<gatha1 line="19"> Cetanādividhā <bold>sīla-suddhi</bold> tattha catubbidhā;</gatha1>
<gathalast line="20">Sopacārasamādhī tu, <bold>cittasuddhī</bold>ti vuccate.</gathalast>
<hangnum line="21" number="310"></hangnum>
<gatha1 line="22"> Sampādetvādidvesuddhiṃ, namanā nāmaṃ tu ruppa-</gatha1>
<gathalast line="23">To rūpaṃ natthi attādivatthūti ca vavatthape.</gathalast>
<hangnum line="24" number="311"></hangnum>
<gatha1 line="25"> Maṇindhanātape <pageBreak edition="M" number="0.0028" /> aggi, asantopi samāgame;</gatha1>
<gathalast line="26">Yathā hoti tathā cittaṃ, vatthālambādisaṅgame.</gathalast>
<hangnum line="27" number="312"></hangnum>
<gatha1 line="28"> Paṅgulandhā yathā gantuṃ, paccekamasamatthakā;</gatha1>
<gathalast line="29">Yanti yuttā yathā evaṃ, nāmarūpavhayā kriyā.</gathalast>
<hangnum line="30" number="313"></hangnum>
<gatha1 line="31"> Na nāmarūpato añño, attādi iti dassanaṃ;</gatha1>
<gathalast line="32">Sodhanattā hi duddiṭṭhiṃ, <bold>diṭṭhisuddhī</bold>ti vuccati.</gathalast>
<hangnum line="33" number="314"></hangnum>
<gatha1 line="34"> Avijjātaṇhupādāna-kammenādimhi <pageBreak edition="V" number="0.0031" /> taṃ dvayaṃ;</gatha1>
<gathalast line="35">Rūpaṃ kammādito nāmaṃ, vatthādīhi pavattiyaṃ.</gathalast>
<hangnum line="36" number="315"></hangnum>
<gatha1 line="37"> Sadā sabbattha sabbesaṃ, sadisaṃ na yato tato;</gatha1>
<gathalast line="38">Nāhetunāñño attādiniccahetūti passati.</gathalast>
<hangnum line="39" number="316"></hangnum>
<gatha1 line="40"> Evaṃ tīrayate kaṅkhā, yāya paññāya paccaye;</gatha1>
<gathalast line="41">Diṭṭhattā suddhi sā <bold>kaṅkhātaraṇaṃ</bold> iti vuccati.</gathalast>
<hangnum line="42" number="317"></hangnum>
<gatha1 line="43"> Pattaññātapariñño so, atraṭṭho yatateyati;</gatha1>
<gathalast line="44">Tīraṇavhapariññāya, visuddhatthaṃ sadādaro.</gathalast>
<hangnum line="45" number="318"></hangnum>
<gatha1 line="46"> Tikālādivasā khandhe, samāsetvā kalāpato;</gatha1>
<gathalast line="47">Aniccā dukkhānattāti, ādo evaṃ vipassati.</gathalast>
<hangnum line="48" number="319"></hangnum>
<gatha1 line="49"> Khandhāniccā khayaṭṭhena, bhayaṭṭhena dukhāva te;</gatha1>
<gathalast line="50">Anattāsārakaṭṭhena, iti passe punappunaṃ.</gathalast>
<hangnum line="51" number="320"></hangnum>
<gatha1 line="52"> Ākārehi aniccādicattālīsehi sammase;</gatha1>
<gathalast line="53">Lakkhaṇānaṃ vibhūtatthaṃ, khandhānaṃ pana sabbaso.</gathalast>
<hangnum line="54" number="321"></hangnum>
<gatha1 line="55"> Evañcāpi asijjhante, navadhā nisitindriyo;</gatha1>
<gathalast line="56">Sattakadvayato sammā, rūpārūpe vipassaye.</gathalast>
<hangnum line="57" number="322"></hangnum>
<gatha1 line="58"> Rūpamādānanikkhepā, vayovuddhattagāmito;</gatha1>
<gathalast line="59">Sammasevannajādīhi, dhammatārūpatopi ca.</gathalast>
<hangnum line="60" number="323"></hangnum>
<gatha1 line="61"> Nāmaṃ kalāpayamato, khaṇato kamatopi ca;</gatha1>
<gathalast line="62">Diṭṭhimānanikantīnaṃ, passe ugghāṭanādito.</gathalast>
<hangnum line="63" number="324"></hangnum>
<gatha1 line="64"> Avijjātaṇhākammanna-hetuto <pageBreak edition="M" number="0.0029" /> rūpaṃ ubbhave;</gatha1>
<gathalast line="65">Vināhāraṃ saphassehi, vedanādittayaṃ bhave.</gathalast>
<hangnum line="66" number="325"></hangnum>
<gatha1 line="67"> Tehiyeva vinā phassaṃ,</gatha1>
<gatha2 line="68">Nāmarūpādhikehi tu;</gatha2>
<gatha3 line="69">Cittaṃ <pageBreak edition="V" number="0.0032" /> hetukkhayā so so,</gatha3>
<gathalast line="70">Veti ve tassa tassa tu.</gathalast>
<hangnum line="71" number="326"></hangnum>
<gatha1 line="72"> Hetutodayanāsevaṃ, khaṇodayavayenapi;</gatha1>
<gathalast line="73">Iti paññāsākārehi, passe punūdayabbayaṃ.</gathalast>
<hangnum line="74" number="327"></hangnum>
<gatha1 line="75"> Yogissevaṃ samāraddhaudayabbayadassino;</gatha1>
<gathalast line="76">Pātubhonti upaklesā, sabhāvā hetutopi ca.</gathalast>
<hangnum line="77" number="328"></hangnum>
<gatha1 line="78"> Te obhāsamatussāhapassaddhisukhupekkhanā;</gatha1>
<gathalast line="79">Sati pītādhimokkho ca, nikanti ca dasīritā.</gathalast>
<hangnum line="80" number="329"></hangnum>
<gatha1 line="81"> Taṇhādiṭṭhunnatiggāhavatthuto tiṃsadhā te ca;</gatha1>
<gathalast line="82">Taduppanne cale bālo, amagge maggadassako.</gathalast>
<hangnum line="83" number="330"></hangnum>
<gatha1 line="84"> Vipassanā pathokkantā, tadāsi matimādhunā;</gatha1>
<gathalast line="85">Na maggo gāhavatthuttā, tesaṃ iti vipassati.</gathalast>
<hangnum line="86" number="331"></hangnum>
<gatha1 line="87"> Upaklese aniccādi-vasage sodayabbaye;</gatha1>
<gathalast line="88">Passato vīthinokkantadassanaṃ vuccate patho.</gathalast>
<hangnum line="89" number="332"></hangnum>
<gatha1 line="90"> Maggāmagge vavatthetvā, yā paññā evamuṭṭhitā;</gatha1>
<gathalast line="91"><bold>Maggāmaggikkha</bold>saṅkhātā, suddhi sā pañcamī bhave.</gathalast>
<hangnum line="92" number="333"></hangnum>
<gatha1 line="93"> Pahānavhapariññāya, ādito suddhisiddhiyā;</gatha1>
<gathalast line="94">Tīraṇavhapariññāya, antago yatatedhunā.</gathalast>
<hangnum line="95" number="334"></hangnum>
<gatha1 line="96"> Jāyate navañāṇī sā, visuddhi kamatodaya-</gatha1>
<gathalast line="97">Bbayādī ghaṭamānassa, nava honti panettha hi.</gathalast>
<hangnum line="98" number="335"></hangnum>
<gatha1 line="99"> Santatīriyato ceva, ghanenāpi ca channato;</gatha1>
<gathalast line="100">Lakkhaṇāni na khāyante, saṃkiliṭṭhā vipassanā.</gathalast>
<hangnum line="101" number="336"></hangnum>
<gatha1 line="102"> Tatotra <pageBreak edition="M" number="0.0030" /><bold>sammase</bold> bhiyyo, punade<bold>vudayabbayaṃ</bold>;</gatha1>
<gathalast line="103">Tenāniccādisampassaṃ, paṭutaṃ paramaṃ vaje.</gathalast>
<hangnum line="104" number="337"></hangnum>
<gatha1 line="105"> Āvaṭṭetvā <pageBreak edition="V" number="0.0033" /> yaduppādaṭṭhitiādīhi passato;</gatha1>
<gathalast line="106">Bhaṅgeva tiṭṭhate ñāṇaṃ, tadā <bold>bhaṅgamatī</bold> siyā.</gathalast>
<hangnum line="107" number="338"></hangnum>
<gatha1 line="108"> Evaṃ passayato bhaṅgaṃ, tibhavo khāyate yadā;</gatha1>
<gathalast line="109">Sīhādiva bhayaṃ hutvā, siyā laddhā <bold>bhayikkhaṇā</bold>.</gathalast>
<hangnum line="110" number="339"></hangnum>
<gatha1 line="111"> Sādīnavā patiṭṭhante, khandhādittagharaṃ viya;</gatha1>
<gathalast line="112">Yadā tadā siyā laddhā, <bold>ādīnavā</bold>nupassanā.</gathalast>
<hangnum line="113" number="340"></hangnum>
<gatha1 line="114"> Saṅkhārādīnavaṃ disvā, ramate na bhavādisu;</gatha1>
<gathalast line="115">Mati yadā tadā laddhā, siyā <bold>nibbida</bold>passanā.</gathalast>
<hangnum line="116" number="341"></hangnum>
<gatha1 line="117"> Ñāṇaṃ muccitukāmaṃ te, sabbabhūsaṅkhate yadā;</gatha1>
<gathalast line="118">Jālādīhi ca macchādī, tadā laddhā <bold>cajjamati</bold>.</gathalast>
<hangnum line="119" number="342"></hangnum>
<gatha1 line="120"> Saṅkhāre asubhāniccadukkhatonattato mati;</gatha1>
<gathalast line="121">Passantī cattumussukkā, <bold>paṭisaṅkhā</bold>nupassanā.</gathalast>
<hangnum line="122" number="343"></hangnum>
<gatha1 line="123"> Vuttātra paṭubhāvāya, sabbañāṇapavattiyā;</gatha1>
<gathalast line="124">Mīnasaññāya sappassa, gāhaluddasamopamā.</gathalast>
<hangnum line="125" number="344"></hangnum>
<gatha1 line="126"> Attattaniyato suññaṃ, dvidhā ‘‘nāhaṃ kvacā’’dinā;</gatha1>
<gathalast line="127">Catudhā chabbidhā cāpi, bahudhā passato bhusaṃ.</gathalast>
<hangnum line="128" number="345"></hangnum>
<gatha1 line="129"> Āvaṭṭatiggimāsajja,</gatha1>
<gatha2 line="130">Nhārūva mati saṅkhataṃ;</gatha2>
<gatha3 line="131">Cattabhariyo yathā dose,</gatha3>
<gathalast line="132">Tathā taṃ samupekkhate.</gathalast>
<hangnum line="133" number="346"></hangnum>
<gatha1 line="134"> Tāva sādīnavānampi, lakkhaṇe tiṭṭhate mati;</gatha1>
<gathalast line="135">Na passe yāva sā tīraṃ, sāmuddasakuṇī yathā.</gathalast>
<hangnum line="136" number="347"></hangnum>
<gatha1 line="137"><bold>Saṅkhārupekkhāñāṇā</bold>yaṃ, sikhāpattā vipassanā;</gatha1>
<gathalast line="138">Vuṭṭhānagāminīti ca, <bold>sānulomā</bold>ti vuccati.</gathalast>
<hangnum line="139" number="348"></hangnum>
<gatha1 line="140"> Patvā <pageBreak edition="M" number="0.0031" /><pageBreak edition="V" number="0.0034" /> mokkhamukhaṃ satta, sādhetiriyapuggale;</gatha1>
<gathalast line="141">Jhānaṅgādippabhede ca, pādakādivasena sā.</gathalast>
<hangnum line="142" number="349"></hangnum>
<gatha1 line="143"> Aniccato hi vuṭṭhānaṃ, yadi yassāsi yogino;</gatha1>
<gathalast line="144">Sodhimokkhassa bāhullā, tikkhasaddhindriyo bhave.</gathalast>
<hangnum line="145" number="350"></hangnum>
<gatha1 line="146"> Dukkhatonattato tañce, siyā honti kamena te;</gatha1>
<gathalast line="147">Passaddhivedabāhullā, tikkhekaggamatindriyā.</gathalast>
<hangnum line="148" number="351"></hangnum>
<gatha1 line="149"> Paññādhurattamuddiṭṭhaṃ, vuṭṭhānaṃ yadinattato;</gatha1>
<gathalast line="150">Saddhādhurattaṃ sesehi, taṃ viyābhinivesato.</gathalast>
<hangnum line="151" number="352"></hangnum>
<gatha1 line="152"> Dve tikkhasaddhasamathā, siyuṃ saddhānusārino;</gatha1>
<gathalast line="153">Ādo majjhesu ṭhānesu, chasu saddhāvimuttakā.</gathalast>
<hangnum line="154" number="353"></hangnum>
<gatha1 line="155"> Itaro dhammānusārīdo, diṭṭhippatto anantake;</gatha1>
<gathalast line="156">Paññāmuttobhayatthante, ajhānijhānikā ca te.</gathalast>
<hangnum line="157" number="354"></hangnum>
<gatha1 line="158"> Tikkhasaddhassa cantepi, saddhāmuttattamīritaṃ;</gatha1>
<gathalast line="159"><bold>Visuddhimagge</bold> majjhassa, kāyasakkhittamaṭṭhasu.</gathalast>
<hangnum line="160" number="355"></hangnum>
<gatha1 line="161"> Vuttaṃ mokkhakathāyaṃ yaṃ, tikkhapaññārahassa tu;</gatha1>
<gathalast line="162">Diṭṭhipattattaṃ hetañca, tañca natthābhidhammike.</gathalast>
<hangnum line="163" number="356"></hangnum>
<gatha1 line="164"> Te sabbe aṭṭhamokkhānaṃ, lābhī ce chasu majjhasu;</gatha1>
<gathalast line="165">Kāyasakkhī siyuṃ ante, ubhatobhāgamuttakā.</gathalast>
<hangnum line="166" number="357"></hangnum>
<gatha1 line="167"> Anulomāni cattāri, tīṇi dve vā bhavanti hi;</gatha1>
<gathalast line="168">Maggassa vīthiyaṃ mandamajjhatikkhamatibbasā.</gathalast>
<hangnum line="169" number="358"></hangnum>
<gatha1 line="170"><bold>Visuddhimagge</bold> cattāri, paṭisiddhāni sabbathā;</gatha1>
<gathalast line="171">Eva<bold>maṭṭhasāliniyā,</bold> vuttattā evamīritaṃ.</gathalast>
<hangnum line="172" number="359"></hangnum>
<gatha1 line="173"> Bhavaṅgāsannadosopi, nappanāya thirattato;</gatha1>
<gathalast line="174">Suddhiṃ <bold>paṭipadāñāṇadassane</bold>vaṃ labhe yati.</gathalast>
<hangnum line="175" number="360"></hangnum>
<gatha1 line="176"> Āvajjaṃ <pageBreak edition="M" number="0.0032" /><pageBreak edition="V" number="0.0035" /> viya maggassa, chaṭṭhasattamasuddhinaṃ;</gatha1>
<gathalast line="177">Antarā santimārabbha, tehi gotrabhu jāyate.</gathalast>
<hangnum line="178" number="361"></hangnum>
<gatha1 line="179"> Saṃyojanattayacchedī, <bold>maggo</bold> uppajjate tato;</gatha1>
<gathalast line="180"><bold>Phalāni</bold> ekaṃ dve tīṇi, tato vuttamatikkamā.</gathalast>
<hangnum line="181" number="362"></hangnum>
<gatha1 line="182"> Tathā bhāvayato hoti, rāgadosatanūkaraṃ;</gatha1>
<gathalast line="183">Dutiyo tapphalaṃ tamhā, <bold>sakadāgāmi</bold> tapphalī.</gathalast>
<hangnum line="184" number="363"></hangnum>
<gatha1 line="185"> Evaṃ bhāvayato rāgadosanāsakarubbhave;</gatha1>
<gathalast line="186">Tatiyo tapphalaṃ tamhā, tapphalaṭṭho<bold>nāgāmiko</bold>.</gathalast>
<hangnum line="187" number="364"></hangnum>
<gatha1 line="188"> Evaṃ bhāvayato sesadosanāsakarubbhave;</gatha1>
<gathalast line="189">Catuttho tapphalaṃ tamhā, <bold>arahā</bold> tapphalaṭṭhako.</gathalast>
<hangnum line="190" number="365"></hangnum>
<gatha1 line="191"> Katakicco bhavacchedo, dakkhiṇeyyopadhikkhayā;</gatha1>
<gathalast line="192">Nibbutiṃ yāti dīpova, sabbadukkhantasaññitaṃ.</gathalast>
<hangnum line="193" number="366"></hangnum>
<gatha1 line="194"> Evaṃ siddhā siyā <bold>suddhi, ñāṇadassana</bold>saññitā;</gatha1>
<gathalast line="195">Vuttaṃ ettāvatā saccaṃ, paramatthaṃ samāsato.</gathalast>
<hangnum line="196" number="367"></hangnum>
<gatha1 line="197"> Saccaṃ sammuti sattādiavatthu vuccate yato;</gatha1>
<gathalast line="198">Na labbhālātacakkaṃva, taṃ hi rūpādayo vinā.</gathalast>
<hangnum line="199" number="368"></hangnum>
<gatha1 line="200"> Tena tena pakārena, rūpādiṃ na vihāya tu;</gatha1>
<gathalast line="201">Tathā tathābhidhānañca, gāhañca vattate tato.</gathalast>
<hangnum line="202" number="369"></hangnum>
<gatha1 line="203"> Labbhate parikappena, yato taṃ na musā tato;</gatha1>
<gathalast line="204">Avuttālambamiccāhu, parittādīsvavācato.</gathalast>
<hangnum line="205" number="370"></hangnum>
<gatha1 line="206"> Pāpakalyāṇamittoyaṃ, sattoti khandhasantati;</gatha1>
<gathalast line="207">Ekattena gahetvāna, voharantīdha paṇḍitā.</gathalast>
<hangnum line="208" number="371"></hangnum>
<gatha1 line="209"> Pathavādi viyekopi, puggalo na yato tato;</gatha1>
<gathalast line="210">Kudiṭṭhivatthubhāvena, puggalaggahaṇaṃ bhave.</gathalast>
<hangnum line="211" number="372"></hangnum>
<gatha1 line="212"> Etaṃ <pageBreak edition="V" number="0.0036" /> visayato katvā, saṅkhādīhi padehi tu;</gatha1>
<gathalast line="213">Avijjamānapaññatti, iti taññūhi bhāsitā.</gathalast>
<hangnum line="214" number="373"></hangnum>
<gatha1 line="215"> Paññatti <pageBreak edition="M" number="0.0033" /> vijjamānassa, rūpādivisayattato;</gatha1>
<gathalast line="216">Kāyaṃ paññatti ce suṭṭhu, vadato suṇa saccato.</gathalast>
<hangnum line="217" number="374"></hangnum>
<gatha1 line="218"> Saviññattivikāro hi, saddo saccadvayassa tu;</gatha1>
<gathalast line="219"><bold>Paññāpanattā paññatti,</bold> iti taññūhi bhāsitā.</gathalast>
<hangnum line="220" number="375"></hangnum>
<gatha1 line="221"> Paccuppannādiālambaṃ, niruttipaṭisambhidā-</gatha1>
<gathalast line="222">Ñāṇassāti idañcevaṃ, sati yujjati nāññathā.</gathalast>
<hangnum line="223" number="376"></hangnum>
<gatha1 line="224"> Saddābhidheyyasaṅkhādi, iti ce sabbavatthunaṃ;</gatha1>
<gathalast line="225"><bold>Paññāpetabbato</bold> hoti, <bold>paññatti</bold>padasaṅgaho.</gathalast>
<hangnum line="226" number="377"></hangnum>
<gatha1 line="227"> ‘‘Sabbe paññattidhammā’’ti, desetabbaṃ tathā sati;</gatha1>
<gathalast line="228">Atha paññāpanassāpi, paññāpetabbavatthunaṃ.</gathalast>
<hangnum line="229" number="378"></hangnum>
<gatha1 line="230"> Vibhāgaṃ ñāpanatthaṃ hi, tathuddeso katoti ce;</gatha1>
<gathalast line="231">Na kattabbaṃ visuṃ tena, paññattipathasaṅgahaṃ.</gathalast>
<hangnum line="232" number="379"></hangnum>
<gatha1 line="233"> Paññāpiyattā catūhi, paññattādipadehi sā;</gatha1>
<gathalast line="234">Parehi paññāpanattā, iti ācariyābravuṃ.</gathalast>
<hangnum line="235" number="380"></hangnum>
<gatha1 line="236"> Rūpādayo upādāya, paññāpetabbato kira;</gatha1>
<gathalast line="237">Avijjamānopādāyapaññatti paṭhamā tato.</gathalast>
<hangnum line="238" number="381"></hangnum>
<gatha1 line="239"> Sotaviññāṇasantānānantaraṃ pattajātinā;</gatha1>
<gathalast line="240">Gahitapubbasaṅketamanodvārikacetasā.</gathalast>
<hangnum line="241" number="382"></hangnum>
<gatha1 line="242"> Paññāpenti gahitāya, yāya sattarathādayo;</gatha1>
<gathalast line="243">Iti sā nāmapaññatti, dutiyāti ca kittitā.</gathalast>
<hangnum line="244" number="383"></hangnum>
<gatha1 line="245"> Saddato aññanāmāvabodhenatthāvabodhanaṃ;</gatha1>
<gathalast line="246">Kicchasādhanato pubbanayo eva pasaṃsiyo.</gathalast>
<hangnum line="247" number="384"></hangnum>
<gatha1 line="248"> Sā <pageBreak edition="V" number="0.0037" /> vijjamānapaññatti, tathā avijjamānatā;</gatha1>
<gathalast line="249">Vijjamānena cāvijjamānā tabbiparītakā.</gathalast>
<hangnum line="250" number="385"></hangnum>
<gatha1 line="251"> Avijjamānena vijjamānatabbiparītakā;</gatha1>
<gathalast line="252">Iccetā chabbidhā tāsu, paṭhamā matiādikā.</gathalast>
<hangnum line="253" number="386"></hangnum>
<gatha1 line="254"> Satto <pageBreak edition="M" number="0.0034" /> saddho narussāho,</gatha1>
<gatha2 line="255">Seniyo manacetanā;</gatha2>
<gatha3 line="256">Iccevametā viññeyyā,</gatha3>
<gathalast line="257">Kamato dutiyādikā.</gathalast>
<hangnum line="258" number="387"></hangnum>
<gatha1 line="259"> Evaṃ lakkhaṇato ñatvā,</gatha1>
<gatha2 line="260">Saccadvayamasaṅkaraṃ;</gatha2>
<gatha3 line="261">Kātabbo pana vohāro,</gatha3>
<gathalast line="262">Viññūhi na yathā tathāti.</gathalast>
<centered line="263">Iti saccasaṅkhepe nibbānapaññattiparidīpano nāma</centered>
<centered line="264">Pañcamo paricchedo.</centered>
<centered line="265">Saccasaṅkhepo niṭṭhito.</centered>
</body>
</document>