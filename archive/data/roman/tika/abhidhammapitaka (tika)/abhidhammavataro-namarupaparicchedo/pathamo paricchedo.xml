<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf42.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/pathamo paricchedo.xml</archivePath>
<title>Paṭhamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">Paṭhamo paricchedo</chapter>
<title line="2">1. Cittavibhāgo</title>
<subhead line="3">1. Sarūpasaṅgahakathā</subhead>
<hangnum line="4" number="2"></hangnum>
<gatha1 line="5">Cittaṃ <pageBreak edition="V" number="0.0002" />cetasikaṃ rūpaṃ, nibbānanti niruttaro;</gatha1>
<gathalast line="6">Catudhā desayī dhamme, catusaccappakāsano.</gathalast>
<hangnum line="7" number="3"></hangnum>
<gatha1 line="8">Cittamekūnanavutividhaṃ tattha vibhāvaye;</gatha1>
<gathalast line="9">Ekanavutividhaṃ vā, ekavīsasatampi vā.</gathalast>
<hangnum line="10" number="4"></hangnum>
<gatha1 line="11">Dvepaññāsa sarūpena, dhammā cetasikā matā;</gatha1>
<gathalast line="12">Cittuppādavasā bhinnā, sampayogānusārato.</gathalast>
<hangnum line="13" number="5"></hangnum>
<gatha1 line="14">Aṭṭhavīsavidhaṃ rūpaṃ, bhūtopādāyabhedato;</gatha1>
<gathalast line="15">Duvidhaṃ rūparūpaṃ tu, aṭṭhārasavidhaṃ bhave.</gathalast>
<hangnum line="16" number="6"></hangnum>
<gatha1 line="17">Nibbānaṃ pana dīpenti, asaṅkhatamanuttaraṃ;</gatha1>
<gathalast line="18">Atthanāmavasā dvedhā, paññattīti pavuccati.</gathalast>
<hangnum line="19" number="7"></hangnum>
<gatha1 line="20">Tesaṃ dāni pavakkhāmi, vibhāgaṃ tu yathākkamaṃ;</gatha1>
<gathalast line="21">Catudhā paramatthānaṃ, dvidhā paññattiyā kathaṃ.</gathalast>
<hangnum line="22" number="8"></hangnum>
<gatha1 line="23">Kusalādivibhāgena <pageBreak edition="M" number="0.0002" />, tattha cittaṃ catubbidhaṃ;</gatha1>
<gathalast line="24">Tathā bhūmivibhāgena, kāmabhūmādito kathaṃ.</gathalast>
<hangnum line="25" number="9"></hangnum>
<gatha1 line="26">Somanassasahagataṃ, upekkhāsahitaṃ tathā;</gatha1>
<gathalast line="27">Ñāṇena sampayuttañca, vippayuttanti bheditaṃ.</gathalast>
<hangnum line="28" number="10"></hangnum>
<gatha1 line="29">Asaṅkhāraṃ sasaṅkhāramiti bhinnaṃ punaṭṭhadhā;</gatha1>
<gathalast line="30"><bold>Kāmāvacarakusalaṃ,</bold>kāme sugatisādhakaṃ.</gathalast>
<hangnum line="31" number="11"></hangnum>
<gatha1 line="32">Takkacārapītisukha-cittassekaggatāyutaṃ <pageBreak edition="V" number="0.0003" />;</gatha1>
<gathalast line="33">Paṭhamajjhānakusalaṃ, pañcaṅgikamudāhaṭaṃ.</gathalast>
<hangnum line="34" number="12"></hangnum>
<gatha1 line="35">Vitakkahīnaṃ dutiyaṃ, jhānaṃ tu caturaṅgikaṃ;</gatha1>
<gathalast line="36">Vicārahīnaṃ tatiyaṃ, jhānaṃ pana tivaṅgikaṃ.</gathalast>
<hangnum line="37" number="13"></hangnum>
<gatha1 line="38">Pītihīnaṃ catutthañca, upekkhekaggatāyutaṃ;</gatha1>
<gathalast line="39">Pañcamañca pakāsenti, ubhayampi duvaṅgikaṃ.</gathalast>
<hangnum line="40" number="14"></hangnum>
<gatha1 line="41">Evaṃ jhānaṅgabhedena, cittaṃ pañcavidhaṃ bhave;</gatha1>
<gathalast line="42"><bold>Rūpāvacarakusalaṃ,</bold>rūpabhūmipavattakaṃ.</gathalast>
<hangnum line="43" number="15"></hangnum>
<gatha1 line="44">Ākāsānañcāyatanaṃ, kusalaṃ paṭhamaṃ bhave;</gatha1>
<gathalast line="45">Viññāṇañcāyatananti, dutiyaṃ tatiyaṃ tathā.</gathalast>
<hangnum line="46" number="16"></hangnum>
<gatha1 line="47">Ākiñcaññāyatanaṃ tu, catutthaṃ pana mānasaṃ;</gatha1>
<gathalast line="48">Nevasaññānāsaññāya-tanañceti catubbidhaṃ.</gathalast>
<hangnum line="49" number="17"></hangnum>
<gatha1 line="50"><bold>Āruppakusalaṃ</bold>nāma, upekkhekaggatāyutaṃ;</gatha1>
<gathalast line="51">Duvaṅgikamidaṃ sabbaṃ, āruppabhavasādhakaṃ.</gathalast>
<hangnum line="52" number="18"></hangnum>
<gatha1 line="53">Sotāpattimaggacittaṃ, paṭhamānuttaraṃ tathā;</gatha1>
<gathalast line="54">Sakadāgāmi anāgāmi, arahattanti sabbathā.</gathalast>
<hangnum line="55" number="19"></hangnum>
<gatha1 line="56">Catudhā maggabhedena, jhānabhedena pañcadhā;</gatha1>
<gathalast line="57">Vīsatā<bold>pariyāpannakusalaṃ</bold>dvayamissitaṃ.</gathalast>
<hangnum line="58" number="20"></hangnum>
<gatha1 line="59">Itthaṃ bhūmivibhāgena, <bold>kusalaṃ</bold>tu catubbidhaṃ;</gatha1>
<gathalast line="60">Ekavīsāpi bāvīsaṃ, sattatiṃsavidhampi vā.</gathalast>
<hangnum line="61" number="21"></hangnum>
<gatha1 line="62">Somanassasahagataṃ <pageBreak edition="M" number="0.0003" />, upekkhāsahitaṃ tathā;</gatha1>
<gathalast line="63">Diṭṭhigatasampayuttaṃ, vippayuttanti bheditaṃ.</gathalast>
<hangnum line="64" number="22"></hangnum>
<gatha1 line="65">Asaṅkhāraṃ sasaṅkhāramiti bhinnaṃ punaṭṭhadhā;</gatha1>
<gathalast line="66"><bold>Lobhamūlaṃ</bold>pakāsenti, lobhamohadvihetukaṃ.</gathalast>
<hangnum line="67" number="23"></hangnum>
<gatha1 line="68">Domanassasahagataṃ <pageBreak edition="V" number="0.0004" />, paṭighena samāyutaṃ;</gatha1>
<gathalast line="69">Asaṅkhāraṃ sasaṅkhāramiti bhinnaṃ dvidhā pana.</gathalast>
<hangnum line="70" number="24"></hangnum>
<gatha1 line="71"><bold>Dosamūlaṃ</bold>pakāsenti, dosamohadvihetukaṃ;</gatha1>
<gathalast line="72">Vicikicchāsahagataṃ, uddhaccasahitanti ca.</gathalast>
<hangnum line="73" number="25"></hangnum>
<gatha1 line="74">Upekkhāvedanāyuttaṃ, momūhaṃ duvidhaṃ pana;</gatha1>
<gathalast line="75"><bold>Mohamūlaṃ</bold>pakāsenti, mohenevekahetukaṃ.</gathalast>
<hangnum line="76" number="26"></hangnum>
<gatha1 line="77"><bold>Dvādasākusalā</bold>nāma, caturāpāyasādhakā;</gatha1>
<gathalast line="78">Ete sugatiyañcāpi, vipattiphaladāyakā.</gathalast>
<hangnum line="79" number="27"></hangnum>
<gatha1 line="80">Cakkhusotaghānajivhā-kāyaviññāṇanāmakā;</gatha1>
<gathalast line="81">Pañcaviññāṇayugaḷā, yugaḷaṃ sampaṭicchanaṃ.</gathalast>
<hangnum line="82" number="28"></hangnum>
<gatha1 line="83">Santīraṇadvayañceva, upekkhāsahitaṃ tathā;</gatha1>
<gathalast line="84">Puññāpuññavaseneva, vipākā duvidhā ṭhitā.</gathalast>
<hangnum line="85" number="29"></hangnum>
<gatha1 line="86">Upekkhāsahitā tattha, mānasā dvādaseritā;</gatha1>
<gathalast line="87">Kāyaviññāṇayugaḷaṃ, sukhadukkhayutaṃ kamā.</gathalast>
<hangnum line="88" number="30"></hangnum>
<gatha1 line="89">Somanassasahagataṃ, yaṃ santīraṇamānasaṃ;</gatha1>
<gathalast line="90">Taṃ <bold>puññapāka</bold>mevāhu, <bold>pāpapākaṃ</bold>na vijjati.</gathalast>
<hangnum line="91" number="31"></hangnum>
<gatha1 line="92">Pañcadvāramanodvāra-vasena duvidhaṃ pana;</gatha1>
<gathalast line="93">Upekkhāvedanāyuttaṃ, kriyāvajjananāmakaṃ.</gathalast>
<hangnum line="94" number="32"></hangnum>
<gatha1 line="95">Somanassasahagataṃ, hasituppādamānasaṃ;</gatha1>
<gathalast line="96">Kriyājavanamiccevaṃ, tividhā<bold>hetukakriyā</bold>.</gathalast>
<hangnum line="97" number="33"></hangnum>
<gatha1 line="98">Aṭṭheva puññapākāni, pāpapākāni sattadhā;</gatha1>
<gathalast line="99">Kriyacittāni tīṇīti, <bold>aṭṭhārasa ahetukā</bold>.</gathalast>
<hangnum line="100" number="34"></hangnum>
<gatha1 line="101">Sapuññehi <pageBreak edition="M" number="0.0004" />samānā ca, mahāpākamahākriyā;</gatha1>
<gathalast line="102">Mahaggatakriyā pākā, phalacittāni ca kamā.</gathalast>
<hangnum line="103" number="35"></hangnum>
<gatha1 line="104">Itthamekūnanavuti-vidhaṃ <pageBreak edition="V" number="0.0005" />cittaṃ bhave tathā;</gatha1>
<gathalast line="105">Ekanavutividhaṃ vā, ekavīsasatampi vā.</gathalast>
<hangnum line="106" number="36"></hangnum>
<gatha1 line="107">Takkacārapītisukhacittassekaggatāyutaṃ;</gatha1>
<gathalast line="108">Sotāpattimaggacittaṃ, paṭhamajjhānikaṃ mataṃ.</gathalast>
<hangnum line="109" number="37"></hangnum>
<gatha1 line="110">Dutiyaṃ takkato hīnaṃ, tatiyaṃ tu vicārato;</gatha1>
<gathalast line="111">Catutthaṃ pītito hīnaṃ, upekkhekaggatāyutaṃ.</gathalast>
<hangnum line="112" number="38"></hangnum>
<gatha1 line="113">Pañcamanti ca pañcete, paṭhamānuttarā matā;</gatha1>
<gathalast line="114">Diṭṭhikaṅkhāsīlabbataparāmāsappahāyino.</gathalast>
<hangnum line="115" number="39"></hangnum>
<gatha1 line="116">Tatheva sakadāgāmimaggacittañca pañcadhā;</gatha1>
<gathalast line="117">Rāgadosamohattayatanuttakaramīritaṃ.</gathalast>
<hangnum line="118" number="40"></hangnum>
<gatha1 line="119">Kāmadosasamugghātakaraṃ niravasesato;</gatha1>
<gathalast line="120">Tatiyānuttarañcāpi, kusalaṃ pañcadhā tathā.</gathalast>
<hangnum line="121" number="41"></hangnum>
<gatha1 line="122">Rūparāgārūparāgamānuddhaccāpi cāparā;</gatha1>
<gathalast line="123">Avijjā ceti pañcuddhaṃbhāgiyānamasesato.</gathalast>
<hangnum line="124" number="42"></hangnum>
<gatha1 line="125">Saṃyojanānaṃ sesānaṃ, samugghātakaraṃ paraṃ;</gatha1>
<gathalast line="126">Catutthānuttaraṃ maggacittaṃ pañcavidhanti ca.</gathalast>
<hangnum line="127" number="43"></hangnum>
<gatha1 line="128">Cattāri pañcakāneva, maggesu ca phalesu ca;</gatha1>
<gathalast line="129">Sesāni cekāsītīti, ekavīsasataṃ bhave.</gathalast>
<hangnum line="130" number="44"></hangnum>
<gatha1 line="131">Lokuttarānaṃ aṭṭhannaṃ, iccevaṃ pañcadhā puna;</gatha1>
<gathalast line="132">Jhānaṅgamaggabojjhaṅga-vibhāgāya yathārahaṃ.</gathalast>
<hangnum line="133" number="45"></hangnum>
<gatha1 line="134">Pādakajjhānamāmaṭṭhajhānaṃ ajjhāsayo tathā;</gatha1>
<gathalast line="135">Vuṭṭhānagāminī ceva, niyāmeti vipassanāti.</gathalast>
<centered line="136">Iti cittavibhāge sarūpasaṅgahakathā niṭṭhitā.</centered>
<centered line="137">Paṭhamo paricchedo.</centered>
</body>
</document>