<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf69.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/atthavisatimo paricchedo.xml</archivePath>
    <baseFileName>atthavisatimo paricchedo</baseFileName>
    <titlePath>Aṭṭhavīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Aṭṭhavīsatimo paricchedo</chapter>
    <subhead line="2">28. Atthapaññattikathā</subhead>
    <hangnum line="3" number="1084"></hangnum>
    <gatha1 line="4"> Tattha ca pubbāpariya-pavattakkhandhasammatā;</gatha1>
    <gathalast line="5">Viññattindriyavipphāra-visesopanibandhanā.</gathalast>
    <hangnum line="6" number="1085"></hangnum>
    <gatha1 line="7"> Devayakkhamanussādi-nānābhedā salakkhikā;</gatha1>
    <gathalast line="8">Sattapaññatti nāmāyaṃ, svāyaṃ sattoti sammato.</gathalast>
    <hangnum line="9" number="1086"></hangnum>
    <gatha1 line="10"> Vaṭṭattayamupādāya,</gatha1>
    <gatha2 line="11">Khandhāyatanavuttiyā;</gatha2>
    <gatha3 line="12">Kārako vedako vāyaṃ,</gatha3>
    <gathalast line="13">Sandhāvati bhave bhave.</gathalast>
    <hangnum line="14" number="1087"></hangnum>
    <gatha1 line="15"> Tasmā saṃsāramāpanno, satto nāma sa puggalo;</gatha1>
    <gathalast line="16">Ahamattāparā itthī, purisoti ca kappito.</gathalast>
    <hangnum line="17" number="1088"></hangnum>
    <gatha1 line="18"> Svāyaṃ <pageBreak edition="Myanmar" number="0.0096" /> khandhādito satto, aññoti ca na vuccati;</gatha1>
    <gathalast line="19">Khandhādivinimuttassa, sattasseva abhāvato.</gathalast>
    <hangnum line="20" number="1089"></hangnum>
    <gatha1 line="21"> Khandhā khandhānamevāyaṃ, sattoti ca na vuccati;</gatha1>
    <gathalast line="22">Khandhavohārato tassa, aññavohārasambhavā.</gathalast>
    <hangnum line="23" number="1090"></hangnum>
    <gatha1 line="24"> Iccevaṃ <pageBreak edition="Vipassana Research Institut" number="0.0106" /> khandhanānatte-kattamuttopi atthato;</gatha1>
    <gathalast line="25">Tabbisesāvacarita-vohāro ca tu dissati.</gathalast>
    <hangnum line="26" number="1091"></hangnum>
    <gatha1 line="27"> Tenāyaṃ puggalo satto, jāyatijjiyyatīti ca;</gatha1>
    <gathalast line="28">Mīyatīti ca tassāyaṃ, saṃsāroti pavuccati.</gathalast>
    <hangnum line="29" number="1092"></hangnum>
    <gatha1 line="30"> Mato jāto ca na sveva, khandhabhedopacārato;</gatha1>
    <gathalast line="31">Nāparo sveva santānabhedābhāvopacārato.</gathalast>
    <hangnum line="32" number="1093"></hangnum>
    <gatha1 line="33"> Nānattekattamiccevaṃ, puggalassopacārato;</gatha1>
    <gathalast line="34">Ucchedasassatattaṃ vā, tasmā nopeti puggalo.</gathalast>
    <hangnum line="35" number="1094"></hangnum>
    <gatha1 line="36"> Iccāyaṃ puggalo nāma, satto saṃsārakārako;</gatha1>
    <gathalast line="37">Khandhādikamupādāya, paññattoti pavuccati.</gathalast>
    <hangnum line="38" number="1095"></hangnum>
    <gatha1 line="39"> Tasmā puggalasaṅkhātā, saṃsāropanibandhanā;</gatha1>
    <gathalast line="40">Sattapaññatti nāmāti, viññātabbā vibhāvinā.</gathalast>
    <hangnum line="41" number="1096"></hangnum>
    <gatha1 line="42"> Ajjhattikā ca kesādikoṭṭhāsā bāhiresu ca;</gatha1>
    <gathalast line="43">Bhūmipabbatapāsāṇatiṇarukkhalatādikā.</gathalast>
    <hangnum line="44" number="1097"></hangnum>
    <gatha1 line="45"> Bhūtasambhāranibbattivibhāgaparikappitā;</gatha1>
    <gathalast line="46">Tamupādāya <bold>sambhārapaññattī</bold>ti pavuccati.</gathalast>
    <hangnum line="47" number="1098"></hangnum>
    <gatha1 line="48"> Bhūtasambhārasaṇṭhānavibhāgaparikappitā;</gatha1>
    <gathalast line="49"><bold>Saṇṭhānapaññatti</bold> nāma, thambhakumbhādikā matā.</gathalast>
    <hangnum line="50" number="1099"></hangnum>
    <gatha1 line="51"> Bhūtasambhārasaṅghātavisesaparikappitā;</gatha1>
    <gathalast line="52"><bold>Saṅghātapaññatti</bold> nāma, rathagehādikā matā.</gathalast>
    <hangnum line="53" number="1100"></hangnum>
    <gatha1 line="54"> Bhūtasambhāravisesapariṇāmapakappitā;</gatha1>
    <gathalast line="55"><bold>Pariṇāmapaññattī</bold>ti, dadhibhattādikā matā.</gathalast>
    <hangnum line="56" number="1101"></hangnum>
    <gatha1 line="57"> Itthamajjhattabahiddhā <pageBreak edition="Myanmar" number="0.0097" />, dhammā sambhārasambhūtā;</gatha1>
    <gathalast line="58">Santānavutti saṅketasiddhā paññatti pañcadhā.</gathalast>
    <hangnum line="59" number="1102"></hangnum>
    <gatha1 line="60"> Tathā <pageBreak edition="Vipassana Research Institut" number="0.0107" /> tathā samuppannavikappābhogasammatā;</gatha1>
    <gathalast line="61"><bold>Vikappapaññatti</bold> nāma, kālākāsadisādikā.</gathalast>
    <hangnum line="62" number="1103"></hangnum>
    <gatha1 line="63"> Taṃ taṃ nimittamāgamma, tatopaṭṭhānakappitā;</gatha1>
    <gathalast line="64"><bold>Upaṭṭhānapaññattī</bold>ti, paṭibhāgādikā matā.</gathalast>
    <hangnum line="65" number="1104"></hangnum>
    <gatha1 line="66"> Visesākāramattāpi, atthantarapakappitā;</gatha1>
    <gathalast line="67"><bold>Ākārapaññatti</bold> nāma, viññattilahutādikā.</gathalast>
    <hangnum line="68" number="1105"></hangnum>
    <gatha1 line="69"> Taṃ taṃ kāraṇamāgamma, tathā vohārakappitā;</gatha1>
    <gathalast line="70"><bold>Vohārapaññatti</bold> nāma, kathināpattiādikā.</gathalast>
    <hangnum line="71" number="1106"></hangnum>
    <gatha1 line="72"> Bālo yo so ca me attā,</gatha1>
    <gatha2 line="73">So bhavissāmi maṃ ca tu;</gatha2>
    <gatha3 line="74">Nicco dhuvo sassatoti-</gatha3>
    <gathalast line="75">Ādikā pana sabbathā.</gathalast>
    <hangnum line="76" number="1107"></hangnum>
    <gatha1 line="77"> Tabbohāranimittānaṃ, abhāvepi pavattito;</gatha1>
    <gathalast line="78"><bold>Abhinivesapaññatti,</bold> nāma titthiyakappitā.</gathalast>
    <hangnum line="79" number="1108"></hangnum>
    <gatha1 line="80"> Iccevaṃ lokasāsanatitthāyatanakappitā;</gatha1>
    <gathalast line="81">Santānamuttasaṅketasiddhā atthāpi pañcadhā.</gathalast>
    <hangnum line="82" number="1109"></hangnum>
    <gatha1 line="83"> Saṅkānavuttisantānamuttabhedavasā dvidhā;</gatha1>
    <gathalast line="84">Atthapaññatti nāmāyaṃ, dasadhā paridīpitā.</gathalast>
    <hangnum line="85" number="1110"></hangnum>
    <gatha1 line="86"> Iti vuttappakāresu, paññattatthesu paṇḍitā;</gatha1>
    <gathalast line="87">Paññattimattaṃ sandhāya, voharanti yathākathaṃ.</gathalast>
    <hangnum line="88" number="1111"></hangnum>
    <gatha1 line="89"> Tadaññe pana bālā ca, titthiyāpi akovidā;</gatha1>
    <gathalast line="90">Paññattimatidhāvitvā, gaṇhanti paramatthato.</gathalast>
    <hangnum line="91" number="1112"></hangnum>
    <gatha1 line="92"> Te tathā gahitākārā, aññāṇagahitā janā;</gatha1>
    <gathalast line="93">Micchattābhiniviṭṭhā ca, vaḍḍhanti bhavabandhanaṃ.</gathalast>
    <hangnum line="94" number="1113"></hangnum>
    <gatha1 line="95"> Duvidhesupi <pageBreak edition="Myanmar" number="0.0098" /><pageBreak edition="Vipassana Research Institut" number="0.0108" /> atthesu, tasmā paṇḍitajātiko;</gatha1>
    <gathalast line="96">Paramatthapaññattīsu, vibhāgamiti lakkhayeti.</gathalast>
    <centered line="97">Iti paññattivibhāge atthapaññattikathā niṭṭhitā.</centered>
    <centered line="98">Aṭṭhavīsatimo paricchedo.</centered>
  </content>
</document>