<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf14.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/14. cuddasamo paricchedo.xml</archivePath>
<titlePath>14. Cuddasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">14. Cuddasamo paricchedo</chapter>
<subhead line="2">Rūpāvacarasamādhibhāvanāniddeso</subhead>
<hangnum line="3" number="789"></hangnum>
<gatha1 line="4"> Bhāvanānayamahaṃ <pageBreak edition="M" number="0.0120" /><pageBreak edition="P" number="0.0089" /> hitānayaṃ,</gatha1>
<gatha2 line="5">Mānayañca sugataṃ sukhānayaṃ;</gatha2>
<gatha3 line="6">Byākaromi paramaṃ ito paraṃ,</gatha3>
<gathalast line="7">Taṃ suṇātha madhuratthavaṇṇanaṃ.</gathalast>
<hangnum line="8" number="790"></hangnum>
<gatha1 line="9"> Uttaraṃ tu manussānaṃ, dhammato ñāṇadassanaṃ;</gatha1>
<gathalast line="10">Pattukāmena kātabbaṃ, ādito sīlasodhanaṃ.</gathalast>
<hangnum line="11" number="791"></hangnum>
<gatha1 line="12"> Saṅkassarasamācāre, dussīle sīlavajjite;</gatha1>
<gathalast line="13">Natthi jhānaṃ kuto maggo, tasmā sīlaṃ visodhaye.</gathalast>
<hangnum line="14" number="792"></hangnum>
<gatha1 line="15"> Sīlaṃ cārittavārittavasena duvidhaṃ mataṃ;</gatha1>
<gathalast line="16">Taṃ panācchiddamakkhaṇḍamakammāsamaninditaṃ.</gathalast>
<hangnum line="17" number="793"></hangnum>
<gatha1 line="18"> Kattabbaṃ atthakāmena, vivekasukhamicchatā;</gatha1>
<gathalast line="19">Sīlañca nāma bhikkhūnaṃ, alaṅkāro anuttaro.</gathalast>
<hangnum line="20" number="794"></hangnum>
<gatha1 line="21"> Ratanaṃ saraṇaṃ khemaṃ, tāṇaṃ leṇaṃ parāyaṇaṃ;</gatha1>
<gathalast line="22">Cintāmaṇi paṇīto ca, sīlaṃ yānamanuttaraṃ.</gathalast>
<hangnum line="23" number="795"></hangnum>
<gatha1 line="24"> Sītalaṃ <pageBreak edition="V" number="0.0112" /> salilaṃ sīlaṃ, kilesamaladhovanaṃ;</gatha1>
<gathalast line="25">Guṇānaṃ mūlabhūtañca, dosānaṃ balaghāti ca.</gathalast>
<hangnum line="26" number="796"></hangnum>
<gatha1 line="27"> Tidivārohaṇañcetaṃ, sopānaṃ paramuttamaṃ;</gatha1>
<gathalast line="28">Maggo khemo ca nibbānanagarassa pavesane.</gathalast>
<hangnum line="29" number="797"></hangnum>
<gatha1 line="30"> Tasmā suparisuddhaṃ taṃ, sīlaṃ duvidhalakkhaṇaṃ;</gatha1>
<gathalast line="31">Kattabbaṃ atthakāmena, piyasīlena bhikkhunā.</gathalast>
<hangnum line="32" number="798"></hangnum>
<gatha1 line="33"> Kātabbo pana sīlasmiṃ, parisuddhe ṭhitenidha;</gatha1>
<gathalast line="34">Palibodhassupacchedo, palibodhā dasāhu ca.</gathalast>
<hangnum line="35" number="799"></hangnum>
<gatha1 line="36"> ‘‘Āvāso <pageBreak edition="M" number="0.0121" /> ca kulaṃ lābho,</gatha1>
<gatha2 line="37">Gaṇo kammañca pañcamaṃ;</gatha2>
<gatha3 line="38">Addhānaṃ ñāti ābādho,</gatha3>
<gathalast line="39">Gantho iddhīti te dasā’’ti.</gathalast>
<hangnum line="40" number="800"></hangnum>
<gatha1 line="41"> Palibodhassupacchedaṃ, katvā dasavidhassapi;</gatha1>
<gathalast line="42">Upasaṅkamitabbo so, kammaṭṭhānassa dāyako.</gathalast>
<hangnum line="43" number="801"></hangnum>
<gatha1 line="44"> Piyo <pageBreak edition="P" number="0.0090" /> garu bhāvanīyo, vattā ca vacanakkhamo;</gatha1>
<gathalast line="45">Gambhīrañca kathaṃ kattā, no caṭṭhāne niyojako.</gathalast>
<hangnum line="46" number="802"></hangnum>
<gatha1 line="47"> Evamādiguṇopetamupagantvā hitesinaṃ;</gatha1>
<gathalast line="48">Kalyāṇamittaṃ kālena, kammaṭṭhānassa dāyakaṃ.</gathalast>
<hangnum line="49" number="803"></hangnum>
<gatha1 line="50"> Kammaṭṭhānaṃ gahetabbaṃ, vattaṃ katvā panassa tu;</gatha1>
<gathalast line="51">Tenāpi caritaṃ ñatvā, dātabbaṃ tassa bhikkhuno.</gathalast>
<hangnum line="52" number="804"></hangnum>
<gatha1 line="53"> Caritaṃ panidaṃ rāgadosamohavasena ca;</gatha1>
<gathalast line="54">Saddhābuddhivitakkānaṃ, vasena chabbidhaṃ mataṃ.</gathalast>
<hangnum line="55" number="805"></hangnum>
<gatha1 line="56"> Vomissakanayā tesaṃ, catusaṭṭhi bhavanti te;</gatha1>
<gathalast line="57">Tehi attho na catthīti, na mayā idha dassitā.</gathalast>
<hangnum line="58" number="806"></hangnum>
<gatha1 line="59"> Asubhā <pageBreak edition="V" number="0.0113" /> ca dasevettha, tathā kāyagatāsati;</gatha1>
<gathalast line="60">Ekādasa ime rāga-caritassānukūlatā.</gathalast>
<hangnum line="61" number="807"></hangnum>
<gatha1 line="62"> Catasso appamaññāyo, savaṇṇakasiṇā ime;</gatha1>
<gathalast line="63">Aṭṭheva ca sadā dosa-caritassānukūlatā.</gathalast>
<hangnum line="64" number="808"></hangnum>
<gatha1 line="65"> Taṃ mohacaritassettha, vitakkacaritassa ca;</gatha1>
<gathalast line="66">Anukūlanti niddiṭṭhaṃ, ānāpānaṃ panekakaṃ.</gathalast>
<hangnum line="67" number="809"></hangnum>
<gatha1 line="68"> Purimānussatichakkaṃ, saddhācaritadehino;</gatha1>
<gathalast line="69">Maraṇūpasamāyuttā, satimāhāranissitā.</gathalast>
<hangnum line="70" number="810"></hangnum>
<gatha1 line="71"> Saññā <pageBreak edition="M" number="0.0122" /> dhātuvavatthānaṃ, buddhippakatijantuno;</gatha1>
<gathalast line="72">Ime pana ca cattāro, anukūlāti dīpitā.</gathalast>
<hangnum line="73" number="811"></hangnum>
<gatha1 line="74"> Cattāropi ca āruppā, sesāni kasiṇāni ca;</gatha1>
<gathalast line="75">Anukūlā ime sabba-caritānanti vaṇṇitā.</gathalast>
<hangnum line="76" number="812"></hangnum>
<gatha1 line="77"> Idaṃ sabbaṃ panekanta-vipaccanīkabhāvato;</gatha1>
<gathalast line="78">Atisappāyato vutta-miti ñeyyaṃ vibhāvinā.</gathalast>
<hangnum line="79" number="813"></hangnum>
<gatha1 line="80"> Kammaṭṭhānāni sabbāni, cattālīsāti niddise;</gatha1>
<gathalast line="81">Kasiṇāni dasa ceva, asubhānussatī dasa.</gathalast>
<hangnum line="82" number="814"></hangnum>
<gatha1 line="83"> Catasso appamaññāyo, cattāro ca arūpino;</gatha1>
<gathalast line="84">Catudhātuvavatthānaṃ, saññā cāhāratā iti.</gathalast>
<hangnum line="85" number="815"></hangnum>
<gatha1 line="86"> Kammaṭṭhānesu etesu, upacāravahā kati;</gatha1>
<gathalast line="87">Ānāpānasatiṃ kāya-gataṃ hitvā panaṭṭhapi.</gathalast>
<hangnum line="88" number="816"></hangnum>
<gatha1 line="89"> Sesānussatiyo saññā, vavatthānanti terasa;</gatha1>
<gathalast line="90">Upacāravahā vuttā, sesā te appanāvahā.</gathalast>
<hangnum line="91" number="817"></hangnum>
<gatha1 line="92"> Appanāyāvahesvettha, kasiṇāni dasāpi ca;</gatha1>
<gathalast line="93">Ānāpānasatī ceva, catukkajjhānikā ime.</gathalast>
<hangnum line="94" number="818"></hangnum>
<gatha1 line="95"> Asubhāni <pageBreak edition="V" number="0.0114" /> dasa cettha, tathā kāyagatāsati;</gatha1>
<gathalast line="96">Ekādasa ime dhammā, paṭhamajjhānikā siyuṃ.</gathalast>
<hangnum line="97" number="819"></hangnum>
<gatha1 line="98"> Ādibrahmavihārāti <pageBreak edition="P" number="0.0091" />, tikajjhānavahā tayo;</gatha1>
<gathalast line="99">Catutthāpi ca āruppā, catutthajjhānikā matā.</gathalast>
<hangnum line="100" number="820"></hangnum>
<gatha1 line="101"> Vasenārammaṇaṅgānaṃ, duvidho samatikkamo;</gatha1>
<gathalast line="102">Gocarātikkamārūpe, rūpe jhānaṅgatikkamo.</gathalast>
<hangnum line="103" number="821"></hangnum>
<gatha1 line="104"> Daseva kasiṇānettha, vaḍḍhetabbāni honti hi;</gatha1>
<gathalast line="105">Na ca vaḍḍhaniyā sesā, bhavanti asubhādayo.</gathalast>
<hangnum line="106" number="822"></hangnum>
<gatha1 line="107"> Daseva kasiṇānettha, asubhāni dasāpi ca;</gatha1>
<gathalast line="108">Ānāpānasatī ceva, tathā kāyagatāsati.</gathalast>
<hangnum line="109" number="823"></hangnum>
<gatha1 line="110"> Paṭibhāganimittāni <pageBreak edition="M" number="0.0123" />, honti ārammaṇāni hi;</gatha1>
<gathalast line="111">Sesāneva paṭibhāga-nimittārammaṇā siyuṃ.</gathalast>
<hangnum line="112" number="824"></hangnum>
<gatha1 line="113"> Asubhāni dasāhāra-saññā kāyagatāsati;</gatha1>
<gathalast line="114">Devesu nappavattanti, dvādasetāni sabbadā.</gathalast>
<hangnum line="115" number="825"></hangnum>
<gatha1 line="116"> Tāni dvādasa cetāni, ānāpānasatīpi ca;</gatha1>
<gathalast line="117">Teraseva panetāni, brahmaloke na vijjare.</gathalast>
<hangnum line="118" number="826"></hangnum>
<gatha1 line="119"> Ṭhapetvā caturārūpe, natthi kiñci arūpisu;</gatha1>
<gathalast line="120">Manussaloke sabbāni, pavattanti na saṃsayo.</gathalast>
<hangnum line="121" number="827"></hangnum>
<gatha1 line="122"> Catutthaṃ kasiṇaṃ hitvā, kasiṇā asubhāni ca;</gatha1>
<gathalast line="123">Diṭṭheneva gahetabbā, ime ekūnavīsati.</gathalast>
<hangnum line="124" number="828"></hangnum>
<gatha1 line="125"> Satiyampi ca kāyamhi, diṭṭhena tacapañcakaṃ;</gatha1>
<gathalast line="126">Sesamettha suteneva, gahetabbanti dīpitaṃ.</gathalast>
<hangnum line="127" number="829"></hangnum>
<gatha1 line="128"> Ānāpānasatī ettha, phuṭṭhena paridīpitā;</gatha1>
<gathalast line="129">Vāyokasiṇamevettha, diṭṭhaphuṭṭhena gayhati.</gathalast>
<hangnum line="130" number="830"></hangnum>
<gatha1 line="131"> Suteneva <pageBreak edition="V" number="0.0115" /> gahetabbā, sesā aṭṭhārasāpi ca;</gatha1>
<gathalast line="132">Upekkhā appamaññā ca, arūpā ceva pañcime.</gathalast>
<hangnum line="133" number="831"></hangnum>
<gatha1 line="134"> Āditova gahetabbā, na hontīti pakāsitā;</gatha1>
<gathalast line="135">Pañcatiṃsāvasesāni, gahetabbāni ādito.</gathalast>
<hangnum line="136" number="832"></hangnum>
<gatha1 line="137"> Kammaṭṭhānesu hetesu, ākāsakasiṇaṃ vinā;</gatha1>
<gathalast line="138">Kasiṇā nava honte ca, arūpānaṃ tu paccayā.</gathalast>
<hangnum line="139" number="833"></hangnum>
<gatha1 line="140"> Dasāpi kasiṇā honti, abhiññānaṃ tu paccayā;</gatha1>
<gathalast line="141">Tayo brahmavihārāpi, catukkassa bhavanti tu.</gathalast>
<hangnum line="142" number="834"></hangnum>
<gatha1 line="143"> Heṭṭhimaṃ heṭṭhimāruppaṃ, uparūparimassa hi;</gatha1>
<gathalast line="144">Tathā catutthamāruppaṃ, nirodhassāti dīpitaṃ.</gathalast>
<hangnum line="145" number="835"></hangnum>
<gatha1 line="146"> Sabbāni ca panetāni, cattālīsavidhāni tu;</gatha1>
<gathalast line="147">Vipassanābhavasampatti-sukhānaṃ paccayā siyuṃ.</gathalast>
<hangnum line="148" number="836"></hangnum>
<gatha1 line="149"> Kammaṭṭhānaṃ <pageBreak edition="M" number="0.0124" /> gahetvāna, ācariyassa santike;</gatha1>
<gathalast line="150">Vasantassa kathetabbaṃ, āgatassāgatakkhaṇe.</gathalast>
<hangnum line="151" number="837"></hangnum>
<gatha1 line="152"> Uggahetvā <pageBreak edition="P" number="0.0092" /> panaññatra, gantukāmassa bhikkhuno;</gatha1>
<gathalast line="153">Nātisaṅkhepavitthāraṃ, kathetabbaṃ tu tenapi.</gathalast>
<hangnum line="154" number="838"></hangnum>
<gatha1 line="155"> Kammaṭṭhānaṃ gahetvāna, sammaṭṭhānaṃ manobhuno;</gatha1>
<gathalast line="156">Aṭṭhārasahi dosehi, niccaṃ pana vivajjite.</gathalast>
<hangnum line="157" number="839"></hangnum>
<gatha1 line="158"> Anurūpe vihārasmiṃ, vihātabbaṃ tu gāmato;</gatha1>
<gathalast line="159">Nātidūre naccāsanne, sive pañcaṅgasaṃyute.</gathalast>
<hangnum line="160" number="840"></hangnum>
<gatha1 line="161"> Khuddako palibodhopi, chinditabbo panatthi ce;</gatha1>
<gathalast line="162">Dīghā kesā nakhā lomā, chinditabbā vibhāvinā.</gathalast>
<hangnum line="163" number="841"></hangnum>
<gatha1 line="164"> Cīvaraṃ rajitabbaṃ taṃ, kiliṭṭhaṃ tu sace siyā;</gatha1>
<gathalast line="165">Sace patte malaṃ hoti, pacitabbova suṭṭhu so.</gathalast>
<hangnum line="166" number="842"></hangnum>
<gatha1 line="167"> Acchinnapalibodhena <pageBreak edition="V" number="0.0116" />, pacchā tena ca bhikkhunā;</gatha1>
<gathalast line="168">Pavivitte panokāse, vasantena yathāsukhaṃ.</gathalast>
<hangnum line="169" number="843"></hangnum>
<gatha1 line="170"> Vajjetvā mattikaṃ nīlaṃ, pītaṃ setañca lohitaṃ;</gatha1>
<gathalast line="171">Saṇhāyāruṇavaṇṇāya, mattikāya manoramaṃ.</gathalast>
<hangnum line="172" number="844"></hangnum>
<gatha1 line="173"> Kattabbaṃ kasiṇajjhānaṃ, pattukāmena dhīmatā;</gatha1>
<gathalast line="174">Senāsane vivittasmiṃ, bahiddhā vāpi tādise.</gathalast>
<hangnum line="175" number="845"></hangnum>
<gatha1 line="176"> Paṭicchanne panaṭṭhāne, pabbhāre vā guhantare;</gatha1>
<gathalast line="177">Saṃhārimaṃ vā kātabbaṃ, taṃ tatraṭṭhakameva vā.</gathalast>
<hangnum line="178" number="846"></hangnum>
<gatha1 line="179"> Saṃhārimaṃ karontena, daṇḍakesu catūsvapi;</gatha1>
<gathalast line="180">Cammaṃ vā kaṭasāraṃ vā, dussapattampi vā tathā.</gathalast>
<hangnum line="181" number="847"></hangnum>
<gatha1 line="182"> Bandhitvā tathā kātabbaṃ, mattikāya pamāṇato;</gatha1>
<gathalast line="183">Bhūmiyaṃ pattharitvā ca, oloketabbameva taṃ.</gathalast>
<hangnum line="184" number="848"></hangnum>
<gatha1 line="185"> Tatraṭṭhaṃ bhūmiyaṃ vaṭṭaṃ, ākoṭitvāna khāṇuke;</gatha1>
<gathalast line="186">Vallīhi taṃ vinandhitvā, kātabbaṃ kaṇṇikaṃ samaṃ.</gathalast>
<hangnum line="187" number="849"></hangnum>
<gatha1 line="188"> Vitthārato <pageBreak edition="M" number="0.0125" /> pamāṇena, vidatthicaturaṅgulaṃ;</gatha1>
<gathalast line="189">Vaṭṭaṃ vattati taṃ kātuṃ, vivaṭṭaṃ pana micchatā.</gathalast>
<hangnum line="190" number="850"></hangnum>
<gatha1 line="191"> Bherītalasamaṃ sādhu, katvā kasiṇamaṇḍalaṃ;</gatha1>
<gathalast line="192">Sammajjitvāna taṃ ṭhānaṃ, nhatvā āgamma paṇḍito.</gathalast>
<hangnum line="193" number="851"></hangnum>
<gatha1 line="194"> Hatthapāsapamāṇasmiṃ, tamhā kasiṇamaṇḍalā;</gatha1>
<gathalast line="195">Padese tu supaññatte, āsanasmiṃ suatthate.</gathalast>
<hangnum line="196" number="852"></hangnum>
<gatha1 line="197"> Ucce tattha nisīditvā, vidatthicaturaṅgule;</gatha1>
<gathalast line="198">Ujukāyaṃ paṇidhāya, katvā parimukhaṃ satiṃ.</gathalast>
<hangnum line="199" number="853"></hangnum>
<gatha1 line="200"> Kāmesvādīnavaṃ disvā, nekkhammaṃ daṭṭhu khemato;</gatha1>
<gathalast line="201">Paramaṃ pītipāmojjaṃ, janetvā ratanattaye.</gathalast>
<hangnum line="202" number="854"></hangnum>
<gatha1 line="203"> ‘‘Bhāgī <pageBreak edition="V" number="0.0117" /> assamahaṃ addhā, imāya paṭipattiyā;</gatha1>
<gathalast line="204">Pavivekasukhassā’’ti, katvā ussāhamuttamaṃ.</gathalast>
<hangnum line="205" number="855"></hangnum>
<gatha1 line="206"> Ākārena <pageBreak edition="P" number="0.0093" /> sameneva, ummīlitvāna locanaṃ;</gatha1>
<gathalast line="207">Nimittaṃ gaṇhatā sādhu, bhāvetabbaṃ punappunaṃ.</gathalast>
<hangnum line="208" number="856"></hangnum>
<gatha1 line="209"> Na vaṇṇo pekkhitabbo so, daṭṭhabbaṃ na ca lakkhaṇaṃ;</gatha1>
<gathalast line="210">Vaṇṇaṃ pana amuñcitvā, ussadassa vasena hi.</gathalast>
<hangnum line="211" number="857"></hangnum>
<gatha1 line="212"> Cittaṃ paṇṇattidhammasmiṃ, ṭhapetvekaggamānaso;</gatha1>
<gathalast line="213">‘‘Pathavī pathavi’’ccevaṃ, vatvā bhāveyya paṇḍito.</gathalast>
<hangnum line="214" number="858"></hangnum>
<gatha1 line="215"> Pathavī medanī bhūmi, vasudhā ca vasundharā;</gatha1>
<gathalast line="216">Evaṃ pathavināmesu, ekaṃ vattumpi vaṭṭati.</gathalast>
<hangnum line="217" number="859"></hangnum>
<gatha1 line="218"> Ummīlitvā nimīlitvā, āvajjeyya punappunaṃ;</gatha1>
<gathalast line="219">Yāvuggahanimittaṃ tu, nuppajjati ca tāva so.</gathalast>
<hangnum line="220" number="860"></hangnum>
<gatha1 line="221"> Evaṃ bhāvayato tassa, puna ekaggacetaso;</gatha1>
<gathalast line="222">Yadā pana nimīletvā, āvajjantassa yogino.</gathalast>
<hangnum line="223" number="861"></hangnum>
<gatha1 line="224"> Yathā ummīlitekāle, tathāpāthaṃ tu yāti ce;</gatha1>
<gathalast line="225">Taduggahanimittaṃ ta-muppannanti pavuccati.</gathalast>
<hangnum line="226" number="862"></hangnum>
<gatha1 line="227"> Nimitte <pageBreak edition="M" number="0.0126" /> pana sañjāte, tato pabhuti yoginā;</gatha1>
<gathalast line="228">Nisīditabbaṃ no cevaṃ, tasmiṃ ṭhāne vijānatā.</gathalast>
<hangnum line="229" number="863"></hangnum>
<gatha1 line="230"> Attano vasanaṭṭhānaṃ, pavisitvāna dhīmatā;</gatha1>
<gathalast line="231">Tena tattha nisinnena, bhāvetabbaṃ yathāsukhaṃ.</gathalast>
<hangnum line="232" number="864"></hangnum>
<gatha1 line="233"> Papañcaparihāratthaṃ, pādānaṃ pana dhovane;</gatha1>
<gathalast line="234">Tassekatalikā dve ca, icchitabbā upāhanā.</gathalast>
<hangnum line="235" number="865"></hangnum>
<gatha1 line="236"> Samādhitaruṇo tassa, asappāyena kenaci;</gatha1>
<gathalast line="237">Sace nassati taṃ ṭhānaṃ, gantvāvādāya taṃ pana.</gathalast>
<hangnum line="238" number="866"></hangnum>
<gatha1 line="239"> Pīṭhe <pageBreak edition="V" number="0.0118" /> sukhanisinnena, bhāvetabbaṃ punappunaṃ;</gatha1>
<gathalast line="240">Samannāharitabbañca, kare takkāhatampi ca.</gathalast>
<hangnum line="241" number="867"></hangnum>
<gatha1 line="242"> Nimittaṃ pana taṃ hitvā, cittaṃ dhāvati ce bahi;</gatha1>
<gathalast line="243">Nivāretvā nimittasmiṃ, ṭhapetabbaṃ tu mānasaṃ.</gathalast>
<hangnum line="244" number="868"></hangnum>
<gatha1 line="245"> Yattha yattha nisīditvā, tamicchati tapodhano;</gatha1>
<gathalast line="246">Tattha tattha divārattiṃ, tassupaṭṭhāti cetaso.</gathalast>
<hangnum line="247" number="869"></hangnum>
<gatha1 line="248"> Evaṃ tassa karontassa, anupubbena yogino;</gatha1>
<gathalast line="249">Vikkhambhanti ca sabbāni, pañca nīvaraṇānipi.</gathalast>
<hangnum line="250" number="870"></hangnum>
<gatha1 line="251"> Samādhiyati cittampi, upacārasamādhinā;</gatha1>
<gathalast line="252">Paṭibhāganimittampi, uppajjati ca yogino.</gathalast>
<hangnum line="253" number="871"></hangnum>
<gatha1 line="254"> Ko panāyaṃ viseso hi, imassa purimassa vā;</gatha1>
<gathalast line="255">Thavikā nīhatādāsa-maṇḍalaṃ viya majjitaṃ.</gathalast>
<hangnum line="256" number="872"></hangnum>
<gatha1 line="257"> Meghato viya nikkhantaṃ, sampuṇṇacandamaṇḍalaṃ;</gatha1>
<gathalast line="258">Paṭibhāganimittaṃ taṃ, balākā viya toyade.</gathalast>
<hangnum line="259" number="873"></hangnum>
<gatha1 line="260"> Taduggahanimittaṃ <pageBreak edition="P" number="0.0094" /> taṃ, padāletvāva niggataṃ;</gatha1>
<gathalast line="261">Tatodhikataraṃ suddhaṃ, hutvāpaṭṭhāti tassa taṃ.</gathalast>
<hangnum line="262" number="874"></hangnum>
<gatha1 line="263"> Tanusaṇṭhānavantañca, vaṇṇavantaṃ na ceva taṃ;</gatha1>
<gathalast line="264">Upaṭṭhākāramattaṃ taṃ, paññajaṃ bhāvanāmayaṃ.</gathalast>
<hangnum line="265" number="875"></hangnum>
<gatha1 line="266"> Paṭibhāge <pageBreak edition="M" number="0.0127" /> samuppanne, nimitte bhāvanāmaye;</gatha1>
<gathalast line="267">Honti vikkhambhitāneva, pañca nīvaraṇānipi.</gathalast>
<hangnum line="268" number="876"></hangnum>
<gatha1 line="269"> Kilesā sannisinnāva, yuttayogassa bhikkhuno;</gatha1>
<gathalast line="270">Cittaṃ samāhitaṃyeva, upacārasamādhinā.</gathalast>
<hangnum line="271" number="877"></hangnum>
<gatha1 line="272"> Ākārehi pana dvīhi, samādhiyati mānasaṃ;</gatha1>
<gathalast line="273">Upacārakkhaṇe tassa, paṭilābhe samādhino.</gathalast>
<hangnum line="274" number="878"></hangnum>
<gatha1 line="275"> Nīvāraṇappahānena <pageBreak edition="V" number="0.0119" />, upacārakkhaṇe tathā;</gatha1>
<gathalast line="276">Aṅgānaṃ pātubhāvena, paṭilābhakkhaṇe pana.</gathalast>
<hangnum line="277" number="879"></hangnum>
<gatha1 line="278"> Dvinnaṃ pana samādhīnaṃ, kiṃ nānākaraṇaṃ pana;</gatha1>
<gathalast line="279">Aṅgāni thāmajātāni, upacārakkhaṇena ca.</gathalast>
<hangnum line="280" number="880"></hangnum>
<gatha1 line="281"> Appanāya panaṅgāni, thāmajātāni jāyare;</gatha1>
<gathalast line="282">Tasmā taṃ appanācittaṃ, divasampi pavattati.</gathalast>
<hangnum line="283" number="881"></hangnum>
<gatha1 line="284"> Pallaṅkena ca teneva, vaḍḍhetvā taṃ nimittakaṃ;</gatha1>
<gathalast line="285">Appanaṃ adhigantuṃ so, sakkoti yadi sundaraṃ.</gathalast>
<hangnum line="286" number="882"></hangnum>
<gatha1 line="287"> No ce sakkoti so tena,</gatha1>
<gatha2 line="288">Taṃ nimittaṃ tu yoginā;</gatha2>
<gatha3 line="289">Cakkavattiya gabbhova,</gatha3>
<gathalast line="290">Ratanaṃ viya dullabhaṃ.</gathalast>
<hangnum line="291" number="883"></hangnum>
<gatha1 line="292"> Satataṃ appamattena, rakkhitabbaṃ satīmatā;</gatha1>
<gathalast line="293">Nimittaṃ rakkhato laddhaṃ, parihāni na vijjati.</gathalast>
<hangnum line="294" number="884"></hangnum>
<gatha1 line="295"> Ārakkhaṇe asantamhi, laddhaṃ laddhaṃ vinassati;</gatha1>
<gathalast line="296">Rakkhitabbaṃ hi tasmā taṃ, tatrāyaṃ rakkhaṇāvidhi.</gathalast>
<hangnum line="297" number="885"></hangnum>
<gatha1 line="298"> Āvāso gocaro bhassaṃ, puggalo bhojanaṃ utu;</gatha1>
<gathalast line="299">Iriyāpathoti sattete, asappāye vivajjaye.</gathalast>
<hangnum line="300" number="886"></hangnum>
<gatha1 line="301"> Sappāye <pageBreak edition="M" number="0.0128" /> satta seveyya, evañhi paṭipajjato;</gatha1>
<gathalast line="302">Na cireneva kālena, hoti bhikkhussa appanā.</gathalast>
<hangnum line="303" number="887"></hangnum>
<gatha1 line="304"> Yassappanā na hoteva, evampi paṭipajjato;</gatha1>
<gathalast line="305">Appanāya ca kosallaṃ, sammā sampādaye budho.</gathalast>
<hangnum line="306" number="888"></hangnum>
<gatha1 line="307"> Appanāya hi kosalla-midaṃ dasavidhaṃ idha;</gatha1>
<gathalast line="308">Ganthavitthārabhītena, mayā vissajjitanti ca.</gathalast>
<hangnum line="309" number="889"></hangnum>
<gatha1 line="310"> Evañhi <pageBreak edition="V" number="0.0120" /> sampādayato, appanākosallaṃ pana;</gatha1>
<gathalast line="311">Paṭiladdhe nimittasmiṃ, appanā sampavattati.</gathalast>
<hangnum line="312" number="890"></hangnum>
<gatha1 line="313"> Evampi paṭipannassa, sace sā nappavattati;</gatha1>
<gathalast line="314">Tathāpi na jahe yogaṃ, vāyametheva paṇḍito.</gathalast>
<hangnum line="315" number="891"></hangnum>
<gatha1 line="316"> Cittappavattiākāraṃ <pageBreak edition="P" number="0.0095" />, tasmā sallakkhayaṃ budho;</gatha1>
<gathalast line="317">Samataṃ vīriyasseva, yojayetha punappunaṃ.</gathalast>
<hangnum line="318" number="892"></hangnum>
<gatha1 line="319"> Īsakampi layaṃ yantaṃ, paggaṇhetheva mānasaṃ;</gatha1>
<gathalast line="320">Accāraddhaṃ nisedhetvā, samameva pavattaye.</gathalast>
<hangnum line="321" number="893"></hangnum>
<gatha1 line="322"> Līnatuddhatabhāvehi, mocayitvāna mānasaṃ;</gatha1>
<gathalast line="323">Paṭibhāganimittābhi-mukhaṃ taṃ paṭipādaye.</gathalast>
<hangnum line="324" number="894"></hangnum>
<gatha1 line="325"> Evaṃ nimittābhimukhaṃ, paṭipādayato pana;</gatha1>
<gathalast line="326">Idānevappanā tassa, sā samijjhissatīti ca.</gathalast>
<hangnum line="327" number="895"></hangnum>
<gatha1 line="328"> Bhavaṅgaṃ pana pacchijja, pathavīkasiṇaṃ tathā;</gatha1>
<gathalast line="329">Tadevārammaṇaṃ katvā, manodvāramhi yogino.</gathalast>
<hangnum line="330" number="896"></hangnum>
<gatha1 line="331"> Jāyatevajjanaṃ cittaṃ, tatrevārammaṇe tato;</gatha1>
<gathalast line="332">Javanāni ca jāyante, tassa cattāri pañca vā.</gathalast>
<hangnum line="333" number="897"></hangnum>
<gatha1 line="334"> Avasāne panekaṃ tu, rūpāvacarikaṃ bhave;</gatha1>
<gathalast line="335">Takkādayo panaññehi, bhavanti balavattarā.</gathalast>
<hangnum line="336" number="898"></hangnum>
<gatha1 line="337"> Appanācetaso tāni, parikammopacārato;</gatha1>
<gathalast line="338">Vuccanti parikammāni, upacārāni cātipi.</gathalast>
<hangnum line="339" number="899"></hangnum>
<gatha1 line="340"> Appanāyānulomattā <pageBreak edition="M" number="0.0129" />, anulomāni eva ca;</gatha1>
<gathalast line="341">Yaṃ taṃ sabbantimaṃ ettha, gotrabhūti pavuccati.</gathalast>
<hangnum line="342" number="900"></hangnum>
<gatha1 line="343"> Gahitāgahaṇenettha, parikammappanādikaṃ;</gatha1>
<gathalast line="344">Dutiyaṃ upacāraṃ taṃ, tatiyaṃ anulomakaṃ.</gathalast>
<hangnum line="345" number="901"></hangnum>
<gatha1 line="346"> Catutthaṃ <pageBreak edition="V" number="0.0121" /> gotrabhu diṭṭhaṃ, pañcamaṃ appanāmano;</gatha1>
<gathalast line="347">Paṭhamaṃ upacāraṃ vā, dutiyaṃ anulomakaṃ.</gathalast>
<hangnum line="348" number="902"></hangnum>
<gatha1 line="349"> Tatiyaṃ gotrabhu diṭṭhaṃ, catutthaṃ appanāmano;</gatha1>
<gathalast line="350">Catutthaṃ pañcamaṃ vāti, appeti na tato paraṃ.</gathalast>
<hangnum line="351" number="903"></hangnum>
<gatha1 line="352"> Chaṭṭhe vā sattame vāpi, appanā neva jāyati;</gatha1>
<gathalast line="353">Āsannattā bhavaṅgassa, javanaṃ pati tāvade.</gathalast>
<hangnum line="354" number="904"></hangnum>
<gatha1 line="355"> Purimehāsevanaṃ laddhā, chaṭṭhaṃ vā sattamampi vā;</gatha1>
<gathalast line="356">Appetīti panetthāha, <bold>godatto</bold> ābhidhammiko.</gathalast>
<hangnum line="357" number="905"></hangnum>
<gatha1 line="358"> Dhāvanto hi yathā koci,</gatha1>
<gatha2 line="359">Naro chinnataṭāmukho;</gatha2>
<gatha3 line="360">Ṭhātukāmo pariyante,</gatha3>
<gathalast line="361">Ṭhātuṃ sakkoti neva so.</gathalast>
<hangnum line="362" number="906"></hangnum>
<gatha1 line="363"> Evameva panacchaṭṭhe, sattame vāpi mānaso;</gatha1>
<gathalast line="364">Na sakkotīti appetuṃ, veditabbaṃ vibhāvinā.</gathalast>
<hangnum line="365" number="907"></hangnum>
<gatha1 line="366"> Ekacittakkhaṇāyeva, hotāyaṃ appanā pana;</gatha1>
<gathalast line="367">Tato bhavaṅgapātova, hotīti paridīpitaṃ.</gathalast>
<hangnum line="368" number="908"></hangnum>
<gatha1 line="369"> Tato bhavaṅgaṃ chinditvā, paccavekkhaṇahetukaṃ;</gatha1>
<gathalast line="370">Āvajjanaṃ tato jhāna-paccavekkhaṇamānasaṃ.</gathalast>
<hangnum line="371" number="909"></hangnum>
<gatha1 line="372"> Kāmacchando <pageBreak edition="P" number="0.0096" /> ca byāpādo, thinamiddhañca uddhato;</gatha1>
<gathalast line="373">Kukkuccaṃ vicikicchā ca, pahīnā pañcime pana.</gathalast>
<hangnum line="374" number="910"></hangnum>
<gatha1 line="375"> Vitakkena vicārena, pītiyā ca sukhena ca;</gatha1>
<gathalast line="376">Ekaggatāya saṃyuttaṃ, jhānaṃ pañcaṅgikaṃ idaṃ.</gathalast>
<hangnum line="377" number="911"></hangnum>
<gatha1 line="378"> Nānāvisayaluddhassa <pageBreak edition="M" number="0.0130" />, kāmacchandavasā pana;</gatha1>
<gathalast line="379">Ito cito bhamantassa, vane makkaṭako viya.</gathalast>
<hangnum line="380" number="912"></hangnum>
<gatha1 line="381"> Ekasmiṃ <pageBreak edition="V" number="0.0122" /> visayeyeva, samādhāneva cetaso;</gatha1>
<gathalast line="382">‘‘Samādhi kāmacchandassa, paṭipakkho’’ti vuccati.</gathalast>
<hangnum line="383" number="913"></hangnum>
<gatha1 line="384"> Pāmojjabhāvato ceva, sītalattā sabhāvato;</gatha1>
<gathalast line="385">‘‘Byāpādassa tato pīti, paṭipakkhā’’ti bhāsitā.</gathalast>
<hangnum line="386" number="914"></hangnum>
<gatha1 line="387"> Savipphārikabhāvena, nekkhammādipavattito;</gatha1>
<gathalast line="388">‘‘Vitakko thinamiddhassa, paṭipakkho’’ti vaṇṇito.</gathalast>
<hangnum line="389" number="915"></hangnum>
<gatha1 line="390"> Avūpasantabhāvassa, sayañcevātisantato;</gatha1>
<gathalast line="391">‘‘Sukhaṃ uddhaccakukkucca-dvayassa paṭipakkhakaṃ’’.</gathalast>
<hangnum line="392" number="916"></hangnum>
<gatha1 line="393"> Matiyā anurūpattā, ‘‘anumajjanalakkhaṇo;</gatha1>
<gathalast line="394">Vicāro vicikicchāya, paṭipakkho’’ti dīpito.</gathalast>
<hangnum line="395" number="917"></hangnum>
<gatha1 line="396"> Pañcaṅgavippayuttaṃ taṃ, jhānaṃ pañcaṅgasaṃyutaṃ;</gatha1>
<gathalast line="397">Sivaṃ tividhakalyāṇaṃ, dasalakkhaṇasaṃyutaṃ.</gathalast>
<hangnum line="398" number="918"></hangnum>
<gatha1 line="399"> Evañcādhigataṃ hoti, paṭhamaṃ tena yoginā;</gatha1>
<gathalast line="400">Suciraṭṭhitikāmena, tassa jhānassa sabbaso.</gathalast>
<hangnum line="401" number="919"></hangnum>
<gatha1 line="402"> Taṃ samāpajjitabbaṃ tu, visodhetvāna pāpake;</gatha1>
<gathalast line="403">Taṃ samāpajjato tassa, suciraṭṭhitikaṃ bhave.</gathalast>
<hangnum line="404" number="920"></hangnum>
<gatha1 line="405"> Cittabhāvanavepullaṃ, patthayantena bhikkhunā;</gatha1>
<gathalast line="406">Paṭibhāganimittaṃ taṃ, vaḍḍhetabbaṃ yathākkamaṃ.</gathalast>
<hangnum line="407" number="921"></hangnum>
<gatha1 line="408"> Vaḍḍhanābhūmiyo dve ca, upacārañca appanā;</gatha1>
<gathalast line="409">Upacārampi vā patvā, vaḍḍhetuṃ tañca vattati.</gathalast>
<hangnum line="410" number="922"></hangnum>
<gatha1 line="411"> Appanaṃ pana patvā vā, tatrāyaṃ vaḍḍhanakkamo;</gatha1>
<gathalast line="412">Kasitabbaṃ yathāṭhānaṃ, paricchindati kassako.</gathalast>
<hangnum line="413" number="923"></hangnum>
<gatha1 line="414"> Yoginā evamevampi, aṅguladvaṅgulādinā;</gatha1>
<gathalast line="415">Paricchijja paricchijja, vaḍḍhetabbaṃ yathicchakaṃ.</gathalast>
<hangnum line="416" number="924"></hangnum>
<gatha1 line="417"> Pattepi <pageBreak edition="M" number="0.0131" /><pageBreak edition="V" number="0.0123" /> paṭhame jhāne, ākārehipi pañcahi;</gatha1>
<gathalast line="418">Suciṇṇavasinā tena, bhavitabbaṃ tapassinā.</gathalast>
<hangnum line="419" number="925"></hangnum>
<gatha1 line="420"> Āvajjanaṃ samāpatti, adhiṭṭhānesu tīsu ca;</gatha1>
<gathalast line="421">Vuṭṭhānapaccavekkhāsu, vasitā pañca bhāsitā.</gathalast>
<hangnum line="422" number="926"></hangnum>
<gatha1 line="423"> Āvajjitvā adhiṭṭhitvā, samāpajja punappunaṃ;</gatha1>
<gathalast line="424">Vuṭṭhitvā paccavekkhitvā, vasitā pañca sādhaye.</gathalast>
<hangnum line="425" number="927"></hangnum>
<gatha1 line="426"> Paṭhame <pageBreak edition="P" number="0.0097" /> avasipatte, dutiyaṃ yo panicchati;</gatha1>
<gathalast line="427">Ubhato bhaṭṭhobhave yogī, paṭhamā dutiyāpi ca.</gathalast>
<hangnum line="428" number="928"></hangnum>
<gatha1 line="429"> Kāmassahagatā saññā, manakkārā caranti ce;</gatha1>
<gathalast line="430">Pamādayogino jhānaṃ, hoti taṃ hānabhāgiyaṃ.</gathalast>
<hangnum line="431" number="929"></hangnum>
<gatha1 line="432"> Sati santiṭṭhate tasmiṃ, santā tadanudhammatā;</gatha1>
<gathalast line="433">Mandassa yogino jhānaṃ, hoti taṃ ṭhitibhāgiyaṃ.</gathalast>
<hangnum line="434" number="930"></hangnum>
<gatha1 line="435"> Atakkasahitā saññā, manakkārā caranti ce;</gatha1>
<gathalast line="436">Appamattassa taṃ jhānaṃ, visesabhāgiyaṃ siyā.</gathalast>
<hangnum line="437" number="931"></hangnum>
<gatha1 line="438"> Nibbidāsaṃyutā saññā, manakkārā caranti ce;</gatha1>
<gathalast line="439">Nibbedhabhāgiyaṃ jhānaṃ, hotīti paridīpitaṃ.</gathalast>
<hangnum line="440" number="932"></hangnum>
<gatha1 line="441"> Tasmā pañcasu etesu, suciṇṇavasinā pana;</gatha1>
<gathalast line="442">Paṭhamā paguṇato jhānā, vuṭṭhāya vidhinā tato.</gathalast>
<hangnum line="443" number="933"></hangnum>
<gatha1 line="444"> Yasmā ayaṃ samāpatti, āsannākusalārikā;</gatha1>
<gathalast line="445">Thūlattā takkacārānaṃ, tatoyaṃ aṅgadubbalā.</gathalast>
<hangnum line="446" number="934"></hangnum>
<gatha1 line="447"> Iti ādīnavaṃ disvā, paṭhame pana yoginā;</gatha1>
<gathalast line="448">Dutiyaṃ santato jhānaṃ, cintayitvāna dhīmatā.</gathalast>
<hangnum line="449" number="935"></hangnum>
<gatha1 line="450"> Nikantiṃ pariyādāya, jhānasmiṃ paṭhame puna;</gatha1>
<gathalast line="451">Dutiyādhigamatthāya, kātabbo bhāvanakkamo.</gathalast>
<hangnum line="452" number="936"></hangnum>
<gatha1 line="453"> Athassa <pageBreak edition="V" number="0.0124" /> paṭhamajjhānā, vuṭṭhāya vidhinā yadā;</gatha1>
<gathalast line="454">Satassa sampajānassa, jhānaṅgaṃ paccavekkhato.</gathalast>
<hangnum line="455" number="937"></hangnum>
<gatha1 line="456"> Thūlato <pageBreak edition="M" number="0.0132" /> takkacārā hi, upatiṭṭhanti yogino;</gatha1>
<gathalast line="457">Sesamaṅgattayaṃ tassa, santamevopatiṭṭhati.</gathalast>
<hangnum line="458" number="938"></hangnum>
<gatha1 line="459"> Thūlaṅgānaṃ pahānāya, tadā tassa ca yogino;</gatha1>
<gathalast line="460">Santaṅgapaṭilābhāya, nimittaṃ tu tadeva ca.</gathalast>
<hangnum line="461" number="939"></hangnum>
<gatha1 line="462"> ‘‘Pathavī pathavi’’ccevaṃ, karoto manasā puna;</gatha1>
<gathalast line="463">Idāni dutiyajjhāna-muppajjissati taṃ iti.</gathalast>
<hangnum line="464" number="940"></hangnum>
<gatha1 line="465"> Bhavaṅgaṃ pana pacchijja, pathavīkasiṇaṃ pana;</gatha1>
<gathalast line="466">Tadevārammaṇaṃ katvā, manodvāramhi yogino.</gathalast>
<hangnum line="467" number="941"></hangnum>
<gatha1 line="468"> Jāyatāvajjanaṃ cittaṃ, tasmiṃ ārammaṇe tato;</gatha1>
<gathalast line="469">Javanāni hi jāyante, tassa cattāri pañca vā.</gathalast>
<hangnum line="470" number="942"></hangnum>
<gatha1 line="471"> Avasāne panekampi, tesaṃ javanacetasaṃ;</gatha1>
<gathalast line="472">Rūpāvacarikaṃ hoti, dutiyajjhānamānasaṃ.</gathalast>
<hangnum line="473" number="943"></hangnum>
<gatha1 line="474"> Sampasādanamajjhattaṃ, pītiyā ca sukhena ca;</gatha1>
<gathalast line="475">Ekaggatāya saṃyuttaṃ, jhānaṃ hoti tivaṅgikaṃ.</gathalast>
<hangnum line="476" number="944"></hangnum>
<gatha1 line="477"> Heṭṭhā vuttanayeneva, sesaṃ samupalakkhaye;</gatha1>
<gathalast line="478">Evaṃ duvaṅgahīnaṃ tu, tīhi aṅgehi saṃyutaṃ.</gathalast>
<hangnum line="479" number="945"></hangnum>
<gatha1 line="480"> Jhānaṃ <pageBreak edition="P" number="0.0098" /> tividhakalyāṇaṃ, dasalakkhaṇasaṃyutaṃ;</gatha1>
<gathalast line="481">Dutiyādhigataṃ hoti, bhikkhunā bhāvanāmayaṃ.</gathalast>
<hangnum line="482" number="946"></hangnum>
<gatha1 line="483"> Dutiyādhigate jhāne, ākārehi ca pañcahi;</gatha1>
<gathalast line="484">Suciṇṇavasinā hutvā, dutiyepi satīmatā.</gathalast>
<hangnum line="485" number="947"></hangnum>
<gatha1 line="486"> Tasmā paguṇato jhānā, vuṭṭhāya dutiyā puna;</gatha1>
<gathalast line="487">Āsannatakkacārāri, samāpatti ayaṃ iti.</gathalast>
<hangnum line="488" number="948"></hangnum>
<gatha1 line="489"> Pītiyā <pageBreak edition="V" number="0.0125" /> piyato tassa, cetaso uppilāpanaṃ;</gatha1>
<gathalast line="490">Pītiyā pana thūlattā, tatoyaṃ aṅgadubbalā.</gathalast>
<hangnum line="491" number="949"></hangnum>
<gatha1 line="492"> Tattha <pageBreak edition="M" number="0.0133" /> ādīnavaṃ disvā, tatiye santato pana;</gatha1>
<gathalast line="493">Nikantiṃ pariyādāya, jhānasmiṃ dutiye puna.</gathalast>
<hangnum line="494" number="950"></hangnum>
<gatha1 line="495"> Tatiyādhigamatthāya, kātabbo bhāvanakkamo;</gatha1>
<gathalast line="496">Athassa dutiyajjhānā, vuṭṭhāya ca yadā pana.</gathalast>
<hangnum line="497" number="951"></hangnum>
<gatha1 line="498"> Satassa sampajānassa, jhānaṅgaṃ paccavekkhato;</gatha1>
<gathalast line="499">Thūlato pītupaṭṭhāti, sukhādi santato pana.</gathalast>
<hangnum line="500" number="952"></hangnum>
<gatha1 line="501"> Thūlaṅgānaṃ pahānāya, tadā tassa ca yogino;</gatha1>
<gathalast line="502">Santaṅgapaṭilābhāya, nimittaṃ tu tadeva ca.</gathalast>
<hangnum line="503" number="953"></hangnum>
<gatha1 line="504"> ‘‘Pathavī pathavi’’ccevaṃ, karoto manasā puna;</gatha1>
<gathalast line="505">Idāni tatiyaṃ jhāna-muppajjissati taṃ iti.</gathalast>
<hangnum line="506" number="954"></hangnum>
<gatha1 line="507"> Bhavaṅgaṃ manupacchijja, pathavīkasiṇaṃ pana;</gatha1>
<gathalast line="508">Tadevārammaṇaṃ katvā, manodvāramhi yogino.</gathalast>
<hangnum line="509" number="955"></hangnum>
<gatha1 line="510"> Jāyatāvajjanaṃ cittaṃ, tasmiṃ ārammaṇe tato;</gatha1>
<gathalast line="511">Javanāni ca jāyante, tassa cattāri pañca vā.</gathalast>
<hangnum line="512" number="956"></hangnum>
<gatha1 line="513"> Avasāne panekaṃ tu, tesaṃ javanacetasaṃ;</gatha1>
<gathalast line="514">Rūpāvacarikaṃ hoti, tatiyajjhānamānasaṃ.</gathalast>
<hangnum line="515" number="957"></hangnum>
<gatha1 line="516"> Satiyā sampajaññena, sampannaṃ tu sukhena ca;</gatha1>
<gathalast line="517">Ekaggatāya saṃyuttaṃ, duvaṅgaṃ tatiyaṃ mataṃ.</gathalast>
<hangnum line="518" number="958"></hangnum>
<gatha1 line="519"> Heṭṭhā vuttanayeneva, sesaṃ samupalakkhaye;</gatha1>
<gathalast line="520">Evamekaṅgahīnaṃ tu, dvīhi aṅgehi saṃyutaṃ.</gathalast>
<hangnum line="521" number="959"></hangnum>
<gatha1 line="522"> Jhānaṃ tividhakalyāṇaṃ, dasalakkhaṇasaṃyutaṃ;</gatha1>
<gathalast line="523">Tatiyādhigataṃ hoti, bhikkhunā bhāvanāmayaṃ.</gathalast>
<hangnum line="524" number="960"></hangnum>
<gatha1 line="525"> Tatiyādhigate <pageBreak edition="V" number="0.0126" /> jhāne, ākārehi ca pañcahi;</gatha1>
<gathalast line="526">Suciṇṇavasinā hutvā, tasmiṃ pana satīmatā.</gathalast>
<hangnum line="527" number="961"></hangnum>
<gatha1 line="528"> Tasmā paguṇato jhānā, vuṭṭhāya tatiyā puna;</gatha1>
<gathalast line="529">Āsannapītidosā hi, samāpatti ayanti ca.</gathalast>
<hangnum line="530" number="962"></hangnum>
<gatha1 line="531"> Yadevacettha <pageBreak edition="M" number="0.0134" /> ābhogo, sukhamicceva cetaso;</gatha1>
<gathalast line="532">Evaṃ sukhassa thūlattā, hotāyaṃ aṅgadubbalā.</gathalast>
<hangnum line="533" number="963"></hangnum>
<gatha1 line="534"> Iti <pageBreak edition="P" number="0.0099" /> ādīnavaṃ disvā, jhānasmiṃ tatiye puna;</gatha1>
<gathalast line="535">Catutthaṃ santato disvā, cetasā pana yoginā.</gathalast>
<hangnum line="536" number="964"></hangnum>
<gatha1 line="537"> Nikantiṃ pariyādāya, jhānasmiṃ tatiye puna;</gatha1>
<gathalast line="538">Catutthādhigamatthāya, kātabbo bhāvanakkamo.</gathalast>
<hangnum line="539" number="965"></hangnum>
<gatha1 line="540"> Athassa tatiyajjhānā, vuṭṭhāya hi yadā pana;</gatha1>
<gathalast line="541">Satassa sampajānassa, jhānaṅgaṃ paccavekkhato.</gathalast>
<hangnum line="542" number="966"></hangnum>
<gatha1 line="543"> Thūlato tassupaṭṭhāti, sukhaṃ taṃ mānasaṃ tato;</gatha1>
<gathalast line="544">Upekkhā santato tassa, cittassekaggatāpi ca.</gathalast>
<hangnum line="545" number="967"></hangnum>
<gatha1 line="546"> Thūlaṅgassa pahānāya, santaṅgassūpaladdhiyā;</gatha1>
<gathalast line="547">Tadeva ca nimittañhi, ‘‘pathavī pathavī’’ti ca.</gathalast>
<hangnum line="548" number="968"></hangnum>
<gatha1 line="549"> Karoto manasā eva, punappunañca yogino;</gatha1>
<gathalast line="550">Catutthaṃ panidaṃ jhānaṃ, uppajjissati taṃ iti.</gathalast>
<hangnum line="551" number="969"></hangnum>
<gatha1 line="552"> Bhavaṅgaṃ panupacchijja, pathavīkasiṇaṃ tathā;</gatha1>
<gathalast line="553">Tadevārammaṇaṃ katvā, manodvāramhi yogino.</gathalast>
<hangnum line="554" number="970"></hangnum>
<gatha1 line="555"> Jāyatāvajjanaṃ cittaṃ, tasmiṃ ārammaṇe tato;</gatha1>
<gathalast line="556">Javanāni ca jāyante, tassa cattāri pañca vā.</gathalast>
<hangnum line="557" number="971"></hangnum>
<gatha1 line="558"> Avasāne panekaṃ tu, tesaṃ javanacetasaṃ;</gatha1>
<gathalast line="559">Rūpāvacarikaṃ hoti, catutthajjhānamānasaṃ.</gathalast>
<hangnum line="560" number="972"></hangnum>
<gatha1 line="561"> Ekaṅgavippahīnaṃ <pageBreak edition="V" number="0.0127" /> tu, dvīhi aṅgehi yogato;</gatha1>
<gathalast line="562">Catutthaṃ panidaṃ jhānaṃ, duvaṅganti pavuccati.</gathalast>
<hangnum line="563" number="973"></hangnum>
<gatha1 line="564"> Evaṃ tividhakalyāṇaṃ, dasalakkhaṇasaṃyutaṃ;</gatha1>
<gathalast line="565">Catutthādhigataṃ hoti, bhikkhunā bhāvanāmayaṃ.</gathalast>
<hangnum line="566" number="974"></hangnum>
<gatha1 line="567"> Yasmā sukhamupekkhāya, na hotāsevanaṃ pana;</gatha1>
<gathalast line="568">Upekkhāsahagatāneva, javanāni javanti ca.</gathalast>
<hangnum line="569" number="975"></hangnum>
<gatha1 line="570"> Upekkhāsahagataṃ <pageBreak edition="M" number="0.0135" /> tasmā, catutthaṃ samudīritaṃ;</gatha1>
<gathalast line="571">Ayamettha viseso hi, sesaṃ vuttanayaṃ pana.</gathalast>
<hangnum line="572" number="976"></hangnum>
<gatha1 line="573"> Yaṃ catukkanaye jhānaṃ, dutiyaṃ taṃ dvidhā pana;</gatha1>
<gathalast line="574">Katvāna pañcakanaye, dutiyaṃ tatiyaṃ kataṃ.</gathalast>
<hangnum line="575" number="977"></hangnum>
<gatha1 line="576"> Tatiyaṃ taṃ catutthañca, catutthaṃ pañcamaṃ idha;</gatha1>
<gathalast line="577">Paṭhamaṃ paṭhamaṃyeva, ayamettha visesatā.</gathalast>
<hangnum line="578" number="978"></hangnum>
<gatha1 line="579"> Evamettāvatā vuttā, nātisaṅkhepato mayā;</gatha1>
<gathalast line="580">Nātivitthārato cāyaṃ, rūpāvacarabhāvanā.</gathalast>
<hangnum line="581" number="979"></hangnum>
<gatha1 line="582"> Sumadhuravarataravacano, kaṃ nu janaṃ neva rañjayati;</gatha1>
<gathalast line="583">Atinisitavisadabuddhi-pasādajana vedanīyoyaṃ.</gathalast>
<centered line="584">Iti abhidhammāvatāre rūpāvacarasamādhibhāvanāniddeso</centered>
<centered line="585">Nāma cuddasamo paricchedo.</centered>
</body>
</document>