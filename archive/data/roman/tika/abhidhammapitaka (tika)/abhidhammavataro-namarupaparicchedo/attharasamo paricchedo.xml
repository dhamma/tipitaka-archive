<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf59.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/attharasamo paricchedo.xml</archivePath>
<titlePath>Aṭṭhārasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">Aṭṭhārasamo paricchedo</chapter>
<title line="2">3. Rūpavibhāgo</title>
<subhead line="3">18. Sarūpakathā</subhead>
<hangnum line="4" number="653"></hangnum>
<gatha1 line="5"> Tepaññāsa paniccevaṃ, nāmadhammā pakāsitā;</gatha1>
<gathalast line="6">Aṭṭhavīsavidhaṃ dāni, rūpaṃ nāma kathīyati.</gathalast>
<hangnum line="7" number="654"></hangnum>
<gatha1 line="8"> Pathavāpo ca tejo ca, vāyo ceti catubbidho;</gatha1>
<gathalast line="9">Cakkhusotaghānajivhā, kāyoti pana pañca ca.</gathalast>
<hangnum line="10" number="655"></hangnum>
<gatha1 line="11"> Rūpasaddagandharasā, cattāro ca athāparaṃ;</gatha1>
<gathalast line="12">Itthipumbhāvayugaḷaṃ, jīvitaṃ hadayampi ca.</gathalast>
<hangnum line="13" number="656"></hangnum>
<gatha1 line="14"> Kāyaviññatti <pageBreak edition="M" number="0.0058" /><pageBreak edition="V" number="0.0064" /> cevātha, vacīviññatti ca dvayaṃ;</gatha1>
<gathalast line="15">Ākāsadhātu rūpassa, lahutā mudutā tassa.</gathalast>
<hangnum line="16" number="657"></hangnum>
<gatha1 line="17"> Kammaññatā upacayo, santati jaratā pana;</gatha1>
<gathalast line="18">Aniccatā ca kabaḷīkārāhāroti sabbathā.</gathalast>
<hangnum line="19" number="658"></hangnum>
<gatha1 line="20"> Aṭṭhavīsavidhaṃ hoti, rūpametaṃ sarūpato;</gatha1>
<gathalast line="21">Tassa lakkhaṇabhedena, sabhāvañca vibhāvaye.</gathalast>
<hangnum line="22" number="659"></hangnum>
<gatha1 line="23"> Sandhāraṇaṃ tu <bold>pathavīdhātu</bold> kakkhaḷalakkhaṇā;</gatha1>
<gathalast line="24">Ābandhana<bold>māpodhātu,</bold> āpaggharaṇalakkhaṇā.</gathalast>
<hangnum line="25" number="660"></hangnum>
<gatha1 line="26"> Paripācanatā <bold>tejodhātu</bold> uṇhattalakkhaṇā;</gatha1>
<gathalast line="27">Samudīraṇatā <bold>vāyodhātu</bold> vitthambhalakkhaṇā.</gathalast>
<hangnum line="28" number="661"></hangnum>
<gatha1 line="29"> Sabbatthāvinibhuttāpi, asammissakalakkhaṇā;</gatha1>
<gathalast line="30">Taṃtaṃbhāvasamussannasambhāresupalakkhitā.</gathalast>
<hangnum line="31" number="662"></hangnum>
<gatha1 line="32"> Aññamaññenupatthaddhā, sesarūpassa nissayā;</gatha1>
<gathalast line="33">Catudhevaṃ kalāpesu, mahābhūtā pavattare.</gathalast>
<hangnum line="34" number="663"></hangnum>
<gatha1 line="35"><bold>Cakkhu</bold> sambhāracakkhumhi, sattakkhipaṭalocite;</gatha1>
<gathalast line="36">Kaṇhamaṇḍalamajjhamhi, pasādoti pavuccati.</gathalast>
<hangnum line="37" number="664"></hangnum>
<gatha1 line="38"> Yena cakkhupasādena, rūpāni anupassati;</gatha1>
<gathalast line="39">Parittaṃ sukhumañcetaṃ, ūkāsirasamūpamaṃ.</gathalast>
<hangnum line="40" number="665"></hangnum>
<gatha1 line="41"><bold>Sotaṃ</bold> sotabilassanto,</gatha1>
<gatha2 line="42">Tambalomācite tathā;</gatha2>
<gatha3 line="43">Aṅgulivedhanākāre,</gatha3>
<gathalast line="44">Pasādoti pakāsito.</gathalast>
<hangnum line="45" number="666"></hangnum>
<gatha1 line="46"> Anto ajapadaṭṭhāne, <bold>ghānaṃ</bold> ghānabile ṭhitaṃ;</gatha1>
<gathalast line="47"><bold>Jivhā</bold> jivhāya majjhamhi, uppalākārasannibhe.</gathalast>
<hangnum line="48" number="667"></hangnum>
<gatha1 line="49"> Iccevaṃ <pageBreak edition="V" number="0.0065" /> pana cattāro, taṃtaṃdesavavatthitā;</gatha1>
<gathalast line="50"><bold>Kāya</bold>ppasādopādinne, sabbaketi yathākkamaṃ.</gathalast>
<hangnum line="51" number="668"></hangnum>
<gatha1 line="52"> Rūpādyābhighātārahabhūtānaṃ <pageBreak edition="M" number="0.0059" /> vā yathārahaṃ;</gatha1>
<gathalast line="53">Daṭṭhukāmanidānādikammabhūtānameva vā.</gathalast>
<hangnum line="54" number="669"></hangnum>
<gatha1 line="55"> Pasādalakkhaṇā bhūtarūpānaṃ bhūtanissitā;</gatha1>
<gathalast line="56">Kappāsapaṭalasnehasannibhāti ca vaṇṇitā.</gathalast>
<hangnum line="57" number="670"></hangnum>
<gatha1 line="58"> Pañcāpi jīvitārakkhā, rūpādiparivāritā;</gatha1>
<gathalast line="59">Dhītarāva kumārāva, kalāpantaravuttino.</gathalast>
<hangnum line="60" number="671"></hangnum>
<gatha1 line="61"><bold>Rūpaṃ</bold> nibhāso bhūtānaṃ, <bold>saddo</bold> nigghosanaṃ tathā;</gatha1>
<gathalast line="62"><bold>Gandho</bold> ca gandhanaṃ tattha, <bold>raso</bold> ca rasanīyatā.</gathalast>
<hangnum line="63" number="672"></hangnum>
<gatha1 line="64"> Bhūtattayañca <bold>phoṭṭhabbaṃ,</bold> āpodhātuvivajjitaṃ;</gatha1>
<gathalast line="65">Saddo aniyato tattha, tadaññe sahavuttino.</gathalast>
<hangnum line="66" number="673"></hangnum>
<gatha1 line="67"> Cakkhādipaṭihananalakkhaṇā tu yathākkamaṃ;</gatha1>
<gathalast line="68">Pañceva pañcaviññāṇavīthiyā visayā matā.</gathalast>
<hangnum line="69" number="674"></hangnum>
<gatha1 line="70"> Itthindriyaṃ panitthittaṃ, <bold>itthibhāvo</bold>ti desito;</gatha1>
<gathalast line="71">Purisattaṃ tathābhāvo, <bold>purisindriya</bold> nāmako.</gathalast>
<hangnum line="72" number="675"></hangnum>
<gatha1 line="73"> Taṃ dvayaṃ panupādinne, kāye sabbattha labbhati;</gatha1>
<gathalast line="74">Kalāpantarabhinnañca, bhinnasantānavatti ca.</gathalast>
<hangnum line="75" number="676"></hangnum>
<gatha1 line="76"> Rūpānaṃ kammajātānaṃ, anupālanalakkhaṇaṃ;</gatha1>
<gathalast line="77"><bold>Jīvitindriyarūpa</bold>nti, āyu nāma pavuccati.</gathalast>
<hangnum line="78" number="677"></hangnum>
<gatha1 line="79"> Manodhātuyā ca tathā, manoviññāṇadhātuyā;</gatha1>
<gathalast line="80">Nissayalakkhaṇaṃ <bold>vatthurūpaṃ</bold> hadayanissitaṃ.</gathalast>
<hangnum line="81" number="678"></hangnum>
<gatha1 line="82"> Majjhe hadayakosamhi, aḍḍhappasatalohite;</gatha1>
<gathalast line="83">Bhūtarūpamupādāya, cakkhādi viya vattati.</gathalast>
<hangnum line="84" number="679"></hangnum>
<gatha1 line="85"><bold>Ākāsadhātu</bold><pageBreak edition="V" number="0.0066" /> rūpānaṃ, paricchedakalakkhaṇā;</gatha1>
<gathalast line="86">Taṃtaṃrūpakalāpānaṃ, pariyantoti vuccati.</gathalast>
<hangnum line="87" number="680"></hangnum>
<gatha1 line="88"> Cittaṃ sahajarūpānaṃ, kāyassa gamanādisu;</gatha1>
<gathalast line="89">Santhambhanasandhāraṇacalanassa tu paccayo.</gathalast>
<hangnum line="90" number="681"></hangnum>
<gatha1 line="91"> Vāyodhātuvikāroyaṃ <pageBreak edition="M" number="0.0060" />, <bold>kāyaviññatti</bold>nāmako;</gatha1>
<gathalast line="92">Vāyodhātādhikānaṃ tu, bhūtānamiti kecanā.</gathalast>
<hangnum line="93" number="682"></hangnum>
<gatha1 line="94"> Tathā cittasamuṭṭhino, vacīghosappavattiyaṃ;</gatha1>
<gathalast line="95">Upādinnarūpakāyaghaṭṭanassa tu paccayo.</gathalast>
<hangnum line="96" number="683"></hangnum>
<gatha1 line="97"> Pathavīdhātuvikāroyaṃ, <bold>vacīviññatti</bold>nāmako;</gatha1>
<gathalast line="98">Pathavīdhātādhikānaṃ tu, bhūtānamiti kecanā.</gathalast>
<hangnum line="99" number="684"></hangnum>
<gatha1 line="100"> Dvepi kāyavacīkammadvārabhūtā yathākkamaṃ;</gatha1>
<gathalast line="101">Te pana ghaṭṭanāhetu-vikārākāralakkhaṇā.</gathalast>
<hangnum line="102" number="685"></hangnum>
<gatha1 line="103"> Viññāpetīti kāyena, vācāya ca vicintitaṃ;</gatha1>
<gathalast line="104">Sayañca viññāyatīti, viññattīti pakittitā.</gathalast>
<hangnum line="105" number="686"></hangnum>
<gatha1 line="106"><bold>Lahutā</bold> pana rūpānaṃ, adandhākāralakkhaṇā;</gatha1>
<gathalast line="107"><bold>Mudutāpi</bold> ca rūpānaṃ, maddavākāralakkhaṇā.</gathalast>
<hangnum line="108" number="687"></hangnum>
<gatha1 line="109"><bold>Kammaññatā</bold> ca rūpānaṃ, yoggatākāralakkhaṇā;</gatha1>
<gathalast line="110">Gāravathaddhatā yoggapaṭipakkhā yathākkamaṃ.</gathalast>
<hangnum line="111" number="688"></hangnum>
<gatha1 line="112"> Sappāyamutumāhāraṃ, labhitvā cittasampadaṃ;</gatha1>
<gathalast line="113">Lahū mudu ca kammaññaṃ, yadā rūpaṃ pavattati.</gathalast>
<hangnum line="114" number="689"></hangnum>
<gatha1 line="115"> Tathāpavattarūpassa, pavattākārabheditaṃ;</gatha1>
<gathalast line="116">Lahutādittayampetaṃ, sahavutti tadā bhave.</gathalast>
<hangnum line="117" number="690"></hangnum>
<gatha1 line="118"> Sappāyaṃ paṭivedhāya, paṭipattupakāritā;</gatha1>
<gathalast line="119">Sākārā rūpasampatti, paññattāva mahesinā.</gathalast>
<hangnum line="120" number="691"></hangnum>
<gatha1 line="121"> Rūpasso<bold>pacayo</bold><pageBreak edition="V" number="0.0067" /> nāma, rūpassācayalakkhaṇo;</gatha1>
<gathalast line="122">Pavattilakkhaṇā <bold>rūpasantatī</bold>ti pakāsitā.</gathalast>
<hangnum line="123" number="692"></hangnum>
<gatha1 line="124"> Rūpamācayarūpena, jāyaticcuparūpari;</gatha1>
<gathalast line="125">Pekkhatopacayākārā, jāti gayhati yogino.</gathalast>
<hangnum line="126" number="693"></hangnum>
<gatha1 line="127"> Anuppabandhākārena, jāyatīti sapekkhato;</gatha1>
<gathalast line="128">Tadāyaṃ santatākārā, jāti gayhati tassa tu.</gathalast>
<hangnum line="129" number="694"></hangnum>
<gatha1 line="130"> Evamābhogabhedena <pageBreak edition="M" number="0.0061" />, jātirūpaṃ dvidhā kataṃ;</gatha1>
<gathalast line="131">Attūpaladdhibhāvena, jāyantaṃ vātha kevalaṃ.</gathalast>
<hangnum line="132" number="695"></hangnum>
<gatha1 line="133"> Rūpaṃ vivittokāsassa, pūrakaṭṭhena cīyati;</gatha1>
<gathalast line="134">Abhāvā punabhāvāya, pavattaṃ santatīti ca.</gathalast>
<hangnum line="135" number="696"></hangnum>
<gatha1 line="136"> Evamākārabhedāva, sabbākāravarākaro;</gatha1>
<gathalast line="137">Jātirūpaṃ dvidhākāsi, jātirūpavirocano.</gathalast>
<hangnum line="138" number="697"></hangnum>
<gatha1 line="139"> Jaratā navatāhāyā, rūpānaṃ pākalakkhaṇā;</gatha1>
<gathalast line="140">Aniccatanti mappatti, paribhijjanalakkhaṇā.</gathalast>
<hangnum line="141" number="698"></hangnum>
<gatha1 line="142"> Iti lakkhaṇarūpaṃ tu, tividhaṃ bhinnakālikaṃ;</gatha1>
<gathalast line="143">Sabhāvarūpadhammesu, taṃtaṃkālopalakkhitaṃ.</gathalast>
<hangnum line="144" number="699"></hangnum>
<gatha1 line="145"> Yena lakkhīyati rūpaṃ, bhinnākāraṃ khaṇe khaṇe;</gatha1>
<gathalast line="146">Vipassanānayatthāya, tamiccāha tathāgato.</gathalast>
<hangnum line="147" number="700"></hangnum>
<gatha1 line="148"> Kabaḷīkāro āhāro,</gatha1>
<gatha2 line="149">Yāpetabbojalakkhaṇo;</gatha2>
<gatha3 line="150">Āhāro sendriyajāto,</gatha3>
<gathalast line="151">Rūpakāyānupālako.</gathalast>
<hangnum line="152" number="701"></hangnum>
<gatha1 line="153"> Iccevaṃ saparicchedā, savikārā salakkhaṇā;</gatha1>
<gathalast line="154">Akiccapaṭivedhāya, dayāpannena tādinā.</gathalast>
<hangnum line="155" number="702"></hangnum>
<gatha1 line="156"> Tattha <pageBreak edition="V" number="0.0068" /> tattha yathāyogaṃ, desitāti pakāsitā;</gatha1>
<gathalast line="157">Rūpadhammā sarūpena, aṭṭhavīsati sabbathā.</gathalast>
<hangnum line="158" number="703"></hangnum>
<gatha1 line="159"> Katvāna jātimekaṃ tu, tatthopacayasantatiṃ;</gatha1>
<gathalast line="160">Sattavīsati rūpāni, bhavantīti viniddise.</gathalast>
<hangnum line="161" number="704"></hangnum>
<gatha1 line="162"> Bhūtattayaṃ tu phoṭṭhabbaṃ, katvā chabbīsadhāpi ca;</gatha1>
<gathalast line="163">Ubhayaṃ jātiphoṭṭhabbaṃ, gahetvā pañcavīsati.</gathalast>
<hangnum line="164" number="705"></hangnum>
<gatha1 line="165"> Rūpadhammānamiccevaṃ <pageBreak edition="M" number="0.0062" />, vibhāveyya visārado;</gatha1>
<gathalast line="166">Sarūpaṃ nāmasaṅkhepaṃ, sabhāvañca salakkhaṇanti.</gathalast>
<centered line="167">Iti rūpavibhāge sarūpakathā niṭṭhitā.</centered>
<centered line="168">Aṭṭhārasamo paricchedo.</centered>
</body>
</document>