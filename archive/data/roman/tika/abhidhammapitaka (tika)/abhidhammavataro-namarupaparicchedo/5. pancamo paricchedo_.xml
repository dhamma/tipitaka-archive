<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf31.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/5. pancamo paricchedo_.xml</archivePath>
    <baseFileName>5. pancamo paricchedo_</baseFileName>
    <titlePath>5. Pañcamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">5. Pañcamo paricchedo</chapter>
    <subhead line="2">Kammavibhāgo</subhead>
    <hangnum line="3" number="328"></hangnum>
    <gatha1 line="4"> Vibhāgaṃ <pageBreak edition="Vipassana Research Institut" number="0.0032" /> pana kammānaṃ,</gatha1>
    <gatha2 line="5">Pavakkhāmi ito paraṃ;</gatha2>
    <gatha3 line="6">Kammapākakriyābhede,</gatha3>
    <gathalast line="7">Amohāya samāsato.</gathalast>
    <hangnum line="8" number="329"></hangnum>
    <gatha1 line="9"> Kammapaccayakammanti, cetanāva samīritā;</gatha1>
    <gathalast line="10">Tatthāpi nānakkhaṇikā, puññāpuññāva cetanā.</gathalast>
    <hangnum line="11" number="330"></hangnum>
    <gatha1 line="12"> Deti pākamadhiṭṭhāya, sampayutte yathārahaṃ;</gatha1>
    <gathalast line="13">Kammassāyūhanaṭṭhena, pavattattā hi cetanā.</gathalast>
    <hangnum line="14" number="331"></hangnum>
    <gatha1 line="15"> Klesānusayasantāne <pageBreak edition="Myanmar" number="0.0030" />, pākadhammā hi jāyare;</gatha1>
    <gathalast line="16">Pahīnānusayānaṃ tu, kriyāmattaṃ pavattati.</gathalast>
    <hangnum line="17" number="332"></hangnum>
    <gatha1 line="18"> Mūlabhāvā ca sabbesaṃ, tathevāvajjanadvayaṃ;</gatha1>
    <gathalast line="19">Janitāni ca kammehi, vipākāni pavattare.</gathalast>
    <hangnum line="20" number="333"></hangnum>
    <gatha1 line="21"> Cittuppādavaseneva, kammaṃ tettiṃsadhā ṭhitaṃ;</gatha1>
    <gathalast line="22">Kammacatukkabhedehi, vibhāveyya vicakkhaṇo.</gathalast>
    <hangnum line="23" number="334"></hangnum>
    <gatha1 line="24"> Paccuppannādikaṇhādi-janakādigarādito;</gatha1>
    <gathalast line="25">Diṭṭhadhammādikāmādi-bhedā chadhā yathākkamaṃ.</gathalast>
    <hangnum line="26" number="335"></hangnum>
    <gatha1 line="27"> Yaṃ pāpaṃ sukhavokiṇṇaṃ, akicchena karīyati;</gatha1>
    <gathalast line="28">Paccuppannasukhaṃ kammaṃ, āyatiṃ dukkhapākajaṃ.</gathalast>
    <hangnum line="29" number="336"></hangnum>
    <gatha1 line="30"> Kicchena dukkhavokiṇṇaṃ, yadi pāpaṃ karīyati;</gatha1>
    <gathalast line="31">Paccuppanne ca taṃ dukkhaṃ, āyatiṃ dukkhapākajaṃ.</gathalast>
    <hangnum line="32" number="337"></hangnum>
    <gatha1 line="33"> Kicchena <pageBreak edition="Vipassana Research Institut" number="0.0033" /> dukkhavokiṇṇaṃ, yadi puññaṃ karīyati;</gatha1>
    <gathalast line="34">Paccuppannamhi taṃ dukkhaṃ, āyatiṃ sukhapākajaṃ.</gathalast>
    <hangnum line="35" number="338"></hangnum>
    <gatha1 line="36"> Yaṃ puññaṃ sukhavokiṇṇaṃ, akicchena karīyati;</gatha1>
    <gathalast line="37">Paccuppannasukhañceva, āyatiṃ sukhapākajaṃ.</gathalast>
    <hangnum line="38" number="339"></hangnum>
    <gatha1 line="39"> Visasaṃsaṭṭhamadhuraṃ, savisaṃ tittakaṃ tathā;</gatha1>
    <gathalast line="40">Gomuttamadhubhesajja-miccopammaṃ yathākkamaṃ.</gathalast>
    <hangnum line="41" number="340"></hangnum>
    <gatha1 line="42"> Samādāne vipāke ca, sukhadukkhappabheditaṃ;</gatha1>
    <gathalast line="43">Kammamevaṃ catuddhāti, pakāsenti tathāgatā.</gathalast>
    <hangnum line="44" number="341"></hangnum>
    <gatha1 line="45"> Ānantariyakammādi, ekantakaṭukāvahaṃ;</gatha1>
    <gathalast line="46">Kaṇhaṃ kaṇhavipākanti, kammaṃ duggatigāmikaṃ.</gathalast>
    <hangnum line="47" number="342"></hangnum>
    <gatha1 line="48"> Paṭhamajjhānakammādi, ekantena sukhāvahaṃ;</gatha1>
    <gathalast line="49">Sukkaṃ sukkavipākanti, kammaṃ saggūpapattikaṃ.</gathalast>
    <hangnum line="50" number="343"></hangnum>
    <gatha1 line="51"> Vokiṇṇakamma <pageBreak edition="Myanmar" number="0.0031" /> vokiṇṇa-sukhadukkhūpapattikaṃ;</gatha1>
    <gathalast line="52">Kaṇhasukkaṃ kaṇhasukka-vipākanti samīritaṃ.</gathalast>
    <hangnum line="53" number="344"></hangnum>
    <gatha1 line="54"> Akaṇhasukkamīrenti, akaṇhasukkapākadaṃ;</gatha1>
    <gathalast line="55">Kammaṃ lokuttaraṃ loke, gatikammakkhayāvahaṃ.</gathalast>
    <hangnum line="56" number="345"></hangnum>
    <gatha1 line="57"> Iti vaṭṭappavattamhi, klesavodānabheditaṃ;</gatha1>
    <gathalast line="58">Kammakkhayena saṅgayha, catudhā kammamīritaṃ.</gathalast>
    <hangnum line="59" number="346"></hangnum>
    <gatha1 line="60"> Janakañcevupatthambha-mupapīḷopaghātakaṃ;</gatha1>
    <gathalast line="61">Catudhā kiccabhedena, kammamevaṃ pavuccati.</gathalast>
    <hangnum line="62" number="347"></hangnum>
    <gatha1 line="63"> Janeti janakaṃ pākaṃ, taṃ chindatupapīḷakaṃ;</gatha1>
    <gathalast line="64">Taṃ pavattetupatthambhaṃ, taṃ ghātetopaghātakaṃ.</gathalast>
    <hangnum line="65" number="348"></hangnum>
    <gatha1 line="66"> Karoti attano pāka-ssāvakāsanti bhāsitaṃ;</gatha1>
    <gathalast line="67">Pākadāyakakammaṃ tu, yaṃ kiñci janakaṃ bhave.</gathalast>
    <hangnum line="68" number="349"></hangnum>
    <gatha1 line="69"> Bādhamānakakammaṃ <pageBreak edition="Vipassana Research Institut" number="0.0034" /> tu, taṃ pākamupapīḷakaṃ;</gatha1>
    <gathalast line="70">Upaghātakamīrenti, tadupacchedakaṃpare.</gathalast>
    <hangnum line="71" number="350"></hangnum>
    <gatha1 line="72"> Garukāsannamāciṇṇaṃ, kaṭattākammunā saha;</gatha1>
    <gathalast line="73">Kammaṃ catubbidhaṃ pāka-pariyāyappabhedato.</gathalast>
    <hangnum line="74" number="351"></hangnum>
    <gatha1 line="75"> Mahaggatānantariyaṃ, garukammanti vuccati;</gatha1>
    <gathalast line="76">Kataṃ cintitamāsanna-māsannamaraṇena tu.</gathalast>
    <hangnum line="77" number="352"></hangnum>
    <gatha1 line="78"> Bāhullena samāciṇṇamāciṇṇanti pavuccati;</gatha1>
    <gathalast line="79">Sesaṃ puññamapuññañca, kaṭattākammamīritaṃ.</gathalast>
    <hangnum line="80" number="353"></hangnum>
    <gatha1 line="81"> Diṭṭhadhamme vedanīyamupapajjāpare tathā;</gatha1>
    <gathalast line="82">Pariyāyavedanīyamiti cāhosikammunā.</gathalast>
    <hangnum line="83" number="354"></hangnum>
    <gatha1 line="84"> Pākakālavasenātha, kālātītavasena ca;</gatha1>
    <gathalast line="85">Catudhevampi akkhātaṃ, kammamādiccabandhunā.</gathalast>
    <hangnum line="86" number="355"></hangnum>
    <gatha1 line="87"> Diṭṭhadhamme vedanīyaṃ, paṭhamaṃ javanaṃ bhave;</gatha1>
    <gathalast line="88">Aladdhāsevanattāva, asamatthaṃ bhavantare.</gathalast>
    <hangnum line="89" number="356"></hangnum>
    <gatha1 line="90"> Vedanīyaṃ <pageBreak edition="Myanmar" number="0.0032" /> tupapajjapariyosānamīritaṃ;</gatha1>
    <gathalast line="91">Pariniṭṭhitakammattā, vipaccati anantare.</gathalast>
    <hangnum line="92" number="357"></hangnum>
    <gatha1 line="93"> Sesāni vedanīyāni, pariyāyāpare pana;</gatha1>
    <gathalast line="94">Laddhāsevanato pākaṃ, janenti sati paccaye.</gathalast>
    <hangnum line="95" number="358"></hangnum>
    <gatha1 line="96"> Vuccantāhosikammāni, kālātītāni sabbathā;</gatha1>
    <gathalast line="97">Ucchinnataṇhāmūlāni, paccayālābhato tathā.</gathalast>
    <hangnum line="98" number="359"></hangnum>
    <gatha1 line="99"> Catudhā puna kāmādibhūmibhedena bhāsitaṃ;</gatha1>
    <gathalast line="100">Puññāpuññavasā dvedhā, <bold>kāmāvacarikaṃ</bold> bhave.</gathalast>
    <hangnum line="101" number="360"></hangnum>
    <gatha1 line="102"> Apuññaṃ tattha sāvajja-maniṭṭhaphaladāyakaṃ;</gatha1>
    <hangnum line="103">Taṃ kammaphassadvārehi, duvidhaṃ sampavattati.+</hangnum>
    <gathalast line="104"></gathalast>
    <hangnum line="105" number="361"></hangnum>
    <gatha1 line="106"> Kāyadvāraṃ <pageBreak edition="Vipassana Research Institut" number="0.0035" /> vacīdvāraṃ, manodvāranti tādinā;</gatha1>
    <gathalast line="107">Kammadvārattayaṃ vuttaṃ, phassadvārā cha dīpitā.</gathalast>
    <hangnum line="108" number="362"></hangnum>
    <gatha1 line="109"> Kammadvāre manodvāre, pañcadvārā samohitā;</gatha1>
    <gathalast line="110">Phassadvāramanodvāraṃ, kammadvārattayaṃ kataṃ.</gathalast>
    <hangnum line="111" number="363"></hangnum>
    <gatha1 line="112"> Tathā hi kāyaviññattiṃ, janetvā jātacetanā;</gatha1>
    <gathalast line="113">Kāyakammaṃ vacīkammaṃ, vacībhedapavattikā.</gathalast>
    <hangnum line="114" number="364"></hangnum>
    <gatha1 line="115"> Viññattidvayasampattā, manokammanti vuccati;</gatha1>
    <gathalast line="116">Bhedoyaṃ pariyāyena, kammānamiti dīpito.</gathalast>
    <hangnum line="117" number="365"></hangnum>
    <gatha1 line="118"> Pāṇaghātādikaṃ kammaṃ, kāye bāhullavuttito;</gatha1>
    <gathalast line="119">Kāyakammaṃ vacīkammaṃ, musāvādādikaṃ tathā.</gathalast>
    <hangnum line="120" number="366"></hangnum>
    <gatha1 line="121"> Abhijjhādi manokammaṃ, tīsu dvāresu jāyati;</gatha1>
    <gathalast line="122">Dvīsu dvāresu sesāni, bhedoyaṃ paramatthato.</gathalast>
    <hangnum line="123" number="367"></hangnum>
    <gatha1 line="124"> Phassadvāramanodvāre, viññattidvayamīritaṃ;</gatha1>
    <gathalast line="125">Pañcadvāre dvayaṃ natthi, ayamettha vinicchayo.</gathalast>
    <hangnum line="126" number="368"></hangnum>
    <gatha1 line="127"> Akkhantiñāṇa kosajjaṃ, dussilyaṃ muṭṭhasaccatā;</gatha1>
    <gathalast line="128">Iccāsaṃvarabhedena, aṭṭhadvāresu jāyati.</gathalast>
    <hangnum line="129" number="369"></hangnum>
    <gatha1 line="130"> Kammadvārattayañceva <pageBreak edition="Myanmar" number="0.0033" />, pañcadvārā tathāpare;</gatha1>
    <gathalast line="131">Asaṃvarānaṃ pañcannaṃ, aṭṭha dvārā pakāsitā.</gathalast>
    <hangnum line="132" number="370"></hangnum>
    <gatha1 line="133"> Tattha kammapathappattaṃ, paṭisandhiphalāvahaṃ;</gatha1>
    <gathalast line="134">Pāṇaghātādibhedena, dasadhā sampavattati.</gathalast>
    <hangnum line="135" number="371"></hangnum>
    <gatha1 line="136"> Pāṇātipāto pharusaṃ, byāpādo ca tathāparo;</gatha1>
    <gathalast line="137">Iccevaṃ tividhaṃ kammaṃ, dosamūlehi jāyati.</gathalast>
    <hangnum line="138" number="372"></hangnum>
    <gatha1 line="139"> Micchācāro abhijjhā ca, micchādiṭṭhi tathāparā;</gatha1>
    <gathalast line="140">Iccevaṃ tividhaṃ kammaṃ, lobhamūlehi jāyati.</gathalast>
    <hangnum line="141" number="373"></hangnum>
    <gatha1 line="142"> Theyyādānaṃ <pageBreak edition="Vipassana Research Institut" number="0.0036" /> musāvādo, pisuṇaṃ samphalāpanaṃ;</gatha1>
    <gathalast line="143">Kammaṃ catubbidhammetaṃ, dvimūlehi pavattati.</gathalast>
    <hangnum line="144" number="374"></hangnum>
    <gatha1 line="145"> Chandādosā bhayā mohā, pāpaṃ kubbanti pāṇino;</gatha1>
    <gathalast line="146">Tasmā chandādibhedena, cattālīsavidhaṃ bhave.</gathalast>
    <hangnum line="147" number="375"></hangnum>
    <gatha1 line="148"> Iccāpuññaṃ pakāsenti, caturāpāyasādhakaṃ;</gatha1>
    <gathalast line="149">Aññatthāpi pavattamhi, vipattiphalasādhanaṃ.</gathalast>
    <hangnum line="150" number="376"></hangnum>
    <gatha1 line="151"> Tividhaṃ pana puññaṃ tu, anavajjiṭṭhapākadaṃ;</gatha1>
    <gathalast line="152">Dānaṃ sīlaṃ bhāvanā ca, tīsu dvāresu jāyati.</gathalast>
    <hangnum line="153" number="377"></hangnum>
    <gatha1 line="154"> Mahattagāravā snehā, dayā saddhupakārato;</gatha1>
    <gathalast line="155">Bhogajīvābhayadhammaṃ, dadato dānamīritaṃ.</gathalast>
    <hangnum line="156" number="378"></hangnum>
    <gatha1 line="157"> Puññamācāravāritta-vattamārabbha kubbato;</gatha1>
    <gathalast line="158">Pāpā ca viramantassa, hoti sīlamayaṃ tadā.</gathalast>
    <hangnum line="159" number="379"></hangnum>
    <gatha1 line="160"> Dānasīlavinimuttaṃ, bhāvanāti pavuccati;</gatha1>
    <gathalast line="161">Puññaṃ bhāventi santāne, yasmā tena hitāvahaṃ.</gathalast>
    <hangnum line="162" number="380"></hangnum>
    <gatha1 line="163"> Janetvā kāyaviññattiṃ, yadā puññaṃ karīyati;</gatha1>
    <gathalast line="164">Kāyakammaṃ tadā hoti, dānaṃ sīlañca bhāvanā.</gathalast>
    <hangnum line="165" number="381"></hangnum>
    <gatha1 line="166"> Vacīviññattiyā <pageBreak edition="Myanmar" number="0.0034" /> saddhiṃ, yadā puññaṃ karīyati;</gatha1>
    <gathalast line="167">Vacīkammaṃ manokammaṃ, vinā viññattiyā kataṃ.</gathalast>
    <hangnum line="168" number="382"></hangnum>
    <gatha1 line="169"> Taṃtaṃdvārikamevāhu, taṃtaṃdvārikapāpato;</gatha1>
    <gathalast line="170">Viramantassa viññattiṃ, vinā vā saha vā puna.</gathalast>
    <hangnum line="171" number="383"></hangnum>
    <gatha1 line="172"> Dānaṃ sīlaṃ bhāvanā ca, veyyāvaccāpacāyanā;</gatha1>
    <gatha2 line="173">Pattānumodanā patti-dānaṃ dhammassa desanā;</gatha2>
    <gathalast line="174">Savanaṃ diṭṭhijukamma-miccevaṃ dasadhā ṭhitaṃ.</gathalast>
    <hangnum line="175" number="384"></hangnum>
    <gatha1 line="176"> Kāmapuññaṃ <pageBreak edition="Vipassana Research Institut" number="0.0037" /> pakāsenti, kāme sugatisādhakaṃ;</gatha1>
    <gathalast line="177">Aññatthāpi pavattamhi, sampattiphalasādhakaṃ.</gathalast>
    <hangnum line="178" number="385"></hangnum>
    <gatha1 line="179"> Cittuppādappabhedena, kammaṃ vīsatidhā ṭhitaṃ;</gatha1>
    <gathalast line="180">Kāmāvacaramiccevaṃ, vibhāventi vibhāvino.</gathalast>
    <hangnum line="181" number="386"></hangnum>
    <gatha1 line="182"><bold>Rūpāvacarikaṃ</bold> kamma-mappanābhāvanāmayaṃ;</gatha1>
    <gathalast line="183">Kasiṇādikamārabbha, manodvāre pavattati.</gathalast>
    <hangnum line="184" number="387"></hangnum>
    <gatha1 line="185"> Pathavāpo ca tejo ca,</gatha1>
    <gatha2 line="186">Vāyo nīlañca pītakaṃ;</gatha2>
    <gatha3 line="187">Lohitodātamākāsaṃ,</gatha3>
    <gathalast line="188">Ālokoti visāradā.</gathalast>
    <hangnum line="189" number="388"></hangnum>
    <gatha1 line="190"><bold>Kasiṇāni dasī</bold>renti, ādikammikayogino;</gatha1>
    <gathalast line="191">Uddhumātaṃ vinīlañca, vipubbakaṃ vikhāditaṃ.</gathalast>
    <hangnum line="192" number="389"></hangnum>
    <gatha1 line="193"> Vicchiddakañca vikkhittaṃ, hatavikkhittalohitaṃ;</gatha1>
    <gathalast line="194">Puḷavaṃ aṭṭhikañceti, <bold>asubhaṃ dasadhā</bold> ṭhitaṃ.</gathalast>
    <hangnum line="195" number="390"></hangnum>
    <gatha1 line="196"> Buddhe dhamme ca saṅghe ca, sīle cāge ca attano;</gatha1>
    <gathalast line="197">Devatopasamāyañca, vuttānussatibhāvanā.</gathalast>
    <hangnum line="198" number="391"></hangnum>
    <gatha1 line="199"> Maraṇe sati nāmekā, tathā kāyagatāsati;</gatha1>
    <gathalast line="200">Ānāpānasaticcevaṃ, <bold>dasadhānussatī</bold>ritā.</gathalast>
    <hangnum line="201" number="392"></hangnum>
    <gatha1 line="202"> Mettā <pageBreak edition="Myanmar" number="0.0035" /> karuṇā muditā, upekkhā bhāvanāti ca;</gatha1>
    <gathalast line="203">Catubrahmavihārā ca, <bold>appamaññā</bold>ti bhāsitā.</gathalast>
    <hangnum line="204" number="393"></hangnum>
    <gatha1 line="205"><bold>Āhāre</bold> tu <bold>paṭikkūla-saññe</bold>kāti pakāsitā;</gatha1>
    <gathalast line="206"><bold>Catudhātuvavatthānaṃ,</bold> catudhātupariggaho.</gathalast>
    <hangnum line="207" number="394"></hangnum>
    <gatha1 line="208"><bold>Cattāroruppakā</bold> ceti, cattālīsa samāsato;</gatha1>
    <gathalast line="209">Kammaṭṭhānāni vuttāni, samathe bhāvanānaye.</gathalast>
    <hangnum line="210" number="395"></hangnum>
    <gatha1 line="211"> Ānāpānañca <pageBreak edition="Vipassana Research Institut" number="0.0038" /> kasiṇaṃ, pañcakajjhānikaṃ tahiṃ;</gatha1>
    <gathalast line="212">Paṭhamajjhānikā vuttā, koṭṭhāsāsubhabhāvanā.</gathalast>
    <hangnum line="213" number="396"></hangnum>
    <gatha1 line="214"> Mettādayo catujjhānā, upekkhā pañcamī matā;</gatha1>
    <gathalast line="215">Āruppāruppakā sesā, upacārasamādhikā.</gathalast>
    <hangnum line="216" number="397"></hangnum>
    <gatha1 line="217"> Kasiṇāsubhakoṭṭhāse,</gatha1>
    <gatha2 line="218">Ānāpāne ca jāyati;</gatha2>
    <gatha3 line="219">Paṭibhāgo tamārabbha,</gatha3>
    <gathalast line="220">Tattha vattati appanā.</gathalast>
    <hangnum line="221" number="398"></hangnum>
    <gatha1 line="222"> Kammaṭṭhānesu sesesu, paṭibhāgo na vijjati;</gatha1>
    <gathalast line="223">Tathā hi sattavohāre, appamaññā pavattare.</gathalast>
    <hangnum line="224" number="399"></hangnum>
    <gatha1 line="225"> Kasiṇugghāṭimākāsaṃ, paṭhamāruppamānasaṃ;</gatha1>
    <gathalast line="226">Paṭhamāruppakābhāva-mākiñcaññañca gocaraṃ.</gathalast>
    <hangnum line="227" number="400"></hangnum>
    <gatha1 line="228"> Āruppā sampavattanti, ālambitvā yathākkamaṃ;</gatha1>
    <gathalast line="229">Aññattha pana sabbattha, nappavattati appanā.</gathalast>
    <hangnum line="230" number="401"></hangnum>
    <gatha1 line="231"> Parikammaṃ parikamma-samādhi ca tato paraṃ;</gatha1>
    <gathalast line="232">Upacārappanā ceti, bhāvanāyaṃ catubbidhaṃ.</gathalast>
    <hangnum line="233" number="402"></hangnum>
    <gatha1 line="234"> Parikammanimittañca, uggaho ca tato paraṃ;</gatha1>
    <gathalast line="235">Paṭibhāgoti tīṇeva, nimittāni pakāsayuṃ.</gathalast>
    <hangnum line="236" number="403"></hangnum>
    <gatha1 line="237"> Nimittaṃ gaṇhato pubba-mādikammikayogino;</gatha1>
    <gathalast line="238">Parikammanimittanti, kasiṇādikamīritaṃ.</gathalast>
    <hangnum line="239" number="404"></hangnum>
    <gatha1 line="240"> Tasmiṃ <pageBreak edition="Myanmar" number="0.0036" /> pana nimittamhi, ārabhantassa bhāvanaṃ;</gatha1>
    <gathalast line="241">Paṭhamaṃ parikammanti, bhāvanāpi pavuccati.</gathalast>
    <hangnum line="242" number="405"></hangnum>
    <gatha1 line="243"> Cittenuggahite tasmiṃ, manodvāre vibhāvite;</gatha1>
    <gathalast line="244">Taduggahanimittaṃ tu, samuppannanti vuccati.</gathalast>
    <hangnum line="245" number="406"></hangnum>
    <gatha1 line="246"> Pañcadvāravinimuttā <pageBreak edition="Vipassana Research Institut" number="0.0039" />, tamārabbha samāhitā;</gatha1>
    <gathalast line="247">Parikammasamādhīti, bhāvanā sā pakāsitā.</gathalast>
    <hangnum line="248" number="407"></hangnum>
    <gatha1 line="249"> Uggahākārasambhūtaṃ, vatthudhammavimuccitaṃ;</gatha1>
    <gathalast line="250">Paṭibhāganimittanti, bhāvanāmayamīritaṃ.</gathalast>
    <hangnum line="251" number="408"></hangnum>
    <gatha1 line="252"> Rūpādivisayaṃ hitvā, tamārabbha tato paraṃ;</gatha1>
    <gathalast line="253">Bhavaṅgantaritaṃ hutvā, manodvāraṃ pavattati.</gathalast>
    <hangnum line="254" number="409"></hangnum>
    <gatha1 line="255"> Sikhāpattasamādhāna-mupaklesavimuccitaṃ;</gatha1>
    <gathalast line="256">Upacārasamādhīti, kāmāvacaramīritaṃ.</gathalast>
    <hangnum line="257" number="410"></hangnum>
    <gatha1 line="258"> Paṭibhāganimittamhi, upacārasamādhito;</gatha1>
    <gathalast line="259">Bhāvanābalanipphannā, samuppajjati appanā.</gathalast>
    <hangnum line="260" number="411"></hangnum>
    <gatha1 line="261"> Purimaṃ purimaṃ katvā, vasībhūtaṃ tato paraṃ;</gatha1>
    <gathalast line="262">Oḷārikaṅgamohāya, sukhumaṅgappavattiyā.</gathalast>
    <hangnum line="263" number="412"></hangnum>
    <gatha1 line="264"> Appanā padahantassa, pavattati yathākkamaṃ;</gatha1>
    <gathalast line="265">Vitakkādivinimuttā, vicārādisamāyutā.</gathalast>
    <hangnum line="266" number="413"></hangnum>
    <gatha1 line="267"> Āvajjanā ca vasitā, taṃsamāpajjanā tathā;</gatha1>
    <gathalast line="268">Vuṭṭhānādhiṭṭhānā pacca-vekkhaṇāti ca pañcadhā.</gathalast>
    <hangnum line="269" number="414"></hangnum>
    <gatha1 line="270"> Vitakkañca vicārañca, sahātikkamato pana;</gatha1>
    <gathalast line="271">Catukkajjhānamappeti, pañcakañca visuṃ visuṃ.</gathalast>
    <hangnum line="272" number="415"></hangnum>
    <gatha1 line="273"> Appanāya ca paccekajhānassāpi visuṃ visuṃ;</gatha1>
    <gathalast line="274">Icchitabbā hi sabbattha, parikammādibhāvanā.</gathalast>
    <hangnum line="275" number="416"></hangnum>
    <gatha1 line="276"> Taṃ parittaṃ majjhimañca, paṇītanti vibhajjati;</gatha1>
    <gathalast line="277">Vimokkho ca vasībhūtamabhibhāyatananti ca.</gathalast>
    <hangnum line="278" number="417"></hangnum>
    <gatha1 line="279"> Parittādi <pageBreak edition="Myanmar" number="0.0037" /> parittādigocaranti catubbidhaṃ;</gatha1>
    <gathalast line="280">Dukkhāpaṭipadaṃ dandhābhiññamiccādito tathā.</gathalast>
    <hangnum line="281" number="418"></hangnum>
    <gatha1 line="282"> Taṃ <pageBreak edition="Vipassana Research Institut" number="0.0040" /> chandacittavīriyavīmaṃsādhippateyyato;</gatha1>
    <gathalast line="283">Visesaṭṭhitinibbedhahānabhāgiyatopi ca.</gathalast>
    <hangnum line="284" number="419"></hangnum>
    <gatha1 line="285"> Pañcadhā jhānabhedena, catudhālambabhedato;</gatha1>
    <gathalast line="286">Samādhibhāvanāpuññamappanāpattamīritaṃ.</gathalast>
    <hangnum line="287" number="420"></hangnum>
    <gatha1 line="288"> Iti vikkhambhitaklesaṃ, rūpalokūpapattikaṃ;</gatha1>
    <gathalast line="289">Rūpāvacarakammanti, vibhāventi visāradā.</gathalast>
    <hangnum line="290" number="421"></hangnum>
    <gatha1 line="291"><bold>Arūpāvacarakammaṃ,</bold> catudhāruppasādhanaṃ;</gatha1>
    <gathalast line="292">Rūpadhammavibhāgena, bhāvitanti pavuccati.</gathalast>
    <hangnum line="293" number="422"></hangnum>
    <gatha1 line="294"> Catupārisuddhisīlaṃ, dhutaṅgaparivāritaṃ;</gatha1>
    <gathalast line="295">Sīlavisuddhisaṅkhātaṃ, pūrayitvā tato paraṃ.</gathalast>
    <hangnum line="296" number="423"></hangnum>
    <gatha1 line="297"> Patvā cittavisuddhiñca, sopacārasamādhikaṃ;</gatha1>
    <gathalast line="298">Tathā diṭṭhivisuddhiñca, nāmarūpapariggahaṃ.</gathalast>
    <hangnum line="299" number="424"></hangnum>
    <gatha1 line="300"> Kaṅkhāvitaraṇaṃ nāma, paccayaṭṭhitidassanaṃ;</gatha1>
    <gathalast line="301">Visodhetvā maggāmagga-ñāṇadassanameva ca.</gathalast>
    <hangnum line="302" number="425"></hangnum>
    <gatha1 line="303"> Tato paraṃ vipassanto, visuddhīsu samāhito;</gatha1>
    <gathalast line="304">Sampādetvā paṭipadā-ñāṇadassanamuttamaṃ.</gathalast>
    <hangnum line="305" number="426"></hangnum>
    <gatha1 line="306"> Tato pappoti medhāvī, visuddhiṃ ñāṇadassanaṃ;</gatha1>
    <gathalast line="307">Catumaggasamaññātaṃ, sāmaññaphaladāyakaṃ.</gathalast>
    <hangnum line="308" number="427"></hangnum>
    <gatha1 line="309"> Chabbisuddhikamenevaṃ, bhāvetabbaṃ yathākkamaṃ;</gatha1>
    <gathalast line="310"><bold>Kammaṃ lokuttaraṃ</bold> nāma, sabbadukkhakkhayāvahaṃ.</gathalast>
    <hangnum line="311" number="428"></hangnum>
    <gatha1 line="312"> Iti channaṃ catukkānaṃ, vasā kammaṃ vibhāvaye;</gatha1>
    <gathalast line="313">Yena kammavisesena, santānamabhisaṅkhataṃ.</gathalast>
    <hangnum line="314" number="429"></hangnum>
    <gatha1 line="315"> Bhūmībhavayonigatiṭhitivāsesu sambhavā;</gatha1>
    <gathalast line="316">Paṭisandhādibhāvena, pākāya parivattati.</gathalast>
    <hangnum line="317" number="430"></hangnum>
    <gatha1 line="318"> Sāyaṃ <pageBreak edition="Myanmar" number="0.0038" /><pageBreak edition="Vipassana Research Institut" number="0.0041" /> kammasamaññātā, kammajāni yathārahaṃ;</gatha1>
    <gathalast line="319">Janeti rūpārūpāni, manosañcetanā kathaṃ.</gathalast>
    <hangnum line="320" number="431"></hangnum>
    <gatha1 line="321"><bold>Bhūmi</bold> lokuttarā ceva, lokiyāti dvidhā ṭhitā;</gatha1>
    <gathalast line="322">Parittā ca mahaggatā, appamāṇāti bheditā.</gathalast>
    <hangnum line="323" number="432"></hangnum>
    <gatha1 line="324"> Ekādasa kāmabhavā, bhavā soḷasa rūpino;</gatha1>
    <gathalast line="325">Cattāroruppakā ceti, tividho <bold>bhava</bold> saṅgaho.</gathalast>
    <hangnum line="326" number="433"></hangnum>
    <gatha1 line="327"> Asaññeko bhavo neva-</gatha1>
    <gatha2 line="328">Saññināsaññiko bhavo;</gatha2>
    <gatha3 line="329">Sabbo saññibhavo seso,</gatha3>
    <gathalast line="330">Evampi tividho bhavo.</gathalast>
    <hangnum line="331" number="434"></hangnum>
    <gatha1 line="332"> Āruppā catuvokārā, ekavokārasaññino;</gatha1>
    <gathalast line="333">Pañcavokārako nāma, bhavo seso pavuccati.</gathalast>
    <hangnum line="334" number="435"></hangnum>
    <gatha1 line="335"> Niraye hoti deve ca, yonekā opapātikā;</gatha1>
    <gathalast line="336">Aṇḍajā jalābujā ca, saṃsedajopapātikā.</gathalast>
    <hangnum line="337" number="436"></hangnum>
    <gatha1 line="338"> Petaloke tiracchāne, bhummadeve ca mānuse;</gatha1>
    <gathalast line="339">Asure ca bhavantevaṃ, catudhā <bold>yoni</bold> saṅgahā.</gathalast>
    <hangnum line="340" number="437"></hangnum>
    <gatha1 line="341"><bold>Gatiyo</bold> nirayaṃ petā, tiracchānā ca mānavā;</gatha1>
    <gathalast line="342">Sabbe devāti pañcāha, pañcanimmalalocano.</gathalast>
    <hangnum line="343" number="438"></hangnum>
    <gatha1 line="344"> Tāvatiṃsesu devesu, vepacittāsurā gatā;</gatha1>
    <gathalast line="345">Kālakañcāsurā nāma, gatā petesu sabbathā.</gathalast>
    <hangnum line="346" number="439"></hangnum>
    <gatha1 line="347"> Sandhisaññāya nānattā, kāyassāpi ca nānato;</gatha1>
    <gathalast line="348">Nānattakāyasaññīti, kāmasuggatiyo matā.</gathalast>
    <hangnum line="349" number="440"></hangnum>
    <gatha1 line="350"> Paṭhamajjhānabhūmī ca, caturāpāyabhūmiyo;</gatha1>
    <gathalast line="351">Nānattakāyaekatta-saññīti samudīritā.</gathalast>
    <hangnum line="352" number="441"></hangnum>
    <gatha1 line="353"> Ekattakāyanānatta-saññī <pageBreak edition="Vipassana Research Institut" number="0.0042" /> dutiyabhūmikā;</gatha1>
    <gathalast line="354">Ekattakāyaekatta-saññī uparirūpino.</gathalast>
    <hangnum line="355" number="442"></hangnum>
    <gatha1 line="356"><bold>Viññāṇaṭṭhitiyo</bold><pageBreak edition="Myanmar" number="0.0039" /> satta, tīhāruppehi heṭṭhato;</gatha1>
    <gathalast line="357">Asaññettha na gaṇhanti, viññāṇābhāvato sadā.</gathalast>
    <hangnum line="358" number="443"></hangnum>
    <gatha1 line="359"> Catutthāruppabhūmiñca, paṭuviññāṇahānito;</gatha1>
    <gathalast line="360">Taṃ dvayampi gahetvāna, <bold>sattāvāsā</bold> naveritā.</gathalast>
    <hangnum line="361" number="444"></hangnum>
    <gatha1 line="362"> Devā manussāpāyāti, tividhā kāmadhātuyo;</gatha1>
    <gathalast line="363">Paṭhamajjhānabhūmādi-bhedā bhūmi catubbidhā.</gathalast>
    <hangnum line="364" number="445"></hangnum>
    <gatha1 line="365"> Paṭhamāruppādibhedā, catudhāruppadhātuyo;</gatha1>
    <gathalast line="366">Sotāpannādibhedena, catudhānuttarā matā.</gathalast>
    <hangnum line="367" number="446"></hangnum>
    <gatha1 line="368"> Nirayādippabhedena, bhinnā paccekato puna;</gatha1>
    <gathalast line="369">Ekatiṃsavidhā honti, sattānaṃ jātibhūmiyo.</gathalast>
    <hangnum line="370" number="447"></hangnum>
    <gatha1 line="371"> Evaṃ bhūmādibhedesu, sattā jāyanti sāsavā;</gatha1>
    <gathalast line="372">Kammāni ca vipaccanti, yathāsambhavato kathaṃ;</gathalast>
    <hangnum line="373" number="448"></hangnum>
    <gatha1 line="374"> Apāyamhā cutā sattā, kāmadhātumhi jāyare;</gatha1>
    <gathalast line="375">Sabbaṭṭhānesu jāyanti, sesakāmabhavā cutā.</gathalast>
    <hangnum line="376" number="449"></hangnum>
    <gatha1 line="377"> Suddhāvāsā cutā suddhā-vāsesupari jāyare;</gatha1>
    <gathalast line="378">Asaññimhā cutā kāma-sugatimhopapajjare.</gathalast>
    <hangnum line="379" number="450"></hangnum>
    <gatha1 line="380"> Sesarūpā cutā sattā, jāyantāpāyavajjite;</gatha1>
    <gathalast line="381">Āruppatopari kāma-sugatimhi tahimpi ca.</gathalast>
    <hangnum line="382" number="451"></hangnum>
    <gatha1 line="383"> Puthujjanāva jāyanti, asaññāpāyabhūmisu;</gatha1>
    <gathalast line="384">Suddhāvāsesu jāyanti, anāgāmikapuggalā.</gathalast>
    <hangnum line="385" number="452"></hangnum>
    <gatha1 line="386"> Vehapphale akaniṭṭhe, bhavagge ca patiṭṭhitā;</gatha1>
    <gathalast line="387">Na punaññattha jāyanti, sabbe ariyapuggalā.</gathalast>
    <hangnum line="388" number="453"></hangnum>
    <gatha1 line="389"> Brahmalokagatā <pageBreak edition="Vipassana Research Institut" number="0.0043" /> heṭṭhā, ariyā nopapajjare;</gatha1>
    <gathalast line="390">Dukkhamūlasamucchedā, parinibbantināsavā.</gathalast>
    <hangnum line="391" number="454"></hangnum>
    <gatha1 line="392"> Jāyantānañca jātāna-miti vuttaniyāmato;</gatha1>
    <gathalast line="393">Pavattātītakaṃ kammaṃ, paṭisandhipavattiyaṃ.</gathalast>
    <hangnum line="394" number="455"></hangnum>
    <gatha1 line="395"> Arūpaṃ <pageBreak edition="Myanmar" number="0.0040" /> catuvokāre, rūpameva asaññisu;</gatha1>
    <gathalast line="396">Janeti rūpārūpāni, pañcavokārabhūmiyaṃ.</gathalast>
    <hangnum line="397" number="456"></hangnum>
    <gatha1 line="398"> Āruppānuttaraṃ kammaṃ, pākameva vipaccati;</gatha1>
    <gathalast line="399">Kaṭattārūpapākāni, kāmarūpaniyāmitaṃ.</gathalast>
    <hangnum line="400" number="457"></hangnum>
    <gatha1 line="401"> Kālopadhippayogānaṃ, gatiyā ca yathārahaṃ;</gatha1>
    <gathalast line="402">Sampattiñca vipattiñca, kammamāgamma paccati.</gathalast>
    <hangnum line="403" number="458"></hangnum>
    <gatha1 line="404"> Apāye sandhimuddhacca-hīnā datvā pavattiyaṃ;</gatha1>
    <gathalast line="405">Sabbāpi pañcavokāre, dvādasāpuññacetanā.</gathalast>
    <hangnum line="406" number="459"></hangnum>
    <gatha1 line="407"> Sattākusalapākāni, vipaccanti yathārahaṃ;</gatha1>
    <gathalast line="408">Kāmāvacarapuññāni, kāmesugatiyaṃ pana.</gathalast>
    <hangnum line="409" number="460"></hangnum>
    <gatha1 line="410"> Sahetukāni pākāni, paṭisandhipavattiyaṃ;</gatha1>
    <gathalast line="411">Janenti pañcavokāre, ahetupi yathārahaṃ.</gathalast>
    <hangnum line="412" number="461"></hangnum>
    <gatha1 line="413"> Tihetupuññamukkaṭṭhaṃ, paṭisandhiṃ tihetukaṃ;</gatha1>
    <gathalast line="414">Datvā soḷasa pākāni, pavatte tu vipaccati.</gathalast>
    <hangnum line="415" number="462"></hangnum>
    <gatha1 line="416"> Tihetukomakukkaṭṭhaṃ, dvihetu ca dvihetukaṃ;</gatha1>
    <gathalast line="417">Sandhiṃ deti pavatte tu, tihetukavivajjitaṃ.</gathalast>
    <hangnum line="418" number="463"></hangnum>
    <gatha1 line="419"> Dvihetukomakaṃ puññaṃ, paṭisandhimahetukaṃ;</gatha1>
    <gathalast line="420">Datvāhetukapākāni, pavatte tu vipaccati.</gathalast>
    <hangnum line="421" number="464"></hangnum>
    <gatha1 line="422"> Asaṅkhāraṃ sasaṅkhāra-vipākāni na paccati;</gatha1>
    <gathalast line="423">Sasaṅkhāramasaṅkhāra-vipākānīti kecana.</gathalast>
    <hangnum line="424" number="465"></hangnum>
    <gatha1 line="425"> Parittaṃ <pageBreak edition="Vipassana Research Institut" number="0.0044" /> paṭhamajjhānaṃ, majjhimañca paṇītakaṃ;</gatha1>
    <gathalast line="426">Bhāvetvā jāyare brahma-pārisajjādi tīsupi.</gathalast>
    <hangnum line="427" number="466"></hangnum>
    <gatha1 line="428"> Tatheva dutiyajjhānaṃ, tatiyañca yathākkamaṃ;</gatha1>
    <gathalast line="429">Bhāvetvā jāyare jhānaṃ, parittābhādi tīsupi.</gathalast>
    <hangnum line="430" number="467"></hangnum>
    <gatha1 line="431"> Tathā catutthaṃ tividhaṃ, bhāvetvāna samāhitā;</gatha1>
    <gathalast line="432">Parittasubhādikesu, tīsu jāyanti yogino.</gathalast>
    <hangnum line="433" number="468"></hangnum>
    <gatha1 line="434"> Pañcamaṃ <pageBreak edition="Myanmar" number="0.0041" /> pana bhāvetvā, honti vehapphalūpagā;</gatha1>
    <gathalast line="435">Saññāvirāgaṃ bhāvetvā, asaññīsūpapajjare.</gathalast>
    <hangnum line="436" number="469"></hangnum>
    <gatha1 line="437"> Suddhāvāsesu jāyanti, anāgāmikapuggalā;</gatha1>
    <gathalast line="438">Āruppāni tu bhāvetvā, āruppesu yathākkamaṃ.</gathalast>
    <hangnum line="439" number="470"></hangnum>
    <gatha1 line="440"> Evaṃ mahaggataṃ puññaṃ, yathābhūmivavatthitaṃ;</gatha1>
    <gathalast line="441">Janeti sadisaṃ pākaṃ, paṭisandhipavattiyaṃ.</gathalast>
    <hangnum line="442" number="471"></hangnum>
    <gatha1 line="443"> Lokuttarāni puññāni, uppannānantaraṃ pana;</gatha1>
    <gathalast line="444">Samāpattikkhaṇe ceva, janenti sadisaṃ phalaṃ.</gathalast>
    <hangnum line="445" number="472"></hangnum>
    <gatha1 line="446"> Mahaggatānantariyaṃ, paripakkasabhāvato;</gatha1>
    <gathalast line="447">Anantarabhavātītaṃ, kālātītaṃ na paccati.</gathalast>
    <hangnum line="448" number="473"></hangnum>
    <gatha1 line="449"> Sukhumālasabhāvā ca, sukhumattā mahaggatā;</gatha1>
    <gathalast line="450">Santāne na vipaccanti, paṭipakkhehi dūsite.</gathalast>
    <hangnum line="451" number="474"></hangnum>
    <gatha1 line="452"> Samānāsevane laddhe, vijjamāne mahabbale;</gatha1>
    <gathalast line="453">Aladdhā tādisaṃ hetuṃ, abhiññā na vipaccati.</gathalast>
    <hangnum line="454" number="475"></hangnum>
    <gatha1 line="455"> Sakaṃ bhūmimatītānaṃ, na vipaccatānuttaraṃ;</gatha1>
    <gathalast line="456">Kammantarassadhiṭṭhānā, santānasseti dīpitaṃ.</gathalast>
    <hangnum line="457" number="476"></hangnum>
    <gatha1 line="458"> Iti tettiṃsa kammāni, pākā chattiṃsa bhāsitā;</gatha1>
    <gathalast line="459">Cittuppādā kriyā sesā, kriyāmattappavattito.</gathalast>
    <hangnum line="460" number="477"></hangnum>
    <gatha1 line="461"> Cittuppādavasenevamekūnanavutīvidhā <pageBreak edition="Vipassana Research Institut" number="0.0045" />;</gatha1>
    <gathalast line="462">Tepaññāsa sabhāvena, cittacetasikā matā.</gathalast>
    <hangnum line="463" number="478"></hangnum>
    <gatha1 line="464"> Iti cittaṃ cetasikaṃ, nibbānanti naruttaro;</gatha1>
    <gathalast line="465">Nāmaṃ tidhā pakāsesi, cakkhumā vadataṃ varo.</gathalast>
    <hangnum line="466" number="479"></hangnum>
    <gatha1 line="467"> Iti kammavipākapaṇḍitā, mitakammavipākasāsane;</gatha1>
    <gathalast line="468">Hitakammavipākapāragū, catukammavipākamabravuṃ.</gathalast>
    <hangnum line="469" number="480"></hangnum>
    <gatha1 line="470"> Yatthāyaṃ <pageBreak edition="Myanmar" number="0.0042" /> paramatthavatthuniyame tulyena bāhulyato,</gatha1>
    <gatha2 line="471">Atthānatthavicāraṇaṃ pati jano sammohamāpādito;</gatha2>
    <gatha3 line="472">Buddho bodhitale yamāha sugato gantvāna devālayaṃ,</gatha3>
    <gathalast line="473">Svāyaṃ kammavipākanicchayanayo saṅkhepato dīpito.</gathalast>
    <centered line="474">Iti nāmarūpaparicchede kammavibhāgo nāma</centered>
    <centered line="475">Pañcamo paricchedo.</centered>
  </content>
</document>