<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf36.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/10. dasamo paricchedo_.xml</archivePath>
    <baseFileName>10. dasamo paricchedo_</baseFileName>
    <titlePath>10. Dasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">10. Dasamo paricchedo</chapter>
    <subhead line="2">Sesakammaṭṭhānavibhāgo</subhead>
    <hangnum line="3" number="1298"></hangnum>
    <gatha1 line="4"> Byāpādādīnavaṃ <pageBreak edition="M" number="0.0111" /><pageBreak edition="V" number="0.0118" /> disvā, khemabhāvañca khantiyaṃ;</gatha1>
    <gathalast line="5">Appamaññā tu bhāvento, vineyya paṭighaṃ kathaṃ.</gathalast>
    <hangnum line="6" number="1299"></hangnum>
    <gatha1 line="7"> Cetosantāpano kodho,</gatha1>
    <gatha2 line="8">Sampasādavikopano;</gatha2>
    <gatha3 line="9">Virūpabībhacchakaro,</gatha3>
    <gathalast line="10">Mukhavaṇṇappadhaṃsano.</gathalast>
    <hangnum line="11" number="1300"></hangnum>
    <gatha1 line="12"> Sīlakālussiyuppādo, cittavikkhepasambhavo;</gatha1>
    <gathalast line="13">Paññāpajjotaviddhaṃsī, paṭipattivibandhako.</gathalast>
    <hangnum line="14" number="1301"></hangnum>
    <gatha1 line="15"> Apāyekāyano maggo, pāpakaṇṭakabandhako;</gatha1>
    <gathalast line="16">Dhammamaggasamucchedī, maggadvārapidhānako.</gathalast>
    <hangnum line="17" number="1302"></hangnum>
    <gatha1 line="18"> Yasovaṇṇavisaṅkhāro, guṇamūlappabhañjako;</gatha1>
    <gathalast line="19">Dukkhadhammasamodhāno, byasanopaddavākaro.</gathalast>
    <hangnum line="20" number="1303"></hangnum>
    <gatha1 line="21"> Dunnimittamidaṃ jātaṃ, sabbasampattidhaṃsanaṃ;</gatha1>
    <gathalast line="22">Dhūmaketusamuppādo, sabbalokavināsako.</gathalast>
    <hangnum line="23" number="1304"></hangnum>
    <gatha1 line="24"> Sabbakalyāṇadhammānaṃ, avamaṅgalamuṭṭhitaṃ;</gatha1>
    <gathalast line="25">Hitārambhasamugghātī, antarāyasamāgamo.</gathalast>
    <hangnum line="26" number="1305"></hangnum>
    <gatha1 line="27"> Sabbākārapaṭikkūlaṃ, sabbaviddesakāraṇaṃ;</gatha1>
    <gathalast line="28">Vipattimukhamuppannaṃ, amittajanapatthitaṃ.</gathalast>
    <hangnum line="29" number="1306"></hangnum>
    <gatha1 line="30"> Sapattakaraṇaṃ <pageBreak edition="V" number="0.0119" /> ghoraṃ, sabbānatthavidhāyakaṃ;</gatha1>
    <gathalast line="31">Bhayamantarato jātaṃ, taṃ jano nāvabujjhati.</gathalast>
    <hangnum line="32" number="1307"></hangnum>
    <gatha1 line="33"> Khuradhāraṃ lihantāva, gilantāva hutāsanaṃ;</gatha1>
    <gathalast line="34">Tittalābuṃva khādantā, gaṇhantādittamāyudhaṃ.</gathalast>
    <hangnum line="35" number="1308"></hangnum>
    <gatha1 line="36"> Byāpādamattasambhava-mattaghaññāya <pageBreak edition="M" number="0.0112" /> kevalaṃ;</gatha1>
    <gathalast line="37">Upalāḷenti dummedhā, ghoramāsīvisaṃ yathā.</gathalast>
    <hangnum line="38" number="1309"></hangnum>
    <gatha1 line="39"> Dosatejena rukkhova, susirāruḷhapāvako;</gatha1>
    <gathalast line="40">Antonudayhamānāpi, vipphandanti vighātino.</gathalast>
    <hangnum line="41" number="1310"></hangnum>
    <gatha1 line="42"> Nāvabujjhanti dummedhā, cetosaṅkappavāyunā;</gatha1>
    <gathalast line="43">Ukkāmukhāmivāditta-mujjalantā punappunaṃ.</gathalast>
    <hangnum line="44" number="1311"></hangnum>
    <gatha1 line="45"> Bhayamaggasamāruḷhā, khemamaggavirodhino;</gatha1>
    <gathalast line="46">Byāpannā kibbisākiṇṇā, atthadvayavirodhino.</gathalast>
    <hangnum line="47" number="1312"></hangnum>
    <gatha1 line="48"> Anāthā sallakāviddhā, visaṭṭā anusocino;</gatha1>
    <gathalast line="49">Andhā viya migāraññe, bhamanti hatacakkhukā.</gathalast>
    <hangnum line="50" number="1313"></hangnum>
    <gatha1 line="51"> Asaṃvihitakammantā, bālā kodhavasānugā;</gatha1>
    <gathalast line="52">Khippaṃ lakkhiṃ pariccattā, yasobhogehi dhaṃsare.</gathalast>
    <hangnum line="53" number="1314"></hangnum>
    <gatha1 line="54"> Duppaṭippāditārambhā, kodhasaṅkhobhamohitā;</gatha1>
    <gathalast line="55">Dhammāmatarasassādaṃ, na vindanti aviddasu.</gathalast>
    <hangnum line="56" number="1315"></hangnum>
    <gatha1 line="57"> Bahvādīnavamicceva-manto byādhimivuṭṭhitaṃ;</gatha1>
    <gathalast line="58">Jātānalamivucchaṅge, ajjhupekkhanti dujjanā.</gathalast>
    <hangnum line="59" number="1316"></hangnum>
    <gatha1 line="60"> Codayamānā dukkhehi, klesāciṇṇamalīmahā;</gatha1>
    <gathalast line="61">Pāpakammehi pūrentā, senti maccupathe ciraṃ.</gathalast>
    <hangnum line="62" number="1317"></hangnum>
    <gatha1 line="63"> Tamevaṃ paṭisaṅkhāya, paṭighaṃ pana yoniso;</gatha1>
    <gathalast line="64">Vāḷamigaṃva dhāvantaṃ, āvisantaṃva rakkhasaṃ.</gathalast>
    <hangnum line="65" number="1318"></hangnum>
    <gatha1 line="66"> Pāvakaṃva <pageBreak edition="V" number="0.0120" /> paribyuḷhaṃ, bhāyamānassa yogino;</gatha1>
    <gathalast line="67">Sotthibhāvāya khemanta-mupaññattaṃ mahesinā.</gathalast>
    <hangnum line="68" number="1319"></hangnum>
    <gatha1 line="69"> Mātā kalyāṇadhammānaṃ, khamā nāma mahiddhikā;</gatha1>
    <gathalast line="70">Samappavatti sattesu, sabbasampattisādhikā.</gathalast>
    <hangnum line="71" number="1320"></hangnum>
    <gatha1 line="72"> Kodhānalajalāseko <pageBreak edition="M" number="0.0113" />,</gatha1>
    <gatha2 line="73">Sokopāyāsanāsanaṃ;</gatha2>
    <gatha3 line="74">Āghātasallaniddhārī,</gatha3>
    <gathalast line="75">Upanāhavimocanaṃ.</gathalast>
    <hangnum line="76" number="1321"></hangnum>
    <gatha1 line="77"> Vaṇṇakittisamuṭṭhānaṃ, guṇamūlābhisevanaṃ;</gatha1>
    <gathalast line="78">Apārutamukhaṃveta-matthadvayasamiddhiyā.</gathalast>
    <hangnum line="79" number="1322"></hangnum>
    <gatha1 line="80"> Vighātapariyādāna-māsavānamasesato;</gatha1>
    <gathalast line="81">Paṭipassambhanaṃ ceto-pītikaraṇacandanaṃ.</gathalast>
    <hangnum line="82" number="1323"></hangnum>
    <gatha1 line="83"> Sabbadukkhasamugghāti, sukhupaṭṭhānamuttamaṃ;</gatha1>
    <gathalast line="84">Byasanodayavicchedo, bhayabheravaniggamo.</gathalast>
    <hangnum line="85" number="1324"></hangnum>
    <gatha1 line="86"> Cetopasādasandhāno, pāsādikaphalāvaho;</gatha1>
    <gathalast line="87">Pavaro bodhisambhāro, narānaranisevito.</gathalast>
    <hangnum line="88" number="1325"></hangnum>
    <gatha1 line="89"> Pāpakantāranitthāro, caturāpāyarodhako;</gatha1>
    <gathalast line="90">Dvārāvāpuraṇañcetaṃ, devalokūpapattiyā.</gathalast>
    <hangnum line="91" number="1326"></hangnum>
    <gatha1 line="92"> Paññāsīlasamādhānaṃ, paṭipattivisodhano;</gatha1>
    <gathalast line="93">Piyaṅkaro sommabhāvo, dullabho bahupatthito.</gathalast>
    <hangnum line="94" number="1327"></hangnum>
    <gatha1 line="95"> Klesasaṅkhobhavikkhepa-vipphandapaṭibandhanaṃ;</gatha1>
    <gathalast line="96">Titikkhāguṇamakkhāta-mārakkhavidhimattano.</gathalast>
    <hangnum line="97" number="1328"></hangnum>
    <gatha1 line="98"> Vihiṃsāratisārambha-paṭirodhavimocanaṃ;</gatha1>
    <gathalast line="99">Verikibbisaviddhaṃsī, lokānuggahakāraṇaṃ.</gathalast>
    <hangnum line="100" number="1329"></hangnum>
    <gatha1 line="101"> Dhammapajjotakaraṇaṃ <pageBreak edition="V" number="0.0121" />, saṃyogamalasodhanaṃ;</gatha1>
    <gathalast line="102">Sammohatimiruddhāri, sampattipaṭipādanaṃ.</gathalast>
    <hangnum line="103" number="1330"></hangnum>
    <gatha1 line="104"> Iccattatthaṃ paratthañca, sampādetvā khamāparo;</gatha1>
    <gathalast line="105">Sādheti sabbasampatti-midha ceva parattha ca.</gathalast>
    <hangnum line="106" number="1331"></hangnum>
    <gatha1 line="107"> Titikkhāguṇasampanno <pageBreak edition="M" number="0.0114" />, pāṇabhūtānukampako;</gatha1>
    <gathalast line="108">Anākulitakammanto, sorato sakhilo suci.</gathalast>
    <hangnum line="109" number="1332"></hangnum>
    <gatha1 line="110"> Nivāto samitācāro, subhago piyadassano;</gatha1>
    <gathalast line="111">Paṭisaṅkhābalappatto, dhitimā matipāṭavo.</gathalast>
    <hangnum line="112" number="1333"></hangnum>
    <gatha1 line="113"> Akkhobho adhivāsento,</gatha1>
    <gatha2 line="114">Sabbānatthe parissaye;</gatha2>
    <gatha3 line="115">Bhīmasaṅgāmāvacaro,</gatha3>
    <gathalast line="116">Hatthināgova sobhati.</gathalast>
    <hangnum line="117" number="1334"></hangnum>
    <gatha1 line="118"> Itthaṃ samantato bhaddaṃ, titikkhaṃ paccavekkhato;</gatha1>
    <gathalast line="119">Passambheti samuṭṭhāya, khamā byāpādasambhamaṃ.</gathalast>
    <hangnum line="120" number="1335"></hangnum>
    <gatha1 line="121"> Dibbosadhamivātaṅkaṃ, meghajjavaṃ hutāsanaṃ;</gatha1>
    <gathalast line="122">Khippamantaradhāpeti, titikkhā kodhamattano.</gathalast>
    <hangnum line="123" number="1336"></hangnum>
    <gatha1 line="124"> Tatonekaguṇopetaṃ, nekadosappabhañjanaṃ;</gatha1>
    <gathalast line="125">Khantidhammamadhiṭṭhāya, pasannadhīramānaso.</gathalast>
    <hangnum line="126" number="1337"></hangnum>
    <gatha1 line="127"> Bhāveyya paṭhamaṃ tāva, <bold>mettābhāvana</bold>muttamaṃ;</gatha1>
    <gathalast line="128">Attānamupamaṃ katvā, sattesu hitavuḍḍhiyā.</gathalast>
    <hangnum line="129" number="1338"></hangnum>
    <gatha1 line="130"> Sabbe sattā ca pāṇā ca, bhūtā jīvā ca puggalā;</gatha1>
    <gathalast line="131">Abyāpajjā tathāverā, anīghā ca sukhedhino.</gathalast>
    <hangnum line="132" number="1339"></hangnum>
    <gatha1 line="133"> Vijjāsampattibhogehi, pavaḍḍhantu yasassino;</gatha1>
    <gathalast line="134">Parivārabalappattā, bhayopaddavavajjitā.</gathalast>
    <hangnum line="135" number="1340"></hangnum>
    <gatha1 line="136"> Sakhilā <pageBreak edition="V" number="0.0122" /> sukhasambhāsā, aññamaññāvirodhino;</gatha1>
    <gathalast line="137">Modantu suhitā sabbe, mā kiñci pāpamāgamā.</gathalast>
    <hangnum line="138" number="1341"></hangnum>
    <gatha1 line="139"> Saddhāpāmojjabahulā, dānasīlamahussavā;</gatha1>
    <gathalast line="140">Guṇabhūsitasantānā, āyuṃ pālentanāmayaṃ.</gathalast>
    <hangnum line="141" number="1342"></hangnum>
    <gatha1 line="142"> Sammādiṭṭhiṃ <pageBreak edition="M" number="0.0115" /> purodhāya, saddhammapaṭipattiyā;</gatha1>
    <gathalast line="143">Ārādhentu hitopāya-maccantaṃ sukhasādhanaṃ.</gathalast>
    <hangnum line="144" number="1343"></hangnum>
    <gatha1 line="145"> Iti nānappakārena, sattesu hitamānasaṃ;</gatha1>
    <gathalast line="146">Mātāva piyaputtamhi, pavatteyya nirantaraṃ.</gathalast>
    <hangnum line="147" number="1344"></hangnum>
    <gatha1 line="148"> Sinehaṃ parivajjento, byāpādañca vināsayaṃ;</gatha1>
    <gathalast line="149">Parisuddhena cittena, hitakāmova kevalaṃ.</gathalast>
    <hangnum line="150" number="1345"></hangnum>
    <gatha1 line="151"> Mettāya mitte majjhatte, verike ca yathākkamaṃ;</gatha1>
    <gathalast line="152">Karonto sīmasambhedaṃ, attani ca samaṃ phare.</gathalast>
    <hangnum line="153" number="1346"></hangnum>
    <gatha1 line="154"> Āsevantassa tassevaṃ, hitābhogasamāhitaṃ;</gatha1>
    <gathalast line="155">Sattapaññattimārabbha, samādhiyati mānasaṃ.</gathalast>
    <hangnum line="156" number="1347"></hangnum>
    <gatha1 line="157"> Tato anīgho ekaggo, upasantamanoratho;</gatha1>
    <gathalast line="158">Jhānattikaṃ catukkaṃ vā, mettācetovimuttiyā.</gathalast>
    <hangnum line="159" number="1348"></hangnum>
    <gatha1 line="160"> Bhūmidesadisāsatta-bhedabhinnesu odhiso;</gatha1>
    <gathalast line="161">Yathāsambhavamappeti, sabbasattesvanodhiso.</gathalast>
    <hangnum line="162" number="1349"></hangnum>
    <gatha1 line="163"> Tadevamekasattamhi, paricchedaniyāmato;</gatha1>
    <gathalast line="164">Bahukesu ca sattesu, sabbesu ca pavattati.</gathalast>
    <hangnum line="165" number="1350"></hangnum>
    <gatha1 line="166"> Tathāsevitasantāno,</gatha1>
    <gatha2 line="167">Mettācetovimuttiyā;</gatha2>
    <gatha3 line="168"><bold>Karuṇābhāvanā</bold>yoga-</gatha3>
    <gathalast line="169">Mārabheyya tato paraṃ.</gathalast>
    <hangnum line="170" number="1351"></hangnum>
    <gatha1 line="171"> Sattānaṃ <pageBreak edition="V" number="0.0123" /> dukkhitākāra-māvajjitvāna yoniso;</gatha1>
    <gathalast line="172">‘‘Aho dukkhā vimuccantu, sabbe sattā’’ti cintayaṃ.</gathalast>
    <hangnum line="173" number="1352"></hangnum>
    <gatha1 line="174"> Kathaṃ māṇavakoyañca, bhayabheravakampito;</gatha1>
    <gathalast line="175">Byasanopaddavāviddho, vipphandati vighātavā.</gathalast>
    <hangnum line="176" number="1353"></hangnum>
    <gatha1 line="177"> Tathā hete vimosāya, paṭipannā virodhino;</gatha1>
    <gathalast line="178">Sabyāpajjā vihaññanti, cetodukkhasamappitā.</gathalast>
    <hangnum line="179" number="1354"></hangnum>
    <gatha1 line="180"> Athaññe <pageBreak edition="M" number="0.0116" /> paridevanti, vipattivinipātikā;</gatha1>
    <gathalast line="181">Padhupāyikasaṅkappā, sokopāyāsabhāgino.</gathalast>
    <hangnum line="182" number="1355"></hangnum>
    <gatha1 line="183"> Athāpare parābhūtā, kāmaklesavasīkatā;</gatha1>
    <gathalast line="184">Mohandhakārapakkhantā, sattā gacchanti duggatiṃ.</gathalast>
    <hangnum line="185" number="1356"></hangnum>
    <gatha1 line="186"> Te tattha kaṭukaṃ ghoramanubhontā sakaṃ phalaṃ;</gatha1>
    <gathalast line="187">Dukkhasūlasamāviddhā, bāhā paggayha kandare.</gathalast>
    <hangnum line="188" number="1357"></hangnum>
    <gatha1 line="189"> Dīgharattādhimuttāya, devalokasamiddhiyā;</gatha1>
    <gathalast line="190">Devakāyā vihāyanti, akāmā parivattino.</gathalast>
    <hangnum line="191" number="1358"></hangnum>
    <gatha1 line="192"> Cirakālaṃ jalitvāna, sūriyova nabhantare;</gatha1>
    <gathalast line="193">Brahmānopi patanteva, brahmalokāparāyaṇā.</gathalast>
    <hangnum line="194" number="1359"></hangnum>
    <gatha1 line="195"> Khandhapañcakamiccevaṃ, dukkhāgāraṃ samubbahaṃ;</gatha1>
    <gathalast line="196">Nānāgatīsu vikkhittaṃ, pāṇajātaṃ vihaññati.</gathalast>
    <hangnum line="197" number="1360"></hangnum>
    <gatha1 line="198"> Anāthamanayāpannaṃ, parihānibhayākulaṃ;</gatha1>
    <gathalast line="199">Vātamaṇḍalikakkhittapakkhīva parivattati.</gathalast>
    <hangnum line="200" number="1361"></hangnum>
    <gatha1 line="201"> Iti disvāna sutvā vā, sambhāvetvāna vā puna;</gatha1>
    <gathalast line="202">Dukkhāpagamamicchanto, dukkhāpagama patthayaṃ.</gathalast>
    <hangnum line="203" number="1362"></hangnum>
    <gatha1 line="204"> Sukhitesu ca medhāvī, dukkhākāramanussaraṃ;</gatha1>
    <gathalast line="205">Pavatteyya dayāpanno, karuṇābhāvanappanaṃ.</gathalast>
    <hangnum line="206" number="1363"></hangnum>
    <gatha1 line="207"> ‘‘Aho <pageBreak edition="V" number="0.0124" /> sattā vimuccantu, dukkhadhammehi sabbathā;</gatha1>
    <gathalast line="208">Sādhu samentupāyāsā, sokā ca paridevanā.</gathalast>
    <hangnum line="209" number="1364"></hangnum>
    <gatha1 line="210"> ‘‘Khīyantu pāpadhammā ca, passambhentāmayā tathā;</gatha1>
    <gathalast line="211">Saṃklesā palibodhā ca, samucchijjantu pāṇinaṃ.</gathalast>
    <hangnum line="212" number="1365"></hangnum>
    <gatha1 line="213"> ‘‘Byāpādā ca vihāyantu, vinivattantupaddavā;</gatha1>
    <gathalast line="214">Byasanāni vinassantu, vigacchantu vipattiyo.</gathalast>
    <hangnum line="215" number="1366"></hangnum>
    <gatha1 line="216"> ‘‘Vihesā <pageBreak edition="M" number="0.0117" /> ca vighātā ca, khīyantu bhayabheravā;</gatha1>
    <gathalast line="217">Paṭikkamantu vissaṭṭhā, sotthiṃ passantu pāṇino’’.</gathalast>
    <hangnum line="218" number="1367"></hangnum>
    <gatha1 line="219"> Iccevamanukampanto, sabbasattepi sabbathā;</gatha1>
    <gathalast line="220">Sabbadukkhasamugghātaṃ, patthento karuṇāyati.</gathalast>
    <hangnum line="221" number="1368"></hangnum>
    <gatha1 line="222"> Sokuppattaṃ nivārento, vihiṃsaṃ dūrato haraṃ;</gatha1>
    <gathalast line="223">Mettāyamiva pāpeti, karuṇājhānamappanaṃ.</gathalast>
    <hangnum line="224" number="1369"></hangnum>
    <gatha1 line="225"> Karuṇānantaraṃ yogī, bhāveyya <bold>muditaṃ</bold> tato;</gatha1>
    <gathalast line="226">Sattānaṃ sukhitākāramāvajjetvāna yoniso.</gathalast>
    <hangnum line="227" number="1370"></hangnum>
    <gatha1 line="228"> Kathaṃ cirāya brahmāno, mahātejā mahiddhikā;</gatha1>
    <gathalast line="229">Pītibhakkhā subhaṭṭhāyī, pamodanti nirāmayā.</gathalast>
    <hangnum line="230" number="1371"></hangnum>
    <gatha1 line="231"> Devakāyā mahābhogā,</gatha1>
    <gatha2 line="232">Mahesakkhā yasassino;</gatha2>
    <gatha3 line="233">Accharāparivārehi,</gatha3>
    <gathalast line="234">Paricārenti nandane.</gathalast>
    <hangnum line="235" number="1372"></hangnum>
    <gatha1 line="236"> Rājābhisekasampattā, chattacāmarabhūsitā;</gatha1>
    <gathalast line="237">Ādhippaccamadhiṭṭhāya, sukhitā rājabhogino.</gathalast>
    <hangnum line="238" number="1373"></hangnum>
    <gatha1 line="239"> Yathopaṭṭhitabhogehi, tadaññepi ca pāṇino;</gatha1>
    <gathalast line="240">Yathākāmitanipphannā, modanti sukhapītikā.</gathalast>
    <hangnum line="241" number="1374"></hangnum>
    <gatha1 line="242"> Caturāpāyikā <pageBreak edition="V" number="0.0125" /> sattā, pāpakammaparikkhayā;</gatha1>
    <gathalast line="243">Tato cutābhinandanti, sukhaṭṭhāne patiṭṭhitā.</gathalast>
    <hangnum line="244" number="1375"></hangnum>
    <gatha1 line="245"> Sabbālayasamugghātaṃ, patvā lokuttaraṃ padaṃ;</gatha1>
    <gathalast line="246">Paṭipassaddhadarathā, sukhaṃ modantanappakaṃ.</gathalast>
    <hangnum line="247" number="1376"></hangnum>
    <gatha1 line="248"> Iti disvāna sutvā vā, sambhāvetvā punappunaṃ;</gatha1>
    <gathalast line="249">Sattānamadhivāsento, sukhākāraṃ pamodati.</gathalast>
    <hangnum line="250" number="1377"></hangnum>
    <gatha1 line="251"> ‘‘Aho <pageBreak edition="M" number="0.0118" /> sādhu aho suṭṭhu,</gatha1>
    <gatha2 line="252">Modanti vata pāṇino;</gatha2>
    <gatha3 line="253">Aho suladdhaṃ sattānaṃ,</gatha3>
    <gathalast line="254">Samiddhimabhipatthitaṃ.</gathalast>
    <hangnum line="255" number="1378"></hangnum>
    <gatha1 line="256"> ‘‘Pasannamukhavaṇṇā ca, paripuṇṇamanorathā;</gatha1>
    <gathalast line="257">Pītipāmojjabahulā, ciraṃ jīvantunāmayā.</gathalast>
    <hangnum line="258" number="1379"></hangnum>
    <gatha1 line="259"> ‘‘Bhayamaggamatikkantā, dukkhasaṅghāṭanissaṭā;</gatha1>
    <gathalast line="260">Khemamaggamanuppattā, pītisampattiphullitā.</gathalast>
    <hangnum line="261" number="1380"></hangnum>
    <gatha1 line="262"> ‘‘Samaggā suhitā cete, paṭisandhānapesalā;</gatha1>
    <gathalast line="263">Sampattimabhivedenti, kalyāṇaguṇabhūsitā’’.</gathalast>
    <hangnum line="264" number="1381"></hangnum>
    <gatha1 line="265"> Iti sammā pihāyanto, sukhādhigamasampadaṃ;</gatha1>
    <gathalast line="266">Sattānamabhirocento, muditāya samaṃ pharaṃ.</gathalast>
    <hangnum line="267" number="1382"></hangnum>
    <gatha1 line="268"> Hitvā palāsābhisaṅgaṃ, issāratiniraṅkato;</gatha1>
    <gathalast line="269">Mettāyamiva pāpeti, muditājhānamappanaṃ.</gathalast>
    <hangnum line="270" number="1383"></hangnum>
    <gatha1 line="271"> Muditaṃ pana bhāvetvā, bhāveyyu<bold>pekkha</bold>muttamaṃ;</gatha1>
    <gathalast line="272">Virodhānunayaṃ hitvā, hutvā majjhattamānaso.</gathalast>
    <hangnum line="273" number="1384"></hangnum>
    <gatha1 line="274"> Sabhāvabhūta lokassa,</gatha1>
    <gatha2 line="275">Lābhālābhaṃ yasāyasaṃ;</gatha2>
    <gatha3 line="276">Nindāpasaṃsaṃ <pageBreak edition="V" number="0.0126" /> passanto,</gatha3>
    <gathalast line="277">Sukhaṃ dukkhañca kevalaṃ.</gathalast>
    <hangnum line="278" number="1385"></hangnum>
    <gatha1 line="279"> Kathaṃ kammassakatattāyaṃ lokānuparivattati;</gatha1>
    <gathalast line="280">Lokadhamme parābhūto, attādheyyavivajjito.</gathalast>
    <hangnum line="281" number="1386"></hangnum>
    <gatha1 line="282"> Kiṃ nāmatthi samatthettha, pavattetuṃ yathāruci;</gatha1>
    <gathalast line="283">Kassa vā ruciyā honti, sukhitā vātha dukkhitā.</gathalast>
    <hangnum line="284" number="1387"></hangnum>
    <gatha1 line="285"> Yathāpaccayasambhūtā, sukhadukkhā hi pāṇino;</gatha1>
    <gathalast line="286">Na sakkā parivattetuṃ, aññena puna kenaci.</gathalast>
    <hangnum line="287" number="1388"></hangnum>
    <gatha1 line="288"> Micchāmaggamadhiṭṭhāya <pageBreak edition="M" number="0.0119" />, vipajjanti ca mānavā;</gatha1>
    <gathalast line="289">Sammāmaggaṃ purodhāya, sampajjanti punattanā.</gathalast>
    <hangnum line="290" number="1389"></hangnum>
    <gatha1 line="291"> Tattha kāyavasenete, parivattanti aññathā;</gatha1>
    <gathalast line="292">Yathārucitakammantā, paccekavasavattino.</gathalast>
    <hangnum line="293" number="1390"></hangnum>
    <gatha1 line="294"> Niratthakavihesāyaṃ, maññe lokavicāraṇā;</gatha1>
    <gathalast line="295">Santametaṃ paṇītañca, yadidaṃ tatrupekkhanaṃ.</gathalast>
    <hangnum line="296" number="1391"></hangnum>
    <gatha1 line="297"> Ahaṃ ko nāma ke cete, kimaṭṭhānabudhantaro;</gatha1>
    <gathalast line="298">Paresupari pekkhanto, vihaññāmīti attano.</gathalast>
    <hangnum line="299" number="1392"></hangnum>
    <gatha1 line="300"> Sukhitā hontu vā mā vā, dukkhā muccantu vā na vā;</gatha1>
    <gathalast line="301">Samiddhā vā daliddā vā, kā mamettha vicāraṇā.</gathalast>
    <hangnum line="302" number="1393"></hangnum>
    <gatha1 line="303"> Attānaṃ parihārantu, yathākāmaṃ tu pāṇino;</gatha1>
    <gathalast line="304">Palibodho papañco vā, byāpādo vā na me tahiṃ.</gathalast>
    <hangnum line="305" number="1394"></hangnum>
    <gatha1 line="306"> Iti saṅkhāyupekkhanto, hitakāmopi pāṇinaṃ;</gatha1>
    <gathalast line="307">Apakkhapātupekkhāya, samaṃ pharati yoniso.</gathalast>
    <hangnum line="308" number="1395"></hangnum>
    <gatha1 line="309"> Aññāṇupekkhā nikkhanto, anurodhaṃ virājiya;</gatha1>
    <gathalast line="310">Mettāyamiva pāpeti, pañcamajjhānamappanaṃ.</gathalast>
    <hangnum line="311" number="1396"></hangnum>
    <gatha1 line="312"> Appamaññā <pageBreak edition="V" number="0.0127" /> catasseva-mācikkhi vadataṃ varo;</gatha1>
    <gathalast line="313">Mahāpurisadhorayho, hitakāmo mahāmuni.</gathalast>
    <hangnum line="314" number="1397"></hangnum>
    <gatha1 line="315"> Na liṅgavisabhāgamhi, ādikammikayoginā;</gatha1>
    <gathalast line="316">Bhāvetabbā matasatte, mettameva na sabbathā.</gathalast>
    <hangnum line="317" number="1398"></hangnum>
    <gatha1 line="318"> Pattabbasampadākāraṃ, dukkhākārañca pāṇisu;</gatha1>
    <gathalast line="319">Āvajjaṃ muditākāramanattādhīnataṃ tathā.</gathalast>
    <hangnum line="320" number="1399"></hangnum>
    <gatha1 line="321"> Attani duggate mitte, majjhatteti yathākkamaṃ;</gatha1>
    <gathalast line="322">Paṭhamaṃ bhāvanāyogamārabhitvā tato paraṃ.</gathalast>
    <hangnum line="323" number="1400"></hangnum>
    <gatha1 line="324"> Attani mitte majjhatte, veriketi catūsupi;</gatha1>
    <gathalast line="325">Karonto sīmasambhedaṃ, sabbattha samamānaso.</gathalast>
    <hangnum line="326" number="1401"></hangnum>
    <gatha1 line="327"> Bhūmikādippabhedehi <pageBreak edition="M" number="0.0120" />, paricchijjodhiso tathā;</gatha1>
    <gathalast line="328">Aparicchijja vā cetā, bhāvetabbāti bhāsitā.</gathalast>
    <hangnum line="329" number="1402"></hangnum>
    <gatha1 line="330"> Asaṅkhotitasantānā, tāhi bhūtānukampakā;</gatha1>
    <gathalast line="331">Viharantuttamā brahmavihārāti tato matā.</gathalast>
    <hangnum line="332" number="1403"></hangnum>
    <gatha1 line="333"> Appamāṇālambaṇattā, tathā suppaṭipattiyā;</gatha1>
    <gathalast line="334">Sattesu appamāṇattā, appamaññāti sammatā.</gathalast>
    <hangnum line="335" number="1404"></hangnum>
    <gatha1 line="336"> Asampattahitā sattā, dukkhitā laddhasampadā;</gatha1>
    <gathalast line="337">Kammassakāti cintetvā, tato tesu yathākkamaṃ.</gathalast>
    <hangnum line="338" number="1405"></hangnum>
    <gatha1 line="339"> ‘‘Sampattīhi samijjhantu,</gatha1>
    <gatha2 line="340">Dukkhā muccantu pāṇino;</gatha2>
    <gatha3 line="341">Aho sattā sukhappattā,</gatha3>
    <gathalast line="342">Hontu sattā yathā tathā’’.</gathalast>
    <hangnum line="343" number="1406"></hangnum>
    <gatha1 line="344"> Iccābhivuddhimicchanto, dukkhāpagamanaṃ tathā;</gatha1>
    <gathalast line="345">Samiddhe anumodanto, upekkhanto ca pīṇite.</gathalast>
    <hangnum line="346" number="1407"></hangnum>
    <gatha1 line="347"> Mātāva <pageBreak edition="V" number="0.0128" /> dahare putte, gilāne yobbane ṭhite;</gatha1>
    <gathalast line="348">Sakiccapasute ceva, catudhā sampavattati.</gathalast>
    <hangnum line="349" number="1408"></hangnum>
    <gatha1 line="350"> Itthaṃ catudhā sattesu, sammā cittapavattanā;</gatha1>
    <gathalast line="351">Sabbathāpi catuddhāva, tato vuttā mahesinā.</gathalast>
    <hangnum line="352" number="1409"></hangnum>
    <gatha1 line="353"> Iccetā pana bhāvento, pasannamukhamānaso;</gatha1>
    <gathalast line="354">Sukhaṃ supati suttopi, pāpaṃ kiñci na passati.</gathalast>
    <hangnum line="355" number="1410"></hangnum>
    <gatha1 line="356"> Paṭibujjhatanutrāso, jāgarova pamodati;</gatha1>
    <gathalast line="357">Cetaso ca samādhānaṃ, khippamevādhigacchati.</gathalast>
    <hangnum line="358" number="1411"></hangnum>
    <gatha1 line="359"> Parissayā pahīyanti, vigacchanti cupaddavā;</gatha1>
    <gathalast line="360">Devatāpi ca rakkhanti, amuyhantaṃ anākulaṃ.</gathalast>
    <hangnum line="361" number="1412"></hangnum>
    <gatha1 line="362"> Phullaṃva <pageBreak edition="M" number="0.0121" /> kamalaṃ kāle, candaṃva vimalaṃ jano;</gatha1>
    <gathalast line="363">Sommakomaladhammehi, piyacakkhūhi passati.</gathalast>
    <hangnum line="364" number="1413"></hangnum>
    <gatha1 line="365"> Asaṃhīro asaṃkuppo, sabbāvatthāsu paṇḍito;</gatha1>
    <gathalast line="366">Samaṃ pavattitārambho, lokamesonugaṇhati.</gathalast>
    <hangnum line="367" number="1414"></hangnum>
    <gatha1 line="368"> Khaṇamattopacārekā, pavattekamhi puggale;</gatha1>
    <gathalast line="369">Appamāṇā phalitveva, vaṇṇayanti mahesino.</gathalast>
    <hangnum line="370" number="1415"></hangnum>
    <gatha1 line="371"> Pageva sabbasattesu, appanāpattabhāvanā;</gatha1>
    <gathalast line="372">Catassopi samībhūtā, vasībhūtā nirantaraṃ.</gathalast>
    <hangnum line="373" number="1416"></hangnum>
    <gatha1 line="374"> Puññadhārābhisandantā, paripūrenti paṇḍitaṃ;</gatha1>
    <gathalast line="375">Appameyyamahoghova, sāgaraṃ vīcimālinaṃ.</gathalast>
    <hangnum line="376" number="1417"></hangnum>
    <gatha1 line="377"> Appamaññāmayānaṃ hi, puññānaṃ soḷasiṃ kalaṃ;</gatha1>
    <gathalast line="378">Sabbopadhikapuññāni, nāgghantīti pakāsitaṃ.</gathalast>
    <hangnum line="379" number="1418"></hangnum>
    <gatha1 line="380"> Avañjhā tassa pabbajjā, yassa hetāsu gāravo;</gatha1>
    <gathalast line="381">Sukhumodagyabahulo, tisso sikkhā susikkhati.</gathalast>
    <hangnum line="382" number="1419"></hangnum>
    <gatha1 line="383"> Amoghaṃ <pageBreak edition="V" number="0.0129" /> raṭṭhapiṇḍañca, bhuñjateso visesato;</gatha1>
    <gathalast line="384">Tampi mahapphalaṃ hoti, saddhādeyyaṃ patiṭṭhitaṃ.</gathalast>
    <hangnum line="385" number="1420"></hangnum>
    <gatha1 line="386"> Saddhādikusalā dhammā, pavaḍḍhanti akhaṇḍitā;</gatha1>
    <gathalast line="387">Sambuddhicariyānañca, mahattaṃ tassa pākaṭaṃ.</gathalast>
    <hangnum line="388" number="1421"></hangnum>
    <gatha1 line="389"> Akicchapaṭivedhāya, pādakajjhānamuttamaṃ;</gatha1>
    <gathalast line="390">Uju cekāyano maggo, brahmalokūpapattiyā.</gathalast>
    <hangnum line="391" number="1422"></hangnum>
    <gatha1 line="392"> Vāsanābhāgiyā cetā, bodhisambhārakūlikā;</gatha1>
    <gathalast line="393">Sovaggikā sukhāhārā, lokārakkhā niruttarā.</gathalast>
    <hangnum line="394" number="1423"></hangnum>
    <gatha1 line="395"> Appameyyānisaṃsevaṃ, appameyyaguṇodayā;</gatha1>
    <gathalast line="396">Appamaññā tato tāsu, na pamajjeyya paṇḍito.</gathalast>
    <hangnum line="397" number="1424"></hangnum>
    <gatha1 line="398"> Paṭikkūlaṃ <pageBreak edition="M" number="0.0122" /> panāhāre, bhāvento saññamuttamaṃ;</gatha1>
    <gathalast line="399">Kabaḷīkāramāhāra-mannapānādisaṅgahaṃ.</gathalast>
    <hangnum line="400" number="1425"></hangnum>
    <gatha1 line="401"> Asitaṃ khāyitaṃ pītaṃ, sāyitañca rahogato;</gatha1>
    <gathalast line="402">Paṭikkūlanti cinteyya, gamanādivasā kathaṃ.</gathalast>
    <hangnum line="403" number="1426"></hangnum>
    <gatha1 line="404"> Tapovanamidaṃ hitvā, ramaṇīyamanākulaṃ;</gatha1>
    <gathalast line="405">Āhārahetu gantabbo, gāmo gāmajanākulo.</gathalast>
    <hangnum line="406" number="1427"></hangnum>
    <gatha1 line="407"> Tatthāsuciparikliṭṭhe, dujjanāvārasaṅkare;</gatha1>
    <gathalast line="408">Dīnamesayatuttiṭṭhaṃ, gehe gehe tu bhojanaṃ.</gathalast>
    <hangnum line="409" number="1428"></hangnum>
    <gatha1 line="410"> Taṃ kheḷamalasaṃkliṭṭhaṃ, jivhaggaparivattitaṃ;</gatha1>
    <gathalast line="411">Dantacuṇṇitasambhinnaṃ, vaṇṇagandhaṃ vilissati.</gathalast>
    <hangnum line="412" number="1429"></hangnum>
    <gatha1 line="413"> Pittasemhaparibyuḷhaṃ, pubbalohitamissitaṃ;</gatha1>
    <gathalast line="414">Pavisantaṃ paṭikkūlaṃ, jegucchaṃ dhikkatāsivaṃ.</gathalast>
    <hangnum line="415" number="1430"></hangnum>
    <gatha1 line="416"> Kucchiyaṃ kuṇapākiṇṇe, duggandhaparibhāvite;</gatha1>
    <gathalast line="417">Suvānavamathākāraṃ, vantaṃva svānadoṇiyaṃ.</gathalast>
    <hangnum line="418" number="1431"></hangnum>
    <gatha1 line="419"> Tattacandanikāyaṃva <pageBreak edition="V" number="0.0130" />, nānākimisamākule;</gatha1>
    <gathalast line="420">Tattha bubbuḷakacchannaṃ, kuthitaṃ paripaccati.</gathalast>
    <hangnum line="421" number="1432"></hangnum>
    <gatha1 line="422"> Saṃpaccantaṃ panetañca, sabhāvañca visevitaṃ;</gatha1>
    <gathalast line="423">Vaḍḍheti kesalomādiṃ, nānākuṇapasañcayaṃ.</gathalast>
    <hangnum line="424" number="1433"></hangnum>
    <gatha1 line="425"> Vipaccantamathopetamanekopaddavāvahaṃ;</gatha1>
    <gathalast line="426">Kuṭṭhagaṇḍakilāsādimahābyādhisatodayaṃ.</gathalast>
    <hangnum line="427" number="1434"></hangnum>
    <gatha1 line="428"> Pūtibhūtañca taṃ pakka-manekadvārasañcitaṃ;</gatha1>
    <gathalast line="429">Medapiṇḍaṃva kuthitaṃ, parissavati santataṃ.</gathalast>
    <hangnum line="430" number="1435"></hangnum>
    <gatha1 line="431"> Yena pūtigato kāyo, niccaṃ duggandhavāyiko;</gatha1>
    <gathalast line="432">Dhoviyantopi satataṃ, sucibhāvaṃ na gacchati.</gathalast>
    <hangnum line="433" number="1436"></hangnum>
    <gatha1 line="434"> Kucchito <pageBreak edition="M" number="0.0123" /> soyamāhāro,</gatha1>
    <gatha2 line="435">Kāyāsucinisevano;</gatha2>
    <gatha3 line="436">Nissandamalaniṭṭhāno,</gatha3>
    <gathalast line="437">Upaklesaphalāvaho.</gathalast>
    <hangnum line="438" number="1437"></hangnum>
    <gatha1 line="439"> Kāmarāgasamuṭṭhānaṃ, rogajātinibandhanaṃ;</gatha1>
    <gathalast line="440">Madappamādādhiṭṭhānaṃ, pāpakammamahāpatho.</gathalast>
    <hangnum line="441" number="1438"></hangnum>
    <gatha1 line="442"> Ahitodayamaggoyaṃ, bhayabheravasambhavo;</gatha1>
    <gathalast line="443">Byasanāgamanadvāraṃ, apāyāvahitaṃ mukhaṃ.</gathalast>
    <hangnum line="444" number="1439"></hangnum>
    <gatha1 line="445"> Carantattasamattāva, yatthodariyamucchitā;</gatha1>
    <gathalast line="446">Kliṭṭhakammāni dummedhā, karontā dukkhabhāgino.</gathalast>
    <hangnum line="447" number="1440"></hangnum>
    <gatha1 line="448"> Tattha cittavirāgāya, kiṃ pakkaphalasannibhe;</gatha1>
    <gathalast line="449">Rasassādapiyākāre, ghorādīnavasañcite.</gathalast>
    <hangnum line="450" number="1441"></hangnum>
    <gatha1 line="451"> Bhāventassa paṭikkūla-saññamevaṃ vibhāvino;</gatha1>
    <gathalast line="452">Upacārapathaṃ patvā, cittaṃ hoti samāhitaṃ.</gathalast>
    <hangnum line="453" number="1442"></hangnum>
    <gatha1 line="454"> Soyaṃ <pageBreak edition="V" number="0.0131" /> passambhitāhāra-</gatha1>
    <gatha2 line="455">Visado so vicakkhaṇo;</gatha2>
    <gatha3 line="456">Madappamādanikkhanto,</gatha3>
    <gathalast line="457">Rasassādanirālayo.</gathalast>
    <hangnum line="458" number="1443"></hangnum>
    <gatha1 line="459"> Limpento viya bhesajja-makkharabbhañjako yathā;</gatha1>
    <gathalast line="460">Puttamaṃsaṃva khādanto, āhāraṃ paribhuñjati.</gathalast>
    <hangnum line="461" number="1444"></hangnum>
    <gatha1 line="462"> Ariyavaṃsānupajāto,</gatha1>
    <gatha2 line="463">Appicchādiguṇodito;</gatha2>
    <gatha3 line="464">Kāmajālaṃ padāletvā,</gatha3>
    <gathalast line="465">Sotthiṃ pappoti paṇḍito.</gathalast>
    <hangnum line="466" number="1445"></hangnum>
    <gatha1 line="467"><bold>Catudhātuvavatthānaṃ,</bold> bhāvento pana pañcadhā;</gatha1>
    <gathalast line="468">Dhātuyo parigaṇheyya, catassopi sabhāvato.</gathalast>
    <hangnum line="469" number="1446"></hangnum>
    <gatha1 line="470"> Saṅkhepena <pageBreak edition="M" number="0.0124" /> ca vitthārā, sambhārā ca salakkhaṇā;</gatha1>
    <gathalast line="471">Ajjhattañca bahiddhā ca, catudhā vibhaje kathaṃ.</gathalast>
    <hangnum line="472" number="1447"></hangnum>
    <gatha1 line="473"> Yaṃ kiñci kesalomādi, kakkhaḷattaṃ pavuccati;</gatha1>
    <gathalast line="474">Ajjhattaṃ pathavīdhātu, bahiddhā tu tatoparā.</gathalast>
    <hangnum line="475" number="1448"></hangnum>
    <gatha1 line="476"> Yūsabhūtanti yaṃ kiñci,</gatha1>
    <gatha2 line="477">Āpova paripācakaṃ;</gatha2>
    <gatha3 line="478">Tejo vāyoti gaṇheyya,</gatha3>
    <gathalast line="479">Vitthambhakamasesato.</gathalast>
    <hangnum line="480" number="1449"></hangnum>
    <gatha1 line="481"> Vitthāratopi sambhārā, kesalomādi vīsati;</gatha1>
    <gathalast line="482">Pathavīdhātu pittādi, dvādasāpoti bhāvaye.</gathalast>
    <hangnum line="483" number="1450"></hangnum>
    <gatha1 line="484"> Tejena yena kāyoyaṃ, santappati jirīyati;</gatha1>
    <gathalast line="485">Paridayhati sammā ca, paccanti asitādayo.</gathalast>
    <hangnum line="486" number="1451"></hangnum>
    <gatha1 line="487"> Tadetaṃ <pageBreak edition="V" number="0.0132" /> catukoṭṭhāsaṃ, kāyasambhavamattano;</gatha1>
    <gathalast line="488">Tejodhātūti gaṇheyya, vāyodhātūticāparaṃ.</gathalast>
    <hangnum line="489" number="1452"></hangnum>
    <gatha1 line="490"> Uddhañcādhogamāvātā, kucchikoṭṭhāsayā tathā;</gatha1>
    <gathalast line="491">Aṅgamaṅgānusārī ca, chadhānāpānamiccapi.</gathalast>
    <hangnum line="492" number="1453"></hangnum>
    <gatha1 line="493"> Taṃ taṃ lakkhaṇamārabbha, niddhāretvā salakkhaṇaṃ;</gatha1>
    <gathalast line="494">Parigaṇheyya sabbattha, catudhā dhātusaṅgahaṃ.</gathalast>
    <hangnum line="495" number="1454"></hangnum>
    <gatha1 line="496"> Iccevaṃ catukoṭṭhāso,</gatha1>
    <gatha2 line="497">Dhātumatto kaḷevaro;</gatha2>
    <gatha3 line="498">Niccetano ca nissatto,</gatha3>
    <gathalast line="499">Nissāro parabhojano.</gathalast>
    <hangnum line="500" number="1455"></hangnum>
    <gatha1 line="501"> Ritto tuccho ca suñño ca,</gatha1>
    <gatha2 line="502">Vivitto ca pavajjito;</gatha2>
    <gatha3 line="503">Attā vā attanīyaṃ vā,</gatha3>
    <gathalast line="504">Natthevettha kathañcipi.</gathalast>
    <hangnum line="505" number="1456"></hangnum>
    <gatha1 line="506"> Kevalaṃ <pageBreak edition="M" number="0.0125" /> cetanāviddho, kāyoyaṃ parivattati;</gatha1>
    <gathalast line="507">Kampito yāya yantaṃva, sādhippāyova khāyati.</gathalast>
    <hangnum line="508" number="1457"></hangnum>
    <gatha1 line="509"> Āyu usmā ca viññāṇaṃ, yadā kāyaṃ jahantimaṃ;</gatha1>
    <gathalast line="510">Apaviddho tadā seti, niratthaṃva kaliṅgaraṃ.</gathalast>
    <hangnum line="511" number="1458"></hangnum>
    <gatha1 line="512"> Viparītaṃ papañcentā, bahudhā mohapārutā;</gatha1>
    <gathalast line="513">Yattha micchāvipallāsaparābhūtā puthujjanā.</gathalast>
    <hangnum line="514" number="1459"></hangnum>
    <gatha1 line="515"> Saṃsāraddhānakantāraṃ, caturāpāyasaṅkaraṃ;</gatha1>
    <gathalast line="516">Byasanekāyanopāyaṃ, nātivattanti dujjanā.</gathalast>
    <hangnum line="517" number="1460"></hangnum>
    <gatha1 line="518"> Soyamevaṃ catuddhāti,</gatha1>
    <gatha2 line="519">Dhātubhedena passato;</gatha2>
    <gatha3 line="520">Tassopacāriko <pageBreak edition="V" number="0.0133" /> nāma,</gatha3>
    <gathalast line="521">Samatho hoti cetasi.</gathalast>
    <hangnum line="522" number="1461"></hangnum>
    <gatha1 line="523"> Itthaṃ dhātuvavatthānaṃ, katvā tadanusārato;</gatha1>
    <gathalast line="524">Upādārūpadhamme ca, nāmadhamme ca sabbathā.</gathalast>
    <hangnum line="525" number="1462"></hangnum>
    <gatha1 line="526"> Bhūmibhūte pariggayha, passanto paccayaṭṭhitiṃ;</gatha1>
    <gathalast line="527">Ajjhattañca bahiddhā ca, vipassantodayabbayaṃ.</gathalast>
    <hangnum line="528" number="1463"></hangnum>
    <gatha1 line="529"> Yathābhūtamabhiññāya, nibbindanto virajjati;</gatha1>
    <gathalast line="530">Virāgā ca vimuccitvā, pāragūti pavuccati.</gathalast>
    <hangnum line="531" number="1464"></hangnum>
    <gatha1 line="532"><bold>Āruppaṃ</bold> pana bhāvento, kammaṭṭhānamanāvilaṃ;</gatha1>
    <gathalast line="533">Catukkapañcakajjhānaṃ, patvā kasiṇamaṇḍale.</gathalast>
    <hangnum line="534" number="1465"></hangnum>
    <gatha1 line="535"> Pariciṇṇavasībhūtā, jhānā vuṭṭhāya pañcamā;</gatha1>
    <gathalast line="536">Cinteti daṇḍādānādirūpadosamabhiṇhaso.</gathalast>
    <hangnum line="537" number="1466"></hangnum>
    <gatha1 line="538"> Nibbindanto tato rūpe, tadākāre ca gocare;</gatha1>
    <gathalast line="539">Tadālambaṇadhamme ca, patthento samatikkamaṃ.</gathalast>
    <hangnum line="540" number="1467"></hangnum>
    <gatha1 line="541"> Pattharitvāna yaṃ kiñci, ākāsakasiṇaṃ vinā;</gatha1>
    <gathalast line="542">Ugghāṭeti tamevātha, kasiṇaṃ dhitimā sato.</gathalast>
    <hangnum line="543" number="1468"></hangnum>
    <gatha1 line="544"> Na <pageBreak edition="M" number="0.0126" /> taṃ manasi karoti, nāvajjati na pekkhati;</gatha1>
    <gathalast line="545">Cintābhogavinimutto, kasiṇaṃ pati sabbathā.</gathalast>
    <hangnum line="546" number="1469"></hangnum>
    <gatha1 line="547"> Tadappāyasamaññātamākāsaṃ pati mānasaṃ;</gatha1>
    <gathalast line="548">Sādhukaṃ paṭipādeti, yoniso paṭicintayaṃ.</gathalast>
    <hangnum line="549" number="1470"></hangnum>
    <gatha1 line="550"> Tassāvajjanasampannaṃ, upāyapaṭipāditaṃ;</gatha1>
    <gathalast line="551">Kasiṇāpagamākāsaṃ, cintanārabbha vattati.</gathalast>
    <hangnum line="552" number="1471"></hangnum>
    <gatha1 line="553"> Itthamantaradhāpetvā, kasiṇaṃ tu tato paraṃ;</gatha1>
    <gathalast line="554">Sabbāvantamanantaraṃ, pharatākāsagocaraṃ.</gathalast>
    <hangnum line="555" number="1472"></hangnum>
    <gatha1 line="556"> Tattha <pageBreak edition="V" number="0.0134" /> vuttanayeneva, bhāventassopacārato;</gatha1>
    <gathalast line="557"><bold>Paṭhamāruppa</bold>mappeti, ākāsānantagocare.</gathalast>
    <hangnum line="558" number="1473"></hangnum>
    <gatha1 line="559"> Tato tamhā vasībhūtā, vuṭṭhahitvā vicintayaṃ;</gatha1>
    <gathalast line="560">‘‘Āsannarūpāvacarajjhānapaccatthika’’nti taṃ.</gathalast>
    <hangnum line="561" number="1474"></hangnum>
    <gatha1 line="562"> Nikantiṃ pariyādāya, tamhā ākāsagocarā;</gatha1>
    <gathalast line="563">Appetuṃ dutiyāruppa-matisantanti gacchati.</gathalast>
    <hangnum line="564" number="1475"></hangnum>
    <gatha1 line="565"> Paṭhamāruppaviññāṇa-manantaṃ pharato tato;</gatha1>
    <gathalast line="566"><bold>Dutiyāruppa</bold>mappeti, viññāṇānantagocare.</gathalast>
    <hangnum line="567" number="1476"></hangnum>
    <gatha1 line="568"> Paṭhamāruppaviññāṇa-mabhāvento tato paraṃ;</gatha1>
    <gathalast line="569">Appeti <bold>tatiyāruppa</bold>-mākiñcaññamhi gocare.</gathalast>
    <hangnum line="570" number="1477"></hangnum>
    <gatha1 line="571"> Tato ca tatiyāruppaṃ, ‘‘santameta’’nti passato;</gatha1>
    <gathalast line="572"><bold>Catutthāruppa</bold>mappeti, tatiyāruppagocare.</gathalast>
    <hangnum line="573" number="1478"></hangnum>
    <gatha1 line="574"> Gūthamhi maṇḍape laggo, eko tannissitoparo;</gatha1>
    <gathalast line="575">Eko bahi anissāya, taṃ taṃ nissāya cāparo.</gathalast>
    <hangnum line="576" number="1479"></hangnum>
    <gatha1 line="577"> Ṭhito catūhi etehi, purisehi yathākkamaṃ;</gatha1>
    <gathalast line="578">Samānatāya ñātabbā, catassopi vibhāvinā.</gathalast>
    <hangnum line="579" number="1480"></hangnum>
    <gatha1 line="580"> Iccālambaṇabhedehi <pageBreak edition="M" number="0.0127" />, catudhāruppabhāvanā;</gatha1>
    <gathalast line="581">Aṅgabhedaṃ panetāsaṃ, na kathenti tathāpi ca.</gathalast>
    <hangnum line="582" number="1481"></hangnum>
    <gatha1 line="583"> Suppaṇītatarā honti, uddhamuddhaṃ yathākkamaṃ;</gatha1>
    <gathalast line="584">Cātumahārājikādidibbasampattiyo yathā.</gathalast>
    <hangnum line="585" number="1482"></hangnum>
    <gatha1 line="586"> Āneñjamiti bhāvetvā, samāpattiṃ catubbidhaṃ;</gatha1>
    <gathalast line="587">Susamāhitasaṅkappo, sampannācalamānaso.</gathalast>
    <hangnum line="588" number="1483"></hangnum>
    <gatha1 line="589"> Vipassanto yathābhūtaṃ, sacchikatvā phaluttamaṃ;</gatha1>
    <gathalast line="590">Ubhatobhāgavimutto, arahāti pavuccati.</gathalast>
    <hangnum line="591" number="1484"></hangnum>
    <gatha1 line="592"> Kammaṭṭhānavidhiṃ <pageBreak edition="V" number="0.0135" /> ñatvā, cattālīsavidhaṃ tato;</gatha1>
    <gathalast line="593"><bold>Abhiññāyopi</bold> viññeyyā, samathe bhāvanānaye.</gathalast>
    <hangnum line="594" number="1485"></hangnum>
    <gatha1 line="595"> Iddhividhā dibbasotā, cetopariyajānanā;</gatha1>
    <gathalast line="596">Pubbenivāsānussati, dibbacakkhu tathāparā.</gathalast>
    <hangnum line="597" number="1486"></hangnum>
    <gatha1 line="598"> Cetosamādhinissaṭṭhā, pañcābhiññā pakāsitā;</gatha1>
    <gathalast line="599">Rūpāvacaradhammāva, pañcamajjhānabhūmikā.</gathalast>
    <hangnum line="600" number="1487"></hangnum>
    <gatha1 line="601"> Bahubhāvādidhiṭṭhānaṃ, komārādivikubbanā;</gatha1>
    <gathalast line="602">Manomayābhinimmānamiccevaṃ tividhi<bold>ddhiyo</bold>.</gathalast>
    <hangnum line="603" number="1488"></hangnum>
    <gatha1 line="604"> Dibbe ca mānuse sadde,</gatha1>
    <gatha2 line="605">Tathā dūre ca santike;</gatha2>
    <gatha3 line="606">Suṇanti yāya sā <bold>dibbā,</bold></gatha3>
    <gathalast line="607"><bold>Sotadhātū</bold>ti bhāsitā.</gathalast>
    <hangnum line="608" number="1489"></hangnum>
    <gatha1 line="609"><bold>Cetopariyañāṇa</bold>nti, parapuggalacetaso;</gatha1>
    <gathalast line="610">Sarāgavītarāgādiparicchedakamīritaṃ.</gathalast>
    <hangnum line="611" number="1490"></hangnum>
    <gatha1 line="612"> Pubbenivutthakhandhānussaraṇe ñāṇamīritaṃ;</gatha1>
    <gathalast line="613"><bold>Pubbenivāsānussatiñāṇa</bold> nāmena tādinā.</gathalast>
    <hangnum line="614" number="1491"></hangnum>
    <gatha1 line="615"> Cavamāne ca jāyante, satte rūpamarūpakaṃ;</gatha1>
    <gathalast line="616">Tathā mānusakaṃ rūpaṃ, thūlaṃ sukhuma santikaṃ.</gathalast>
    <hangnum line="617" number="1492"></hangnum>
    <gatha1 line="618"> Dūre <pageBreak edition="M" number="0.0128" /> pakāsaṃ channañca, yena passanti yogino;</gatha1>
    <gathalast line="619">Cutūpapātañāṇaṃ taṃ, <bold>dibbacakkhū</bold>ti vuccati.</gathalast>
    <hangnum line="620" number="1493"></hangnum>
    <gatha1 line="621"> Anāgataṃsañāṇañca, yathākammupagaṃ tathā;</gatha1>
    <gathalast line="622">Tannissitattā gacchanti, dibbacakkhumhi saṅgahaṃ.</gathalast>
    <hangnum line="623" number="1494"></hangnum>
    <gatha1 line="624"> Iti pañcavidhaṃ pattumabhiññaṃ pana paṇḍito;</gatha1>
    <gathalast line="625">Katvāna pañcamajjhāne, pañcadhā vasitaṃ cidaṃ.</gathalast>
    <hangnum line="626" number="1495"></hangnum>
    <gatha1 line="627"> Tathā <pageBreak edition="V" number="0.0136" /> samāhite citte, parisuddhe niraṅgaṇe;</gatha1>
    <gathalast line="628">Mudubhūte kammaniye, āneñjamhi patiṭṭhite.</gathalast>
    <hangnum line="629" number="1496"></hangnum>
    <gatha1 line="630"> Abhiññāpādakajjhānā, tato vuṭṭhāya pañcamā;</gatha1>
    <gathalast line="631">Abhiññāparikammāya, ninnāmeyyātha mānasaṃ.</gathalast>
    <hangnum line="632" number="1497"></hangnum>
    <gatha1 line="633"> Adhiṭṭheyyādikaṃ taṃ tamāvajjitvā yathārahaṃ;</gatha1>
    <gathalast line="634">Parikammaṃ karitvāna, samāpajjeyya pādakaṃ.</gathalast>
    <hangnum line="635" number="1498"></hangnum>
    <gatha1 line="636"> Punadeva ca vuṭṭhāya, parikammaṃ yathā pure;</gatha1>
    <gathalast line="637">Karontassa panappeti, abhiññāṇena pañcamaṃ.</gathalast>
    <hangnum line="638" number="1499"></hangnum>
    <gatha1 line="639"> Adhiṭṭhantaṃ vikubbantaṃ, nimminantaṃ yathārahaṃ;</gatha1>
    <gathalast line="640">Sadde suṇantaṃ sattānaṃ, parijānañca mānasaṃ.</gathalast>
    <hangnum line="641" number="1500"></hangnum>
    <gatha1 line="642"> Saraṃ pubbenivāsañca, passaṃ sugatiduggatiṃ;</gatha1>
    <gathalast line="643">Yathākammaṃ vipākañca, pajānantamanāgataṃ.</gathalast>
    <hangnum line="644" number="1501"></hangnum>
    <gatha1 line="645"> Yathāsambhavamiccevamupāyakusalo muni;</gatha1>
    <gathalast line="646">Upanissayasampanno, abhiññamadhigacchati.</gathalast>
    <hangnum line="647" number="1502"></hangnum>
    <gatha1 line="648"> Pattābhiñño mahāyogī, pariyodātamānaso;</gatha1>
    <gathalast line="649">Paripakkena ñāṇena, vipassitvā tilakkhaṇaṃ.</gathalast>
    <hangnum line="650" number="1503"></hangnum>
    <gatha1 line="651"> Laddhāsavakkhayaṃ ñāṇaṃ, chadhābhiññamanuttaraṃ;</gatha1>
    <gathalast line="652">Mahākhīṇāsavo nāma, chaḷabhiñño pavuccati.</gathalast>
    <hangnum line="653" number="1504"></hangnum>
    <gatha1 line="654"> Cattālīsavidhaṃ <pageBreak edition="M" number="0.0129" /> panitthamamalocetomalakkhālanaṃ,</gatha1>
    <gatha2 line="655">Kammaṭṭhānanayaṃ yamāha sugato sammā samādhānakaṃ;</gatha2>
    <gatha3 line="656">Saṃkhittaṃ kathitaṃ tamettha sakalaṃ sābhiññamettāvatā,</gatha3>
    <gathalast line="657">Kattabbā muninettha sādhumatinā sambhāvanā sabbathā.</gathalast>
    <hangnum line="658" number="1505"></hangnum>
    <gatha1 line="659"> Varaguṇagaṇabhūsitānusiṭṭhaṃ,</gatha1>
    <gatha2 line="660">Iti samathamimaṃ tu bhāvayitvā;</gatha2>
    <gatha3 line="661">Paramamanupamaṃ <pageBreak edition="V" number="0.0137" /> bhajanti dhīrā,</gatha3>
    <gathalast line="662">Hitasukhamukhamuttamānubuddhaṃ.</gathalast>
    <centered line="663">Iti nāmarūpaparicchede sesakammaṭṭhānavibhāgo nāma</centered>
    <centered line="664">Dasamo paricchedo.</centered>
    <centered line="665">Niṭṭhito ca nāmarūpaparicchede sabbathāpi</centered>
    <centered line="666">Samathabhāvanāvibhāgo.</centered>
  </content>
</document>