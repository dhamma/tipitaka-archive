<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf48.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/sattamo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>sattamo paricchedo</basename>
    <titlePath>Sattamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">Sattamo paricchedo</chapter>
    <subhead line="2">7. Bhūmipuggalasambhavakathā</subhead>
    <hangnum line="3" number="270"></hangnum>
    <gatha1 line="4"> Dvihetukāhetukānaṃ <pageBreak edition="Myanmar" number="0.0024" />, na sampajjati appanā;</gatha1>
    <gathalast line="5">Arahattañca natthīti, nattheva javanakriyā.</gathalast>
    <hangnum line="6" number="271"></hangnum>
    <gatha1 line="7"> Ñāṇapākā na vattanti, jaḷattā mūlasandhiyā;</gatha1>
    <gathalast line="8">Dvihetukatadālambaṃ, siyā sugatiyaṃ na vā.</gathalast>
    <hangnum line="9" number="272"></hangnum>
    <gatha1 line="10"> Tihetukānaṃ sattānaṃ, samathañca vipassanaṃ;</gatha1>
    <gathalast line="11">Bhāventānaṃ pavattanti, chabbīsatipi appanā.</gathalast>
    <hangnum line="12" number="273"></hangnum>
    <gatha1 line="13"> Arahantāna sattānaṃ, bhavanti javanakriyā;</gatha1>
    <gathalast line="14">Yathābhūminiyāmena, ñāṇapākā ca labbhare.</gathalast>
    <hangnum line="15" number="274"></hangnum>
    <gatha1 line="16"> Vajjhā <pageBreak edition="Vipassana Research Institut" number="0.0027" /> paṭhamamaggena, kaṅkhādiṭṭhiyutā pana;</gatha1>
    <gathalast line="17">Paṭighaṃ tatiyeneva, kammamantena sāsavaṃ.</gathalast>
    <hangnum line="18" number="275"></hangnum>
    <gatha1 line="19"> Tasmā tesaṃ na vattanti, tāni cittāni sabbathā;</gatha1>
    <gathalast line="20">Maggaṭṭhānaṃ tu maggova, nāññaṃ sambhoti kiñcipi.</gathalast>
    <hangnum line="21" number="276"></hangnum>
    <gatha1 line="22"> Ahetukavipākāni, labbhamānāya vīthiyā;</gatha1>
    <gathalast line="23">Sabbathāpi ca sabbesaṃ, sambhavanti yathārahaṃ.</gathalast>
    <hangnum line="24" number="277"></hangnum>
    <gatha1 line="25"> Pañcadvāre manodvāre, dhuvamāvajjanadvayaṃ;</gatha1>
    <gathalast line="26">Parittapuññāpuññāni, labbhanti lahuvuttito.</gathalast>
    <hangnum line="27" number="278"></hangnum>
    <gatha1 line="28"> Kriyājavanamappanā, natthāpāyesu kāraṇaṃ;</gatha1>
    <gathalast line="29">Natthi sahetukā pākā, duggatattā hi sandhiyā.</gathalast>
    <hangnum line="30" number="279"></hangnum>
    <gatha1 line="31"> Brahmānaṃ paṭighaṃ natthi, jhānavikkhambhitaṃ tathā;</gatha1>
    <gathalast line="32">Heṭṭhājhānaṃ virattattā, na bhāventi arūpino.</gathalast>
    <hangnum line="33" number="280"></hangnum>
    <gatha1 line="34"> Pubbeva diṭṭhasaccāva, ariyārūpabhūmakā;</gatha1>
    <gathalast line="35">Tasmādimaggo natthettha, kāyābhāvā sitaṃ tathā.</gathalast>
    <hangnum line="36" number="281"></hangnum>
    <gatha1 line="37"> Suddhāvāsāpi pattāva, heṭṭhānuttarapañcakaṃ;</gatha1>
    <gathalast line="38">Sattapāpapahīnā ca, tasmā natthettha tāni ca.</gathalast>
    <hangnum line="39" number="282"></hangnum>
    <gatha1 line="40"> Pañcadvārikacittāni <pageBreak edition="Myanmar" number="0.0025" />, dvārābhāve na vijjare;</gatha1>
    <gathalast line="41">Sahetukavipākā ca, yathābhūmivavatthitā.</gathalast>
    <hangnum line="42" number="283"></hangnum>
    <gatha1 line="43"> Sambhavāsambhavañcevaṃ, ñatvā puggalabhūmisu;</gatha1>
    <gathalast line="44">Labbhamānavasā tattha, cittasaṅgahamuddise.</gathalast>
    <hangnum line="45" number="284"></hangnum>
    <gatha1 line="46"> Kusalādippabhedā ca, tathā bhūmādibhedato;</gatha1>
    <gathalast line="47">Vatthudvārārammaṇato, bhūmipuggalatopi ca.</gathalast>
    <hangnum line="48" number="285"></hangnum>
    <gatha1 line="49"> Vibhāgo yo samuddiṭṭho,</gatha1>
    <gatha2 line="50">Cittānañca tu sambhavā;</gatha2>
    <gatha3 line="51">Ñeyyo <pageBreak edition="Vipassana Research Institut" number="0.0028" /> cetasikānañca,</gatha3>
    <gathalast line="52">Sampayogānusāratoti.</gathalast>
    <centered line="53">Iti cittavibhāge bhūmipuggalasambhavakathā niṭṭhitā.</centered>
    <centered line="54">Sattamo paricchedo.</centered>
    <centered line="55">Niṭṭhito ca cittavibhāgo.</centered>
  </content>
</document>