<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf44.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/tatiyo paricchedo.xml</archivePath>
    <baseFileName>tatiyo paricchedo</baseFileName>
    <titlePath>Tatiyo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Tatiyo paricchedo</chapter>
    <subhead line="2">3. Vīthisaṅgahakathā</subhead>
    <hangnum line="3" number="85"></hangnum>
    <gatha1 line="4"> Cakkhusotaghānajivhā-kāyāyatana pañcadhā;</gatha1>
    <gathalast line="5">Pasādā hadayañceti, cha vatthūni viniddise.</gathalast>
    <hangnum line="6" number="86"></hangnum>
    <gatha1 line="7"> Cakkhusotaghānajivhā-kāyadvārā ca pañcadhā;</gatha1>
    <gathalast line="8">Manodvāraṃ bhavaṅganti, cha dvārā cittavīthiyā.</gathalast>
    <hangnum line="9" number="87"></hangnum>
    <gatha1 line="10"> Rūpasaddagandharasa-phoṭṭhabbā pañca gocarā;</gatha1>
    <gathalast line="11">Dhammārammaṇapaññatti, cha dvārārammaṇakkamā.</gathalast>
    <hangnum line="12" number="88"></hangnum>
    <gatha1 line="13"> Nimittagatikammāni <pageBreak edition="Vipassana Research Institut" number="0.0010" />, kammamevātha gocarā;</gatha1>
    <gathalast line="14">Paṭisandhibhavaṅgānaṃ, cutiyā ca yathārahaṃ.</gathalast>
    <hangnum line="15" number="89"></hangnum>
    <gatha1 line="16"> Maraṇāsannasattassa, yathopaṭṭhitagocaraṃ;</gatha1>
    <gathalast line="17">Chadvāresu tamārabbha, paṭisandhi bhavantare.</gathalast>
    <hangnum line="18" number="90"></hangnum>
    <gatha1 line="19"> Ekacittakkhaṇā hoti, yāvajīvaṃ tato paraṃ;</gatha1>
    <gathalast line="20">Bhavaṅgaṃ pariyosāne, cuti cekakkhaṇā bhave.</gathalast>
    <hangnum line="21" number="91"></hangnum>
    <gatha1 line="22"> Duhetāhetucutiyā, kāmāvacarasandhiyo;</gatha1>
    <gathalast line="23">Tihetukāmacutiyā, sabbāpi paṭisandhiyo.</gathalast>
    <hangnum line="24" number="92"></hangnum>
    <gatha1 line="25"> Rūpāvacaracutiyā <pageBreak edition="Myanmar" number="0.0009" />, sahetupaṭisandhiyo;</gatha1>
    <gathalast line="26">Āruppatopari kāme, tattha vāpi tihetukā.</gathalast>
    <hangnum line="27" number="93"></hangnum>
    <gatha1 line="28"> Paṭisandhi bhavaṅgañca, ekamevekajātiyaṃ;</gatha1>
    <gathalast line="29">Cuti cārammaṇañcassa, evameva yathārahaṃ.</gathalast>
    <hangnum line="30" number="94"></hangnum>
    <gatha1 line="31"> Rūpādārammaṇe cakkhu-ppasādādimhi ghaṭṭite;</gatha1>
    <gathalast line="32">Majjhe bhavaṅgaṃ chinditvā, vīthi nāma pavattati.</gathalast>
    <hangnum line="33" number="95"></hangnum>
    <gatha1 line="34"> Āvajjapañcaviññāṇasampaṭicchanatīraṇā;</gatha1>
    <gathalast line="35">Voṭṭhabbakāmajavanatadārammaṇanāmakā.</gathalast>
    <hangnum line="36" number="96"></hangnum>
    <gatha1 line="37"> Satteva ṭhānasaṅkhepā, pañcadvārikamānasā;</gatha1>
    <gathalast line="38">Catupaññāsa sabbepi, vitthārena sarūpato.</gathalast>
    <hangnum line="39" number="97"></hangnum>
    <gatha1 line="40"> Āvajjasabbajavanatadārammaṇanāmakā;</gatha1>
    <gathalast line="41">Sattasaṭṭhi sarūpena, manodvārikamānasā.</gathalast>
    <hangnum line="42" number="98"></hangnum>
    <gatha1 line="43"> Iṭṭhe ārammaṇe honti, puññapākāni sabbathā;</gatha1>
    <gathalast line="44">Aniṭṭhe pāpapākāni, niyamoyaṃ pakāsito.</gathalast>
    <hangnum line="45" number="99"></hangnum>
    <gatha1 line="46"> Tatthāpi atiiṭṭhamhi, tadārammaṇatīraṇaṃ;</gatha1>
    <gathalast line="47">Somanassayutaṃ iṭṭhamajjhattamhi upekkhitaṃ.</gathalast>
    <hangnum line="48" number="100"></hangnum>
    <gatha1 line="49"> Gocaretiparittamhi <pageBreak edition="Vipassana Research Institut" number="0.0011" />, atiappāyuke pana;</gatha1>
    <gathalast line="50">Bhavaṅgameva calati, moghavāroti so kato.</gathalast>
    <hangnum line="51" number="101"></hangnum>
    <gatha1 line="52"> Voṭṭhabbanaṃ parittamhi, dvattikkhattuṃ pavattati;</gatha1>
    <gathalast line="53">Tato bhavaṅgapātova, sopi moghoti vuccati.</gathalast>
    <hangnum line="54" number="102"></hangnum>
    <gatha1 line="55"> Javanañca mahantamhi, javitvāna tato paraṃ;</gatha1>
    <gathalast line="56">Na sambhoti tadālambaṃ, sopi moghoti vuccati.</gathalast>
    <hangnum line="57" number="103"></hangnum>
    <gatha1 line="58"> Gocaretimahantamhi, atidīghāyuke pana;</gatha1>
    <gathalast line="59">Sambhoti ca tadālambaṃ, sampuṇṇoti pavuccati.</gathalast>
    <hangnum line="60" number="104"></hangnum>
    <gatha1 line="61"> Gocaretimahantamhi, tadārammaṇasambhavo;</gatha1>
    <gathalast line="62">Pañcadvāre manodvāre, vibhūte pana gocare.</gathalast>
    <hangnum line="63" number="105"></hangnum>
    <gatha1 line="64"> Kāmāvacarasattānaṃ <pageBreak edition="Myanmar" number="0.0010" />, kāmāvacaragocare;</gatha1>
    <gathalast line="65">Parittajavanesveva, tadārammaṇamuddise.</gathalast>
    <hangnum line="66" number="106"></hangnum>
    <gatha1 line="67"> Nātitikkhe nātisīghe, nātitejussade jave;</gatha1>
    <gathalast line="68">Samamandappavattamhi, tadārammaṇamicchitaṃ.</gathalast>
    <hangnum line="69" number="107"></hangnum>
    <gatha1 line="70"> Sukhopetaṃ tadālambaṃ, upekkhākriyato paraṃ;</gatha1>
    <gathalast line="71">Na hotupekkhāsahitaṃ, sukhitakriyato tathā.</gathalast>
    <hangnum line="72" number="108"></hangnum>
    <gatha1 line="73"> Na hoti domanassamhā, somanassikamānasaṃ;</gatha1>
    <gathalast line="74">Tadārammaṇamaññañca, bhavaṅgaṃ cuti vā tathā.</gathalast>
    <hangnum line="75" number="109"></hangnum>
    <gatha1 line="76"> Rajjanādivasenettha, javanākusalaṃ bhave;</gatha1>
    <gathalast line="77">Kusalaṃ pana sambhoti, saddhāpaññādisambhave.</gathalast>
    <hangnum line="78" number="110"></hangnum>
    <gatha1 line="79"> Tadeva vītarāgānaṃ, kriyā nāma pavuccati;</gatha1>
    <gathalast line="80">Avipākatamāpannaṃ, vaṭṭamūlaparikkhayā.</gathalast>
    <hangnum line="81" number="111"></hangnum>
    <gatha1 line="82"> Appanājavanaṃ sesaṃ, mahaggatamanuttaraṃ;</gatha1>
    <gathalast line="83">Chabbīsati yathāyogaṃ, appanāvīthiyaṃ bhave.</gathalast>
    <hangnum line="84" number="112"></hangnum>
    <gatha1 line="85"> Parikammaṃ <pageBreak edition="Vipassana Research Institut" number="0.0012" /> karontassa, kasiṇādikagocare;</gatha1>
    <gathalast line="86">Susamāhitacittassa, upacārasamādhinā.</gathalast>
    <hangnum line="87" number="113"></hangnum>
    <gatha1 line="88"> Parikammopacārānulomagotrabhuto paraṃ;</gatha1>
    <gathalast line="89">Pañcamaṃ vā catutthaṃ vā, javanaṃ hoti appanā.</gathalast>
    <hangnum line="90" number="114"></hangnum>
    <gatha1 line="91"> Puthujjanāna sekkhānaṃ, kāmapuññatihetuto;</gatha1>
    <gathalast line="92">Tihetukāmakriyato, vītarāgānamappanā.</gathalast>
    <hangnum line="93" number="115"></hangnum>
    <gatha1 line="94"> Tatrāpi sukhitajavaṃ, sukhitadvayato paraṃ;</gatha1>
    <gathalast line="95">Upekkhitamhā sambhoti, upekkhekaggatāyutaṃ.</gathalast>
    <hangnum line="96" number="116"></hangnum>
    <gatha1 line="97"> Pañca vāre cha vā satta, parittajavanaṃ bhave;</gatha1>
    <gathalast line="98">Sakiṃ dve vā tadālambaṃ, sakimāvajjanādayo.</gathalast>
    <hangnum line="99" number="117"></hangnum>
    <gatha1 line="100"> Appanājavanañcekaṃ, paṭhamuppattiyaṃ pana;</gatha1>
    <gathalast line="101">Tato paraṃ vasībhūtaṃ, ahorattaṃ pavattati.</gathalast>
    <hangnum line="102" number="118"></hangnum>
    <gatha1 line="103"> Sakiṃ <pageBreak edition="Myanmar" number="0.0011" /> dve vā nirodhassa, samāpattikkhaṇe pana;</gatha1>
    <gathalast line="104">Catutthāruppajavanaṃ, tato cittaṃ nirujjhati.</gathalast>
    <hangnum line="105" number="119"></hangnum>
    <gatha1 line="106"> Nirodhā vuṭṭhahantassa, upariṭṭhaphaladvayaṃ;</gatha1>
    <gathalast line="107">Pañcābhiññā tathā maggā, ekacittakkhaṇā matā.</gathalast>
    <hangnum line="108" number="120"></hangnum>
    <gatha1 line="109"> Phalamekadvayaṃ tathā, tisso vā maggavīthiyaṃ;</gatha1>
    <gathalast line="110">Samāpattikkhaṇe tampi, ahorattaṃ pavattati.</gathalast>
    <hangnum line="111" number="121"></hangnum>
    <gatha1 line="112"> Pañcadvāre na labbhanti, lokuttaramahaggatā;</gatha1>
    <gathalast line="113">Vīthimuttamanodhātu, pañca cittāni antime.</gathalast>
    <hangnum line="114" number="122"></hangnum>
    <gatha1 line="115"> Parittāneva sabbāni, pañcadvāresu sambhavā;</gatha1>
    <gathalast line="116">Manodvāramhi voṭṭhabba-tadālambajavā siyuṃ.</gathalast>
    <hangnum line="117" number="123"></hangnum>
    <gatha1 line="118"> Ghānajivhākāyavīthi, tadārammaṇameva ca;</gatha1>
    <gathalast line="119">Rūpe natthi tathārūpe, cakkhusotāpi vīthiyo.</gathalast>
    <hangnum line="120" number="124"></hangnum>
    <gatha1 line="121"> Sabbāpi <pageBreak edition="Vipassana Research Institut" number="0.0013" /> vīthiyo kāme,</gatha1>
    <gatha2 line="122">Rūpe tisso pakāsitā;</gatha2>
    <gatha3 line="123">Ekā vīthi panārūpe,</gatha3>
    <gathalast line="124">Natthāsaññīsu kācipi.</gathalast>
    <hangnum line="125" number="125"></hangnum>
    <gatha1 line="126"> Sattāpi vīthicittāni, kāme rūpe cha sambhavā;</gatha1>
    <gathalast line="127">Arūpe dve manodvārā-vajjanaṃ javananti cāti.</gathalast>
    <centered line="128">Iti cittavibhāge vīthisaṅgahakathā niṭṭhitā.</centered>
    <centered line="129">Tatiyo paricchedo.</centered>
  </content>
</document>