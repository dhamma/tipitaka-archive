<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf60.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/ekunavisatimo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>ekunavisatimo paricchedo</basename>
    <titlePath>Ekūnavīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">Ekūnavīsatimo paricchedo</chapter>
    <subhead line="2">19. Pabhedakathā</subhead>
    <hangnum line="3" number="706"></hangnum>
    <gatha1 line="4"> Aṭṭhavīsavidhampetaṃ, rūpaṃ dāni yathārahaṃ;</gatha1>
    <gathalast line="5">Bhūtarūpādibhedehi, vibhajeyya vicakkhaṇo.</gathalast>
    <hangnum line="6" number="707"></hangnum>
    <gatha1 line="7"> Pathavādikamidanti, bhūtarūpaṃ catubbidhaṃ;</gatha1>
    <gathalast line="8">Upādārūpamaññaṃ tu, catuvīsatividhaṃ bhave.</gathalast>
    <hangnum line="9" number="708"></hangnum>
    <gatha1 line="10"> Pañcavidhampi cakkhādirūpamajjhattikaṃ mataṃ;</gatha1>
    <gathalast line="11">Tevīsatividhaṃ sesaṃ, bāhiranti pavuccati.</gathalast>
    <hangnum line="12" number="709"></hangnum>
    <gatha1 line="13"> Rūpasaddagandharasaphoṭṭhabbā satta pañcadhā;</gatha1>
    <gathalast line="14">Pañcappasādavisayā, pañcārammaṇanāmakā.</gathalast>
    <hangnum line="15" number="710"></hangnum>
    <gatha1 line="16"> Ekavīsatividhaṃ <pageBreak edition="Vipassana Research Institut" number="0.0069" /> sesaṃ, dhammārammaṇasaṅgahaṃ;</gatha1>
    <gathalast line="17">Manoviññāṇaviññeyyaṃ, manodvārassa gocaraṃ.</gathalast>
    <hangnum line="18" number="711"></hangnum>
    <gatha1 line="19"> Pasādā visayā ceva, pañcakā dvepi sambhavā;</gatha1>
    <gathalast line="20">Dvādasāpi sarūpena, dasāyatanadhātuyo.</gathalast>
    <hangnum line="21" number="712"></hangnum>
    <gatha1 line="22"> Yadedaṃ pana sabbampi, rūpaṃ sappaṭighaṃ mataṃ;</gatha1>
    <gathalast line="23">Tadevoḷārikaṃ nāma, santiketi pavuccati.</gathalast>
    <hangnum line="24" number="713"></hangnum>
    <gatha1 line="25"> Sesamappaṭighaṃ nāma, dhammāyatanadhātu ca;</gatha1>
    <gathalast line="26">Sukhumañceva rūpañca, rūpaṃ soḷasadhā ṭhitaṃ.</gathalast>
    <hangnum line="27" number="714"></hangnum>
    <gatha1 line="28"> Chabbidhā vatthurūpaṃ tu, pasādahadayampi ca;</gatha1>
    <gathalast line="29">Avatthurūpaṃ sesaṃ tu, dvāvīsatividhaṃ bhave.</gathalast>
    <hangnum line="30" number="715"></hangnum>
    <gatha1 line="31"> Pasādā <pageBreak edition="Myanmar" number="0.0063" /> ceva viññatti, dvārarūpaṃ tu sattadhā;</gatha1>
    <gathalast line="32">Sesaṃ advārarūpaṃ tu, ekavīsavidhampi ca.</gathalast>
    <hangnum line="33" number="716"></hangnum>
    <gatha1 line="34"> Pasādā bhāvayugaḷaṃ, jīvitañceti aṭṭhadhā;</gatha1>
    <gathalast line="35">Indriyarūpamaññaṃ tu, vīsadhānindriyaṃ siyā.</gathalast>
    <hangnum line="36" number="717"></hangnum>
    <gatha1 line="37"> Vaṇṇo gandho raso ojā, bhūtarūpanti aṭṭhadhā;</gatha1>
    <gathalast line="38">Avinibbhogamitaraṃ, vinibbhogaṃ tu vīsadhā.</gathalast>
    <hangnum line="39" number="718"></hangnum>
    <gatha1 line="40"> Avinibbhogarūpāni, saddavatthindriyāni ca;</gatha1>
    <gathalast line="41">Nipphannaṃ aṭṭhārasadhā, rūparūpanti veditaṃ.</gathalast>
    <hangnum line="42" number="719"></hangnum>
    <gatha1 line="43"> Paricchedo panākāso, viññattilahutādayo;</gatha1>
    <gathalast line="44">Vikārā lakkhaṇā ceva, rūpassupacayādayo.</gathalast>
    <hangnum line="45" number="720"></hangnum>
    <gatha1 line="46"> Dasadhāpi anipphannaṃ, natthetaṃ paramatthato;</gatha1>
    <gathalast line="47">Rūpassetanti katvāna, rūpamicceva vuccati.</gathalast>
    <hangnum line="48" number="721"></hangnum>
    <gatha1 line="49"> Rūpāyatanamevekaṃ, sanidassanamīritaṃ;</gatha1>
    <gathalast line="50">Anidassanamaññaṃ tu, sattavīsatividhampi ca.</gathalast>
    <hangnum line="51" number="722"></hangnum>
    <gatha1 line="52"> Kammajaṃ <pageBreak edition="Vipassana Research Institut" number="0.0070" /> panupādinnaṃ, anupādinnakāparaṃ;</gatha1>
    <gathalast line="53">Tividhaṃ cittajañceva, utujāhārajanti ca.</gathalast>
    <hangnum line="54" number="723"></hangnum>
    <gatha1 line="55"> Cakkhusamphassavatthūti, cakkhudhātu pakittitā;</gatha1>
    <gathalast line="56">Na vatthu tassa sesaṃ tu, sattavīsatividhaṃ bhave.</gathalast>
    <hangnum line="57" number="724"></hangnum>
    <gatha1 line="58"> Sotasamphassavatthādi-vasā ca duvidhā tathā;</gatha1>
    <gathalast line="59">Tividhā ca vibhāveyya, yathāsambhavato kathaṃ.</gathalast>
    <hangnum line="60" number="725"></hangnum>
    <gatha1 line="61"> Sanidassanarūpañca, vaṇṇo sappaṭighampi ca;</gatha1>
    <gathalast line="62">Anidassanamaññaṃ tu, thūlaṃ sappaṭighaṃ bhave.</gathalast>
    <hangnum line="63" number="726"></hangnum>
    <gatha1 line="64"> Anidassanarūpañca, sesamappaṭighampi ca;</gatha1>
    <gathalast line="65">Soḷasāti ca sabbampi, rūpaṃ tividhamuddise.</gathalast>
    <hangnum line="66" number="727"></hangnum>
    <gatha1 line="67"> Apattagāhakaṃ nāma, cakkhusotadvayaṃ pana;</gatha1>
    <gathalast line="68">Sampattagāhakaṃ nāma, ghānādittayamīritaṃ.</gathalast>
    <hangnum line="69" number="728"></hangnum>
    <gatha1 line="70"> Agāhakamato <pageBreak edition="Myanmar" number="0.0064" /> sesaṃ, tevīsatividhaṃ bhave;</gatha1>
    <gathalast line="71">Kiñci sārammaṇaṃ nāma, na gayhatīti sabbathā.</gathalast>
    <hangnum line="72" number="729"></hangnum>
    <gatha1 line="73"> Upādā ajjhattikaṃ rūpaṃ, upādā bāhiraṃ tathā;</gatha1>
    <gathalast line="74">Nopādā bāhirañceti, evampi tividhaṃ bhave.</gathalast>
    <hangnum line="75" number="730"></hangnum>
    <gatha1 line="76"> Ajjhattikamupādinnaṃ, bāhirañca tathāparaṃ;</gatha1>
    <gathalast line="77">Anupādinnakañceti, evamādivasāpi ca.</gathalast>
    <hangnum line="78" number="731"></hangnum>
    <gatha1 line="79"> Diṭṭhaṃ rūpaṃ sutaṃ saddo, gandhādi tividhaṃ mutaṃ;</gatha1>
    <gathalast line="80">Viññātamaññaviññeyyaṃ, manasāti catubbidhaṃ.</gathalast>
    <hangnum line="81" number="732"></hangnum>
    <gatha1 line="82"> Rūparūpaṃ paricchedo, vikāro lakkhaṇaṃ kamā;</gatha1>
    <gathalast line="83">Aṭṭhārasekakaṃ pañca, catukkanti ca taṃ tathā.</gathalast>
    <hangnum line="84" number="733"></hangnum>
    <gatha1 line="85"> Dvārañca hoti vatthu ca, na vatthu dvārameva tu;</gatha1>
    <gathalast line="86">Na dvāraṃ vatthumevātha, nobhayanti ca niddise.</gathalast>
    <hangnum line="87" number="734"></hangnum>
    <gatha1 line="88"> Upādā <pageBreak edition="Vipassana Research Institut" number="0.0071" /> anupādinnaṃ, anupādinnakaṃ tathā;</gatha1>
    <gathalast line="89">Nopādā duvidhañceti, catuddhevampi desitaṃ.</gathalast>
    <hangnum line="90" number="735"></hangnum>
    <gatha1 line="91"> Sappaṭigghamupādā ca, rūpamappaṭighaṃ tathā;</gatha1>
    <gathalast line="92">Nopādā duvidhañceti, catuddhā evamādito.</gathalast>
    <hangnum line="93" number="736"></hangnum>
    <gatha1 line="94"> Ekādasekajarūpaṃ, hadayindriyanavakaṃ;</gatha1>
    <gathalast line="95">Kammajaṃ cittajañceva, tathā viññattikaṃ dvayaṃ.</gathalast>
    <hangnum line="96" number="737"></hangnum>
    <gatha1 line="97"> Saddo cittotujo tasmā, rūpamekaṃ dvijaṃ mataṃ;</gatha1>
    <gathalast line="98">Cittotāhārasambhūtaṃ, lahutādittayaṃ tijaṃ.</gathalast>
    <hangnum line="99" number="738"></hangnum>
    <gatha1 line="100"> Navākāsāvinibbhogā, kammādicatusambhavā;</gatha1>
    <gathalast line="101">Atha lakkhaṇarūpanti, rūpamevaṃ tu pañcadhā.</gathalast>
    <hangnum line="102" number="739"></hangnum>
    <gatha1 line="103"> Navākāsāvinibbhogā, nava vatthindriyāni ca;</gatha1>
    <gathalast line="104">Aṭṭhārasavidhaṃ rūpaṃ, kammajaṃ hoti piṇḍitaṃ.</gathalast>
    <hangnum line="105" number="740"></hangnum>
    <gatha1 line="106"> Saddākāsāvinibbhogā, viññattilahutādayo;</gatha1>
    <gathalast line="107">Pañcadasavidhaṃ rūpaṃ, cittasambhavamuddise.</gathalast>
    <hangnum line="108" number="741"></hangnum>
    <gatha1 line="109"> Saddākāsāvinibbhogā <pageBreak edition="Myanmar" number="0.0065" />, lahutādittayanti ca;</gatha1>
    <gathalast line="110">Utusambhavamīrenti, rūpaṃ terasadhā ṭhitaṃ.</gathalast>
    <hangnum line="111" number="742"></hangnum>
    <gatha1 line="112"> Paricchedāvinibbhogā, lahutādittayampi ca;</gatha1>
    <gathalast line="113">Evamāhārajaṃ nāma, rūpaṃ dvādasadhā ṭhitaṃ.</gathalast>
    <hangnum line="114" number="743"></hangnum>
    <gatha1 line="115"> Jāti jarā ca maraṇaṃ, na kutocipi jāyati;</gatha1>
    <gathalast line="116">Evampi pañcadhā hoti, rūpajātivibhāgato.</gathalast>
    <hangnum line="117" number="744"></hangnum>
    <gatha1 line="118"> Pañcavīsatividhaṃ kammaṃ, kāmarūpavavatthitaṃ;</gatha1>
    <gathalast line="119">Janeti kammajaṃ rūpaṃ, kāmarūpabhavadvaye.</gathalast>
    <hangnum line="120" number="745"></hangnum>
    <gatha1 line="121"> Pañcaviññāṇamāruppa-vipākā sabbasandhiyo;</gatha1>
    <gathalast line="122">Cuti khīṇāsavasseti, soḷasete vivajjaye.</gathalast>
    <hangnum line="123" number="746"></hangnum>
    <gatha1 line="124"> Pañcasattati <pageBreak edition="Vipassana Research Institut" number="0.0072" /> sesāni, cittānimāni sambhavā;</gatha1>
    <gathalast line="125">Janenti cittajaṃ rūpaṃ, pañcavokārabhūmiyaṃ.</gathalast>
    <hangnum line="126" number="747"></hangnum>
    <gatha1 line="127"> Janebhi utujaṃ rūpaṃ, tejodhātu bhavadvaye;</gatha1>
    <gathalast line="128">Kāmabhūmiyamojā tu, janetāhārajaṃ tathā.</gathalast>
    <hangnum line="129" number="748"></hangnum>
    <gatha1 line="130"> Kammaṃ janeti rūpāni, attajāni khaṇe khaṇe;</gatha1>
    <gathalast line="131">Cittamuppādakālamhi, uppādānantaraṃ paraṃ.</gathalast>
    <hangnum line="132" number="749"></hangnum>
    <gatha1 line="133"> Utusambhavamīrenti, rūpaṃ terasadhā ṭhitaṃ;</gatha1>
    <gathalast line="134">Paricchedāvinibbhogā, lahutādittayampi ca.</gathalast>
    <hangnum line="135" number="750"></hangnum>
    <gatha1 line="136"> Sandhiyampi kammajaṃ tu, pavattepi ca sambhavā;</gatha1>
    <gathalast line="137">Janeti rūpaṃ sesāni, pavatte, na tu sandhiyaṃ.</gathalast>
    <hangnum line="138" number="751"></hangnum>
    <gatha1 line="139"> Indriyabaddhasantāne, kammādi tividhampi ca;</gatha1>
    <gathalast line="140">Janeti rūpaṃ matake, bāhire tu yathārahaṃ.</gathalast>
    <hangnum line="141" number="752"></hangnum>
    <gatha1 line="142"> Iti kammādayo rūpaṃ, janenti ca yathāsakaṃ;</gatha1>
    <gathalast line="143">Sesānampi ca rūpānaṃ, paccayā honti sambhavā.</gathalast>
    <hangnum line="144" number="753"></hangnum>
    <gatha1 line="145"> Iti <pageBreak edition="Myanmar" number="0.0066" /> rūpavibhāgañca, jātibhedañca sambhavā;</gatha1>
    <gathalast line="146">Janakādippabhedañca, rūpānaṃ tattha dīpayeti.</gathalast>
    <centered line="147">Iti rūpavibhāge pabhedakathā niṭṭhitā.</centered>
    <centered line="148">Ekūnavīsatimo paricchedo.</centered>
  </content>
</document>