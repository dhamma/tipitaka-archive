<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf51.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/dasamo paricchedo.xml</archivePath>
    <baseFileName>dasamo paricchedo</baseFileName>
    <titlePath>Dasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Dasamo paricchedo</chapter>
    <subhead line="2">10. Pabhedakathā</subhead>
    <hangnum line="3" number="352"></hangnum>
    <gatha1 line="4"> Ekuppādā nirodhā ca, ekālambaṇavatthukā;</gatha1>
    <gathalast line="5">Sahagatā sahajātā, saṃsaṭṭhā sahavuttino.</gathalast>
    <hangnum line="6" number="353"></hangnum>
    <gatha1 line="7"> Tepaññāsa paniccete, sampayuttā yathārahaṃ;</gatha1>
    <gathalast line="8">Cittacetasikā dhammā, aṭṭhārasavidhāpi ca.</gathalast>
    <hangnum line="9" number="354"></hangnum>
    <gatha1 line="10"> Ekadhā <pageBreak edition="Vipassana Research Institut" number="0.0035" /> chabbidhā ceva, catudhā sattadhā ṭhitā;</gatha1>
    <gathalast line="11">Cittuppādapabhedena, bhinditabbā vibhāvinā.</gathalast>
    <hangnum line="12" number="355"></hangnum>
    <gatha1 line="13"> Aṭṭha dhammāvinibbhogā, bhinnāsīti navuttarā;</gatha1>
    <gathalast line="14">Sattasataṃ dasa dve ca, sabbe honti samissitā.</gathalast>
    <hangnum line="15" number="356"></hangnum>
    <gatha1 line="16"> Santīraṇamanodhātu, sitavoṭṭhabbanā tathā;</gatha1>
    <gathalast line="17">Apuññā kāmapuññā ca, mahāpākā mahākriyā.</gathalast>
    <hangnum line="18" number="357"></hangnum>
    <gatha1 line="19"> Paṭhamajjhānadhammā ca, lokuttaramahaggatā;</gatha1>
    <gathalast line="20">Pañcapaññāsa sabbepi, vitakkā honti bheditā.</gathalast>
    <hangnum line="21" number="358"></hangnum>
    <gatha1 line="22"> Vicārāpi ca teyeva, dutiyajjhānanāmakā;</gatha1>
    <gathalast line="23">Ekādasāpare ceti, chasaṭṭhi paridīpitā.</gathalast>
    <hangnum line="24" number="359"></hangnum>
    <gatha1 line="25"> Apuññā kāmapuññā ca, mahāpākā mahākriyā;</gatha1>
    <gathalast line="26">Catukkā ceva cattāro, sitañca sukhatīraṇaṃ.</gathalast>
    <hangnum line="27" number="360"></hangnum>
    <gatha1 line="28"> Paṭhamāditikajjhānā <pageBreak edition="Myanmar" number="0.0032" />, lokuttaramahaggatā;</gatha1>
    <gathalast line="29">Iccevamekapaññāsa, pītiyo honti sabbathā.</gathalast>
    <hangnum line="30" number="361"></hangnum>
    <gatha1 line="31"> Sitavoṭṭhabbanā dve ca, sāvajjā cānavajjakā;</gatha1>
    <gathalast line="32">Bhinnamevaṃ tu vīriyaṃ, tesattatividhaṃ bhave.</gathalast>
    <hangnum line="33" number="362"></hangnum>
    <gatha1 line="34"> Sāvajjā cānavajjā ca, momūhadvayavajjitā;</gatha1>
    <gathalast line="35">Chandā bhavanti sabbepi, saṭṭhibhedā navuttarā.</gathalast>
    <hangnum line="36" number="363"></hangnum>
    <gatha1 line="37"> Santīraṇamanodhātu, sitavoṭṭhabbanā tathā;</gatha1>
    <gathalast line="38">Sāvajjā cānavajjā ca, vicikicchāvivajjitā.</gathalast>
    <hangnum line="39" number="364"></hangnum>
    <gatha1 line="40"> Adhimokkhā paniccevaṃ, aṭṭhasattati bheditā;</gatha1>
    <gathalast line="41">Tisataṃ navuti dve ca, bhinnā honti pakiṇṇakā.</gathalast>
    <hangnum line="42" number="365"></hangnum>
    <gatha1 line="43"> Ekūnasaṭṭhi vā honti, saddhādekūnavīsati;</gatha1>
    <gathalast line="44">Sahassañca satañcekaṃ, ekavīsañca sabbathā.</gathalast>
    <hangnum line="45" number="366"></hangnum>
    <gatha1 line="46"> Ñāṇena <pageBreak edition="Vipassana Research Institut" number="0.0036" /> sampayuttā ca, kāme dvādasadhāpare;</gatha1>
    <gathalast line="47">Pañcatiṃsāti paññāpi, sattatālīsadhā kathā.</gathalast>
    <hangnum line="48" number="367"></hangnum>
    <gatha1 line="49"> Rūpajjhānacatukkā ca, kāmapuññā mahākriyā;</gatha1>
    <gathalast line="50">Aṭṭhavīsappamaññevaṃ, chappaññāsa bhavanti ca.</gathalast>
    <hangnum line="51" number="368"></hangnum>
    <gatha1 line="52"> Anuttarā kāmapuññā, tisso viratiyo pana;</gatha1>
    <gathalast line="53">Honti soḷasadhā bhinnā, aṭṭhatālīsa piṇḍitā.</gathalast>
    <hangnum line="54" number="369"></hangnum>
    <gatha1 line="55"> Pañcavīsānavajjevaṃ, sampayuttā catubbidhā;</gatha1>
    <gathalast line="56">Sahassadvisatañceva, dvi ca sattati bhedato.</gathalast>
    <hangnum line="57" number="370"></hangnum>
    <gatha1 line="58"> Cattāro pāpasāmaññā, bhinnā dvādasadhā pana;</gatha1>
    <gathalast line="59">Aṭṭhatālīsadhā honti, te sabbe paripiṇḍitā.</gathalast>
    <hangnum line="60" number="371"></hangnum>
    <gatha1 line="61"> Lobho panaṭṭhadhā bhinno, thinamiddhañca pañcadhā;</gatha1>
    <gathalast line="62">Catudhā diṭṭhimāno ca, catudhā diṭṭhiyo visuṃ.</gathalast>
    <hangnum line="63" number="372"></hangnum>
    <gatha1 line="64"> Dvidhā dosādicattāro, vicikicchekadhāti ca;</gatha1>
    <gathalast line="65">Sāvajjā sattadhā vuttā, bhinnāsīti tikuttarā.</gathalast>
    <hangnum line="66" number="373"></hangnum>
    <gatha1 line="67"> Iccaṭṭhārasadhā <pageBreak edition="Myanmar" number="0.0033" /> vuttā, tepaññāsāpi bhedato;</gatha1>
    <gathalast line="68">Dvisahassañca tu sataṃ, bhavantekūnasaṭṭhi ca.</gathalast>
    <hangnum line="69" number="374"></hangnum>
    <gatha1 line="70"> Vitakkavicārapītisukhopekkhāsu pañcasu;</gatha1>
    <gathalast line="71">Bhinditvā jhānabhedena, gahetabbā anuttarā.</gathalast>
    <hangnum line="72" number="375"></hangnum>
    <gatha1 line="73"> Aññatra pana sabbattha, natthi bhedappayojanaṃ;</gatha1>
    <gathalast line="74">Aṭṭheva kasmā gayhanti, abhedenāti lakkhaye.</gathalast>
    <hangnum line="75" number="376"></hangnum>
    <gatha1 line="76"> Paṭhamādicatujjhānā, lokuttaramahaggatā;</gatha1>
    <gathalast line="77">Iccekamekadasadhā, catutālīsa piṇḍitā.</gathalast>
    <hangnum line="78" number="377"></hangnum>
    <gatha1 line="79"> Tevīsa pañcamā ceti, sattasaṭṭhi samissitā;</gatha1>
    <gathalast line="80">Appanā tattha sabbāpi, aṭṭhapaññāsa dīpitā.</gathalast>
    <hangnum line="81" number="378"></hangnum>
    <gatha1 line="82"> Pañcatiṃseva <pageBreak edition="Vipassana Research Institut" number="0.0037" /> saṅkhepā, lokuttaramahaggatā;</gatha1>
    <gathalast line="83">Appanā tattha sabbāpi, chabbīsati pakāsitā.</gathalast>
    <hangnum line="84" number="379"></hangnum>
    <gatha1 line="85"> Iddhividhaṃ dibbasotaṃ, cetopariyanāmakā;</gatha1>
    <gathalast line="86">Pubbenivāsānussati, dibbacakkhūti pañcadhā.</gathalast>
    <hangnum line="87" number="380"></hangnum>
    <gatha1 line="88"> Abhiññāñāṇamīrenti, rūpāvacarapañcamā;</gatha1>
    <gathalast line="89">Kusalañca kriyā ceti, bheditaṃ duvidhampi ca.</gathalast>
    <hangnum line="90" number="381"></hangnum>
    <gatha1 line="91"> Taṃ dvayampi sammissetvā, pañcābhiññā ca lokiyā;</gatha1>
    <gathalast line="92">Āsavakkhayañāṇañca, chaḷabhiññā pavuccare.</gathalast>
    <hangnum line="93" number="382"></hangnum>
    <gatha1 line="94"> Lokiyā ca dasābhiññā, bhinditvā kusalakriyā;</gatha1>
    <gathalast line="95">Sattasattati jhānāni, aṭṭhasaṭṭhi panappanā.</gathalast>
    <hangnum line="96" number="383"></hangnum>
    <gatha1 line="97"> Sattasattati cittāni, catupaññāsa sabbathā;</gatha1>
    <gathalast line="98">Pacitāni ca cittāni, ekatiṃsasataṃ siyunti.</gathalast>
    <centered line="99">Iti cetasikavibhāge pabhedakathā niṭṭhitā.</centered>
    <centered line="100">Dasamo paricchedo.</centered>
  </content>
</document>