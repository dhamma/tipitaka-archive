<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf27.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/1. pathamo paricchedo_.xml</archivePath>
    <baseFileName>1. pathamo paricchedo_</baseFileName>
    <titlePath>1. Paṭhamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">1. Paṭhamo paricchedo</chapter>
    <subhead line="2">Nāmattayavibhāgo</subhead>
    <hangnum line="3" number="3"></hangnum>
    <gatha1 line="4"> Tattha <pageBreak edition="V" number="0.0002" /> cittaṃ cetasikaṃ, nibbānanti mataṃ tidhā;</gatha1>
    <gathalast line="5">Nāmaṃ rūpaṃ tu duvidhaṃ, bhūtopādāyabhedato.</gathalast>
    <hangnum line="6" number="4"></hangnum>
    <gatha1 line="7"> Kāmabhūmādibhedena, tattha cittaṃ catubbidhaṃ;</gatha1>
    <gathalast line="8">Cetoyuttā dvipaññāsa, dhammā cetasikā matā.</gathalast>
    <hangnum line="9" number="5"></hangnum>
    <gatha1 line="10"> Cakkhusotaghānajivhā-kāyaviññāṇadhātuyo;</gatha1>
    <gathalast line="11">Sampaṭicchanacittañca, tathā santīraṇadvayaṃ.</gathalast>
    <hangnum line="12" number="6"></hangnum>
    <gatha1 line="13"> Somanassasahagataṃ, upekkhāsahitanti ca;</gatha1>
    <gathalast line="14">Iccāhetukacittāni, puññapākāni aṭṭhadhā.</gathalast>
    <hangnum line="15" number="7"></hangnum>
    <gatha1 line="16"> Somanassayutaṃ tattha, hitvā santīraṇaṃ tathā;</gatha1>
    <gathalast line="17">Sattākusalapākāni, tānevāti viniddise.</gathalast>
    <hangnum line="18" number="8"></hangnum>
    <gatha1 line="19"> Pañcadvāramanodvārāvajjanaṃ <pageBreak edition="M" number="0.0002" /> hasananti ca;</gatha1>
    <gathalast line="20">Kriyacittamudīritaṃ, tividhampi ahetukaṃ.</gathalast>
    <hangnum line="21" number="9"></hangnum>
    <gatha1 line="22"> Evaṃ aṭṭhārasavidhaṃ, mānasaṃ hotihetukaṃ;</gatha1>
    <gathalast line="23">Mūlabhedenākusalaṃ, cittaṃ tu tividhaṃ mataṃ.</gathalast>
    <hangnum line="24" number="10"></hangnum>
    <gatha1 line="25"> Somanassasahagataṃ, upekkhāsahitaṃ tathā;</gatha1>
    <gathalast line="26">Diṭṭhigatasampayuttaṃ, vippayuttanti bheditaṃ.</gathalast>
    <hangnum line="27" number="11"></hangnum>
    <gatha1 line="28"> Asaṅkhāraṃ sasaṅkhāramiti bhinnaṃ panaṭṭhadhā;</gatha1>
    <gathalast line="29">Lobhamūlaṃ pakāsenti, tatthākusalamānasaṃ.</gathalast>
    <hangnum line="30" number="12"></hangnum>
    <gatha1 line="31"> Domanassasahagataṃ, paṭighena samāyutaṃ;</gatha1>
    <gathalast line="32">Dosamūlamasaṅkhāraṃ, sasaṅkhārantipi dvidhā.</gathalast>
    <hangnum line="33" number="13"></hangnum>
    <gatha1 line="34"> Vicikicchāsahagataṃ <pageBreak edition="V" number="0.0003" />, uddhaccasahitanti ca;</gatha1>
    <gathalast line="35">Mohamūlañca duvidhaṃ, upekkhāya samāyutaṃ.</gathalast>
    <hangnum line="36" number="14"></hangnum>
    <gatha1 line="37"> Dvādasākusalānevaṃ, cittānīti vibhāvaye;</gatha1>
    <gathalast line="38">Hitvāhetukapāpāni, sobhanāni tato paraṃ.</gathalast>
    <hangnum line="39" number="15"></hangnum>
    <gatha1 line="40"> Somanassasahagataṃ, upekkhāsahitaṃ tathā;</gatha1>
    <gathalast line="41">Dvidhā ñāṇena saṃyuttaṃ, vippayuttanti bheditaṃ.</gathalast>
    <hangnum line="42" number="16"></hangnum>
    <gatha1 line="43"> Asaṅkhāraṃ sasaṅkhāramiti bhinnaṃ panaṭṭhadhā;</gatha1>
    <gathalast line="44">Sahetukāmāvacara-puññapākakriyā bhave.</gathalast>
    <hangnum line="45" number="17"></hangnum>
    <gatha1 line="46"> Kāme tevīsa pākāni, puññāpuññāni vīsati;</gatha1>
    <gathalast line="47">Ekādasa kriyā ceti, catupaññāsa sabbathā.</gathalast>
    <hangnum line="48" number="18"></hangnum>
    <gatha1 line="49"> Takkacārapītisukhekaggatāsahitaṃ pana;</gatha1>
    <gathalast line="50">Paṭhamajjhānakusalaṃ, vipākañca kriyā tathā.</gathalast>
    <hangnum line="51" number="19"></hangnum>
    <gatha1 line="52"> Dutiyaṃ takkato hīnaṃ, tatiyaṃ tu vicārato;</gatha1>
    <gathalast line="53">Catutthaṃ pītito hīnaṃ, upekkhekaggatāyutaṃ.</gathalast>
    <hangnum line="54" number="20"></hangnum>
    <gatha1 line="55"> Pañcamaṃ <pageBreak edition="M" number="0.0003" /> pañcadasadhā, rūpāvacaramīritaṃ;</gatha1>
    <gathalast line="56">Pañcamajjhānamevekamarūpāvacaraṃ pana.</gathalast>
    <hangnum line="57" number="21"></hangnum>
    <gatha1 line="58"> Ākāsānañcāyatanaṃ, puññapākakriyā tathā;</gatha1>
    <gatha2 line="59">Viññāṇañcāyatanañca, ākiñcaññāyatanakaṃ;</gatha2>
    <gathalast line="60">Nevasaññānāsaññāyatanaṃ dvādasadhā bhave.</gathalast>
    <hangnum line="61" number="22"></hangnum>
    <gatha1 line="62"> Sotāpattimaggacittaṃ, phalacittaṃ tathāparaṃ;</gatha1>
    <gathalast line="63">Sakadāgāmānāgāmi, arahattanti aṭṭhadhā.</gathalast>
    <hangnum line="64" number="23"></hangnum>
    <gatha1 line="65"> Jhānaṅgayogabhedena, katvekekaṃ tu pañcadhā;</gatha1>
    <gathalast line="66">Vitthārānuttaraṃ cittaṃ, cattālīsavidhaṃ bhave.</gathalast>
    <hangnum line="67" number="24"></hangnum>
    <gatha1 line="68"> Rūpāvacaracittāni <pageBreak edition="V" number="0.0004" />, gayhantānuttarāni ca;</gatha1>
    <gathalast line="69">Paṭhamādijjhānabhede, āruppañcāpi pañcame.</gathalast>
    <hangnum line="70" number="25"></hangnum>
    <gatha1 line="71"> Dvādasākusalānevaṃ, kusalānekavīsati;</gatha1>
    <gathalast line="72">Chattiṃseva vipākāni, kriyacittāni vīsati.</gathalast>
    <hangnum line="73" number="26"></hangnum>
    <gatha1 line="74"> Ekavīsasataṃ vātha, ekūnanavutīvidhaṃ;</gatha1>
    <gathalast line="75">Cittaṃ taṃsampayogena, bhinnā cetasikā tathā.</gathalast>
    <hangnum line="76" number="27"></hangnum>
    <gatha1 line="77"> Phasso ca vedanā saññā, cetanekaggatā tathā;</gatha1>
    <gathalast line="78">Jīvitaṃ manasīkāro, sabbasādhāraṇā matā.</gathalast>
    <hangnum line="79" number="28"></hangnum>
    <gatha1 line="80"> Takkacārādhimokkhā ca, vīriyaṃ chandapītiyo;</gatha1>
    <gathalast line="81">Pakiṇṇakā cha akkhātā, terasaññasamānatā.</gathalast>
    <hangnum line="82" number="29"></hangnum>
    <gatha1 line="83"> Pakiṇṇakā na viññāṇe, vitakko dutiyādisu;</gatha1>
    <gathalast line="84">Vicāro tatiyādimhi, adhimokkho tu kaṅkhite.</gathalast>
    <hangnum line="85" number="30"></hangnum>
    <gatha1 line="86"> Santīraṇamanodhātuttikesu vīriyaṃ tathā;</gatha1>
    <gathalast line="87">Catutthasukhite pīti, chandohetumhi momuhe.</gathalast>
    <hangnum line="88" number="31"></hangnum>
    <gatha1 line="89"> Chasaṭṭhi pañcapaññāsa, ekādasa ca soḷasa;</gatha1>
    <gathalast line="90">Sattati vīsati ceva, tāni cittāni dīpaye.</gathalast>
    <hangnum line="91" number="32"></hangnum>
    <gatha1 line="92"> Mohāhirikānottappa-muddhaccaṃ <pageBreak edition="M" number="0.0004" /> sabbapāpajaṃ;</gatha1>
    <gathalast line="93">Issāmaccherakukkuccadosā tu paṭighe tathā.</gathalast>
    <hangnum line="94" number="33"></hangnum>
    <gatha1 line="95"> Lobho lobhe tu diṭṭhi ca, diṭṭhiyutte viyuttake;</gatha1>
    <gathalast line="96">Māno ca thinamiddhaṃ tu, sasaṅkhāresu pañcasu.</gathalast>
    <hangnum line="97" number="34"></hangnum>
    <gatha1 line="98"> Kaṅkhite vicikicchāti, cuddasākusalānime;</gatha1>
    <gathalast line="99">Dvādasākusalesveva, niyamena vavatthitā.</gathalast>
    <hangnum line="100" number="35"></hangnum>
    <gatha1 line="101"> Saddhā sati hirottappaṃ, alobhādosamajjhatā;</gatha1>
    <gathalast line="102">Kāyacittānaṃ passaddhi, lahutā mudutā tathā.</gathalast>
    <hangnum line="103" number="36"></hangnum>
    <gatha1 line="104"> Kammaññatā <pageBreak edition="V" number="0.0005" /> ca pāguññaujutāti yugā cha ca;</gatha1>
    <gatha2 line="105">Ekūnavīsati dhammā, aññamaññāviyogino;</gatha2>
    <gathalast line="106">Ekūnasaṭṭhicittesu, sobhanesu pavattitā.</gathalast>
    <hangnum line="107" number="37"></hangnum>
    <gatha1 line="108"> Sammāvācā ca kammantājīvāti viratī imā;</gatha1>
    <gathalast line="109">Lokuttare sadā sabbā, saha kāmasubhe visuṃ.</gathalast>
    <hangnum line="110" number="38"></hangnum>
    <gatha1 line="111"> Karuṇāmuditā nānā, rūpe pañcamavajjite;</gatha1>
    <gathalast line="112">Kadāci kāme kusale, kriyacitte sahetuke.</gathalast>
    <hangnum line="113" number="39"></hangnum>
    <gatha1 line="114"> Tihetukesu cittesu, paññā sabbattha labbhati;</gatha1>
    <gathalast line="115">Ete saddhādayo dhammā, pañcavīsati sobhanā.</gathalast>
    <hangnum line="116" number="40"></hangnum>
    <gatha1 line="117"> Issāmaccherakukkuccaviratīkaruṇādayo;</gatha1>
    <gathalast line="118">Nānā kadāci māno ca, thinamiddhaṃ tathā saha.</gathalast>
    <hangnum line="119" number="41"></hangnum>
    <gatha1 line="120"> Satta sabbattha jāyanti, cha tu dhammā yathārahaṃ;</gatha1>
    <gathalast line="121">Cuddasākusalesveva, sobhanesveva sobhanā.</gathalast>
    <hangnum line="122" number="42"></hangnum>
    <gatha1 line="123"> Dvepaññāsa paniccevaṃ, dhamme saṅgayha mānase;</gatha1>
    <gathalast line="124">Labbhamāne vibhāveyya, paccekampi vicakkhaṇo.</gathalast>
    <hangnum line="125" number="43"></hangnum>
    <gatha1 line="126"> Sobhanaññasamānā ca, paṭhame viratī vinā;</gatha1>
    <gathalast line="127">Dutiyādīsu takkañca, vicāraṃ tatiyādisu.</gathalast>
    <hangnum line="128" number="44"></hangnum>
    <gatha1 line="129"> Catutthādīsu <pageBreak edition="M" number="0.0005" /> pītiñca, karuṇādiñca pañcame;</gatha1>
    <gathalast line="130">Hitvā neva viyojeyya, saṅkhipitvāna pañcadhā.</gathalast>
    <hangnum line="131" number="45"></hangnum>
    <gatha1 line="132"> Pañcatiṃsa catuttiṃsa, tettiṃsa ca yathākkamaṃ;</gatha1>
    <gathalast line="133">Dvattiṃsa tiṃsa evātha, jāyantīti mahaggate.</gathalast>
    <hangnum line="134" number="46"></hangnum>
    <gatha1 line="135"> Gahetvā viratī sabbā, hitvāna karuṇādayo;</gatha1>
    <gathalast line="136">Paṭhame dutiyādimhi, vitakkādiṃ vinā tathā.</gathalast>
    <hangnum line="137" number="47"></hangnum>
    <gatha1 line="138"> Pañcadhāva <pageBreak edition="V" number="0.0006" /> gaṇeyyevaṃ, chattiṃsā ca yathākkamaṃ;</gatha1>
    <gathalast line="139">Pañcatiṃsa catuttiṃsa, tettiṃsadvayamuttare.</gathalast>
    <hangnum line="140" number="48"></hangnum>
    <gatha1 line="141"> Sobhanaññasamānā ca, kāmesu kusale kriye;</gatha1>
    <gathalast line="142">Hitvā viratiyo pāke, viratīkaruṇādayo.</gathalast>
    <hangnum line="143" number="49"></hangnum>
    <gatha1 line="144"> Ñāṇayutte somanasse, viyutte ñāṇavajjitā;</gatha1>
    <gathalast line="145">Upekkhake pītihīnā, vippayutte dvayaṃ vinā.</gathalast>
    <hangnum line="146" number="50"></hangnum>
    <gatha1 line="147"> Catudhā tividhesvevaṃ, vigaṇeyya dvayaṃ dvayaṃ;</gatha1>
    <gathalast line="148">Na santupekkhāsahite, karuṇādīti kecana.</gathalast>
    <hangnum line="149" number="51"></hangnum>
    <gatha1 line="150"> Aṭṭhatiṃsa sattatiṃsadvayaṃ chattiṃsakaṃ subhe;</gatha1>
    <gathalast line="151">Pañcatiṃsa catuttiṃsadvayaṃ tettiṃsakaṃ kriye.</gathalast>
    <hangnum line="152" number="52"></hangnum>
    <gatha1 line="153"> Tettiṃsa pāke dvattiṃsadvayekatiṃsakaṃ bhave;</gatha1>
    <gathalast line="154">Sahetukāmāvacarapuññapākakriyāmane.</gathalast>
    <hangnum line="155" number="53"></hangnum>
    <gatha1 line="156"> Mohādayo samānā ca, paṭhame lobhadiṭṭhiyā;</gatha1>
    <gathalast line="157">Tatiye lobhamānena, jāyantekūnavīsati.</gathalast>
    <hangnum line="158" number="54"></hangnum>
    <gatha1 line="159"> Aṭṭhārasa pītihīnā, pañcame sattame tathā;</gatha1>
    <gathalast line="160">Navame dosakukkuccamaccharissāhi vīsati.</gathalast>
    <hangnum line="161" number="55"></hangnum>
    <gatha1 line="162"> Paṭhamādīsu vuttāva, dutiyādīsu jāyare;</gatha1>
    <gathalast line="163">Thinamiddhenekavīsa, vīsa dvevīsatikkamā.</gathalast>
    <hangnum line="164" number="56"></hangnum>
    <gatha1 line="165"> Chandapītiṃ <pageBreak edition="M" number="0.0006" /> vinuddhacce, kaṅkhite nicchayaṃ vinā;</gatha1>
    <gathalast line="166">Pañcadaseva kaṅkhāya, asubhesu vibhāvaye.</gathalast>
    <hangnum line="167" number="57"></hangnum>
    <gatha1 line="168"> Site samānā nicchandā, dvādasekādaseva tu;</gatha1>
    <gathalast line="169">Pītiṃ hitvāna voṭṭhabbe, vīriyaṃ sukhatīraṇe.</gathalast>
    <hangnum line="170" number="58"></hangnum>
    <gatha1 line="171"> Dvayaṃ hitvā manodhātu, upekkhātīraṇe dasa;</gatha1>
    <gathalast line="172">Satta sādhāraṇā eva, pañcaviññāṇasambhavā.</gathalast>
    <hangnum line="173" number="59"></hangnum>
    <gatha1 line="174"> Iti <pageBreak edition="V" number="0.0007" /> cetasi sambhūtā,</gatha1>
    <gatha2 line="175">Dvepaññāsa yathārahaṃ;</gatha2>
    <gatha3 line="176">Ñeyyā cetasikā dhammā,</gatha3>
    <gathalast line="177">Cetobhedappabhedino.</gathalast>
    <hangnum line="178" number="60"></hangnum>
    <gatha1 line="179"> Suññatañcānimittañca, tathāpaṇihitanti ca;</gatha1>
    <gathalast line="180">Tividhākāramīrenti, nibbānamamataṃ budhā.</gathalast>
    <hangnum line="181" number="61"></hangnum>
    <gatha1 line="182"> Yaṃ ārabbha pavattantaṃ, tatthānuttaramānasaṃ;</gatha1>
    <gathalast line="183">Suññatādivimokkhoti, nāmamālambato labhe.</gathalast>
    <hangnum line="184" number="62"></hangnum>
    <gatha1 line="185"> Sopādisesanibbānadhātu ceva tathāparā;</gatha1>
    <gathalast line="186">Anupādisesā cāti, duvidhā pariyāyato.</gathalast>
    <hangnum line="187" number="63"></hangnum>
    <gatha1 line="188"> Tadetaṃ vānanikkhantamaccantaṃ santilakkhaṇaṃ;</gatha1>
    <gathalast line="189">Assāsakaraṇarasaṃ, khemabhāvena gayhati.</gathalast>
    <hangnum line="190" number="64"></hangnum>
    <gatha1 line="191"> Taṃ nāmetīti nibbānaṃ, namantīti tatopare;</gatha1>
    <gathalast line="192">Tepaññāsāti nāmāni, catupaññāsa sabbathā.</gathalast>
    <hangnum line="193" number="65"></hangnum>
    <gatha1 line="194"> Cittacetasikayojanānayaṃ,</gatha1>
    <gatha2 line="195">Cittamuttamamidaṃ pakāsitaṃ;</gatha2>
    <gatha3 line="196">Sādhu cetasi nidhāya paṇḍitā,</gatha3>
    <gathalast line="197">Sādhu sāsanadharā bhavanti te.</gathalast>
    <hangnum line="198" number="66"></hangnum>
    <gatha1 line="199"> Buddhappavattamavagāhitabodhiñāṇa-</gatha1>
    <gatha2 line="200">Miccābhidhammamavagāhitasabbadhammaṃ <pageBreak edition="M" number="0.0007" />;</gatha2>
    <gatha3 line="201">Ogayha nāmagatarāsimasesayitvā,</gatha3>
    <gathalast line="202">Saṅgayha sabbamidha yojitamādarena.</gathalast>
    <centered line="203">Iti nāmarūpaparicchede nāmattayavibhāgo nāma</centered>
    <centered line="204">Paṭhamo paricchedo.</centered>
  </content>
</document>