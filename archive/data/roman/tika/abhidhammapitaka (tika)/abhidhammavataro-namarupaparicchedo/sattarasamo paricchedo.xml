<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf58.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/sattarasamo paricchedo.xml</archivePath>
    <baseFileName>sattarasamo paricchedo</baseFileName>
    <titlePath>Sattarasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Sattarasamo paricchedo</chapter>
    <subhead line="2">17. Diṭṭhisaṅgahakathā</subhead>
    <hangnum line="3" number="593"></hangnum>
    <gatha1 line="4"> Yevāpanakanāmena <pageBreak edition="Vipassana Research Institut" number="0.0058" />, dhammā chandādayo tathā;</gatha1>
    <gathalast line="5">Khandhādayo ca koṭṭhāsā, uddiṭṭhā hi yathārahaṃ.</gathalast>
    <hangnum line="6" number="594"></hangnum>
    <gatha1 line="7"> Tattha chandādayo dhammā, vibhattāva yathārahaṃ;</gatha1>
    <gathalast line="8">Khandhādirāsayo vāpi, viññeyyā dāni sambhavā.</gathalast>
    <hangnum line="9" number="595"></hangnum>
    <gatha1 line="10"> Vedanā vedanākkhandho, cakkhusamphassajādikā;</gatha1>
    <gathalast line="11">Saññā ca saññākkhandhoti, chabbidhāpi pakāsitā.</gathalast>
    <hangnum line="12" number="596"></hangnum>
    <gatha1 line="13"> Saṅkhārakkhandhanāmena, sesā cetasikā matā;</gatha1>
    <gathalast line="14">Vuttā viññāṇakāyā cha, viññāṇakkhandhanāmato.</gathalast>
    <hangnum line="15" number="597"></hangnum>
    <gatha1 line="16"> Rūpakkhandho <pageBreak edition="Myanmar" number="0.0053" /> punekova, sampayuttāviyogino;</gatha1>
    <gathalast line="17">Arūpino ca cattāro, <bold>pañcakkhandhā</bold> pavuccare.</gathalast>
    <hangnum line="18" number="598"></hangnum>
    <gatha1 line="19"> Manāyatananāmaṃ tu, cittameva tathāparā;</gatha1>
    <gathalast line="20">Cakkhuviññāṇadhātādisattaviññāṇadhātuyo.</gathalast>
    <hangnum line="21" number="599"></hangnum>
    <gatha1 line="22"> Sabbe cetasikā dhammā, dhammāyatanasaṅgahā;</gatha1>
    <gathalast line="23">Dhammadhātūti ca vuttā, dvipaññāsāpi sabbathā.</gathalast>
    <hangnum line="24" number="600"></hangnum>
    <gatha1 line="25"> Sukhumāni ca rūpāni, nibbānañcettha gayhare;</gatha1>
    <gathalast line="26">Oḷārikāni rūpāni, dasāyatanadhātuyo.</gathalast>
    <hangnum line="27" number="601"></hangnum>
    <gatha1 line="28"> Cakkhusotaghānajivhā-kāyāyatananāmakā;</gatha1>
    <gathalast line="29">Rūpasaddagandharasa-phoṭṭhabbāyatanāni ca.</gathalast>
    <hangnum line="30" number="602"></hangnum>
    <gatha1 line="31"><bold>Dvādasāyatanā</bold> sabbe, honta<bold>ṭṭhārasadhātuyo</bold>;</gatha1>
    <gathalast line="32">Khandhā ṭhapetvā nibbānaṃ, natthi paṇṇatti tīsupi.</gathalast>
    <hangnum line="33" number="603"></hangnum>
    <gatha1 line="34"> Āhārādi <pageBreak edition="Vipassana Research Institut" number="0.0059" /> ca koṭṭhāsā, pubbe vuttanayāva te;</gatha1>
    <gathalast line="35">Iti missakasaṅkhepo, viññātabbo vibhāvinā.</gathalast>
    <hangnum line="36" number="604"></hangnum>
    <gatha1 line="37"> Dvādasākusalesveva, cuddasāpi vavatthitā;</gatha1>
    <gathalast line="38">Ye sāvajjāva tesampi, saṅgaho dāni niyyate.</gathalast>
    <hangnum line="39" number="605"></hangnum>
    <gatha1 line="40"> Kāmāsavo bhavāsavo, diṭṭhāvijjāsavāti ca;</gatha1>
    <gathalast line="41">Cattāro <bold>āsavā</bold> vuttā, tayo dhammā sarūpato.</gathalast>
    <hangnum line="42" number="606"></hangnum>
    <gatha1 line="43"> Āsavā āsavaṭṭhena,</gatha1>
    <gatha2 line="44"><bold>Oghā</bold> vuyhanato tathā;</gatha2>
    <gatha3 line="45">Yojentīti ca <bold>yogā</bold>ti,</gatha3>
    <gathalast line="46">Te cattāro ca desitā.</gathalast>
    <hangnum line="47" number="607"></hangnum>
    <gatha1 line="48"> Kāmabbhavo ca paṭigho, māno diṭṭhi ca saṃsayo;</gatha1>
    <gathalast line="49">Sīlabbataparāmāso, bhavarāgo tathāparo.</gathalast>
    <hangnum line="50" number="608"></hangnum>
    <gatha1 line="51"> Issā macchariyāvijjā, iti <bold>saṃyojanā</bold> dasa;</gatha1>
    <gathalast line="52">Aṭṭha dhammā sarūpena, abhidhamme pakāsitā.</gathalast>
    <hangnum line="53" number="609"></hangnum>
    <gatha1 line="54"> Issāmacchariyaṃ <pageBreak edition="Myanmar" number="0.0054" /> hitvā, katvā mānuddhavaṃ tahiṃ;</gatha1>
    <gathalast line="55">Bhinditvā bhavarāgañca, rūpārūpavasā dvidhā.</gathalast>
    <hangnum line="56" number="610"></hangnum>
    <gatha1 line="57"> Pañcorambhāgiyā ceva, pañcuddhambhāgiyāti ca;</gatha1>
    <gathalast line="58">Dasa saṃyojanā vuttā, sutte satta sarūpato.</gathalast>
    <hangnum line="59" number="611"></hangnum>
    <gatha1 line="60"><bold>Ganthā</bold> dhammā ca cattāro, tayo dhammā sarūpato;</gatha1>
    <gathalast line="61">Abhijjhākāyagantho ca, byāpādo ca pavuccati.</gathalast>
    <hangnum line="62" number="612"></hangnum>
    <gatha1 line="63"> Sīlabbataparāmāso, kāyagantho tathāparo;</gatha1>
    <gathalast line="64">Idaṃsaccābhiniveso, iti diṭṭhi vibhedito.</gathalast>
    <hangnum line="65" number="613"></hangnum>
    <gatha1 line="66"> Kāmacchando ca byāpādo, thinamiddhamathāparaṃ;</gatha1>
    <gathalast line="67">Tathā uddhaccakukkuccaṃ, kaṅkhāvijjāti aṭṭhime.</gathalast>
    <hangnum line="68" number="614"></hangnum>
    <gatha1 line="69"> Dhammā <pageBreak edition="Vipassana Research Institut" number="0.0060" /><bold>nivaraṇā</bold> nāma, chadhā ca pana desitā;</gatha1>
    <gathalast line="70">Micchādiṭṭhi panekāva, <bold>parāmāso</bold>ti vuccati.</gathalast>
    <hangnum line="71" number="615"></hangnum>
    <gatha1 line="72"><bold>Upādānāni</bold> cattāri, kāmupādādināmakā;</gatha1>
    <gathalast line="73">Diṭṭhisīlabbataṃ atta-vādupādānameva ca.</gathalast>
    <hangnum line="74" number="616"></hangnum>
    <gatha1 line="75"> Lobhadiṭṭhivasā dveva, tividhā diṭṭhi desitā;</gatha1>
    <gathalast line="76">Diṭṭhi sīlabbatamatta-vādo ceti mahesinā.</gathalast>
    <hangnum line="77" number="617"></hangnum>
    <gatha1 line="78"> Lobho doso ca moho ca,</gatha1>
    <gatha3 line="79">Māno diṭṭhi ca saṃsayo;</gatha3>
    <gatha3 line="80">Thinamuddhaccamevātha,</gatha3>
    <gathalast line="81">Lokanāsayugaṃ tathā.</gathalast>
    <hangnum line="82" number="618"></hangnum>
    <gatha1 line="83"> Itthaṃ kilesavatthūni, <bold>kilesā</bold>ti pakāsitā;</gatha1>
    <gathalast line="84">Dasete tu samānāva, parato ca sarūpato.</gathalast>
    <hangnum line="85" number="619"></hangnum>
    <gatha1 line="86"> Kāmarāgo ca paṭigho, māno diṭṭhi ca saṃsayo;</gatha1>
    <gathalast line="87">Bhavarāgo avijjāti, cha sattā<bold>nusayā</bold> matā.</gathalast>
    <paragraph line="88" number="620"><bold>Gāhā</bold> ca <bold>palibodhā</bold> ca, <bold>papañcā</bold> ceva <bold>maññanā</bold>.</paragraph>
    <gathalast line="89">Taṇhā māno ca diṭṭhi ca, diṭṭhi taṇhā ca <bold>nissayā</bold>.</gathalast>
    <hangnum line="90" number="621"></hangnum>
    <gatha1 line="91"> Parāmāsekako <pageBreak edition="Myanmar" number="0.0055" /> dveva, nissayā maññanā tayo;</gatha1>
    <gathalast line="92">Āsavoghayogaganthā, upādānā ca dubbidhā.</gathalast>
    <hangnum line="93" number="622"></hangnum>
    <gatha1 line="94"> Aṭṭha nīvaraṇā vuttā, sattadhānusayā kathā;</gatha1>
    <gathalast line="95">Saṃyojanā kilesā ca, daseva parato ṭhitā.</gathalast>
    <hangnum line="96" number="623"></hangnum>
    <gatha1 line="97"> Ekadvitichasattaṭṭhadasakā tu yathārahaṃ;</gatha1>
    <gathalast line="98">Dhammā sarūpato honti, yathāvuttesu rāsisu.</gathalast>
    <hangnum line="99" number="624"></hangnum>
    <gatha1 line="100"> Kāmarāgabhavarāgā, kāmāsavabhavāsavā;</gatha1>
    <gathalast line="101">Rūparāgārūparāga, iti lobho vibhedito.</gathalast>
    <hangnum line="102" number="625"></hangnum>
    <gatha1 line="103"> Idaṃsaccābhiniveso <pageBreak edition="Vipassana Research Institut" number="0.0061" />, diṭṭhi sīlabbataṃ tathā;</gatha1>
    <gathalast line="104">Attavādo parāmāso, iti diṭṭhi pavuccati.</gathalast>
    <hangnum line="105" number="626"></hangnum>
    <gatha1 line="106"> Diṭṭhi pañcadasavidhā, lobhaṭṭhārasadhā tahiṃ;</gatha1>
    <gathalast line="107">Sesā sapararāsīhi, samānā dvādasaṭṭhitā.</gathalast>
    <hangnum line="108" number="627"></hangnum>
    <gatha1 line="109"> Ekādasasamuṭṭhāne, diṭṭhilobhā vavatthitā;</gatha1>
    <gathalast line="110">Avijjā sattasu vuttā, paṭigho pana pañcasu.</gathalast>
    <hangnum line="111" number="628"></hangnum>
    <gatha1 line="112"> Māno ca vicikicchā ca, catuṭṭhānesu uddhaṭo;</gatha1>
    <gathalast line="113">Tīsu dvīsu ca thīnanti, aṭṭhete <bold>savibhattikā</bold>.</gathalast>
    <hangnum line="114" number="629"></hangnum>
    <gatha1 line="115"> Issāmaccherakukkuccamiddhalokavināsakā;</gatha1>
    <gathalast line="116"><bold>Chāvibhattikadhammā</bold>ti, asambhinnā catuddasa.</gathalast>
    <hangnum line="117" number="630"></hangnum>
    <gatha1 line="118"> Rūparāgārūparāga-kāmāsavabhavāsavā;</gatha1>
    <gathalast line="119">Honti diṭṭhiviyuttesu, pubbe vuttanayā pana.</gathalast>
    <hangnum line="120" number="631"></hangnum>
    <gatha1 line="121"> Iti sāvajjasaṅkhepaṃ, ñatvā puna vicakkhaṇo;</gatha1>
    <gathalast line="122">Bodhipakkhiyadhammānaṃ, saṅgahampi vibhāvaye.</gathalast>
    <hangnum line="123" number="632"></hangnum>
    <gatha1 line="124"> Yesu saññācittadiṭṭhi-vipallāsā yathākkamaṃ;</gatha1>
    <gathalast line="125">Subhaṃ sukhaṃ niccamattā, iti dvādasadhā ṭhitā.</gathalast>
    <hangnum line="126" number="633"></hangnum>
    <gatha1 line="127"> Tattha kāye vedanāsu, citte dhammesu cakkamā;</gatha1>
    <gathalast line="128">Asubhaṃ dukkhamaniccamanattāti upaṭṭhitā.</gathalast>
    <hangnum line="129" number="634"></hangnum>
    <gatha1 line="130"> Yathāvuttavipallāsapahānāya <pageBreak edition="Myanmar" number="0.0056" /> yathārahaṃ;</gatha1>
    <gathalast line="131">Bhinnā visayakiccānaṃ, vasena pana sambhavā.</gathalast>
    <hangnum line="132" number="635"></hangnum>
    <gatha1 line="133"> Cattāro <bold>satipaṭṭhānā,</bold> kāyānupassanādayo;</gatha1>
    <gathalast line="134">Iti vuttā panekāva, sammāsati mahesinā.</gathalast>
    <hangnum line="135" number="636"></hangnum>
    <gatha1 line="136"> Uppannānuppannapāpapahānānuppannāya ca;</gatha1>
    <gathalast line="137">Anuppannuppannehi vā, nibbatti abhivuddhiyā.</gathalast>
    <hangnum line="138" number="637"></hangnum>
    <gatha1 line="139"> Padahantassa <pageBreak edition="Vipassana Research Institut" number="0.0062" /> vāyāmo, kiccābhogavibhāgato;</gatha1>
    <gathalast line="140"><bold>Sammappadhānā</bold> cattāro, iti vuttā mahesinā.</gathalast>
    <hangnum line="141" number="638"></hangnum>
    <gatha1 line="142"> Chando ca vīriyaṃ cittaṃ, vīmaṃsāti ca tādinā;</gatha1>
    <gathalast line="143">Cattāro <bold>iddhipādā</bold>ti, vibhattā caturādhipā.</gathalast>
    <hangnum line="144" number="639"></hangnum>
    <gatha1 line="145"> Saddhindriyañca vīriyaṃ, sati ceva samādhi ca;</gatha1>
    <gathalast line="146">Paññindriyañca pañceva, bodhipakkhiyasaṅgahe.</gathalast>
    <hangnum line="147" number="640"></hangnum>
    <gatha1 line="148"><bold>Indriyāni</bold>ndriyaṭṭhena, balaṭṭhena <bold>balāni</bold> ca;</gatha1>
    <gathalast line="149">Iti bhinnā vibhattā ca, duvidhāpi mahesinā.</gathalast>
    <hangnum line="150" number="641"></hangnum>
    <gatha1 line="151"> Satī ca dhammavicayo, tathā vīriyapītiyo;</gatha1>
    <gathalast line="152">Passaddhi ca samādhi ca, upekkhāti ca tādinā.</gathalast>
    <hangnum line="153" number="642"></hangnum>
    <gatha1 line="154"> Desitā <bold>satta bojjhaṅgā,</bold> bujjhantassa sabhāvato;</gatha1>
    <gathalast line="155">Kāyacittavasā bhinnaṃ, katvā passaddhimekakaṃ.</gathalast>
    <hangnum line="156" number="643"></hangnum>
    <gatha1 line="157"> Sammādiṭṭhi ca saṅkappo, vāyāmo viratittayaṃ;</gatha1>
    <gathalast line="158">Sammāsati samādhī ca, <bold>maggo</bold> aṭṭhaṅgiko mato.</gathalast>
    <hangnum line="159" number="644"></hangnum>
    <gatha1 line="160"> Iti satteva saṅkhepā, sattatiṃsa pabhedato;</gatha1>
    <gathalast line="161">Ekaṃ katvāna passaddhiṃ, asambhinnā catuddasa.</gathalast>
    <hangnum line="162" number="645"></hangnum>
    <gatha1 line="163"> Navadhā vīriyaṃ vuttaṃ, chasu rāsīsu pañcasu;</gatha1>
    <gathalast line="164">Aṭṭhadhā sati sesā tu, samānapadarāsikā.</gathalast>
    <hangnum line="165" number="646"></hangnum>
    <gatha1 line="166"> Pañcasveva tu paññā ca, samādhi caturāsiko;</gatha1>
    <gathalast line="167">Saddhā dvīsu vibhattāti, pañcete <bold>savibhattikā</bold>.</gathalast>
    <hangnum line="168" number="647"></hangnum>
    <gatha1 line="169"> Navā <pageBreak edition="Myanmar" number="0.0057" /><bold>vibhattikā</bold> sesā, chando cittamathāparaṃ;</gatha1>
    <gathalast line="170">Pīti passaddhipekkhā ca, saṅkappo viratittayaṃ.</gathalast>
    <hangnum line="171" number="648"></hangnum>
    <gatha1 line="172"> Iti vuttanayā sabbe, bodhipakkhiyasaṅgahā;</gatha1>
    <gathalast line="173">Lokuttaresu sambhonti, sabbathāpi yathārahaṃ.</gathalast>
    <hangnum line="174" number="649"></hangnum>
    <gatha1 line="175"> Pubbabhāge <pageBreak edition="Vipassana Research Institut" number="0.0063" /> yathāyogaṃ, lokiyesu ca labbhare;</gatha1>
    <gathalast line="176">Nibbedabhāvanākāle, chabbisuddhipavattiyaṃ.</gathalast>
    <hangnum line="177" number="650"></hangnum>
    <gatha1 line="178"> Iti missakasāvajjā, bodhipakkhiyasaṅgahā;</gatha1>
    <gathalast line="179">Yevāpanakarāsimhi, yathāsambhavato ṭhitā.</gathalast>
    <hangnum line="180" number="651"></hangnum>
    <gatha1 line="181"> Kammapathā tu sambhonti, puññāpuññesu sabbathā;</gatha1>
    <gathalast line="182">Apathā ca sucaritā, tathā duccaritāpi ca.</gathalast>
    <hangnum line="183" number="652"></hangnum>
    <gatha1 line="184"> Tattha kammapathaṭṭhāne, anabhijjhādayo pana;</gatha1>
    <gathalast line="185">Upacārena vuccanti, vipākesu kriyesu vāti.</gathalast>
    <centered line="186">Iti cetasikavibhāge diṭṭhisaṅgahakathā niṭṭhitā.</centered>
    <centered line="187">Sattarasamo paricchedo.</centered>
    <centered line="188">Niṭṭhito ca sabbathāpi cetasikavibhāgo.</centered>
  </content>
</document>