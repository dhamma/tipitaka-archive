<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf52.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/ekadasamo paricchedo.xml</archivePath>
<titlePath>Ekādasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">Ekādasamo paricchedo</chapter>
<subhead line="2">11. Rāsisarūpakathā</subhead>
<hangnum line="3" number="384"></hangnum>
<gatha1 line="4"> Sabbaṃ <pageBreak edition="M" number="0.0034" /> sabhāvasāmañña-visesena yathārahaṃ;</gatha1>
<gathalast line="5">Gatarāsivasenātha, aṭṭhārasavidhaṃ kathaṃ.</gathalast>
<hangnum line="6" number="385"></hangnum>
<gatha1 line="7"> Phassapañcakarāsī ca, jhānindriyamathāpare;</gatha1>
<gathalast line="8">Maggabalahetukamma-pathalokiyarāsayo.</gathalast>
<hangnum line="9" number="386"></hangnum>
<gatha1 line="10"> Niravajjā <pageBreak edition="V" number="0.0038" /> cha passaddhi-ādikā ca satīmatā;</gatha1>
<gathalast line="11">Yuganandhā ca samathā, tathā yevāpanāti ca.</gathalast>
<hangnum line="12" number="387"></hangnum>
<gatha1 line="13"> Phasso ca vedanā saññā, cetanā cittameva ca;</gatha1>
<gathalast line="14"><bold>Phassapañcakarāsī</bold>ti, pañca dhammā pakāsitā.</gathalast>
<hangnum line="15" number="388"></hangnum>
<gatha1 line="16"> Vitakko ca vicāro ca, pīti cekaggatā tathā;</gatha1>
<gathalast line="17">Sukhaṃ dukkhamupekkhāti, satta <bold>jhānaṅga</bold>nāmakā.</gathalast>
<hangnum line="18" number="389"></hangnum>
<gatha1 line="19"> Saddhindriyañca vīriyaṃ, sati ceva samādhi ca;</gatha1>
<gathalast line="20">Paññā catubbidhā vuttā, mano pañcāpi vedanā.</gathalast>
<hangnum line="21" number="390"></hangnum>
<gatha1 line="22"> Jīvitindriyamekanti, cakkhādīni ca sattadhā;</gatha1>
<gathalast line="23">Bāvīsati<bold>ndriyā</bold> nāma, dhammā soḷasa desitā.</gathalast>
<hangnum line="24" number="391"></hangnum>
<gatha1 line="25"> Ādimagge anaññāta-ññassāmītindriyaṃ bhave;</gatha1>
<gathalast line="26">Majjhe aññindriyaṃ ante, aññātāvindriyanti ca.</gathalast>
<hangnum line="27" number="392"></hangnum>
<gatha1 line="28"> Paññānuttaracittesu, honti tīṇindriyānipi;</gatha1>
<gathalast line="29">Tihetukesu sesesu, ekaṃ paññindriyaṃ mataṃ.</gathalast>
<hangnum line="30" number="393"></hangnum>
<gatha1 line="31"> Sukhaṃ dukkhindriyañceva, somanassindriyaṃ tathā;</gatha1>
<gathalast line="32">Domanassamupekkhāti, pañcadhā vedanā kathā.</gathalast>
<hangnum line="33" number="394"></hangnum>
<gatha1 line="34"> Rūpārūpavasā dvedhā, jīvitindriyamekakaṃ;</gatha1>
<gathalast line="35">Cakkhusotaghānajivhākāyitthipurisindriyā.</gathalast>
<hangnum line="36" number="395"></hangnum>
<gatha1 line="37"> Tattha jīvitarūpañca, aṭṭhettha na tu gayhare;</gatha1>
<gathalast line="38">Tasmā nāmindriyāneva, dasapañca viniddise.</gathalast>
<hangnum line="39" number="396"></hangnum>
<gatha1 line="40"> Sammādiṭṭhi <pageBreak edition="M" number="0.0035" /> ca saṅkappo, vāyāmo viratittayaṃ;</gatha1>
<gathalast line="41">Sammāsati samādhi ca, micchādiṭṭhi ca dhammato.</gathalast>
<hangnum line="42" number="397"></hangnum>
<gatha1 line="43"><bold>Maggaṅgāni</bold> navetāni, dvādasāpi yato dvidhā;</gatha1>
<gathalast line="44">Sammāmicchāti saṅkappo, vāyāmo ca samādhi ca.</gathalast>
<hangnum line="45" number="398"></hangnum>
<gatha1 line="46"> Lokapāladukañceva <pageBreak edition="V" number="0.0039" />, hirottappamathāparaṃ;</gatha1>
<gathalast line="47">Ahirīkamanottappaṃ, dukaṃ lokavināsakaṃ.</gathalast>
<hangnum line="48" number="399"></hangnum>
<gatha1 line="49"> Pañca saddhādayo ceti, <bold>baladhammā</bold> naveritā;</gatha1>
<gathalast line="50">Kaṇhasukkavasenāpi, paṭipakkhe akampiyā.</gathalast>
<hangnum line="51" number="400"></hangnum>
<gatha1 line="52"> Cha hetū <bold>heturāsimhi,</bold></gatha1>
<gatha2 line="53">Lobhālobhādikā tikā;</gatha2>
<gatha3 line="54">Momūhe kaṅkhituddhaccā,</gatha3>
<gathalast line="55">Tattha vuttāti aṭṭhadhā.</gathalast>
<hangnum line="56" number="401"></hangnum>
<gatha1 line="57"> Micchādiṭṭhi abhijjhā ca, byāpādo viratittayaṃ;</gatha1>
<gathalast line="58">Sammādiṭṭhinabhijjhā ca, abyāpādo ca cetanā.</gathalast>
<hangnum line="59" number="402"></hangnum>
<gatha1 line="60"> Dasa <bold>kammapathāne</bold>ttha, vuttā viraticetanā;</gatha1>
<gathalast line="61"><bold>Lokapālavināsā</bold>ti, vuttā lokadukā dvidhā.</gathalast>
<hangnum line="62" number="403"></hangnum>
<gatha1 line="63"><bold>Passaddhiādiyugaḷā,</bold> niravajjā cha rāsayo;</gatha1>
<gathalast line="64">Sati ca sampajaññañca, <bold>upakāradukaṃ</bold> bhave.</gathalast>
<hangnum line="65" number="404"></hangnum>
<gatha1 line="66"><bold>Yuganandhadukaṃ</bold> nāma, samatho ca vipassanā;</gatha1>
<gathalast line="67">Paggaho ca avikkhepo, <bold>samathadduka</bold>mīritaṃ.</gathalast>
<hangnum line="68" number="405"></hangnum>
<gatha1 line="69"> Ye sarūpena niddiṭṭhā, cittuppādesu tādinā;</gatha1>
<gathalast line="70">Te ṭhapetvāvasesā tu, <bold>yevāpanaka</bold>nāmakā.</gathalast>
<hangnum line="71" number="406"></hangnum>
<gatha1 line="72"> Chando ca adhimokkho ca, tatramajjhattatā tathā;</gatha1>
<gathalast line="73">Uddhaccaṃ manasikāro, pañcāpaṇṇakanāmakā.</gathalast>
<hangnum line="74" number="407"></hangnum>
<gatha1 line="75"> Māno ca thinamiddhañca, issā macchariyaṃ tathā;</gatha1>
<gathalast line="76">Kukkuccamappamaññā ca, tisso viratiyopi ca.</gathalast>
<hangnum line="77" number="408"></hangnum>
<gatha1 line="78"> Ete <pageBreak edition="M" number="0.0036" /> aniyatā nāma, ekādasa yathārahaṃ;</gatha1>
<gathalast line="79">Tato ca sesā sabbepi, niyatāti pakittitā.</gathalast>
<hangnum line="80" number="409"></hangnum>
<gatha1 line="81"> Keci <pageBreak edition="V" number="0.0040" /> rāsiṃ na bhajanti, keci cāniyatā yato;</gatha1>
<gathalast line="82">Tasmā yevāpanāteva, dhammā soḷasa desitā.</gathalast>
<hangnum line="83" number="410"></hangnum>
<gatha1 line="84"> Sattatiṃsāvasesā tu, tattha tattha yathārahaṃ;</gatha1>
<gathalast line="85">Sarūpeneva niddiṭṭhā, cittuppādesu sabbathā.</gathalast>
<hangnum line="86" number="411"></hangnum>
<gatha1 line="87"> Desitānuttaruddhacce, nāmato viratuddhavā;</gatha1>
<gathalast line="88">Tathānuttaracittesu, niyataṃ viratittayaṃ.</gathalast>
<hangnum line="89" number="412"></hangnum>
<gatha1 line="90"> Cittaṃ vitakko saddhā ca,</gatha1>
<gatha2 line="91">Hirottappabaladvayaṃ;</gatha2>
<gatha3 line="92">Alobho ca adoso ca,</gatha3>
<gathalast line="93">Lobho doso ca diṭṭhi ca.</gathalast>
<hangnum line="94" number="413"></hangnum>
<gatha1 line="95"> Ahirīkamanottappaṃ,</gatha1>
<gatha2 line="96">Uddhaccaṃ viratittayaṃ;</gatha2>
<gatha3 line="97">Soḷasete yathāyogaṃ,</gatha3>
<gathalast line="98">Dvīsu ṭhānesu desitā.</gathalast>
<hangnum line="99" number="414"></hangnum>
<gatha1 line="100"> Vedanā tīsu vīriyaṃ, sati ca caturāsikā;</gatha1>
<gathalast line="101">Samādhi chasu paññā ca, sattaṭṭhānesu dīpitā.</gathalast>
<hangnum line="102" number="415"></hangnum>
<gatha1 line="103"> Ekavīsa paniccete, savibhattikanāmakā;</gatha1>
<gathalast line="104">Sesā dvattiṃsati dhammā, sabbepi avibhattikāti.</gathalast>
<centered line="105">Iti cetasikavibhāge rāsisarūpakathā niṭṭhitā.</centered>
<centered line="106">Ekādasamo paricchedo.</centered>
</body>
</document>