<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf47.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/chattho paricchedo.xml</archivePath>
    <baseFileName>chattho paricchedo</baseFileName>
    <titlePath>Chaṭṭho paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Chaṭṭho paricchedo</chapter>
    <subhead line="2">6. Bhūmipuggalacittappavattikathā</subhead>
    <hangnum line="3" number="232"></hangnum>
    <gatha1 line="4"> Kāmasugatiyaṃ <pageBreak edition="Vipassana Research Institut" number="0.0023" /> honti, mahāpākā yathārahaṃ;</gatha1>
    <gathalast line="5">Mahaggatavipākā ca, yathāsandhivavatthitā.</gathalast>
    <hangnum line="6" number="233"></hangnum>
    <gatha1 line="7"> Voṭṭhabbakāmapuññāni, viyuttāni ca diṭṭhiyā;</gatha1>
    <gathalast line="8">Uddhaccasahitañceti, honti sabbattha cuddasa.</gathalast>
    <hangnum line="9" number="234"></hangnum>
    <gatha1 line="10"> Santīraṇamanodhātu-cakkhusotamanā <pageBreak edition="Myanmar" number="0.0021" /> pana;</gatha1>
    <gathalast line="11">Dasa cittāni jāyanti, sabbatthārūpavajjite.</gathalast>
    <hangnum line="12" number="235"></hangnum>
    <gatha1 line="13"> Diṭṭhigatasampayuttā, vicikicchāyutā tathā;</gatha1>
    <gathalast line="14">Pañca sabbattha jāyanti, suddhāvāsavivajjite.</gathalast>
    <hangnum line="15" number="236"></hangnum>
    <gatha1 line="16"> Dosamūladvayañceva, ghānādittayamānasā;</gatha1>
    <gathalast line="17">Aṭṭha sabbattha jāyanti, mahaggatavivajjite.</gathalast>
    <hangnum line="18" number="237"></hangnum>
    <gatha1 line="19"> Catutthāruppajavanaṃ, anāgāmiphalādayo;</gatha1>
    <gathalast line="20">Mahākriyā ca jāyanti, terasāpāyavajjite.</gathalast>
    <hangnum line="21" number="238"></hangnum>
    <gatha1 line="22"> Heṭṭhāruppajavā dve dve, chāpāyuparivajjite;</gatha1>
    <gathalast line="23">Sitarūpajavā honti, arūpāpāyavajjite.</gathalast>
    <hangnum line="24" number="239"></hangnum>
    <gatha1 line="25"> Sotāpattiphalādīni, suddhāpāyavivajjite;</gatha1>
    <gathalast line="26">Paṭhamānuttaraṃ suddhā-pāyārūpavivajjite.</gathalast>
    <hangnum line="27" number="240"></hangnum>
    <gatha1 line="28"> Avatthābhūmibhūtattā, na gayhanti anuttarā;</gatha1>
    <gathalast line="29">Ekavokārabhūmi ca, rūpamattā na gayhati.</gathalast>
    <hangnum line="30" number="241"></hangnum>
    <gatha1 line="31"> Sabhummā sabbabhummā ca, ekadvittayavajjitā;</gatha1>
    <gathalast line="32">Tathārūpasuddhāvāsa-brahmāpāyavasāti ca.</gathalast>
    <hangnum line="33" number="242"></hangnum>
    <gatha1 line="34"> Mānasā <pageBreak edition="Vipassana Research Institut" number="0.0024" /> pañca koṭṭhāsā, sattarasa catuddasa;</gatha1>
    <gathalast line="35">Chattiṃsatekavīsā ca, ekañceva yathākkamaṃ.</gathalast>
    <hangnum line="36" number="243"></hangnum>
    <gatha1 line="37"> Aṭṭhārasāpi hontete, navadhāpi punekadhā;</gatha1>
    <gathalast line="38">Catudhā tividhā ceva, ekadhāti ca bhedato.</gathalast>
    <hangnum line="39" number="244"></hangnum>
    <gatha1 line="40"> Terasāpi ca koṭṭhāsā, bhavantekatibhūmakā;</gatha1>
    <gathalast line="41">Chasattekādasasatta-rasabhūmakamānasā.</gathalast>
    <hangnum line="42" number="245"></hangnum>
    <gatha1 line="43"> Ekadvayaticatukkapañcakādhikavīsajā;</gatha1>
    <gathalast line="44">Chabbīsatiṃsajā ceti, yathānukkamato bhave.</gathalast>
    <hangnum line="45" number="246"></hangnum>
    <gatha1 line="46"> Cattāri puna cattāri, ekamaṭṭhaṭṭha cekakaṃ;</gatha1>
    <gathalast line="47">Cattārekādasa dve dve, satta tevīsa cuddasa.</gathalast>
    <hangnum line="48" number="247"></hangnum>
    <gatha1 line="49"> Kriyājavamahāpākā <pageBreak edition="Myanmar" number="0.0022" />, lokuttaramahaggatā;</gatha1>
    <gathalast line="50">Dvepaññāsa na labbhanti, caturāpāyabhūmiyaṃ.</gathalast>
    <hangnum line="51" number="248"></hangnum>
    <gatha1 line="52"> Kāmāvacaradevesu, chasu bhumme ca mānave;</gatha1>
    <gathalast line="53">Kāmasugatiyaṃ natthi, nava pākā mahaggatā.</gathalast>
    <hangnum line="54" number="249"></hangnum>
    <gatha1 line="55"> Dosamūlamahāpākā, ghānādittayamānasā;</gatha1>
    <gathalast line="56">Natthārūpavipākā ca, vīsatī rūpabhūmiyaṃ.</gathalast>
    <hangnum line="57" number="250"></hangnum>
    <gatha1 line="58"> Kaṅkhādiṭṭhiyutā pañcārūpapākā catubbidhā;</gatha1>
    <gathalast line="59">Pañcādonuttarā ceva, suddhāvāse na labbhare.</gathalast>
    <hangnum line="60" number="251"></hangnum>
    <gatha1 line="61"> Ādāvajjanamaggā ca, paṭighārūpamānasā;</gatha1>
    <gathalast line="62">Kāmapākā sitārūpe, tecattālīsa natthi te.</gathalast>
    <hangnum line="63" number="252"></hangnum>
    <gatha1 line="64"> Sattatiṃsa parittā ca, labbhantāpāyabhūmiyaṃ;</gatha1>
    <gathalast line="65">Mānasāsīti labbhanti, kāmasugatiyaṃ pana.</gathalast>
    <hangnum line="66" number="253"></hangnum>
    <gatha1 line="67"> Ekūnasattati rūpe, suddhe paññāsa pañca ca;</gatha1>
    <gathalast line="68">Chacattālīsa āruppe, natthāsaññīsu kiñcipi.</gathalast>
    <hangnum line="69" number="254"></hangnum>
    <gatha1 line="70"> Itthamekadviticatupañcabhummāni <pageBreak edition="Vipassana Research Institut" number="0.0025" /> soḷasa;</gatha1>
    <gathalast line="71">Dasa pañcadasevātha, catuttiṃsa catuddasa.</gathalast>
    <hangnum line="72" number="255"></hangnum>
    <gatha1 line="73"> Apāyāhetukānaṃ tu, mahāpākakriyājave;</gatha1>
    <gathalast line="74">Hitvā sesaparittāni, cittāni pana labbhare.</gathalast>
    <hangnum line="75" number="256"></hangnum>
    <gatha1 line="76"> Dvihetukāhetukānaṃ, sesānaṃ kāmamānasā;</gatha1>
    <gathalast line="77">Labbhanti pana hitvāna, ñāṇapākakriyājave.</gathalast>
    <hangnum line="78" number="257"></hangnum>
    <gatha1 line="79"> Tihetukānaṃ sattānaṃ, tattha tatthūpapattiyaṃ;</gatha1>
    <gathalast line="80">Tattha tatthūpapannānaṃ, labbhamānāni labbhare.</gathalast>
    <hangnum line="81" number="258"></hangnum>
    <gatha1 line="82"> Tihetukānaṃ sabbepi, mānasāpāyapāṇinaṃ;</gatha1>
    <gathalast line="83">Sattatiṃsāvasesānaṃ, ekatālīsa niddise.</gathalast>
    <hangnum line="84" number="259"></hangnum>
    <gatha1 line="85"> Puthujjanāna sekkhānaṃ, na santi javanakriyā;</gatha1>
    <gathalast line="86">Na santi vītarāgānaṃ, puññāpuññāni sabbathā.</gathalast>
    <hangnum line="87" number="260"></hangnum>
    <gatha1 line="88"> Kaṅkhādiṭṭhiyutā <pageBreak edition="Myanmar" number="0.0023" /> pañca, sekkhānaṃ natthi mānasā;</gatha1>
    <gathalast line="89">Dosamūladvayañcāpi, natthānāgāmino pana.</gathalast>
    <hangnum line="90" number="261"></hangnum>
    <gatha1 line="91"> Vavatthitāriyesveva, yathāsakamanuttarā;</gatha1>
    <gathalast line="92">Maggaṭṭhānaṃ sako maggo, natthaññaṃ kiñci sabbathā.</gathalast>
    <hangnum line="93" number="262"></hangnum>
    <gatha1 line="94"> Puthujjanānaṃ dvinnampi, phalaṭṭhānaṃ yathākkamaṃ;</gatha1>
    <gathalast line="95">Tatiyassa phalaṭṭhassa, catutthassa ca sambhavā.</gathalast>
    <hangnum line="96" number="263"></hangnum>
    <gatha1 line="97"> Tesaṭṭhi ceva cittāni, labbhantekūnasaṭṭhi ca;</gatha1>
    <gathalast line="98">Sattapaññāsa cittāni, tepaññāsa ca sabbathā.</gathalast>
    <hangnum line="99" number="264"></hangnum>
    <gatha1 line="100"> Catupaññāsa paññāsa, paññāsadvayahīnakā;</gatha1>
    <gathalast line="101">Kāmesu tesaṃ sambhonti, catutālīsa cakkamā.</gathalast>
    <hangnum line="102" number="265"></hangnum>
    <gatha1 line="103"> Tecattālīsa cekūnacattālīsa yathākkamaṃ;</gatha1>
    <gathalast line="104">Bhavantekūnatālīsa, pañcattiṃsa ca rūpisu.</gathalast>
    <hangnum line="105" number="266"></hangnum>
    <gatha1 line="106"> Sattavīsa <pageBreak edition="Vipassana Research Institut" number="0.0026" /> ca tevīsa, tevīsa ca yathākkamaṃ;</gatha1>
    <gathalast line="107">Āruppesupi labbhanti, tesamaṭṭhāraseva ca.</gathalast>
    <hangnum line="108" number="267"></hangnum>
    <gatha1 line="109"> Puthujjanā ca cattāro, apāyāhetukādayo;</gatha1>
    <gathalast line="110">Ariyā ceva aṭṭhāti, dvādasannaṃ vasā siyuṃ.</gathalast>
    <hangnum line="111" number="268"></hangnum>
    <gatha1 line="112"> Chabbidhā cittakoṭṭhāsā, ekapuggalikā tathā;</gatha1>
    <gathalast line="113">Catupañcachasattaṭṭha-puggalaṭṭhāti cakkamā.</gathalast>
    <hangnum line="114" number="269"></hangnum>
    <gatha1 line="115"> Chabbīsa cuddasevātha, terasa dve ca mānasā;</gatha1>
    <gathalast line="116">Dasa sattādhikā ceva, puna sattādhikā dasāti.</gathalast>
    <centered line="117">Iti cittavibhāge bhūmipuggalacittappavattikathā niṭṭhitā.</centered>
    <centered line="118">Chaṭṭho paricchedo.</centered>
  </content>
</document>