<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf37.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/11. ekadasamo paricchedo_.xml</archivePath>
    <baseFileName>11. ekadasamo paricchedo_</baseFileName>
    <titlePath>11. Ekādasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">11. Ekādasamo paricchedo</chapter>
    <subhead line="2">Vipassanāvibhāgo</subhead>
    <hangnum line="3" number="1506"></hangnum>
    <gatha1 line="4"> Dvidhā samuṭṭhānadhurā, tividhā bhūmiyo matā;</gatha1>
    <gathalast line="5">Tividhābhinivesā ca, sarīraṃ tu catubbidhaṃ.</gathalast>
    <hangnum line="6" number="1507"></hangnum>
    <gatha1 line="7"> Tividhā bhāvanā tattha, saṅkhāresu yathārahaṃ;</gatha1>
    <gathalast line="8">Duvidhākāramārabbha, nijjhāyati tilakkhaṇaṃ.</gathalast>
    <hangnum line="9" number="1508"></hangnum>
    <gatha1 line="10"> Aṭṭhārasākārabhinnā, dasāvatthā vibhāvitā;</gatha1>
    <gathalast line="11">Tidhā vibhāgā sādheti, vimokkhattayamuttamaṃ.</gathalast>
    <hangnum line="12" number="1509"></hangnum>
    <gatha1 line="13"> Catusaccapaṭivedhā, sattaṭṭhāriyapuggalā;</gatha1>
    <gathalast line="14">Klesahānī yathāyogaṃ, catasso paṭisambhidā.</gathalast>
    <hangnum line="15" number="1510"></hangnum>
    <gatha1 line="16"> Tividhā <pageBreak edition="Myanmar" number="0.0130" /> ca samāpatti, nirodhā ca tathāparā;</gatha1>
    <gathalast line="17">Nissandaphalamiccāhu, tassā sāsanakovidā.</gathalast>
    <hangnum line="18" number="1511"></hangnum>
    <gatha1 line="19"> Vipassanābhāvanāya-miti bhāsanti paṇḍitā;</gatha1>
    <gathalast line="20">Tamidāni pavakkhāmi, yathānukkamato kathaṃ.</gathalast>
    <hangnum line="21" number="1512"></hangnum>
    <gatha1 line="22"> Bhūmidhamme <pageBreak edition="Vipassana Research Institut" number="0.0138" /> pariggayha, vicinantassa yogino;</gatha1>
    <gathalast line="23">Satiyā samathā vātha, <bold>samuṭṭhāti</bold> vipassanā.</gathalast>
    <hangnum line="24" number="1513"></hangnum>
    <gatha1 line="25"> Sabhāvapaṭivedhe ca, saddhammapaṭipattiyaṃ;</gatha1>
    <gathalast line="26">Paññāsaddhādvayaṃ tassā, <bold>dhura</bold>māhu dhurandharā.</gathalast>
    <hangnum line="27" number="1514"></hangnum>
    <gatha1 line="28"> Tebhūmakasabhāvānaṃ, sappaccayapariggaho;</gatha1>
    <gathalast line="29">Ñātapariññā nāmāyaṃ, bhūmīti paṭhamā matā.</gathalast>
    <hangnum line="30" number="1515"></hangnum>
    <gatha1 line="31"> Kalāpato sammasanaṃ, udayabbayadassanaṃ;</gatha1>
    <gathalast line="32">Pariññātīraṇā nāma, dutiyā bhūmi bhāsitā.</gathalast>
    <hangnum line="33" number="1516"></hangnum>
    <gatha1 line="34"> Pahānapariññā bhūmi, tatiyāhu tatoparaṃ;</gatha1>
    <gathalast line="35">Bhaṅgādiñāṇamiccevaṃ, tividhā <bold>bhūmiyo</bold> matā.</gathalast>
    <hangnum line="36" number="1517"></hangnum>
    <gatha1 line="37"> Khaṇasantatiaddhāna-vasenettha samīritā;</gatha1>
    <gathalast line="38">Aniccā dukkhānattāti, tividhā<bold>bhinivesanā</bold>.</gathalast>
    <hangnum line="39" number="1518"></hangnum>
    <gatha1 line="40"> Diṭṭhikaṅkhāvitaraṇā, maggāmaggapaṭippadā;</gatha1>
    <gathalast line="41">Visuddhiyo catassopi, <bold>sarīra</bold>nti nidassitā.</gathalast>
    <hangnum line="42" number="1519"></hangnum>
    <gatha1 line="43"> Salakkhaṇavavatthānaṃ, paccayākāranicchayo;</gatha1>
    <gathalast line="44">Kummaggaparihāro ca, tilakkhaṇavipassanā.</gathalast>
    <hangnum line="45" number="1520"></hangnum>
    <gatha1 line="46"> Iti lakkhaṇabhinnattā, labbhantekakkhaṇepi ca;</gatha1>
    <gathalast line="47">Desitā hetubhūtena, kamenevaṃ visuddhiyo.</gathalast>
    <hangnum line="48" number="1521"></hangnum>
    <gatha1 line="49"> Sīlabbisuddhiādīnaṃ, tathā sāva paramparā;</gatha1>
    <gathalast line="50">Cittabbisuddhiādīnamatthāyāti pakāsitā.</gathalast>
    <hangnum line="51" number="1522"></hangnum>
    <gatha1 line="52"> Dissamānasabhāvānaṃ, passanto paccayaṭṭhiti;</gatha1>
    <gathalast line="53">Paripanthavimutto hi, paṭipādeti bhāvanaṃ.</gathalast>
    <hangnum line="54" number="1523"></hangnum>
    <gatha1 line="55"> Tathāpi <pageBreak edition="Myanmar" number="0.0131" /> ca visesena, paṭipannassa yogino;</gatha1>
    <gathalast line="56">Tattha tattha vibhūtattā, ṭhānato bheditā kathaṃ.</gathalast>
    <hangnum line="57" number="1524"></hangnum>
    <gatha1 line="58"> Rūpapubbaṅgamaṃ <pageBreak edition="Vipassana Research Institut" number="0.0139" /> vātha, nāmapubbaṅgamaṃ tathā;</gatha1>
    <gathalast line="59">Ajjhattaṃ vā bahiddhā vā, yathāpākaṭadhammato.</gathalast>
    <hangnum line="60" number="1525"></hangnum>
    <gatha1 line="61"> Nāmarūpādibhedena, bhūmidhammapariggaho;</gatha1>
    <gathalast line="62">Vuttā diṭṭhivisuddhīti, attadiṭṭhippahānato.</gathalast>
    <hangnum line="63" number="1526"></hangnum>
    <gatha1 line="64"> Āhacca paccayuppannā, tathā tabbhāvabhāvino;</gatha1>
    <gathalast line="65">Pavattantīti saṅkhāre, passato pana yoniso.</gathalast>
    <hangnum line="66" number="1527"></hangnum>
    <gatha1 line="67"> Paccayaggāhinī paññā, nāmarūpappavattiyā;</gatha1>
    <gathalast line="68">Kaṅkhā taranti tāyāti, kaṅkhāvitaraṇā matā.</gathalast>
    <hangnum line="69" number="1528"></hangnum>
    <gatha1 line="70"> Aniccā dukkhānattāti, paccayāyattavuttito;</gatha1>
    <gathalast line="71">Saṅkhipitvā kalāpena, sammasīyanti saṅkhatā.</gathalast>
    <hangnum line="72" number="1529"></hangnum>
    <gatha1 line="73"> Uppādavayabhāvopi, lakkhaṇattayasādhako;</gatha1>
    <gathalast line="74">Paccayākāramārabbha, lakkhīyati visesato.</gathalast>
    <hangnum line="75" number="1530"></hangnum>
    <gatha1 line="76"> Tasmā sammasanañāṇaṃ, udayabbayadassanaṃ;</gatha1>
    <gathalast line="77">Kaṅkhāvitaraṇāyaṃ tu, saṅgayhati visuddhiyaṃ.</gathalast>
    <hangnum line="78" number="1531"></hangnum>
    <gatha1 line="79"> Tattha saṃklesavikkhepaṃ, kummaggaṃ parivajjato;</gatha1>
    <gathalast line="80">Maggāmaggavisuddhīti, ñāṇadassanamīritaṃ.</gathalast>
    <hangnum line="81" number="1532"></hangnum>
    <gatha1 line="82"> Tato kathenti akliṭṭhamudayabbayadassanaṃ;</gatha1>
    <gathalast line="83">Ādiṃ katvā paṭipadāñāṇadassanasuddhiyaṃ.</gathalast>
    <hangnum line="84" number="1533"></hangnum>
    <gatha1 line="85"> Paccayapaccayuppanne, yathāvatthuvavatthite;</gatha1>
    <gathalast line="86">Pahātumīhamānānaṃ, niyyānapaṭipattito.</gathalast>
    <hangnum line="87" number="1534"></hangnum>
    <gatha1 line="88"> Upaklesavisuddho hi, punadevodayabbayaṃ;</gatha1>
    <gathalast line="89">Adhiṭṭhahitvā bhaṅgādi-ñāṇehi paṭipajjati.</gathalast>
    <hangnum line="90" number="1535"></hangnum>
    <gatha1 line="91"> Tathā <pageBreak edition="Myanmar" number="0.0132" /> cābhinavuppanne, bhijjamāne vipassato;</gatha1>
    <gathalast line="92">Saṃvegakaḍḍhitaṃ ñāṇaṃ, bhaṅgādimanutiṭṭhati.</gathalast>
    <hangnum line="93" number="1536"></hangnum>
    <gatha1 line="94"> Tato <pageBreak edition="Vipassana Research Institut" number="0.0140" /> pubbe pavattā hi, saṃklesāpāyasambhavā;</gatha1>
    <gathalast line="95">Paṭipattivisuddhīti, na saṅgayhati bhāvanā.</gathalast>
    <hangnum line="96" number="1537"></hangnum>
    <gatha1 line="97"> Sampādento paniccetā, catassopi visuddhiyo;</gatha1>
    <gathalast line="98">Aniccā dukkhānattāti, bhāveyya tividhā kathaṃ.</gathalast>
    <hangnum line="99" number="1538"></hangnum>
    <gatha1 line="100"> Paccayapaccayuppannā, jātānantarabhedino;</gatha1>
    <gathalast line="101">Aniccā ca pabhaṅgū ca, palujjanti cavanti ca.</gathalast>
    <hangnum line="102" number="1539"></hangnum>
    <gatha1 line="103"> Addhuvā ca asārā ca, vibhavā ca vināsino;</gatha1>
    <gathalast line="104">Saṅkhatā vipariṇāma-dhammā ittarakālikā.</gathalast>
    <hangnum line="105" number="1540"></hangnum>
    <gatha1 line="106"> Khayadhammā vayadhammā, lahukālappavattino;</gatha1>
    <gathalast line="107">Tāvakālikadhammā ca, parittaṭṭhitikā tathā.</gathalast>
    <hangnum line="108" number="1541"></hangnum>
    <gatha1 line="109"> Khaṇattayaparicchinnā, pubbāparavicittakā;</gatha1>
    <gathalast line="110">Purakkhatā nirodhassa, sassatā na kudācanaṃ.</gathalast>
    <hangnum line="111" number="1542"></hangnum>
    <gatha1 line="112"> Jāyanti parihānāya, na tu jāyanti vuddhiyā;</gatha1>
    <gathalast line="113">Jiyyamānāva tiṭṭhanti, jiṇṇā bhaṅgaparāyaṇā.</gathalast>
    <hangnum line="114" number="1543"></hangnum>
    <gatha1 line="115"> Ahutvāyevuppajjanti, na kutocipi āgatā;</gatha1>
    <gathalast line="116">Hutvā antaradhāyanti, na tu katthaci sañcitā.</gathalast>
    <hangnum line="117" number="1544"></hangnum>
    <gatha1 line="118"> Taṃ taṃ paccayasāmaggi-mattalābhāya nissitā;</gatha1>
    <gathalast line="119">Nirodhadhammā jāyanti, jātā byanti bhavanti te.</gathalast>
    <hangnum line="120" number="1545"></hangnum>
    <gatha1 line="121"> Yathā nadī pabbateyyā, yathā dīpasikhā tathā;</gatha1>
    <gathalast line="122">Sīghasīghaṃ pavattantā, uppajjanti vayanti ca.</gathalast>
    <hangnum line="123" number="1546"></hangnum>
    <gatha1 line="124"> Jātā jātā nirujjhanti, aññe aññe tu jāyare;</gatha1>
    <gathalast line="125">Avīci anusambandhā, na jānanti visesato.</gathalast>
    <hangnum line="126" number="1547"></hangnum>
    <gatha1 line="127"> Iti <pageBreak edition="Myanmar" number="0.0133" /> nānappakārena, vipassanto vicakkhaṇo;</gatha1>
    <gathalast line="128"><bold>Aniccabhāvanaṃ</bold> dhīro, paripāceti sādhukaṃ.</gathalast>
    <hangnum line="129" number="1548"></hangnum>
    <gatha1 line="130"> Dukkhā <pageBreak edition="Vipassana Research Institut" number="0.0141" /> ca dukkhavatthū ca, abhiṇhaparipīḷitā;</gatha1>
    <gathalast line="131">Rogā gaṇḍā ca sallā ca, aghato ca upaddavā.</gathalast>
    <hangnum line="132" number="1549"></hangnum>
    <gatha1 line="133"> Bhayopasaggāghamūlā,</gatha1>
    <gatha2 line="134">Sāsavādīnavītitā;</gatha2>
    <gatha3 line="135">Aleṇāsaraṇātāṇā,</gatha3>
    <gathalast line="136">Vadhakā mārakāmisā.</gathalast>
    <hangnum line="137" number="1550"></hangnum>
    <gatha1 line="138"> Jātidhammā jarābyādhi-</gatha1>
    <gatha2 line="139">Sokopāyāsabhāgino;</gatha2>
    <gatha3 line="140">Paridevasabhāvā ca,</gatha3>
    <gathalast line="141">Saṃklesā dukkhabhāgino.</gathalast>
    <hangnum line="142" number="1551"></hangnum>
    <gatha1 line="143"> Jegucchā paṭikūlā ca, bībhacchā ca virūpino;</gatha1>
    <gathalast line="144">Ajaññā capalā hīnā, duggandhā bālasevitā.</gathalast>
    <hangnum line="145" number="1552"></hangnum>
    <gatha1 line="146"> Sokantarikatāniccaṃ, taṇhāya kaḍḍhitā bhusaṃ;</gatha1>
    <gathalast line="147">Kapaṇā duggatā dīnā, vipannā ca vighātino.</gathalast>
    <hangnum line="148" number="1553"></hangnum>
    <gatha1 line="149"> Attalābhaṃ gavesanti, taṃtaṃpaccayanissitā;</gatha1>
    <gathalast line="150">Dukkhādhiṭṭhānamaccantaṃ, jātā puna vihaññare.</gathalast>
    <hangnum line="151" number="1554"></hangnum>
    <gatha1 line="152"> Aggikūpe nimuggāva, klesasantāpabhāgino;</gatha1>
    <gathalast line="153">Oviddhā viya sattīhi, saṅkhārā niccadukkhitā.</gathalast>
    <hangnum line="154" number="1555"></hangnum>
    <gatha1 line="155"> Jāyamānā ca jiyyantā, miyyantā ca khaṇe khaṇe;</gatha1>
    <gathalast line="156">Pasukā viya niccammā, haññanti serikāturā.</gathalast>
    <hangnum line="157" number="1556"></hangnum>
    <gatha1 line="158"> Tilāni tilayanteva, ucchuyanteva ucchuyo;</gatha1>
    <gathalast line="159">Udayabbayāvassaṃ te, pīḷayanti abhiṇhaso.</gathalast>
    <hangnum line="160" number="1557"></hangnum>
    <gatha1 line="161"> Manoramanavākārā <pageBreak edition="Myanmar" number="0.0134" />, vipallāsaparikkhatā;</gatha1>
    <gathalast line="162">Iriyāpathasañchannā, nopatiṭṭhanti dukkhato.</gathalast>
    <hangnum line="163" number="1558"></hangnum>
    <gatha1 line="164"> Saṅkhāresu <pageBreak edition="Vipassana Research Institut" number="0.0142" /> panetesu, vedanāssādarodhino;</gatha1>
    <gathalast line="165">Sāva sandulasambaddhā, sammohaparivāritā.</gathalast>
    <hangnum line="166" number="1559"></hangnum>
    <gatha1 line="167"> ‘‘Aduṃ dukkhamidaṃ dukkha’’-miti saṃsāracārino;</gatha1>
    <gathalast line="168">Dukkhahetumajānantā, sambhamanti aviddasu.</gathalast>
    <hangnum line="169" number="1560"></hangnum>
    <gatha1 line="170"> Sukhākāramapassantā, dukkhabhāranipīḷitā;</gatha1>
    <gathalast line="171">Patthenti dukkhamevaññaṃ, bālā byasanabhāgino.</gathalast>
    <hangnum line="172" number="1561"></hangnum>
    <gatha1 line="173"> Cavantā upapajjantā, rukkhasākhaṃva makkaṭo;</gatha1>
    <gathalast line="174">Dukkhamekaṃ vimuccanti, tato gaṇhanti cāparaṃ.</gathalast>
    <hangnum line="175" number="1562"></hangnum>
    <gatha1 line="176"> Te dīgharattaṃ socanti, taṇhāsallasamappitā;</gatha1>
    <gathalast line="177">Diṭṭhipāsasamupetā, mānatthambhānusāyino.</gathalast>
    <hangnum line="178" number="1563"></hangnum>
    <gatha1 line="179"> Tamākāraṃ paniccevaṃ, vipassanto visārado;</gatha1>
    <gathalast line="180"><bold>Dukkhānupassanaṃ</bold> nāma, paripāceti bhāvanaṃ.</gathalast>
    <hangnum line="181" number="1564"></hangnum>
    <gatha1 line="182"> Dhammaṭṭhitiniyāmā hi, khandhāyatanadhātuyo;</gatha1>
    <gathalast line="183">Anattāsassatantā ca, īhābhogavivajjitā.</gathalast>
    <hangnum line="184" number="1565"></hangnum>
    <gatha1 line="185"> Payojanamadhiṭṭhāya, na tu byāpārayanti ca;</gatha1>
    <gathalast line="186">Paccayapaccayuppannā, janetuṃ vātha jāyituṃ.</gathalast>
    <hangnum line="187" number="1566"></hangnum>
    <gatha1 line="188"> Tathāpi hetusāmaggi-sambhave sambhavanti te;</gatha1>
    <gathalast line="189">Tabbhāvabhāvibhāvena, aññamaññapavattitā.</gathalast>
    <hangnum line="190" number="1567"></hangnum>
    <gatha1 line="191"> Ajāyituṃ na sakkonti, sati paccayasambhave;</gatha1>
    <gathalast line="192">Paccayānamalābhe tu, na jāyanti kudācanaṃ.</gathalast>
    <hangnum line="193" number="1568"></hangnum>
    <gatha1 line="194"> Na kiñcettha apekkhitvā, samaggā honti paccayā;</gatha1>
    <gathalast line="195">Na janetuṃ na sakkonti, samaggā ca kudācanaṃ.</gathalast>
    <hangnum line="196" number="1569"></hangnum>
    <gatha1 line="197"> Yathāpaccayalābhena <pageBreak edition="Myanmar" number="0.0135" />, pavattanti yathā tathā;</gatha1>
    <gathalast line="198">Rakkhitā vā vidhātā vā, natthi assāmikā tathā.</gathalast>
    <hangnum line="199" number="1570"></hangnum>
    <gatha1 line="200"> ‘‘Ahaṃ <pageBreak edition="Vipassana Research Institut" number="0.0143" /> mama’’nti gaṇhantā, pariṇāmenti aññathā;</gatha1>
    <gathalast line="201">Vissasantā harantete, parābhūtā palambhino.</gathalast>
    <hangnum line="202" number="1571"></hangnum>
    <gatha1 line="203"> Rittā tucchā ca suññā ca, vivittā sāravajjitā;</gatha1>
    <gathalast line="204">Salakkhaṇaparicchinnā, dhammā natthettha puggalo.</gathalast>
    <hangnum line="205" number="1572"></hangnum>
    <gatha1 line="206"> Jāyamānā ca jiyyantā, miyyamānā ca saṅkhatā;</gatha1>
    <gathalast line="207">Vivasā parivattanti, vaso tesaṃ na katthaci.</gathalast>
    <hangnum line="208" number="1573"></hangnum>
    <gatha1 line="209"> Na tesu kassacisseraṃ, na tesañcatthi katthaci;</gatha1>
    <gathalast line="210">Na cattanīti saṅkhārā, ādhipaccavivajjitā.</gathalast>
    <hangnum line="211" number="1574"></hangnum>
    <gatha1 line="212"> Kadalīpattavaṭṭīva, aññamaññapatiṭṭhitā;</gatha1>
    <gathalast line="213">Sahajātagghanībhūtā, nopaṭṭhanti anattato.</gathalast>
    <hangnum line="214" number="1575"></hangnum>
    <gatha1 line="215"> Arūpanissitaṃ rūpaṃ, arūpaṃ rūpanissitaṃ;</gatha1>
    <gathalast line="216">Jaccandhapīṭhasappīva, aññamaññavavatthitaṃ.</gathalast>
    <hangnum line="217" number="1576"></hangnum>
    <gatha1 line="218"> Yantasuttena yantaṃva, kāyayantaṃ pavattati;</gatha1>
    <gathalast line="219">Nāmāvakaḍḍhitaṃ tattha, natthi attā sayaṃvasī.</gathalast>
    <hangnum line="220" number="1577"></hangnum>
    <gatha1 line="221"> Cetovipphāranipphannā, vāyodhātusamuṭṭhitā;</gatha1>
    <gathalast line="222">Iriyāpathaviññattivikārā pālakā matā.</gathalast>
    <hangnum line="223" number="1578"></hangnum>
    <gatha1 line="224"> Oviddhavedanāsallavikārapariṇāmato;</gatha1>
    <gathalast line="225">Bālānaṃ cittanipphannā, attāti parikappanā.</gathalast>
    <hangnum line="226" number="1579"></hangnum>
    <gatha1 line="227"> Suddhasaṅkhārapuñjoyaṃ, nettha sattopalabbhati;</gatha1>
    <gathalast line="228">Taṃ taṃ paccayamāgamma, dukkhakkhandhova jāyati.</gathalast>
    <hangnum line="229" number="1580"></hangnum>
    <gatha1 line="230"> Evamādippakārehi, vipassanto anattato;</gatha1>
    <gathalast line="231"><bold>Anattabhāvanaṃ</bold> nāma, bhāvetīti pavuccati.</gathalast>
    <hangnum line="232" number="1581"></hangnum>
    <gatha1 line="233"> Bhāvento tividhampetaṃ, <bold>nijjhāyati tilakkhaṇaṃ</bold>;</gatha1>
    <gathalast line="234">Nimittañca pavattañca, samārabbha yathākkamaṃ.</gathalast>
    <hangnum line="235" number="1582"></hangnum>
    <gatha1 line="236"> Attalābhanimittañca <pageBreak edition="Myanmar" number="0.0136" /><pageBreak edition="Vipassana Research Institut" number="0.0144" />, taṃtaṃpaccayanissitā;</gatha1>
    <gathalast line="237">Tabbhāvabhāvibhāvena, lakkhīyanti nimittato.</gathalast>
    <hangnum line="238" number="1583"></hangnum>
    <gatha1 line="239"> Jāyamānā ca jiyyantā, miyyamānā ca saṅkhatā;</gatha1>
    <gathalast line="240">Taṃ taṃ bhāvamatikkamma, pavattanti khaṇe khaṇe.</gathalast>
    <hangnum line="241" number="1584"></hangnum>
    <gatha1 line="242"> Hetunissayanākāro, <bold>nimitta</bold>nti tato mato;</gatha1>
    <gathalast line="243"><bold>Pavattaṃ</bold> vattanākāro, khaṇasantatiaddhato.</gathalast>
    <hangnum line="244" number="1585"></hangnum>
    <gatha1 line="245"> Apubbābhinavuppatti, uppādoti pakāsito;</gatha1>
    <gathalast line="246">Pubbāpariyasandhānaṃ, paṭisandhīti bhāsitā.</gathalast>
    <hangnum line="247" number="1586"></hangnum>
    <gatha1 line="248"> Āyūhantīti vuccanti, tadatthaṃ pana vāvaṭā;</gatha1>
    <gathalast line="249">Iccādipariyāyehi, bahvākārāpi saṅkhatā.</gathalast>
    <hangnum line="250" number="1587"></hangnum>
    <gatha1 line="251"> Nimitte ca pavatte ca, vatthuto yanti saṅgahaṃ;</gatha1>
    <gathalast line="252">Taṃ <bold>dvayākāra</bold>mārabbha, patiṭṭhāti tilakkhaṇaṃ.</gathalast>
    <hangnum line="253" number="1588"></hangnum>
    <gatha1 line="254"> Paccayādhīnadhammānaṃ, uppādavayalakkhitā;</gatha1>
    <gathalast line="255">Aniccatānimittaṭṭhā, pavattesu na pākaṭā.</gathalast>
    <hangnum line="256" number="1589"></hangnum>
    <gatha1 line="257"> Pubbāparavicittānamasamatthānamattani;</gatha1>
    <gathalast line="258">Sannissayena nipphanno, bhāvadubbalyasādhako.</gathalast>
    <hangnum line="259" number="1590"></hangnum>
    <gatha1 line="260"> Hetusaṅkhātabhāvo hi, saṅkhārānamaniccatā;</gatha1>
    <gathalast line="261">Pavattamānā dasseti, taṃ sabhāvaṃ panattano.</gathalast>
    <hangnum line="262" number="1591"></hangnum>
    <gatha1 line="263"> Niccā dhuvā ce saṅkhārā, kasmā pekkhanti paccaye;</gatha1>
    <gathalast line="264">Ahutvā yadi nissāya, jātā kā tattha niccatā;</gathalast>
    <hangnum line="265" number="1592"></hangnum>
    <gatha1 line="266"> Attalābhaṃ labhitvāna, hetusāmaggilābhato;</gatha1>
    <gathalast line="267">Yāpessanti tamaññatra, kathaṃ nāmattadubbalā.</gathalast>
    <hangnum line="268" number="1593"></hangnum>
    <gatha1 line="269"> Paccaye anapekkhitvā, yadi natthi samatthatā;</gatha1>
    <gathalast line="270">Attalābhūpalābhāya, kiṃ samatthānupālane;</gathalast>
    <hangnum line="271" number="1594"></hangnum>
    <gatha1 line="272"> Janakā <pageBreak edition="Myanmar" number="0.0137" /><pageBreak edition="Vipassana Research Institut" number="0.0145" /> paccayānañhi, tadāyūhanato paraṃ;</gatha1>
    <gathalast line="273">Parihāritumāraddhā, jiyā khittasaro yathā.</gathalast>
    <hangnum line="274" number="1595"></hangnum>
    <gatha1 line="275"> Accīva vaṭṭinikkhantā, meghamuttāva vijjutā;</gatha1>
    <gathalast line="276">Paccayuddhaṭavissaṭṭhā, dhammā bhaṅgaparāyaṇā.</gathalast>
    <hangnum line="277" number="1596"></hangnum>
    <gatha1 line="278"> Tasmā <bold>nimittamākāraṃ,</bold> passanto sa vipassako;</gatha1>
    <gathalast line="279">‘‘Vinassanti avassa’’nti, saddahanto vimuccati.</gathalast>
    <hangnum line="280" number="1597"></hangnum>
    <gatha1 line="281"> Aniccato tathā hevaṃ, vipassantassa yogino;</gatha1>
    <gathalast line="282">Saddhāvimokkha bāhulyaṃ, bhavatīti pakāsitaṃ.</gathalast>
    <hangnum line="283" number="1598"></hangnum>
    <gatha1 line="284"> Iti saṅkhāradhammesu, nimittākāranicchitaṃ;</gatha1>
    <gathalast line="285">Aniccalakkhaṇaṃ dhīro, nijjhāyati niyāmato.</gathalast>
    <hangnum line="286" number="1599"></hangnum>
    <gatha1 line="287"> Bādhakattabhayākārā, pavatte dukkhitā viya;</gatha1>
    <gathalast line="288">Pavattamānā pīḷenti, saṅkhārā ca bhayāvahā.</gathalast>
    <hangnum line="289" number="1600"></hangnum>
    <gatha1 line="290"> Uppādābhinavākāraṃ, atikkamma tato paraṃ;</gatha1>
    <gathalast line="291">Jarājaccaritā hutvā, bhañjamānā kathaṃ sukhā.</gathalast>
    <hangnum line="292" number="1601"></hangnum>
    <gatha1 line="293"> Tasmā <bold>pavattamākāraṃ,</bold> nijjhāyanto nirantaraṃ;</gatha1>
    <gathalast line="294">Saṅkhāre dukkhato disvā, hitvāna paṇidhiṃ tahiṃ.</gathalast>
    <hangnum line="295" number="1602"></hangnum>
    <gatha1 line="296"> Tadāyūhananissaṅgo, passaddhadaratho sukhī;</gatha1>
    <gathalast line="297">Samādhibahulo yogī, vūpasantoti vuccati.</gathalast>
    <hangnum line="298" number="1603"></hangnum>
    <gatha1 line="299"> Byāpāravasitākāraṃ, saṅkhārānaṃ vipassato;</gatha1>
    <gathalast line="300">Nimitte ca pavatte ca, upaṭṭhāti anattato.</gathalast>
    <hangnum line="301" number="1604"></hangnum>
    <gatha1 line="302"> Anattādhīnanipphannā, vasātītappavattino;</gatha1>
    <gathalast line="303">Bhāvadubbalyanissārā, kathamattā bhavissare.</gathalast>
    <hangnum line="304" number="1605"></hangnum>
    <gatha1 line="305"> Tamevaṃ paṭivijjhanto, maññatānattalakkhaṇaṃ;</gatha1>
    <gathalast line="306">Vipassanārasassādī, saṃvegabahulo bhave.</gathalast>
    <hangnum line="307" number="1606"></hangnum>
    <gatha1 line="308"> Iccāhacca <pageBreak edition="Vipassana Research Institut" number="0.0146" /> pavattānaṃ, lakkhaṇānaṃ sabhāvato;</gatha1>
    <gathalast line="309">Vavatthito tattha tattha, taṃtaṃlakkhaṇanicchayo.</gathalast>
    <hangnum line="310" number="1607"></hangnum>
    <gatha1 line="311"> Tathāpipākaṭaṭṭhāne <pageBreak edition="Myanmar" number="0.0138" />, hetubhūte ca yoniso;</gatha1>
    <gathalast line="312">Vavatthapeti saṅkhāya, lakkhaṇāni vicakkhaṇo.</gathalast>
    <hangnum line="313" number="1608"></hangnum>
    <gatha1 line="314"> Uppādavayabhāvena, dissamānā hi saṅkhatā;</gatha1>
    <gathalast line="315">Pubbāparavivekena, dassenti tadaniccataṃ.</gathalast>
    <hangnum line="316" number="1609"></hangnum>
    <gatha1 line="317"> Tathā ca vipariṇāmaṃ, vipassanto visārado;</gatha1>
    <gathalast line="318">Nimittaphalanipphannaṃ, tamatthamadhimuccati.</gathalast>
    <hangnum line="319" number="1610"></hangnum>
    <gatha1 line="320"> Dukkhappavattihetuttā, nimittamapi paṇḍito;</gatha1>
    <gathalast line="321">Bhayāvahaniyāmena, bādhakanteva passati.</gathalast>
    <hangnum line="322" number="1611"></hangnum>
    <gatha1 line="323"> Tathā hi paccayārabbha, saṅkhārā nissayanti ce;</gatha1>
    <gathalast line="324">Tatovassaṃ bhavissanti, mahabbhayasamohitā.</gathalast>
    <hangnum line="325" number="1612"></hangnum>
    <gatha1 line="326"> Nirodhadhammā jāyanti, sallaviddhāva dukkhitā;</gatha1>
    <gathalast line="327">Jarāturā vipajjantā, bhijjantāva vighātino.</gathalast>
    <hangnum line="328" number="1613"></hangnum>
    <gatha1 line="329"> Tenevāniccato diṭṭhā, dukkhabhāvena khāyare;</gatha1>
    <gathalast line="330">Saṅkhatattā sabhāvo hi, dukkhāya parivattati.</gathalast>
    <hangnum line="331" number="1614"></hangnum>
    <gatha1 line="332"> Aniccā puna saṅkhārā, dukkhāti ca vavatthitā;</gatha1>
    <gathalast line="333">Anattattaniyāmena, nidassenti salakkhaṇaṃ.</gathalast>
    <hangnum line="334" number="1615"></hangnum>
    <gatha1 line="335"> Kathaṃ attaparādhīnā, paccayuppannabhaṅgurā;</gatha1>
    <gathalast line="336">Vipattiniyatā vātha, bādhamānā bhayāvahā.</gathalast>
    <hangnum line="337" number="1616"></hangnum>
    <gatha1 line="338"> Āhaccākārabhedena, <bold>tividhā hi vipassanā</bold>;</gatha1>
    <gathalast line="339">Aniccā dukkhānattāti, ayamettha vinicchayo.</gathalast>
    <hangnum line="340" number="1617"></hangnum>
    <gatha1 line="341"> Tidhābhūtā paniccetā, pahānākārabheditā;</gatha1>
    <gathalast line="342">Mahāvipassanā nāma, <bold>aṭṭhārasavidhā</bold> kathaṃ.</gathalast>
    <hangnum line="343" number="1618"></hangnum>
    <gatha1 line="344"> Hetusāmagginipphannamaniccanti <pageBreak edition="Vipassana Research Institut" number="0.0147" /> tilakkhaṇaṃ;</gatha1>
    <gathalast line="345">Aniccataṃ vipassanto, niccasaññaṃ vimuñcati.</gathalast>
    <hangnum line="346" number="1619"></hangnum>
    <gatha1 line="347"> Aniccatāyādhiṭṭhānanimittaṃ <pageBreak edition="Myanmar" number="0.0139" /> pana passato;</gatha1>
    <gathalast line="348">Animitte vimuccantī, animittānupassanā.</gathalast>
    <hangnum line="349" number="1620"></hangnum>
    <gatha1 line="350"> Nirujjhamānadhammānaṃ, byantibhāvaṃ vipassato;</gatha1>
    <gathalast line="351">Samudayaṃ pajahantī, nirodhāanupassanā.</gathalast>
    <hangnum line="352" number="1621"></hangnum>
    <gatha1 line="353"> Sithilā jātu nissārā, dubbalā lahughātino;</gatha1>
    <gathalast line="354">Khayadhammāti saṅkhāya, ghanasaññaṃ vimuñcati.</gathalast>
    <hangnum line="355" number="1622"></hangnum>
    <gatha1 line="356"> Attalābhamatikkamma, vayantīti vicintayaṃ;</gatha1>
    <gathalast line="357">Jahatāyūhanaṃ tattha, putte sūtipajā viya.</gathalast>
    <hangnum line="358" number="1623"></hangnum>
    <gatha1 line="359"> Anavattitabhāvānaṃ, aññathattaṃ vipassato;</gatha1>
    <gathalast line="360">Vikārapariṇāmesu, dhuvasaññā virajjati.</gathalast>
    <hangnum line="361" number="1624"></hangnum>
    <gatha1 line="362"> Ālambañca tadālamba-ñāṇabhaṅgañca bhāvayaṃ;</gatha1>
    <gathalast line="363">Sārādānābhinivesaṃ, adhipaññāya muccati.</gathalast>
    <hangnum line="364" number="1625"></hangnum>
    <gatha1 line="365"> Iccāniccānimittā ca, nirodhā ca khayā vayā;</gatha1>
    <gathalast line="366">Viparīṇāmādhisaññā, dhammānupassanāti ca.</gathalast>
    <hangnum line="367" number="1626"></hangnum>
    <gatha1 line="368"> Sattānupassanābhedamaniccākāradassanaṃ;</gatha1>
    <gathalast line="369">Niccasaññādibhaṅgāya, paridīpenti paṇḍitā.</gathalast>
    <hangnum line="370" number="1627"></hangnum>
    <gatha1 line="371"> Taṃ tamākāramārabbha, tathā bāhulyavuttito;</gatha1>
    <gathalast line="372">Taṃlakkhaṇānugatā ca, bhedā tasseva sattadhā.</gathalast>
    <hangnum line="373" number="1628"></hangnum>
    <gatha1 line="374"> Sukhasaññaṃ nissajjantī, vuttā dukkhānupassanā;</gatha1>
    <gathalast line="375">Nibbinnā nibbidāñāṇaṃ, virāgā rāgavajjitā.</gathalast>
    <hangnum line="376" number="1629"></hangnum>
    <gatha1 line="377"> Jātāppaṇihitā nāma, muñcantī paṇidhiṃ tathā;</gatha1>
    <gathalast line="378">Nirālayābhinivesā, ādīnavānupassanā.</gathalast>
    <hangnum line="379" number="1630"></hangnum>
    <gatha1 line="380"> Pañcānupassanābhedaṃ <pageBreak edition="Vipassana Research Institut" number="0.0148" />, tadidaṃ dukkhadassanaṃ;</gatha1>
    <gathalast line="381">Sukhasaññādibhaṅgāya, pavattanti pakāsitaṃ.</gathalast>
    <hangnum line="382" number="1631"></hangnum>
    <gatha1 line="383"> Anattato <pageBreak edition="Myanmar" number="0.0140" /> vipassanto, attasaññā vimuccati;</gatha1>
    <gathalast line="384">Jahatattābhinivesaṃ, jhāyanto puna suññato.</gathalast>
    <hangnum line="385" number="1632"></hangnum>
    <gatha1 line="386"> Dvayānupassanābhedamanattākāradassanaṃ;</gatha1>
    <gathalast line="387">Attasaññābhinivesaṃ, vimokkhāya vibhāvituṃ.</gathalast>
    <hangnum line="388" number="1633"></hangnum>
    <gatha1 line="389"> Paṭinissaggato disvā, saṅkhāresu tilakkhaṇaṃ;</gatha1>
    <gathalast line="390">Jahanto saṅkhatādānaṃ, pakkhandati asaṅkhate.</gathalast>
    <hangnum line="391" number="1634"></hangnum>
    <gatha1 line="392"> Yathābhūtena ñāṇena, vipassanto vimuccati;</gatha1>
    <gathalast line="393">Sammohābhinivesamhā, avipallatthadassano.</gathalast>
    <hangnum line="394" number="1635"></hangnum>
    <gatha1 line="395"> Mohatābhogavimuttā, paṭisaṅkhānupassanā;</gatha1>
    <gathalast line="396">Jahantappaṭisaṅkhaṃ tu, paṭisaṅkhāya lakkhaṇaṃ.</gathalast>
    <hangnum line="397" number="1636"></hangnum>
    <gatha1 line="398"> Diṭṭhisaṅkhātadosattā, vibhāvento vivaṭṭato;</gatha1>
    <gathalast line="399">Saṃyogābhinivesamhā, paṭilīno vimuccati.</gathalast>
    <hangnum line="400" number="1637"></hangnum>
    <gatha1 line="401"> Muccītukamyatāñāṇaṃ, paṭinissaggasammataṃ;</gatha1>
    <gathalast line="402">Yathā bhūtaṃ tathā ñāṇaṃ, paccayākāranissitaṃ.</gathalast>
    <hangnum line="403" number="1638"></hangnum>
    <gatha1 line="404"> Saṅkhārupekkhāñāṇaṃ tu, paṭisaṅkhānupassanā;</gatha1>
    <gathalast line="405">Vuṭṭhānagāminī nāma, vivaṭṭanti pavuccati.</gathalast>
    <hangnum line="406" number="1639"></hangnum>
    <gatha1 line="407"> Catassopi paniccetā, ādānādippabhañjitā;</gatha1>
    <gathalast line="408">Lakkhaṇattayamāhacca, pavattanti yathā tathā.</gathalast>
    <hangnum line="409" number="1640"></hangnum>
    <gatha1 line="410"> Nimittamārabbha tathā pavattaṃ,</gatha1>
    <gatha2 line="411">Tilakkhaṇaṃ jhāyati yāya yogī;</gatha2>
    <gatha3 line="412">Tamitthamaṭṭhārasabhedabhinnaṃ,</gatha3>
    <gathalast line="413">Vipassanābhāvanamāhu dhīrā.</gathalast>
    <hangnum line="414" number="1641"></hangnum>
    <gatha1 line="415"> Vipassanānayamimamuttamaṃ <pageBreak edition="Myanmar" number="0.0141" /><pageBreak edition="Vipassana Research Institut" number="0.0149" /> subhaṃ,</gatha1>
    <gatha2 line="416">Nidassitaṃ jinavacanānusārato;</gatha2>
    <gatha3 line="417">Vibhāvayaṃ manasi hitāvahaṃ paraṃ,</gatha3>
    <gathalast line="418">Nirāmayaṃ padamanupāpuṇissati.</gathalast>
    <centered line="419">Iti nāmarūpaparicchede vipassanāvibhāgo nāma</centered>
    <centered line="420">Ekādasamo paricchedo.</centered>
  </content>
</document>