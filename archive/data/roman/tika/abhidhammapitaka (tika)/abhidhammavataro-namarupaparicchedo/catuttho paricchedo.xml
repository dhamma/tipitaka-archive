<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf45.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/catuttho paricchedo.xml</archivePath>
<titlePath>Catuttho paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">Catuttho paricchedo</chapter>
<subhead line="2">4. Vīthiparikammakathā</subhead>
<hangnum line="3" number="126"></hangnum>
<gatha1 line="4"> Paṭhamāvajjanaṃ pañca-dasannaṃ parato bhave;</gatha1>
<gathalast line="5">Dutiyāvajjanaṃ hoti, ekavīsatito paraṃ.</gathalast>
<hangnum line="6" number="127"></hangnum>
<gatha1 line="7"> Ekamhā <pageBreak edition="M" number="0.0012" /> pañcaviññāṇaṃ, pañcamhā sampaṭicchanaṃ;</gatha1>
<gathalast line="8">Sukhasantīraṇaṃ hoti, pañcavīsatito paraṃ.</gathalast>
<hangnum line="9" number="128"></hangnum>
<gatha1 line="10"> Sattatiṃsatito hoti, upekkhātīraṇadvayaṃ;</gatha1>
<gathalast line="11">Voṭṭhabbanasarūpānaṃ, dvinnaṃ kāmajavā paraṃ.</gathalast>
<hangnum line="12" number="129"></hangnum>
<gatha1 line="13"> Maggābhiññā paraṃ dvinnaṃ, tiṇṇannaṃ lokiyappanā;</gatha1>
<gathalast line="14">Phalā catunnaṃ pañcannaṃ, upariṭṭhaphaladvayaṃ.</gathalast>
<hangnum line="15" number="130"></hangnum>
<gatha1 line="16"> Bhavanti cattālīsamhā, sukhapākā dvihetukā;</gatha1>
<gathalast line="17">Tathekacattālīsamhā, upekkhāya samāyutā.</gathalast>
<hangnum line="18" number="131"></hangnum>
<gatha1 line="19"> Honti <pageBreak edition="V" number="0.0014" /> sattatito kāme, sukhapākā tihetukā;</gatha1>
<gatha2 line="20">Dvāsattatimhā jāyanti, upekkhāsahitā pana.</gatha2>
<hangnum line="21" number="132"></hangnum>
<gatha1 line="22"> Ekūnasaṭṭhito rūpa-pākā pākā arūpino;</gatha1>
<gathalast line="23">Kamāṭṭhacattālīsamhā, tathekadvitihīnato.</gathalast>
<hangnum line="24" number="133"></hangnum>
<gatha1 line="25"> Pubbasaṅgahamiccevaṃ, vigaṇetvā vicakkhaṇo;</gatha1>
<gathalast line="26">Parasaṅgahasaṅkhyādiṃ, vibhāveyya visārado.</gathalast>
<hangnum line="27" number="134"></hangnum>
<gatha1 line="28"> Pañcadvārāvajjanato, dasa cittāni dīpaye;</gatha1>
<gathalast line="29">Sesāvajjanato pañcacattālīsanti bhāsitaṃ.</gathalast>
<hangnum line="30" number="135"></hangnum>
<gatha1 line="31"> Pañcaviññāṇato pāpavipākā sampaṭicchanā;</gatha1>
<gathalast line="32">Paramekaṃ dvayaṃ puññavipākā sampaṭicchanā.</gathalast>
<hangnum line="33" number="136"></hangnum>
<gatha1 line="34"> Santīraṇā dvihetumhā, pākā dvādasa jāyare;</gatha1>
<gathalast line="35">Tihetukāmapākamhā, ekavīsati labbhare.</gathalast>
<hangnum line="36" number="137"></hangnum>
<gatha1 line="37"> Rūpāvacarapākamhā, paramekūnavīsati;</gatha1>
<gathalast line="38">Navaṭṭhārūpapākamhā, satta chāpi yathākkamaṃ.</gathalast>
<hangnum line="39" number="138"></hangnum>
<gatha1 line="40"> Paṭighamhā tu satteva, sitamhā teraseritā;</gatha1>
<gathalast line="41">Pāpapuññadvihetumhā, ekavīsati bhāvaye.</gathalast>
<hangnum line="42" number="139"></hangnum>
<gatha1 line="43"> Dvihetukāmakriyato <pageBreak edition="M" number="0.0013" />, aṭṭhārasa upekkhakā;</gatha1>
<gathalast line="44">Sattarasa sukhopetā, vibhāveyya vicakkhaṇo.</gathalast>
<hangnum line="45" number="140"></hangnum>
<gatha1 line="46"> Kāmapuññatihetumhā, tettiṃseva upekkhakā;</gatha1>
<gathalast line="47">Tepaññāsa sukhopetā, bhavantīti pakāsitaṃ.</gathalast>
<hangnum line="48" number="141"></hangnum>
<gatha1 line="49"> Tihetukāmakriyato, catuvīsatipekkhakā;</gatha1>
<gathalast line="50">Sukhitamhā tu dīpeyya, pañcavīsati paṇḍito.</gathalast>
<hangnum line="51" number="142"></hangnum>
<gatha1 line="52"> Dasarūpajavamhekā-dasadvādasa <pageBreak edition="V" number="0.0015" /> terasa;</gatha1>
<gathalast line="53">Yathākkamaṃ pañcadasa, āruppā paridīpaye.</gathalast>
<hangnum line="54" number="143"></hangnum>
<gatha1 line="55"> Phalamhā cuddasevāhu, maggamhā tu sakaṃ phalaṃ;</gatha1>
<gathalast line="56">Paraṃ saṅgahamiccevaṃ, vigaṇeyya visārado.</gathalast>
<hangnum line="57" number="144"></hangnum>
<gatha1 line="58"> Pubbāparasamodhāna-miti ñatvā tato paraṃ;</gatha1>
<gathalast line="59">Vatthuvīthisamodhānaṃ, yathāsambhavamuddise.</gathalast>
<hangnum line="60" number="145"></hangnum>
<gatha1 line="61"> Pañca vatthūni nissāya, kamato pañcamānasā;</gatha1>
<gathalast line="62">Tettiṃsa pana nissāya, hadayaṃ mānasā siyuṃ.</gathalast>
<hangnum line="63" number="146"></hangnum>
<gatha1 line="64"> Kāmapākamanodhātu-hasituppādamānasā;</gatha1>
<gathalast line="65">Dosamūlāni maggo ca, rūpajjhānāva sabbathā.</gathalast>
<hangnum line="66" number="147"></hangnum>
<gatha1 line="67"> Dasāvasesāpuññāni, kāmapuññamahākriyā;</gatha1>
<gathalast line="68">Voṭṭhabbārūpajavanaṃ, satta lokuttarāni ca.</gathalast>
<hangnum line="69" number="148"></hangnum>
<gatha1 line="70"> Dvecattālīsa cittāni, pañcavokārabhūmiyaṃ;</gatha1>
<gathalast line="71">Nissāya hadayaṃ honti, arūpe nissayaṃ vinā.</gathalast>
<hangnum line="72" number="149"></hangnum>
<gatha1 line="73"> Āruppapākā cattāro, anissāyeti sabbathā;</gatha1>
<gathalast line="74">Vitthārenaṭṭhadhā bhinnaṃ, saṅkhepā tividhaṃ bhave.</gathalast>
<hangnum line="75" number="150"></hangnum>
<gatha1 line="76"> Tecattālīsa nissāya, anissāya catubbidhaṃ;</gatha1>
<gathalast line="77">Nissitānissitā sesā, dvecattālīsa mānasā.</gathalast>
<hangnum line="78" number="151"></hangnum>
<gatha1 line="79"> Pañca cittappanā honti, kamenekekavīthiyaṃ;</gatha1>
<gathalast line="80">Manodhātuttikaṃ nāma, pañcadvārikamīritaṃ.</gathalast>
<hangnum line="81" number="152"></hangnum>
<gatha1 line="82"> Sukhatīraṇavoṭṭhabba-parittajavanā <pageBreak edition="M" number="0.0014" /> pana;</gatha1>
<gathalast line="83">Ekatiṃsāpi jāyante, chasu vīthīsu sambhavā.</gathalast>
<hangnum line="84" number="153"></hangnum>
<gatha1 line="85"> Mahāpākā panaṭṭhāpi, upekkhātīraṇadvayaṃ;</gatha1>
<gathalast line="86">Chasu dvāresu jāyanti, dasa muttā ca vīthiyā.</gathalast>
<hangnum line="87" number="154"></hangnum>
<gatha1 line="88"> Cutisandhibhavaṅgānaṃ, vasā pākā mahaggatā;</gatha1>
<gathalast line="89">Nava vīthivimuttāti, dasadhā vīthisaṅgaho.</gathalast>
<hangnum line="90" number="155"></hangnum>
<gatha1 line="91"> Ekadvārikacittāni <pageBreak edition="V" number="0.0016" />, pañcachadvārikā tathā;</gatha1>
<gathalast line="92">Chadvārikavimuttā ca, vimuttāti ca sabbathā.</gathalast>
<hangnum line="93" number="156"></hangnum>
<gatha1 line="94"> Chattiṃsa tayekatiṃsa, dasa ceva naveti ca;</gatha1>
<gathalast line="95">Ñatvā vīthisamodhānaṃ, gocarañca samuddise.</gathalast>
<hangnum line="96" number="157"></hangnum>
<gatha1 line="97"> Kamato pañcaviññāṇā, lokuttaramahaggatā;</gatha1>
<gathalast line="98">Abhiññāvajjitā sabbā, pañcatālīsa mānasā.</gathalast>
<hangnum line="99" number="158"></hangnum>
<gatha1 line="100"> Yathāsambhavato honti, rūpādekekagocarā;</gatha1>
<gathalast line="101">Pañcagocaramīrenti, manodhātuttikaṃ pana.</gathalast>
<hangnum line="102" number="159"></hangnum>
<gatha1 line="103"> Santīraṇamahāpākā, parittajavanāni ca;</gatha1>
<gathalast line="104">Voṭṭhabbanamabhiññā ca, tecattālīsa sambhavā.</gathalast>
<hangnum line="105" number="160"></hangnum>
<gatha1 line="106"> Chārammaṇesu hontīti, aṭṭhadhā tividhā puna;</gatha1>
<gathalast line="107">Ekārammaṇacittāni, pañcachārammaṇāni ca.</gathalast>
<hangnum line="108" number="161"></hangnum>
<gatha1 line="109"> Saṅkhepā mānasā pañca-cattālīsa tayo tathā;</gatha1>
<gathalast line="110">Tecattālīsa ceveti, sattadhāpi siyuṃ kathaṃ.</gathalast>
<hangnum line="111" number="162"></hangnum>
<gatha1 line="112"> Kāmapākamanodhātu-hasituppādamānasā;</gatha1>
<gathalast line="113">Pañcavīsa yathāyogaṃ, parittārammaṇā matā.</gathalast>
<hangnum line="114" number="163"></hangnum>
<gatha1 line="115"> Kasiṇugghāṭimākāsaṃ, paṭhamāruppamānasaṃ;</gatha1>
<gathalast line="116">Tasseva natthibhāvaṃ tu, tatiyāruppakaṃ tathā.</gathalast>
<hangnum line="117" number="164"></hangnum>
<gatha1 line="118"> Ālambitvā pavattanti, āruppā kamato tato;</gatha1>
<gathalast line="119">Dutiyañca catutthañca, cha mahaggatagocarā.</gathalast>
<hangnum line="120" number="165"></hangnum>
<gatha1 line="121"> Appamāṇasamaññā <pageBreak edition="M" number="0.0015" /> te, nibbāne pana gocare;</gatha1>
<gathalast line="122">Aṭṭha lokuttarā dhammā, niyamena vavatthitā.</gathalast>
<hangnum line="123" number="166"></hangnum>
<gatha1 line="124"> Kasiṇāsubhakoṭṭhāse,</gatha1>
<gatha2 line="125">Ānāpāne ca yogino;</gatha2>
<gatha3 line="126">Paṭibhāganimittamhi <pageBreak edition="V" number="0.0017" />,</gatha3>
<gathalast line="127">Appamaññānuyuñjato.</gathalast>
<hangnum line="128" number="167"></hangnum>
<gatha1 line="129"> Sattapaṇṇattiyañceva, rūpajjhānaṃ pavattati;</gatha1>
<gathalast line="130">Yathāvuttanimittamhi, sesamāruppakanti ca.</gathalast>
<hangnum line="131" number="168"></hangnum>
<gatha1 line="132"> Abhiññāvajjitā ekavīsa mahaggatā sabbā;</gatha1>
<gathalast line="133">Sabbe paṇṇattisaṅkhāte, navattabbe pavattare.</gathalast>
<hangnum line="134" number="169"></hangnum>
<gatha1 line="135"> Jāyantākusalā ñāṇavippayuttajavā tathā;</gatha1>
<gathalast line="136">Appamāṇaṃ vinā vīsa, parittādīsu tīsupi.</gathalast>
<hangnum line="137" number="170"></hangnum>
<gatha1 line="138"> Tihetukāmapuññāni, puññābhiññā ca pañcime;</gatha1>
<gathalast line="139">Catūsupi pavattanti, arahattadvayaṃ vinā.</gathalast>
<hangnum line="140" number="171"></hangnum>
<gatha1 line="141"> Kriyābhiññā ca voṭṭhabbaṃ, kriyākāme tihetukā;</gatha1>
<gathalast line="142">Cha sabbatthāpi hontīti, sattadhā mānasā ṭhitā.</gathalast>
<hangnum line="143" number="172"></hangnum>
<gatha1 line="144"> Ekaticcatukoṭṭhāsagocarā tividhā pana;</gatha1>
<gathalast line="145">Samasaṭṭhi tathā vīsa, kamenekādaseti ca.</gathalast>
<hangnum line="146" number="173"></hangnum>
<gatha1 line="147"> Pañcadvāresu pañcāpi, paccuppannāva gocarā;</gatha1>
<gathalast line="148">Tekālikā navattabbā, manodvāre yathārahaṃ.</gathalast>
<hangnum line="149" number="174"></hangnum>
<gatha1 line="150"> Ajjhattā ca bahiddhā ca, pañcadvāresu gocarā;</gatha1>
<gathalast line="151">Manodvāre navattabbo, natthibhāvopi labbhati.</gathalast>
<hangnum line="152" number="175"></hangnum>
<gatha1 line="153"> Pañcadvāresu pañcanna-mekameko ca gocaro;</gatha1>
<gathalast line="154">Chāpi ārammaṇā honti, manodvāramhi sabbathā.</gathalast>
<hangnum line="155" number="176"></hangnum>
<gatha1 line="156"> Pañcadvāresu gahitaṃ, tadaññampi ca gocaraṃ;</gatha1>
<gathalast line="157">Manodvāre vavatthānaṃ, gacchatīti hi desitaṃ.</gathalast>
<hangnum line="158" number="177"></hangnum>
<gatha1 line="159"> Atītā <pageBreak edition="M" number="0.0016" /> vattamānā ca, sambhavā kāmasandhiyā;</gatha1>
<gathalast line="160">Chadvāragahitā honti, tividhā tepi gocarā.</gathalast>
<hangnum line="161" number="178"></hangnum>
<gatha1 line="162"> Kammanimittamevekaṃ <pageBreak edition="V" number="0.0018" />, manodvāre upaṭṭhitaṃ;</gatha1>
<gathalast line="163">Navattabbamatītañca, dhammārammaṇasaṅgahaṃ.</gathalast>
<hangnum line="164" number="179"></hangnum>
<gatha1 line="165"> Ālambitvā yathāyogaṃ, paṭisandhimahaggatā;</gatha1>
<gathalast line="166">Ante cuti bhave majjhe, bhavaṅgampi pavattatīti.</gathalast>
<centered line="167">Iti cittavibhāge vīthiparikammakathā niṭṭhitā.</centered>
<centered line="168">Catuttho paricchedo.</centered>
</body>
</document>