<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf70.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/ekunatimsatimo paricchedo.xml</archivePath>
<title>Ekūnatiṃsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">Ekūnatiṃsatimo paricchedo</chapter>
<subhead line="2">29. Nāmapaññattikathā</subhead>
<hangnum line="3" number="1114"></hangnum>
<gatha1 line="4">Nāmavohārasaṅketakāraṇopanibandhanā;</gatha1>
<gathalast line="5">Yathāvuttatthasaddānaṃ, antarā cintanā gatā.</gathalast>
<hangnum line="6" number="1115"></hangnum>
<gatha1 line="7"><bold>Nāmapaññatti</bold>nāmāyaṃ, atthasaddavinissaṭā;</gatha1>
<gathalast line="8">Taṃdvayābaddhasaṅketañeyyākāropalakkhitā.</gathalast>
<hangnum line="9" number="1116"></hangnum>
<gatha1 line="10">Yā gayhati nāmaghosagocaruppannavīthiyā;</gatha1>
<gathalast line="11">Pavattānantaruppanna-manodvārikavīthiyā.</gathalast>
<hangnum line="12" number="1117"></hangnum>
<gatha1 line="13">Mañcapīṭhādisaddaṃ hi, sotaviññāṇavīthiyā;</gatha1>
<gathalast line="14">Sutvā tameva cintetvā, manodvārikavīthiyā.</gathalast>
<hangnum line="15" number="1118"></hangnum>
<gatha1 line="16">Tato saṅketanipphannaṃ, nāmaṃ cintāya gayhati;</gatha1>
<gathalast line="17">Nāmapaññattiatthā tu, tato gayhanti sambhavā.</gathalast>
<hangnum line="18" number="1119"></hangnum>
<gatha1 line="19">Saddanāmatthapaññattiparamatthavasena hi;</gatha1>
<gathalast line="20">Catudhā tividhā vātha, cintanā tattha icchitā.</gathalast>
<hangnum line="21" number="1120"></hangnum>
<gatha1 line="22">Itthamaṭṭhakathāmaggaṃ, vaṇṇentena hi dassito;</gatha1>
<gathalast line="23">Nayo ācariyeneti, vibhāgoyaṃ pakāsito.</gathalast>
<hangnum line="24" number="1121"></hangnum>
<gatha1 line="25">Natthaññā <pageBreak edition="V" number="0.0109" />kāci viññatti, vikārasahito pana;</gatha1>
<gathalast line="26">Saddova nāmapaññatti, iccekaccehi vaṇṇitaṃ.</gathalast>
<hangnum line="27" number="1122"></hangnum>
<gatha1 line="28">Tadetaṃ nāmapaññattibhāvenekavidhampi ca;</gatha1>
<gathalast line="29">Neruttikayādicchakavasā nāmaṃ dvidhā bhave.</gathalast>
<hangnum line="30" number="1123"></hangnum>
<gatha1 line="31">Saññāsu dhāturūpāni, paccayañca tato paraṃ;</gatha1>
<gathalast line="32">Katvā vaṇṇāgamādiñca, saddalakkhaṇasādhitaṃ.</gathalast>
<hangnum line="33" number="1124"></hangnum>
<gatha1 line="34">Neruttikamudīrenti <pageBreak edition="M" number="0.0099" />, nāmaṃ yādicchakaṃ padaṃ;</gatha1>
<gathalast line="35">Yadicchāya katamattaṃ, byañjanatthavivajjitaṃ.</gathalast>
<hangnum line="36" number="1125"></hangnum>
<gatha1 line="37">Tividhampi tadanvatthakādimañcopacārimaṃ;</gatha1>
<gathalast line="38">Nibbacanatthasāpekkhaṃ, tatthānvatthamudīritaṃ.</gathalast>
<hangnum line="39" number="1126"></hangnum>
<gatha1 line="40">Yadicchākatasaṅketaṃ, kādimañcopacārimaṃ;</gatha1>
<gathalast line="41">Atambhūtassa tabbhāvavohāroti pavuccati.</gathalast>
<hangnum line="42" number="1127"></hangnum>
<gatha1 line="43">Tathā sāmaññanāmañca, guṇanāmañca kittimaṃ;</gatha1>
<gathalast line="44">Opapātikamiccevaṃ, nāmaṃ hoti catubbidhaṃ.</gathalast>
<hangnum line="45" number="1128"></hangnum>
<gatha1 line="46">Mahājanasammatañca, anvatthañceva tādisaṃ;</gatha1>
<gathalast line="47">Tīṇi nāmāni candādināmaṃ tatthopapātikaṃ.</gathalast>
<hangnum line="48" number="1129"></hangnum>
<gatha1 line="49">Yādicchakamāvatthikaṃ, nemittakamathāparaṃ;</gatha1>
<gathalast line="50">Liṅgikaṃ ruḷhikañceti, nāmaṃ pañcavidhaṃ bhave.</gathalast>
<hangnum line="51" number="1130"></hangnum>
<gatha1 line="52">Yādicchakaṃ yathāvuḍḍhaṃ, vacchadammādikaṃ pana;</gatha1>
<gathalast line="53">Āvatthikaṃ nemittakaṃ, sīlavāpaññavādikaṃ.</gathalast>
<hangnum line="54" number="1131"></hangnum>
<gatha1 line="55">Liṅgikaṃ diṭṭhaliṅgaṃ tu, daṇḍīchattītiādikaṃ;</gatha1>
<gathalast line="56">Ruḷhikaṃ lesamattena, ruḷhaṃ gomahiṃsādikaṃ.</gathalast>
<hangnum line="57" number="1132"></hangnum>
<gatha1 line="58">Vijjamānāvijjamāna-paññattobhayamissitā;</gatha1>
<gathalast line="59">Vibhattā nāmapaññatti, chabbidhā hoti tattha hi.</gathalast>
<hangnum line="60" number="1133"></hangnum>
<gatha1 line="61">Vijjamānapaññattīti <pageBreak edition="V" number="0.0110" />, vijjamānatthadīpitā;</gatha1>
<gathalast line="62">Vuccati khandhāyatana-dhātupañcindriyādikā.</gathalast>
<hangnum line="63" number="1134"></hangnum>
<gatha1 line="64">Avijjamānapaññatti-nāmikā paramatthato;</gatha1>
<gathalast line="65">Avijjamānamañcādi, atthapaññattidīpitā.</gathalast>
<hangnum line="66" number="1135"></hangnum>
<gatha1 line="67">Vijjamānena avijja-mānapaññattināmikā;</gatha1>
<gathalast line="68">Tevijjo chaḷabhiñño ca, sīlavā paññavāpi ca.</gathalast>
<hangnum line="69" number="1136"></hangnum>
<gatha1 line="70">Avijjamānena vijja-mānapaññattināmikā;</gatha1>
<gathalast line="71">Itthirūpaṃ itthisaddo, itthicittantiādikā.</gathalast>
<hangnum line="72" number="1137"></hangnum>
<gatha1 line="73">Vijjamānena <pageBreak edition="M" number="0.0100" />tu vijja-mānapaññattināmikā;</gatha1>
<gathalast line="74">Cakkhuviññāṇaṃ ca cakkhu-samphasso cevamādikā.</gathalast>
<hangnum line="75" number="1138"></hangnum>
<gatha1 line="76">Avijjamānenāvijja-mānapaññattināmikā;</gatha1>
<gathalast line="77">Khattiyaputto brāhmaṇa-putto iccevamādikā.</gathalast>
<hangnum line="78" number="1139"></hangnum>
<gatha1 line="79">Iti vuttānusārena, nāmapaññattiyā budho;</gatha1>
<gathalast line="80">Sarūpaṃ visayañceva, vibhāgañca vibhāvaye.</gathalast>
<hangnum line="81" number="1140"></hangnum>
<gatha1 line="82">Iccevaṃ paramatthā ca, yathāvuttā catubbidhā;</gatha1>
<gathalast line="83">Paññatti duvidhā ceti, ñeyyatthā chabbidhā matāti.</gathalast>
<centered line="84">Iti paññattivibhāge nāmapaññattikathā niṭṭhitā.</centered>
<centered line="85">Ekūnatiṃsatimo paricchedo.</centered>
<centered line="86">Niṭṭhito ca sabbathāpi paññattivibhāgo.</centered>
<subhead line="87">Nigamanakathā</subhead>
<hangnum line="88" number="1141"></hangnum>
<gatha1 line="89">Seṭṭhe <pageBreak edition="V" number="0.0111" /><bold>kañcivare</bold>raṭṭhe, <bold>kāveri</bold>nagare vare;</gatha1>
<gathalast line="90">Kule sañjātabhūtena, bahussutena ñāṇinā.</gathalast>
<hangnum line="91" number="1142"></hangnum>
<gatha1 line="92"><bold>Anuruddhena therena,</bold>aniruddhayasassinā;</gatha1>
<gathalast line="93">Tambaraṭṭhe vasantena, nagare <bold>tañja</bold>nāmake.</gathalast>
<hangnum line="94" number="1143"></hangnum>
<gatha1 line="95">Tattha <bold>saṅghavisiṭṭhena,</bold>yācitena anākulaṃ;</gatha1>
<gathalast line="96">Mahāvihāravāsīnaṃ, vācanāmagganissitaṃ.</gathalast>
<hangnum line="97" number="1144"></hangnum>
<gatha1 line="98">Paramatthaṃ pakāsentaṃ, <bold>paramatthavinicchayaṃ</bold>;</gatha1>
<hangnum line="99"></hangnum>
<gathalast line="100">Pakaraṇaṃ kataṃ tena, paramatthatthavedināti.</gathalast>
<centered line="101">Iti anuruddhācariyena racito</centered>
<centered line="102">Paramatthavinicchayo niṭṭhito.</centered>
<centered line="103">Namo tassa bhagavato arahato sammāsambuddhassa</centered>
</body>
</document>