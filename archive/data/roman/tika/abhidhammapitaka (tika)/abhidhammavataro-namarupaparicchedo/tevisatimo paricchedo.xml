<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf64.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/tevisatimo paricchedo.xml</archivePath>
    <baseFileName>tevisatimo paricchedo</baseFileName>
    <titlePath>Tevīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Tevīsatimo paricchedo</chapter>
    <title line="2">4. Nibbānavibhāgo</title>
    <subhead line="3">23. Mūlavisuddhikathā</subhead>
    <hangnum line="4" number="895"></hangnum>
    <gatha1 line="5"> Itthaṃ <pageBreak edition="Myanmar" number="0.0079" /><pageBreak edition="Vipassana Research Institut" number="0.0087" /> cittaṃ cetasikaṃ, rūpañcevāti saṅkhatā;</gatha1>
    <gathalast line="6">Vuttā asaṅkhataṃ dāni, nibbānanti pavuccati.</gathalast>
    <hangnum line="7" number="896"></hangnum>
    <gatha1 line="8"> Sīlavisuddhi ādimhi, tato cittavisuddhi ca;</gatha1>
    <gathalast line="9">Diṭṭhivisuddhināmā ca, kaṅkhāvitaraṇāpi ca.</gathalast>
    <hangnum line="10" number="897"></hangnum>
    <gatha1 line="11"> Tato paraṃ maggāmagga-ñāṇadassananāmikā;</gatha1>
    <gathalast line="12">Tathā paṭipadāñāṇa-dassanā ñāṇadassanaṃ.</gathalast>
    <hangnum line="13" number="898"></hangnum>
    <gatha1 line="14"> Iccānukkamato vuttā, satta honti visuddhiyo;</gatha1>
    <gathalast line="15">Sattamānuttarā tattha, pubbabhāgā cha lokiyā.</gathalast>
    <hangnum line="16" number="899"></hangnum>
    <gatha1 line="17"> Saṃvaro pātimokkho ca, tathevindriyasaṃvaro;</gatha1>
    <gathalast line="18">Ājīvapārisuddhi ca, sīlaṃ paccayanissitaṃ.</gathalast>
    <hangnum line="19" number="900"></hangnum>
    <gatha1 line="20"> Iti <bold>sīlavisuddhī</bold>ti, suddhametaṃ pavuccati;</gatha1>
    <gathalast line="21">Catupārisuddhisīlaṃ, dhutaṅgaparivāritaṃ.</gathalast>
    <hangnum line="22" number="901"></hangnum>
    <gatha1 line="23"> Kasiṇāni dasāsubhā, dasānussatiyo pana;</gatha1>
    <gathalast line="24">Appamaññā ca saññā ca, vavatthāruppakāti ca.</gathalast>
    <hangnum line="25" number="902"></hangnum>
    <gatha1 line="26"><bold>Samathakkammaṭṭhānāni,</bold> tālīsaṭṭhakathānaye;</gatha1>
    <gathalast line="27">Pāḷiyaṃ tu vibhattāni, aṭṭhatiṃsāti vaṇṇitaṃ.</gathalast>
    <hangnum line="28" number="903"></hangnum>
    <gatha1 line="29"> Pathavāpo ca tejo ca,</gatha1>
    <gatha2 line="30">Vāyo nīlañca pītakaṃ;</gatha2>
    <gatha2 line="31">Lohitodātamākāsaṃ <pageBreak edition="Vipassana Research Institut" number="0.0088" />,</gatha2>
    <gathalast line="32">Ālokakasiṇanti ca.</gathalast>
    <hangnum line="33" number="904"></hangnum>
    <gatha1 line="34"><bold>Kasiṇāni dase</bold>tāni, vuttānaṭṭhakathānaye;</gatha1>
    <gathalast line="35">Aṭṭheva pāḷiyaṃ hitvā, ante tu kasiṇadvayaṃ.</gathalast>
    <hangnum line="36" number="905"></hangnum>
    <gatha1 line="37"> Uddhumātaṃ vinīlañca, vipubbakaṃ vikhāyitaṃ;</gatha1>
    <gathalast line="38">Vicchiddakañca vikkhittaṃ, hatavikkhittalohitaṃ.</gathalast>
    <hangnum line="39" number="906"></hangnum>
    <gatha1 line="40"> Puḷavakaṃ <pageBreak edition="Myanmar" number="0.0080" /> aṭṭhikañceti, <bold>asubhā dasa</bold> desitā;</gatha1>
    <gathalast line="41">Rūpakāyavibhāgāya, dasakāyavipattiyā.</gathalast>
    <hangnum line="42" number="907"></hangnum>
    <gatha1 line="43"> Buddhe dhamme ca saṅghe ca, sīle cāge ca attanā;</gatha1>
    <gathalast line="44">Devatopasamāyañca, sattānussatiyo kamā.</gathalast>
    <hangnum line="45" number="908"></hangnum>
    <gatha1 line="46"> Maraṇassati nāmekā, tathā kāyagatāsati;</gatha1>
    <gathalast line="47">Ānāpānassaticcevaṃ, <bold>dasānussatiyo</bold> matā.</gathalast>
    <hangnum line="48" number="909"></hangnum>
    <gatha1 line="49"> Mettā karuṇā muditā, upekkhāti catubbidhā;</gatha1>
    <gathalast line="50">Vuttā brahmavihārā ca, <bold>appamaññā</bold>ti tādinā.</gathalast>
    <hangnum line="51" number="910"></hangnum>
    <gatha1 line="52"> Ekā<bold>hāre paṭikkūla-saññā</bold> nāmekameva tu;</gatha1>
    <gathalast line="53"><bold>Catudhātuvavatthānaṃ,</bold> catudhātupariggaho.</gathalast>
    <hangnum line="54" number="911"></hangnum>
    <gatha1 line="55"> Ākāsānañcāyatanaṃ, viññāṇañcamathāparaṃ;</gatha1>
    <gathalast line="56">Ākiñcaññaṃ tathā neva-saññānāsaññanāmakaṃ.</gathalast>
    <hangnum line="57" number="912"></hangnum>
    <gatha1 line="58"> Iccānukkamato vuttā, arūpajjhānikā pana;</gatha1>
    <gathalast line="59"><bold>Arūpakammaṭṭhānāni,</bold> cattāropi pakittitā.</gathalast>
    <hangnum line="60" number="913"></hangnum>
    <gatha1 line="61"> Kasiṇāsubhakoṭṭhāse, ānāpāne ca sabbathā;</gatha1>
    <gathalast line="62">Disvā sutvā phusitvā vā, parikammaṃ tu kubbato.</gathalast>
    <hangnum line="63" number="914"></hangnum>
    <gatha1 line="64"> Uggaho nāma sambhoti, nimittaṃ tattha yuñjato;</gatha1>
    <gathalast line="65">Paṭibhāgo tamārabbha, tattha vattati appanā.</gathalast>
    <hangnum line="66" number="915"></hangnum>
    <gatha1 line="67"> Sādhu <pageBreak edition="Vipassana Research Institut" number="0.0089" /> sattā sukhī hontu, dukkhā muccantu pāṇino;</gatha1>
    <gathalast line="68">Aho sattā sukhappattā, hontu yadicchakāti ca.</gathalast>
    <hangnum line="69" number="916"></hangnum>
    <gatha1 line="70"> Uddissa vā anodissa, yuñjato sattagocare;</gatha1>
    <gathalast line="71">Appamaññā panappenti, anupubbena vattikā.</gathalast>
    <hangnum line="72" number="917"></hangnum>
    <gatha1 line="73"> Kasiṇugghāṭimākāse, paṭhamāruppamānase;</gatha1>
    <gathalast line="74">Tasseva natthibhāve ca, tatiyāruppaketi ca.</gathalast>
    <hangnum line="75" number="918"></hangnum>
    <gatha1 line="76"> Yuñjantassa <pageBreak edition="Myanmar" number="0.0081" /> panetesu, gocaresu catūsupi;</gatha1>
    <gathalast line="77">Appenti anupubbena, āruppāpi catubbidhā.</gathalast>
    <hangnum line="78" number="919"></hangnum>
    <gatha1 line="79"> Ānāpānañca kasiṇaṃ, pañcakajjhānikaṃ tahiṃ;</gatha1>
    <gathalast line="80">Paṭhamajjhānikā vuttā, koṭṭhāsāsubhabhāvanā.</gathalast>
    <hangnum line="81" number="920"></hangnum>
    <gatha1 line="82"> Sukhitajjhānikā tisso, appamaññā ca heṭṭhimā;</gatha1>
    <gathalast line="83">Upekkhāruppakā pañca, upekkhājhānikāti ca.</gathalast>
    <hangnum line="84" number="921"></hangnum>
    <gatha1 line="85"> Ekā dasekā dasa ca, tayo pañceti sabbathā;</gatha1>
    <gathalast line="86">Parikammavasā tiṃsa, cha koṭṭhāsā yathākkamaṃ.</gathalast>
    <hangnum line="87" number="922"></hangnum>
    <gatha1 line="88"> Pañcakādisukhopekkhā, jhānabhedā catubbidhā;</gatha1>
    <gathalast line="89">Ekaccatupañcajhāna-vasena tividhā siyuṃ.</gathalast>
    <hangnum line="90" number="923"></hangnum>
    <gatha1 line="91"> Rūpārūpavasā dve ca, appanāto punekadhā;</gatha1>
    <gathalast line="92">Iccevamappanā kamma-ṭṭhānabhedā samissitā.</gathalast>
    <hangnum line="93" number="924"></hangnum>
    <gatha1 line="94"> Dve ca saññāvavatthānā, aṭṭhānussatiyoti ca;</gatha1>
    <gathalast line="95">Sesā dasa pavuccanti, upacārasamādhikā.</gathalast>
    <hangnum line="96" number="925"></hangnum>
    <gatha1 line="97"> Parikammopacārānulomagotrabhuto paraṃ;</gatha1>
    <gathalast line="98">Pañcamaṃ vā catutthaṃ vā, javanaṃ hoti appanā.</gathalast>
    <hangnum line="99" number="926"></hangnum>
    <gatha1 line="100"> Appanājavanaṃ sabbaṃ, lokuttaramahaggataṃ;</gatha1>
    <gathalast line="101">Tihetukaparittāni, purimāni yathārahaṃ.</gathalast>
    <hangnum line="102" number="927"></hangnum>
    <gatha1 line="103"> Āvajjanā <pageBreak edition="Vipassana Research Institut" number="0.0090" /> ca vasitā, taṃsamāpajjanā tathā;</gatha1>
    <gathalast line="104">Adhiṭṭhānā ca vuṭṭhānā, paccavekkhaṇa pañcamā.</gathalast>
    <hangnum line="105" number="928"></hangnum>
    <gatha1 line="106"> Vasitāhi vasībhūtā, iti katvāna pañcahi;</gatha1>
    <gathalast line="107">Bhāventassa panappenti, uparūpari appanā.</gathalast>
    <hangnum line="108" number="929"></hangnum>
    <gatha1 line="109"> Yuñjantassa tu vuṭṭhāya, kasiṇajjhānapañcamā;</gatha1>
    <gathalast line="110">Pañcābhiññā hi appenti, rūpasaddādigocare.</gathalast>
    <hangnum line="111" number="930"></hangnum>
    <gatha1 line="112"> Lokuttarā panappenti, sabbe nibbānagocare;</gatha1>
    <gathalast line="113">Aniccadukkhānattāti, bhūmidhamme vipassato.</gathalast>
    <hangnum line="114" number="931"></hangnum>
    <gatha1 line="115"> Tattha <pageBreak edition="Myanmar" number="0.0082" /> ca pādakajjhānaṃ, sammaṭṭhajjhānameva vā;</gatha1>
    <gathalast line="116">Ajjhāsayo ca vuṭṭhāna-gāminī ca vipassanā.</gathalast>
    <hangnum line="117" number="932"></hangnum>
    <gatha1 line="118"> Maggānaṃ jhānabhedāya, yathāyogaṃ niyāmatā;</gatha1>
    <gathalast line="119">Yathāsakaṃ phalānaṃ tu, maggā honti niyāmatā.</gathalast>
    <hangnum line="120" number="933"></hangnum>
    <gatha1 line="121"> Maggānantaramevātha, bhūmidhamme vipassato;</gatha1>
    <gathalast line="122">Phalasamāpattiyampi, appeti phalamānasaṃ.</gathalast>
    <hangnum line="123" number="934"></hangnum>
    <gatha1 line="124"> Anupubbasamāpattiṃ, samāpajjissa vuṭṭhito;</gatha1>
    <gathalast line="125">Jhānadhamme vipassitvā, tattha tattheva paṇḍito.</gathalast>
    <hangnum line="126" number="935"></hangnum>
    <gatha1 line="127"> Catutthāruppamappetvā, ekadvijavanāparaṃ;</gatha1>
    <gathalast line="128">Nirodhaṃ nāma phusati, samāpattimacittakaṃ.</gathalast>
    <hangnum line="129" number="936"></hangnum>
    <gatha1 line="130"> Arahā vā anāgāmī, pañcavokārabhūmiyaṃ;</gatha1>
    <gathalast line="131">Yathāsakaṃ phaluppādo, vuṭṭhānanti tato mato.</gathalast>
    <hangnum line="132" number="937"></hangnum>
    <gatha1 line="133"> Appanāpariyosāne, siyā sabbattha sambhavā;</gatha1>
    <gathalast line="134">Bhavaṅgapāto taṃ chetvā, jāyate paccavekkhaṇā.</gathalast>
    <hangnum line="135" number="938"></hangnum>
    <gatha1 line="136"> Iti vuttānusārena, appanānayasaṅgahaṃ;</gatha1>
    <gathalast line="137">Yathāyogaṃ vibhāveyya, tattha tattha vicakkhaṇo.</gathalast>
    <hangnum line="138" number="939"></hangnum>
    <gatha1 line="139"><bold>Cittavisuddhi</bold><pageBreak edition="Vipassana Research Institut" number="0.0091" /> nāmāyaṃ, cittasaṃklesasodhano;</gatha1>
    <gathalast line="140">Upacārappanābhedo, samatho pubbabhāgiyoti.</gathalast>
    <centered line="141">Iti nibbānavibhāge mūlavisuddhikathā niṭṭhitā.</centered>
    <centered line="142">Tevīsatimo paricchedo.</centered>
  </content>
</document>