<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf33.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/7. sattamo paricchedo_.xml</archivePath>
    <baseFileName>7. sattamo paricchedo_</baseFileName>
    <titlePath>7. Sattamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">7. Sattamo paricchedo</chapter>
    <subhead line="2">Sabbasaṅgahavibhāgo</subhead>
    <hangnum line="3" number="617"></hangnum>
    <gatha1 line="4"> Catupaññāsa dhammā hi, nāmanāmena bhāsitā;</gatha1>
    <gathalast line="5">Aṭṭhārasavidhā vuttā, rūpadhammāti sabbathā.</gathalast>
    <hangnum line="6" number="618"></hangnum>
    <gatha1 line="7"> Abhiññeyyā sabhāvena, dvāsattati samīritā;</gatha1>
    <gathalast line="8">Saccikaṭṭhaparamatthā, vatthudhammā salakkhaṇā.</gathalast>
    <hangnum line="9" number="619"></hangnum>
    <gatha1 line="10"> Tesaṃ <pageBreak edition="Myanmar" number="0.0054" /><pageBreak edition="Vipassana Research Institut" number="0.0058" /> dāni pavakkhāmi, <bold>sabbasaṅgāhikaṃ nayaṃ</bold>;</gatha1>
    <gathalast line="11">Ābhidhammikabhikkhūnaṃ, hatthasāramanuttaraṃ.</gathalast>
    <hangnum line="12" number="620"></hangnum>
    <gatha1 line="13"> Dukā tikā ca khandhāyatanato dhātusaccato;</gatha1>
    <gathalast line="14">Paṭiccasamuppādā ca, paccayā ca samaññato.</gathalast>
    <hangnum line="15" number="621"></hangnum>
    <gatha1 line="16"> Paccayo eva nibbānamapaccayamasaṅkhataṃ;</gatha1>
    <gathalast line="17">Asaṅkhāramanuppādaṃ, sassataṃ niccalakkhaṇaṃ.</gathalast>
    <hangnum line="18" number="622"></hangnum>
    <gatha1 line="19"> Paccayā ceva saṅkhārā, saṅkhatā ca tatopare;</gatha1>
    <gathalast line="20">Uppādavayadhammā ca, paccayaṭṭhitikā tathā.</gathalast>
    <hangnum line="21" number="623"></hangnum>
    <gatha1 line="22"> Nibbānaṃ rūpadhammā ca, vippayuttāva kevalaṃ;</gatha1>
    <gathalast line="23">Ārammaṇā eva nāma, nālambanti hi kiñcipi.</gathalast>
    <hangnum line="24" number="624"></hangnum>
    <gatha1 line="25"> Ekuppādanirodhā ca, ekālambaṇavatthukā;</gatha1>
    <gathalast line="26">Saṃsaṭṭhā sampayuttā ca, sahajātā yathārahaṃ.</gathalast>
    <hangnum line="27" number="625"></hangnum>
    <gatha1 line="28"> Aññamaññenupatthaddhā, sabbattha sahavuttino;</gatha1>
    <gathalast line="29">Sārammaṇārammaṇā ca, cittacetasikā matā.</gathalast>
    <hangnum line="30" number="626"></hangnum>
    <gatha1 line="31"> Vipassanāya bhūmīti, tattha tebhūmakā matā;</gatha1>
    <gathalast line="32">Lokiyā pariyāpannā, vaṭṭadhammā sauttarā.</gathalast>
    <hangnum line="33" number="627"></hangnum>
    <gatha1 line="34"> Sakkāyadhammā sabhayā, tīramorimanāmakaṃ;</gatha1>
    <gathalast line="35">Saṃyojaniyā samalā, tathā nīvaraṇīyakā.</gathalast>
    <hangnum line="36" number="628"></hangnum>
    <gatha1 line="37"> Saṃklesikā parāmaṭṭhā, upādānīyasāsavā;</gatha1>
    <gathalast line="38">Oghanīyā yoganīyā, ganthanīyāti bhāsitā.</gathalast>
    <hangnum line="39" number="629"></hangnum>
    <gatha1 line="40"> Aññe apariyāpannā, vivaṭṭā cāvipassiyā;</gatha1>
    <gathalast line="41">Lokuttarānuttarā ca, nosaṃyojaniyādayo.</gathalast>
    <hangnum line="42" number="630"></hangnum>
    <gatha1 line="43"> Kammajātā <pageBreak edition="Vipassana Research Institut" number="0.0059" /> upādinnā, nāma vuccanti sāsavā;</gatha1>
    <gathalast line="44">Anupādinnakā nāma, tato sesā pavuccare.</gathalast>
    <hangnum line="45" number="631"></hangnum>
    <gatha1 line="46"> Dhammā sappaṭibhāgāti, kusalākusalā matā;</gatha1>
    <gathalast line="47">Appaṭibhāgadhammāti, tadaññe paridīpaye.</gathalast>
    <hangnum line="48" number="632"></hangnum>
    <gatha1 line="49"> Saraṇā <pageBreak edition="Myanmar" number="0.0055" /> ca pahātabbā, dvādasākusalā pana;</gatha1>
    <gathalast line="50">Tadaññe araṇā nāma, pahātabbā na kehici.</gathalast>
    <hangnum line="51" number="633"></hangnum>
    <gatha1 line="52"> Rūpino rūpadhammā ca, nāmadhammā arūpino;</gatha1>
    <gathalast line="53">Evamādippabhedena, <bold>dvidhā bhedaṃ</bold> vibhāvaye.</gathalast>
    <hangnum line="54" number="634"></hangnum>
    <gatha1 line="55"> Bālā dhammā tapanīyā, kaṇhā ca kaṭukapphalā;</gatha1>
    <gathalast line="56">Asevitabbā sāvajjā, dvādasākusalā matā.</gathalast>
    <hangnum line="57" number="635"></hangnum>
    <gatha1 line="58"> Paṇḍitā cātapanīyā, sukkā ca sukhadāyakā;</gatha1>
    <gathalast line="59">Sevitabbānavajjā ca, kusalā ekavīsati.</gathalast>
    <hangnum line="60" number="636"></hangnum>
    <gatha1 line="61"> Kriyā vipākā rūpañca, nibbānanti catubbidhā;</gatha1>
    <gathalast line="62">Vuttā abyākatā nāma, dhammā tabbiparītato.</gathalast>
    <hangnum line="63" number="637"></hangnum>
    <gatha1 line="64"> Hīnā dhammā parittā ca, kāmāvacarabhūmikā;</gatha1>
    <gathalast line="65">Rūpārūpā pavuccanti, majjhimā ca mahaggatā.</gathalast>
    <hangnum line="66" number="638"></hangnum>
    <gatha1 line="67"> Appamāṇā paṇītā ca, dhammā lokuttarā matā;</gatha1>
    <gathalast line="68">Saṃkiliṭṭhasaṃklesikā, dvādasākusalā tathā.</gathalast>
    <hangnum line="69" number="639"></hangnum>
    <gatha1 line="70"> Asaṃkiliṭṭhasaṃklesikā, dhammā tebhūmakāpare;</gatha1>
    <gathalast line="71">Asaṃkliṭṭhāsaṃklesikā, nava lokuttarā siyuṃ.</gathalast>
    <hangnum line="72" number="640"></hangnum>
    <gatha1 line="73"> Vipākā te pavuccanti, vipākā catubhūmakā;</gatha1>
    <gathalast line="74">Vipākadhammā nāmāti, kusalākusalā matā.</gathalast>
    <hangnum line="75" number="641"></hangnum>
    <gatha1 line="76"> Kriyā rūpañca nibbānaṃ, na pākaṃ na tu paccati;</gatha1>
    <gathalast line="77">Ācayagāmino dhammā, puññāpuññāva sāsavā.</gathalast>
    <hangnum line="78" number="642"></hangnum>
    <gatha1 line="79"> Vuttāpacayagāmino <pageBreak edition="Vipassana Research Institut" number="0.0060" />, kusalānuttarā pana;</gatha1>
    <gathalast line="80">Kriyā rūpañca nibbānaṃ, pākā cobhayavajjitā.</gathalast>
    <hangnum line="81" number="643"></hangnum>
    <gatha1 line="82"> Paṭhamānuttaro maggo, dassanaṃ bhāvanāpare;</gatha1>
    <gathalast line="83">Tadaññe dvayanimmuttā, sabbepi paramatthato.</gathalast>
    <hangnum line="84" number="644"></hangnum>
    <gatha1 line="85"> Satta lokuttarā heṭṭhā, vuttā sekkhāti tādinā;</gatha1>
    <gathalast line="86">Arahattaphalameva, asekkhanti pakāsitaṃ.</gathalast>
    <hangnum line="87" number="645"></hangnum>
    <gatha1 line="88"> Lokiyāpi <pageBreak edition="Myanmar" number="0.0056" /> ca nibbānaṃ, bhāsitobhayavajjitā;</gatha1>
    <gathalast line="89">Evamādippakārehi, <bold>tividhā</bold>ti vibhāvaye.</gathalast>
    <hangnum line="90" number="646"></hangnum>
    <gatha1 line="91"> Atītānāgataṃ rūpaṃ, paccuppannamathāparaṃ;</gatha1>
    <gathalast line="92">Ajjhattaṃ vā bahiddhā vā, sukhumoḷārikaṃ tathā.</gathalast>
    <hangnum line="93" number="647"></hangnum>
    <gatha1 line="94"> Hīnaṃ paṇītaṃ yaṃ dūre, santike vā tadekato;</gatha1>
    <gathalast line="95">Sabbaṃ rūpaṃ samodhāya, <bold>rūpakkhandho</bold>ti vuccati.</gathalast>
    <hangnum line="96" number="648"></hangnum>
    <gatha1 line="97"> Tatheva <bold>vedanākkhandho,</bold> nāma yā kāci vedanā;</gatha1>
    <gathalast line="98"><bold>Saññākkhandho</bold>ti saññā ca, rāsibhāvena bhāsitā.</gathalast>
    <hangnum line="99" number="649"></hangnum>
    <gatha1 line="100"> Vaṭṭadhammesu assādaṃ, tadassādopasevanaṃ;</gatha1>
    <gathalast line="101">Vinibhujja nidassetuṃ, khandhadvayamudāhaṭaṃ.</gathalast>
    <hangnum line="102" number="650"></hangnum>
    <gatha1 line="103"> Vivādamūlasaṃsāra-kamahetunidassanaṃ;</gatha1>
    <gathalast line="104">Sandhāya vedanā saññā, katā nānāti kecana.</gathalast>
    <hangnum line="105" number="651"></hangnum>
    <gatha1 line="106"> Cittasaṃsaṭṭhadhammānaṃ, cetanāmukhato pana;</gatha1>
    <gathalast line="107"><bold>Saṅkhārakkhandha</bold>nāmena, dhammā cetasikā matā.</gathalast>
    <hangnum line="108" number="652"></hangnum>
    <gatha1 line="109"> Sabbabhedaṃ tathā cittaṃ, <bold>viññāṇakkhandha</bold> sammataṃ;</gatha1>
    <gathalast line="110">Bhedābhāvena nibbānaṃ, khandhasaṅgahanissaṭaṃ.</gathalast>
    <hangnum line="111" number="653"></hangnum>
    <gatha1 line="112"> Ālambanīyabhāvena, upādānopakārato;</gatha1>
    <gathalast line="113"><bold>Pañcupādānakkhandhā</bold>ti, lokuttaravivajjitā.</gathalast>
    <hangnum line="114" number="654"></hangnum>
    <gatha1 line="115"> Yathā <pageBreak edition="Vipassana Research Institut" number="0.0061" /> thūlaṃ hitatthāya, pariggāhakayoginaṃ;</gatha1>
    <gathalast line="116">Dhammā tebhūmakā eka-bhūmibhāvāya desitā.</gathalast>
    <hangnum line="117" number="655"></hangnum>
    <gatha1 line="118"> Bhājanaṃ bhojanaṃ tassa, byañjanaṃ bhojako tathā;</gatha1>
    <gathalast line="119">Bhuñjitā cāti pañcete, upamenti yathākkamaṃ.</gathalast>
    <hangnum line="120" number="656"></hangnum>
    <gatha1 line="121"> Gilānasālā gelaññaṃ, asappāyopasevanā;</gatha1>
    <gathalast line="122">Samuṭṭhānaṃ gilānoti, upamenti ca paṇḍitā.</gathalast>
    <hangnum line="123" number="657"></hangnum>
    <gatha1 line="124"> Cārako kāraṇaṃ tattha, aparādho ca kārako;</gatha1>
    <gathalast line="125">Aparādhakato coro, iti copamitā puna.</gathalast>
    <hangnum line="126" number="658"></hangnum>
    <gatha1 line="127"> Niccādhipīḷanaṭṭhena <pageBreak edition="Myanmar" number="0.0057" />, bhārāti paridīpitā;</gatha1>
    <gathalast line="128">Klesadukkhamukhenete, khādakā ca nirantaraṃ.</gathalast>
    <hangnum line="129" number="659"></hangnum>
    <gatha1 line="130"> Anatthāvahitā niccamukkhittāsikaverino;</gatha1>
    <gathalast line="131">Maccumārābhidheyyattā, vadhakāti ca bhāsitā.</gathalast>
    <hangnum line="132" number="660"></hangnum>
    <gatha1 line="133"> Vimaddāsahanaṃ rūpaṃ, pheṇapiṇḍaṃva dubbalaṃ;</gatha1>
    <gathalast line="134">Muhuttaramaṇīyattā, vedanā bubbuḷūpamā.</gathalast>
    <hangnum line="135" number="661"></hangnum>
    <gatha1 line="136"> Marīcikūpamā saññā, vipallāsakabhāvato;</gatha1>
    <gathalast line="137">Saṅkhārāpi ca nissārā, kadalikkhandhasādisā.</gathalast>
    <hangnum line="138" number="662"></hangnum>
    <gatha1 line="139"> Nānappakāraṃ cintentaṃ, nānāklesavimohitaṃ;</gatha1>
    <gathalast line="140">Palambhatīti viññāṇaṃ, māyāsamamudīritaṃ.</gathalast>
    <hangnum line="141" number="663"></hangnum>
    <gatha1 line="142"> Iccevaṃ pañcupādānakkhandhā khandhā ca kevalaṃ;</gatha1>
    <gathalast line="143"><bold>Pañcakkhandhā</bold>ti nāmena, desitāti vibhāvaye.</gathalast>
    <hangnum line="144" number="664"></hangnum>
    <gatha1 line="145"> Ajjhattañca bahiddhā ca, viññāṇuppattikāraṇaṃ;</gatha1>
    <gathalast line="146">Dvārālambaṇabhedena, dvedhāyatanamīritaṃ.</gathalast>
    <hangnum line="147" number="665"></hangnum>
    <gatha1 line="148"> Cakkhādajjhattikaṃ tattha, chadvārāyatanaṃ bhave;</gatha1>
    <gathalast line="149">Bāhirāyatanaṃ nāma, tathā rūpādigocaraṃ.</gathalast>
    <hangnum line="150" number="666"></hangnum>
    <gatha1 line="151"> Iti <pageBreak edition="Vipassana Research Institut" number="0.0062" /> vīthippavattānaṃ, dvārālambaṇasaṅgaho;</gatha1>
    <gathalast line="152">Āgame abhidhamme tu, sabbathāpi yathārahaṃ.</gathalast>
    <hangnum line="153" number="667"></hangnum>
    <gatha1 line="154"> Tathāhanantarātīto, jāyamānassa pacchato;</gatha1>
    <gathalast line="155">Mano sabbopi sabbassa, manassāyatanaṃ <bold>bhave</bold>.</gathalast>
    <hangnum line="156" number="668"></hangnum>
    <gatha1 line="157"> Tathā pubbaṅgamaṭṭhena, sahajānamarūpinaṃ;</gatha1>
    <gathalast line="158">Dvārabhāvena viññāṇaṃ, sabbamāyatanaṃ mataṃ.</gathalast>
    <hangnum line="159" number="669"></hangnum>
    <gatha1 line="160"> Manāyatanamiccevaṃ, pasādāyatanaṃ tathā;</gatha1>
    <gathalast line="161">Pañcaviññāṇadhammānaṃ, iti chaddhā vibhāvaye.</gathalast>
    <hangnum line="162" number="670"></hangnum>
    <gatha1 line="163"> Pañcappasādavisayā, pañcāyatanasammatā;</gatha1>
    <gathalast line="164">Sesaṃ rūpañca nibbānaṃ, sabbe cetasikāti ca.</gathalast>
    <hangnum line="165" number="671"></hangnum>
    <gatha1 line="166"> Ekūnasaṭṭhidhammānaṃ <pageBreak edition="Myanmar" number="0.0058" />, dhammāyatanasaṅgaho;</gatha1>
    <gathalast line="167">Iti chaddhā pakāsenti, bāhirāyatanaṃ budhā.</gathalast>
    <hangnum line="168" number="672"></hangnum>
    <gatha1 line="169"> Suññagāmova daṭṭhabba-majjhattikamasārato;</gatha1>
    <gathalast line="170">Gāmaghātakacorāva, taṃ hanantaṃva bāhiraṃ.</gathalast>
    <hangnum line="171" number="673"></hangnum>
    <gatha1 line="172"> Nāmappavattimuḷhānaṃ, taduppattikakāraṇaṃ;</gatha1>
    <gathalast line="173"><bold>Dvādasāyatanānī</bold>ti, vuttamitthaṃ mahesinā.</gathalast>
    <hangnum line="174" number="674"></hangnum>
    <gatha1 line="175"> Samattā bhāvamattena, dhārentīti salakkhaṇaṃ;</gatha1>
    <gathalast line="176">Dvārālambataduppanna-pariyāyena bheditā.</gathalast>
    <hangnum line="177" number="675"></hangnum>
    <gatha1 line="178"> Manāyatanametthāha, satta viññāṇadhātuyo;</gatha1>
    <gathalast line="179">Ekādasa yathāvuttā, icca<bold>ṭṭhārasa dhātuyo</bold>.</gathalast>
    <hangnum line="180" number="676"></hangnum>
    <gatha1 line="181"> Antādikā manodhātu, manoviññāṇadhātuyā;</gatha1>
    <gathalast line="182">Pavesāpagame dvāra-pariyāyena tiṭṭhati.</gathalast>
    <hangnum line="183" number="677"></hangnum>
    <gatha1 line="184"> Bherītaladaṇḍaghosa-samaṃ chakkaṃ yathākkamaṃ;</gatha1>
    <gathalast line="185">Kaṭṭhāraṇipāvakādi-samañca tividhaṃ bhave.</gathalast>
    <hangnum line="186" number="678"></hangnum>
    <gatha1 line="187"> Dukkhaṃ <pageBreak edition="Vipassana Research Institut" number="0.0063" /> samudayo ceva, nirodho ca tathāparo;</gatha1>
    <gathalast line="188">Maggo cāti catuddhāha, saccaṃ saccaparakkamo.</gathalast>
    <hangnum line="189" number="679"></hangnum>
    <gatha1 line="190"> Bhāro ca bhāradānañca, bhāranikkhepanaṃ tathā;</gatha1>
    <gathalast line="191">Bhāranikkhepanūpāyo, iccopammaṃ yathākkamaṃ.</gathalast>
    <hangnum line="192" number="680"></hangnum>
    <gatha1 line="193"> Rogo roganidānañca, rogavūpasamo tathā;</gatha1>
    <gathalast line="194">Rogabhesajjamicceva-mupamāhi ca dīpitaṃ.</gathalast>
    <hangnum line="195" number="681"></hangnum>
    <gatha1 line="196"> Visarukkho rukkhamūlaṃ, rukkhacchedo tathāparo;</gatha1>
    <gathalast line="197">Rukkhacchedakasatthanti, catudhopamitaṃ tathā.</gathalast>
    <hangnum line="198" number="682"></hangnum>
    <gatha1 line="199"> Tīramorimasaṅkhātaṃ, mahogho pārimaṃ tathā;</gatha1>
    <gathalast line="200">Tadatikkamupāyoti, upamenti ca taṃ budhā.</gathalast>
    <hangnum line="201" number="683"></hangnum>
    <gatha1 line="202"> Sacchikatvāna paccakkha-miccopammaṃ yathākkamaṃ;</gatha1>
    <gathalast line="203">Samācikkhi vimokkhāya, saccaṃ tacchaniyāmato.</gathalast>
    <hangnum line="204" number="684"></hangnum>
    <gatha1 line="205"> Tathā <pageBreak edition="Myanmar" number="0.0059" /> hi dukkhaṃ nābādhaṃ, nāññaṃ dukkhā ca bādhakaṃ;</gatha1>
    <gathalast line="206">Bādhakattaniyāmena, dukkhasaccamitīritaṃ.</gathalast>
    <hangnum line="207" number="685"></hangnum>
    <gatha1 line="208"> Taṃ vinā nāññato dukkhaṃ, na hoti na ca taṃ tato;</gatha1>
    <gathalast line="209">Dukkhahetuniyāmena, saccamāha visattikaṃ.</gathalast>
    <hangnum line="210" number="686"></hangnum>
    <gatha1 line="211"> Nāññā nibbānato santi, na ca santaṃ na taṃ yato;</gatha1>
    <gathalast line="212">Santabhāvaniyāmena, nibbānaṃ saccamuttamaṃ.</gathalast>
    <hangnum line="213" number="687"></hangnum>
    <gatha1 line="214"> Nāññaṃ maggāca niyyānaṃ, aniyyāno na cāpi so;</gatha1>
    <gathalast line="215">Tasmā niyyānabhāvena, maggo saccanti sammato.</gathalast>
    <hangnum line="216" number="688"></hangnum>
    <gatha1 line="217"> Iti tacchāvipallāsa-bhūtabhāvo catūsupi;</gatha1>
    <gathalast line="218">Saccaṭṭhoti viniddiṭṭho, dukkhādīsvavisesato.</gathalast>
    <hangnum line="219" number="689"></hangnum>
    <gatha1 line="220"> Pīḷanaṭṭho saṅkhataṭṭho, santāpaṭṭho ca bhāsito;</gatha1>
    <gathalast line="221">Viparīṇāmaṭṭho cāti, dukkhassevaṃ catubbidhā.</gathalast>
    <hangnum line="222" number="690"></hangnum>
    <gatha1 line="223"> Āyūhanā <pageBreak edition="Vipassana Research Institut" number="0.0064" /> nidānā ca, saṃyogā palibodhato;</gatha1>
    <gathalast line="224">Dukkhassamudayassāpi, catudhatthā pakāsitā.</gathalast>
    <hangnum line="225" number="691"></hangnum>
    <gatha1 line="226"> Nissāraṇā vivekā cā-saṅkhatāmatato tathā;</gatha1>
    <gathalast line="227">Atthā dukkhanirodhassa, catudhāva samīritā.</gathalast>
    <hangnum line="228" number="692"></hangnum>
    <gatha1 line="229"> Niyyānato hetuto ca,</gatha1>
    <gatha2 line="230">Dassanādhipateyyato;</gatha2>
    <gatha3 line="231">Maggassāpi catuddheva-</gatha3>
    <gathalast line="232">Miti soḷasadhā ṭhitā.</gathalast>
    <hangnum line="233" number="693"></hangnum>
    <gatha1 line="234"> Saccikaṭṭhaparamatthaṃ, tacchābhisamayaṭṭhato;</gatha1>
    <gathalast line="235">Tathatthamapi saccaṭṭhaṃ, paṭṭhapentettha paṇḍitā.</gathalast>
    <hangnum line="236" number="694"></hangnum>
    <gatha1 line="237"> Tadetaṃ paṭivijjhanti, ariyāva catubbidhaṃ;</gatha1>
    <gathalast line="238">Vuttamariyasaccanti, tasmā nāthena taṃ kathaṃ;</gathalast>
    <hangnum line="239" number="695"></hangnum>
    <gatha1 line="240"> Jāti <pageBreak edition="Myanmar" number="0.0060" /> jarā ca maraṇaṃ, soko ca paridevanā;</gatha1>
    <gathalast line="241">Dukkhañca domanassañca, upāyāso tathāparo.</gathalast>
    <hangnum line="242" number="696"></hangnum>
    <gatha1 line="243"> Appiyehi ca saṃyogo, vippayogo piyehi ca;</gatha1>
    <gathalast line="244">Yampi na labhaticchanto, tampi dukkhamidaṃ mataṃ.</gathalast>
    <hangnum line="245" number="697"></hangnum>
    <gatha1 line="246"> Apāyesupapajjantā, cavantā devalokato;</gatha1>
    <gathalast line="247">Manussesu ca jīrantā, nānābyasanapīḷitā.</gathalast>
    <hangnum line="248" number="698"></hangnum>
    <gatha1 line="249"> Socantā paridevantā, vedentā dukkhavedanaṃ;</gatha1>
    <gathalast line="250">Domanassehi santattā, upāyāsavighātino.</gathalast>
    <hangnum line="251" number="699"></hangnum>
    <gatha1 line="252"> Aniṭṭhehi akantehi, appiyehi samāyutā;</gatha1>
    <gathalast line="253">Saṅkhārehi ca sattehi, nānānatthavidhāyibhi.</gathalast>
    <hangnum line="254" number="700"></hangnum>
    <gatha1 line="255"> Iṭṭhehi piyakantehi, manāpehi viyojitā;</gatha1>
    <gathalast line="256">Saṅkhārehi ca sattehi, nānāsampattidāyibhi.</gathalast>
    <hangnum line="257" number="701"></hangnum>
    <gatha1 line="258"> Dukkhāpagamamicchantā <pageBreak edition="Vipassana Research Institut" number="0.0065" />, patthayantā sukhāgamaṃ;</gatha1>
    <gathalast line="259">Alabbhaneyyadhammesu, pipāsāturamānasā.</gathalast>
    <hangnum line="260" number="702"></hangnum>
    <gatha1 line="261"> Kicchādhipannā kapaṇā, vipphandantā rudammukhā;</gatha1>
    <gathalast line="262">Taṇhādāsā parābhūtā, bhavasaṃsārasaṃkaṭe.</gathalast>
    <hangnum line="263" number="703"></hangnum>
    <gatha1 line="264"> Yaṃ tebhūmakanissandaṃ, kaṭukaṃ gāḷhavedanaṃ;</gatha1>
    <gathalast line="265">Vedenti saṃsāraphalaṃ, taṃjātādiṃ vinā kuto.</gathalast>
    <hangnum line="266" number="704"></hangnum>
    <gatha1 line="267"> Tasmā jātādibhedehi, bādhamānā bhayāvahā;</gatha1>
    <gathalast line="268">Dukkhā ca dukkhavatthu ca, bahudhāpi papañcitā.</gathalast>
    <hangnum line="269" number="705"></hangnum>
    <gatha1 line="270"> Te sabbe pañcupādāna-kkhandhā eva samāsato;</gatha1>
    <gathalast line="271">Dukkhādhiṭṭhānabhāvena, dukkhatāya niyāmitā.</gathalast>
    <hangnum line="272" number="706"></hangnum>
    <gatha1 line="273"> Tasmā tebhūmakā dhammā, sabbe taṇhāvivajjitā;</gatha1>
    <gathalast line="274"><bold>Dukkhasacca</bold>nti desesi, desanākusalo muni.</gathalast>
    <hangnum line="275" number="707"></hangnum>
    <gatha1 line="276"> Virāgatejālābhena <pageBreak edition="Myanmar" number="0.0061" />, taṇhāsnehasinehitaṃ;</gatha1>
    <gathalast line="277">Visarukkhova jātādinānānatthaphalodayaṃ.</gathalast>
    <hangnum line="278" number="708"></hangnum>
    <gatha1 line="279"> Nandirāgānubandhena, santānamavakaḍḍhitaṃ;</gatha1>
    <gathalast line="280">Punabbhavābhinibbattibhāvena parivattati.</gathalast>
    <hangnum line="281" number="709"></hangnum>
    <gatha1 line="282"> Patiṭṭhitañca tatthetamattasnehānusevanaṃ;</gatha1>
    <gathalast line="283">Gocarānunayābaddhaṃ, rāgamucchāsamohitaṃ.</gathalast>
    <hangnum line="284" number="710"></hangnum>
    <gatha1 line="285"> Klesarāsiparikliṭṭhaṃ, byasanopaddavāhataṃ;</gatha1>
    <gathalast line="286">Dukkhasallasamāviddhaṃ, vihaññati nirantaraṃ.</gathalast>
    <hangnum line="287" number="711"></hangnum>
    <gatha1 line="288"> Have virāgatejena, vicchinne sati sabbathā;</gatha1>
    <gathalast line="289">Kena bandhena santāna-mānessati bhavantaraṃ.</gathalast>
    <hangnum line="290" number="712"></hangnum>
    <gatha1 line="291"> Bhavantaramasampatte, santānamhi vivaṭṭite;</gatha1>
    <gathalast line="292">Kimadhiṭṭhāya jātādidukkhadhammā pavattare.</gathalast>
    <hangnum line="293" number="713"></hangnum>
    <gatha1 line="294"> Tasmā <pageBreak edition="Vipassana Research Institut" number="0.0066" /> mokkhavipakkhena, taṇhādukkhavidhāyinī;</gatha1>
    <gathalast line="295"><bold>Dukkhasamudayo</bold> nāma, saccamiccāha nāyako.</gathalast>
    <hangnum line="296" number="714"></hangnum>
    <gatha1 line="297"> Sabbadukkhavinimuttaṃ, sabbaklesavinissaṭaṃ;</gatha1>
    <gathalast line="298"><bold>Dukkhanirodha</bold>nāmena, saccaṃ vuccati accutaṃ.</gathalast>
    <hangnum line="299" number="715"></hangnum>
    <gatha1 line="300"> Dukkhañca parijānanto, pajahaṃ dukkhasambhavaṃ;</gatha1>
    <gathalast line="301">Nibbānaṃ padamārabbha, bhāvanāvīthimosaṭo.</gathalast>
    <hangnum line="302" number="716"></hangnum>
    <gatha1 line="303"> Niyyānaṭṭhaṅgiko <bold>maggo,</bold> sabbadukkhavimuttiyā;</gatha1>
    <gathalast line="304">Dukkhanirodhagāmīti, saccaṃ tasmā tamīritaṃ.</gathalast>
    <hangnum line="305" number="717"></hangnum>
    <gatha1 line="306"> Catusaccavinimuttā, sesā lokuttarā matā;</gatha1>
    <gathalast line="307">Maggaṅgasampayuttā ca, phaladhammā ca sabbathā.</gathalast>
    <hangnum line="308" number="718"></hangnum>
    <gatha1 line="309"> Itthaṃ sahetukaṃ dukkhaṃ, sopāyāmatanibbutiṃ;</gatha1>
    <gathalast line="310">Paṭipattihitatthāya, vibhāveti vināyako.</gathalast>
    <hangnum line="311" number="719"></hangnum>
    <gatha1 line="312"> Sappāṭihāriyaṃ dhammaṃ, desetvāna anuttaro;</gatha1>
    <gathalast line="313">Catudhā<bold>riyasaccāni,</bold> vibhajīti vibhāvaye.</gathalast>
    <hangnum line="314" number="720"></hangnum>
    <gatha1 line="315"> Tabbhāvabhāvibhāvena <pageBreak edition="Myanmar" number="0.0062" />, paccayākāralakkhitaṃ;</gatha1>
    <gathalast line="316">Tiyaddhaṃ dvādasaṅgañca, vīsatākārasaṅgahaṃ.</gathalast>
    <hangnum line="317" number="721"></hangnum>
    <gatha1 line="318"> Tisandhi catusaṅkhepaṃ, tivaṭṭañca tilakkhaṇaṃ;</gatha1>
    <gathalast line="319">Tebhūmakaṃ dvimūlañca, catukkanayamaṇḍitaṃ.</gathalast>
    <hangnum line="320" number="722"></hangnum>
    <gatha1 line="321"> Paccekaṃ catugambhīra-manupubbavavatthitaṃ;</gatha1>
    <gathalast line="322">Avijjākūṭasaṅkhātaṃ, bandhāvicchedamaṇḍalaṃ.</gathalast>
    <hangnum line="323" number="723"></hangnum>
    <gatha1 line="324"> Sokādīnatthanissandaṃ, kevalaṃ dukkhapiṇḍitaṃ;</gatha1>
    <gathalast line="325"><bold>Paṭiccasamuppādo</bold>ti, bhavacakkaṃ pavuccati.</gathalast>
    <hangnum line="326" number="724"></hangnum>
    <gatha1 line="327"> Paṭividdhāya vijjāya, bhaṅgāvijjāya sabbathā;</gatha1>
    <gathalast line="328">Vivaṭṭatānupubbena, hetubhaṅgā yathākathaṃ.</gathalast>
    <hangnum line="329" number="725"></hangnum>
    <gatha1 line="330"> Asmiṃ <pageBreak edition="Vipassana Research Institut" number="0.0067" /> sati idaṃ hoti, assuppādā idaṃ bhave;</gatha1>
    <gathalast line="331">Asatāsmiṃ na taṃ hoti, tassa bhaṅgāva bhijjati.</gathalast>
    <hangnum line="332" number="726"></hangnum>
    <gatha1 line="333"> Etamatthaṃ purakkhatvā, paccayaṭṭhiti dassitā;</gatha1>
    <gathalast line="334">Paṭiccasamuppādassa, idappaccayatā naye.</gathalast>
    <hangnum line="335" number="727"></hangnum>
    <gatha1 line="336"> Tathā hi jātiyāpāha, paccayattaṃ mahāmuni;</gatha1>
    <gathalast line="337">Jarāmaraṇadhammānaṃ, mattābhedepi vatthuto.</gathalast>
    <hangnum line="338" number="728"></hangnum>
    <gatha1 line="339"> Āhaccapaccayaṭṭhamhi, nedisī paccayaṭṭhiti;</gatha1>
    <gathalast line="340">Tattha dhammantarasseva, paccayaṭṭho vibhāvito.</gathalast>
    <hangnum line="341" number="729"></hangnum>
    <gatha1 line="342"> Vuttamācariyenetaṃ, paṭṭhānanayasaṅgahe;</gatha1>
    <gathalast line="343">Labbhamānanayaṃ tāva, dassanatthaṃ papañcito.</gathalast>
    <hangnum line="344" number="730"></hangnum>
    <gatha1 line="345"> Ettha tasmānupekkhitvā, āhacca niyamaṃ budho;</gatha1>
    <gathalast line="346">Tabbhāvabhāvimattena, paccayatthaṃ vibhāvaye.</gathalast>
    <hangnum line="347" number="731"></hangnum>
    <gatha1 line="348"> Tatthāvijjā ca saṅkhārā, <bold>addhātīto</bold>ti bhāsitā;</gatha1>
    <gathalast line="349">Viññāṇaṃ nāmarūpañca, saḷāyatanasaññitaṃ.</gathalast>
    <hangnum line="350" number="732"></hangnum>
    <gatha1 line="351"> Phasso ca vedanā taṇhā, upādānaṃ bhavoti ca;</gatha1>
    <gathalast line="352"><bold>Paccuppanno</bold> bhave <bold>addhā,</bold> bhave <bold>addhā anāgato</bold>.</gathalast>
    <hangnum line="353" number="733"></hangnum>
    <gatha1 line="354"> Jāti <pageBreak edition="Myanmar" number="0.0063" /> jarā maraṇanti, dvedhā hoti ca sabbathā;</gatha1>
    <gathalast line="355">Kālattayavavatthānaṃ, <bold>tiyaddha</bold>miti dīpaye.</gathalast>
    <hangnum line="356" number="734"></hangnum>
    <gatha1 line="357"> Tatthā<bold>vijjā</bold>ti aññāṇaṃ, catusaccesu bhāsitaṃ;</gatha1>
    <gathalast line="358">Pubbante cāparante ca, paccayaṭṭhitiyaṃ tathā.</gathalast>
    <hangnum line="359" number="735"></hangnum>
    <gatha1 line="360"> Apuññātisaṅkhāroti, vuttā dvādasa cetanā;</gatha1>
    <gathalast line="361">Tathā puññābhisaṅkhāro, kāmarūpesu bhāsito.</gathalast>
    <hangnum line="362" number="736"></hangnum>
    <gatha1 line="363"> Āneñjātisaṅkhāroti, vuttāruppā catubbidhā;</gatha1>
    <gathalast line="364">Kāyabbacīmanodvāraṃ, patvā tāyeva cetanā.</gathalast>
    <hangnum line="365" number="737"></hangnum>
    <gatha1 line="366"> Vuttā <pageBreak edition="Vipassana Research Institut" number="0.0068" /> kāyavacīcittasaṅkhārāti mahesinā;</gatha1>
    <gathalast line="367"><bold>Saṅkhārā</bold>ti vibhattevamekūnatiṃsa cetanā.</gathalast>
    <hangnum line="368" number="738"></hangnum>
    <gatha1 line="369"> Ekūnavīsatividhaṃ, paṭisandhikkhaṇe tathā;</gatha1>
    <gathalast line="370">Pavatte dvattiṃsavidhaṃ, <bold>viññāṇaṃ</bold> pākamānasaṃ.</gathalast>
    <hangnum line="371" number="739"></hangnum>
    <gatha1 line="372"> Tividhaṃ vedanā saññā, saṅkhārāti vibheditaṃ;</gatha1>
    <gathalast line="373"><bold>Nāmarūpaṃ</bold> tu duvidhaṃ, bhūtopādāyabhedato.</gathalast>
    <hangnum line="374" number="740"></hangnum>
    <gatha1 line="375"><bold>Saḷāyatana</bold>saṅkhātaṃ, cakkhādajjhattikaṃ mataṃ;</gatha1>
    <gathalast line="376">Cakkhusamphassādibhedā, <bold>phasso</bold> chadhā pakāsito.</gathalast>
    <hangnum line="377" number="741"></hangnum>
    <gatha1 line="378"> Sukhā dukkhā upekkhāti, <bold>vedanā</bold> tividhā bhave;</gatha1>
    <gathalast line="379">Kāme bhave ca vibhave, <bold>taṇhā</bold>ti tividhā matā.</gathalast>
    <hangnum line="380" number="742"></hangnum>
    <gatha1 line="381"> Kāmupādānādibhedā, <bold>upādānā</bold> catubbidhā;</gatha1>
    <gathalast line="382">Kammopapattibhedena, <bold>bhavo</bold> nāma dvidhā mato.</gathalast>
    <hangnum line="383" number="743"></hangnum>
    <gatha1 line="384"> Attabhāvābhinibbatti, <bold>jāti</bold> nāma <bold>jarā</bold> pana;</gatha1>
    <gathalast line="385">Purāṇabhāvo <bold>maraṇaṃ,</bold> pariyosānamīritaṃ.</gathalast>
    <hangnum line="386" number="744"></hangnum>
    <gatha1 line="387"><bold>Dvādasaṅgappabhedena,</bold> vibhattevaṃ mahesinā;</gatha1>
    <gathalast line="388">Paṭiccasamuppādoti, paccayā eva kevalā.</gathalast>
    <hangnum line="389" number="745"></hangnum>
    <gatha1 line="390"> Paṭicca phalabhāvena, sāpekkhaṃ ṭhitamattani;</gatha1>
    <gathalast line="391">Apaccakkhāya saṅgantvā, uppādentīti paccayā.</gathalast>
    <hangnum line="392" number="746"></hangnum>
    <gatha1 line="393"> Avijjāsaṅkhārānaṃ <pageBreak edition="Myanmar" number="0.0064" /> tu, gahaṇe gahitāva te;</gatha1>
    <gathalast line="394">Taṇhupādānabhavāpi, iti pañcettha hetuyo.</gathalast>
    <hangnum line="395" number="747"></hangnum>
    <gatha1 line="396"> Taṇhupādānabhavānaṃ, gahaṇe gahitā puna;</gatha1>
    <gathalast line="397">Avijjā saṅkhārā cāti, pañcevetthāpi hetuyo.</gathalast>
    <hangnum line="398" number="748"></hangnum>
    <gatha1 line="399"> Viññāṇādisarūpena, dassitaṃ phalapañcakaṃ;</gatha1>
    <gathalast line="400">Jātijjarāmaraṇena, tadeva gahitaṃ puna.</gathalast>
    <hangnum line="401" number="749"></hangnum>
    <gatha1 line="402"> Atīte <pageBreak edition="Vipassana Research Institut" number="0.0069" /> hetavo pañca, idāni phalapañcakaṃ;</gatha1>
    <gathalast line="403">Idāni hetavo pañca, āyatiṃ phalapañcakaṃ.</gathalast>
    <hangnum line="404" number="750"></hangnum>
    <gatha1 line="405"> Itthaṃ bhedena saṅgayha, dvādasaṅgaṃ vicakkhaṇā;</gatha1>
    <gathalast line="406">Atthāpattivisesena, <bold>vīsatākāra</bold>mīrayuṃ.</gathalast>
    <hangnum line="407" number="751"></hangnum>
    <gatha1 line="408"> Hetuphalaṃ phalahetu, puna hetuphalanti ca;</gatha1>
    <gathalast line="409"><bold>Tisandhi catusaṅkhepaṃ,</bold> tamevāhu vibhāvino.</gathalast>
    <hangnum line="410" number="752"></hangnum>
    <gatha1 line="411"> Avijjātaṇhupādānā, klesavaṭṭanti bhāsitā;</gatha1>
    <gathalast line="412">Bhavekadeso saṅkhārā, kammavaṭṭaṃ tatoparaṃ.</gathalast>
    <hangnum line="413" number="753"></hangnum>
    <gatha1 line="414"> Vipākavaṭṭamiccevaṃ, vivaṭṭenāvivaṭṭitaṃ;</gatha1>
    <gathalast line="415"><bold>Tivaṭṭa</bold>vaṭṭitaṃ hutvā, vaṭṭametaṃ pavattati.</gathalast>
    <hangnum line="416" number="754"></hangnum>
    <gatha1 line="417"> Aniccañca khayaṭṭhena, dukkhametaṃ bhayaṭṭhato;</gatha1>
    <gathalast line="418">Anattāsārakaṭṭhena, vaṭṭamevaṃ <bold>tilakkhaṇaṃ</bold>.</gathalast>
    <hangnum line="419" number="755"></hangnum>
    <gatha1 line="420"> Saṃsārasseva vuttāyaṃ, paccayānaṃ paramparā;</gatha1>
    <gathalast line="421">Paṭiccasamuppādoti, tato <bold>tebhūmako</bold> mato.</gathalast>
    <hangnum line="422" number="756"></hangnum>
    <gatha1 line="423"> Bandhāvijjāṇḍakosena, vijjādibhedavajjitā;</gatha1>
    <gathalast line="424">Vimuttirasamappattā, bhavataṇhāpipāsitā.</gathalast>
    <hangnum line="425" number="757"></hangnum>
    <gatha1 line="426"> Abhisaṅkhārabhāvena, paṭibandhati santati;</gatha1>
    <gathalast line="427">Tathābhisaṅkhatā pāka-bhāvāya parivattati.</gathalast>
    <hangnum line="428" number="758"></hangnum>
    <gatha1 line="429"> Vipākā <pageBreak edition="Myanmar" number="0.0065" /> puna kammāni, pākāni puna kammato;</gatha1>
    <gathalast line="430">Iccevaṃ pariyāyena, saṃsāroyaṃ pavattati.</gathalast>
    <hangnum line="431" number="759"></hangnum>
    <gatha1 line="432"> Iccāvijjābhavataṇhā, vaṭṭopatthambhakā matā;</gatha1>
    <gathalast line="433">Sampayuttānusayitā, tasmā vaṭṭaṃ <bold>dvimūlakaṃ</bold>.</gathalast>
    <hangnum line="434" number="760"></hangnum>
    <gatha1 line="435"> Paccayapaccayuppanna-santānabhedato pana;</gatha1>
    <gathalast line="436">Nānābhūtānamekantaṃ, bījarukkhādayo viya.</gathalast>
    <hangnum line="437" number="761"></hangnum>
    <gatha1 line="438"> Tathāpi <pageBreak edition="Vipassana Research Institut" number="0.0070" /> tesaṃ dhammānaṃ, vatthulakkhaṇabhedato;</gatha1>
    <gathalast line="439">Dīpavaṭṭisikhānaṃva, natthi ekantamekatā.</gathalast>
    <hangnum line="440" number="762"></hangnum>
    <gatha1 line="441"> Hetuhetusamuppannā, īhābhogavivajjitā;</gatha1>
    <gathalast line="442">Paccayāya ca paccetu-mabyāpārā tato matā.</gathalast>
    <hangnum line="443" number="763"></hangnum>
    <gatha1 line="444"> Avijjādīnamevātha, sambhave sambhavanti ca;</gatha1>
    <gathalast line="445">Saṅkhārādisabhāvāti, ṭhitevaṃdhammatāya te.</gathalast>
    <hangnum line="446" number="764"></hangnum>
    <gatha1 line="447"> Itthamekattanānattā, abyāpāro tathāparo;</gatha1>
    <gathalast line="448">Etthevaṃdhammatā ceti, <bold>nayā</bold> vuttā catubbidhā.</gathalast>
    <hangnum line="449" number="765"></hangnum>
    <gatha1 line="450"> Phalānaṃ paccayuppatti, paccayattho ca hetusu;</gatha1>
    <gathalast line="451">Sabhāvapaṭivedho ca, desanā cittatāti ca.</gathalast>
    <hangnum line="452" number="766"></hangnum>
    <gatha1 line="453"> Atthadhammapaṭivedha-desanānaṃ yathākkamaṃ;</gatha1>
    <gathalast line="454">Atigambhīrabhāvena, <bold>catugambhīra</bold>mīritaṃ.</gathalast>
    <hangnum line="455" number="767"></hangnum>
    <gatha1 line="456"> Padhānakāraṇattā hi, avijjādiparamparā;</gatha1>
    <gathalast line="457">Kamena saṅkhārādīnaṃ, paccayāti <bold>vavatthitā</bold>.</gathalast>
    <hangnum line="458" number="768"></hangnum>
    <gatha1 line="459"> Tathā hi jātiyā eva, jarāmaraṇasambhavo;</gatha1>
    <gathalast line="460">Ajātānaṃ jarā vātha, maraṇaṃ vā kuto bhave.</gathalast>
    <hangnum line="461" number="769"></hangnum>
    <gatha1 line="462"> Sāvopapattisaṅkhātā, jāti kammabhavoditā;</gatha1>
    <gathalast line="463">Aṅkuro viya bījamhā, tattha tatthopalabbhati.</gathalast>
    <hangnum line="464" number="770"></hangnum>
    <gatha1 line="465"> Sampayogānusayato, upādānappatiṭṭhitā;</gatha1>
    <gathalast line="466">Āyūhanti ca kammāni, ākaḍḍhantopapattikaṃ.</gathalast>
    <hangnum line="467" number="771"></hangnum>
    <gatha1 line="468"> Upādāniyadhammesu <pageBreak edition="Myanmar" number="0.0066" />, taṇhāsnehapipāsitā;</gatha1>
    <gathalast line="469">Daḷhī kubbantupādānaṃ, piyarūpābhinandino.</gathalast>
    <hangnum line="470" number="772"></hangnum>
    <gatha1 line="471"> Vedanīyesu dhammesu, assādamanupassato;</gatha1>
    <gathalast line="472">Vedanāpaccayā taṇhā, samuṭṭhāya pavaḍḍhati.</gathalast>
    <hangnum line="473" number="773"></hangnum>
    <gatha1 line="474"> Iṭṭhāniṭṭhañca <pageBreak edition="Vipassana Research Institut" number="0.0071" /> majjhattaṃ, phusantā pana gocaraṃ;</gatha1>
    <gathalast line="475">Vedenti vedanaṃ nāma, nāphusantā kudācanaṃ.</gathalast>
    <hangnum line="476" number="774"></hangnum>
    <gatha1 line="477"> Phusatālambaṇañceso, saḷāyatanasambhave;</gatha1>
    <gathalast line="478">Dvārābhāve kuto tassa, samuppatti bhavissati.</gathalast>
    <hangnum line="479" number="775"></hangnum>
    <gatha1 line="480"> Saḷāyatanametañca, nāmarūpūpanissitaṃ;</gatha1>
    <gathalast line="481">Chaphassadvārabhāvena, pavattati yathārahaṃ.</gathalast>
    <hangnum line="482" number="776"></hangnum>
    <gatha1 line="483"> Pubbaṅgamādhiṭṭhānena, viññāṇena patiṭṭhahe;</gatha1>
    <gathalast line="484">Nāmarūpaṃ upatthaddhaṃ, paṭisandhipavattiyaṃ.</gathalast>
    <hangnum line="485" number="777"></hangnum>
    <gatha1 line="486"> Saṅkhārajanitaṃ hutvā, patiṭṭhāti bhavantare;</gatha1>
    <gathalast line="487">Viññāṇaṃ janakābhāve, tassuppatti kathaṃ bhave.</gathalast>
    <hangnum line="488" number="778"></hangnum>
    <gatha1 line="489"> Avijjāyānusayite, paṭivedhavirodhite;</gatha1>
    <gathalast line="490">Vaṭṭānugatasantāne, paṭisandhiphalāvahe.</gathalast>
    <hangnum line="491" number="779"></hangnum>
    <gatha1 line="492"> Pākadhammā sabhāvena, pavattanti hi cetanā;</gatha1>
    <gathalast line="493">Avijjāpaccayā honti, saṅkhārāti tato matā.</gathalast>
    <hangnum line="494" number="780"></hangnum>
    <gatha1 line="495"> Paṭividdhesu saccesu, paccayānaṃ paramparā;</gatha1>
    <gathalast line="496">Vighātīyati sabbāpi, tato vaṭṭaṃ vivaṭṭati.</gathalast>
    <hangnum line="497" number="781"></hangnum>
    <gatha1 line="498"> Iccāvijjāvirodhena, tassā vaṭṭappavattiyā;</gatha1>
    <gathalast line="499">Saṅghātanikabhāvena, avijjā kūṭasammatā.</gathalast>
    <hangnum line="500" number="782"></hangnum>
    <gatha1 line="501"> Jarāmaraṇasaṅghāṭa-paṭipīḷitacetasaṃ;</gatha1>
    <gathalast line="502">Klesamucchāparetānaṃ, sā cāvijjā pavaḍḍhati.</gathalast>
    <hangnum line="503" number="783"></hangnum>
    <gatha1 line="504"> Iccābaddhamavicchedaṃ, idappaccayamaṇḍalaṃ;</gatha1>
    <gathalast line="505">Cakkanemisamāvaṭṭaṃ, kamena parivattati.</gathalast>
    <hangnum line="506" number="784"></hangnum>
    <gatha1 line="507"> Vaṭṭassa <pageBreak edition="Myanmar" number="0.0067" /> dvādasaṅgassa, tassa tebhūmakassa tu;</gatha1>
    <gathalast line="508">Dukkhakkhandhassa dassesi, nissandena nidassanaṃ.</gathalast>
    <hangnum line="509" number="785"></hangnum>
    <gatha1 line="510"> Sokañca <pageBreak edition="Vipassana Research Institut" number="0.0072" /> paridevañca, tathā dukkhañca kāyikaṃ;</gatha1>
    <gathalast line="511">Domanassamupāyāsaṃ, nānābyasanasambhavaṃ.</gathalast>
    <hangnum line="512" number="786"></hangnum>
    <gatha1 line="513"> Iccāturamaniccantaṃ, mahopaddavasaṅkulaṃ;</gatha1>
    <gathalast line="514">Bahupaklesupassaṭṭhaṃ, dukkhametanti piṇḍitaṃ.</gathalast>
    <hangnum line="515" number="787"></hangnum>
    <gatha1 line="516"> Iccevaṃ pañcupādāna-kkhandhabheditasaṅgaho;</gatha1>
    <gathalast line="517">Attabhāvabhavaratho, hatthamuttaṃva yantakaṃ.</gathalast>
    <hangnum line="518" number="788"></hangnum>
    <gatha1 line="519"> Gatiṭṭhitinivāsesu, saṃsaranto nirantaraṃ;</gatha1>
    <gathalast line="520">Cakkenetena yātīti, bhavacakkamidaṃ mataṃ.</gathalast>
    <hangnum line="521" number="789"></hangnum>
    <gatha1 line="522"> Avijjāṇḍaṃ padāletvā, paṭivedhappavattiyā;</gatha1>
    <gathalast line="523">Paccayappaccayuppannā, supaṭṭhanti sabhāvato.</gathalast>
    <hangnum line="524" number="790"></hangnum>
    <gatha1 line="525"> Aniccā dukkhanattā ca, bhaṅgavanto bhayāvahā;</gatha1>
    <gathalast line="526">Sādīnavāti saṅkhāya, vivaṭṭamabhitiṭṭhati.</gathalast>
    <hangnum line="527" number="791"></hangnum>
    <gatha1 line="528"> Tato sānusayā taṇhā, nirujjhati punabbhave;</gatha1>
    <gathalast line="529">Santānaratiyābhāvā, na pakkhandati sandhiyaṃ.</gathalast>
    <hangnum line="530" number="792"></hangnum>
    <gatha1 line="531"> Aviruḷhikabhāvena, tattha vaṭṭavirodhite;</gatha1>
    <gathalast line="532">Abhisaṅkhārabhāvena, na pavattanti cetanā.</gathalast>
    <hangnum line="533" number="793"></hangnum>
    <gatha1 line="534"> Paṭisandhipavattīpi, na janenti bhavantare;</gatha1>
    <gathalast line="535">Iccāvijjānirodhena, niruddhā kammacetanā.</gathalast>
    <hangnum line="536" number="794"></hangnum>
    <gatha1 line="537"> Paccayatthanirodhena, saṅkhārānaṃ nirodhato;</gatha1>
    <gathalast line="538">Viññāṇaṃ janakābhāvā, niruddhamiti vuccati.</gathalast>
    <hangnum line="539" number="795"></hangnum>
    <gatha1 line="540"> Viññāṇādinirodhā ca, nāmarūpādikaṃ tathā;</gatha1>
    <gathalast line="541">Dukkhakkhandhassimassevaṃ, nirodhoti pavuccati.</gathalast>
    <hangnum line="542" number="796"></hangnum>
    <gatha1 line="543"> Iti <pageBreak edition="Myanmar" number="0.0068" /> vaṭṭavivaṭṭānaṃ, vasā dvedhā vibhāvito;</gatha1>
    <gathalast line="544"><bold>Paṭiccasamuppādo</bold>ti, desitoyaṃ mahesinā.</gathalast>
    <hangnum line="545" number="797"></hangnum>
    <gatha1 line="546"> Sabbasaṅkhatadhammānaṃ <pageBreak edition="Vipassana Research Institut" number="0.0073" />, sabbe dhammāpi paccayā;</gatha1>
    <gathalast line="547">Janakā cevupatthambhā, saṃvibhattā yathārahaṃ.</gathalast>
    <hangnum line="548" number="798"></hangnum>
    <gatha1 line="549"> Āhacca paccayaṭṭhena, catuvīsatidhā ṭhitā;</gatha1>
    <gathalast line="550">Hetālambaṇādhipatānantarasamanantarā.</gathalast>
    <hangnum line="551" number="799"></hangnum>
    <gatha1 line="552"> Sahajātaaññamañña-nissayā copanissayo;</gatha1>
    <gathalast line="553">Purejātā pacchājātā-sevanā kammameva ca.</gathalast>
    <hangnum line="554" number="800"></hangnum>
    <gatha1 line="555"> Pākāhārindriyajjhāna-maggaṅgasampayuttakā;</gatha1>
    <gathalast line="556">Vippayuttatthi natthi ca, vigatāvigatanti ca.</gathalast>
    <hangnum line="557" number="801"></hangnum>
    <gatha1 line="558"> Pañcātītāva kammaṃ tu, vattamānañca īritaṃ;</gatha1>
    <gathalast line="559">Sabbathāpi tayo vuttā, vattamānā tatopare.</gathalast>
    <hangnum line="560" number="802"></hangnum>
    <gatha1 line="561"> Chadhā nāmaṃ tu nāmassa, pañcadhā nāmarūpinaṃ;</gatha1>
    <gathalast line="562">Ekadhā puna rūpassa, rūpaṃ nāmassa cekadhā.</gathalast>
    <hangnum line="563" number="803"></hangnum>
    <gatha1 line="564"> Paññattināmarūpāni, nāmassa duvidhā dvayaṃ;</gatha1>
    <gathalast line="565">Dvayassa navadhā ceti, chabbidhā paccayā kathaṃ.</gathalast>
    <hangnum line="566" number="804"></hangnum>
    <gatha1 line="567"> Niruddhānantarā eva, jāyantānamanantaraṃ;</gatha1>
    <gathalast line="568">Nāmadhammāva nāmānaṃ, janakattopakārakā.</gathalast>
    <hangnum line="569" number="805"></hangnum>
    <gatha1 line="570"> Nirantarappavattiyā, anurūpamanantarā;</gatha1>
    <gathalast line="571"><bold>Anantara</bold>paccayena, paccayoti pakāsitā.</gathalast>
    <hangnum line="572" number="806"></hangnum>
    <gatha1 line="573"> Samanantarabhāvena, tesaṃ te eva paccayā;</gatha1>
    <gathalast line="574"><bold>Samanantara</bold>nāmena, paccayoti pakāsitā.</gathalast>
    <hangnum line="575" number="807"></hangnum>
    <gatha1 line="576"> Atthibhāvāya dhammānaṃ, natthitāyopakārakā;</gatha1>
    <gathalast line="577"><bold>Natthi</bold>paccayanāmena, vuttā te eva tādinā.</gathalast>
    <hangnum line="578" number="808"></hangnum>
    <gatha1 line="579"> Okāsadānabhāvena, vigatāvopakārakā;</gatha1>
    <gathalast line="580">Dhammā te eva vuccanti, <bold>vigata</bold>ppaccayoti ca.</gathalast>
    <hangnum line="581" number="809"></hangnum>
    <gatha1 line="582"> Javā <pageBreak edition="Myanmar" number="0.0069" /><pageBreak edition="Vipassana Research Institut" number="0.0074" /> paguṇabhāvāya, javānamupakārakā;</gatha1>
    <gathalast line="583"><bold>Āsevana</bold>paccayoti, niruddhānantarā matā.</gathalast>
    <hangnum line="584" number="810"></hangnum>
    <gatha1 line="585"> Saṃsaṭṭhasahajātānaṃ, sampayogena paccayā;</gatha1>
    <gathalast line="586"><bold>Sampayutta</bold>paccayoti, nāmā nāmānamīritā.</gathalast>
    <hangnum line="587" number="811"></hangnum>
    <gatha1 line="588"> Icceko vattamāno ca, pañcātītā yathārahaṃ;</gatha1>
    <gathalast line="589"><bold>Arūpānamarūpā</bold> ca, <bold>paccayā chabbidhā</bold> matā.</gathalast>
    <hangnum line="590" number="812"></hangnum>
    <gatha1 line="591"> Pavatte cittajātānaṃ, kammajānañca sandhiyaṃ;</gatha1>
    <gathalast line="592">Rūpānaṃ sahajātāna-marūpānañca tādinā.</gathalast>
    <hangnum line="593" number="813"></hangnum>
    <gatha1 line="594"> Hetubhūtā cha dhammāpi, mūlaṭṭhenopakārakā;</gatha1>
    <gathalast line="595"><bold>Hetu</bold>paccayabhāvena, paccayoti pakāsitā.</gathalast>
    <hangnum line="596" number="814"></hangnum>
    <gatha1 line="597"> Tathā nijjhāyanaṭṭhena, tesamevopakārakā;</gatha1>
    <gathalast line="598"><bold>Jhāna</bold>paccayanāmena, jhānadhammā vibhāvitā.</gathalast>
    <hangnum line="599" number="815"></hangnum>
    <gatha1 line="600"> Tatheva niyyānaṭṭhena, paccayāti pakāsitā;</gatha1>
    <gathalast line="601"><bold>Magga</bold>paccayanāmena, maggaṅgā ca mahesinā.</gathalast>
    <hangnum line="602" number="816"></hangnum>
    <gatha1 line="603"> Tesameva ca dhammānaṃ, sahajātāti cetanā;</gatha1>
    <gathalast line="604">Kammabyāpārābhāvena, vattamānā ca paccayā.</gathalast>
    <hangnum line="605" number="817"></hangnum>
    <gatha1 line="606"> Kaṭattārūpapākānaṃ, nānakkhaṇikacetanā;</gatha1>
    <gathalast line="607">Abhisaṅkhārabhāvena, janakappaccayā matā.</gathalast>
    <hangnum line="608" number="818"></hangnum>
    <gatha1 line="609"> Iccevaṃ duvidhā bhedā, vipphāraṭṭhena cetanā;</gatha1>
    <gathalast line="610"><bold>Kamma</bold>paccayanāmena, paccayoti pakāsitā.</gathalast>
    <hangnum line="611" number="819"></hangnum>
    <gatha1 line="612"> Rūpānaṃ sahajātānaṃ, aññamaññamarūpinaṃ;</gatha1>
    <gathalast line="613">Paccayā santabhāvena, <bold>vipākā</bold> samudīritā.</gathalast>
    <hangnum line="614" number="820"></hangnum>
    <gatha1 line="615"> Ekotītopi cattāro, vattamānāti <bold>pañcadhā</bold>;</gatha1>
    <gathalast line="616"><bold>Paccayā nāmadhammā</bold>va, <bold>nāmarūpāna</bold>mīritā.</gathalast>
    <hangnum line="617" number="821"></hangnum>
    <gatha1 line="618"> Imassa <pageBreak edition="Vipassana Research Institut" number="0.0075" /> rūpakāyassa, pacchājātopakārako;</gatha1>
    <gathalast line="619"><bold>Pacchājāta</bold>paccayoti, <bold>nāmaṃ rūpānamekadhā</bold>.</gathalast>
    <hangnum line="620" number="822"></hangnum>
    <gatha1 line="621"> Sattaviññāṇadhātūnaṃ <pageBreak edition="Myanmar" number="0.0070" />, cha vatthūni pavattiyaṃ;</gatha1>
    <gathalast line="622">Pañcaviññāṇavīthiyā, pañcālambā yathākkamaṃ.</gathalast>
    <hangnum line="623" number="823"></hangnum>
    <gatha1 line="624"> Purejātavisesena, nāmānamupakārakā;</gatha1>
    <gathalast line="625"><bold>Purejāta</bold>paccayoti, <bold>rūpaṃ nāmassa cekadhā</bold>.</gathalast>
    <hangnum line="626" number="824"></hangnum>
    <gatha1 line="627"> Cittacetasikā dhammā, yaṃ yamārabbha jāyare;</gatha1>
    <gathalast line="628"><bold>Ālambaṇa</bold>paccayoti, sabbametaṃ pavuccati.</gathalast>
    <hangnum line="629" number="825"></hangnum>
    <gatha1 line="630"> Yamālambaṃ garuṃ katvā, nāmadhammā pavattare;</gatha1>
    <gathalast line="631">Svāyamevālambaṇūpa-nissayoti pakāsito.</gathalast>
    <hangnum line="632" number="826"></hangnum>
    <gatha1 line="633"> Anantarapaccayena, ye dhammā paccayā matā;</gatha1>
    <gathalast line="634">Te eva vānantarūpa-nissayoti pakāsito.</gathalast>
    <hangnum line="635" number="827"></hangnum>
    <gatha1 line="636"> Rāgasaddhādayo dhammā, ajjhattamanuvāsitā;</gatha1>
    <gathalast line="637">Sattasaṅkhāradhammā ca, bahiddhopanisevitā.</gathalast>
    <hangnum line="638" number="828"></hangnum>
    <gatha1 line="639"> Rāgasaddhādidhammānaṃ, kammaṃ pākānamiccayaṃ;</gatha1>
    <gathalast line="640">Pakatūpanissayoti, paṭṭhapesi tathāgato.</gathalast>
    <hangnum line="641" number="829"></hangnum>
    <gatha1 line="642"> Iccevaṃ balavaṭṭhena, nissayenopakārakā;</gatha1>
    <gathalast line="643"><bold>Upanissaya</bold>nāmena, paccayoyaṃ tidhā mato.</gathalast>
    <hangnum line="644" number="830"></hangnum>
    <gatha1 line="645"> Rūpārūpaṃ paniccevaṃ, tekālikamakālikā;</gatha1>
    <gathalast line="646"><bold>Paññatti ceva nāmānaṃ, paccayo duvidho</bold> mato.</gathalast>
    <hangnum line="647" number="831"></hangnum>
    <gatha1 line="648"> Ālambādhippatibhūtaṃ, nāmānaṃ garugocaraṃ;</gatha1>
    <gathalast line="649">Sahajādhippatīdhammā, sahajānaṃ yathārahaṃ.</gathalast>
    <hangnum line="650" number="832"></hangnum>
    <gatha1 line="651"> Nāmarūpānamicceva-mādhippaccena paccayo;</gatha1>
    <gathalast line="652"><bold>Adhippati</bold>paccayoti, duvidhā paridīpito.</gathalast>
    <hangnum line="653" number="833"></hangnum>
    <gatha1 line="654"> Sahajā <pageBreak edition="Vipassana Research Institut" number="0.0076" /> nāmarūpānaṃ, mahābhūtā ca rūpinaṃ;</gatha1>
    <gathalast line="655">Paṭisandhikkhaṇe vatthu, nāmānamiti sabbathā.</gathalast>
    <hangnum line="656" number="834"></hangnum>
    <gatha1 line="657"> Sahajātavisesena, dhammānamupakārakā;</gatha1>
    <gathalast line="658"><bold>Sahajāta</bold>paccayoti, tividhevaṃ vibhāvitā.</gathalast>
    <hangnum line="659" number="835"></hangnum>
    <gatha1 line="660"> Arūpino <pageBreak edition="Myanmar" number="0.0071" /> catukkhandhā, mahābhūtā catubbidhā;</gatha1>
    <gathalast line="661">Sandhiyaṃ vatthunāmāni, sahajānīti sabbathā.</gathalast>
    <hangnum line="662" number="836"></hangnum>
    <gatha1 line="663"> Upakārapavattā ca, aññamaññassa tādinā;</gatha1>
    <gathalast line="664"><bold>Aññamañña</bold>paccayoti, vibhattā tividhā matā.</gathalast>
    <hangnum line="665" number="837"></hangnum>
    <gatha1 line="666"> Sattaviññāṇadhātūnaṃ, bhūtopādāyarūpinaṃ;</gatha1>
    <gathalast line="667">Sahajātanāmarūpa-dhammānañca yathākkamaṃ.</gathalast>
    <hangnum line="668" number="838"></hangnum>
    <gatha1 line="669"> Vatthu bhūtā catukkhandhā, nissayenopakārakā;</gatha1>
    <gathalast line="670"><bold>Nissaya</bold>ppaccayo nāma, paccayoti mato tidhā.</gathalast>
    <hangnum line="671" number="839"></hangnum>
    <gatha1 line="672"> Kabaḷīkāro āhāro, rūpakāyassa paccayo;</gatha1>
    <gathalast line="673">Arūpino panāhārā, sahajānaṃ yathārahaṃ.</gathalast>
    <hangnum line="674" number="840"></hangnum>
    <gatha1 line="675"> Nāmarūpānamiccevaṃ, yāpanaṭṭhena paccayā;</gatha1>
    <gathalast line="676"><bold>Āhāra</bold>paccayoteva, duvidhevaṃ pakāsito.</gathalast>
    <hangnum line="677" number="841"></hangnum>
    <gatha1 line="678"> Pasādajīvitārūpi-ndriyadhammā yathākkamaṃ;</gatha1>
    <gathalast line="679">Pañcaviññāṇupādinna-rūpānaṃ nāmarūpinaṃ.</gathalast>
    <hangnum line="680" number="842"></hangnum>
    <gatha1 line="681"> Sahajātānamicceva-missaraṭṭhena paccayā;</gatha1>
    <gathalast line="682"><bold>Indriya</bold>ppaccayoteva, tividhā samudāhaṭo.</gathalast>
    <hangnum line="683" number="843"></hangnum>
    <gatha1 line="684"> Sattaviññāṇadhātūnaṃ, cha vatthūni yathārahaṃ;</gatha1>
    <gathalast line="685">Pacchājātā ca kāyassa, cittacetasikā tathā.</gathalast>
    <hangnum line="686" number="844"></hangnum>
    <gatha1 line="687"> Arūpā sahajātānaṃ, rūpānanti matā tidhā;</gatha1>
    <gathalast line="688"><bold>Vippayutta</bold>paccayoti, vippayogopakārakā.</gathalast>
    <hangnum line="689" number="845"></hangnum>
    <gatha1 line="690"> Sahajātaṃ <pageBreak edition="Vipassana Research Institut" number="0.0077" /> purejātaṃ, pacchājātañca sabbathā;</gatha1>
    <gathalast line="691">Kabaḷīkāro āhāro, rūpajīvitamiccayaṃ.</gathalast>
    <hangnum line="692" number="846"></hangnum>
    <gatha1 line="693"><bold>Atthi</bold>paccayasaṅkhāto, paccayo pañcadhā mato;</gatha1>
    <gathalast line="694">Vijjamānasabhāvena, paccayaṭṭhā yathārahaṃ.</gathalast>
    <hangnum line="695" number="847"></hangnum>
    <gatha1 line="696"> Te evāvigatā hutvā, vattamānopakārakā;</gatha1>
    <gathalast line="697"><bold>Avigata</bold>paccayoti, sugatena vavatthitā.</gathalast>
    <hangnum line="698" number="848"></hangnum>
    <gatha1 line="699"> Aṭṭhevaṃ <pageBreak edition="Myanmar" number="0.0072" /> vattamānāni, nāmarūpāni paccayā;</gatha1>
    <gathalast line="700">Sabbatthādhippatī cāti, <bold>navadhā nāmarūpinaṃ</bold>.</gathalast>
    <hangnum line="701" number="849"></hangnum>
    <gatha1 line="702"> Itthamuddiṭṭhaniddiṭṭhā, <bold>paṭṭhānanaya</bold>saṅgahā;</gatha1>
    <gathalast line="703">Kusalākusalādīhi, suvibhattā mahesinā.</gathalast>
    <hangnum line="704" number="850"></hangnum>
    <gatha1 line="705"> Paññattināmarūpānaṃ, vasena tividhā ṭhitā;</gatha1>
    <gathalast line="706">Paccayāti pakāsenti, catuvīsati paṇḍitā.</gathalast>
    <hangnum line="707" number="851"></hangnum>
    <gatha1 line="708"> Paññatti paññapīyattā, paññāpetīti ca dvidhā;</gatha1>
    <gathalast line="709">Nāmarūpavinimuttā, paññattā tādinā kathaṃ.</gathalast>
    <hangnum line="710" number="852"></hangnum>
    <gatha1 line="711"> Bhūtapariṇāmākāramupādāya tathā tathā;</gatha1>
    <gathalast line="712">Bhūmipabbatapāsāṇatiṇarukkhalatādayo.</gathalast>
    <hangnum line="713" number="853"></hangnum>
    <gatha1 line="714"> Sambhārākāramārabbha, sannivesavisesitā;</gatha1>
    <gathalast line="715">Yānagāmavanuyyānakaṭasārapaṭādayo.</gathalast>
    <hangnum line="716" number="854"></hangnum>
    <gatha1 line="717"> Kārakavedakākāraṃ, viññattindriyalakkhitaṃ;</gatha1>
    <gathalast line="718">Khandhapañcakamāhacca, maccāsurasurādayo.</gathalast>
    <hangnum line="719" number="855"></hangnum>
    <gatha1 line="720"> Candādāvaṭṭanādīhi, disākālādisammuti;</gatha1>
    <gathalast line="721">Pārampariyakādīhi, jātigottakulādayo.</gathalast>
    <hangnum line="722" number="856"></hangnum>
    <gatha1 line="723"> Taṃtaṃkriyādibhedehi, paññattā kathinādayo;</gatha1>
    <gathalast line="724">Taṃtaṃkalāpāsamphuṭṭhā, kūpākāsaguhādayo.</gathalast>
    <hangnum line="725" number="857"></hangnum>
    <gatha1 line="726"> Taṃ <pageBreak edition="Vipassana Research Institut" number="0.0078" /> taṃ nimittamārabbha, cintayantassupaṭṭhitā;</gatha1>
    <gathalast line="727">Kasiṇādikavohārā, bhāvanāmayagocarā.</gathalast>
    <hangnum line="728" number="858"></hangnum>
    <gatha1 line="729"> Pubbopalabbhābhāvena, kasiṇugghāṭimādayo;</gatha1>
    <gathalast line="730">Nirodhā ca samāpatti, visesābhāvalakkhitā.</gathalast>
    <hangnum line="731" number="859"></hangnum>
    <gatha1 line="732"> Iti taṃ tamupādāya, samaññātā tathā tathā;</gatha1>
    <gathalast line="733">Saṅkhā samaññā paññatti, vohāroti pakāsitā.</gathalast>
    <hangnum line="734" number="860"></hangnum>
    <gatha1 line="735"> Ālambaṇaṭṭhākārena, santābhāvepi vatthuto;</gatha1>
    <gathalast line="736">Cintāvohāranipphannā, atthacchāyāva bhāsinī.</gathalast>
    <hangnum line="737" number="861"></hangnum>
    <gatha1 line="738"><bold>Paññāpīyattā</bold><pageBreak edition="Myanmar" number="0.0073" /><bold>paññatti, nāmā</bold>yamiti bhāsitā;</gatha1>
    <gathalast line="739">Upādāya ca paññatti, sā evopanidhāya ca.</gathalast>
    <hangnum line="740" number="862"></hangnum>
    <gatha1 line="741"> Paññatti paññāpanato, paṇḍitehi pakāsitā;</gatha1>
    <gathalast line="742">Avijjamānā paññatti, vijjamānātipi dvidhā.</gathalast>
    <hangnum line="743" number="863"></hangnum>
    <gatha1 line="744"> Lokavohārikaṭṭhena, paññattaṃ paramatthato;</gatha1>
    <gathalast line="745">Avijjamānametāya, paññāpenti yadā tadā.</gathalast>
    <hangnum line="746" number="864"></hangnum>
    <gatha1 line="747"> Avijjamānapaññatti, vijjamānaṃ yadā puna;</gatha1>
    <gathalast line="748">Paññāpenti tadā esā, vijjamānanti vuccati.</gathalast>
    <hangnum line="749" number="865"></hangnum>
    <gatha1 line="750"> Itthaṃ paññattidhammañca, sammatatthavisesato;</gatha1>
    <gathalast line="751">Bhāvadhammañca rūpādi-salakkhaṇavisesato.</gathalast>
    <hangnum line="752" number="866"></hangnum>
    <gatha1 line="753"><bold>Paññāpetīti paññatti, nāmā</bold>yamiti bhāsitā;</gatha1>
    <gathalast line="754">Yā nāmaṃ nāmakammādināmena samudīritā.</gathalast>
    <hangnum line="755" number="867"></hangnum>
    <gatha1 line="756"> Sā evāvijjamānena-vijjamānādibheditā;</gatha1>
    <gathalast line="757">Itthisaddo chaḷābhiñño, rājaputto tu bhāsitā.</gathalast>
    <hangnum line="758" number="868"></hangnum>
    <gatha1 line="759"> Kriyānimittatthayoga-ruḷhijātopacārikā;</gatha1>
    <gathalast line="760">Sambandhopacayāvatthā, saṇṭhānāpekkhitā tathā.</gathalast>
    <hangnum line="761" number="869"></hangnum>
    <gatha1 line="762"> Devadattotha <pageBreak edition="Vipassana Research Institut" number="0.0079" /> medhāvī, vedanā candimā tathā;</gatha1>
    <gathalast line="763">Khattiyo narasīho ca, bhātā lohitakaṃ yuvā.</gathalast>
    <hangnum line="764" number="870"></hangnum>
    <gatha1 line="765"> Kuṇḍalaṃ dussamiccevamādibheditasaṅgahā;</gatha1>
    <gathalast line="766">Sammatatthasabhāvesu, vohārākāralakkhitā.</gathalast>
    <hangnum line="767" number="871"></hangnum>
    <gatha1 line="768"> Sāyaṃ yādicchakānvatthasaṅketakkhaṇasambhavā;</gatha1>
    <gathalast line="769">Vohāratthavisesena, ñeyyākārānusārinī.</gathalast>
    <hangnum line="770" number="872"></hangnum>
    <gatha1 line="771"> Vacīghosānusārena, sotaviññāṇavīthiyā;</gatha1>
    <gathalast line="772">Pavattānantaruppanna-manodvārassa gocarā.</gathalast>
    <hangnum line="773" number="873"></hangnum>
    <gatha1 line="774"> Atthā <pageBreak edition="Myanmar" number="0.0074" /> yassānusārena, viññāyanti tato paraṃ;</gatha1>
    <gathalast line="775">Sammatā ca sabhāvā ca, pubbasaṅketabhāgino.</gathalast>
    <hangnum line="776" number="874"></hangnum>
    <gatha1 line="777"> Yāyaṃ vālambaṇākāravisese paṭidissati;</gatha1>
    <gathalast line="778">Vedanādivacīghosaṃ, sabhāvānugacetaso.</gathalast>
    <hangnum line="779" number="875"></hangnum>
    <gatha1 line="780"> Sāyaṃ paññatti viññeyyā, lokasaṅketanimmitā;</gatha1>
    <gathalast line="781">Vacīviññattisahito, saddo evāti kecana.</gathalast>
    <hangnum line="782" number="876"></hangnum>
    <gatha1 line="783"> Itthaṃ paññattidhammāti, vuttaṃ paññattikadvayaṃ;</gatha1>
    <gathalast line="784">Tathādhivacanā dhammā, niruttīti ca tādinā.</gathalast>
    <hangnum line="785" number="877"></hangnum>
    <gatha1 line="786"> Avisaṃvādakaṭṭhena, lokavohārasādhakaṃ;</gatha1>
    <gathalast line="787">Samaññāsaccamiccevaṃ, ācikkhanti vicakkhaṇā.</gathalast>
    <hangnum line="788" number="878"></hangnum>
    <gatha1 line="789"> Satthā yaṃ paramatthamuttamaguṇo nāmañca rūpanti ca,</gatha1>
    <gatha2 line="790">Dvedhākāsi sabhāvadhammakusalo nibbijjha dhammantaraṃ;</gatha2>
    <gatha3 line="791">Vohāratthavisesañeyyamaparaṃ byākāsi paññattito,</gatha3>
    <gathalast line="792">Āraddhaṃ kamato mayevamakhilaṃ taṃ suṭṭhu niṭṭhāpitaṃ.</gathalast>
    <hangnum line="793" number="879"></hangnum>
    <gatha1 line="794"> Yaṃ dhammaṃ dhammarājā niratikamabhisambodhi maggena buddhā,</gatha1>
    <gatha2 line="795">Katvā kaṇḍambamūle paramamanupamaṃ pāṭihīraṃ khaṇena;</gatha2>
    <gatha3 line="796">Pātvākā <pageBreak edition="Vipassana Research Institut" number="0.0080" /> tattha patvā puravaragaṇamullāpalāvaṇṇaraṃsi,</gatha3>
    <gathalast line="797">Tatthādāyatthasāraṃ kathitamaticiraṃ ṭhātu pāṭhānukūlaṃ.</gathalast>
    <centered line="798">Iti nāmarūpaparicchede sabbasaṅgahavibhāgo nāma</centered>
    <centered line="799">Sattamo paricchedo.</centered>
    <centered line="800">Niṭṭhito ca nāmarūpaparicchede sabbathāpi</centered>
    <centered line="801">Abhidhammaparamatthavibhāgo.</centered>
  </content>
</document>