<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf29.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/3. tatiyo paricchedo_.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>3. tatiyo paricchedo_</basename>
    <titlePath>3. Tatiyo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">3. Tatiyo paricchedo</chapter>
    <subhead line="2">Bhedasaṅgahavibhāgo</subhead>
    <hangnum line="3" number="123"></hangnum>
    <gatha1 line="4"> Evaṃ bhedasabhāvesu, tesveva puna saṅgahaṃ;</gatha1>
    <gathalast line="5">Sabhāvatthavisesehi, pavakkhāmi ito paraṃ.</gathalast>
    <hangnum line="6" number="124"></hangnum>
    <gatha1 line="7"> Asādhāraṇañāṇehi, satthā vatthuvivecako;</gatha1>
    <gathalast line="8">Saṅgahetvā sabhāgehi, dhamme dassesi cakkhumā.</gathalast>
    <hangnum line="9" number="125"></hangnum>
    <gatha1 line="10"> Diṭṭhibhinivesaṭṭhena, yathābhūtasabhāvato;</gatha1>
    <gathalast line="11">Paramāmasaticcekā, <bold>parāmāso</bold>ti bhāsitā.</gathalast>
    <hangnum line="12" number="126"></hangnum>
    <gatha1 line="13"> Kilesāsucibhāvena, vaṇassāvaraso viya;</gatha1>
    <gathalast line="14">Ālimpantāva santānaṃ, savantīti pakāsitā.</gathalast>
    <hangnum line="15" number="127"></hangnum>
    <gatha1 line="16"> Kāmataṇhā bhavataṇhā, diṭṭhāvijjāti <bold>āsavā</bold>;</gatha1>
    <gathalast line="17">Cattāro āsavaṭṭhena, tayo dhammā sabhāvato.</gathalast>
    <hangnum line="18" number="128"></hangnum>
    <gatha1 line="19"> Etevo <pageBreak edition="Myanmar" number="0.0013" /><bold>ghā</bold>ti vuttāva, dvārālambābhivāhino;</gatha1>
    <gathalast line="20">Ottharitvā parābhūte, harantā pāṇino bhave.</gathalast>
    <hangnum line="21" number="129"></hangnum>
    <gatha1 line="22"><bold>Yogā</bold>ti <pageBreak edition="Vipassana Research Institut" number="0.0014" /> cāhu te eva, pāṇino bhavayantake;</gatha1>
    <gathalast line="23">Dvārālambābhisambandhā, yantabandhāva yojitā.</gathalast>
    <hangnum line="24" number="130"></hangnum>
    <gatha1 line="25"> Santānamadhigaṇhantā, māluvāva mahātaruṃ;</gatha1>
    <gathalast line="26">Gaṇhantā daḷhamālambaṃ, maṇḍūkamiva pannago.</gathalast>
    <hangnum line="27" number="131"></hangnum>
    <gatha1 line="28"> Kāmataṇhā ca diṭṭhi ca, <bold>upādānā</bold> catubbidhā;</gatha1>
    <gathalast line="29">Diṭṭhi diṭṭhisīlabbata-mattavādoti bheditā.</gathalast>
    <hangnum line="30" number="132"></hangnum>
    <gatha1 line="31"> Kāyena kāyaṃ ganthentā, duppamuñcānuveṭhino;</gatha1>
    <gathalast line="32">Kathitā <bold>kāyaganthā</bold>ti, taṇhābyāpādadiṭṭhiyo.</gathalast>
    <hangnum line="33" number="133"></hangnum>
    <gatha1 line="34"> Sīlabbataparāmāso, iti diṭṭhi vibheditā;</gatha1>
    <gathalast line="35">Idaṃsaccābhiniveso, iti cevaṃ catubbidhā.</gathalast>
    <hangnum line="36" number="134"></hangnum>
    <gatha1 line="37"> Nekkhammaṃ palibodhentā, bhāvanāparipanthakā;</gatha1>
    <gathalast line="38">Santānamaṇḍakosāva, pariyonandhakāti ca.</gathalast>
    <hangnum line="39" number="135"></hangnum>
    <gatha1 line="40"> Kāmacchando ca byāpādo, thinamiddhañca saṃsayo;</gatha1>
    <gathalast line="41">Avijjuddhaccakukkuccamiti <bold>nīvaraṇā</bold> matā.</gathalast>
    <hangnum line="42" number="136"></hangnum>
    <gatha1 line="43"> Āgāḷhaṃ pariyādāya, ogayhanuppavattino;</gatha1>
    <gathalast line="44">Yopparogāva santāna-manusentīti bhāsitā.</gathalast>
    <hangnum line="45" number="137"></hangnum>
    <gatha1 line="46"> Kāmarāgo bhavarāgo, paṭigho mānadiṭṭhiyo;</gatha1>
    <gathalast line="47">Kaṅkhāvijjāti satteva, cha dhammā<bold>nusayā</bold> matā.</gathalast>
    <hangnum line="48" number="138"></hangnum>
    <gatha1 line="49"> Dvārālambaṇabandhena, pāṇīnaṃ bhavamaṇḍale;</gatha1>
    <gathalast line="50"><bold>Saṃyojanāni</bold> vuttāni, pāsabandhāva pakkhinaṃ.</gathalast>
    <hangnum line="51" number="139"></hangnum>
    <gatha1 line="52"> Kāmarūpārūparāgā, paṭigho mohasaṃsayo;</gatha1>
    <gathalast line="53">Diṭṭhi sīlabbataṃ māno, uddhaccena dasā bhave.</gathalast>
    <hangnum line="54" number="140"></hangnum>
    <gatha1 line="55"> Rūpārūparāguddhaccaṃ, abhidhamme vinā puna;</gatha1>
    <gathalast line="56">Bhavarāgissa maccheraṃ, gahetvā dasadhā siyuṃ.</gathalast>
    <hangnum line="57" number="141"></hangnum>
    <gatha1 line="58"> Saṃklepayanti <pageBreak edition="Myanmar" number="0.0014" /><pageBreak edition="Vipassana Research Institut" number="0.0015" /> santānaṃ, upaghātenti pāṇino;</gatha1>
    <gathalast line="59">Sahajāteklesentīti, <bold>kilesā</bold>ti pakāsitā.</gathalast>
    <hangnum line="60" number="142"></hangnum>
    <gatha1 line="61"> Lobho doso ca moho ca,</gatha1>
    <gatha2 line="62">Diṭṭhi māno ca saṃsayo;</gatha2>
    <gatha3 line="63">Thināhirikanottappa-</gatha3>
    <gathalast line="64">Muddhaccena siyuṃ dasa.</gathalast>
    <hangnum line="65" number="143"></hangnum>
    <gatha1 line="66"> Navasaṅgahitā ettha, diṭṭhilobhā pakāsitā;</gatha1>
    <gathalast line="67">Sattasaṅgahitāvijjā, paṭigho pañcasaṅgaho.</gathalast>
    <hangnum line="68" number="144"></hangnum>
    <gatha1 line="69"> Catusaṅgahitā kaṅkhā, mānuddhaccā tisaṅgahā;</gatha1>
    <gathalast line="70">Dukasaṅgahitaṃ thīnaṃ, kukkuccamekasaṅgahaṃ.</gathalast>
    <hangnum line="71" number="145"></hangnum>
    <gatha1 line="72"> Dvidhāhirikanottappa-missāmacchariyaṃ tathā;</gatha1>
    <gathalast line="73">Iccevaṃ dasadhā vuttā, <bold>pāpakesveva saṅgahā</bold>.</gathalast>
    <hangnum line="74" number="146"></hangnum>
    <gatha1 line="75"> Parāmāsāsavoghā ca, yogupādānaganthato;</gatha1>
    <gathalast line="76">Nīvāraṇānusayato, saṃyojanakilesato.</gathalast>
    <hangnum line="77" number="147"></hangnum>
    <gatha1 line="78"> Cuddaseva tu saṅkhepā, sattapaññāsa bhedato;</gatha1>
    <gathalast line="79">Yathādhammānusārena, cittuppādesu yojaye.</gathalast>
    <hangnum line="80" number="148"></hangnum>
    <gatha1 line="81"> Tatopare noparāmā-sādibheditasaṅgahā;</gatha1>
    <gathalast line="82">Cittaṃ cetasikaṃ rūpaṃ, nibbānamiti dīpaye.</gathalast>
    <hangnum line="83" number="149"></hangnum>
    <gatha1 line="84"> Iccākusaladhammānaṃ, ñatvā saṅgahamuttaraṃ;</gatha1>
    <gathalast line="85">Missakā nāma viññeyyā, yathāsambhavato kathaṃ;</gathalast>
    <hangnum line="86" number="150"></hangnum>
    <gatha1 line="87"> Lobho doso ca moho ca,</gatha1>
    <gatha2 line="88">Ekantākusalā tayo;</gatha2>
    <gatha3 line="89">Alobhādosāmoho ca,</gatha3>
    <gathalast line="90">Kusalābyākatā tathā.</gathalast>
    <hangnum line="91" number="151"></hangnum>
    <gatha1 line="92"> Pādapasseva <pageBreak edition="Vipassana Research Institut" number="0.0016" /> mūlāni, thirabhāvāya paccayā;</gatha1>
    <gathalast line="93">Mūlabhāvena dhammānaṃ, <bold>hetū</bold> dhammā cha dīpitā.</gathalast>
    <hangnum line="94" number="152"></hangnum>
    <gatha1 line="95"> Vitakko <pageBreak edition="Myanmar" number="0.0015" /> ca vicāro ca, pīti cekaggatā tathā;</gatha1>
    <gathalast line="96">Somanassaṃ domanassaṃ, upekkhāti ca vedanā.</gathalast>
    <hangnum line="97" number="153"></hangnum>
    <gatha1 line="98"> Āhaccupanijjhāyantā, nijjhānaṭṭhena paccayā;</gatha1>
    <gathalast line="99"><bold>Jhānadhammā</bold>ti satthāha, pañca vatthusabhāvato.</gathalast>
    <hangnum line="100" number="154"></hangnum>
    <gatha1 line="101"> Sammādiṭṭhi ca saṅkappo, vāyāmo viratittayaṃ;</gatha1>
    <gathalast line="102">Sammāsati samādhī ca, micchādiṭṭhi ca sambhavā.</gathalast>
    <hangnum line="103" number="155"></hangnum>
    <gatha1 line="104"> Sammāmicchā ca nīyantā, niyyānaṭṭhena paccayā;</gatha1>
    <gathalast line="105"><bold>Maggaṅgā</bold> dvādasakkhātā, nava dhammā sabhāvato.</gathalast>
    <hangnum line="106" number="156"></hangnum>
    <gatha1 line="107"> Attabhāvaṃ pavattentā, ojaṭṭhamakavedanaṃ;</gatha1>
    <gathalast line="108">Paṭisandhināmarūpa-māharantā yathākkamaṃ.</gathalast>
    <hangnum line="109" number="157"></hangnum>
    <gatha1 line="110"> Kabaḷīkāro āhāro,</gatha1>
    <gatha2 line="111">Phasso sañcetanā tathā;</gatha2>
    <gatha3 line="112">Viññāṇamiti cattāro,</gatha3>
    <gathalast line="113"><bold>Āhārā</bold>ti pakāsitā.</gathalast>
    <hangnum line="114" number="158"></hangnum>
    <gatha1 line="115"> Dhammānaṃ sahajātānaṃ, indriyaṭṭhena paccayā;</gatha1>
    <gathalast line="116">Attānamissaraṭṭhena, anuvattāpakā tathā.</gathalast>
    <hangnum line="117" number="159"></hangnum>
    <gatha1 line="118"> Saddhā ca sati paññā ca, vīriyekaggatāpi ca;</gatha1>
    <gathalast line="119">Vedanā jīvitaṃ cittaṃ, aṭṭha rūpindriyāni ca.</gathalast>
    <hangnum line="120" number="160"></hangnum>
    <gatha1 line="121"> Kathaṃ jīvitamekaṃ tu, sukhaṃ dukkhanti vedanā;</gatha1>
    <gathalast line="122">Somanassaṃ domanassaṃ, upekkhāti ca bheditā.</gathalast>
    <hangnum line="123" number="161"></hangnum>
    <gatha1 line="124"> Paññādimaggenaññāta-ññassāmītindriyaṃ bhave;</gatha1>
    <gathalast line="125">Majjhe aññindriya<bold>mante,</bold> aññātāvindriyaṃ tathā.</gathalast>
    <hangnum line="126" number="162"></hangnum>
    <gatha1 line="127"> Soḷaseva <pageBreak edition="Vipassana Research Institut" number="0.0017" /> sabhāvena, indriyaṭṭhavibhāgato;</gatha1>
    <gathalast line="128"><bold>Indriyānī</bold>ti vuttāni, bāvīsati vibhāvaye.</gathalast>
    <hangnum line="129" number="163"></hangnum>
    <gatha1 line="130"> Daḷhādhiṭṭhitasantānā <pageBreak edition="Myanmar" number="0.0016" />, vipakkhehi akampiyā;</gatha1>
    <gathalast line="131">Balavantasabhāvena, <bold>baladhammā</bold> pakāsitā.</gathalast>
    <hangnum line="132" number="164"></hangnum>
    <gatha1 line="133"> Saddhā sati hirottappaṃ, vīriyekaggatā tathā;</gatha1>
    <gathalast line="134">Paññāhirikānottappa-miccevaṃ navadhā matā.</gathalast>
    <hangnum line="135" number="165"></hangnum>
    <gatha1 line="136"> Jeṭṭhā pubbaṅgamaṭṭhena, puññāpuññapavattiyaṃ;</gatha1>
    <gathalast line="137">Paccayādhippateyyena, sahajānaṃ yathārahaṃ.</gathalast>
    <hangnum line="138" number="166"></hangnum>
    <gatha1 line="139"> Cattāro<bold>dhipatī</bold> vuttā, ādhippaccasabhāvato;</gatha1>
    <gathalast line="140">Chando cittañca vīriyaṃ, vīmaṃsāti ca tādinā.</gathalast>
    <hangnum line="141" number="167"></hangnum>
    <gatha1 line="142"> Pañcasaṅgahitā paññā, vāyāmekaggatā pana;</gatha1>
    <gathalast line="143">Catusaṅgahitā cittaṃ, sati ceva tisaṅgahā.</gathalast>
    <hangnum line="144" number="168"></hangnum>
    <gatha1 line="145"> Saṅkappo vedanā saddhā, dukasaṅgahitā matā;</gatha1>
    <gatha2 line="146">Ekekasaṅgahā sesā, aṭṭhavīsati bhāsitā;</gatha2>
    <gathalast line="147">Iccevaṃ sattadhā bhedo, vutto <bold>missakasaṅgaho</bold>.</gathalast>
    <hangnum line="148" number="169"></hangnum>
    <gatha1 line="149"> Hetujhānaṅgamaggaṅgā, āhārindriyato tathā;</gatha1>
    <gatha2 line="150">Balādhippatito ceva, puññāpuññādimissatā;</gatha2>
    <gathalast line="151">Chattiṃseva sabhāvena, catusaṭṭhi pabhedato.</gathalast>
    <hangnum line="152" number="170"></hangnum>
    <gatha1 line="153"> Iccevaṃ saṅgahetvāna, vibhāveyya tato paraṃ;</gatha1>
    <gathalast line="154">Cittuppādapabhedesu, yathāsambhavato kathaṃ.</gathalast>
    <hangnum line="155" number="171"></hangnum>
    <gatha1 line="156"> Sitāvajjanaviññāṇaṃ, sampaṭicchanatīraṇā;</gatha1>
    <gathalast line="157">Aṭṭhārasāhetukāva, momūhā ekahetukā.</gathalast>
    <hangnum line="158" number="172"></hangnum>
    <gatha1 line="159"> Sesā tu kusalā ñāṇaviyuttā ca dvihetukā;</gatha1>
    <gathalast line="160">Cittuppādāpare satta-cattālīsa tihetukā.</gathalast>
    <hangnum line="161" number="173"></hangnum>
    <gatha1 line="162"> Pañcaviññāṇamajjhānaṃ <pageBreak edition="Vipassana Research Institut" number="0.0018" />, dvijhānaṅgikamīritaṃ;</gatha1>
    <gathalast line="163">Catutthapañcamajjhānaṃ, tijhānaṃ tatiyaṃ matā.</gathalast>
    <hangnum line="164" number="174"></hangnum>
    <gatha1 line="165"> Catujhānaṃ tu dutiyaṃ, kāme ca sukhavajjitā;</gatha1>
    <gathalast line="166">Pañcajhānaṃ tu paṭhamaṃ, kāme ca sukhitā matā.</gathalast>
    <hangnum line="167" number="175"></hangnum>
    <gatha1 line="168"> Paṭhamānuttaraṃ <pageBreak edition="Myanmar" number="0.0017" /> jhānaṃ, aṭṭhamaggaṅgikaṃ mataṃ;</gatha1>
    <gathalast line="169">Sattamaggaṅgikaṃ nāma, sesajhānamanuttaraṃ.</gathalast>
    <hangnum line="170" number="176"></hangnum>
    <gatha1 line="171"> Lokiyaṃ paṭhamaṃ jhānaṃ, tathā kāme tihetukā;</gatha1>
    <gathalast line="172">Pañcamaggaṅgikā nāma, cittuppādā pakāsitā.</gathalast>
    <hangnum line="173" number="177"></hangnum>
    <gatha1 line="174"> Sesaṃ mahaggataṃ jhānaṃ, sampayuttā ca diṭṭhiyā;</gatha1>
    <gathalast line="175">Ñāṇena vippayuttā ca, catumaggaṅgikā matā.</gathalast>
    <hangnum line="176" number="178"></hangnum>
    <gatha1 line="177"> Paṭighuddhaccayuttā ca, vippayuttā ca diṭṭhiyā;</gatha1>
    <gathalast line="178">Timaggaṅgaṃ dumaggaṅgaṃ, kaṅkhitaṃ samudīritaṃ.</gathalast>
    <hangnum line="179" number="179"></hangnum>
    <gatha1 line="180"> Na hontāhetuke maggā, cittaṭṭhiti ca kaṅkhite;</gatha1>
    <gathalast line="181">Viditā niyatatā ca, lokiyesu na uddhaṭā.</gathalast>
    <hangnum line="182" number="180"></hangnum>
    <gatha1 line="183"> Kāmesu kabaḷīkāro, anāhāro asaññino;</gatha1>
    <gathalast line="184">Cittuppādesu sabbattha, āhārattayamīritaṃ.</gathalast>
    <hangnum line="185" number="181"></hangnum>
    <gatha1 line="186"> Indriyāni vibhāveyya, navadhānuttare budho;</gatha1>
    <gathalast line="187">Aṭṭhadhā samudīreyya, lokiyesu tihetuke.</gathalast>
    <hangnum line="188" number="182"></hangnum>
    <gatha1 line="189"> Sattadhā pana ñāṇena, vippayutte pakāsaye;</gatha1>
    <gathalast line="190">Sitavoṭṭhabbanāpuññe, pañcadhā kaṅkhite pana.</gathalast>
    <hangnum line="191" number="183"></hangnum>
    <gatha1 line="192"> Catudhā tividhā sese, cittuppāde samīraye;</gatha1>
    <gathalast line="193">Tihetukā sattabalā, chabalā tu duhetukā.</gathalast>
    <hangnum line="194" number="184"></hangnum>
    <gatha1 line="195"> Catubalā akusalā, kaṅkhitaṃ tibalaṃ mataṃ;</gatha1>
    <gathalast line="196">Dvibalaṃ sitavoṭṭhabba-mabalaṃ sesamīritaṃ.</gathalast>
    <hangnum line="197" number="185"></hangnum>
    <gatha1 line="198"> Javanedhipatīnaṃ <pageBreak edition="Vipassana Research Institut" number="0.0019" /> tu, yo koceko tihetuke;</gatha1>
    <gathalast line="199">Dvihetuke vā kusale, vīmaṃsā nopalabbhati.</gathalast>
    <hangnum line="200" number="186"></hangnum>
    <gatha1 line="201"> Lokiyesu vipākesu,</gatha1>
    <gatha2 line="202">Mohamūle ahetuke;</gatha2>
    <gatha3 line="203">Yathāsambhavavuttittā,</gatha3>
    <gathalast line="204">Natthādhipati kocipi.</gathalast>
    <hangnum line="205" number="187"></hangnum>
    <gatha1 line="206"> Sambhoti <pageBreak edition="Myanmar" number="0.0018" /> kāyaviññāṇe, puññapāke sukhindriyaṃ;</gatha1>
    <gathalast line="207">Dukkhindriyampi tattheva, pāpapākamhi bhāsitaṃ.</gathalast>
    <hangnum line="208" number="188"></hangnum>
    <gatha1 line="209"> Santīraṇañca hasanaṃ, somanassāni soḷasa;</gatha1>
    <gathalast line="210">Paṭhamādicatujjhānaṃ, somanassayutaṃ bhave.</gathalast>
    <hangnum line="211" number="189"></hangnum>
    <gatha1 line="212"> Domanassayuttā dveva, cittuppādā pakāsitā;</gatha1>
    <gathalast line="213">Tadaññe pana sabbepi, pañcapaññāsupekkhakā.</gathalast>
    <hangnum line="214" number="190"></hangnum>
    <gatha1 line="215"> Vedanāsampayogañca, vinibbhujjevamaṭṭhadhā;</gatha1>
    <gathalast line="216">Hetuyogādibhedehi, cittuppādā pakāsitā.</gathalast>
    <hangnum line="217" number="191"></hangnum>
    <gatha1 line="218"> Taṃtaṃviyogabhedañca, paccekamatha missitaṃ;</gatha1>
    <gathalast line="219">Yathāvuttānusārena, yathāsambhavato naye.</gathalast>
    <hangnum line="220" number="192"></hangnum>
    <gatha1 line="221"> Iccevaṃ pana yojetvā, cittuppādesu missakaṃ;</gatha1>
    <gathalast line="222">Tato ñeyyā visuddhā ca, bodhipakkhiyasaṅgahā.</gathalast>
    <hangnum line="223" number="193"></hangnum>
    <gatha1 line="224"> Kāye ca vedanācitte, dhammesu ca yathārahaṃ;</gatha1>
    <gathalast line="225">Asubhaṃ dukkhamanicca-manattāti supaṭṭhitā.</gathalast>
    <hangnum line="226" number="194"></hangnum>
    <gatha1 line="227"> Sammāsati paniccekā, kiccagocarabhedato;</gatha1>
    <gathalast line="228"><bold>Satipaṭṭhāna</bold>nāmena, cattāroti pakāsitā.</gathalast>
    <hangnum line="229" number="195"></hangnum>
    <gatha1 line="230"> Uppannānuppannapāpa-pahānānuppādanāya ca;</gatha1>
    <gathalast line="231">Anuppannuppannehi vā, nibbattiabhivuddhiyā.</gathalast>
    <hangnum line="232" number="196"></hangnum>
    <gatha1 line="233"> Padahantassa <pageBreak edition="Vipassana Research Institut" number="0.0020" /> vāyāmo, kiccābhogavibhāgato;</gatha1>
    <gathalast line="234"><bold>Sammappadhāna</bold>nāmena, cattāroti pakāsitā.</gathalast>
    <hangnum line="235" number="197"></hangnum>
    <gatha1 line="236"> Iddhiyā pādabhūtattā, <bold>iddhipādā</bold>ti bhāsitā;</gatha1>
    <gathalast line="237">Chando cittañca vīriyaṃ, vīmaṃsāti catubbidhā.</gathalast>
    <hangnum line="238" number="198"></hangnum>
    <gatha1 line="239"> Pañca saddhā sati paññā, vīriyekaggatā tathā;</gatha1>
    <gathalast line="240"><bold>Indriyāni</bold>ndriyaṭṭhena, balaṭṭhena <bold>balāni</bold> ca.</gathalast>
    <hangnum line="241" number="199"></hangnum>
    <gatha1 line="242"> Sati dhammavicayo ca, tathā vīriyapītiyo;</gatha1>
    <gathalast line="243">Passaddhekaggatāpekkhā, bujjhantassaṅgabhāvato.</gathalast>
    <hangnum line="244" number="200"></hangnum>
    <gatha1 line="245"><bold>Bojjhaṅgā</bold>ti <pageBreak edition="Myanmar" number="0.0019" /> visesena, satta dhammā pakāsitā;</gatha1>
    <gathalast line="246">Niyyānaṭṭhena <bold>maggaṅgā,</bold> sammādiṭṭhādiaṭṭhadhā.</gathalast>
    <hangnum line="247" number="201"></hangnum>
    <gatha1 line="248"> Chasaṅgahettha vāyāmo, satipaññā samīritā;</gatha1>
    <gathalast line="249">Pañcasaṅgahitā nāma, samādhi catusaṅgaho.</gathalast>
    <hangnum line="250" number="202"></hangnum>
    <gatha1 line="251"> Saddhā dusaṅgahā vuttā, sesā ekekasaṅgahā;</gatha1>
    <gathalast line="252">Iccevaṃ sattadhā bhedo, <bold>bodhipakkhiyasaṅgaho</bold>.</gathalast>
    <hangnum line="253" number="203"></hangnum>
    <gatha1 line="254"> Satipaṭṭhānasammappadhānato iddhipādato;</gatha1>
    <gathalast line="255">Indriyabalabojjhaṅgā, maggabhedā ca bhāsitā.</gathalast>
    <hangnum line="256" number="204"></hangnum>
    <gatha1 line="257"> Chando cittamupekkhā ca, saddhāpassaddhipītiyo;</gatha1>
    <gathalast line="258">Sammādiṭṭhi ca saṅkappo, vāyāmo viratittayaṃ.</gathalast>
    <hangnum line="259" number="205"></hangnum>
    <gatha1 line="260"> Sammāsati samādhīti, dīpitā bodhipakkhiyā;</gatha1>
    <gathalast line="261">Cuddasā dhammato honti, sattatiṃsa pabhedato.</gathalast>
    <hangnum line="262" number="206"></hangnum>
    <gatha1 line="263"> Yehi dhammehi bujjhanto, saccāni paṭivijjhati;</gatha1>
    <gathalast line="264">Samattānuttare honti, na vā saṅkappapītiyo.</gathalast>
    <hangnum line="265" number="207"></hangnum>
    <gatha1 line="266"> Pubbabhāgepi labbhanti, lokiyamhi yathārahaṃ;</gatha1>
    <gathalast line="267">Nibbedhabhāvanākāle, chabbisuddhipavattiyaṃ.</gathalast>
    <hangnum line="268" number="208"></hangnum>
    <gatha1 line="269"> Iccevaṃ <pageBreak edition="Vipassana Research Institut" number="0.0021" /> tividhā bhedaṃ, vibhāveyya yathārahaṃ;</gatha1>
    <gathalast line="270">Sabhāvabhedabhinnānaṃ, sabhāgatthehi saṅgahaṃ.</gathalast>
    <hangnum line="271" number="209"></hangnum>
    <gatha1 line="272"> Bhedasaṅgahavidūhi vaṇṇitaṃ, bhedasaṅgahavimuttisāsane;</gatha1>
    <gathalast line="273">Bhedasaṅgahanayatthamuttamaṃ, bhedasaṅgahamukhaṃ pakāsitaṃ.</gathalast>
    <hangnum line="274" number="210"></hangnum>
    <gatha1 line="275"> Dhammasabhāvavibhāgabudhevaṃ, dhammadisampatisāsanadhamme;</gatha1>
    <gathalast line="276">Dhammavibhūtivibhūsitacittā, dhammarasāmatabhāgi bhavanti.</gathalast>
    <centered line="277">Iti nāmarūpaparicchede bhedasaṅgahavibhāgo nāma</centered>
    <centered line="278">Tatiyo paricchedo.</centered>
  </content>
</document>