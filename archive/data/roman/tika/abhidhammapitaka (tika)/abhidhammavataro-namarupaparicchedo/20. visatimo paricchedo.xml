<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf20.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/20. visatimo paricchedo.xml</archivePath>
<title>20. Vīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">20. Vīsatimo paricchedo</chapter>
<subhead line="2">Maggāmaggañāṇadassanavisuddhiniddeso</subhead>
<hangnum line="3" number="1263"></hangnum>
<gatha1 line="4">Kalāpasammasaneneva <pageBreak edition="M" number="0.0163" /><pageBreak edition="P" number="0.0120" />,</gatha1>
<gatha2 line="5">Yogo karaṇiyo siyā;</gatha2>
<gatha3 line="6">Maggāmagge tu ñāṇaṃ ta-</gatha3>
<gathalast line="7">Madhigantuṃ panicchatā.</gathalast>
<hangnum line="8" number="1264"></hangnum>
<gatha1 line="9">Paccuppannassa dhammassa, nibbatti udayo mato;</gatha1>
<gathalast line="10">Vayo vipariṇāmoti, tasseva samudīritā.</gathalast>
<hangnum line="11" number="1265"></hangnum>
<gatha1 line="12">Anupassanāpi <pageBreak edition="V" number="0.0158" />ñāṇanti, varañāṇena desitaṃ;</gatha1>
<gathalast line="13">So panevaṃ pajānāti, yogāvacaramāṇavo.</gathalast>
<hangnum line="14" number="1266"></hangnum>
<gatha1 line="15">Imassa nāmarūpassa, pubbe uppattito pana;</gatha1>
<gathalast line="16">Nicayo rāsi vā natthi, tathā uppajjatopi ca.</gathalast>
<hangnum line="17" number="1267"></hangnum>
<gatha1 line="18">Rāsito nicayā vāpi, natthi āgamananti ca;</gatha1>
<gathalast line="19">Tathā nirujjhamānassa, na disāgamananti ca.</gathalast>
<hangnum line="20" number="1268"></hangnum>
<gatha1 line="21">Niruddhassāpi ekasmiṃ, ṭhāne natthi cayoti ca;</gatha1>
<gathalast line="22">Ettha vīṇūpamā vuttā, etassatthassa dīpane.</gathalast>
<hangnum line="23" number="1269"></hangnum>
<gatha1 line="24">Udabbayamanakkāramevaṃ saṅkhepato pana;</gatha1>
<gathalast line="25">Katvā tasseva ñāṇassa, vibhaṅgassa vasena tu.</gathalast>
<hangnum line="26" number="1270"></hangnum>
<gatha1 line="27">‘‘Avijjāsamudayā rūpasamudayo’’ti hi ādinā;</gatha1>
<gathalast line="28">Nayenekekakhandhassa, udayabbayadassane.</gathalast>
<hangnum line="29" number="1271"></hangnum>
<gatha1 line="30">Dasa dasāti katvāna, vuttā paññāsalakkhaṇā;</gatha1>
<gathalast line="31">Tesaṃ pana vasenāpi, dhamme samanupassati.</gathalast>
<hangnum line="32" number="1272"></hangnum>
<gatha1 line="33">Evaṃ rūpudayo hoti, evamassa vayo iti;</gatha1>
<gathalast line="34">Udeti evaṃ rūpampi, evaṃ rūpaṃ tu veti ca.</gathalast>
<hangnum line="35" number="1273"></hangnum>
<gatha1 line="36">Evaṃ <pageBreak edition="M" number="0.0164" />paccayatopettha, khaṇato udayabbayaṃ;</gatha1>
<gathalast line="37">Passato sabbadhammā ca, pākaṭā honti tassa te.</gathalast>
<hangnum line="38" number="1274"></hangnum>
<gatha1 line="39">Udake daṇḍarājīva, āraggeriva sāsapo;</gatha1>
<gathalast line="40">Vijjuppādāva dhammā te, parittaṭṭhāyino siyuṃ.</gathalast>
<hangnum line="41" number="1275"></hangnum>
<gatha1 line="42">Kadalīsupinālātacakkamāyupamā ime;</gatha1>
<gathalast line="43">Asārā pana nissārā, hutvā khāyanti yogino.</gathalast>
<hangnum line="44" number="1276"></hangnum>
<gatha1 line="45">Evamettāvatā <pageBreak edition="P" number="0.0121" />tena, udayabbayadassanaṃ;</gatha1>
<gathalast line="46">Lakkhaṇāni ca paññāsa, paṭivijjha ṭhitaṃ pana.</gathalast>
<hangnum line="47" number="1277"></hangnum>
<gatha1 line="48">Ñāṇaṃ <pageBreak edition="V" number="0.0159" />adhigataṃ hoti, taruṇaṃ paṭhamaṃ pana;</gatha1>
<gathalast line="49">Yassa cādhigamā yogī, hotāraddhavipassako.</gathalast>
<hangnum line="50" number="1278"></hangnum>
<gatha1 line="51">Vipassanāya hetāya,</gatha1>
<gatha2 line="52">Karuṇāyātha yogino;</gatha2>
<gatha3 line="53">Vipassakassa jāyante,</gatha3>
<gathalast line="54">Upaklesā dasevime.</gathalast>
<hangnum line="55" number="1279"></hangnum>
<gatha1 line="56">Obhāso pīti passaddhi, ñāṇaṃ saddhā satī sukhaṃ;</gatha1>
<gathalast line="57">Upekkhā vīriyaṃ nikantīti, upaklesā dasevime.</gathalast>
<hangnum line="58" number="1280"></hangnum>
<gatha1 line="59">Sampattapaṭivedhassa, sotāpannādinopi ca;</gatha1>
<gathalast line="60">Tathā vippaṭipannassa, upaklesā na jāyare.</gathalast>
<hangnum line="61" number="1281"></hangnum>
<gatha1 line="62">Sammāva paṭipannassa, yuttayogassa bhikkhuno;</gatha1>
<gathalast line="63">Sadā vipassakasseva, uppajjanti kirassu te.</gathalast>
<hangnum line="64" number="1282"></hangnum>
<gatha1 line="65">Vipassanāya obhāso, <bold>obhāso</bold>ti pavuccati;</gatha1>
<gathalast line="66">Tasmiṃ pana samuppanne, yogāvacarabhikkhu so.</gathalast>
<hangnum line="67" number="1283"></hangnum>
<gatha1 line="68">Maggappatto phalappatto, ahamasmīti gaṇhati;</gatha1>
<gathalast line="69">Amaggaṃyeva maggoti, tassevaṃ pana gaṇhato.</gathalast>
<hangnum line="70" number="1284"></hangnum>
<gatha1 line="71">Evaṃ <pageBreak edition="M" number="0.0165" />vipassanāvīthi,</gatha1>
<gatha2 line="72">Okkantā nāma hoti sā;</gatha2>
<gatha3 line="73">Obhāsameva so bhikkhu,</gatha3>
<gathalast line="74">Assādento nisīdati.</gathalast>
<hangnum line="75" number="1285"></hangnum>
<gatha1 line="76"><bold>Pīti</bold>vippassanāpīti, tassa tasmiṃ khaṇe pana;</gatha1>
<gathalast line="77">Tadā pañcavidhā pīti, jāyante khuddikādikā.</gathalast>
<hangnum line="78" number="1286"></hangnum>
<gatha1 line="79">Vipassanāya passaddhi, <bold>passaddhī</bold>ti pavuccati;</gatha1>
<gathalast line="80">Yogino kāyacittāni, passaddhāneva honti hi.</gathalast>
<hangnum line="81" number="1287"></hangnum>
<gatha1 line="82">Lahūni <pageBreak edition="V" number="0.0160" />ca mudūneva, kammaññāneva honti hi;</gatha1>
<gathalast line="83">Passaddhādīhi so bhikkhu, anuggahitamānaso.</gathalast>
<hangnum line="84" number="1288"></hangnum>
<gatha1 line="85">Amānusiṃ ratiṃ nāma,</gatha1>
<gatha2 line="86">Anubhoti anuttaraṃ;</gatha2>
<gatha3 line="87">Yaṃ sandhāya ca gāthāyo,</gatha3>
<gathalast line="88">Bhāsitā hi mahesinā.</gathalast>
<hangnum line="89" number="1289"></hangnum>
<gatha1 line="90">‘‘Suññāgāraṃ paviṭṭhassa, santacittassa bhikkhuno;</gatha1>
<gathalast line="91">Amānusī rati hoti, sammā dhammaṃ vipassato.</gathalast>
<hangnum line="92" number="1290"></hangnum>
<gatha1 line="93">‘‘Yato yato sammasati, khandhānaṃ udayabbayaṃ;</gatha1>
<gathalast line="94">Labhatī pītipāmojjaṃ, amataṃ taṃ vijānata’’nti.</gathalast>
<hangnum line="95" number="1291"></hangnum>
<gatha1 line="96"><bold>Ñāṇādayo</bold>upaklesā, ñeyyā vuttanayenidha;</gatha1>
<gathalast line="97">Ete dasa upaklesā, vajjanīyāva yoginā.</gathalast>
<hangnum line="98" number="1292"></hangnum>
<gatha1 line="99">Etthobhāsādayo dhammā,</gatha1>
<gatha2 line="100">Upaklesassa vatthuto;</gatha2>
<gatha3 line="101">Upaklesāti niddiṭṭhā,</gatha3>
<gathalast line="102">Upaklesanikanti tu.</gathalast>
<hangnum line="103" number="1293"></hangnum>
<gatha1 line="104">Taṃ <pageBreak edition="M" number="0.0166" />tamāvajjamānassa, bhāvanā parihāyati;</gatha1>
<gathalast line="105">Asatte sattasaññī ca, hoti appassuto naro.</gathalast>
<hangnum line="106" number="1294"></hangnum>
<gatha1 line="107">Sabbobhāsādayo <pageBreak edition="P" number="0.0122" />dhamme, na maggoti vicārayaṃ;</gatha1>
<gathalast line="108">Maggo vipassanāñāṇaṃ, iccevaṃ pana paṇḍito.</gathalast>
<hangnum line="109" number="1295"></hangnum>
<gatha1 line="110">Vavatthapeti maggañca, amaggañceva cetasā;</gatha1>
<gathalast line="111">Tassa cevaṃ ayaṃ maggo, nāyaṃ maggoti yogino.</gathalast>
<hangnum line="112" number="1296"></hangnum>
<gatha1 line="113">Maggāmaggañca viññāya, ṭhitañāṇamidaṃ pana;</gatha1>
<gathalast line="114"><bold>Maggāmaggesuñāṇa</bold>nti, bhūriñāṇena desitaṃ.</gathalast>
<hangnum line="115" number="1297"></hangnum>
<gatha1 line="116">Maggāmaggañāṇadassanesu <pageBreak edition="V" number="0.0161" />kovidā,</gatha1>
<gatha2 line="117">Sārāsāravedino samāhitāhitā;</gatha2>
<gatha3 line="118">Maggāmaggañāṇadassananti taṃ idaṃ,</gatha3>
<gathalast line="119">Buddhā buddhasāvakā vadanti vādino.</gathalast>
<centered line="120">Iti abhidhammāvatāre maggāmaggañāṇadassanavisuddhiniddeso</centered>
<centered line="121">Nāma vīsatimo paricchedo.</centered>
</body>
</document>