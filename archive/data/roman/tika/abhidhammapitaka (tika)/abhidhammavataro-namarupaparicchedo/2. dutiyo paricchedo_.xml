<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf28.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/2. dutiyo paricchedo_.xml</archivePath>
    <baseFileName>2. dutiyo paricchedo_</baseFileName>
    <titlePath>2. Dutiyo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">2. Dutiyo paricchedo</chapter>
    <subhead line="2">Lakkhaṇarasupaṭṭhānavibhāgo</subhead>
    <hangnum line="3" number="67"></hangnum>
    <gatha1 line="4"> Sabhāvo <pageBreak edition="Vipassana Research Institut" number="0.0008" /> lakkhaṇaṃ nāma, kiccasampajjanā raso;</gatha1>
    <gathalast line="5">Gayhākāro upaṭṭhānaṃ, padaṭṭhānaṃ tu paccayo.</gathalast>
    <hangnum line="6" number="68"></hangnum>
    <gatha1 line="7"> Attupaladdhisaṅkhātā, sampattā ca panatthato;</gatha1>
    <gathalast line="8">Lakkhaṇarasupaṭṭhānā, vohārābhogabheditā.</gathalast>
    <hangnum line="9" number="69"></hangnum>
    <gatha1 line="10"> Tepaññāsasabhāvesu, tasmā bhedaṃ yathārahaṃ;</gatha1>
    <gathalast line="11">Lakkhaṇādippakārehi, pavakkhāmi ito paraṃ.</gathalast>
    <hangnum line="12" number="70"></hangnum>
    <gatha1 line="13"> Cintetīti bhave cittaṃ, cintanamattameva vā;</gatha1>
    <gathalast line="14">Sampayuttātha vā tena, cintentīti ca gocaraṃ.</gathalast>
    <hangnum line="15" number="71"></hangnum>
    <gatha1 line="16"> Phusatīti bhave phasso, phusanaṃ vātha kevalaṃ;</gatha1>
    <gathalast line="17">Sampayuttātha vā tena, phusantīti ca gocaraṃ.</gathalast>
    <hangnum line="18" number="72"></hangnum>
    <gatha1 line="19"> Evaṃ kattari bhāve ca, karaṇe ca yathārahaṃ;</gatha1>
    <gathalast line="20">Tepaññāsasabhāvesu, saddanibbacanaṃ naye.</gathalast>
    <hangnum line="21" number="73"></hangnum>
    <gatha1 line="22"> Ālambaṇamanaṃ cittaṃ, taṃvijānanalakkhaṇaṃ;</gatha1>
    <gathalast line="23">Sahajādhiṭṭhānarasaṃ, cintākappoti gayhati.</gathalast>
    <hangnum line="24" number="74"></hangnum>
    <gatha1 line="25"> Ālambaṇasamodhāno <pageBreak edition="Myanmar" number="0.0008" />,</gatha1>
    <gatha2 line="26">Phasso phusanalakkhaṇo;</gatha2>
    <gatha3 line="27">Saṅghaṭṭanaraso tattha,</gatha3>
    <gathalast line="28">Sannipātoti gayhati.</gathalast>
    <hangnum line="29" number="75"></hangnum>
    <gatha1 line="30"> Vedanālambaṇarasā, sā vedayitalakkhaṇā;</gatha1>
    <gathalast line="31">Gocarānubhavarasā, anubhuttīti gayhati.</gathalast>
    <hangnum line="32" number="76"></hangnum>
    <gatha1 line="33"> Ākāragahaṇaṃ <pageBreak edition="Vipassana Research Institut" number="0.0009" /> saññā, sā sañjānanalakkhaṇā;</gatha1>
    <gathalast line="34">Nimittuppādanarasā, upalakkhāti gayhati.</gathalast>
    <hangnum line="35" number="77"></hangnum>
    <gatha1 line="36"> Cetanā cittavipphārā, sāyaṃ byāpāralakkhaṇā;</gatha1>
    <gathalast line="37">Kammantāyūhanarasā, saṃvidhānanti gayhati.</gathalast>
    <hangnum line="38" number="78"></hangnum>
    <gatha1 line="39"> Ekaggatā avikkhepo, sāvisāhāralakkhaṇā;</gatha1>
    <gathalast line="40">Sampiṇḍanarasā cittaṃ, samodhānanti gayhati.</gathalast>
    <hangnum line="41" number="79"></hangnum>
    <gatha1 line="42"> Yāpanaṃ sahajātāna-manupālanalakkhaṇaṃ;</gatha1>
    <gathalast line="43">Jīvitaṃ jīvanarasaṃ, āyubandhoti gayhati.</gathalast>
    <hangnum line="44" number="80"></hangnum>
    <gatha1 line="45"> Sāraṇā manasīkāro, samannāhāralakkhaṇo;</gatha1>
    <gathalast line="46">Saṃyojanaraso citta-paṭipattīti gayhati.</gathalast>
    <hangnum line="47" number="81"></hangnum>
    <gatha1 line="48"> Saṅkappanalakkhaṇo takko, sahajābhiniropano;</gatha1>
    <gathalast line="49">Ālambāhananaraso, sannirujjhoti gayhati.</gathalast>
    <hangnum line="50" number="82"></hangnum>
    <gatha1 line="51"> Vicāro anusandhāno, anumajjanalakkhaṇo;</gatha1>
    <gathalast line="52">Cittānuyojanaraso, anupekkhāti gayhati.</gathalast>
    <hangnum line="53" number="83"></hangnum>
    <gatha1 line="54"> Adhimokkho asaṃsappo, susanniṭṭhānalakkhaṇo;</gatha1>
    <gathalast line="55">Niccalāpādanaraso, daḷhavuttīti gayhati.</gathalast>
    <hangnum line="56" number="84"></hangnum>
    <gatha1 line="57"> Vīriyaṃ pana vāyāmo, mahussāhanalakkhaṇo;</gatha1>
    <gathalast line="58">Kiccāsaṃsīdanaraso, upatthambhoti gayhati.</gathalast>
    <hangnum line="59" number="85"></hangnum>
    <gatha1 line="60"> Ālambatthikatā <pageBreak edition="Myanmar" number="0.0009" /> chando, kattukāmatalakkhaṇo;</gatha1>
    <gathalast line="61">Ālambaṇesanaraso, hatthādānanti gayhati.</gathalast>
    <hangnum line="62" number="86"></hangnum>
    <gatha1 line="63"> Sahajātānupharaṇā, sampiyāyanalakkhaṇā;</gatha1>
    <gathalast line="64">Sampīnanarasā pīti, pāmojjamiti gayhati.</gathalast>
    <hangnum line="65" number="87"></hangnum>
    <gatha1 line="66"> Cetosaddahanaṃ saddhā, bhūtokappanalakkhaṇā;</gatha1>
    <gathalast line="67">Hitapakkhandanarasā, adhimuttīti gayhati.</gathalast>
    <hangnum line="68" number="88"></hangnum>
    <gatha1 line="69"> Asammosā <pageBreak edition="Vipassana Research Institut" number="0.0010" /> sabhāvesu, sati dhāraṇalakkhaṇā;</gatha1>
    <gathalast line="70">Dhammāpilāpanarasā, appamādoti gayhati.</gathalast>
    <hangnum line="71" number="89"></hangnum>
    <gatha1 line="72"> Hirī jegucchā pāpesu, sā harāyanalakkhaṇā;</gatha1>
    <gathalast line="73">Hīḷasaṃkocanarasā, pāpalajjāti gayhati.</gathalast>
    <hangnum line="74" number="90"></hangnum>
    <gatha1 line="75"> Pāpasārajjamottappaṃ, ubbeguttāsalakkhaṇaṃ;</gatha1>
    <gathalast line="76">Bhayasaṅkocanarasaṃ, avissāsoti gayhati.</gathalast>
    <hangnum line="77" number="91"></hangnum>
    <gatha1 line="78"> Alobho anabhisaṅgo, apariggahalakkhaṇo;</gatha1>
    <gathalast line="79">Muttappavattanaraso, asaṃsaggoti gayhati.</gathalast>
    <hangnum line="80" number="92"></hangnum>
    <gatha1 line="81"> Adoso cittasākhalyaṃ, abyāpajjanalakkhaṇo;</gatha1>
    <gathalast line="82">Saṇhappavattanaraso, sommabhāvoti gayhati.</gathalast>
    <hangnum line="83" number="93"></hangnum>
    <gatha1 line="84"> Amoho khalitābhāvo, paṭivijjhanalakkhaṇo;</gatha1>
    <gathalast line="85">Visayobhāsanaraso, paṭibodhoti gayhati.</gathalast>
    <hangnum line="86" number="94"></hangnum>
    <gatha1 line="87"> Tatramajjhattatopekkhā, samīkaraṇalakkhaṇā;</gatha1>
    <gathalast line="88">Apakkhapātanarasā, samavāhoti gayhati.</gathalast>
    <hangnum line="89" number="95"></hangnum>
    <gatha1 line="90"> Passaddhi kāyacittānaṃ, darathābhāvalakkhaṇā;</gatha1>
    <gathalast line="91">Aparipphandanarasā, sītibhāvoti gayhati.</gathalast>
    <hangnum line="92" number="96"></hangnum>
    <gatha1 line="93"> Lahutā kāyacittānaṃ, adandhākāralakkhaṇā;</gatha1>
    <gathalast line="94">Avitthārarasā sallahukavuttīti gayhati.</gathalast>
    <hangnum line="95" number="97"></hangnum>
    <gatha1 line="96"> Mudutā kāyacittānaṃ, kakkhaḷābhāvalakkhaṇā;</gatha1>
    <gathalast line="97">Kiccāvirodhanarasā, anukulyanti gayhati.</gathalast>
    <hangnum line="98" number="98"></hangnum>
    <gatha1 line="99"> Kammaññatā <pageBreak edition="Myanmar" number="0.0010" /> ubhinnampi, alaṃkiccassa lakkhaṇā;</gatha1>
    <gathalast line="100">Pavattisampattirasā, yogabhāvoti gayhati.</gathalast>
    <hangnum line="101" number="99"></hangnum>
    <gatha1 line="102"> Tathā pāguññatā dvinnaṃ, visadākāralakkhaṇā;</gatha1>
    <gathalast line="103">Sukhappavattanarasā, seribhāvoti gayhati.</gathalast>
    <hangnum line="104" number="100"></hangnum>
    <gatha1 line="105"> Ujutā <pageBreak edition="Vipassana Research Institut" number="0.0011" /> kāyacittānaṃ, kuṭilābhāvalakkhaṇā;</gatha1>
    <gathalast line="106">Jimhanimmadanarasā, ujuvuttīti gayhati.</gathalast>
    <hangnum line="107" number="101"></hangnum>
    <gatha1 line="108"> Sammāvācā vacīsuddhi, vācāsaṃyamalakkhaṇā;</gatha1>
    <gathalast line="109">Micchāvācoramarasā, vacīvelāti gayhati.</gathalast>
    <hangnum line="110" number="102"></hangnum>
    <gatha1 line="111"> Sammākammaṃ kriyāsuddhaṃ, sammākaraṇalakkhaṇaṃ;</gatha1>
    <gathalast line="112">Micchākammoramarasaṃ, kriyāvelāti gayhati.</gathalast>
    <hangnum line="113" number="103"></hangnum>
    <gatha1 line="114"> Sammājīvo visuddheṭṭhi, alliṭṭhājīvalakkhaṇo;</gatha1>
    <gathalast line="115">Micchājīvoramaraso, sammāvuttīti gayhati.</gathalast>
    <hangnum line="116" number="104"></hangnum>
    <gatha1 line="117"> Karuṇā dīnasattesu, dukkhāpanayalakkhaṇā;</gatha1>
    <gathalast line="118">Sotthitāpatthanarasā, anukampāti gayhati.</gathalast>
    <hangnum line="119" number="105"></hangnum>
    <gatha1 line="120"> Sukhaṭṭhitesu muditā, anumodanalakkhaṇā;</gatha1>
    <gathalast line="121">Cetovikāsanarasā, avirodhoti gayhati.</gathalast>
    <hangnum line="122" number="106"></hangnum>
    <gatha1 line="123"> Cetosārajjanā lobho, apariccāgalakkhaṇo;</gatha1>
    <gathalast line="124">Ālambagijjhanaraso, abhilaggoti gayhati.</gathalast>
    <hangnum line="125" number="107"></hangnum>
    <gatha1 line="126"> Cetobyāpajjanaṃ doso, sampadussanalakkhaṇo;</gatha1>
    <gathalast line="127">Ālambaṇaghātaraso, caṇḍikkamiti gayhati.</gathalast>
    <hangnum line="128" number="108"></hangnum>
    <gatha1 line="129"> Cetosammuyhanaṃ moho,</gatha1>
    <gatha2 line="130">So sammuyhanalakkhaṇo;</gatha2>
    <gatha3 line="131">Sabhāvacchādanaraso,</gatha3>
    <gathalast line="132">Andhabhāvoti gayhati.</gathalast>
    <hangnum line="133" number="109"></hangnum>
    <gatha1 line="134"> Pāpājigucchāhirikaṃ, nillajjākāralakkhaṇaṃ;</gatha1>
    <gathalast line="135">Pāpopalāpanarasaṃ, malaggāhoti gayhati.</gathalast>
    <hangnum line="136" number="110"></hangnum>
    <gatha1 line="137"> Asārajjanamanottappamanuttāsanalakkhaṇaṃ <pageBreak edition="Myanmar" number="0.0011" />;</gatha1>
    <gathalast line="138">Pāpapakkhandanarasaṃ, pāgabbhamiti gayhati.</gathalast>
    <hangnum line="139" number="111"></hangnum>
    <gatha1 line="140"> Diṭṭhi <pageBreak edition="Vipassana Research Institut" number="0.0012" /> daḷhavipallāso, sā parāmāsalakkhaṇā;</gatha1>
    <gathalast line="141">Tucchābhinivesanarasā, micchāgāhoti gayhati.</gathalast>
    <hangnum line="142" number="112"></hangnum>
    <gatha1 line="143"> ‘‘Ahasmī’’ti maññamāno, so samunnatilakkhaṇo;</gatha1>
    <gathalast line="144">Ketusampaggaharaso, ahaṃkāroti gayhati.</gathalast>
    <hangnum line="145" number="113"></hangnum>
    <gatha1 line="146"> Parasampattīsu issā, akkhamākāralakkhaṇā;</gatha1>
    <gathalast line="147">Cetovikucanarasā, vimukhattanti gayhati.</gathalast>
    <hangnum line="148" number="114"></hangnum>
    <gatha1 line="149"> Pariggahesu maccheraṃ, sannigūhanalakkhaṇaṃ;</gatha1>
    <gathalast line="150">Sāmaññāsahanarasaṃ, vevicchamiti gayhati.</gathalast>
    <hangnum line="151" number="115"></hangnum>
    <gatha1 line="152"> Cetopahananaṃ thīnaṃ, taṃ saṃsīdanalakkhaṇaṃ;</gatha1>
    <gathalast line="153">Ussāhabhañjanarasaṃ, saṃkhittattanti gayhati.</gathalast>
    <hangnum line="154" number="116"></hangnum>
    <gatha1 line="155"> Vighāto sahajātānaṃ, middhaṃ mohanalakkhaṇaṃ;</gatha1>
    <gathalast line="156">Sattisaṃbhañjanarasaṃ, āturattanti gayhati.</gathalast>
    <hangnum line="157" number="117"></hangnum>
    <gatha1 line="158"> Uddhaccaṃ cittavikkhepo, avūpasamalakkhaṇaṃ;</gatha1>
    <gathalast line="159">Cetonavaṭṭhānarasaṃ, bhantattamiti gayhati.</gathalast>
    <hangnum line="160" number="118"></hangnum>
    <gatha1 line="161"> Vippaṭisāro kukkuccamanusocanalakkhaṇaṃ;</gatha1>
    <gathalast line="162">Attānusocanarasaṃ, pacchātāpoti gayhati.</gathalast>
    <hangnum line="163" number="119"></hangnum>
    <gatha1 line="164"> Kaṅkhāyanā vicikicchā, asanniṭṭhānalakkhaṇā;</gatha1>
    <gathalast line="165">Anekagāhanarasā, appatiṭṭhāti gayhati.</gathalast>
    <hangnum line="166" number="120"></hangnum>
    <gatha1 line="167"> Iccevaṃ lakkhaṇādīhi, vibhāveyya vicakkhaṇo;</gatha1>
    <gathalast line="168">Tepaññāsasabhāvesu, sabhāvākāralakkhaṇaṃ.</gathalast>
    <hangnum line="169" number="121"></hangnum>
    <gatha1 line="170"> Lakkhaṇatthakusalā <pageBreak edition="Myanmar" number="0.0012" /> salakkhaṇe,</gatha1>
    <gatha2 line="171">Lakkhaṇatthaparamepi kevalaṃ;</gatha2>
    <gatha3 line="172">Lakkhaṇuggahasukhāya vaṇṇayuṃ,</gatha3>
    <gathalast line="173">Lakkhaṇādimukhato salakkhaṇaṃ.</gathalast>
    <hangnum line="174" number="122"></hangnum>
    <gatha1 line="175"> Atthaṃ <pageBreak edition="Vipassana Research Institut" number="0.0013" /> tamevamanugamma mayettha vutta-</gatha1>
    <gatha2 line="176">Matthānamatthanayanatthamanekadhāpi;</gatha2>
    <gatha3 line="177">Pattheyya mettha vacanatthanayehi ñāṇa-</gatha3>
    <gathalast line="178">Matthesu buddhavacanatthanayatthikehi.</gathalast>
    <centered line="179">Iti nāmarūpaparicchede lakkhaṇarasupaṭṭhānavibhāgo nāma</centered>
    <centered line="180">Dutiyo paricchedo.</centered>
  </content>
</document>