<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf4.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/4. catuttho paricchedo.xml</archivePath>
<title>4. Catuttho paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">4. Catuttho paricchedo</chapter>
<subhead line="2">Ekavidhādiniddeso</subhead>
<hangnum line="3" number="127"></hangnum>
<gatha1 line="4">Ito <pageBreak edition="P" number="0.0032" /><pageBreak edition="V" number="0.0035" />paraṃ pavakkhāmi, naya<bold>mekavidhādikaṃ</bold>;</gatha1>
<gathalast line="5">Ābhidhammikabhikkhūnaṃ, buddhiyā pana vuddhiyā.</gathalast>
<hangnum line="6" number="128"></hangnum>
<gatha1 line="7">Sabba<bold>mekavidhaṃ</bold>cittaṃ, vijānanasabhāvato;</gatha1>
<gathalast line="8"><bold>Duvidha</bold>ñca bhave cittaṃ, ahetukasahetuto.</gathalast>
<hangnum line="9" number="129"></hangnum>
<gatha1 line="10">Puññāpuññavipākā hi, kāme dasa ca pañca ca;</gatha1>
<gathalast line="11">Kriyā tissoti sabbepi, aṭṭhārasa ahetukā.</gathalast>
<hangnum line="12" number="130"></hangnum>
<gatha1 line="13">Ekasattati sesāni, cittuppādā mahesinā;</gatha1>
<gathalast line="14">Sahetukāti niddiṭṭhā, tādinā hetuvādinā.</gathalast>
<hangnum line="15" number="131"></hangnum>
<gatha1 line="16">Savatthukāvatthukato <pageBreak edition="M" number="0.0040" />, tathobhayavasena ca;</gatha1>
<gathalast line="17">Sabbaṃ vuttapakāraṃ tu, <bold>tividhaṃ</bold>hoti mānasaṃ.</gathalast>
<hangnum line="18" number="132"></hangnum>
<gatha1 line="19">Sabbo kāmavipāko ca, rūpe pañcadasāpi ca;</gatha1>
<gathalast line="20">Ādimaggo situppādo, manodhātu kriyāpi ca.</gathalast>
<hangnum line="21" number="133"></hangnum>
<gatha1 line="22">Domanassadvayañcāpi, tecattālīsa mānasā;</gatha1>
<gathalast line="23">Nuppajjanti vinā vatthuṃ, ekantena savatthukā.</gathalast>
<hangnum line="24" number="134"></hangnum>
<gatha1 line="25">Arūpāvacarapākā ca, ekantena avatthukā;</gatha1>
<gathalast line="26">Dvācattālīsa sesāni, cittānubhayathā siyuṃ.</gathalast>
<hangnum line="27" number="135"></hangnum>
<gatha1 line="28">Ekekārammaṇaṃ cittaṃ, pañcārammaṇameva ca;</gatha1>
<gathalast line="29">Chaḷārammaṇakañceti, evampi <bold>tividhaṃ</bold>siyā.</gathalast>
<hangnum line="30" number="136"></hangnum>
<gatha1 line="31">Viññāṇāni ca dvepañca, aṭṭha lokuttarāni ca;</gatha1>
<gathalast line="32">Sabbaṃ mahaggatañceva, ṭhapetvābhiññamānasaṃ.</gathalast>
<hangnum line="33" number="137"></hangnum>
<gatha1 line="34">Tecattālīsa <pageBreak edition="V" number="0.0036" />viññeyyā, ekekārammaṇā pana;</gatha1>
<gathalast line="35">Manodhātuttayaṃ tattha, pañcārammaṇamīritaṃ.</gathalast>
<hangnum line="36" number="138"></hangnum>
<gatha1 line="37">Tecattālīsa sesāni, chaḷārammaṇikā matā;</gatha1>
<gathalast line="38">Tathā ca <bold>tividhaṃ</bold>cittaṃ, kusalākusalādito.</gathalast>
<hangnum line="39" number="139"></hangnum>
<gatha1 line="40">Ahetuṃ ekahetuñca, dvihetuñca tihetukaṃ;</gatha1>
<gathalast line="41">Evaṃ <bold>catubbidhaṃ</bold>cittaṃ, viññātabbaṃ vibhāvinā.</gathalast>
<hangnum line="42" number="140"></hangnum>
<gatha1 line="43">Heṭṭhā mayāpi niddiṭṭhā, aṭṭhārasa ahetukā;</gatha1>
<gathalast line="44">Vicikicchuddhaccasaṃyuttaṃ, ekahetumudīritaṃ.</gathalast>
<hangnum line="45" number="141"></hangnum>
<gatha1 line="46">Kāme <pageBreak edition="P" number="0.0033" />dvādasadhā puñña-vipākakriyato pana;</gatha1>
<gathalast line="47">Dasadhākusalā cāti, bāvīsati duhetukā.</gathalast>
<hangnum line="48" number="142"></hangnum>
<gatha1 line="49">Kāme <pageBreak edition="M" number="0.0041" />dvādasadhā puñña-vipākakriyato pana;</gatha1>
<gathalast line="50">Sabbaṃ mahaggatañceva, appamāṇaṃ tihetukaṃ.</gathalast>
<hangnum line="51" number="143"></hangnum>
<gatha1 line="52">Rūpīriyāpathaviññatti-janakājanakādito;</gatha1>
<gathalast line="53">Evañcāpi hi taṃ cittaṃ, hoti sabbaṃ <bold>catubbidhaṃ</bold>.</gathalast>
<hangnum line="54" number="144"></hangnum>
<gatha1 line="55">Dvādasākusalā tattha, kusalā kāmadhātuyā;</gatha1>
<gathalast line="56">Tathā dasa kriyā kāme, abhiññāmānasaṃ dvayaṃ.</gathalast>
<hangnum line="57" number="145"></hangnum>
<gatha1 line="58">Samuṭṭhāpenti rūpāni, kappenti iriyāpathaṃ;</gatha1>
<gathalast line="59">Janayanti ca viññattiṃ, ime dvattiṃsa mānasā.</gathalast>
<hangnum line="60" number="146"></hangnum>
<gatha1 line="61">Kusalā ca kriyā ceva, te mahaggatamānasā;</gatha1>
<gathalast line="62">Aṭṭhānāsavacittāni, chabbīsati ca mānasā.</gathalast>
<hangnum line="63" number="147"></hangnum>
<gatha1 line="64">Samuṭṭhāpenti rūpāni, kappenti iriyāpathaṃ;</gatha1>
<gathalast line="65">Copanaṃ na ca pāpenti, dvikiccā niyatā ime.</gathalast>
<hangnum line="66" number="148"></hangnum>
<gatha1 line="67">Ṭhapetvā dasa viññāṇe, vipākā dvīsu bhūmisu;</gatha1>
<gathalast line="68">Kriyā ceva manodhātu, imānekūnavīsati.</gathalast>
<hangnum line="69" number="149"></hangnum>
<gatha1 line="70">Samuṭṭhāpenti <pageBreak edition="V" number="0.0037" />rūpāni, na karontitaradvayaṃ;</gatha1>
<gathalast line="71">Puna dvepañcaviññāṇā, vipākā ca arūpisu.</gathalast>
<hangnum line="72" number="150"></hangnum>
<gatha1 line="73">Sabbesaṃ sandhicittañca, cuticittañcārahato;</gatha1>
<gathalast line="74">Na karonti tikiccāni, ime soḷasa mānasā.</gathalast>
<hangnum line="75" number="151"></hangnum>
<gatha1 line="76">Ekadviticatuṭṭhāna-pañcaṭṭhānapabhedato;</gatha1>
<gathalast line="77"><bold>Pañcadhā</bold>cittamakkhāsi, pañcanimmalalocano.</gathalast>
<hangnum line="78" number="152"></hangnum>
<gatha1 line="79">Kusalākusalā sabbe, cittuppādā mahākriyā;</gatha1>
<gathalast line="80">Mahaggatā kriyā ceva, cattāro phalamānasā.</gathalast>
<hangnum line="81" number="153"></hangnum>
<gatha1 line="82">Sabbeva <pageBreak edition="M" number="0.0042" />pañcapaññāsa, nippapañcena satthunā;</gatha1>
<gathalast line="83">Javanaṭṭhānatoyeva, ekaṭṭhāne niyāmitā.</gathalast>
<hangnum line="84" number="154"></hangnum>
<gatha1 line="85">Puna dvepañcaviññāṇā, dassane savane tathā;</gatha1>
<gathalast line="86">Ghāyane sāyane ṭhāne, phusane paṭipāṭiyā.</gathalast>
<hangnum line="87" number="155"></hangnum>
<gatha1 line="88">Manodhātuttikaṃ ṭhāne, āvajjane paṭicchane;</gatha1>
<gathalast line="89">Aṭṭhasaṭṭhi bhavantete, ekaṭṭhānikataṃ gatā.</gathalast>
<hangnum line="90" number="156"></hangnum>
<gatha1 line="91">Puna dviṭṭhānikaṃ nāma, cittadvayamudīritaṃ;</gatha1>
<gathalast line="92">Somanassayutaṃ pañca-dvāre santīraṇaṃ siyā.</gathalast>
<hangnum line="93" number="157"></hangnum>
<gatha1 line="94">Tadārammaṇaṃ chadvāre, balavārammaṇe sati;</gatha1>
<gathalast line="95">Tathā voṭṭhabbanaṃ hoti, pañcadvāresu voṭṭhabo.</gathalast>
<hangnum line="96" number="158"></hangnum>
<gatha1 line="97">Manodvāresu sabbesaṃ, hoti āvajjanaṃ pana;</gatha1>
<gathalast line="98">Idaṃ dviṭṭhānikaṃ nāma, hoti cittadvayaṃ pana.</gathalast>
<hangnum line="99" number="159"></hangnum>
<gatha1 line="100">Paṭisandhibhavaṅgassa, cutiyā ṭhānato pana;</gatha1>
<gathalast line="101">Mahaggatavipākā te, nava tiṭṭhānikā matā.</gathalast>
<hangnum line="102" number="160"></hangnum>
<gatha1 line="103">Aṭṭha <pageBreak edition="P" number="0.0034" />kāmā mahāpākā, paṭisandhibhavaṅgato;</gatha1>
<gathalast line="104">Tadārammaṇato ceva, cutiṭṭhānavasena ca.</gathalast>
<hangnum line="105" number="161"></hangnum>
<gatha1 line="106">Catuṭṭhānikacittāni <pageBreak edition="V" number="0.0038" />, aṭṭha hontīti niddise;</gatha1>
<gathalast line="107">Kusalākusalapākaṃ tu-pekkhāsahagatadvayaṃ.</gathalast>
<hangnum line="108" number="162"></hangnum>
<gatha1 line="109">Santīraṇaṃ bhave pañca-dvāre chadvārikesu ca;</gatha1>
<gathalast line="110">Tadārammaṇataṃ yāti, balavārammaṇe sati.</gathalast>
<hangnum line="111" number="163"></hangnum>
<gatha1 line="112">Paṭisandhibhavaṅgānaṃ, cutiṭṭhānavasena ca;</gatha1>
<gathalast line="113">Pañcaṭṭhānikacittanti, idaṃ dvayamudīritaṃ.</gathalast>
<hangnum line="114" number="164"></hangnum>
<gatha1 line="115">Pañcakiccaṃ <pageBreak edition="M" number="0.0043" />dvayaṃ cittaṃ, catukiccaṃ panaṭṭhakaṃ;</gatha1>
<gathalast line="116">Tikiccaṃ navakaṃ dve tu, dvikiccā sesamekakaṃ.</gathalast>
<hangnum line="117" number="165"></hangnum>
<gatha1 line="118">Bhavaṅgāvajjanañceva, dassanaṃ sampaṭicchanaṃ;</gatha1>
<gathalast line="119">Santīraṇaṃ voṭṭhabbanaṃ, javanaṃ bhavati sattamaṃ.</gathalast>
<hangnum line="120" number="166"></hangnum>
<gatha1 line="121"><bold>Chabbidhaṃ</bold>hoti taṃ channaṃ, viññāṇānaṃ pabhedato;</gatha1>
<gathalast line="122"><bold>Sattadhā</bold>sattaviññāṇa-dhātūnaṃ tu pabhedato.</gathalast>
<hangnum line="123" number="167"></hangnum>
<gatha1 line="124">Ekekārammaṇaṃ chakkaṃ, pañcārammaṇabhedato;</gatha1>
<gathalast line="125">Chaḷārammaṇato ceva, hoti <bold>aṭṭhavidhaṃ</bold>mano.</gathalast>
<hangnum line="126" number="168"></hangnum>
<gatha1 line="127">Tattha dvepañcaviññāṇā, honti ekekagocarā;</gatha1>
<gathalast line="128">Rūpārammaṇikā dve tu, dve dve saddādigocarā.</gathalast>
<hangnum line="129" number="169"></hangnum>
<gatha1 line="130">Sabbaṃ mahaggataṃ cittaṃ, pañcābhiññāvivajjitaṃ;</gatha1>
<gathalast line="131">Sabbaṃ lokuttarañceti, ekekārammaṇaṃ bhave.</gathalast>
<hangnum line="132" number="170"></hangnum>
<gatha1 line="133">Ekekārammaṇaṃ chakka-midaṃ ñeyyaṃ vibhāvinā;</gatha1>
<gathalast line="134">Pañcārammaṇikaṃ nāma, manodhātuttayaṃ bhave.</gathalast>
<hangnum line="135" number="171"></hangnum>
<gatha1 line="136">Kāmāvacaracittāni, cattālīsaṃ tathekakaṃ;</gatha1>
<gathalast line="137">Abhiññāni ca sabbāni, chaḷārammaṇikāniti.</gathalast>
<hangnum line="138" number="172"></hangnum>
<gatha1 line="139">Cittaṃ <bold>navavidhaṃ</bold>hoti, sattaviññāṇadhātusu;</gatha1>
<gathalast line="140">Pacchimañca tidhā katvā, kusalākusalādito.</gathalast>
<hangnum line="141" number="173"></hangnum>
<gatha1 line="142">Puññāpuññavaseneva <pageBreak edition="V" number="0.0039" />, vipākakriyabhedato;</gatha1>
<gathalast line="143">Chasattatividho bhedo, manoviññāṇadhātuyā.</gathalast>
<hangnum line="144" number="174"></hangnum>
<gatha1 line="145">Manodhātuṃ dvidhā katvā, vipākakriyabhedato;</gatha1>
<gathalast line="146"><bold>Navadhā</bold>pubbavuttehi, <bold>dasadhā</bold>hoti mānasaṃ.</gathalast>
<hangnum line="147" number="175"></hangnum>
<gatha1 line="148">Dhātudvayaṃ <pageBreak edition="M" number="0.0044" />tidhā katvā, pacchimaṃ puna paṇḍito;</gatha1>
<gathalast line="149"><bold>Ekādasavidhaṃ</bold>cittaṃ, hotīti paridīpaye.</gathalast>
<hangnum line="150" number="176"></hangnum>
<gatha1 line="151">Manoviññāṇadhātumpi, kusalākusalādito;</gatha1>
<gathalast line="152">Catudhā vibhajitvāna, vade <bold>dvādasadhā</bold>ṭhitaṃ.</gathalast>
<hangnum line="153" number="177"></hangnum>
<gatha1 line="154">Bhave <pageBreak edition="P" number="0.0035" /><bold>cuddasadhā</bold>cittaṃ, cuddasaṭṭhānabhedato;</gatha1>
<gathalast line="155">Paṭisandhibhavaṅgassa, cutiyāvajjanassa ca.</gathalast>
<hangnum line="156" number="178"></hangnum>
<gatha1 line="157">Pañcannaṃ dassanādīnaṃ, sampaṭicchanacetaso;</gatha1>
<gathalast line="158">Santīraṇassa voṭṭhabba-javanānaṃ vasena ca.</gathalast>
<hangnum line="159" number="179"></hangnum>
<gatha1 line="160">Tadārammaṇacittassa, tatheva ṭhānabhedato;</gatha1>
<gathalast line="161">Evaṃ cuddasadhā cittaṃ, hotīti paridīpaye.</gathalast>
<hangnum line="162" number="180"></hangnum>
<gatha1 line="163">Bhūmipuggalanānātta-vasena ca pavattito;</gatha1>
<gathalast line="164"><bold>Bahudhā</bold>panidaṃ cittaṃ, hotīti ca vibhāvaye.</gathalast>
<hangnum line="165" number="181"></hangnum>
<gatha1 line="166">Ekavidhādinaye panimasmiṃ,</gatha1>
<gatha2 line="167">Yo kusalo matimā idha bhikkhu;</gatha2>
<gatha3 line="168">Tassabhidhammagatā pana atthā,</gatha3>
<gathalast line="169">Hatthagatāmalakā viya honti.</gathalast>
<centered line="170">Iti abhidhammāvatāre ekavidhādiniddeso nāma</centered>
<centered line="171">Catuttho paricchedo.</centered>
</body>
</document>