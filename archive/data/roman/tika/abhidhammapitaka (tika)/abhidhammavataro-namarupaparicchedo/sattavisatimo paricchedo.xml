<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf68.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/sattavisatimo paricchedo.xml</archivePath>
    <baseFileName>sattavisatimo paricchedo</baseFileName>
    <titlePath>Sattavīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Sattavīsatimo paricchedo</chapter>
    <title line="2">5. Paññattivibhāgo</title>
    <subhead line="3">27. Pabhedakathā</subhead>
    <hangnum line="4" number="1062"></hangnum>
    <gatha1 line="5"> Cittaṃ <pageBreak edition="V" number="0.0103" /> cetasikaṃ rūpaṃ, nibbānampi ca bhājitaṃ;</gatha1>
    <gathalast line="6">Tasmā dāni yathāyogaṃ, paññattipi pavuccati.</gathalast>
    <hangnum line="7" number="1063"></hangnum>
    <gatha1 line="8"> Sā cāyaṃ atthapaññatti-nāmapaññattibhedato;</gatha1>
    <gathalast line="9">Duvidhā hoti paññatti, atthapaññatti tattha ca.</gathalast>
    <hangnum line="10" number="1064"></hangnum>
    <gatha1 line="11"> Sattasambhārasaṇṭhāna-saṅghāṭapariṇāmato;</gatha1>
    <gathalast line="12">Vikappupaṭṭhānākāravohārābhinivesato.</gathalast>
    <hangnum line="13" number="1065"></hangnum>
    <gatha1 line="14"> Tathā pavattasaṅketasiddhā atthā pakappitā;</gatha1>
    <gathalast line="15">Paññāpīyanti nāmāti, <bold>paññattī</bold>ti pakittitā.</gathalast>
    <hangnum line="16" number="1066"></hangnum>
    <gatha1 line="17"> Atthā hi paramatthatthā, paññattatthāti ca dvidhā;</gatha1>
    <gathalast line="18">Tattha ca paramatthatthā, saccikaṭṭhā salakkhaṇā.</gathalast>
    <hangnum line="19" number="1067"></hangnum>
    <gatha1 line="20"> Paññattatthā <pageBreak edition="M" number="0.0094" /> saccikaṭṭhasalakkhaṇasabhāvato;</gatha1>
    <gathalast line="21">Aññathā gahitā taṃtamupādāya pakappitā.</gathalast>
    <hangnum line="22" number="1068"></hangnum>
    <gatha1 line="23"> Tasmā upādāpaññatti, atthapaññattināmakā;</gatha1>
    <gathalast line="24">Paññapetabbanāmāva, paññattatthāva sabbathā.</gathalast>
    <hangnum line="25" number="1069"></hangnum>
    <gatha1 line="26"> Paramatthā yathāvuttā, cittacetasikādayo;</gatha1>
    <gathalast line="27">Paññattā itthipurisamañcapīṭhapaṭādayo.</gathalast>
    <hangnum line="28" number="1070"></hangnum>
    <gatha1 line="29"> Yena vuccati taṃ nāmaṃ, paññapetīti vuccati;</gatha1>
    <gathalast line="30"><bold>Paññattī</bold>ti ca sā nāmapaññattīti tato matā.</gathalast>
    <hangnum line="31" number="1071"></hangnum>
    <gatha1 line="32"> Saṅkhā <pageBreak edition="V" number="0.0104" /> samaññā paññatti, vohāroti ca bhājitā;</gatha1>
    <gathalast line="33">Catudhā paññapetabbapaññattīti hi vaṇṇitā.</gathalast>
    <hangnum line="34" number="1072"></hangnum>
    <gatha1 line="35"> Tato nāmaṃ nāmakammaṃ, nāmadheyyaṃ athāparaṃ;</gatha1>
    <gathalast line="36">Nirutti byañjanamabhilāpoti pana bhājitā.</gathalast>
    <hangnum line="37" number="1073"></hangnum>
    <gatha1 line="38"> Nāmapaññatti nāmāti, paññatti duvidhā katā;</gatha1>
    <gathalast line="39">Sabbeva dhammā paññattipathāti pana bhājitā.</gathalast>
    <hangnum line="40" number="1074"></hangnum>
    <gatha1 line="41"> Paramatthapaññattatthā, duvidhā honti tattha ca;</gatha1>
    <gathalast line="42">Paññattipathāva honti, paramatthā salakkhaṇā.</gathalast>
    <hangnum line="43" number="1075"></hangnum>
    <gatha1 line="44"> Paññattatthā paññatti ca, paññapetabbamattato;</gatha1>
    <gathalast line="45">Paññattipathā ca nāmapaññattipathabhāvato.</gathalast>
    <hangnum line="46" number="1076"></hangnum>
    <gatha1 line="47"> Nāmampi paññāpetabbameva kiñcāpi kenaci;</gatha1>
    <gathalast line="48">Nāmamevampetaṃ tattha, paññatticceva vaṇṇitaṃ.</gathalast>
    <hangnum line="49" number="1077"></hangnum>
    <gatha1 line="50"> Paññapetabbadhammā ca, tesaṃ paññāpitāpi ca;</gatha1>
    <gathalast line="51">Icchitabbāpi paññattipathā paññattinānatā.</gathalast>
    <hangnum line="52" number="1078"></hangnum>
    <gatha1 line="53"> Iti vuttānusārena, vuttaṃ aṭṭhakathānaye;</gatha1>
    <gathalast line="54">Nayaṃ gahetvā etthāpi, paññatti duvidhā katā.</gathalast>
    <hangnum line="55" number="1079"></hangnum>
    <gatha1 line="56"> Tasmimpi <pageBreak edition="M" number="0.0095" /> paramatthā ca, saccikaṭṭhasalakkhaṇā;</gatha1>
    <gathalast line="57">Atthā paññattimattā ca, atthapaññattināmakā.</gathalast>
    <hangnum line="58" number="1080"></hangnum>
    <gatha1 line="59"> Tesaṃ paññāpikā ceva, nāmapaññattināmikā;</gatha1>
    <gathalast line="60">Iccevaṃ vaṇṇanāmagge, ñeyyattā tividhā katā.</gathalast>
    <hangnum line="61" number="1081"></hangnum>
    <gatha1 line="62"> Paramatthasaccaṃ nāma, paramatthāva tattha ca;</gatha1>
    <gathalast line="63">Saccikaṭṭhasabhāvattā, avisaṃvādakā hi te.</gathalast>
    <hangnum line="64" number="1082"></hangnum>
    <gatha1 line="65"> Sammutisaccaṃ paññattidvayaṃ vohāravuttiyā;</gatha1>
    <gathalast line="66">Lokasamaññādhippāyāvisaṃvādakabhāvato.</gathalast>
    <hangnum line="67" number="1083"></hangnum>
    <gatha1 line="68"> Iti <pageBreak edition="V" number="0.0105" /> saccadvayampetaṃ, akkhāsi purisuttamo;</gatha1>
    <gathalast line="69">Tenāpi nāmasaṃviññū, vohareyyubhayampi vā.</gathalast>
    <centered line="70">Iti paññattivibhāge pabhedakathā niṭṭhitā.</centered>
    <centered line="71">Sattavīsatimo paricchedo.</centered>
  </content>
</document>